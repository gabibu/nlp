ראשיתה של חומת ירושלים הדרומית בעיר העתיקה , מתחת למסגד אל - אקצה . 
מוצאה בחומה הדרומית של הר - הבית ומשם היא פונה מערבה ועולה על המדרון של 
גבעת הרובע היהודי והרובע הארמני , כשהיא משאירה את הר ציון ומורדותיו מחוץ 
לתחומי העיר המוגנת . המסורות על בניית החומה הזאת מקפידות לציין שהשארתו 
של הר ציון מחוץ לשטח המבוצר עלתה למתכננים מטעם הסולטן העותמני סולימן המפואר , 
יוזם בניית החומה , בראשיהם . בתוואי החומה העותמנית , שנבנתה בשנים 
53518351 לספירת הנוצרים , מצויים שני שערים : שער ציון , במרומי גבעת 
העיר העליונה , ושער האשפות , המשרת את דרי השכונות התחתונות הצמודות להר 
הבית ממערבו . עוד בראשית המחקר הארכיאולוגי והטופוגרפי של ירושלים , בשלהי 
המאה ה91 , התחבטו החוקרים אם הבנייה בתוואי זה , המשאיר את הר - ציון 
ומורדותיו ואת שטחי עיר דוד מחוץ לעיר המבוצרת , היא פרי תכנונם הראשוני 
של העותמנים , או שמא קדמו להם גם אחדים ממבצרי ירושלים בדורות הקודמים . 
עוד טרם החפירות הארכיאולוגיות בתחומי חומת הדרום היה ברור שבימי הצלבנים , 
כלומר במאה ה21 , עבר באותו התוואי בערך קו הביצורים הדרומי של העיר . 
הדבר הוכח באמצעות מפות עתיקות מתקופת הצלבנים , המלמדות בבירור שהר ציון , 
על מנזרו וכנסייתו החשובה , נמצא מחוץ לחומה . גם תיאור מצור הצלבנים 
על ירושלים מוכיח זאת , היות שאחד ממחנות המצור החשובים התמקם על הר ציון , 
מחוץ לחומת העיר , ומשם ניהל קרבות לפריצת החומה . כלומר , תוואי חומתה 
הדרומית של ירושלים קודם אף לימי הצלבנים , שכן הם צרו עליו טרם כיבוש העיר 
בידיהם . חוקרים רבים נטו להניח שראשיתו של אותו קו ביצור היא בזמנים שלאחר 
חורבן ירושלים בימי טיטוס ( לאחר שנת 07 לסה"ן ) . הסברה היתה שמייסדו 
הוא הקיסר הדריאנוס , שקומם את העיר ההרוסה , לאחר מרד בר - כוכבא ( 531 
לספירה ) . החוקרים הניחו שמאז אותם ימים הוצאו אזורי הר ציון ועיר דוד 
אל מחוץ לתחום העירוני , הבנוי והמבוצר . אלא שמתיאורי העיר בתקופת השלטון 
הביזאנטי , ובמיוחד במאה הששית לסה"ן , לרבות תיאורי מפת מיידבא , ניתן 
להסיק שלפחות באותם ימים היו שטחי הדרום , לרבות הר ציון ושטחי עיר דוד , 
מוקפים בביצור , בחומה שתוואיה היו כמעט זהים לתוואי החומה של שלהי הבית 
השני . רעיון זה זכה לאישור מכמה חפירות ארכיאולוגיות שנעשו עוד בימי השלטון 
העותמני ונמשכו בימי המנדט הבריטי . הן העלו שרידי חומות , מגדלים ושערים , 
המעידים שחומת הדרום הקיפה את מרבית השטח הדרומי של העיר , שבימי הביניים 
ובימי השלטון העותמני היה מצוי מחוצה לה . מפנה חשוב בחקר תוואי חומת הדרום 
היה לאחר מלחמת ששת הימים , בעת פעולות פיתוח רחבות שהביאו לביצוע חפירות 
ארכיאולוגיות בשטחים נרחבים למרגלות החומות הדרומית והמערבית של העיר העתיקה . 
כותב שורות אלה ניהל חפירה נרחבת במזרח החומה הדרומית ולמרגלותיה , ממגדל 
הגופרית בואכה מסגד אל - אקצה . בקטעים אחדים לאורך חלקה המערבי של חומת 
הדרום ומחוץ לה חפר מגן ברושי , שניהל גם חפירה לאורך כל החומה במערב , 
מהר - ציון ועד לשער יפו . עדויות חשובות לקידום חקר הנושא עלו מחפירותיו 
של נחמן אביגד בכמה נקודות סמוך לחומה , ובמקרה זה בעיר העתיקה , סמוך 
למגרשי החניה של הרובע היהודי . לימוד החומר הנחפר הוכיח שמתכנני חומת סולימן 
ובוניה לא יצרו תוואי יש מאין , אלא קדם להם קו ביצור איתן , שיסודותיו 
ההרוסים שימשו תשתית לחומת סולימן . בקו זה נותרו קטעי חומות , מגדלים 
ואף שרידי שערים , שלרוב הם מאסיוויים יותר מבניית חומת הסולטן העותמני . 
ועוד העלו החפירות שראשית בניית החומה בתוואי זה היא במאה האחת - עשרה , 
כלומר לפני בוא הצלבנים . מתחתיו מצויים שרידי מבנים ובהם הריסותיה של 
כנסיית ענק מתקופת הקיסר יוסטיאנוס ( המאה הששית לסה"ן ) , וכן שרידי 
קריית שלטון מימי ראשית האיסלם . כל השטח שמדרום לקו זה בנוי בצפיפות ומאוכלס 
בבתי מגורים שהיו חלק משטח העיר המבוצרת . אשר לעיר שייסד הדריאנוס , אין 
כל עדות לכך שהיא הוקפה בחומות . הרמז היחיד לכך מתבסס על מובאה מיומנו 
של הנוסע מבורדו , עולה רגל צרפתי במאה הרביעית לסה"ן . אבל עדותו לא פורשה 
נכונה . הזכרת חומה בדרום מרמזת לחומה פנימית של רובע , כפי שהרובע הארמני 
בימינו מוקף בחומה משלו . למעשה , יש לתפוס זאת כקיר מגן , ואין לכך כל 
שייכות לביצורי העיר . התאריך העולה מהמידע הארכיאולוגי על בניית חומת הדרום 
בירושלים בתוואי המקוצר מתייחס אפוא למאה האחת - עשרה . השאלה היא אם אפשר 
לדייק יותר במתן תאריך לבניית החומה בתוואי זה , שלה משמעות עקרונית בהוצאת 
חלק נכבד מפוטנציאל מגרשי הבנייה של ירושלים אל מחוץ לחומות , שכן קיום 
שכונות מגורים ללא ביצור לא היה אפשרי אז . עדות היסטורית בעלת ערך לקביעת 
זמן הוצאת השטחים הללו מתחום השטח המבוצר של העיר מצויה בספרו של ההיסטוריון 
הערבי בן ירושלים אל - מקדיסי . הספר , שנכתב בחציה השני של המאה העשירית , 
מתאר את ירושלים על חומותיה ושמונת שעריה ואף נוקב בשמותיהם . המספר הרב 
של השערים , כמו גם שמותיהם , מעידים כי מדובר בביצור העיר במלוא היקפה , 
כלומר שהר - ציון ומורדותיו ותחומי עיר דוד עדיין נמצאים בשטח המוגן בחומות . 
תיאור זה מלמד שהקטנת השטח המבוצר נעשתה במאה האחת - עשרה , לאחר זמנו 
של מקדיסי . תוספת מידע התומכת בכך עולה מיומנו של עולה רגל מוסלמי יוצא 
פרס שביקר בירושלים ב6401 לסה"ן . מתיאוריו מובן ששערי חולדה בדרום הר - 
הבית , השערים המוליכים למתחם הקדוש , כלומר השער המשולש והשער הכפול , 
עדיין היו בשימוש ככניסות למתחם הקדוש . מצב זה אפשרי רק כאשר כל דרום 
הר - הבית מוגן בחומת העיר . לאחר שתוואי החומות הוסט והצטמצם , נאטמו שערי 
הדרום של הר - הבית בבניית - אבנים מאסיווית ויצאו מכלל שימוש כשערים . 
העתקת קו הביצורים בדרום נעשתה כנראה בחצי השני של המאה האחת - עשרה , ערב 
בוא הצלבנים לירושלים ( 9901 לסה"ן ) . מהירות הבנייה בהעתקת הקו מלמדת 
על דחיפות המעשה . אירוע זה קרה ברבע האחרון של המאה האחת - עשרה לסה"ן , 
בעקבות הקרבות בין צבא הסלדגקים , שליחי החליפות העבסית המזרחית שבירתה 
היתה בגדד , לבין צבא החליף הפאטימי ממצרים , שבירתו היתה קהיר . ירושלים 
עברה כמה פעמים מיד ליד . הקרבות היו עקובים מדם וההרס המצטבר רב . בסוף 
המאה האחת - עשרה נמצאה העיר בידי הפאטימיים . באותה עת הגיעו הידיעות על 
מסעי הצלב של בני אירופה , והצבא הפאטימי היה חייב להיערך במהירות . מאחר 
שהעיר היתה קטנה ומצב ביצוריה היה בכי רע , במיוחד ביצורי הדרום , הוחלט 
לבנות ביצור חדש . מהירות הביצוע היא שהביאה להוצאת הר - ציון , נקודת 
תורפה בהגנת העיר , אל מחוץ לחומות . אלה שרידי הקו ההולך ונחשף מתחת לחומת 
העיר העתיקה בדרום , שבו התגלו גם שני שערים : שער הבורסקאים , קודמו 
של שער האשפות , הנמצא כ02 מטרים ממערב לשער האשפות הנוכחי , ושער הר - 
ציון , הנמצא כ001 מטרים ממזרח לשער - ציון בן ימינו . זה הביצור שעליו 
צרו הצלבנים . עם השלמת כיבושה של העיר החלו הצלבנים בשיקום ביצוריה . 
לא היה עליהם להשקיע מאמץ רב , שכן מקומות הפריצה היו מועטים . קו הביצור 
הצלבני של ירושלים הוא אפוא קו הביצור מימי הפאטימיים . 
