לא מוכרחים להיות פתח תקואי כדי לרוות הנאה ולקבל השראה ממה שקורה העונה 
בשתי קבוצותיה של העיר הזאת עיר - כדורגל שירדה לפני שנים מנכסיה ומן הכותרות 
עד שיקומו של הפועל מהריסות הליגה הארצית . וכידוע , היה כמעט תמיד הבדל 
איכותי ומעמדי בעיר בין הפועל ( שש אליפויות ) למכבי ( בלי שום תואר אליפות ) 
. אחרי שתי סגנויות רצופות , בעיצומו של תהליך מחודש ומרשים של בניית הקבוצה 
שבו החל גיורא שפיגל ואחריו בא עוזרו ומעריצו אברהם גרנט , חיזק את היסודות 
ומירק את הקבוצה עומד עתה הפועל , לאחר שנות דור , לפני חידוש מסורת האליפויות . 
אבל לא רק בסיכוי ובחיזוי המוצק הזה עיקר השינוי בהפועל השנה . היהלום שבהישגיו 
הוא מה שמוצג על הבמה , הפועל משחק כדורגל מרתק , קצבי ומהרבה בחינות 
גם המרהיב בארץ . כל אלה , מדרך הטבע , מתחילים לתת דיווידנדים וגם ללחוץ 
על שערי הכניסה לאיצטדיון המקומי , שלראשונה מאז חנוכתו בסוף שנות ה - 06 
הוא מתחיל ועדיין לא מספיק לראות עדנה כמעט כמו בשנות האליפויות , אבל 
עם כדורגל יותר מודרני . יש משהו שאינו מובן להגיון . בינתיים . בשנות 
ה - 05 וה - 06 , במדינה ובעיר קטנה , באו הרבה יותר צופים למשחקי הפועל 
מאשר כיום . אם לראות כדורגל לאומי במיטבו זה וכאן המקום , בלי לפגוע 
בכבודם של כוכבי מכבי חיפה , אף שלא כולם נוצצים . להפועל אין כוכבים . 
עדיין יש המתעקשים לצבוע את כל שחקניו באפור . זה יעבור להם , כי התשובה 
על הדשא מעוררת גיחוך . לא רק על הדשא שעליו הובס הפועל תל אביב . אבל בפתח 
תקוה , אחרי שנים רבות , יש גם מכבי . עוד להיט חם בעונה זו . גם בהתחשב 
בהבדלים בין הלאומית לארצית , קורה משהו לא פחות מעניין באיזור שהוגדר בעבר 
" בצד השני של הכביש " . גם כאן , אף שזה נראה צפוי מאד , לא מובטחת למכבי 
אליפות הליגה השניה . אבל מה שצריך לעניין ולשמח כל פתח תקואי , ולא רק 
פטריוטים , הוא שאחרי שנים רבות יש למכבי קבוצה שראוי להתכבד במשחקיה . 
קבוצה העושה גם היא טוב לעיר . גם לאוהדי הפועל . וזה ראוי להדגשה גם 
בתקופת האידיליה השוררת בין שני המועדונים יריבים נוטרי איבה בעבר . הזירה 
המישנית ( ארצית ) אינה מגמדת את חוות הדעת של מקצוענים , שלא לדבר על 
התקשורת , על איכות המשחק של מכבי , בניהולו המרשים של אברהם מרצינסקי 
( ידיד , גם למקצוע , של גרנט . . . ) . גם ההתרסה , כי צריך לבדוק 
את זה על הבמה הלאומית לא כל כך תופסת , מפני שכבר ניתנו רמזים משכנעים 
מול לאומיות ( בגביע ) , מה עוד שבכל הפעמים שהיה מכבי בארצית ( ארבע 
ירידות ) , אף פעם לא הרשים כל כך ; ובכלל , הרי לא כל העולות הבריקו 
בדרך ללאומית . הרמת גבות לנוכח השמעת הגדרות לא שיגרתיות ( כגון : " מכבי 
ההצגה הטובה בארץ " ) לא תגרע מהמחמאות שמכבי ראוי להן ומקבל אותן גם מיריבים . 
ואם זה לא צריך להביא יותר מכמה מאות למגרשים ולהפועל הרבה יותר אלפים 
יש בעיה לאניני הכדורגל באזור דן - שומרון רבתי . סיפור קטן ומעניק השראה 
מגולם מאחורי הזינוק הנחשוני של מכבי . הוא קשור בתחזית נבואית של היו"ר . 
לא זה הנוכחי , אבי לוזון ( שהצהיר הצהרה נועזת לפני העונה הזאת : המטרה 
שלי להביא את מכבי לזכיה בדאבל בליגה הלאומית ) , אלא של היו"ר לשעבר , 
היום יו"ר מועצת ההימורים וחבר הנהלת ההתאחדות , אריה זייף . לפני שנים 
הוא חזה את הנולד , את ההווה . זייף התייחס לרכש גדול ויקר שנעשה אז ( 
האחים מכנס בשיאם , השוער מרכוס , שאפיק אל הוזייל , ברדה וגולדברג ) 
. הבהיר שהכסף הרב הושקע בהם מפני שבהיעדר מגרש לאימונים , לא נולדים 
במכבי כשרונות כמו בעבר . ואז אמר , ביקש שזה יירשם : עכשיו , כאשר יש 
למכבי שני מגרשי אימונים הפועלים שבעה ימים בשבוע , יתחילו לצמוח לנו כשרונות . 
הילדים האלה , בני 3141 , יוכיחו בעוד כמה שנים איזו תועלת יביא מיתקן 
האימונים הזה " . בני ה - 31 וה - 41 של אז הם האחים בן שמעון , האחים צופין , 
תמיר דניאל , בניה , ירוחם ועוד מצטייני הקבוצה היום , שבה 31 מהחממה 
של האגודה . משהו על זה גאוותם ; בהם מתפארים הפועל ומכבי ; בעצם , פתח 
תקוה כולה . הרבה חומר למחשבה ולגאוה מחוץ לעיר הזאת . 
