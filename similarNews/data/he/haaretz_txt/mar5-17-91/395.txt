( ע ) . מליאת מועצת העיתונות , שהתכנסה שלשום בבית סוקולוב בתל אביב , 
החלה את הדיון על הקמת בית דין לאתיקה . בהחלטה ראשונה שהתקבלה נאמר כי 
בית הדין לאתיקה של מועצת העיתונות מוסמך לדון ולפסוק בתלונות על הפרת כללי 
האתיקה של מועצת העיתונות נגד עיתונאים ועיתונים ( לרבות כתבי עת וכלי תקשורת 
אלקטרוניים ) , אף אם אינם חברים במועצת העיתונות . החלטה זו התקבלה ברוב 
של 41 נגד 8 . נשיא המועצה פרוף יצחק זמיר ציין כי הקמת בית הדין חיונית 
גם כדי להתמודד עם מגמות חקיקה נגד העיתונות בכנסת . הוא מסר כי נציגי נשיאות 
המועצה הופיעו השבוע בפני ועדת החוקה של הכנסת , והביעו את התנגדותם להצעת 
חוק " זכות התשובה " , שהעלה בשעתו חה"ך לשעבר זלמן שובל , ושאימץ עתה 
ח"ך יגאל הורביץ . לפי הצעת חוק זו תינתן זכות לכל אדם או גוף לפרסם תגובה 
על דברים שפורסמו עליו , וזאת לאחר בירור נוסף במועצת העיתונות . לפי הצעת 
החוק תהיה זו עבירה פלילית , אם עיתון יסרב לפרסם את החלטת מועצת העיתונות 
במקרה זה . זמיר אמר כי נציגי המועצה הציעו לוועדת החוקה לדחות ב3 חודשים 
את הדיון , עד שמועצת העיתונות תחליט בנושא . הקמת בית הדין לאתיקה . 
לבית דין זה יהיו סמכויות להטיל סנקציות על עיתונים שיפרו את כללי תקנון 
האתיקה שלה , אמר והדגיש כי הצעת החוק תפגע קשה בחופש העיתונות , ולכן 
יש לאפשר לטפל בבעיה במסגרת המועצה בלבד . התנגדות לחקיקה , אמר זמיר , 
מתבססת גם על ההצעה להכיר בחיסיון של עתונאי , כדי שלא יצטרך לגלות מקור 
מידע . לדעת נציגי העיתונות הוכר עיקרון זה על ידי בתי המשפט , ולכן מוטב 
להימנע מחקיקה כזו . קפידבינזמיר קרא לעיתונים ולעיתונאים להקפיד על כללי 
האתיקה ולפרסם את החלטות ועדות הבירור של המועצה נגד הפרות התקנון . בדיון 
השתתפו חברי המועצה פרוף עמוס שפירא , פרוף ברוך ברכה , ישעיהו בן פורת , 
שלום רוזנפלד , פרוף אהרן אנקר , עו"ד מוחמד מסראווה , גדעון סאמט , 
לוי יצחק הירושלמי , שבתאי הימלפרב , בני ברק , פרוף אריה הראל , פרוף 
אסא כשר , ד"ר זאב סגל , ישראל לנדרס , אלתר ולנר , יעקב קיפר , יוסף 
קרני , ד"ר יורם פרי ודוד דרורי . בתחילת הישיבה העלה פרוף זמיר את זכרו 
של ד"ר הרצל רוזנבלום , העורך הראשי של " ידיעות אחרונות " , וציין שהמנוח 
היה ממניחי היסודות של העיתונות בארץ , ושהיתה לו השפעה רבה על ענייני המדינה 
והחברה . 
