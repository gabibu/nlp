ואשינגטון ( מיוחד ל"הארץ " ) . גוברת הדאגה מפני מעשי נקם בהיקף נרחב 
של שלטונות כוויית נגד האוכלוסייה הפלשתינית בנסיכות , שחלקים ממנה תמכו 
בגלוי בכיבוש העיראקי , ואף סייעו לשלטונות הכיבוש של עיראק . נשיא ארגון 
הצלב האדום הבין - לאומי , קורנליו סומארוגה , התריע שלשום על כך בפגישה 
עם נשיא ארה"ב גורג בוש בבית הלבן . האוכלוסייה הפלשתינית בנסיכות נאמדת 
בכ051 עד 002 אלף איש ( מתוך 003 עד 004 אלף הפלשתינאים שהתגוררו בכוויית 
לפני המלחמה ) . נשיא " הצלב האדום " מסר לעיתונאים בסיום פגישתו עם הנשיא 
גורג בוש , כי העלה בפני הנשיא את בעייתם המיוחדת של התושבים הפלשתינאים 
בכוויית , אשר אינם נהנים מייצוג דיפלומטי כלשהו . סומארוגה ציין כי העלה 
בפגישה גם את מצוקתם של הפלשתינאים בשטחים הכבושים . במסיבת עיתונאים שכינסו 
שלשום בוואשינגטון הצביעו חברי הארגון הניו - יורקי לזכויות האדם , " על 
משמר המזרח - התיכון " , על דיווחים העוסקים בהתנכלויות של גורמים שונים 
בכוויית לתושבים הפלשתינאים בנסיכות . רוברט גולדמן , מראשי הארגון , 
הזהיר מפני " מצב דמוי סאברה ושתילה , שבו ארה"ב תספוג ביקורת על מעשי 
זוועה של כוחות כוויית נגד הפלשתינאים , כמו שספגה ישראל בגלל מעשי הפלנגות 
במחנות הפליטים של ביירות . מנכ"ל הארגון , אנדרו וויטלי , יצא אתמול 
לכוויית , למטרת איסוף מידע בנושא זה . לפי שעה מתבסס הארגון רב היוקרה 
על דיווחים בעיתונות , ועל סיפורים של פליטים מכוויית . וויטלי ויו"ר הארגון , 
גארי סיק , שהיה האחראי על ענייני המפרץ הפרסי במועצה לביטחון לאומי בתקופת 
הנשיא רייגן , שלחו שלשום מכתב למזכיר ההגנה האמריקאי ריצארד צייני , ובו 
הבהירו כי לפי הוראות החוק הבין - לאומי , לארה"ב יש אחריות על הנעשה בתוך 
כוויית , וכוחותיה בנסיכות חייבים לפקח על התנהגותם של כוחות הביטחון הכווייתיים . 
במכתבם רחב היריעה למזכיר ההגנה צייני , מציינים ראשי " על משמר המזרח - 
התיכון " שורה ארוכה של דיווחי עיתונאים על התנכלויות לפלשתינאים בכוויית , 
שחלקן נעשו בנוכחות של חיילי הצבא האמריקאי , המתלווים לסיורים של צבא 
כוויית , ובנוכחות מי שהיו לוחמי תנועת ההתנגדות הכווייתית נגד הכיבוש העיראקי . 
במכתב נאמר כי על - פי דיווחים שונים , הפנטגון האמריקאי מתכוון ליטול 
חלק פעיל בממשל הצבאי של כוויית בחודשים הקרובים , ומצוטט שר הפנים של כוויית , 
סאלם א - סבאח , שאמר לפני כשבועיים שבכוונת ארצו " לטהר את כוויית משיירי 
המלחמה ומן הגיס החמישי , המתכונן לזרוע אנדרלמוסיה בקרב אזרחי כוויית " . 
דובר מחלקת המדינה , ריצארד באוצר , השיב שלשום להאשמות הללו , והבהיר 
כי נציגי הממשל " עומדים בקשר יום - יומי עם ממשלת כוויית לגבי ההאשמות 
הנוגעות לפגיעות בפלשתינאים , ונמשיך לקיים קשר הדוק עמם " . עוד אמר באוצר , 
כי אנשי השגרירות של ארה"ב בכוויית הציבו נציגים מטעמם ברחובות כוויית - 
סיטי , והם " מדברים עם פלשתינאים ועם אנשים אחרים בכוויית , אשר מקבלים 
מידע על המצב שם ממגוון של מקורות פומביים ופרטיים " . קפידבינבשבוע שעבר 
אמר שגריר כוויית בירדן , סוליימאן אל - פסאם לעיתון הבריטי " אינדפנדנט " : 
" אל תאשימו אותנו אם יהיו כמה מעשי נקם נגד פלשתינאים " . לדברי הארגון 
הניו - יורקי לזכויות האדם , שלטונות הביטחון של כוויית מחזיקים עתה במעצר 
כ000 , 6 פלשתינאים . העיתון " ניו - יורק טיימס " מסר שלשום מכווית סיטי , 
שמספר העצירים נאמד בכ000 , 4 , ואילו כתבת ה"ואשינגטון פוסט " , שדיברה 
עם אחד מנציגי אש"ף בכוויית - סיטי , מסרה כי האיש אמד את מספר העצירים 
בכ003 בלבד . פעילי הארגון מצביעים גם על אפשרות ששלטונות כוויית לא יאפשרו 
לכ051 עד 002 אלף פלשתינאים שברחו מכוויית בחודשים האחרונים לשוב חזרה לבתיהם . 
וויטלי אמר שארגונו מודאג גם מאפשרות של גירוש המוני של פלשתינאים מכוויית . 
הוא הבהיר עוד , שאם שלטונות כוויית לא יעמידו את החשודים שבידיהם למשפט 
הוגן , " יהיה זה פשע מלחמה " . יורש העצר של כוויית , הנסיך סעד עבדאללה 
אסבאח , אמר שלשום בראיון לעיתון " ניו - יורק טיימס " בכוויית - סיטי , 
ששלטונות כוויית עצרו רק מספר מצומצם של פלשתינאים בנסיכות , " משום שאנשי 
הביטחון שלנו שמעו שהאנשים הללו ביצעו פשעים נגד העם שלנו במשך הכיבוש " . 
עיתונאים בכוויית - סיטי סיפרו , שיום לאחר שחרור כוויית , פרצו עשרות 
כווייתים נזעמים למשרדו של אש"ף בעיר , הציתו אותו , ועל קיר בית סמוך 
כתבו סיסמה האומרת : " מי שבוגד בנו , מקומו אינו עמנו . על הפלשתינאים 
לצאת מארצנו ומארצות המפרץ האחרות " . 
