טוקיו ( ע"ץ ) . המלחמה במפרץ הציבה סדר חדש בעולם בו ארה"ב ובריטניה 
יהיו המנהיגות הפוליטיות , צרפת ואיטליה המתווכות , ויפאן וגרמניה הבנקאיות 
כך אמר ראש ממשלת יפאן לשעבר , יאסוהירו נקסונה . בראיון שפורסם שלשום 
ביומון " יומיורי " , ציין נקסונה כי מדובר בנוסחה שצצה במלחמת המפרץ כדי 
לשמור על שלום העולם לאחר סיומה . " יפאן תרמה תרומה ענקית כאשר החליטה 
לתת 31 מיליארד דולר למאמץ המלחמתי ואינה צריכה להתבייש בשל מעורבותה העקיפה 
במשבר המפרץ " , אמר נקסונה . לדבריו יפאן צריכה ללמוד ממעשיה של ארה"ב ולהגיע 
לקונסנסוס לאומי בענייני מדיניות חוץ . הוא קרא להקים ארגון בין - לאומי 
לשמירת השלום , מעין " קונסורציום של השלום " , שיאחד בתוכו את שבע המדינות 
המערביות החשובות , ארה"ב , בריטניה , צרפת , גרמניה , יפאן , איטליה 
וקנדה ויפעל בעצה אחת עם בריה"ם וסין . דובר משרד החוץ של יפאן הודיע שלשום 
כי טוקיו שוקלת להפנות חלק מהסיוע היפאני בסך 9 מיליארד דולר שיועד לארה"ב , 
גם לבריטניה וצרפת . " החלק העיקרי של תשעת מיליארדי הדולרים יגיע לארה"ב , 
באמצעות מועצת שיתוף הפעולה במפרץ " , אמר הדובר טאיזו וטנבה . הוא הוסיף 
כי שר החוץ הבריטי דאגלס הרד , טלפן בסוף השבוע לשר החוץ טארו נקאיאמה וביקש 
חלק " גדול ככל האפשר " של הסיוע היפאני . הרד גם העביר מסר מראש ממשלת 
בריטניה גון מייגור לעמיתו היפאני טושיקי קאיפו . הדובר היפאני ציין כי צרפת 
לא הציגה עד כה ליפאן דרישה דומה לזו של בריטניה . משני מיליארדי הדולרים 
שתרמה יפאן לכוח הרב - לאומי בסוף 09 , בריטניה קיבלה 05 מיליון דולר . 
צרפת , לעומת זאת , לא קיבלה כסף כלשהו מיפאן . וטנבה דחה כנראה את הרעיון 
כי חלק מתשעת מיליארד הדולרים יוכל לשמש למימון שיקומו של המפרץ , כפי שאמר 
קאיפו ביום שני . " לא בטוח שיישאר עודף , וקרוב לוודאי יהיה צורך בכל 
הסכום כדי לכסות את ההוצאות של הכוח הרב - לאומי " , אמר . הוא ציין עוד 
כי יפאן מתכוונת לתת סיוע כלכלי נוסף למספר מדינות באסיה ובאפריקה שנפגעו 
ממשבר המפרץ . רשימת המדינות האלה לא הושלמה עדיין , אך העיתון " יומיורי " 
כתב שלשום כי יפאן מתכוונת לספק סיוע נוסף בהיקף של כמיליארד דולר להודו , 
פקיסטן , בנגלדש , מרוקו וסוריה . 
