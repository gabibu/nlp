מי שחושב שיצחק שמיר עומד עם הגב לקיר לקראת המגעים עם ארה"ב על מו"ם להסדר , 
לא יודע מה זה קאמיקזה . לפני שיוותר , אמר השבוע שר של הליכוד ( ורמז 
לתעלומה האפלה מעברו כמנהיג לח"י ) , הוא יעדיף ללכת לחולות הים ולירות 
בראש : בראש של עצמו . נכון , אלה הנסיבות הקשות ביותר שהיו מבחינה זו 
אי - פעם בשביל ראש ממשלת ליכוד . אבל נותרו לו עוד חצים לא מעטים באשפתו , 
ובהם הנשק הסופי ואולי סופני שבניגוד לקודמיו שמיר לא השתמש בו אף פעם . 
חשוב להקשיב בימים אלה לשורות של ראש הממשלה וגם למסתתר ביניהן , למה שביקורת 
הספרות מכנה ס - טקסט . למשל , לשורה השערורייתית והחושפנית בדו - קרב 
המלים של שמיר עם שמעון פרס . אני מודיע בזה , הרגיע את יריבו , כי אינני 
שונא לא את חברי המערך ולא שום חברים ממפלגה יהודית אחרת . השנאה , העולה 
מדברים אלה כלפי ההנהגה הפוליטית של כמעט חמישית מאזרחי המדינה , היא אהבה 
יוקדת לעומת יחסו אל מי שאתם הוא אמור לנהל מו"ם . צריך לחיות לפי האמת הפנימית , 
אמר שמיר לממשלה ביום ראשון , בהתקפתו הרצחנית על התקשורת " המלאה דברי 
הבל ושטות " . תת - הטקסט הגיש לנו שוב את נחישותו לא לזוז מהאמת ההיא . 
אין לך ממה לחשוש , איים על שר החוץ , כל עוד אתה אתנו : עוד שורה של 
מנהיג מחתרת מחופר , שכל סטייה ממנה תגרום עונש מר . שר החוץ האמריקאי ימצא 
כאן ראש ממשלה שעיקר מעייניו בטרפוד איזושהי יוזמה פוליטית חדשה . שמיר 
חימש את מתחם הסירוב שלו ברחבעם זאבי והוא התחיל לקבל את הסיוע הארטילרי 
הצפוי מהפוליטיקאי הקיצוני ביותר שישב אי - פעם בממשלת ישראל . חבר אחר 
בלגיון א"י השלמה , יו"ר הכנסת , הודיע שלשום על מסלול ביקורים שמנהיג 
מפלגתו היה חייב למנוע ממנו אילו רצה באמת בהסדר . הטקסט רווי - הבוז של 
דב שילנסקי : " אם אדון בייקר יידע שיו"ר כנסת ישראל מזדהה גם עם חברון 
ורמת הגולן מה טוב " . העניין איננו רק בניסוחי - בונקר של צמרת קיצונית . 
המערכת הפוליטית והציבורית כולה שרויה במצב המקל על ראש הממשלה לנהל את 
מלחמת החפירות שלו . פרס הציג תוכנית מבולבלת שמאפשרת אולי להסתדר עם הקבוצות 
השונות במפלגה , אבל לא עם צורכי משא ומתן . נדמה היה שדחוף יותר למנהיג 
האופוזיציה לנטרל את רבין יותר מאשר להעמיד אתגר רציני בפני שמיר . בסופר - 
סל של פרס יש פשרה טריטוריאלית יחד עם קביעת הירדן כגבול ביטחון , מו"ם 
עם פלשתינאים יחד עם התנגדות להגדרתם העצמית . במיש - מאש המדיני הזה , 
שזכה כמובן מיד לתמיכת נצי המפלגה , יש שיקוף של מבוכת המפלגה אך לא תרומה 
כלשהי לדיון הפוליטי . זה מסמך שהטשטוש שלו גובל בחוסר אחריות ציבורית בתקופה 
כה חשובה . אבל העיקר נעוץ בכך שעדיין לא ברור כלל באיזו מידה הסיק רוב מספיק 
בציבור את הלקח המתון מהאירועים החריפים של השבועות האחרונים . האם יתמוך 
בפשרות הנחוצות כדי להסיר מעליו את הטראומה של חורף 19 ? או שמא יסחוט מפרי 
הבאושים הזה דווקא את מיצי הסירוב העיקש ? את העמדה היחידה שיכולה לקדם הסדר 
מציע לציבור נבוך מחנה פוליטי קטן יחסית : האגף היוני במערך , מפ"ם , 
רץ , שינוי , שלום עכשיו , המפלגות הערביות . מחר הם מקיימים כנס חירום . 
ציפיותיהם משתקפות בגודל האולם : קולנוע לב - דיזנגוף . וגם במחנה זה 
חיזקה המלחמה פה ושם את הגוונים השמרנים . גרעין קטן עוד יותר אינו זז 
מעמדתו כי יש לדבר עם נציגי הפלשתינאים אפילו הם מזוהים עם אש"ף ; שהם הכתובת 
לפתרון הסכסוך הפלשתיני ולא מדינות ערב ; שיש לקבל את עקרון ההגדרה העצמית 
שלהם . מן הצד האמריקאי נשמע בינתיים קולו הזהיר של שר החוץ בייקר . לא 
ברור למה מתכוון הפוליטיקאי הקשוח הזה כשהוא מדבר ברכות . האם הנשיא בוש 
והוא יחזרו כלפינו לטקסטים שנלקחו לעתים מהמילון שיוחד לסאדאם ? על דברים 
שאמרו הרוצח העיראקי ושגריר ישראל הם אמרו אם בניגוד לאמרה האמריקאית 
הם ידברו ברכות אך לא יחזיקו מקל , דרכה של הממשלה תהיה סלולה למזמוז נוסף 
של תהליך ההסדר כפי שעשתה מזה שנים בהצלחה מסוכנת . אני מכיר את הטענה המתחסדת 
נגד מי שמזמין עלינו תקיפת אמריקאית . כל מיני פטריוטים פושטי - יד , המוכנים 
לרוץ אל אמריקה כדי שתעזור להם כשקשה , נעשים זקופי - גב להפליא כשרוצים 
לפתור כאן את אם כל הסכסוכים שלנו . ובכן , הלוואי שיתבדה מי שצופה יד 
אמריקאית רכה ונוטפת דולארים . את המצב הנוכחי יש לתרגם ללוח - זמנים קשיח 
ככל האפשר . ואם ראש הממשלה ישלוף את החץ האחרון ויחתור לבחירות חדשות 
שיהיה כך . אפילו גולדה מאיר הבטיחה ללכת לעם לפני הכרעה על עתיד השטחים . 
אם לא תהיה ברירה , זאת תהיה הדרך היחידה לענות על השאלה העיקרית , שתשובת 
הממשלה עליה איננה מספיקה עוד בנסיבות הקיימות : האם העם הזה אכן רוצה בהסדר 
אפילו יהיה כרוך בוויתורים מכאיבים לחלק ממנו . 
