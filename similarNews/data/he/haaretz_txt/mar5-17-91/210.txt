" ילוו אותך עד לחידקל . ייתכן שתצטרכי להתלבש כמו כורדית . אני מקווה 
שהמפלגה חזקה מספיק כדי להגן עליך " . האיש ששילח אותי לדרכי במלות דאגה 
אלו הוא עבדוללה אגאלאן . בתיקי השירותים החשאיים של טורקיה ומדינות המערב , 
הסי - איי - אי למשל , כלול שמו ברשימת ראשי ארגוני טרור . אגאלאן הוא 
המזכיר הכללי של מפלגת הפועלים הכורדית , והמנהיג הבלתי מעורער של ההתנגדות 
הכורדית בטורקיה . זה 11 שנים הוא חי בסוריה כאורח נסבל של הנשיא אסד . 
בדמשק שוכן המטה המרכזי של מפלגתו . בשטח לבנון הכבוש בידי הסורים מתאמנים 
לוחמי הגרילה של הארגון . כבר שש שנים נלחמת מפלגת הפועלים הכורדית נגד 
הצבא והמשטרה ובעד כורדיסטן עצמאית בטורקיה . אגאלאן , שאוהביו ושונאיו 
כאחד מכנים אותו " א " ( " דוד " ) , מגלם במאבקו את תקוותיו של העם 
הזה . בקריאה " תחי כורדיסטן , יחי המנהיג אפו ! " התקוממו במארס האחרון 
בטורקיה מיליון כורדים . ביניהם היו גם נשים וילדים רבים שיצאו באבנים ומקלות 
נגד הטנקים הטורקיים , וכן איכרים שהקמת מאגרי מים על גדות הפרת וחידקל 
נישלה אותם מבתיהם , ותושבי יותר מ004 כפרים השוכנים סמוך לגבול שממשלת 
טורקיה הורתה על הריסתם כדי להקים " רצועת ביטחון " לבלימת הסתננותם של 
לוחמי הגרילה הכורדית . מכונית מרצדס שהחלון האחורי שלה מכוסה בווילון לקחה 
אותי משדה התעופה של דמשק לפגישה עם האיש העומד בראש הארגון . התדמית של 
מפלגת הפועלים הכורדית במערב היא על פי מיטב מסורת הקלישאות : ארגון קיצוני 
שאינו נרתע מלהטיל אימה ולרצוח סוטים מן הקו . מה היא מפלגה זו ומה מבדיל 
אותה מארגונים כורדיים אחרים ? " הכל " , אמר אגאלאן . מנהיגי הכורדים 
בעיראק , הבראזנים , הטלבאנים , קיבלו כולם מימון מ"האויב של האויב " . 
בזמנו הסתייעו הכורדים החיים בעיראק בשאה , אחר כך בחומייני , והכורדים 
באיראן קיבלו סיוע מסדאם חוסיין . ברגע זה או אחר הפקיר אותם " האויב של 
האויב " , כך שסדאם למשל יכול היה להשליך באין מפריע את הגז הרעיל שלו על 
הכורדים בעיראק . מפלגת הפועלים הכורדית , לעומת זאת , מממנת את עצמה אך 
ורק באמצעות תרומות של בני העם הכורדי הפזורים במזרח התיכון וברחבי העולם . 
ארגונים כורדים אחרים , הוסיף , דרשו רק אוטונומיה , כיוון שרצו לשמור 
על האינטרסים הפיאודליים שלהם . ואילו מפלגתו דורשת עצמאות , והיא גם קוראת 
לאנשיה בחו"ל לחזור לטורקיה ולהילחם שם . " אנחנו לא רוצים שהם יתחננו 
לקבל מקלט פוליטי " . דיבורים גאים . " הו , כן " , אומר אגאלאן , וכאן 
הוא רואה את משימתו להחזיר לכורדים את גאוותם , לשחרר אותם מהשפלה ומשיעבוד . 
והדברים האלה חייבים לחול גם על היחסים שבין גברים לנשים : " כל יום אני 
נלחם ומכה את הגבר שמשעבד ואת האישה שמניחה לעצמה להשתעבד " , אמר בפאתוס . 
הוא אינו מקבל את ההאשמה בטרור : " טרור הוא מה שטורקיה עושה לכורדים " . 
הוא אינו אוהב אלימות ואינו כופר בעובדה שאנשי הגרילה הרגו גם ילדים ונשים , 
אך מתנגד לכך . " המפלגה לא הורתה לעשות זאת , ובינתיים גם ציוויתי להעניש 
על מעשים כאלה " . אם כרגע עוד נהרגים נשים וילדים , הרי אלה מעשי ידיו 
של הצד הטורקי . הטורקים משתמשים במלחמתם נגד הגרילה הכורדית במשתפי פעולה 
כורדים , ואת מי שאינו מוכן לשתף פעולה הם מגרשים , מכים , מענים , רוצחים . 
בחוץ נשמעה קריאת המואזין לתפילה . הוא אתאיסט , אמר אגאלאן , ומפלגתו 
דוגלת בסובלנות דתית . בני האמונות והפלגים הדתיים השונים נלחמים כולם בשורות 
הגרילה . בסוף שנות ה06 אסף סביבו באוניברסיטת איסטנבול את אנשים שרצו להיאבק 
בעד הזכות להיקרא כורדים ולדבר בשפתם . ב8791 הקים את מפלגת הפועלים הכורדית . 
הארגון הגדיר עצמו מרקסיסטי - לניניסטי . נערכו בו דיונים רבים על " סוציאליזם 
מדעי " ועל מהפכה . נמתחה גם ביקורת על בריה"ם ועל הפאשות , הבוסים הפיאודליים 
שלה הקיימים בהחלט במציאות . בכל זאת נשאר הדגל אדום ועליו מתנוססים הכוכב 
המחומש והפטיש והמגל . " סמל לדרך שלנו לסוציאליזם " , אמר אגאלאן . האם 
הוא רואה עצמו כמייסד מעין דת ? " לא " , השיב , אבל בדומה לישו גם הוא 
מאמין שיש לקרב את האדם דרך אהבה . " השלטון לא מעניין אותי אם בתוך כך 
מאבדים את האנושיות " . איזו מערכת שלטונית וחברתית תהיה בכורדיסטן משוחררת ? 
" על כך צריך העם להחליט . אני רק מראה את הדרך , אני לא פוליטיקאי " . 
זלאל בת ה71 , בעלת פנים של מדונה שגדלה בווינה , ליוותה אותי בהמשך המסע . 
באירופה חשה על בשרה את שנאת הזרים והעדיפה לפעול במסגרת של קבוצות כורדיות . 
היא נלהבת מהמפלגה המבטיחה לנשים שוויון וממחנה האימונים בלבנון . זה כמה 
חודשים היא וחברותיה מתגוררות בו , ולצד לימודי תיאוריה רבים הן לומדות 
גם לזחול ולירות יחד עם הגברים . נאמר לי לצמצם את המטען שלי למינימום ; 
אולי נצטרך לברוח . השירותים החשאיים הסוריים למיניהם הם בלתי צפויים ואי - 
אפשר לסמוך עליהם . הכלל הוא לא להתבלט . פגשנו מאות כורדים בערים , במשקים 
חקלאיים או במגורי נוודים לשעבר , אבל השתדלנו לא להישאר שני לילות רצופים 
אצל אותה משפחה . האנשים דיברו על גורלם , סיפורים מדכאים על נקמת דם ומות 
ילדים , רעב , דיכוי , מחתרת , בריחה , כלא , עינויים . בשלב מסוים 
תמיד נשמע המשפט : " ואז באה המפלגה " . מאז השתנה הכל . המפלגה נטלה 
מהם את הפחד , העניקה להם מודעת עצמית . משום כך הם מוכנים לתת למפלגה 
הכל כסף , תמיכה , מחצית היבול , לשלוח את הילדים למאבק בנשק . כן , 
הגברים אפילו עובדים בעבודות הבית כאשר הנשים הולכות לאסיפות , ונערות 
צעירות רשאיות להחליט בעצמן אם הן רוצות להינשא או להילחם . אנדוואר , כפר 
השוכן ברמה על פיתול החידקל בגבול סוריה - טורקיה , הוא אזור כורדי מקדמת 
דנא . מהעבר השני של מערבולת הנהר שוכנת טורקיה . כ01 ק"ם משם נמצאת עיראק , 
והכפר מרוחק כ008 ק"ם מדמשק . בעבר השני ניצבים מגדלי תצפית טורקיים . 
מרחוק אפשר לראות את ההרים המושלגים . " הרי גודי " , הסבירו מלווי , 
" ושם רמת בוטאן " , מרכז ההתנגודת הכורדית בטורקיה . שם , אמרו , הם 
יילחמו בקרוב . 000 , 5 פאש מארגה , אמרו לי , נלחמים כרגע בבוטאן . 
" אבל יש כאן עוד חמישה מיליון שאנחנו יכולים לשלוח לקרב " . זה יהיה הקרב 
האחרון של הכורדים . אם הפעם לא ינצחו , אמרו , אזי לא יהיו במהרה יותר 
כורדים . גם ראש הכפר של אנדוואר הוא חבר במפלגת הפועלים הכורדית . בעבר 
תמך בברזאנים והיה חבר במפלגה הדמוקרטית של כורדיסטן בעיראק . אך מאז 8891 
לאחר התקפות הגזים של סדאם חוסיין על אזרחים כורדים ובריחתם של מאות אלפים 
מהם , בעיקר לטורקיה , שבה הוחזקו במחנות כאסירים כמעט שלא קיימת יותר 
התנגדות בצפון עיראק . העיראקים השאירו מאחוריהם אדמה חרוכה : בארות מזוהמים , 
כפרים הרוסים , הרים שיערותיהם נכרתו . מעברו השני של הנהר שוכנת גיזרה , 
שהיתה במארס בשנה שעברה אחד ממוקדי האינתיפאדה הכורדית , ה"סרהילדן " . 
בעזרת משקפת אפשר לראות עד לרחובות העיר . " ראינו את ההפגנות , שמענו 
את הצעקות , ראינו את הטנקים ושמענו את היריות . הלב שלנו היה אתם " , 
אומר ראש הכפר . התאספו שם ככל הנראה עשרת אלפים איש , אך הם לא יכלו לחצות 
את הגבול . מפחד הגרילה חסמה טורקיה באורח הרמטי את גבולה עם סוריה . רק 
כורדים מצוידים באישורים מיוחדים הורשו לעבור את הגבול . משפחות ושבטים 
הופרדו , ערים פוצלו . מביירות נסענו למחנה האימונים של המפלגה , המכונה 
האקדמיה על שם מחסום קורמאז , בגבול בקעה שבלבנון . הרים מיוערים , ריח 
של אורנים ואקליפטוסים נישא באוויר , מסעדות ריקות מחכות לתיירים ומבקרים 
ליד מפלי המים , עיירות אבן דרוזיות , תחנות דלק הרוסות ומכוניות מנוקבות 
בכדורים . זלאל היתה מאושרת לשוב למחנה . " את יודעת " , אמרה , " כאן 
מתנהגים אלינו כמו אל שוות בפעם הראשונה בחיים " . רובה המכריע של ההכשרה 
מוקדש לנושאים עיוניים : ההיסטוריה והתרבות של כורדיסטן , ההיסטוריה של 
מהפכות מודרניות , מרקסיזם - לניניזם . שאר הזמן מוקצב לאימונים צבאיים . 
שפת הלימוד היא כורדית . קריאה עוררה התרגשות במחנה : " אפו בא ! " 
יחד עם שומרי הראש שלו הגיע אפו בדרך המהירה דמשק - ביירות ועלה על המדרון 
ברגל . אנשי הגרילה הלכו לקראתו והוא לחץ את ידו של כל אחד מהם . גאוותו 
בלוחמיו בולטת . " הכמליסטים ( על שם כמאל אתאטורק ) טעו . הם אמרו 
שהם קברו את הכורדים , אבל אנחנו קרענו את התכריכים שלנו " . 
