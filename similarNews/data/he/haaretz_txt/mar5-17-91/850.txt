ח"ך עוזי לנדאו מהליכוד מתח אמש ביקורת חריפה על פרקליטות המדינה בעניין 
ניהול משפט התפרעות המתנחלים במחנה הפליטים דהיישה , ותקף אישית את התובע . 
לנדאו אמר כי " בצאתה להגן על עו"ד מרדכי פנציאס , שהיה התובע במשפט זה , 
הפרקליטות מוסיפה חטא על פשע . במקום שתבדוק את עצמה כמוסד המופקד על הגנת 
הציבור מפני מנצלי החוק לרעה , ותנכש עשבים שוטים שעלו בלחייה ומאיימים 
לכסות את פניה , היא מגיבה כאיגוד מקצועי המזדרז להגן על חבריו " . ח"ך לנדאו 
תובע להסיק מסקנות נגד הפרקליט שייצג את המדינה במשפט דהיישה , ולהקים ועדה 
שתבדוק את התיקים שהכין עו"ד פנציאס ומשפטם עדיין תלוי ועומד , " כדי להגן 
על הציבור משיקול דעתו הפגום של פרקליט זה " . דוברת משרד המשפטים , אתי 
אשד , אמר אמש כי התקפתו של ח"ך לנדאו מיותרת , משום שבסופו של דבר הרשיע 
בית המשפט המחוזי בירושלים 11 מתוך 51 הנאשמים בהתפרעות , ומכאן שכל הטענות 
כי לא היה מקום להעמידם לדין אינן נכונות . עוד ציינה כי עו"ד פנציאס לא 
יזם את הגשת כתבי האישום אלא הם הוגשו בשעתם לפי החלטת פרקליט מחוז ירושלים 
דאז , ד"ר יוסף אור . הדוברת הוסיפה כי ההודעה שפרסם משרד המשפטים בסוף 
השבוע לא נועדה להגן על עו"ד פנציאס אישית , כפי שטוען ח"ך לנדאו , אלא 
להבהיר כי אין מקום לניסיונות הנעשים באחרונה להטיל דופי בשיקולי פרקליטות 
המדינה במשפט דהיישה . 
