בון ( מיוחד ל"הארץ " ) . נשיא גרמניה , ריכארד פון וייצזקר , שלח בסוף 
השבוע לראשי הסיעות בבונדסטאג מכתב המצדד בתקיפות בהעברת הפרלמנט ומשרדי 
הממשלה מבון לברלין . בכך פתח הנשיא גל מחודש של ויכוחים על עתידה של בירת 
המדינה המאוחדת . משקיפים בבון משערים , כי הבונדסטאג יחליט על מיקום הפרלמנט 
והממשלה בתוך החודשים הקרובים . מכתבו של פון וייצזקר נועד כנראה להשפיע 
על עמדותיהם של חברי הפרלמנט , שרבים מהם מצדדים בכך שמשרדי הממשלה יישארו 
בבון , וברלין תשאר בירתה של גרמניה רק באופן סמלי ( זהו המצב הנוכחי ) 
. פון וייצזקר יצא במכתבו במיוחד נגד הטענות , שהעברת הפרלמנט ומשרדי הממשלה 
לברלין יעלו למשלם המסים כסף רב . הוא טען , שהשקפה כזאת היא קצרת ראות , 
ואיננה לוקחת בחשבון שיקולים חשובים יותר , הקשורים במעמדה ההיסטורי של 
ברלין . הוצאות האיחוד הגדולות , וכן הוצאות המלחמה במפרץ הפרסי , הטילו 
מעמסה כבדה על הקופה הציבורית הגרמנית , וכבר גרמו לכך שהממשלה החליטה על 
העלאות מסים ניכרות בניגוד להבטחות שניתנו לפני הבחירות . התפתחות זו מחזקת 
את הסיכוי שבון תישאר הבירה ה"מעשית " של גרמניה , משום שהעברת הפרלמנט 
ומשרדי הממשלה לברלין תהיה כרוכה בהוצאות של עשרות מיליארדי מארקים . בוויכוח 
הציבורי על מיקום הבירה היתה בסוף השבוע שעבר הפתעה , כאשר משאל דעת קהל 
בקרב הברלינאים העלה , כי % 03 מתושבי העיר תומכים דווקא בבון כבירה של גרמניה . 
