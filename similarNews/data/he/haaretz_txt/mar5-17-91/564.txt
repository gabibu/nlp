, בסוף השבוע ברובע היהודי בחברון ובקרית ארבע ערב ביקורו בארץ של מזכיר 
המדינה האמריקאי , גיימס בייקר , נועד " לאותת " לבייקר המגיע לישראל , 
כי הוא מתנגד לכל ניסיון לדון על פשרה טריטוריאלית על בסיס העיקרון של שטחים 
תמורת שלום . בשמו של מי הכריז שילנסקי כי ההתיישבות בחברון היא התשובה האמיתית 
לנאומו של גורג בוש ? מי הסמיך אותו לשבח את עמידתם האיתנה של התושבים היהודים 
בחברון לנוכח מעשי האלימות הערביים ? האם ביטא את דעתו הפרטית כח"ך של תנועת 
החרות , הדוגלת במדיניות של " אף שעל " , או שפעל כנושא משרה ממלכתית , 
המייצג את כל 021 חברי בית המחוקקים ? הביקור עורר מורת רוח רבה בקרב סיעות 
השמאל בכנסת . שולמית אלוני ( רץ ) תקפה את שילנסקי , וסיעת מפ"ם תובעת 
לקיים על כך דיון בוועדת הכנסת . שכן יו"ר הכנסת הוא , עפ"י הפרוטוקול , 
האיש מספר 2 במדינה , המשמש כמ"ם נשיא המדינה בעת היעדרו של הנשיא מהארץ . 
יו"ר הכנסת אמור לייצג את כל מגוון הדעות בבית המחוקקים מימין ומשמאל . 
אין זה סוד שקיימת מחלוקת עמוקה בכנסת בנושא עתיד השטחים . בניגוד לליכוד , 
המתקומם נגד כל רעיון של החזרת חלקים משטחי א"י , יש סיעות מרכזיות התומכות 
בפשרה טריטוריאלית ובוויתור על חברון , שכם ורמאללה . יו"ר הכנסת חייב בתוקף 
תפקידו להתעלות מעל לחילוקי הדעות הפוליטיים ולהימנע מחשיפת עמדותיו והשקפותיו 
הפוליטיות , גם אם הוא מתנגד בכל לבו לוויתור על השטחים . אמנם בתקנון 
הכנסת אין שום סעיף האוסר במפורש על יו"ר הכנסת להימנע מהתבטאויות ומנקיטת 
צעדים פוליטיים , אולם הוא קובע כי " יו"ר הכנסת ינהל את ענייני הכנסת , 
ייצג אותה כלפי חוץ , ישמור על כבודה " . יתרה מזאת , בעת שנבחר לכהונתו 
בנובמבר 8891 , הכריז שילנסקי מעל דוכן הכנסת : " אני רואה את עצמי כיו"ר 
הכנסת כולה " . אולם בשנתיים וחצי שחלפו מאז בחירתו הוא פעל כמה פעמים כעסקן 
פוליטי מן השורה מטעם הליכוד , ולא כאיש מספר 1 בבית המחוקקים הישראלי . 
הנה כמה דוגמאות המעידות על כך : שילנסקי לא שמר על כבודה של הכנסת כשאיפשר 
לראש הממשלה , יצחק שמיר , להתחמק במשך שבועות ארוכים במהלך המלחמה במפרץ 
מלמסור הודעה מדינית לכנסת . שילנסקי פנה אל שמיר והפציר בו להופיע בפני 
המליאה , אולם שמיר דחה את הפניות , נהג בזלזול בכנסת והעדיף להתראיין 
לרדיו ולטלוויזיה מאשר להתייצב בפני בית המחוקקים . אילו היה יו"ר הכנסת 
נחרץ ותקיף יותר בפנייתו לשמיר , ולא פונה אליו בדחילו וברחימו כפי שנהג , 
היה ראש הממשלה מבין את החשיבות שיש להופעתו בפני הכנסת . שילנסקי פעל 
מאחורי הקלעים באינטנסיוויות רבה למתן חנינה לחברי ארגון הטרור היהודי . 
עד לבחירתו ליו"ר עמד בראש קבוצת הח"כים מסיעות הימין , ש"איימו " כי 
ייזמו חוק חנינה לאסירי המחתרת , אם הנשיא לא יחון את לבני , שרבף , ניר 
וחבריהם . לאחר בחירתו ליו"ר המשיך שילנסקי לתמוך בפעילות הפרלמנטרית לחנינתם 
של רוצחים , אם כי בטון מינורי יותר . בניגוד ליו"רים שקדמו לו , אין 
שילנסקי נמנע מהשתתפות בהצבעות במליאת הכנסת . אמנם פורמלית זכותו של יו"ר 
הכנסת , ככל ח"ך אחר , לבטא את עמדותיו והשקפותיו הפוליטיות בהצבעות במליאה , 
אולם בתוקף תפקידו הממלכתי עליו להינזר מהצבעה בנושאים שנויים במחלוקת . 
ניתן להבין את רגישותו הרבה של שילנסקי , ניצול השואה , לכל הנושאים הקשורים 
ביחסי ישראל עם גרמניה . אבל בתוקף תפקידו כיו"ר הכנסת עליו לנהוג בצורה 
ממלכתית ולהיפגש בלשכתו בכנסת עם אישים גרמנים המבקרים בישראל , ולא להחרימם 
בצורה הפגנתית כפי שנהג בעת ביקורה בארץ של משלחת בראשות נשיאת הבונדסטאג . 
דב שילנסקי שואף לרשת את חיים הרצוג בעוד כשנתיים , כשהנשיא יפרוש מתפקידו 
בתום שתי תקופות כהונה . כמי שרוצה בכל לבו להיות האזרח מספר 1 במדינה , 
עליו ללמוד כיצד השכילו כל נשיאי ישראל , החל מחיים וייצמן וכלה בחיים 
הרצוג ( למעט מקרים חריגים ) , לנהוג בממלכתיות , וכיצד ידעו להתעלות 
מעל לשיקולים פוליטיים - כיתתיים כמייצגי הציבור כולו על כל מרכיביו ורבדיו , 
יהודים וערבים , דתיים וחילוניים , אשכנזים ועדות המזרח . 
