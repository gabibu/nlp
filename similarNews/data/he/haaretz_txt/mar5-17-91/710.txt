מאנילה ( ע"ר ) . 31 נשים נשרפו למוות אתמול לפנות בוקר , בשרפה שהתחוללה 
במפעל טקסטיל בפיליפינים . חוקר המשטרה חוזה אנטיוגו סיפר כי הנשים זעקו 
" הצילו אותנו , אנחנו נשרפות " , שעה שהלהבות התפשטו בבניין . תשעה פועלים 
נפצעו כאשר ניסו להיחלץ , וששה עדיין נעדרים . חוקרי המשטרה מסרו כי כדי 
להימלט מהבניין בן שתי הקומות , קרעו הניצולים את הווילונות וקפצו מן החלונות . 
" האש התפשטה בכל הבניין בתוך שניות " , סיפר אחד הניצולים . צוותי כיבוי 
שסרקו את ההריסות אמרו , כי ייתכן שמספר ההרוגים גדול יותר . החוקרים מסרו 
עוד כי השרפה שהשתוללה במשך כשעתיים פרצה בעקבות פיצוץ במרתף הבניין , שם 
ישנו אותה שעה כ52 מעובדי המפעל , רובם נשים . כעשרה בתים מסביב לבניין 
ניזוקו . המפעל ייצר מעילים וחולצות ליצוא . 
