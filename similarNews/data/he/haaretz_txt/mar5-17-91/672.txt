אם יש ויכוח לגבי מידת הצדק או הדיוק שבהשוואתו של סדאם חוסיין להיטלר , 
הרי ברור לגמרי שאין מקום להמשלת המנהיג הבריטי הנוכחי גון מייגור , שהיה 
בן שנתיים כשהסתיימה המלחמה בגרמניה לזה שניצב בשעתו מול היטלר במלחמת העולם 
השנייה . אכן , מייגור הוא כעין היפוכו הגמור של המנהיג המלחמתי הדגול , 
עד שנדמה כי הגדרתו הטובה ביותר היא על דרך השלילה : לא - צרציל , אם 
לא ממש אנטי - צרציל . איש לא יוכל לתאר לעצמו את גון מייגור , בעל החיוך 
הצנוע , נושא נאום מלהיב אם גם טרגי על דם , יזע ודמעות , או מבטיח להילחם 
עד הסוף , על - פני ימים או אוקיינוסים ולעולם לא להיכנע . אפשר גם לערוב 
שלאחר המלחמה הוא לא יתיישב לחבר את תולדותיה ; ואף שתכונותיו הן בעליל 
אנגליות ארכיטיפיות קור רוח , נטייה ללשון המעטה נראה שעניינו בתולדות 
העמים האנגלו - סאקסיים הוא מצומצם למדי , ובכל מקרה לא ידוע עד היום על 
חיבור כלשהו מפרי - עטו בתחום כלשהו . מכל בחינה שונה מייגור מן הדימוי המקובל 
של מנהיג מלחמתי המתקשר בדמיון הבריטי של היום לא רק לדמותו של צרציל אלא 
גם לדמותה של מרגרט תאצר , זו המנהיגה הצרציליאנית ביותר שהיתה למפלגה השמרנית , 
וגם לבריטניה , בשנים שלאחר מלחמת העולם . אכן שעתה הטובה ביותר של תאצר , 
אם לא בהכרח היפה ביותר , היתה שעת ניצחונה במלחמת איי - הפוקלנד , והיא 
כיוונה אז בנאומיה בהחלט לדגמי הרטוריקה הצרצילית , עד הקריאה המפורסמת 
שקראה בהיוודע דבר הניצחון , שנימת - הפאתוס שבה גבלה בגיחוך והובאה לכדי 
פארודיה של ממש על - ידי העיתונות שהכפילה את הקריאה ( במקום " עילצו ! 
" סתם " עילצו ! עילצו ! " פאתטי ואנכרוניסטי ) . קשה להאמין כי 
עד לפני שלושה חודשים עמדה הגברת תאצר בפרלמנט ואיימה על סדאם חוסיין ברטוריקה 
כמעט - צרצילית , תובעת ממנו לא רק לסגת מכוויית אלא גם לשלם פיצויים על 
ביזת נסיכות - הנפט . כאשר ב71 בינואר , ביומה הראשון של המלחמה , רואיינה 
הגברת תאצר , כראש - ממשלה לשעבר , בפתח בית - הידידים שבו היא מתגוררת 
בשכונת בלגריויה , והשמיעה את הדברים הצפויים על הצורך " להילחם ברודן 
המתועב עד חורמה " , היה זה קול עולה באוב : קול מתקופה כמעט כזו של מלחמת 
העולם השנייה . במהירות שלא תיאמן העשויה להביא לידי תהיות סותרות בנושא 
ההיסטוריוסופי הוותיק של היחיד וההיסטוריה השתנתה הרטוריקה בחיי - הציבור 
הבריטי . בערב ההוא של היום הראשון למלחמת - המפרץ הופיע גון מייגור בנאום 
טלוויזיה איכשהו קשה לתאר את הנאום השקט והפשוט הזה כ"נאום לאומה " וכך 
אפשר היה לצפות באותו יום בשני הסגנונות השונים עד קיצוניות של שני המנהיגים 
השמרנים של בריטניה . בשלב זה תאצר " נשכחה " כבר . המלחמה הזאת , לא 
היה צורך בכלי - התקשורת כדי לחוש זאת , התנהלה לגבי הבריטים בסגנונו של 
גון מייגור מלחמה באפור , במאופק . כיוון שבני - אדם ( או שמא רק האנגלים 
שאינם ככל האדם , כידוע ) מתאהבים במה שיש להם אפילו יותר מאשר במה שהם 
משתוקקים אליו נעשה ראש - הממשלה האנטי - גיבורי הנוכחי שלהם לגיבור השעה 
הזאת . עיתונאים שלפני כמה חודשים סגדו למרגרט תאצר ולא תיארו לעצמם את 
העולם בלעדיה , כותבים עכשיו כתבות על הנושא " מרגרט מי " ? ואף מתפלצים 
מעצם האפשרות שהיא היתה עלולה לעמוד עכשיו בראש המדינה ולהנהיגה בסגנונה 
הטרומפאליסטי , או השוביניסטי , נוסח האודיסאה , " המלכה הלוחמת " . גון 
מייגור , מצהירים הכל , מצא בדיוק את הטון הנכון למלחמה הזאת : מלחמה 
לא - נמנעת , צודקת , ועם זאת לא - רצויה , מוקשה , מעורפלת במטרותיה 
הסופיות , טרגית ביסודה . סגנונו האנטי - צרצילי , מה שבעצם פירושו אנטי - 
תאצרי , שאיים בתחילה סתם לשעמם , נעשה עכשיו לצו - השעה : אפילו האמרות 
הלא - מבריקות ( בכוונה ? ) שלו נעשו למטבעות עוברים לסוחר . כשסיים 
את נאומו הטלוויזיוני ביום הראשון למלחמה במלים , נעשתה הברכה הרגילה - 
מקובלת הזאת ( מקבילתה העברית תהיה , אני משער , משהו כמו " תהיו בריאים " ) 
להברקה שהכל מתפעלים ממנה וחוזרים עליה . דיוויד אואן , שר - החוץ בממשלת 
הלייבור האחרונה וכיום , אחרי שנים סוערות , מנהיג בדימוס , ללא מפלגה 
אך אורחן הרצוי של תוכניות פוליטיות בכלי - התקשורת , יצא זה לא כבר בתוכנית 
ראיונות כזאת בשירת - הלל למייגור . בסגנון לא - אופייני לו אמר כי הברכה 
בסיום הנאום העידה על חוש בלתי רגיל לדרישות הרגע , מן הסוג שרק מדינאים 
גדולים ניחנים בו . על דבריו של מייגור לאחר שהתפוצצו החלונות בחדר ישיבות - 
הממשלה , בעת ניסיון ההתנקשות של המחתרת האירית " עכשיו נצטרך לעבור לחדר 
אחר " נאמר כבר שהם יירשמו לדורות בספרי - ציטטות ובהיסטוריה הבריטית . 
ארבעה מחברי - ביוגרפיות מקצועים כותבים עכשיו בלהיטות את הביוגרפיה של גון 
מייגור ; מתחרים ביניהם מי יקדים את רעהו ויסיים ראשון . התוכנית הטלוויזיונית 
היומית לענייני אמנות ותקשורת של הבי - בי - סי , " לייט שואו " ( הצגה 
מאוחרת ) , הפגישה ביניהם והם סיפרו על עבודתם ושיטותיהם . לגבי מושא 
הביוגרפיה הסכימו ארבעתם רק בדבר אחד : הקושי לכתוב סיפור כל כך פשוט . 
אין בביוגרפיה של מייגור שום דבר בולט או מעניין במיוחד . הפרט הצבעוני 
היחיד בחייו הוא מקצועו של אביו שהיה אמן - קרקס נווד . רקעו של מייגור 
הוא , אם כן , עממי ופשוט , אבל אין מדובר בבן עניים , כך שהכיוון הרומנטי 
הזה אף הוא חסום . נכון , גון מייגור עזב את בית - הספר בגיל 61 , ואת 
בחינות הבגרות שלו עשה בהתכתבות , אך גם זה דבר לא - נדיר . המשך דרכו 
היתה גם היא שגרתית משהו : הצטרפות למפלגה השמרנית בעירייה דרום - לונדונית 
אחת , כשרון ניהולי , לאחר מכן בחירה לפרלמנט , תקופה במשרד מרכז המפלגה 
בפרלמנט ( " השוט הראשי " ) וחודשים אחדים לא - מבריקים ביותר במשרד החוץ ; 
ולבסוף שנה בעייתית מאוד במשרד - האוצר , והזינוק האדיר הזה לראשות הממשלה 
כמועמדה המועדף של תאצר . נועם הליכות הוא הסגולה שהכל מציינים במייגור , 
אבל הרי גם זו סגולה אנטי - דרמטית בתכלית . מה שנשאר הוא להסיק את המסקנה 
שדווקא האפרוריות הזאת , חוסר הביוגרפיה הדרמטית , כמעט חוסר - התכונות 
הזה , הם שעשו את גון מייגור לגיבור השעה , כמו שקודם לכן הזניק אותו לראשות 
הממשלה , ועוד ממשלה של המפלגה השמרנית שעוד נושאת עליה , למרות התאצריזם , 
חותם של אריסטוקרטיות ואליטיסטיות מסוימת . נראה שדווקא אחרי שנים ארוכות 
של מנהיגות דרמטית וססגונית , כפי שהיו שנותיה של תאצר , לטוב ולרע , 
היתה המפלגה זקוקה למנהיג שקט ונעים , שכולו לשון - המעטה יובשנית . לכן 
גבר מייגור על שני המועמדים היריבים : מייקל הזלטיין , איש יפה - תואר , 
ואף דרמטי וסוער עד גיחוך ( כינויו " טרזן " שבו זכה לאחר שחטף את האלה 
מידי יושב - הראש בפרלמנט יכול להעיד על כך ) , ודגלס הרד שבעוכריו עמד 
מוצאו האריסטוקרטי וחינוכו במכללת איטון האליטיסטית , שכבר לא לדבר על כשרונותיו 
הרטוריים והספרותיים ( הוא מחברם של רומנים אחדים , נחשבים למדי ) . 
מול הביוגרפיות המרתקות והסוערות , וממילא המאיימות - קמעה הללו , עמד 
מייגור כמין סינדרלה לא - מרירה : צעיר נוח ולא - יומרני . הוא לא הפחיד 
איש ועל כן רוב חברי הפרלמנט השמרניים שבוחרים את ראש הסיעה הצביע עבורו , 
ולא עבור יריביו הצבעונים . זאת ועוד : הוא לא היה מעולם קשור בקבוצה 
פנימית כלשהי במפלגה ולא נהנה מתמיכה או מחסות . שוב נראה שאין , במקרים 
מסוימים , פרוטקציה טובה יותר מהעדרה של כל פרוטקציה . אין ספק שכל התכונות 
הללו עשו אותו למועמד המומלץ על ידי תאצר עצמה . האופוזיציה הכריזה מיד 
על מייגור כעל " בנה של תאצר " , אבל נדמה שמאז עבר זמן רב , וגם האופוזיציה 
התחילה להתאהב בו . שאלה פתוחה היא טיב השמרנות שלו : כיוון נטיותיו החברתיות 
והכלכליות . בהצהרה רמה מן הרגיל , היחידה שהשמיע עד כה בימיו הראשונים 
כראש - הממשלה , הוא דיבר על רצונו לעשות את בריטניה ל"חברה חסרת - מעמדות " . 
אף שבריטניה היא עדיין חברה מעמדית מאין כמוה , רחוקים הימים של מחיצות 
אמיתיות בין המעמדות : כיום יכול הבריטי לנוע ביניהם בחופשיות יתרה . גם 
המפלגה השמרנית איבדה במידה רבה , אם כי לא לגמרי , את הברק האליטיסטי 
שלה : כיום היא מפלגה עממית , פועלית , יותר מכל מפלגה אחרת . תאצר השלימה 
את תהליך הפופוליזאציה הזה שהתחיל זמן רב לפניה . כיום מדברים הבריטים בגעגועים 
מסוימים על הימים שבהם העניק הגיוון המעמדי צבע לחייהם ולספרותם . אף - 
על - פי שמייגור עצמו יכול לשמש דוגמה לקריירה עממית במפלגה השמרנית , אין 
תופעה כשלו תופעה נדירה ביותר . כיום דווקא מתגעגעים הבריטים ל"זוהר " 
ונאלצים למצוא אותו ברומנים הרומנטיים , פרי עטו של מחבר רבי - המכר גפרי 
ארצר , שלא במקרה הוא אולי הדמות הפופולרית ביותר בקרב ראשי המפלגה השמרנית 
( הוא נאלץ להתפטר מתפקידו בצמרת המפלגה לאחר ששילם דמי - לא - יחרץ לזונה ) 
. אשר לעקרונותיו הכלכליים של מייגור , נראה שהוא מוניטריסט אדוק פחות 
מתאצר , ועם זאת הוא במידה רבה ממשיכו של התאצריזם שעל ביצועו הכלכלי היה 
ממונה בשנתה האחרונה בשלטון . מעשהו הגדול , ההצטרפות למנגנון חילופי - 
השערים האירופיים , אף שסימן את הצטרפותה הסופית של בריטניה ל"אירופה " , 
עלול עוד לצאת בהפסדו של מייגור , שהרי הוא כבל את ידיו ביחסו למטבע הבריטי , 
שעכשיו אין הוא יכול לפחתו כרצונו וכצרכיו . האופוזיציה תוכל לזקוף לחובתו 
של מייגור , בגלגולו הקודם כשר האוצר , את המיתון הקשה שהכלכלה הבריטית 
נתונה בו . המצב הזה מקשה על ההתנבאות באשר להצלחתו בבחירות הקרובות . 
למרות אהדת הציבור אליו הוא אינו ממהר , בעיקר בגלל תנאי המיתון הללו לקבוע 
תאריך לבחירות אלה , החייבות להתחולל תוך שנה . המלחמה בוודאי הזניקה את 
מניותיו פלאים . תפקידו המשני לצד גורג בוש תואם את הנימה שלו , המצטנעת , 
הלא - מקוננת והלא - נצחית . סגנונו הפרלמנטרי הנוח מוציא את הנשק מידי 
האופוזיציה : הוא מודה , מרגיע , מחלק שבחים ליריבים . מה עוד שב"שעת 
השאלות של ראש - הממשלה " , אותה הופעה ראשית של הרה"ם הבריטי הנערכת מדי 
יום ה בפרלמנט , הוא לא עשה עד כה שום שגיאה , וקרוב לוודאי שגם לא יעשה 
זאת . ואם אין הוא משרה השראה מיוחדת כי אז מה טוב , אומרים בלבם בריטים 
רבים , עייפי - תאצר , ושוקעים בשינה הפוסט - אימפריאלית המתמשכת שלהם . 
המלחמה שהסתיימה , שבה בריטניה היתה כינור שני גלוי כל כך , היתה מלחמתו 
של גון מייגור . 
