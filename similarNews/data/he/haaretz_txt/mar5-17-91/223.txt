זו אימרה העוברת לסוחר , אבל גם כאשר חוזרים עליה בנימה מקוננת לא אומרים 
בעצם הרבה . מכל מקום , תקדים מלחמת העולם הראשונה ראוי לבדיקה מחודשת , 
כיוון שהיתה זו המלחמה הראשונה שהתחוללה בהיקף כזה בעידן נשק ההשמדה ההמונית 
המודרני והמידע ההמוני . בלב הבעיה עומדת ההתנגשות של שני חששות מנוגדים . 
כיוון שמידע על האויב הוא נשק חשוב בשדה הקרב , חיוני שיהיה פיקוח של שלטונות 
הצבא על החדשות ; ומנגד , צנזורה כפויה זו גוררת תמיד תוצאות מעוותות : 
הספק מחלחל בבני אדם באשר לדיוק המידע שמוסרים אמצעי התקשורת , השמועות 
באות למלא את החסר , ולפעמים קיים פיתוי להסתגרות ספקנית בדעת קהל , שבדמוקרטיה 
רק תמיכתה היא המאפשרת ניהול מלחמה אפקטיווי . המנהיגים האזרחיים והצבאיים , 
שחייבים היו להתמודד עם סתירה זו החל מ4191 בצרפת ובבריטניה , לא היו הדמויות 
המגוחכות כפי שאירוניה קלה מדי מציגה אותם לעיתים קרובות . ככל שחלף הזמן 
ניסו פוליטיקאים , אנשי צבא ועיתונאים למצוא פתרונות , ובדרך כלל עשו זאת 
בתום לב . המאזן , לאחר כברת דרך , היה מלא סתירות : מצד אחד שררה האמונה 
כי איפשרו את הניצחון או לפחות לא מנעו אותו , ומצד שני הובע צער על שהעיתונות 
הצרפתית ( בניגוד לאנגלית ) , שהואשמה ב"שטיפת מוח " , המיטה קלון על 
עצמה . כדי לא לעשות השוואה מאולצת יש להזכיר כבר מלכתחילה הבדל מהותי . 
כיוון שכיום בצרפת ובאנגליה לא עצם קיומה של האומה מוטל בכף , אין המדובר , 
בניגוד ל4191 ול9391 , בצנזורה ישירה על אמצעי התקשורת . כך יכולה העיתונות 
לראות עצמה כעת מוגנת : הפיקוח על ידיעות מיועד כעת לשרת את גורל המערכה 
שלנו יותר מאשר לסוכך מפני ביקורת על השלטון הציבורי . אם לשפוט על פי המחאה 
הכללית שעורר ראש הממשלה , מישל רוקאר , בעולם התקשורת בקיץ האחרון , 
כאשר העז להדגיש כי בנסיבות כאלה מוטלת על העיתונות אחריות ספציפית , הרי 
למיטב ידיעתנו אפשר לומר כי אנו רחוקים מסכנה זו . לעומת זאת אקטואלית מאוד 
היא שאלת השליטה על מקורות המידע וגישתם של עיתונאים לפעולות צבאיות . פרשת 
דרייפוס וההתקפות על המטה הכללי הותירו צלקות וכרו יריבויות ואיבות בצרפת 
של 4191 . לדעת זופר היתה הצנזורה תמיד סלחנית מדי והעיתונות פטפטנית מדי . 
אופיינית היתה התבטאותו של פטן ביום שהבחין באחד מאנשי הקולנוע הראשונים 
שהצליח באומץ להתקרב לשדה קרב ב6191 : " אנחנו נלחמים , אדוני , אנחנו 
לא משתעשעים " ! גם באנגליה מגלים עם פרוץ המלחמה את ההתנגשות בין שני זיכרונות 
שונים . העיתונות זוכרת כפרק עטור תהילה בתולדותיה את עמדתו של ה"טיימס " 
בתקופת מלחמת קרים ב2681 ; הצבא זוכר אירוע זה כפגיעה מתועבת באומה . אחד 
מכתבי העיתון , שזכה לתהילת נצח ברשומות פליט סטריט כיוון שיצר בעצם את 
מקצוע הכתב הצבאי , ויליאם האוורד ראסל , שלח מאמרים קשים ומתועדים בפרוטרוט 
על ניהול המבצעים ובעיקר על אוזלת ידם של שירותי בתי החולים ( בעקבות זאת 
עברה קריאה ברחבי המדינה לאפשר לפלורנס נייטינגייל ולאחיות שבפיקוחה לבוא 
לחצי האי קרים , כפי שאכן רצו ) . שר המלחמה תקף את ראסל במלים חריפות 
והאשים אותו באנטי - פטריוטיות , ואף הביע באורח פומבי את השאיפה כי חיילים 
נזעמים יעשו בו לינץ . שר החוץ אמר ש"שלושה ניצחונות בקרב לא יספיקו לתקן 
את הנזק שנגרם לאנגליה על - ידי מאמריו " . על אף טינות נושנות אלה נולד בבריטניה 
ההרגל להניח לעיתונאים גישה חופשית לחזית . במהלך מלחמת הבורים ב10913091 
לא הוטלו עליהם הגבלות כלשהן . אבל בקרב הקצינים רווחה הדעה , כפי שאמר 
פעם המרשל וולסלי , המפקד העליון של הצבא הבריטי בסוף המאה ה91 , כי " כתב 
המלחמה הוא קללת הצבאות המודרניים " . כדי לגבור על תפיסה זו היו זקוקים 
אנשי צבא לאומץ , ולשינוי עמדה אמיתי . וזה התרחש לא בלי היסוסים ועיכובים . 
בתחילת המלחמה ב4191 האמינו העיתונאים האנגלים שגם הפעם , כמו בדרום - 
אפריקה בזמנו , יתנו אמון בפטריוטיות שלהם ויאפשרו להם להחליט בעצמם מה 
הם רשאים לכתוב בלי להזיק לאינטרס הלאומי . נשיא לישכת העיתונות הסביר לפרלמנט 
כי אין לו סמכות משפטית לחסום ידיעות , גם לא , לצערו , כאלו העלולות 
לעורר דאגה בציבור . אבל במהרה אישר הפרלמנט , בהתאם לרצון הממשלה , הוראות 
מדויקות לעיתונות והתיר נקיטת צעדים משפטיים נגד המפירים אותן . כך התקרבה 
בריטניה מבחינה זו לצרפת , שבה פעלה במהלך כל המלחמה צנזורה מונעת . בשתי 
המדינות לא העמיד איש ברצינות בסימן שאלה את הלגיטימיות של הסתרת מספרם של 
הכוחות המעורבים , כוחם , שייכותם וחלוקתם בשטח . הטיעון בדבר ביטחונם 
של הכתבים המיוחדים הועלה בכל מקום עד להפרזה , למרות שלא היה משולל יסוד ; 
הרפורטזות החיות היחידות בחודשים הראשונים היו מעשי ידיהם של אותם עיתונאים 
מצטיינים שהתקרבו לשדה הקטל תוך סיכון חיים , וזכו ליחס גרוע מהצבא כאשר 
זוהו . כך זכה בפירסומו הראשון אלבר לונדר , שליח העיתון " מאטן " . רק 
בסוף 4191 הוסמכה התאחדות בעלי העיתונים בבריטניה לבחור כתבים שקיבלו את 
אישור המטה הכללי . אם להאמין ליו"ר ההתאחדות , לורד ברנהאם , היו העיתונאים 
נתונים תחילה למעקב ולפיקוח " כמו עבריינים " . לאחר קרב סום ב6191 השתפרו 
העניינים ; על ראש המטה הכללי הוטל למסור תיאורי מצב אסטרטגיים מפורטים 
לעיתונאים , והצבאות האחרים מיהרו לאמץ דוגמה זו . עם זאת , המסננת של 
הצבא עדיין המשיכה לעמוד בין העיתונאים לבין המידע . הצבא ניסה להנציח את 
שליטתו על - ידי הקמת גוף של כותבים ועיתונאים מגויסים , שתחת העין הפקוחה 
מלמעלה חיברו תיאורים של החיים בחזית ושל קרבות מרשימים , והציעו אותם לעיתונים . 
כתבים אלו היו נתונים להשגחתו ולהדרכתו של סגל " קצינים מסבירים " . בסוף 
6191 כבר היו 03 כאלו . רק ב7191 קיבלו הכתבים הצרפתים , שעד אז נאלצו 
להסתפק בביקורים קצרים תחת פיקוח הדוק הרחק בעורף החזית , רשות רשמית להיכנס 
לחפירות הקו הראשון . כמה מהם נספו שם , אחרים הצטיינו , והאומץ שלהם 
תרם לא אחת להפגת מקצת ההסתייגויות שחשו הקצינים . נוסף על כך גילו הקצינים 
שהדיווחים הפחות נקיים על המלחמה האמיתית לא פגמו בתדמית תפקידם . התברר 
להם גם שהחיילים הפשוטים העריכו את העובדה שהעורף מקבל תמונה אמיתית יותר 
על העובר עליהם . כלומר , לא רק שמוראל החיילים האלה לא נפגע , אדרבא 
היה בכך כדי להקל עליהם . להתרשמות זו נתן ביטוי אותו גנרל שאמר יום אחד 
בנוכחות אלבר לונדר : " אני יודע , אדונים , שאנשים מסוגכם נמצאים כל 
הזמן במקום שהם לא צריכים היו להיות " , ולאחר זמן מה הוסיף : " אבל זו 
הסיבה שאנחנו קוראים את העיתונים " . אך ראשי הצבא המשיכו לומר כי אותם כתבים 
מיוחדים לא היו בעלי הכשרה להבין את התמונה הכוללת של המתרחש יותר מפבריס 
( גיבור " מנזר פארמה " של סטנדל ) בקרב ווטרלו , ובבת אחת התרכזו חילוקי 
הדעות החריפים ביותר בשאלת תוכנן של הודעות הצבא הרשמיות . הודעות אלו חוברו 
בצבא הצרפתי ( שיטה דומה פעלה בצד האנגלי ) שלוש פעמים ביום על - ידי מדור 
ההסברה של המטה הכללי בשאנטילי . אז כמו היום זה היה מקצוע קשה , שכן הכפופים 
לכל היירארכיה קפדנית נדחפים , אם אינם עומדים על המשמר , לגלות זהירות 
מרבית ונכונות למחיקות רבות מדי בשל אי - הוודאות בשאלה כיצד יחליטו הממונים 
עליהם . אלא שהתוצאות המעוותות של מעידות או קימוץ רב מדי בעובדות מתגלות 
במהרה . הלקוניות המופרזת של ההודעות הרשמיות לא הבדילה בין חשאיות נתונים 
צבאיים לבין הסתרת כישלונות וחששות , ולכך היו תוצאות מזיקות רבות : למשל , 
ההלם על דעת הקהל הצרפתית שלא רק שלא הוזהרה עד אז מפני אפשרות של פלישה , 
אלא גם הורגעה באשליות על ניצחון מהיר ( " הקוזקים נמצאים מרחק חמש חניות 
מברלין " , היתה הכותרת של " לה מטאן " מ62 באוגוסט 4191 ) . ואז , 
כמו מכת שוט ניחתה עליה ההודעה המפורסמת מ92 באוגוסט 4191 , שפורסמה בלחץ 
שר המלחמה אלכסנדר מילראן : " מצב החזית שלנו בסום שעל הווז נשאר היום 
כפי שהיה אתמול . נראה שהכוחות הגרמניים האטו את התקדמותם " . לתוצאות הגילוי 
הברוטלי היתה השפעה כה הרת - אסון על המוראל בצרפת , עד כי המטה הכללי הבין 
שעדיף יהיה בעתיד לגלות פחות קמצנות בפרסום מידע , ואפילו מידע לא מרנין . 
בדרך כלל מיסתורין - יתר ואופטימיות מופרזת אינם עוזרים לעיתונאים לשמור 
על צלילות דעתם . יש לגלות תמיד חשדנות , בעיקר כלפי השתלחויות גינגואיסטיות 
פרי התלהבויות מוקדמות מדי . וכדאי להזכיר את המאמר הזכור היטב לרעה של 
ליאון באילבי , מנהל העיתון " לאנטרנסיזאנט " , שבו הסביר באופוריה המלאכותית 
של ימי המלחמה הראשונים , וכדי להמחיש את כישלון מערכת האספקה של האויב , 
כיצד חוליה צרפתית לקחה בשבי פלוגה גרמנית שלמה , שהיתה מורעבת , בהציעה 
לה פרוסות לחם מרוחות בריבה מעוררת תיאבון . תוצאה אחרת של המלחמה ההיא היתה , 
שכדי למלא את טוריהם החליטו העיתונים בשנים 41918191 כבר בשלב מוקדם לפנות 
לגנרלים בדימוס כדי לקבל מהם פרשנות שוטפת , הבהרות ובעיקר מסקנות ותחזיות 
בהתבסס על המידע הזעום שסופק שלוש פעמים ביום באמצעות ההודעות הרשמיות . 
עד מהרה היה לכל עיתון גדול מומחה משלו . לרוע המזל , אפילו כאשר היה 
לקצינים אלו ניסיון ממושך , הם פרשו בדרך כלל מהצבא כמה שנים קודם לכן , 
והיו מנותקים ממציאות הקרבות . לעתים קרובות לא היתה להם איפוא יכולת לחזות 
את המתרחש יותר מאשר לעיתונאים . לכן הם סתרו זה את זה , ובעיקר חטאו באופטימיות - 
יתר . דמות קריקטוריסטית היה גנרל שארפיס , שלאחר שהכריז על " תבוסה מוחלטת " 
של הגרמנים ב51 בספטמבר 4191 , כתב ב2 בינואר 5191 : " השנה החדשה תביא 
לנו את הניצחון ואת השלום " . את החורים במידע ממלאות גם השמועות . הן חידדו 
את החששות בעיקר כאשר נטו להאדיר את כוחו המאגי למחצה של האויב . גם מבחינה 
זו מזכירה ההשפעה המסוכנת של הודעות הניצחון בימי המלחמה הראשונים במפרץ 
את ההשפעות שהיו להודעות האופטימיות מדי של קיץ 4191 . לאחר הפרכתן סייעו 
הודעות אלו לצמיחתן של שמועות בדים שנטו להפריז בכוחו השטני של האויב ובכוח 
הרשע הגלום בכלי נשקו החשאיים , ובמקום לחדד תחושות זעם גרמו לא אחת לרפיון 
רוח . נותר לנו לתהות האם ההתקדמות הטכנית בהפקת מידע והפצתו לא שינתה מן 
היסוד את הנתונים הבסיסיים , עד שכל השוואה עם מלחמת העולם הראשונה לא תהיה 
במקומה . אפשר לומר שעברנו מעידן הדפוס לעידן האלקטרוניקה , ונכון שמיידיות 
העברתן של תמונות וצלילים היא תופעה חדשה . אבל האם השתנה אופיין של הבעיות ? 
הטווח שלהן רק גדל , וכן גדל גם הקושי להתייחס אליהן בקור רוח , שכן זמן 
המחשבה העומד לרשות האחראים על תקשורת המלחמה כדי לקבל החלטה האם לפרסם או 
לא הוא קצר יותר . וזו סיבה נוספת לא להזניח את ניסיון העבר כדי לעבוד בתחושת 
אמון , וכדי להעז במקרים רבים ככל שיתאפשר לומר את האמת . 
