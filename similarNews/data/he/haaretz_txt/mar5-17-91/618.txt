בניגוד למה שכתב עוזי בנזימן ( " הארץ " , 3 . 11 ) , שדה המערכה של 
" עצומת גנדי " לא היה עמוד ב"ידיעות אחרונות " . שדה המערכה היה יכולת 
העמידה של מדינת ישראל ושל החברה בה . בניגוד לכתוב אצל בנזימן , האויב 
נגדו יצאו חותמי העצומה לא היה כתב פלוני , אלא שיטת השקר הגדול ומלחמתה 
במיתוס הישראלי . בניגוד לבחירה הסלקטיווית של בנזימן , הכתבה ב"חדשות " 
נגד השר רחבעם זאבי לא רק שניסתה " להטיל צל על דימויו של גנדי כלוחם נועז " , 
היא גם טענה שהפיקוד בצה"ל מדווח דיווחי שקר ביודעין , " תופר יחד את 
החללים של אימון עם ההרוגים של ( קרב ) המוטילה " . הפיקוד של צה"ל , 
לפי " חדשות " , הוא כמו המפקדים הערבים , שאנחנו לועגים לדיווחיהם . 
על כך מחו 201 החותמים . הרשימה הזו ב"חדשות " טענה , כעובדה כביכול , 
כי אין סכנה במחבלים : " ארבעה מחבלים דמיקולו " . והמרדפים , לתפישתם , 
הם כמו , בבחינת שעשוע , שאינו מצריך " שום אומץ לב , ושום גבורה " 
( ימתקו לגד מנלה ולחבריו ז"ל רגבי עפרם ) . על כך נזעקו 201 החותמים . 
ברשימה הזו נכתב כי מפקד גזרה בצה"ל הרג סורי , הלביש אותו מדי חייל סורי , 
כדי , לטענת העיתון , ל"פברק " פלישה סורית לישראל ( כן , אנחנו זוכרים 
את הפרובוקציה של היטלר ערב הפלישה לפולין , האסוציאציה הודגשה היטב ) . 
על כך רתח לב החותמים . בכתבה הזו נאמר כי חיילים נהרגו , כביכול , בגלל 
גחמה בלתי - רציונלית של קצין . מעכשיו ידעו חיילים שלפני מילוי פקודת קצין , 
צריך לבדוק אם המפקד לא " איבד את הראש " . הורים יתארגנו בוועד הורים 
לבדיקת שיקולי הפיקוד . על כך לא יכלו החותמים לשתוק . מהכתבה ב"חדשות " 
עולה כי דרגות בצה"ל מוענקות על - פי ביצועי מיטה . אכן , הוכחה אין לו 
לכותב הכתבה , הוא מודה ; הוא שמע , או המציא , שמועה ( " אגדה " 
כלשונו ) , ועל - פי שיטתו זו , אמת כי אין עשן בלי אש . עובדה , הוא 
כותב , שמועה כזו לא הומצאה על פלוני או על אלמוני . זה הרי היגיון של 
ברזל , יופי של הוכחה . ואת כל המידע הזה הסתירה " חבורת הקצינים " ( 
שם זמני , השם הבא : " החונטה של צה"ל " ) ארבעים שנה , עד שקם הכתב 
האמיץ , שבמקרה לגמרי מנסה לעשות חשבון פוליטי עם השקפותיו הפוליטיות של 
האלוף שהיה לשר . עכשיו צריך לצפות ל"כתבת תחקיר " שתראה כי יהושע חנקין 
היה ספסר קרקעות , שמכר לקרן הקיימת ביצות ושילשל כספים לכיס אהובתו הארמנית . 
הכתבה הבאה : " בכלל לא היו ביצות . יתושים שוכפלו בבוסתנים הפורחים 
של מוכתר עמק חפר " . אחריה יבוא הסקוף על היותו של חיים ויצמן סוכנו של לורנס 
איש ערב , בשרות האינטליגנס הבריטי . " יש גם אגדה שהיה קשר אינטימי בין 
ויצמן ללורנס " , וההוכחה : " אם זו רק אגדה , קשה להאמין שלדוד בן - 
גוריון ולזאב זבוטינסקי אפשר היה להדביק מעשייה כזו " ( כמו ההוכחות בכתבה 
על גנדי ) . החשיפה העוקבת תהיה : " האמת על התאבדותו של חיים ברנר . 
ההנהגה היהודית הציגה את ההתאבדות כרצח על - ידי ערבים " . לעוזי בנזימן , 
בביקורתו על החותמים , טרוניה נוספת : על קיומה של רעות ואחווה , על 
הפאתוס ועל הסגנון שבנזימן חשב כי חלף מעולמנו . אני וכשכמותי , שהגיל והמעשים 
לא זיכו אותנו להיות ראויים להימנות על מי שאת חתימתם ביקשו , זכינו להיות 
בין המתחממים לאורה של הידיעה על קיום הרעות ; להימנות על הנהנים והמתגעגעים 
לסגנון , לפאתוס ולמיתוס , שהיו מרכיבים יסודיים בשיעורי המולדת שלנו בבית - 
הספר , שהיו לנו המימוש החי של המושג הערטילאי " ציונות " . אם גרמה הכתבה 
ב"חדשות " ליצירת הוכחה כי האחווה ההיא , והסגנון ההוא , סגנון דור המייסדים 
והאחראים עדיין קיים , כי אז דבר אחד טוב יש מהכתבה . והיה גם מי שהשאיר 
פצוע בשדה הקרב האזרחי , לא גילה אחווה ולא חתם . או , נכון יותר , חתם , 
ולאחר שעות אחדות חזר בו וביקש למחוק את חתימתו . לעולם לא נדע אם חזר 
בו כתוצאה מלחץ אפשרי של עיתון שהפך ממדווח על חדשות לחדשה עצמה . אך עובדה , 
עזר ויצמן ביקש שלא לפרסם את חתימתו . אלא שעזר , שאיננו שתקן טבעי , 
כתב ב5791 ספר , ובו הוא כותב : " אני נכנס יותר ויותר לענייני כוחות 
היבשה . . . יש לי מורים טובים . אני מתקרב אל אריק שרון , לומד להעריך 
את גנדי , את דדו את שייקה גביש . . . חבורה של אנשים מומחים בשטחי עיסוקיהם " . 
ועל מעברו מחיל האוויר לראש אג"ם כותב ויצמן : " חקה ( חופי ) , גנדי 
( רחבעם זאבי ) היו מיועדים לסגור לי איזה חלל בלב ולמלא את מקום מוטי 
( הוד ) " . והיה גם מי שלא פירסם . המודעה שפורסמה ב"ידיעות אחרונות " 
וב"מעריב " הובאה , על - ידי חותמיה , באותו ניסוח עצמו , ועם תשלום 
כספי מלא , למחלקת המודעות של " חדשות " . וכמה לא מוזר , העיתון , שלא 
טרח לבקש ואו להתייחס לתגובת האדם שעליו נכתבה הכתבה ( שאלו אותו על נושאים 
שבהם לא עסקה הכתבה , ולא ביקשו תשובה על נושאים שהוכנסו לכתבה ) , אותו 
עיתון , כשהוא מזליף ניחוחות על זכות הציבור לדעת , סירב לפרסם מודעה של 
תגובה על כתבה שפירסם , אלא אם כן המודעה תצונזר . אם זה הסגנון החדש , 
שעוזי בנזימן מקדם בברכה , אני מברך על כי יש הדבקים בסגנון הקודם . 
