יטית של ממשלת טיראנה . הוא הופך עתה גם למבחן פוליטי והומניטארי של איטליה 
והקהילייה האירופית . אלפי פליטים , הסובלים מקור ומרעב , הגיעו בסוף 
השבוע בכל סוגי כלי השיט לנמל ברינדיזי . מול מספרים אלה , חדלו ברומא לדבר 
על חירויות אנוש וזכויות אדם , בהצביעם על שיעור האבטלה באיטליה . רומא 
הודיעה שאלו פליטים כלכליים ולא פליטים פוליטיים , ומשום כך יש להחזירם 
למולדתם . מכיוון שהדרך היחידה לעשות זאת היא באלימות , העבירו אותם , 
בקבוצות קטנות , למחנות צבא ומשם העלו אותם על האניות , חזרה לזרועות 
המשטרה האלבנית . אולם אין זו רק בעייתם של האיטלקים . גם ארצות אירופיות 
אחרות מנסות להתמודד עם זרם הפליטים מהמזרח , שפרץ עם התמוטטות המשטרים 
הקומוניסטיים . רוב המזרח - גרמנים , שנהרו לפני האיחוד לגרמניה המערבית , 
רצו שיפור ברמת חיים יותר משחיפשו דמוקרטיה . כך גם הרוסים העוברים לפולין , 
והפולנים והרומנים הבורחים לגרמניה . ובכל זאת , בריחה המונית היא שהביאה 
לפריצה הפוליטית של החומה , ורק אחר - כך הוסרו גושי הבטון . . ממשלת איטליה 
הקתולית והדמוקרטית מוכנה להעניק לשלטונות אלבניה ( האתאיסטית והקומוניסטית ) 
סיוע כלכלי תמורת הפסקת זרם הפליטים . גם מדינות מערב - אירופיות מודות , 
שנכונותן לסייע למזרח אירופה ולבריה"ם נובעת , בחלקה , מחשש שהתמוטטות 
כלכלית במזרח תדחוף מאות אלפי פליטים למערב . יש הבדל גדול בין עזרה , שנועדה 
לשפר את רמת החיים כדי שיותר אנשים ירצו להישאר בבתיהם , לבין תשלום , 
במסווה של סיוע כלכלי , למדינה טוטליטארית כדי שתמשיך למנוע את חופש היציאה 
ותסכים לקבל חזרה פליטים , שהצליחו לברוח והמוחזרים אליה בכוח . גם אם איטליה 
לא רואה זאת כך , האתגר הוא מוסרי ולא רק כלכלי . מחר הוא עלול להתעורר , 
בממדים גדולים יותר , בפולין , בהונגריה , בצכוסלובקיה ובגרמניה . הפליטים 
מאלבניה הם אתרעה לקהילייה האירופית כולה , שצריכה להתכונן לנדידת עמים 
מן המזרח . 
