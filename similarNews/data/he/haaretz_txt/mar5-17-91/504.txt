. ראש ממשלת יוון לשעבר , אנדריאס פאפנדריאו , סוציאליסט ששלט שמונה 
שנים ביוון , הועמד אתמול למשפט באשמת קבלת שוחד וכסף גנוב , בשערוריה 
הפיננסית הגדולה ביותר ביוון במאה הנוכחית . אולם פאפנדריאו סרב להופיע בפני 
בית המשפט המיוחד המורכב מ31 שופטים , שהוקם על - ידי הפרלמנט ב9891 , 
כדי לשפוט חמישה שרים סוציאליסטיים לשעבר על רקע שערורייה של מעילה גדולה 
בבנק כרתים . הוא יישפט בהעדרותו ואם יורשע , יהיה צפוי לעונש מירבי של 
מאסר עולם . סבורים כי המשפט יימשך 3 עד 4 חודשים . שלושה שרים סוציאליסטיים 
לשעבר הופיעו בבית המשפט שר המשפטים קוצויורגאס , השר לסדר הציבורי גיאורג 
פצוס , ושר האוצר סובולאס . שר האוצר לשעבר רומליוטיס , הנאשם החמישי , 
הופרד מן האחרים , משום שיש לו חסינות בתור ציר בפרלמנט האירופי . עתה 
מתנהלים הליכים כדי לבטל חסינות זו . כוחות משטרה מתוגברים הוצבו מסביב לבנין 
בית המשפט העליון בלב אתונה , מחשש לפיגועי גרילה , וכדי להדוף כאלף תומכים 
סוציאליסטיים זועמים , שהוקיעו את המשפט בתור " פארסה פוליטית " . פאפנדריאו 
מכחיש כל אשמה , וטוען כי שערוריית המעילה בבנק כרתים ב8891 , יכולה היתה 
להתרחש בימי כל ממשלה שהיא . 
