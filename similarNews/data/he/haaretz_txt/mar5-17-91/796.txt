הסכם בין סיעת הליכוד בכנסת לבין סיעתו של יצחק מודעי , הסיעה לקידום הרעיון 
הציוני . בהסכם נקבע מפתח לשילוב חברי הסיעה כשרים וכסגני שרים בממשלה שתוקם , 
ובכל מוסדות השלטון שבהם הליכוד מיוצג , לפי כוחם היחסי , וכי מודעי יהיה 
שר האוצר . כל שינוי בחלוקת התפקידים ייעשה בהסכמת נציגי הסיעה בלבד . 
ראש הממשלה לא יפעל , לפי סעיף 12 ( א ) לחוק יסוד הממשלה בדבר העברת שר 
משרי הסיעה מכהונתו , אלא בהתאם לאמור בהסכם . עוד הוסכם , כי לליכוד 
לא יהיו כל תביעות כספיות מהסיעה , וכן מונה בורר שיפסוק בכל חילוקי הדעות 
שיתגלעו בין הצדדים להסכם . לפי ההסכם היתה ועידת מרכז הליכוד אמורה לאשרו 
בתוך עשרה ימים מעת חתימתו . ואולם , ערב הוועידה הגיש חבר מרכז הליכוד , 
יוסף זרזבסקי , עתירה לבית המשפט הגבוה לצדק לביטול ההסכם בטענה שהוא פסול , 
בלתי חוקי ונוגד את תקנת הציבור . בג"ץ נמנע מלהוציא צו ביניים האוסר להגיש 
את ההסכם לאישור הוועידה . עם זאת , ניתן צו על תנאי המורה לנציגי שתי 
הסיעות לנמק מדוע לא יבוטל ההסכם . על - פי הצעת בא - כוח הליכוד סוכם בבית 
המשפט כי לצירי הוועידה יחולקו , לפני ההצבעה , עותקים של ההסכם , ותיקרא 
באוזניהם הודעה על הוצאת צו על תנאי נגד ההסכם , וכי החלטת בג"ץ בשאלת חוקיות 
ההסכם היא שתקבע . הדיון בעתירה החל ב8 במאי 0991 . בתוך כך הוקמה הממשלה , 
והסערה הציבורית סביב תהליך הרכבתה דעכה . פסק הדין של בג"ץ ניתן רק ב52 
בפברואר 1991 . המשנה לנשיא בית המשפט העליון , מנחם אלון , והשופטים 
אהרן ברק ואליעזר גולדברג , קיבלו את העתירה בכל הנוגע לסעיף 6 של ההסכם 
בדבר ויתור על חובותיה הכספיים של הסיעה לקידום הרעיון הציוני לסיעת הליכוד . 
השופט אלון כתב בפסק הדין כי " מתן טובת הנאה כספית , גם אם אינה אישית , 
כגורם בהענקת שלטון , פגום הוא ונוגד את תקנת הציבור " . לפיכך ביטל בג"ץ 
התחייבות זאת , אך דחה את שאר חלקי העתירה . 
