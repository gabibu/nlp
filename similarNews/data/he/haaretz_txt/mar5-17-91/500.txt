נשיא הקהילייה האירופית הצרפתית זאק דלור אומר , כי הקהילייה חייבת להקים 
כוח צבאי משותף להתערבות מהירה זו אחת המסקנות של דלור , בעקבות מלחמת 
המפרץ , בה מילאה , לדבריו הקהילייה האירופית , תפקיד שולי . " המלחמה 
במפרץ גילתה כי אין די בכלכלה חזקה כדי להטיל רישום על האירועים בעולם , 
אלא יש צורך בכוח פוליטי וצבאי " אמר . הוא הביע את תקוותו כי ארגון " איחוד 
אירופה המערבית " יהיה המוסד האירופאי בעל היכולת בכל הקשור לנושאי הגנה 
באירופה . לדבריו , על הקהילייה האירופית לעשות מאמץ פיננסי כדי לתגבר 
את הגנתה . אם אירופה לא תעשה לתגבור כוחה הצבאי , היא תשלם בעתיד מחיר 
כבד על כך , אמר . אתמול הודיע שר החוץ של צרפת רולאן דומא , כי צרפת תבקש 
כינוס מיוחד של ראשי הקהילייה , כדי להסיק מסקנות מן המלחמה , בכל הנוגע 
לעתידה של הקהילייה האירופית . לוקסמבורג כבר הביעה אתמול תמיכה ברעיון . 
יצויין כי מאז פרוץ המלחמה נשמעים קולות בצרפת , הטוענים כי מן הראוי לעשות 
בדק בית בכל הקשור לכוח הצבאי הצרפתי , שכן במלחמה זה הוא נחשף בצורה מוגבלת 
ביותר . על פי הוראת הנשיא פרנסוא מיטראן יתקיים בעניין זה דיון באסיפה 
הלאומית . ואולם בצרפת נשמעים קולות , הטוענים כי אין דרך בידיה של מדינה 
אחת להתמודד עם המשאבים הגדולים בהם יש צורך , כדי להקים צבא בעל עוצמה 
ולכן אין ברירה אלא לפעול באורח משותף עם מדינות אחרות והקהילייה האירופית 
יכולה להיות אידיאלית לשם כך . 
