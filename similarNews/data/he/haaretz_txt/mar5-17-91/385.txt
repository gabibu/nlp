אי - סדרים חמורים בניהול מקלטים ציבוריים בתל - אביב שהושכרו לאמנים נתגלו 
בחקירת המשטרה שנוגעת לחשדות שמנהל המחלקה למקלטים ציבוריים ומחסני הג"א 
באגף לשירותי חירום בעירייה , שלשל לכיסו לכאורה כספים שגבה משוכרי המקלטים . 
החשד הוא שמנהל המחלקה דרש וקיבל כספים מאמנים ששכרו מהעירייה מקלטים באמתלה 
של תיקוני חשמל . חקירה פנימית שנערכה בעירייה אימתה לכאורה את החשד , בין 
היתר לפי הודאתו של מנהל המחלקה בשמונה מקרים , בהיקף של אלפי שקלים . 
בעקבות כך הושעה המנהל על - ידי העירייה והוגשה תלונה למשטרה . בתחילת ינואר 
הגיש מנהל המחלקה את התפטרותו . מהחומר שהצטבר במשטרה בחקירה זו התבררו עובדות 
חמורות לגבי נוהלי השכרת מקלטים ציבוריים לגורמי חוץ בתל - אביב . מתברר 
כי חוזי ההשאלה שעליהם העירייה מחתימה את האמנים פוטרים אותם מהוצאות מים 
ומסי עירייה , לרבות ארנונה , ומחייבים את המשתמשים בתשלומי דמי חשמל בלבד . 
זאת כאשר במרבית המקלטים מותקנים בנוסף למוני חשמל גם מוני מים בעוד האמנים 
עושים שימוש במים . מחומר החקירה עולה חוסר בקרה ושליטה חמורים ביותר של 
הנהלת האגף בכל הנוגע לניהול מחלקת המקלטים . מהחומר שנאסף במשטרה עולה 
כי 72 מקלטים מתוך 66 המהווים כ%14 לשימוש דו - תכליתי נמסרו בניגוד לכללי 
מנהל תקין . גורם משטרתי המצוי בחקירה אמר כי העובדה שמנהל המחלקה ניצל 
במשך כשנתיים את מעמדו ועבודתו לקבלת טובות הנאה אישיות מצביעה על חוסר שליטה , 
ידיעה ובקרה של העירייה לגבי הנעשה בתחום ניהול המקלטים הציבוריים בעיר . 
עוד עולה מחומר החקירה שבמשך שש השנים האחרונות לא היה מנהל אגף הנכסים בעירייה 
מודע למסירת מקלטים לגורמי חוץ . מתברר כי מתוך 66 מקלטים ציבוריים שנמסרו 
לאמנים , 22 נמסרו ישירות על - ידי מנהל מחלקת מקלטים ללא אישור וידיעת 
ועדה מיוחדת הממונה על כך . לגבי חמישה מקלטים , לא ידוע כלל מי אישר את 
מסירתם . עוד מתברר מחומר החקירה במשטרה כי שמונה אמנים שפועלים כיום במקלטים 
ציבוריים בתל - אביב אינם תושבי תל - אביב , על אף שהקריטריון לקבלת מקלט 
מהעירייה הוא , שהאמן יהיה תושב תל - אביב . במהלך חקירת המשטרה התגלו 
חוזים ריקים עם חתימות לא ברורות של משתמשים , לא היתה הקפדה על רישום פרטים 
בחוזה כמו פרטי ציוד קיים במקלט . עשרות חוזים לא מתויקים נמצאו במהלך חקירת 
המשטרה מונחים בארונו של מנהל המחלקה . רשימות המשתמשים במקלטים שהוכנו 
על - ידי מנהל המחלקה לא שיקפו במקרים מסוימים את המצב בשטח . בחלק מהמקלטים 
הוכנס ציוד שאינו מאפשר הוצאתו במהירות בשעת חירום , וזאת בניגוד להוראות 
הג"א . 
