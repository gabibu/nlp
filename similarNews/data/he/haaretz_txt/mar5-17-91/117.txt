אחד הסקרים שערכה הטלוויזיה הישראלית באחרונה העלה , כי בימי המלחמה צפו 
הילדים בארץ בטלוויזיה שמונה שעות מדי יום . לגבי תפקידה כמקור הרגעה , 
בידור והעלאת המוראל בימים אלה , סבור פרופסור אדיר כהן , ראש בית הספר 
לחינוך והמרכז לספרות ילדים באוניברסיטת חיפה , שעקרונית תרמה הטלוויזיה 
וקיימה יחסי גומלין עם צופיה הצעירים בתקופת המלחמה . את דעתו זו הוא משמיע 
תוך הסתייגות . לדבריו , חלק מהדברים ששודרו בתקשורת השתמשו במושגים של 
מלחמות קודמות , שהיו שונות לגמרי . " המלחמה הזאת התייחדה בוויזואליות 
מאוד גדולה ומפחידה , החל בממ"ט ובברדס וכלה במבוגרים הנושאים מסיכות , 
כמו גם בתחושת קלסטרופוביה המשפחתית ; מצבי מתח משפחתיים שהלכו וגאו , 
בתוספת החוויה שלא היכרנו ממלחמות קודמות , שבהן אבא הלך למלחמה וכל המשפחה 
עברה חוויה של שיתוף " . גם בממדים הפסיכולוגיים היתה התיילדות ולא הכרה 
אמיתית של עולם הילדים , מוסיף כהן . " בימיה הראשונים של המלחמה היתה 
אינפלציה פסיכולוגית . תופעה הניכרת כיום גם בספרי ילדים היא חוסר האמונה 
שהילד יכול לקבל את המסרים הנפשיים והוא זקוק לפסיכולוג שיסביר לו מה הוא 
מרגיש " . אנכרוניזם אחר היה הניסיון להזמין כל מיני מומחים למשחקים שהעלו 
היישר מארגז הגרוטאות משחקי מלים , הפכים , יצירת חרוזים ושרשראות של מלים 
המזכירים שיעורים בבית הספר . לדברי כהן , זו מיומנות מיוחדת הדורשת הכרת 
עולם הילדים ומשחקיהם העכשוויים , ולא גריסה של משחקים שהמומחים שיחקו בילדותם . 
היו צריכים , לדעת כהן , לתת גם את הדעת לאווירה בדירה הסגורה או בחדר 
האטום . בתקופה מסוימת ישבו הילדים ליד המרקע שעות ארוכות , שאף הן יצרו 
תגובות פסיכולוגיות מסוימות . במצבי לחץ יכולה הטלוויזיה לדרבן לתנועתיות . 
" התהליך הזה של שחרור , הרפיה ומשחק משפחתי היה חשוב מאוד " , אומר כהן , 
" חסרו גם תוכניות משפחתיות להפעלת כל המשפחה , והעיסוק המשפחתי בחלק 
מהבתים היה דל מאוד " . קפמאבינבחלק מתוכניות הילדים חסרו אלמנטים של מדע 
בדיוני . " דווקא במלחמה מעין זו , כשהצד הבדיוני של הטילים החכמים וכלי 
המלחמה האחרים היה כל כך חדשני , לא ניתנה הזדמנות ליצירות של מדע קפתמונה1 , 
41פבדיוני , העוסקות באיזו הוויה של מלחמת העולמות . בצד ביקורת זו אין 
ספק שהחינוכית , עם הפנינה התקשורתית " זהו זה " , ומחלקת הילדים והנוער 
של הכללית , עשו עבודה טובה . " זהו זה " כללה אלמנטים סאטיריים ושילוב 
של טעם הזמן עם להיטים המקובלים על אנשים צעירים ולדעת כהן זו דוגמה אמיתית 
לפארודיה ברוח הזמן . הטלוויזיה החינוכית ניסתה ליצור איים ילדותיים בים 
המידע ששטף את המבוגרים , במתכונת שהיתה מוכרת לילדים : האולפן הפתוח היה 
המשכה של התוכנית " רואים 66 " , שמיתן בקטעי בידור וסרטים את הרצף האין - 
סופי של מידע סותר ומבלבל . גם השמירה על הנוסחה של שני מנחים קבועים ומוכרים 
יצרה המשכיות מרגיעה לגבי הילדים . החשיפה התקשורתית שהחינוכית זכתה לה בזכות 
" זהו זה " העמידה בצל את מחלקת הילדים והנוער של הכללית , המשדרת מדי 
יום שעה אחת בלבד , אך מקפידה על איכות , טעם טוב ויציבות ברמת התוכניות 
וזוכה באחוז צפייה גבוה . את המחלקה , שהקימה אסתר סופר , מנהלת זה שש 
שנים צלילה רוז , ולצדה ששה - שבעה מפיקים וכמה מפיקים חיצוניים . לפני 
כשנתיים הוקמה מחלקת ההגשה של מערכת הילדים והנוער , שבה פותח מגיש אחד 
מתוך קבוצה של מגישים מכרים את השידורים ומלווה אותם גם בזמן שידור התוכניות 
ואחריהן . " המערכת קמה מתוך רצון לשבור מחיצות וליצור תחושה של קומוניקציה 
בין הצופים והמסך . דברי הפתיחה מבוססים על רעיונות ותגובות של הילדים 
לשידורים שלנו וחלקם של המערכת עצמה " , אומרת רוז . דליק ווליניץ , הוותיק 
מבין המגישים והפופולרי שבהם , אומר כי למערכת קשרים ענפים עם צופיה . 
בימי רגיעה מספקים המגישים הקדמות לתוכניות , הם מרגיעים אחרי תוכנית מפחידה , 
מביאים קטעי הומור ובעיקר מראים ומשמיעים את יצירותיהם של הצופים הצעירים : 
שירים , ציורים ומכתבים . " כשפרצה המלחמה , הדבר הראשון שעשיתי הוא 
האנשת המסכה . קראנו לה מסכי , שמנו עליה צעיף ושלושה אנשים הפעילו אותה . 
התעצבנו עליה , כעסנו עליה ושוחחנו אתה " , אומרת רוז . לדבריה התקבלו 
כ003 מכתבים ליום עם רעיונות ותגובות . תחנות טלוויזיה זרות באו לצלם את 
הקטעים עם המסיכה והקרינו אותם בארה"ב ובאנגליה . ציורי הילדים הנפלאים 
על המלחמה נרכשו על ידי מוזיאון בשיקאגו לשם תצוגה . בציורים נראו ילדים 
ובעלי חיים עם מסיכות , הסקאדים על רמת גן , טילי הפטריוט , בתים הרוסים , 
אך גם ציורים אופטימיים . " צופים רבים כתבו לנו שההתייחסות שלנו למסיכה 
עזרה לשחרר את הילדים מן הפחדים שלהם " , אומרת רוז . מחלקת הילדים והנוער 
משדרת חמישים אחוז חומר קנוי וחמישים אחוז הפקה מקורית ופונה למגוון של גילאים . 
רוז אומרת , שבתקופת המלחמה השתדלה מאוד לשמור על השגרה . " כשהכל בלתי 
צפוי , חשבתי שצריך לתת לילדים את התוכניות שהם מצפים לראות ולפגוע מה שפחות 
בציפיותיהם . מכיוון שאנחנו ערוכים עם תוכניות לפחות שלושה חודשים מראש , 
יכולתי לשדר את התוכניות שתיכננתי גם כשאי אפשר היה להקליט " . התוכנית היחידה 
שהוקלטה ביום השידור היתה " תוסס " . " בתוכנית הזאת יכולנו לגעת בנושאים 
אקטואליים גם בדרך של הומור " , אומרת רוז : " הבאנו לאולפן בני נוער שנתנו 
ביטוי לחוויות שלהם בזמן המלחמה , כמו ילדים למשפחות מפונות ; הבאנו בני 
נוער מבן שמן שלקחו על עצמם להישאר ולטפל בבעלי החיים , כי חשו אחריות ; 
הבאנו גם מערכונים הומוריסטיים . רצינו להביא פסיכולוגים ורובם טענו שעדיף 
לתת לבני הנוער להתבטא בעצמם , כי זו הדרך הטובה ביותר לטפל בחרדה וכך עשינו " . 
רוז מוסיפה , שהם התייעצו עם מחנכים לגבי קיום " מסיבת גן " על המצב . 
בתוכנית זו מראיין ירון לונדון ילדי גן והתוכנית שבה אירח ילדים מצפון הארץ , 
שסיפרו על ניסיונם תחת הפצצות לילדי אזור א זכתה להצלחה רבה . העיקרון 
הוא , שבכל יום יהיה משהו לצעירים ומשהו לבוגרים יותר . רוז מאמינה , 
שצריך להתחדש ולרענן את המסך , ללכת גם לקראת הנוער בסגנון שלו , כי אם 
קופאים על השמרים הנוער עוזב אותך . יש לו מערכת ציפיות אחרת , סגנון 
אחר של דיבור , ולכן התוכניות לא חוזרות על עצמן . גם אם התכנים לא משתנים 
הרבה , הן מקבלות מעטפות אחרות . קפמאבינגאוותה של רוז על כך שהיא מנצלת 
את כל תקציב ההפקה העומד לרשותה וזה שנתיים שלא שידרה שום סדרה בשידור חוזר . 
היא מאמינה שיש מקום למחלקה שלה , שכן החינוכית רואה עצמה כיום כטלוויזיה 
לכל המשפחה . " אני מאמינה בתחרות . התחרות היא חיובית ומעמידה את כל 
העוסקים במלאכה על קצות האצבעות . זה מחייב גם את ההנהלה לתת אמצעים כדי 
להתמודד עם התחרות . כך זה גם בעולם . בטלוויזיה ממלכתית מן הראוי שתוכניות 
הילדים והנוער יתפסו מקום חשוב במסגרת השידורים " , היא אומרת . הטלוויזיה 
נאבקה על זכותה לשדר סרטים ישראלים בני עשרים שנה לפחות , שחלקם היו גרועים 
וחלקם מיושנים שטעמם פג . בטלוויזיה גם החינוכית וגם ערוץ 2 לא נמלטו מכך 
היתה נטייה לפולחן של כוכבים מהתקופה שקובעי התוכניות היו צעירים , מתוך 
אמונה שאורי זוהר , בומבה צור וסרטי אפרים קישון , הם בעלי משמעות כלשהי 
לדור הצעיר . אך מלבד הסרטים מילאו תוכניות השבת צורך אמיתי : מחלקת הילדים 
והנוער גדשה את המסך בתוכניות לקטנים ולגדולים ושיחררה את הוריהם לשעות שינה 
נוספות . הפעלת השידורים בשבת הכפילה את כמות השידורים של המחלקה . וכך 
עולות לשידור משעות הבוקר המוקדמות " דרדסים " ו"חבובוטף " לצעירים מאוד , 
ועם חלוף השעות תוכניות למבוגרים יותר , כמו " סמוך עלי " או " הופה 
היי " ו"אלף " . אם טובת הצופים עומדת לנגד עיני רשות השידור , עליה להמשיך 
ולשדר בשבת , גם אם פירושו של דבר מאבק בשני שרים שהיא תלויה בהם : שר 
החינוך והתרבות , זבולון המר ( מפד"ל ) ושר התקשורת , הרב רפאל פנחסי 
( ש"ס ) . 
