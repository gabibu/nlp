אותיות מסוימות בערבית , שאין להן מקבילה מדויקת בעברית . צרה מסוג זה 
צרה קטנה יחסית הביא עלינו גם שמו של סדאם חוסיין . בכל העיתונים התקבל 
הכתיב " סדאם " , בסמ"ך . רק עיתון אחד , מעריב , מתעקש לכתוב " צדאם " . 
ואחרי שראה מעריב כי הדבר צורם ומעורר אי שקט טרח גם להסביר למה הצדק עמו . 
לא ניכנס כאן לוויכוח מי צודק , כי בעניין כזה קשה למצוא צדק אבסולוטי . 
אפשר רק לנתח את העובדות ולומר בביטחון כי הכתיב " סדאם " מקובל ונוח 
לעין , ואילו הכתיב " צדאם " אינו מקובל , אינו נוח לעין , והוא אף 
מעורר תחושות לא נעימות , ואולי אפילו מעצבן . עיתון פרטי הבוחר לעצבן 
את קוראיו בשם איזה צדק מוחלט שהוא דבק בו זכותו המלאה לעשות זאת . ואשר 
לשאלה עצמה . נכון שבערבית , ה - של צדאם אינה ה - של חוסיין . יש בערבית 
שני צלילי סמ"ך האחת רגילה , כמו אצלנו והיא זו שבשם חוסיין , למשל 
והשנייה קשה , עם הדהוד מהגרון , והיא זו הפותחת את שמו של סדאם . האות 
ץ העברית נהגתה כנראה פעם בצורה זו כמו ס קשה . היום מורכבת הצד"י שלנו 
משני צלילים בפי רובנו . ולכן , עיתון הכותב צדאם מה יועיל בתקנתו ? 
אל ההגייה הנכונה הוא לא יוליך . הוא רק עלול , בנוסף לתחושות הלא נעימות 
שיעורר בקורא , לגרום להגייה מוטעית , שבה יקרא הקורא את הכתוב לפי הגייתו 
העברית לכן , כשם שעדיף בכלל שלא לפרוש מן הציבור בענייני לשון ובייחוד 
כשמדובר בעיתון , עדיף לכתוב " סדאם " כדרך שרובנו רגילים , ולא להביא 
לידי טעות בהגייה . וסיבה נוספת : חישבו ומצאו כי " סדאם חוסין " ( כך ! 
) עולה בגימטריה " עמלק " . אם נשנה את כתיבו של סדאם מה יהא על הגימטריה ? 
קפתראותאחרונה מופיעה פרסומת למיונז בערוץ השני של הטלוויזיה . הטקסט מופיע 
לנגד עינינו בכתב , והוא מושמע גם בקול . והנה , לשיטתה המשונה של רשות 
השידור , אין אחידות בין הכתיב והקרי . כידוע , ברשות השידור הושלט לפני 
שנים ספר חוקי לשון מוזר , אם לנקוט לשון עדינה , שאיש אינו ממלא את כל 
הכתוב בו וזה כולל את עובדי קול - ישראל . הדבר פשוט בלתי אפשרי . אך 
כפי שהיה צפוי , יש הקפדות משונות הזוכות לחיי עולם וקשה לעוקרן משורש . 
כזו היא ההחלטה המוזרה שהחליטו פעם מדריכי הלשון של הרדיו : אין זכות קיום 
בעברית למלה " ללא " . למה ? נימוקיהם עמם , אך כל הנימוקים הללו אינם 
סותרים את העובדה שהמלה המסכנה הזאת , שלא חטאה , משמשת בפינו כבר דורות 
אחדים , וכנראה עוד תמשיך לשמש אותנו בנאמנות . בקול - ישראל הוחלט לחסלה . 
ומעניין האחראים על הלשון שם מאולפים עד כדי כך שאיש אינו מנסה לערער על 
קביעות הממונים עליו בתחום זה . והוא הדין ברוב הקריינים והעורכים . דומה 
שזוהי המסגרת היחידה שבה מישהו מחליט , כולם מקבלים את דעתו , והדברים 
גם מושמעים כתקנות לציבור , במישרין ובעקיפין . והנה , כנראה יש ללשונאי 
הרדיו בעיה עם המפרסמים . הללו מסרבים לעתים לקבל הכתבות בתחום הלשון , 
שהרי להם חשוב יותר שהמסר יעבור , ואין הם חייבים בנאמנות עיוורת למחליטי 
החלטות בתחום הלשון . וכך קרה , שמוכרי מזרונים נתנו חסות לתוכנית טלוויזיה , 
והמלה " מזרון " המוחרמת הופיעה כתובה על המרקע . ואז הונהג פטנט חדש , 
שאינו אלא המנהג העתיק של קרי וכתיב . גם במקרא יש מלים הכתובות באופן 
מסוים אך נקראות אחרת . למה שזה לא יהיה גם בטלוויזיה ? אז כותבים " מזרון " 
והקריין מבטא " מזרן " . והוא הדין לגבי המלה " ללא " . חרם הוא חרם , 
ואין פשרות . וגם אם כתוב לעינינו " ללא חומר משמר וללא צבעי מאכל " , 
מי אמר שצריך לבטא בקול את המלים האלה ככתבן ? כתיב לחוד וקרי לחוד . 
וכך , כשמופיעה הפרסומת הזאת למיונז , ואנו רואים את המלה " ללא " פעמיים 
אנו שומעים מפי הקריין " בלא חומר משמר ובלא צבעי מאכל " . השיטה מעניינת , 
ללא ספק . והיא גם חינוכית . היא גם מעידה על מדת האחריות שחשים לשונאי 
הרדיו כלפי ציבור הצופים והמאזינים , הילדים , העולים החדשים וכו כל אותו 
ציבור שאנו חרדים לבל יתבלבל חלילה ומה על הצופה הרגיל , " מן השורה " , 
המצפה ליחס של כבוד ? ברשות השידור הנאמנות היא להוראות הפנימיות , משונות 
ככל שתהיינה . מה זה עושה לציבור בחוץ זה בכלל לא משנה . קפתראותם יישאל 
דובר עברית כיום והכוונה ל"דובר לפי תומו " , אדם שהעברית היא שפת אמו 
מה פשר הצירוף " נהפוך הוא " , המופיע במגילת אסתר , מן הסתם יקשר אותה 
עם צורת העתיד , רבים " אנו נהפוך " . שהרי , במערכת הלשונית של העברית 
כיום , קשה לקשר את הצורה " נהפוך " לכל דבר אחר פרט לצורת העתיד . עם 
זאת , ברור ממובנו של הביטוי " נהפוך הוא " שיש בו משהו סתמי , כללי . 
" נהפוך הוא " אומר את מה שאנו יודעים שהוא אומר : ההיפך , להיפך . 
כיצד , אם כן , נוצרה הצורה " נהפוך " להבעת הסתמיות , ואיך זה ש"נהפוך 
הוא " שגור כל כך בפינו , חביב עלינו , ואינו מפריע לאיש . הביטוי " ונהפוך 
הוא " הוא מבחינה דקדוקית , מה שנהוג לכנות בשם " מקור " של בניין נפעל 
צורה שכמעט אינה מצויה בעברית החדשה , פרט להקשרים ספרותיים . יתר על 
כן , צורה זו באה בדרך כלל בצירוף לפועל " נכסוף נכספתי " , וכדומה . 
צירופה ל"הוא " בביטוי הקבוע " נהפוך - הוא " אחד ויחיד הוא בלשוננו , 
כמדומה . ספר מקיף שראה אור לאחרונה בעניין זה , " המקור המוחלט ושימושיו 
בשפה העברית " מאת מנחם זהרי ( הוצאת כרמל , תשנ"א ) , דן בצורות " המקור 
המוחלט " במקורותינו . וכמובן , בפרק הקרוי " המקור המוחלט בבנין נפעל " 
נמצא את ה"נהפוך הוא " שלנו . כן נמצא פה דוגמה נוספת לצורה שכזו ממגילת 
אסתר " ונחתום בטבעת המלך " ( אסתר ח , ה ) . מתברר שהדרך הזאת , 
להביע דברים בצורת המקור הסתמית במקום בפועל המציין גוף וזמן , היתה חביבה 
על מחבר המגילה . אולי היתה זו אופנה סגנונית , ואולי בהשפעת לשון זרה 
( פרסית ? ) . מכל מקום , מחבר המגילה חוסך לעצמו הטיית פעלים ומשתמש 
בצורת המקור הסתמית פעמים די רבות במגילה זו . מעניין , כי מה שקורא בתחושותינו 
כיום לגבי צורות כאלה , אירע כבר בימים עברו . כשאנו רואים פסוק כמו " ויקבצו 
את כל נערה . . . ונתן תמרוקיהן " אנו מתרגמים לנו בתודעתנו את המלה 
" ונתון " ומציבים במקומה " ונתנו את " . והנה , בספר על המקור המוחלט 
שהוזכר לעיל מובאים שינויים מעין אלה שנעשו במגילות הגנוזות באשר לצורות 
מקור שכאלה . למשל , בישעיהו ל"ז , י"ט כתוב " ונתון את אלהיהם באש " , 
ובפסוק המקביל שבמגילת ישעיהו מן המגילות הגנוזות כתוב " ויתנו את אלוהימה 
באש " . מכאן , שכבר בזמנו של כותב המגילה הורגשה זרות בצורה הסתמית " ונתון " . 
יש לזכור עוד כי שתיים הן הצורות של המקור המוחלט בבניין נפעל צורת " נהפוך " 
וצורת " הימלט " , למשל . צורה שנייה זו משמשת עד ימינו , ולה אנו יכולים 
לחבר אותיות שימוש להימלט , להיבחן , וכדומה . ואילו הצורות במתכונתו 
של " נהפוך " כמקור נעלמו מלשוננו כיום , והן מצויות רק בביטוי קבוע כמו 
" נהפוך הוא " , וכן נמצאנה פה ושם בספרות , כפי שמובא בסופו של ספרו של 
זהרי הנ"ל . " נשבור נשבר לב העולם " כותב ביאליק במגילת האש , ועוד 
דוגמאות מעטות . אגב , שתי צורות מקור הנפעל מופיעות במקרא בפסוק אחד 
" כהיגלות נגלות אחד הריקים " ( שמואל ב , ו , ך ) . עד כאן הפרק 
הדקדוקי . אישית , מעוררים בי ביטויים כגון אלה תהייה על דרכיה הנסתרות 
של הלשון . לכאורה , מלים שסביר היה כי תהיינה שגורות בפי יודעי ספר בלבד , 
שגורות בפי כל , בראש כל חוצות . בזה יופיה וחנה של הלשון החיה . 
