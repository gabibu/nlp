ולון המר ולהנהלת רשות השידור , בדרישה לשנות את מערכת שעות השידור , כך 
שיורחבו שידורי הספורט ובכלל זה הכדורגל . עוד דורשת ועדת הספורט ששידורים 
אלה יהיו בזמן נוח לבני נוער וילדים . אולם על סמך הדיון שהיה שלשום בוועדת 
הכנסת , נראה כי יקשה על ועדת הספורט ליישם את רעיונותיה . מנכ"ל רשות 
השידור אריה מקל , מנהל הטלויזיה יעקב בראל ומנהל מחלקת הספורט יואש אלרואי 
אמרו , כי אין די זמן פנוי לשידורי ספורט בכלל ולכדורגל בפרט . לדברי נציגי 
רשות השידור , אין אפשרות לשדר בימים שישי ושבת , וכך גם לגבי משחקי הכדורגל 
בליגה האיטלקית , שנערכים ביום א בשבוע וניתן להעבירם בשידור ישיר . גם 
נציגי הנהלת ההתאחדות לכדורגל לא היו אנשי בשורה . סגן היו"ר עזריקם מילצן 
ומנכ"ל ההתאחדות יעקב אראל טענו , כי שידורים ישירים של משחקי כדורגל בטלויזיה 
יביאו להפחתה נוספת של מספר הצופים במגרשים . לדעת ח"ך דדי צוקר יש לשבור 
את המונופול של רשות השידור וערוץ 1 , ולאפשר גם לערוץ 2 , ואחרי כן אולי 
גם לטלויזיה בכבלים , להתמודד על זכויות שידורי ספורט וכדורגל בפרט . 
