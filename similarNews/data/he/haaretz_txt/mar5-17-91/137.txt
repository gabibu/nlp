אני בעיקרון נגד שביתות במערכת הבריאות , משום שכל השביתות האלה באות על 
גבו של החולה ולכך אני מתנגד בתוקף וחושב שכל רופא או אחות צריכים להתנגד 
אף הם לכך . לדעתי החלטת בג"ץ בעניין ביטול הסדר התשלום המיוחד לרופאים 
עבור מה שמוגדר " קיצור תורים " הוא מוצדק . כל ההסדר הזה היה ניסיון 
להשיג תוספות שכר לרופאים בדרכי תחבולה . יש לקבוע להם שכר בסיסי הוגן כפי 
שבנוי שכרם של השופטים שקבעו את פסק הדין הזה . לפי מיטב ידיעתי , שכר 
השופטים גבוה בהרבה בלי שעות נוספות , והוא ניתן להם כדי שיימנע מהם הצורך 
בחלטורות . בכל אמצעי שלא בא על חשבון הטיפול המסור בחולה . אני משוכנע 
שיש כל מיני אפשרויות לפגוע בהנהלות מבלי לפגוע בחולים , אבל אני לא מומחה 
לשביתות ולא יכול להציע כאן מתכונים . לי כגמלאי קל מאוד כיום להיות יפה - 
נפש ולהטיף נגד שביתות אבל תמיד הייתי נגד שביתות ומעולם לא שבתתי . אי - 
אפשר להאשים במפולת של מערכת הבחירות רק את הרופאים והאחיות . משרד הבריאות 
והנהלות הקופות אחראיות באותה מידה . הקרב על מערכת הבריאות הוא קרב חברתי . 
טמונה כאן שאלה עקרונית של סדרי עדיפות לאומיים . לא זכור לי שממשלה ישבה 
אי פעם וקבעה סולם עדיפויות כזה . באמצעים הקיימים ניתן לייעל את המערכת 
ולשלם יותר לרופאים ולאחיות . כך , למשל , לדעתי הצוותים הרפואיים אינם 
מנוצלים בצורה האופטימלית האפשרית . אני לא חושב שהסדר " קיצור התורים " 
הביא לשיפור בנושא משום שרופאים דחו לאחה"ץ מה שיכלו לעשות בבוקר כדי לזכות 
בפיצוי המיוחד על שעות הנוספות . יש לי השגות על כמה מהמלצות העיקריות של 
הדו"ח הזה , כמו למשל ההמלצה להנהגת שר"ף ( שירות רפואי פרטי ) במסגרת 
בתי החולים הממשלתיים והציבוריים . ההתנגדות שלי היא מנימוקים חברתיים וענייניים - 
רפואיים כאחד . אני לא חושב שיש קשר בין הדברים . לדעתי הרפואה השחורה לא 
פסקה גם כאשר שולם לרופאים פיצוי מיוחד אחה"ץ . רופאים שעסקו ברפואה שחורה 
המשיכו לעסוק בה וגם להנות מהתוספות המיוחדות . תמיד הפליא אותי שהציבור 
מסכים ומשלים עם תופעה זו . 
