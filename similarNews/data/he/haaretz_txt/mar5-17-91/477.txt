יד יו"ר ועדת השרים לענייני עלייה . שר האוצר אשם בעיניו בטרפוד דרישותיו 
הכספיות . הממשלה קיצצה את סל הקליטה . משרד התעשייה והמסחר נכשל ביצירת 
מקומות תעסוקה חדשים " חרף תקציבי עתק " . מחסור בעובדים הקשה על הבנייה . 
היה כישלון בטיפול במדענים . לוועדה שבראשותו לא היו די סמכויות . הממשלה 
לא הכריעה בנושאים השנויים במחלוקת : כל נימוק שבעולם היה שם מלבד , כמובן , 
כישלון משרדו של אריאל שרון עצמו . קליטת עלייה במספרים כה גדולים היא 
משימה כבדה מאוד . לכן הוחלט עוד באמצע השנה שעברה להקים את הקבינט לעלייה . 
גורמים שונים , פוליטיים וציבוריים , סברו אז כי שרון עשוי להיות האיש 
המתאים לרכז את פעולות הוועדה העליונה . עתה מתברר , על פי עדותו של 
שרון עצמו , כי כשל במשימה למרות שהוא מגלגל מעל עצמו את האחריות . אכן , 
התגלעו במשך השנה קשיים רבים בתיאום . לא הסתייעה כוונתו להנהיג את מבצע 
הקליטה בעזרת תקנות חירום . יש לשער כי גם חיכוכים פוליטיים גרמו לעיכובים . 
אולם חלק ניכר מהכישלון יש להניח לפתחו של שרון . הוא משמש גם יו"ר מועצת 
מינהל מקרקעי ישראל , שכלפיו העלה טענות סחבת . לא היתה הצדקה אמיתית 
לקצב הזחלני כל - כך של בנייה ושל יבוא בתים , גם בנסיבות המורכבות הקיימות . 
פרסומים עתירי - פרטים בעיתונים ציירו במשך השנה תמונה מאכזבת מאוד על אופן 
העבודה של משרד השיכון והבינוי עצמו . אין לבטל את ההשערה כי מניעים נוספים 
הצטרפו להחלטת ההתפטרות . זו באה כמו התפטרותו מן הממשלה לפני שנתיים 
סמוך למהלכים מדיניים אפשריים ששרון מתנגד להם . לא משכנע גם עיתוי ההתפטרות 
לאחר ההחלטה על יבוא 000 , 5 עובדי בניין זרים במקום 000 , 01 כדרישתו : 
על כמות זו הוחלט בתיאום עם הקבלנים אשר דחו כמופרזת מאוד את תביעת השר . 
אבל , אין מדובר כאן בעניין אישי . העניין העיקרי הוא , כמובן , 
שיפור הטיפול בקליטת העלייה . זמן רב ויקר חלף מבלי שמשימה זו קודמה כראוי . 
ואם יש ממש בטענותיו של שר הבינוי והשיכון , ישראל שרויה בצרה גדולה : 
גם מי שיבוא במקומו לא יוכל להתגבר על הררי המכשולים הללו . המשימה החשובה 
ביותר של הממשלה מצריכה טלטול של כל המערכות העוסקות בה והכנסתן למסלול של 
ביצוע . ככל הנראה , הגשמת מטרה זו תמשיך להיתקל בקשיים ללא התערבותו האישית 
של ראש הממשלה . כל שר שימונה לתפקיד יו"ר קבינט העלייה לא יוכל להצליח 
בתיאום הזרועות השונות ללא סיוע הדוק ונמרץ של יצחק שמיר . הפיגור בקליטת 
העולים , בשיכונם וביצירת מקומות עבודה בשבילם הולך ומתקרב לממדי משבר לאומי . 
ככל שמתרבה מספר העולים הנפלטים ממעגל הקליטה הראשונית , הם יתחילו להעיק 
על המשק באופן חמור . כישלון קליטתם יגרום בהכרח להאטה של גל העלייה . 
לא יחלוף זמן רב ומחדלי הממשלה יביאו להתפוררותו של מהלך היסטורי בתולדות 
הציונות . כל אלה סיבות מספיקות בשביל שמיר להזדרז ולשנס את מותניו . עליו 
להיכנס לעניין בכל התוקף , גם בתקופה שתזמן לו בשפע תעסוקה מדינית מעיקה . 
