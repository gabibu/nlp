( ע ) . ראש הממשלה יצחק שמיר קרא ביום ו לסוריה ולסעודיה , לבוא לשולחן 
הדיונים עם ישראל . " זה ישפיע על נרמול ושיפור היחסים עם מדינות ערב וייצור 
אווירה חיובית גם בקרב הפלשתינאים שתאפשר את קידום יוזמת השלום " . במהלך 
פגישה שקיים עם שר החוץ של קנדה , גו קלארק , בלשכתו בירושלים , אמר ראש 
הממשלה , כי ברצונו לפעול בשני מישורים מקבילים פתרון הסכסוך הערבי - ישראלי 
ופתרון בעיית הפלשתינאים . שמיר ציין , כי עקרונית אין הוא רואה שום קושי 
מיוחד לדון עם המלך חוסיין על בעיית הפלשתינאים . ראש הממשלה אמר כי " יש 
באפשרות ארה"ב , קנדה והקהילייה האירופית הזוכות היום לאמון בעולם הערבי 
לשכנע את הפלשתינאים לבוא למו"ם אתנו ולבחור את נציגיהם . העיתוי הנוכחי 
נוח במיוחד , הטעים ראש הממשלה , " כי אש"ף יצא מהתמונה וסופו צריך להיות 
כמו סופו של סדאם חוסיין , עד ששניהם ייעלמו מהמפה " . על ירדן , אמר ראש 
הממשלה , כי חשובים לישראל השקט והיציבות בגבול עם מדינה זו . " מירדן 
יש לנו ציפיות לשיתוף פעולה לתועלת שני הצדדים בנושאי המים , התיירות ואיכות 
הסביבה " . בהקשר לכך העלה את האפשרות , כי ניתן יהיה להקים אזור תיירות 
משותף בים - סוף ואולי גם בשיתופה של סעודיה . עם זאת , ציין ראש הממשלה , 
כי ירדן מנועה מלעשות צעד כלשהו וזאת עקב יחסה המיוחד עם אש"ף . האורח הקנדי 
אמר בתום הפגישה , כי ראש ממשלת קנדה ישמח מאד לביקור של ראש הממשלה יצחק 
שמיר בקנדה . שר החוץ של קנדה סיים ביום ו את ביקורו בישראל והמשיך בדרכו 
לסעודיה . 
