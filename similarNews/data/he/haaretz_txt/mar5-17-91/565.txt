בנובמבר " , מסרה כי היא אחראית לפיצוצם של חמישה מטעני נפץ באתונה , שהרסו 
חמישה אוטובוסים של תיירים והסבו נזק לבניינים בסביבה . דובר הארגון טלפן 
למערכת העיתון אלפתרוטיפיה ואמר כי הקבוצה תקפה חמישה אוטובוסים פרטיים של 
תיירים , לאות הזדהות עם שביתת עובדי חברת התחבורה הציבורית . האוטובוסים 
חנו במרכז אתונה ובגאלאטסי , פרבר של הבירה . איש לא נפגע . " זה מובן 
מאליו ש"ב71 בנובמבר " מפציצים עתה אוטובוסים של תיירים , בקשר לשביתת 
התחבורה העירונית " אמר שר הסדר הציבורי , יאניס ואסיליאדיס . משרד התחבורה 
הפעיל אוטובוסים של תיירים ומשאיות צבאיות , במקומם של האוטובוסים , בעת 
שביתת הנהגים , במחאה על תוכנית הממשלה להעביר את החברה לידיים פרטיות . 
המשטרה מסרה , כי מטעני ההשהייה זהים לאלה שהפעילה קבוצת הטרור נגד חברות 
זרות , בנקים ומכוניות בזמן מלחמת המפרץ . המחתרת השמאלנית נטלה אחריות 
ל01 פיגועים נגד מטרות אמריקאיות , צרפתיות ובריטיות באתונה בזמן המלחמה . 
