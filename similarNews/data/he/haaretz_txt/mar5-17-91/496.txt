פאריס ( מיוחד ל"הארץ " ) . מבנה תיירות , הכולל 53 חדרים , בדרומה של 
קורסיקה , נהרס שלשום בלילה עקב פיצוץ עז . ככל הנראה עומדת מאחורי הפעולה 
" החזית לשחרור קורסיקה " הנאבקת להשגת שלטון עצמי באי . על פי ההערכה 
הפיצוץ אירע ממטען של חומר נפץ במשקל של כ002 ק"ג . בעת פיצוץ מבנה התיירות , 
פוצץ גם דיסקטוק באיזור אחר בדרום האי . גם פיגוע זה מיוחס לתנועה הלאומית 
הקורסיקאית , למרות שעד כה לא נטל איש את האחריות לביצוע המעשים . בתקופת 
מלחמת המפרץ חלה ירידה במספר הפיגועים באי . בימים אלה מתנהל ויכוח בקרב 
תנועת השחרור הקורסיקאית אם יש להמשיך בפעילות הטרור . המתונים טוענים כי 
יש לנסות להגיע לעצמאות או לאוטונומיה בדרכי שלום , אולם הזרם השמרני בתנועה 
גורס כי יש להמשיך בפעולות האלימות כדי לשכנע את ממשלת צרפת לוותר על שלטונה 
באי . בימים הקרובים אמורה האסיפה הלאומית של צרפת להתכנס ולדון בקריאה שניה 
בהצעת החוק המאפשרת מתן זכויות אוטונומיות לאי ומגדירה לראשונה את בני קורסיקה 
כעם במסגרת העם הצרפתי . עקב מלחמת המפרץ נדחו הדיונים בנושא באסיפה הלאומית , 
אולם כעת נכנמסת הפעילות בנושא למהלך גבוה . בפאריס חוששים כי על רקע הדיונים 
באסיפה הלאומית , עלולה התנועה הלאומית הקורסיקאית בעת הקרובה להגביר את 
מעשי הטרור בדרישה לעצמאות מלאה . בעבר איימו ראשי הארגון כי אינם מוציאים 
מכלל אפשרות ביצוע פעולות טרור גם על אדמת צרפת . 
