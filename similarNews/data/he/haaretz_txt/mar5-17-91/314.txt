אחד המראות שהוקרנו בתדירות רבה למדי ברשתות הטלוויזיה האמריקאיות היה זה 
של הנחתים המשתלשלים ממסוקים לתוך השגרירות האמריקאית בכוויית - סיטי . 
61 שנה לאחר המנוסה המתועדת היטב מהשגרירות בסייגון הכריז הנשיא בוש על חיסול 
" טראומת וייטנאם " , על רקע שחרור שגרירות אמריקאית בכוחות המארינס . 
לא רק ארה"ב התאוששה מטראומת וייטנאם , אלא גם וייטנאם . כיום אמריקה , 
ובפרט משקיעים אמריקאים , רצויים בווייטנאם . המשטר עדיין מרקסיסטי , 
אולם הלהט האנטי - מערבי פג . הו - צי - מין - סיטי , היא סייגון , תארח 
היום ועידה של משקיעים זרים , המתקיימת על ידי ארגון האו"ם לפיתוח תעשייתי . 
וייטנאם , כשאר אחיותיה בגוש המזרחי , זקוקה בדחיפות למטבע חוץ . הסיוע 
הסובייטי הנרחב פסק , וכעת יתקבל בברכה כל משקיע , גם אם בכוונתו לנצל 
כוח עבודה זול ולצבור את " הערך העודף " . קפמאפרקהעורף הדרומי של נאט"ו 
שוב סוער בגלל התגברות המתיחות בין יוון לטורקיה . מנהיגי טורקיה זועמים 
בעקבות האשמה של יוון כי אנקרה " זוממת נגד ביטחונם של האיים היווניים " . 
טורקיה טוענת כי " האיום הטורקי " לא היה אלא תירוץ ליוון לחמש את האיים . 
באנקרה אומרים כי יוון מעוניינת לפגוע באהדה הבין - לאומית שטורקיה זכתה 
לה בשל תמיכתה בקואליציה במפרץ . יוון , אגב , לא הסתפקה בהאשמות והטילה 
וטו על מתן הלוואה של הקהילה האירופית בסך 008 מיליון דולר לטורקיה . בין 
שלל ההאשמות שהטיחו הצדדים זה בזה גם דברים שאמרו מקורביו של הנשיא אוזאל 
כי ביוון חוששים יותר מכל שהעולם יבחין שטורקיה מפותחת יותר מיוון , התלויה 
באירופה כדי לשרוד . אגב , גם ביחסים בין שתי מדינות אלה הועלה " לינקייג " 
על רקע המלחמה . אחד מקווי ההסברה העיקריים של אתונה בחודשים האחרונים הוא 
שהפלישה העיראקית לכוויית זהה לפלישה הטורקית לקפריסין ב4791 . המסקנה המתבקשת 
היא , שעל הקהילה הבין - לאומית ליישם את החלטות האו"ם לגבי קפריסין , 
כפי שנעשה לגבי כוויית . למותר לציין כי ההשוואה התקבלה באנקרה במורת רוח . 
" באתונה שכחו שפלשנו לקפריסין משום שכת הקולונלים תיכננה אנסיס " , אמרו 
שם . קפמאפרקההתכתשות המסורתית עם טורקיה אינה הנושא החם בימים אלה באתונה . 
תשומת הלב נתונה למשפטו של ראש הממשלה לשעבר , אנדריאס פאפאנדראו המנהיג 
הפוליטי הסמכותי והכריזמטי ביותר ביוון , גם בשבתו באופוזיציה . לאחר משברים 
ממשלתיים , מערכות בחירות , ניסיונות התנקשות , פרשיות מין , וזעזועים 
בכל מערכת השלטון במדינה יחל מחר באתונה משפטו של פאפאנדראו , המואשם עם 
שלושה שרים אחרים לשעבר בממשלתו בפרשיות שחיתות ושוחד של " בנק כרתים " . 
המשפט צפוי להימשך חודשים ארוכים . במשך יותר משנה סערה יוון סביב הוויכוח 
אם להעמיד את פאפנדראו לדין . הפרשייה הסתעפה וחשפה את ערוות המערכת הפוליטית 
היוונית . קשה לחזות את תוצאות המשפט , אולם בין אם יזוכה פאפאנדראו ובין 
אם יורשע , אזרחי יוון ילכו בפעם הרביעית לקלפיות בתוך פחות משנתיים . 
קפמאפרקהאימפריה הקולוניאלית הצרפתית הצטמצמה בעשרות השנים האחרונות לכמה 
איים חסרי חשיבות ולטריטוריה של גויאנה הצרפתית . שרידי האימפריה הם , 
על פי רוב , נטל כבד על המטרופולין ונראה כי צרפת ממשיכה להחזיקם משום הרצון 
לשמור על שמץ מהילת העבר . השטחים הצרפתיים מתחלקים ל"מחוזות שמעבר לים " 
ול"טריטוריות שמעבר לים " . המחוזות הם חלק לכל דבר מצרפת ותושביהם בוחרים 
נציגים לאסיפה הלאומית . הטריטוריות , לעומת זאת , בוחרות ממשל עצמי משלהן . 
האי ראוניון באוקיינוס הודי , למשל , הוא מחוז שמעבר לים , אולם תושביו 
דווקא קובלים על הזנחה קשה מצד צרפת . הדברים אף הגיעו לידי התנגשויות בין 
צעירים מובטלים לבין שוטרים בשבוע שעבר . המצב טוב בהרבה בפולינזיה הצרפתית , 
אזור שזכה לכינוי " גן העדן של האוקיינוס השקט " . פולינזיה הצרפתית היא 
בעלת מעמד של טריטוריה שמעבר לים ותערוך ביום א הבא בחירות לפרלמנט המקומי . 
ההכנסה השנתית הממוצעת לנפש בקרב 000 , 002 תושבי האיים ( 521 במספר ) 
היא כ000 , 8 דולר . הסיבה לשיעור - הכנסה גבוה זה , שאינו אופייני במדינות 
העולם השלישי , נעוצה בסוד הקסם של המקום המושך תיירים רבים . ניתן אפוא 
להבין מדוע פולינזיה הצרפתית אינה רוצה להיהפך למחוז שמעבר לים . קפמאפרקעד 
כה הכריזו שבע רפובליקות סובייטיות כי לא ישתתפו במשאל העם הכלל - סובייטי 
שיקבע את גורלה של בריה"ם . הקרמלין כבר הודיע כי המשאל יתקיים ביום א הבא , 
גם בניגוד לעמדת הרפובליקות הסוררות , ומוסקווה תתחשב בתוצאה הסופית בלבד . 
כלומר , אם יהיה רוב למצביעי " הן " במשאל , תראה בכך מוסקווה הכשר 
למנוע כל ניסיון פרישה של רפובליקות מהברית הסובייטית . השלטונות הבהירו 
כי גם אם ברפובליקה אחת יהיה רוב למצביעי " לאו " , מוסקווה תתחשב רק בתוצאה 
הכללית . השאלה העומדת להכרעת המצביעים היא " האם אתה בעד קיומה של בריה"ם 
כברית של רפובליקות ריבוניות " . גם שוללי הקו השמרני , שהשתלט על ההנהגה 
הסובייטית , יתקשו להשיב בשלילה על שאלה זו . אנשיו של בוריס ילצין מנסים 
לגייס תמיכה להצבעת " לאו " , אולם נראה שהמשחק מכור . ברוסיה , בביילורוסיה , 
באוקראינה ובאסיה הסובייטית צפוי רוב למצביעי " הן " . בליטא כבר אמרו 
במרירות כי גם אם יהיה רוב למתנגדים , בקרמלין ידאגו ל"תוצאה נכונה " . 
