עקב האירועים האלימים האחרונים במזרח ירושלים , ניסחו מתיישבים יהודיים , 
בשיתוף עם ראשי המפד"ל , כרוז בערבית המאיים על תושבי העיר הערביים בגירוש 
ובהחרמת בתיהם אם ישתתפו באירועים אלימים . הכרוז , החתום בידי " תושבים 
בירושלים " , נוסח בידיעת מפקד משטרת מחוז ירושלים ובהסכמתו ואתמול הוחל 
בחלוקתו , בתיאום עם המשטרה . הכרוז , הכתוב בערבית , אומר בין השאר : 
" אנחנו מושיטים יד לשלום לכל האוכלוסייה הערבית במזרח ירושלים , המוכנה 
לחיות איתנו בשלום תחת ריבונות ישראל . אך לא נוכל להשלים עם מציאותם של 
ערבים פורעים , המבקשים לפגוע ביהודים בסכין או באבן , באגרוף או בבקבוק 
תבערה , במגמה לערער את אחיזתנו בירושלים רבתי ולסלקנו מכאן " . בכרוז מבקשים 
" תושבים בירושלים " להבהיר כי כל השותף להתפרעות אלימה מאבד את זכותו 
לחיות בירושלים . " מי שלא יוכל לשמור על ילדיו לבל יתפרעו , יישא באחריות 
לפשעו " . הכרוז מבטיח כי מנסחיו יפעלו בכל האמצעים החוקיים , כדי שכל מקום 
ממנו יתבצעו פיגועים חוזרים ונשנים , יופקע מבעליו ויועבר לבעלות המדינה 
וכוחות הביטחון . קפידבינאת היוזמה לחיבור הכרוז העלו קבוצה של מתיישבים 
יהודיים ברובע המוסלמי בימים האחרונים , עקב התגברות התקפות יידוי אבנים 
בעיר העתיקה . לפני ימים אחדים איים נציג המפד"ל בעיריית ירושלים , שמואל 
מאיר , כי אם המשטרה לא תפעל יקימו התושבים מיליציה עצמאית . שלשום בערב 
הושלכו לעבר קבוצת מבקרים , שבה השתתף ח"ך חנן פורת מהמפד"ל , שני בקבוקים 
ריקים , סמוך לצומת מעלות המדרשה ברובע המוסלמי . הבקבוקים התנפצו בלי 
לגרום נזק . פורת דרש ממפקד מחוז ירושלים , ניצב חיים אלבלדס , להגיע למקום 
וזה נענה לדרישה . אלבלדס נענה לתביעה נוספת של פורת , וביומיים האחרונים 
מוצבת על הגג משמרת קבועה של שוטרי משמר הגבול . עוד פנה פורת לאלוף פיקוד 
המרכז , יצחק מרדכי , וביקש ממנו להוציא צו צבאי לתפיסת המבנה , בהתאם 
לתקנות ההגנה לשעת חירום . אלוף הפיקוד הבטיח לפורת להתייחס לבקשתו בחיוב . 
פורת אמר אתמול כי זו צריכה להיות תשובת היהודים לאלימות הגוברת בעיר העתיקה . 
