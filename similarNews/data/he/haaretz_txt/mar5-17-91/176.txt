" תיכוניסט שלא למד את יחסי ישראל עם המרחב וראה טלוויזיה בשקיקה במלחמת 
המפרץ , יבין את המציאות הזו רק באורח סטריאוטיפי . האירועים רק יאשרו 
לו שכל הערבים מאיימים על ישראל , במקום לתפוס שיש גם מדינות ערביות שפועלות 
נגד סדאם חוסיין " , אומר אלוף הראבן ממכון ון - ליר , שספרו " מלחמות 
ושלום " ( הוצאת דביר ) נלמד זה כשנתיים במסגרת ניסויית לבחינות הבגרות . 
הראבן אינו מאמין שהדיווחים והפרשנויות על מלחמת המפרץ בטלוויזיה יכולים 
להחליף את המורה בכיתה . " יערי האיר בכל פעם את היממה האחרונה ואת מכלול 
הסיטואציה האחרונה . אני רוצה שהמורים יחנכו את התלמידים לתפוס את המציאות 
במורכבותה ( כפי שניסיתי לעשות בספרי ) ובעובדת היותה נתונה כל העת לשינויים . 
הספרים הקיימים מיושנים . הם עוסקים יותר בצד האידיאולוגי של הסכסוך ופחות 
בצדדים המדיניים והאסטרטגיים שלו . עצם השם של הספר " הסכסוך הישראלי - 
ערבי " , הנלמד לבגרות , בתוספת חוברת השלמות שיצאה בשנים האחרונות , מטעה . 
הוא יצא לאור ב9791 , השנה שבה נחתם ההסכם עם מצרים . אז איך אפשר ללמד 
על יחסי ישראל במרחב כשכותרת הספר היא סכסוך וכשהספר עוסק בהיבט של הסכסוך ? 
הראבן אומר , שברוב מערכת החינוך אין מלמדים את יחסי ישראל במרחב . " באותם 
מקומות שבהם הנושא נלמד לבגרות , אמורה להיבנות גישה שיטתית שנותנת גם עומק 
היסטורי של 05 שנה לפחות וגם הבנה של מורכבות המציאות הנוכחית , לרבות מלחמת 
המפרץ . זו החמצה קשה של מערכת החינוך . אזרחות זה לא רק הצבעה לכנסת פעם 
בארבע שנים , אלא העמדה שיש לכל אחד מאתנו בנוגע לסוגיות קריטיות לעתיד 
המדינה " . בספרו של הראבן מובאים זה בצד זה נאומו של נאצר לפני מלחמת ששת 
הימים , שבו הוא קורא להשמדת ישראל ונאומו של סאדאת בכנסת , שבו הוא מדבר 
על ההשלמה עם ישראל וקבלתה באזור . קיר הברזל של זבוטינסקי , שנכתב בראשית 
שנות ה03 , מובא בצד נאום בגין המצדיק את הסכמי קמף דייוויד . נאומי הבחירות 
של שמיר ופרס ב8891 הם עוד דוגמאות לגישה הגורסת את הצגת המורכבות של המציאות 
וקטביה . " השאלה שצריך לשאול היא : באיזו מידה מערכת החינוך מכינה את 
אזרחי העתיד למאה הבאה . רובם יגמרו את בתי הספר במאה ה12 . מערכת החינוך 
אף פעם לא נתנה דעתה על השאלה מהם היסודות שצריך להנחיל לאזרח המאה הבאה 
וסוגיית ישראל במרחב היא אחד הנושאים שצריכים להילמד . לא פחות חשוב ממנו 
הוא לימוד נושא כמו ישראל והעולם . העיסוק העיקרי של מערכת החינוך , במסגרת 
המקצועות ההומניסטיים , הוא פרובינציאלימקומי ולא עולמי , וזאת בשעה שהעולם 
מתפתח והולך כמערכת אחת " , אומר הראבן . את הקולר הוא תולה בקברניטי החינוך : 
" למערכת אין מנהיגות עם חזון אזרחי " . 
