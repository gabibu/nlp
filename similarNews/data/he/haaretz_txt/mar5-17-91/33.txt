, עוד היה העולם בסדר גמור : בסאנקט פטרבורג משל הצאר . אביו של פרוקופייב 
ניהל אחוזה רחבת ידיים ובנו לא חסר דבר . כשפרוקופייב נפטר , שבע תהילות 
ואכזבות , ב5 במארס 3591 , התעלמה ברית - המועצות ממותו . לרוע מזלו הוא 
מת ביום מותו של סטלין , עשרים דקות אחריו . העם הרוסי התאבל על מות מנהיגו 
והתעלם מהמלחין . אלמנתו , מירה מנדלסון - פרוקופייב , החליטה להקדיש 
את חייה לתיקון המעוות . למוסיקה של פרוקופייב פנים רבות : הוא אלים ותוקפני ; 
הוא אירוני וסרקסטי ; הוא ליריקן ומספר אגדות בחסד . יש הסבורים כי הצנזורה 
הזדנובית הלבישה כפפות משי על אצבעות הפלדה שלו , אבל זאת אי - הבנה . 
האלימות והצחוק , הנעימה המתוקה ומהלומות הפטיש היורדות על קלידי הפסנתר , 
שימשו אותו לסירוגין מראשית דרכו . פרוקופייב אהב להפתיע . היה לו כשרון 
מובהק לבמה , וחבל שרוב האופרות המזהירות שלו נשכחו . בבלטים שלו נאבק 
בשמרנותם של רקדני בריה"ם שגדלו על צייקובסקי . אמו היתה פסנתרנית ואהבה 
לנגן שופן . " אני אוכיח לעולם שאפשר לנגן רסיטל בלי שופן , בלי ליסט 
ובלי רחמנינוב " , אמר הבן . הוא הדהים את שומעיו הרוסים , האמריקאים והצרפתים , 
" באצבעות ברזל ושרירי ברזל " , וניגן פרוקופייב , פרוקופייב , פרוקופייב . 
לפני שובו לבריה"ם הקליט בפריס את המפורסם בחמשת הקונצרטי שלו , השלישי , 
ואם אי - אם - איי תמצא לנכון להעביר הקלטה היסטורית זאת לדיסק , נחזור 
ונגלה את פרוקופייב הפסנתרן במלוא אונו . הוא היה ילד פלא , אם כי אביו 
לא שיווק את נפלאות בנו כמו אביו של מוצרט . בן חמש הלחין קטעים לפסנתר . 
בן תשע כתב את האופרה הראשונה שלו . מוריו בקונסרבטוריון , רימסקי - קורסקוב 
וגלזונוב , נדהמו מחוצפתו של הנער , אך נאלצו להעניק לו את פרס ( אנטון ) 
רובינשטיין הנכסף . התלמיד לא ניגן מוצרט או בטהובן בתחרות , כי אם את 
הקונצרטו הראשון של פרוקופייב . הוא היה תמיר ורזה , וחבריו בקונסרבטוריון 
כינו אותו " הכושי הלבן " , בגלל בלוריתו הבלונדית ושפתיו העבות . מראשית 
דרכו עבד על כמה יצירות בעת ובעונה אחת . בשנה שהצאר האחרון התפטר וטרוצקי 
גירש את קרנסקי מארמון החורף , עבד פרוקופייב הצעיר לא רק על הסימפוניה 
הקלאסית ( " כך היה היידן מלחין לו חי בימינו , אך שומר על ייחודו " ) 
כי אם גם על הקונצרטו הראשון לכינור . הוברמן הוזמן לנגן אותו בביצוע בכורה 
בפריס וסירב . יוסף שיגטי התאהב ביצירה והקלטתו היא פנינה . " אתה מהפכן 
במוסיקה , אנחנו מהפכנים בחיים " , אמר לו שר התרבות הסובייטי הראשון , 
אנטון לונצרסקי . " אם רצונך לייצג אותנו במערב לא אעצור בעדך " . בפריס 
פגש את מנהל הבלט הרוסי המהולל דיאגילב , וכתב בשבילו את הראשון בבלטים 
שלו , " המוקיון " . זאת פרטיטורה מלבבת יותר מזו שכתב ל"בן האובד " שנורייב 
רקד אצלנו . המבקרים דיברו על המוסיקה הגרוטסקית שלו . ההגדרה הרגיזה את 
המלחין : " לא גרוטסקית כי אם סקרצאית " . את אמריקה הדהים כפסנתרן . רוסיה 
" הפראית " היתה בחדשות והאורח התקבל בזרועות פתוחות : האם יפתיע ליד 
הפסנתר כמו רחמנינוב ? האם ישתולל על הבמה כמו סטרווינסקי ב"פולחן האביב " ? 
הוא השמיע להם את " ההצעה השטנית " , והם התמוגגו מפראותו . כשניגן את 
הקונצרטו השני לפסנתר שמעו עדר ממותות מתקרב בדהרה . בהזמנת האופרה של שיקגו 
כתב את " האהבה לשלושה תפוזים " , האופרה היחידה שלו המוצגת לעתים מזומנות , 
אם כי פרט למארש הפופולרי אין בה מנגינות לשריקה . אחד מחברי המקהלה אמר 
לו בחזרה : " אל תתאמץ לדבר אתנו אנגלית , טובאריש . כולנו יהודים רוסים " . 
לדברי מחברה התקבלה האופרה המטורפת והמלבבת בהתלהבות גם בשיקגו וגם בניו - 
יורק , " אך המבקרים התנפלו עלי כמו עדת כלבים וקרעו את מכנסי " . בראשית 
שנות השלושים עשה כמה גיחות לרוסיה והסובייטים חיזרו אחריו ואחרי רעייתו 
הספרדייה , הזמרת לינה לרה . הבולשוי הזמין אצלו אופרה חדשה על קליאופטרה 
( קצת שייקספיר וקצת ש ) . הקירוב הזמין בלט על רומיאו ויוליה . בסופו 
של דבר החליט להשתקע בבריה"ם " וקפץ מרצונו הטוב למרק המתבשל על האש " , 
כפי שכתב יריבו הזדוני שוסטקוביץ . קפתמונה1 , 81פהבן האובד התקבל בתופים 
ובמצלתיים והיה רשאי לבוא ולצאת ( לסיורי קונצרטים במערב ) כרצונו . בצאתו 
מזרחה אמר לעיתונאי צרפתי : " אינני מוצא השראה בארץ זרה . אדם כמוני 
אינו מסוגל ליצור בניכר . אני חייב לראות חורף רוסי של ממש ואביב רוסי הפורץ 
מהיום למחר . אני משתוקק לשפה הרוסית " . בשובו מערבה אמר : " אני מלחין . 
בפוליטיקה אין לי עניין . במערב היה עלי לרדוף אחרי מנהלי בתי האופרה ומארגני 
הקונצרטים . ברוסיה מדפיסים את יצירותי לפני שהדיו מתייבש . יש לי בית 
בעיר , דאשה בכפר ומכונית חדשה . מה חסר לי ? חלפו שנתיים והאורח הנכבד 
הפך לאסיר . בעקבות משפטי מוסקווה נסגרו השערים . קליאופטרה נגנזה . רומיאו 
נדחה . הקנטטה שהלחין במלאת עשרים להפיכת אוקטובר הושמעה אחרי מותו . עם 
זאת הצליח במוסיקה שכתב לסרט " לויטננט קיזה " , כי העלילה הגרוטסקית תאמה 
את מזגו : הצאר המטורף מגלה את הלויטננט ( שלא היה ולא נברא ) במסמך צבאי . 
שריו אינם מעזים להצביע על טעותו . קיזה הופך לשם דבר , משמש שעיר לעזאזל , 
אשם בכל התבוסות , מתמנה למפקד כללי כשהגלגל מתהפך . למזלו של פרוקופייב , 
סטלין עדיין לא הזדהה אז עם קודמיו לבית רומנוב . אז הלחין את האגדה המקסימה 
" פטר והזאב " ושיתף פעולה עם אייזנשטיין בסרט " אלכסנדר נייבסקי " . 
הקנטטה שכתב פרוקופייב בעקבות הסרט מרשימה גם היום . הוא הדין בסימפוניה 
החמישית שלו , שקאראיאן מצמיד לקלאסית על דיסק אחד . ב1491 קיבל פרוקופייב 
התקף לב ראשון , וצחוקו נדם . במלחמה עבד על הגדולה באופרות שלו , " מלחמה 
ושלום " . מבקריו טענו שהעיבוד נופל מן המקור . הוא לא ראה את האופרה הזאת 
על הבמה . שנותיו האחרונות היו המרות בחייו . כשסטלין וזדאנוב התנפלו על 
" ליידי מקבת ממצנסק " של שוסטקוביץ , יצא פרוקופייב נקי . אך ב8491 , 
כשזדאנוב תקף את המלחינים הפורמליסטיים והדקדנטיים , הופיע שמו של פרוקופייב 
בראש רשימת הבוגדים , לצדו של שוסטקוביץ . הישגי העבר נשכחו . גלינה וישנבסקיה 
מספרת בזיכרונותיה שרוסטרופוביץ בעלה , שהעריץ את פרוקופייב , נכנס אליו 
יום אחד ומצא אותו בוכה . לא היה אוכל בבית . רוסט - רופוביץ לא היסס , 
מיהר לאגודת המלחינים והתנפל על נשיאה , טיכון קרניקוב , שאירגן את החרמת 
הגאונים , והרים עליו קול : " מה עוללת לפרוקופייב . משפחתו רעבה ללחם ! 
" קרניקוב משך בכתפיו : " מדוע אינו בא בעצמו ? " " לשם מה ? " 
נהם רוסטרופוביץ , " כדי שתשפיל אותו ברבים ? " והוציא מידיו 000 , 5 
רובל בשביל המלחין המנודה . היצירות שכתב פרוקופייב לפני מותו רדודות . 
הוא כתב סוויטות חביבות לבני הנעורים ומת טיפין - טיפין . גורל אישתו הספרדייה 
היה מר מגורלו שלו . פרוקופייב התיידד עם מירה מנדלסון , שהיתה צעירה ממנו 
בשלושים שנה . סטלין חשד בלינה לוברה - פרוקופייב שהיא מרגלת של פרנקו . 
לאחר שפרוקופייב עזב אותה , צילצל הטלפון בדירתה : מישהו הביא לה חבילה , 
וביקש שתרד לקבלה כי הוא ממהר . היא לבשה מעיל פרווה וירדה . למטה המתינה 
מכונית ובה שלושה אלמונים . " זאת היא ? " שאל אחד . הם הכניסו אותה 
למכונית ונסעו . וישנבסקיה כותבת : " מזלה שלבשה פרווה . אחרי שמונה 
שנים חזרה ממחנה העבודה " . מירה מנדלסון שמרה אמונים לבעלה המת . היא ראתה 
בניצחון יצירתו , כולל " מלחמה ושלום " . הסונטות והקונצרטי שלו , כולל 
הסימפוניה הקונצרטנטית שהועיד לרוסטרופוביץ , הפכו לנכסי צאן ברזל במזרח 
ובמערב . היא החליטה להקים מוזיאון ע"ש פרוקופייב וצילצלה לכל בעלי ההשפעה 
בעניין . אחת השיחות , בסתיו 8691 , נקטעה . ידידה ניסה להתקשר עם האלמנה 
למחרת . הטלפון היה תפוס . כשפרצו את הדלת מצאו את מירה מנדלסון יושבת 
מתה בכורסה והשפופרת בידה . 
