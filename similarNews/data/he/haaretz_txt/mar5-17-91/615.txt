של גדוד " מדינה " של משמר הרפובליקה הגיעו למרכז בצרה ב6 במארס , יום 
רביעי , 2 בבוקר . ברמקולים הבטיחו חיילי העלית למורדים שאם יניחו את נשקם , 
לא יאונה להם כל רע . איש לא האמין . אזרחים החביאו את כלי נשקם , " עד 
הפעם הבאה " . החיילים שהצטרפו למרד פשטו את מדיהם ולבשו בגדים אזרחיים . 
" למה לא באו האמריקאים לעזור לנו " , שאלו מורדים , שהתנפלו על הכתב 
הבריטי קרל וולדרון , שהגיע מאיראן לבצרה דרך שאט אל - ערב . לקואליציה 
אסור היה להרשות העברת נשק כבד לכאן לחסל את המרד " , אמר אחד ממפקדי המורדים , 
איברהים בין - הדרה . " זו היתה רק מנה ראשונה לקראת מה שעוד יבוא " , 
איימו לוחמים מאוכזבים בבצרה על חסידי המשטר , שניצלו בעור שיניהם . במקומות 
רבים הרגו המורדים בעלי תפקידים של מפלגת הבעת , כאשר הסתערו על משרדי ממשלה 
ובתי - סוהר . חוסיין מינה את דודנו עלי חסאן אל - מגיד לשר הפנים . זהו 
האיש , שכאשר היה מושל כורדיסטן , הפעיל גז רעיל נגד האוכלוסייה . לא 
מכבר שימש כמושל כוויית . בקיצור , ברשימת פושעי המלחמה יש למגיד מקום 
מכובד . בצבא בהחלט שוררת תסיסה : יחידות צבא שלמות , ואפילו חיילים של 
משמר הרפובליקה , עברו לצד המורדים נגד המשטר . הגנרל איברהים אל - דאוד , 
לשעבר הרמטכ"ל , בשר מבשרו של המשטר העיראקי הכריז בערב הסעודית , שם 
הוא גולה : " אם מפקדי הצבא העיראקי לא יתקוממו כדי להעיף את סדאם מתפקידו , 
אני מוכן ליטול על עצמי משימה זו " . לשם כך היה רוצה לבנות כוח צבאי מהשבויים 
העיראקים . הוא הורשה לשדר ברדיו הסעודי והציע לכונן ממשלה צבאית בעיראק 
שלאחר המלחמה . בעקבות הפלישה לכוויית מסר לסעודים רשימה של קצינים מתנגדי 
המשטר . לדאוד יש ידידים רבי - השפעה בערב הסעודית ובסוריה , אבל החברות 
המערביות בקואליציה לא התרשמו מרעיונותיו . " אנחנו לא נמצאים כאן כדי 
להחזיר לעיראק שקט וסדר , אלא כדי לעזור לכוויית " , הסביר המפקד העליון 
של הכוחות הבריטיים במפרץ , סר פיטר דה לה - ביליאר . במיוחד האמריקאים 
צפו באי - נוחות בסערה הממשמשת ובאה בעיראק . מצד אחד היתה סיסמתם " כל 
אדם מלבד סדאם " ; ומצד שני אולי נודעת ל"ביטחון ולשלמות הטריטוריאלית של 
עיראק " חשיבות רבה עוד יותר , כפי שאמר דניאל פייפס , מומחה לענייני 
המזרח התיכון . בנוסף לכך , חוששים בואשינגטון שמשטר מהפכני בבגדד , אולי 
תחת הנהגה שיעית , יהיה עוין יותר למערב ממשטרו של סדאם חוסיין . שכן , 
האייטולה מוחמד באכר אל - חכים , החי בגלות בטהרן ונחשב לאחד ממנהיגי השיעים , 
הומלץ על - ידי האייטולה חומייני ב3891 לשליט בגדד לאחר תום עידן סדאם . 
המשטר המבוהל בבגדד שלח את סגן ראש הממשלה סעדון חמאדי לטהראן . הוא השיעי 
היחיד במועצת הפיקוד המהפכני . הוא היה אמור להפציר בממשלת איראן שלא לעורר 
מרד בקרב 006 אלף השיעים העיראקים החיים אצלם בגלות . אלה היו הולכים 
ברצון בעקבות חכים , שכבר עתה עומדות לרשותו שתי חטיבות חמושות המונות עשרת - 
אלפי שבויי מלחמה ממלחמת איראן - עיראק . לדעת מומחים בואשינגטון , הדחתו 
של המשטר אפשרית רק מתוך המשטר עצמו , בתמיכת הצבא או מנגנון המפלגה . 
גיימס פלאק , מומחה אמריקאי לענייני המזרח התיכון , אומר שמפלגה זו " גדולה 
מדי מבחינה מספרית , ממושמעת מדי ובעלת מוטיווציה חזקה " מכדי שבעתיד " אפשר 
יהיה פשוט לנתק אותה מהשלטון הפוליטי " . מוטב שתשמש " מנגנון לשינוי פוליטי " , 
אשר במסגרתו יהיה על מנהיגות חדשה להיענות לשאיפות האוכלוסייה לשלום , 
ביטחון וחיים טובים יותר . לעומת זאת , אם יופל המשטר בעזרת כוחות מבחוץ , 
עלולה המדינה בת 81 מיליון התושבים לשקוע במלחמת אזרחים . מומחים ערבים 
בשורות הקואליציה רואים את סגן ראש הממשלה חמאדי שנשלח לטהראן כיורש מתקבל 
על הדעת . חמאדי , החבר במועצת הפיקוד המהפכני , שרכש את השכלתו במערב , 
הוא בן למשפחה מיוחסת ונחשב מומחה לענייני כלכלה . הוא ניסה , בניגוד 
לשר החוץ טארק עזיז שגם הוא נחשב כונס נכסים אפשרי של המשטר לבלום את סדאם 
חוסיין . כך , לפחות , אומרים מקורות יודעי - דבר . מכל מקום , מפגישות 
פרטיות בפאריס ובלונדון עולה שחמאדי לא נרתע מדו - שיח עם ישראלים שנכחו 
בפגישות . מייחסים לו התבטאויות מפתיעות . " שמונה שנות מלחמה עם איראן 
עייפו אותנו " , אמר , על - פי השמועה , סגן ראש הממשלה . וגם : " אנחנו 
לא נהיה פלשתינאים יותר מהפלשתינאים , ולבסוף נצטרך לעשות שלום עם ישראל " . 
