הסיכויים להיפגע מסקאד שווים לסיכויים לזכות בדירת " עמידר " , נהגו לומר 
העולים בשבועות האחרונים . ולמרות זאת , בין נפגעי הטילים היו כ003 עולים . 
אירנה וויזר , דוקטור להיסטוריה מהעיר באקו , היא אחת מהם . היא הגיעה 
לארץ עם אמה לפני כחצי שנה והשתכנה בדרום תל אביב . קליטתה התחילה ברגל 
שמאל . בשל בעיות רישום לא קיבלו במשך כמה שבועות את הסיוע במסגרת סל הקליטה , 
ובתקופה זו הגיעו עד פת לחם . כשדמעות בעיניה נזכרת האם כיצד נסעה למחסן 
בגדים ( גם המזוודות שלהן לא הגיעו ) , ובדרך חזרה לא היה לה די כסף לנסוע 
באוטובוס . היא הציעה לנהג את כל תכולת ארנקה : 07 אגורות וכמה אסימונים . 
כאשר הבין הנהג שזה כל מה שהיה לה , החזיר לה את המטבעות , הסיע אותה 
לשכונתה , ונתן בידה שטר של חמישה שקלים . " הרבה זמן שמרתי על השטר הזה 
ולא הוצאתי אותו , למרות שכסף אחר לא היה לי " , מספרת האם . שתי הנשים 
הירבו לבכות בתקופה הראשונה . ניזונה מסיפורים על הקליטה הלא קלה לעתים של 
העולים מברית המועצות בשכונות מצוקה , תהיתי בזהירות על יחסיהן עם השכנים . 
בבאקו , הסתבר , הן היו רגילות ליותר פרטיות ; כאן השכנים נכנסו בלי 
לדפוק על הדלת החל מהיום הראשון . אחד השכנים ניגש מיד למקרר שהיה ריק , 
וכעבור שעה מילא אותו בכל טב . הוא המשיך להביא להן אוכל מדי יום עד שקיבלו 
את הסיוע ממשרד הקליטה . " בלעדיו היינו פושטות יד " , אומרת אמה של אירנה . 
עד היום הוא שואל מדי בוקר מחלון דירתו : " עוף יש ? " השכנים גם ניסו 
לשדך את אירנה למרות שהיתה בהריון מתקדם ( בעלה נשאר בברית המועצות ) , 
כך שהיחסים עם השכנים טובים , ורק ל"ארכיטקטורה " של שכונת התקווה קשה 
להן להסתגל . קפמאליד4המלחמה פרצה שבועיים לאחר שאירנה ילדה את בתה רחל . 
כבר בהתקפת הטילים הראשונה רעד הבית כולו . למחרת טילפן בעלה המבוהל של 
אירנה מבאקו . הוא ראה בטלוויזיה תמונות קשות , ונאמר שם שחצי תל אביב 
נהרסה . אירנה ניסתה להרגיעו , ותוך כדי שיחתם נשמעה אזעקה . חלונות דירתן 
נופצו , הדלתות ניזוקו . בינתיים פונו כל תושבי האזור לבית מלון , ואירנה 
עם התינוקת בת השבועיים ואמה נשארו למעשה לבד . אירנה לא היתה מוכנה להתפנות , 
בתקווה שהחלונות והדלתות יתוקנו במהרה . היא לא הרגישה נוח , לדבריה , 
לעבור למלון על חשבון המדינה אחרי שכבר קיבלה עזרה גדולה . אמה עמדה על 
כך שיתפנו אף הן . היא היתה אחוזת חרדה בדירה הפרוצה . לאירנה היו זיכרונות 
מפחידים אחרים . היא מספרת כיצד רעדה מפחד ביום הפוגרום הנורא שערכו האזרים 
בארמנים בעיר באקו לפני כשנה . היא התגוררה ברובע הארמני של העיר , ולעולם 
לא תשכח את הדפיקות האלימות בדלת דירתה , כאשר ההמון המתפרע , חמוש במקלות 
ובסכינים , ערך מצוד אחר הארמנים שהתגוררו בבית הדירות הזה . דרך חלון 
השירותים , מבלי לפתוח את הדלת , הצליחה להעביר אליהם תעודה שבה צוין כי 
היא יהודייה ולא ארמנית . אלו היו הדקות המחרידות ביותר בחייה . אחר כך 
שמעה צעקות ובכי של השכנים , ודרך החלון ראתה כיצד המתפרעים גררו גופה מדממת 
שרק לפי צלליתה הצליחה לזהות בה את שכן , ארמני מבוגר ושקט שגר לבדו בדירה 
הסמוכה . המחשבה שתורם של היהודים יגיע אחרי הארמנים זירזה את קבלת ההחלטה 
לעזוב את ברית המועצות ולהשאיר מאחור קריירה מבטיחה , בעל ובית . על ההחלטה 
השפיע גם " המחנק הנפשי " , כאשר הערכים שבהם האמינו התגלו ככזב ואחרים 
לא היו , כאשר האפליה המשיכה לשגשג וכשהתפתחה אלימות הרחוב . כל זה , 
לדבריה , מפחיד יותר מהפצצת הטילים שחוותה . אי - אפשר להשוות את תחושת 
הביטחון כאן כאשר מחלקים ערכות מגן , מדריכים כיצד לנהוג , וכאשר האדם 
אינו ניצב לבד מול הסכנה עם תחושת חוסר האונים שחשה ביום הפוגרום בבאקו . 
המלחמה , מסתבר , פעלה לטובת עיר מגוריה הנוכחית בהשוואה לעיר שממנה באה . 
כאשר הגיעו לתל אביב לראשונה התאכזבו . העיר לא מצאה חן בעיניהן . דווקא 
הפגיעה קירבה אותן אליה . בעת שהותה במלון חשה אירנה צורך פתאומי לקנות 
גלויות נוף של תל אביב על מנת לשלוח אותן לידידים בבאקו , דבר שלפני המלחמה 
לא היה חשוב לה כלל . כעת היא מקווה למצוא בה את מקומה בעתיד . בינתיים 
עוסקת הדוקטור להיסטוריה בעבודות חפירה מזדמנות , עבור 02 שקל לשלושה ימי 
עבודה . זה בהחלט לא מוצא חן בעיניה , בעיקר כשהיא נדרשת לשלם כ005 דולר 
לחודש שכר דירה . גם ההתחשבנויות האישיות של השרים בזמן המלחמה ודאגתם למי 
יצביעו העולים מרגיזות אותה . " הממשלה לא ראויה לעם כזה " , היא קובעת . 
אוולינה רזניק , עולה חדשה מטשקנט , אינה אופטימית . היא הגיעה לארץ לפני 
5 חודשים עם בנה בן השנתיים , עם זוג הורים בגיל שלפני הפנסיה ועם אחיה 
הצעיר . הם עזבו את ברית המועצות על רקע הפוגרום הנורא של האוזבקים בטורקים . 
רוב היהודים שם ראו בכך אות אזהרה ומיהרו לעזוב . משפחת רזניק בת חמש הנפשות 
מתגוררת באזור הדר יוסף בחדר אחד שקירותיו שחורים מעובש ואת תקרתו חורצים 
סדקים . האח הצעיר מתכונן בקרוב להתחיל ללמוד או להתגייס לצה"ל , ההורים 
מתקשים מאוד למצוא עבודה בגלל גילם , ואוולינה , גננת במקצועה , לא היססה 
לעסוק בשטיפת רצפות . אבל מה שהיא מרוויחה עדיין לא מספיק כדי לקנות דירה 
או לעמוד בשכר דירה חודשי . הגרוע מכל הוא חוסר מידע . הם אינם יודעים 
מה לעשות ולאן לפנות , ומרגישים כאן זרים . אוולינה נראית מיואשת . המלחמה 
הוסיפה מתח למצב שהיה קשה בלאו הכי . כבר באזעקות הראשונות נדמה היה לאוולינה 
שהיא משתתפת בסרט על מלחמה שראתה ברוסיה . היא לא ידעה מהי המלחמה ומדוע 
עליה להיות מעורבת בה . כאשר ישבו עם מסיכות הגז והמתינו להתקפה כימית חלפו 
בראשה תמונות של אושוויץ , והיא חשבה שכך אולי הרגישו האנשים שם . יותר 
מכל היתה חרדה לראות את הילד שלה מת מגזים . ההודעות המסודרות והמרגיעות 
ברדיו הוסיפו חרדות למשפחה : " להיכנס לחדר האטום " ; זה החדר היחיד שהיה 
להם . אבל איך אפשר לאטום אותו כאשר הקירות והתקרה סדוקים ? כאשר התפוצץ 
הטיל במרחק לא רב , תוך שניות ספורות הגיע לחדרם ההדף , והסדקים בתקרה 
התרחבו . זה הגביר את הדאגה מפני ההתקפה הכימית . הם נשמו לרווחה רק כאשר 
הצליחו לשכנע את אנשי העירייה לפנותם לבית מלון . שם היה חדר אטום באמת , 
ומה שאולי יותר חשוב המשפחה התגוררה בשני חדרים . הם קיבלו תמיכה מפסיכולוגית 
ומעובדים סוציאליים , ובעצם לראשונה התעניין בהם מישהו ושם לב למצוקתם . 
אוולינה מכנה את התקופה ההיא " הבראה נפשית " . עם ביטול מצב החירום שמחו 
כמובן שחלפה הסכנה , אך לצערם נאלצו לחזור לאותו חדר קטן ומחניק , לאותן 
בעיות של פרנסה , ולאותו יאוש וחוסר תקווה שמלפני המלחמה . ושוב לאף אחד 
לא היה איכפת . " היינו זקוקים לירי של טילים כדי לזכות בתשומת לב למצוקתנו " , 
אומרת אוולינה , ומוסיפה : " לנו לא היה מה לחפש בארץ . זאת מדינה לצעירים 
ולחזקים , ומשפחה כמו שלנו לא תצליח לקום ולעמוד על הרגליים בלי עזרה , 
ואני אובדת עצות . לא חשבתי אף פעם שנגיע לעוני כזה " . קפמאפרקאדוארד בלטוב 
מרמת גן , שדירתו נהרסה כליל , הגיע עם משפחתו ממוסקווה לפני שנה . הוא 
אומר שאינו ציוני . העיקר עבורו היה לעזוב את ברית המועצות , בלא הבדל 
לאן יגיע . הוא מעולם לא סבל מאנטישמיות ומאפליה נגד יהודים משום שאביו 
לא היה יהודי . היום הוא יודע שישראל היא הבית שלו , לא משום שזו מדינת 
היהודים , אלא משום שהמדינה , האנשים וסגנון החיים כאן מוצאים חן בעיניו . 
המציאות ולא האידיאלים קושרים אותו לכאן . הוא עיתונאי ורעייתו כוריאוגרפית . 
כמעט מיד מצאו עבודה מעניינת במקצועם , והם צופים עתיד טוב לילדיהם . גם 
את המלחמה שעברו רואה אדוארד כחלק מן החיים שלהם כאן , אולי החלק הפחות 
נעים . כבר אחרי התקפת הטילים השנייה הבינה אשתו שזה הזמן לקחת את הילדים 
ולערוך ביקור ממושך אצל חברים בירושלים . אדוארד נשאר בבית . " אני מזדהה 
עם גיבורי המינגוויי " , הוא אומר , " ומאמין בערכים המיושנים אולי של 
מחויבות גברית " . תוך כדי ההתקפה שבה נהרסה דירתו וגם לאחריה שמר על קור 
רוח . בזמן הפיצוץ זינק לרצפה , ושנייה לאחר מכן חלף מעל ראשו משקוף החלון 
שהתנגש בעוצמה אדירה בקיר שלידו ישב . למשך רגע אחד בלבד רעדו ברכיו : 
כאשר קם אחרי הפיצוץ לראות את הנזק שנגרם לדירתו , ומצא בלוק בטון ענק שנפל 
על מיטת בנו הבכור . הוא תיאר לעצמו מה היה קורה אילו ישן הבן בבית . האם 
ברגע זה חשב שטעה כשעזב את מוסקווה ? גם אילו היה קורה אסון , הסביר , 
לא היה מרגיש שטעה . הוא מתייחס לזה כאל מקרה , ומקרים עלולים לקרות . 
במוסקווה הסכנה היא שיטה ולא מקרה , והפחד הוא אמיתי ועמוק . שם אתה חושש 
לצאת החוצה . תחושת ההמון היא שונה לחלוטין . כאשר ניגש אליך מישהו כאן , 
אתה לא תופס את זה כאיום מיידי , וזה משנה את איכות היחסים בין בני אדם . 
כאן אפילו בעת מלחמה לא חש חוסר אונים או חסר הגנה . מיד לאחר הפיצוץ ניגשו 
השכנים לברר האם הוא בסדר , ובבית המלון שאליו פונו יצרו שותפות הגורל וקור 
רוחם של המפונים תחושת ביטחון . החלק הקשה לגבי משפחת בלטוב היה דווקא עזיבת 
הדירה ההרוסה . למרות שהיתה זו דירה שכורה הרגישו ששם בנו מחדש את ביתם , 
לאחר שעזבו לפני שנה בלבד את ביתם בברית המועצות . בין כותלי הדירה הזו 
עברו בני משפחת בלטוב את חבלי הקליטה שלהם . כל אחד מצא בה את פינתו , 
הקיף את עצמו בחפצים אהובים חדשים . כעת שוב נאלצו לעזוב בית . למרינה 
בלטוב כאב במיוחד לראות את כלי המטבח שהביאו ממוסקווה מרוסקים . רק מי שעקר 
ממקום הולדתו יכול להבין עד כמה חשוב להמשיך ולשתות את הקפה מהספל שהביאו 
מ"שם " . הם נתקלו בבעיה נוספת , ייחודית לעולים : כאשר מצאו דירה חלופית 
להשכרה , ובעל הדירה שוב דרש תשלום מראש , לא עמד לרשותם הפעם סכום כזה . 
אדוארד , ששונא לדבריו " דיבורים יהודיים על נסים " , חושב שקרה לו נס 
קטן . כאשר חילק נציג הקהילה היהודית מארצות הברית את מנות הסיוע האישיות 
למשפחות המפונים בבית המלון , קיבל אדוארד בלטוב מעטפה ובה 073 , 2 שקלים , 
ששימשו לו כמקדמה עבור שכר הדירה . את ביטול מצב החירום חגג אדוארד לבד 
עם בקבוק וודקה תוצרת בית : " לא היתה ברחובות אותה שמחה שאני זוכר בתור 
ילד כשנגמרה מלחמת העולם השנייה " . על חגיגות פורים במרכז תל אביב לא שמע . 
אולי בכל זאת עדיין אינו ממש חלק מהמקום . 
