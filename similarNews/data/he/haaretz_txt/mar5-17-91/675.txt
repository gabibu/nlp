בגדה וברצועה היתה אתמול שביתה כללית , עפ"י הוראת " המפקדה המאוחדת " , 
לציון החודש ה93 לפרוץ ההתקוממות . זו השביתה המלאה הראשונה בשטחים מאז 
הסתיימה המלחמה במפרץ . לקראת סוף השבוע התרבו ההתנגשויות האלימות במזרח 
ירושלים , ובמשטרה מעריכים כי המדובר במהומות מאורגנות , שנועדו להבליט 
את בעיית מזרח ירושלים לקראת ביקורו של שר החוץ האמריקאי בישראל . עם זאת 
נראה כי גם הפלישה של אנשי עטרת כהנים לשלושה מבנים ריקים בעיר העתיקה , 
בעקבות רצח אחד מבחורי הישיבה , גרמה להלהטת הרוחות . ביום ששי נפצע באורח 
קשה צעיר בן 71 מצור באחר , כשמטען חבלה שהחזיק התפוצץ בידיו . אחת מידיו 
נקטעה . נער בן 31 שהיה באזור נפצע באורח קל . ביום חמישי התקיימה תהלוכה 
של 051 תלמידים ברחוב צלאח א - דין במזרח ירושלים , שנשאו דגלי פלשתין והשמיעו 
קריאות בגנות אמריקה וישראל . שוטרי מג"ב ירו כדורי גומי ועצרו לפחות עשרה 
ממשתתפי התהלוכה . באותו זמן החלו צעירים ליידות אבנים מתוך החומות ובאזור 
שער שכם ושמשותיהן של שתי מכוניות ישראליות נופצו . מקורות פלשתיניים דיווחו 
כי במחנה עסכר ליד שכם נפגעה ילדה בת חמש מירי בראשה , והיא פונתה ע"י 
השבאב ליעד בלתי ידוע . בשורה של תקריות אלימות שלשום ואתמול ברצועת עזה , 
נפצעו על פי מקורות פלשתיניים 24 תושבים ועל פי מקורות צבאיים רשמיים נפצעו 
52 תושבים , ש02 מהם שוחררו מבתי החולים . כמו כן עצר צה"ל עשרות תושבים 
שיידו אתמול אבנים . התקרית החמורה ביותר אירעה כאשר עשרות תושבים ברפיח 
יידו אבנים והפגינו . כוח צה"ל הגיע למקום והחל לפזר אותם , ועל פי הודעת 
נציג דובר צה"ל בפיקוד דרום נפצעו בתקרית זו 52 תושבים , אשר נלקחו לטיפול 
בבתי החולים . במחנה הפליטים מועזי היו גם כן התנגשויות קשות . מקורות 
פלשתיניים דיווחו כי נפצעו שם חמישה . בתקרית אחרת פרץ צעיר מחסום בגוש 
קטיף ונפצע מיריות החיילים . באזור דיר אל באלח הופעל מטען צד נגד סיור של 
צה"ל באמצעות חוט חשמל שהיה מחובר לסוללה . לא היו נפגעים ולא נגרם נזק . 
קצין צה"ל בדרגת סרן וחייל נפצעו באורח קל מיידוי אבנים . בטול כרם הצליח 
כוח של צה"ל ללכוד את איבראהים מוסלם , חבר בחוליית " הנמרים השחורים " , 
שעסקה בחקירה וברצח של חשודים בשיתוף פעולה עם ישראל . בשבוע שעבר נלכדו 
שלושה מחבריה האחרים של החוליה . אתמול נעשו שני ניסיונות מצד תושבי השטחים 
לפגוע בכוחות צה"ל . בכלא קציעות בעת ספירת הבוקר קרא אחד העצירים לשוטרים 
הצבאיים , וביקש מהם הגנה מפני עצירים אחרים . כאשר התקרב שוטר צבאי כדי 
לעזור לו , הוא צעק לעברו " אללה אכבר " , לפת אותו וניסה לגרור אותו לתוך 
חלקת הכלואים . קצין ההבטחה ירה בתוקף , ופצע אותו באורח בינוני . הפצוע 
פונה במסוק לבית החולים " סורוקה " שבבאר - שבע . תושב שכונת רימאל בעזה 
ניסה להיכנס לבית המשפט הצבאי שבעזה , סמוך למתקן הכליאה , כשברשותו שני 
סכינים . חיילי ההבטחה ניסו לעצור אותו , ומשהתנגד ירו ברגלו , ופצעו 
אותו באורח קל . מקורות צבאים טוענים כי האיש סובל מהפרעה נפשית . בזמן 
ששר החוץ האמריקאי , גימס בייקר , סייר מעל הגבול הישן שהפריד בין הגדה 
וישראל היו נתונים רוב תושבי הערים ומחנות הפליטים בגדה בעוצר . דובר צה"ל 
מסר כי נשמר השקט , ולא דווח על תקריות גדולות . במחנה הפליטים שועפט פיזר 
כוח של משמר הגבול בגז מדמיע ובכדורי גומי , רעולי פנים שהבעירו צמיגים 
ויידו אבנים לעבר שוטרים . כוחות הביטחון עצרו אתמול בטול - כרם שלושה מבוקשים , 
חברי ארגון החזית הדמוקרטית . מקורות פלשתיניים דיווחו על כמה התנגשויות 
בין כוחות צה"ל לתושבים במחנות הפליטים רפיח , חאן - יונס וגבאליה ברצועת 
עזה ועל שלושה פצועים . בית המשפט הצבאי בעזה גזר 02 שנות מאסר על תושב העיר , 
שהיה חבר בוועדת הלם ונתן מחסה למחמוד חלבי , שרצח שבעה בני - אדמבתל - 
אביב לפני חודשים אחדים . 
