ניו - דלהי ( ע"ר וע"ץ ) . הפרלמנט ההודי , בו נתגלע קרע בעקבות התפטרותו 
של ראש הממשלה צאנדרה שקאר בשבוע שעבר , העביר תקציב ביניים אתמול צעד 
חיוני להמשך פעולות הממשלה , לאחר ה13 במארס . שלא כמו ישיבות הפרלמנט הקודמות , 
שאופיינו ביציאתן של סיעות מהבניין וחילופי צעקות , העביר הפעם הפרלמנט 
את תקציב הביניים פה אחד , כמעט ללא דיון . גורל התקציב הכולל נשאר תלוי 
ועומד , לאחר התפטרות שקאר ביום רביעי הקודם . שקאר הציע לנשיא לקיים בחירות 
מוקדמות , באומרו כי זו הדרך היחידה לפתרון המשבר הפוליטי . בניו - דלהי 
ציינו כי המשבר הפוליטי הערים מכשולים על המשא ומתן שמקיימת הודו עם קרן 
המטבע הבין - לאומית , לקבלת מילוות חדשים בהיקף של שני מיליארד דולר . 
הודו , העומדת בפני מחסור חמור במט"ח , כבר לוותה מקרן המטבע בינואר השנה 
97 . 1 מיליארד דולר . 
