ראש עיריית תל - אביב , שלמה להט , הנחה אתמול את מנכ"ל העירייה , אלי 
עשת , להציג בתוך כמה ימים תוכנית חדשה בנושאי החנייה והתנועה בעיר , שעיקרה 
מתן הקלות לתושבי העיר כך נמסר אתמול בהודעה לעיתונות מטעם דובר עיריית 
תל - אביב . בהודעה נאמר כי צפוי קיצור משך הזמן שבו כלי רכב שננעלו בסנדלים 
ישוחררו מהם , משעתיים לפרק הזמן המינימאלי הנחוץ לצורך שחרור הנעילה . 
בהודעה נאמר כי תוענק עדיפות גבוהה בחנייה לתושבי העיר , וכל מגרשי החנייה 
של " נתיבי איילון " יהיו פתוחים למשך 42 שעות ביממה . במגרשי חנייה קטנים 
בלב העיר תותר חנייה ללא תשלום במשך הלילה . דובר העירייה ציין כי פקחי העירייה 
יונחו לגלות גמישות באכיפת החוקים לכלי רכב הנושאים תו חנייה של תושבי תל - 
אביב - יפו , וכי במקרים שבהם יתעורר ספק לגבי ביצוע העבירה , ייהנה הנהג 
מהספק . מהעירייה נמסר עוד כי הפקחים יעסקו יותר בהסברה ובמתן " הזדמנות 
שנייה " לנהגים ; הם יכוונו כלי רכב במוקדי הבילוי בעיר בשעות הלילה למגרשי 
חנייה סמוכים . יינתנו הקלות נוספות בסופי שבוע . כמו - כן תיבדק האפשרות 
להתיר חנייה על מדרכות במקומות שבהם הדבר לא פוגע בבטיחות הולכי הרגל . להט 
קבע כי תוכנית ההקלות תיושם עוד לפני ה71 במארס התאריך שנקבע לחידוש האכיפה 
הכללית של חוקי החנייה בעיר . 
