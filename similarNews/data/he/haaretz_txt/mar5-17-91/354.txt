( ע ) . קוף בגן החיות בראשון לציון נשך בשבת בצהרים את אצבעה של ילדה 
בת 3 מבת - ים ותלש חלק ממנה . הפעוטה פאני נחמן הגיעה בשבת עם דודתה ל"חי - 
כיף " שבחולות ראשון לציון . היא חמקה מידה של הדודה וביקשה להאכיל את 
הקופים . אחד מהם נשכה בידה . הילדה הובאה על - ידי אנשי הפיקוח העירוני 
לתחנת מד"א בעיר ולאחר טיפול ראשוני הועברה לבית החולים שיבא . מאוחר יותר , 
נמצאה האצבע שנקטעה בסמוך לכלוב הקופים והועברה על - ידי עובדת המקום לתחנת 
מד"א , משם הועברה באמבולנס לביה"ח , שם עשו הרופאים נסיונות לאחותה . 
מלשכת דובר עיריית ראשון לציון נטען כי המקרה אירע כי הפעוטה הועברה אל מעבר 
לקיר הביטחון , המפריד בין קהל המבקרים לבין כלוב הקופים . משקרבה הילדה 
אל הקוף הוא נשכה בין הסורגים וקטע את אצבעה . דובר עיריית ראשל"ץ , איזי 
כנען , ביקש להבהיר לציבור המבקרים ב"חי - כיף " , כי יש להקפיד על הוראות 
הבטיחות , לא להאכיל את החיות ולא לעבור את הגדרות . 
