מוסקווה ( ע"ר ) . כורי פחם סובייטיים הדורשים להעלות את שכרם ולשפר את 
תנאי עבודתם , הגבירו אתמול את השביתה המאיימת לשתק את תעשיית המדינה . 
הם גם דורשים את התפטרותו של הנשיא גורבצוב . כורים בחמישה מכרות בשדה קוזבאס 
שבסיביר הגדול ביותר במדינה הפסיקו את עבודתם בעקבות שביתה פוליטית בת 
42 שעות שלשום בה נטלו חלק 72 מכרות , מסר דובר של האיגוד המקצועי . לפחות 
21 מכרות , ביניהם אחדים מהגדולים במדינה , המשיכו בינתיים לשבות בשדה 
דונבאס שבדרום . " השביתה תימשך ותתרחב " , מסר ניקולאי וולינקו , דובר 
ועדת השביתה האזורית בדרום . כורים במכרות הפחם בצפון נתנו לממשלה אורכה 
עד יום חמישי לפתוח במשא ומתן או להיות צפוייה לשביתה , מסר אתמול בטאון 
האיגודים המקצועיים " טרוד " . בהודעה שפירסם הקרמלין נאמר כי תעשיית המתכות 
עומדת על סף סגירה , בשל מחסור בדלק . הממשלה הסובייטית החדשה , שקיימה 
את ישיבתה הראשונה בראשות גורבצוב , הודיעה כי הישעתה את יצוא הפחם ופסולת 
המתכת כדי לענות על צרכי התעשייה המקומית . 
