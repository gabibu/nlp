ביום רביעי , 6 במארס , היום האחרון בשבוע לדיוני הכנסת , כשרוב הח"כים 
כבר אורזים את מזוודותיהם לקראת שובם אל השפלה , בתום שלושה ימי עבודה מאומצים , 
עלה לדיון נושא חשוב : " מעמדה של האישה בישראל " , לרגל יום האישה הבין - 
לאומי . אולם למעט ששת מגישי ההצעות לסדר היום בנושא זה ( נאוה ארד , 
שרה דורון , יאיר צבן , תמר גוזנסקי , אמנון רובינשטיין ורן כהן ) , 
ח"ך שמעון שטרית והח " כיות עדנה סולודר ושושנה ארבלי - אלמוזלינו , לא 
נכח איש באולם . גם נציג הממשלה , שר הכלכלה והתכנון דוד מגן , שאמור 
היה להשיב בשם הממשלה על ההצעות לסדר , לא הטריח עצמו לבוא . בדיון נוצרה 
קואליציה מוזרה בין יו"ר סיעת הליכוד שרה דורון ובין ח"ך חד"ש תמר גוזנסקי , 
שהיו תמימת דעים לגבי זלזולה המתמשך של הממשלה בנשים ומעמדה הנחות של האישה 
בחברה הישראלית . שרה דורון , שאיננה נוהגת בדרך כלל למתוח ביקורת על הממשלה , 
ומגוננת בתוקף תפקידה על ממשלת שמיר , חרגה הפעם ממנהגה . " היום אני 
רוצה להתחשבן עם הבית אשר מצא שמותר לזלזל ביום האישה הבין - לאומי , לדחוק 
אותנו לסוף היום . לא כיבדו אותנו בנוכחותם לא שרים , לא יו"ר הכנסת . 
הזלזול חוגג " , אמרה דורון . החרתה - החזיקה אחריה תמר גוזנסקי : " כאשר 
דיברנו בשבוע שעבר על כך שמתקרב יום האישה , הייתי משוכנעת שרק צריך להזכיר 
את הנושא והוא יוצב בראש סדר היום " . ברוב קולות הוחלט לקיים ( אחרי הפגרה ) 
דיון מיוחד במליאת הכנסת על מעמד האישה . אולי היתה בכך משום נחמה כלשהי 
לח"כיות המתוסכלות , שערוץ 2 , המעביר בשידור חי חלק מדיוני המליאה , 
הנציח את הדיון . זו דוגמה אחת מני רבות של נושאים , חשובים יותר וחשובים 
פחות , הנדונים מדי שבוע במליאת הכנסת , ואשר אינם זוכים בדרך כלל לסיקור 
בכלי התקשורת . העיתונות , הרדיו והטלוויזיה מדווחים על נאומיהם של ראש 
הממשלה , יצחק שמיר ( כשהוא מואיל לעתים רחוקות לכבד את הכנסת בנוכחותו ) 
, שר הביטחון ושר החוץ . לעתים נותנים ביטוי לדבריהם של ח"כים בנושאים 
מדיניים , ביטחוניים וחברתיים חשובים . אולם מה עולה בגורל עשרות נושאים 
אחרים , המועלים מדי שבוע במסגרת הצעות לסדר היום , שאילתות והצעות חוק ? 
מי מחליט אלו נושאים יועלו ומתי ? מדי יום שני מתכנסת נשיאות הכנסת ( 
פורום המורכב מיו"ר הכנסת דב שילנסקי והסגנים ) , הדנה ביוזמות החקיקה 
והצעות לסדר של הח"כים . על - פי שיקולים ענייניים , בדרך כלל , הם מחליטים 
אלו נושאים יזכו לעדיפות . אחדים מועלים לסדר היום באופן מיידי , אחרים 
נדחקים הצידה עד שהם מאבדים את האקטואליות שלהם . ביום שני שעבר , 11 
במארס , החליטה הנשיאות לקיים דיון בשורה ארוכה של הצעות לסדר היום , שהוגשו 
בעקבות הרצח שבוצע 42 שעות קודם לכן בשכונת קרית היובל בירושלים . אולם 
יש נושאים הנדחים שבועות ארוכים , ועד שהם מועלים הם מאבדים את האקטואליות 
שלהם . בשבוע שעבר , למשל , נדונה שאילתה של מזכ"ל מפלגת העבודה , ח"ך 
מיכה חריש , על " החלפת מסיכות ומם " טים שנפגעו " , שהוגשה בראשית פברואר 
ועד שעלתה לסדר היום חלפה המלחמה . ביום רביעי שעבר , במהלך שש שעות הדיונים 
הרצופות , הועלו לא פחות מ82 נושאים שונים . הוצגו שאילתות בעל פה על חולים 
מיישובים רחוקים בצפון ובדרום , הנדרשים לשלם דמי הסעה גבוהים , על סידור 
ילדים מפגרים במוסדות של המיסיון , על יבוא עובדים זרים , על בקשות לאיחוד 
משפחות , על הריסת בתיהם של תושבי יו"ש ורצועת עזה ועוד . על השאילתות 
צריכים להשיב שרי הממשלה , איש איש בתחומו . אולם רוב השרים שיש להם סגנים 
מאצילים להם סמכות זו ואלה משיבים במקומם על השאילתות , לעתים חודשים ארוכים 
אחרי הגשתן . לעתים קרובות הח"כים המבקשים להשתתף בדיונים , בנושאים הקרובים 
ללבם , מחליטים לחזור בהם ומוותרים על זכותם . כמובן שאיש לא יוותר על 
זכות הדיבור בעת שערוץ 2 מעביר את דיוני הטלוויזיה בשידור חי , אבל כשהנושא 
מועלה בשעות הערב המאוחרות , ישנם מוותרים למכביר . דוגמה בולטת : בישיבה 
שהתקיימה באחרונה הביא יו"ר ועדת הכנסת , ח"ך חיים קורפו , לקריאה ראשונה 
הצעה לתיקון חוק חסינות חברי הכנסת , זכויותיהם וחובותיהם . הוא סיפר שיו"ר 
הכנסת פנה אל ועדת הכנסת בבקשה לאפשר השאלת כלי ירייה לח " כים לצורך הגנה 
אישית . ועדת הכנסת קיימה מספר דיונים בנושא זה , שמעה את נציגי משרד האוצר 
ואף מינתה ועדה מיוחדת לבירור העניין . ההצעה קובעת , שקצין הכנסת יהיה 
רשאי לתת לח"ך תעודת הרשאה לשאת כלי ירייה של הכנסת , אם עבר הכשרה מתאימה 
בשימוש בכלי הירייה וערך מטווח . האולם היה ריק כמעט לחלוטין . ח"כים רבים 
שביקשו להשתתף בדיון כבר הלכו הביתה . יו"ר הישיבה , סגן יו"ר הכנסת נואף 
מסאלחה , נקב בזה אחר זה בשמותיהם של עשרה ח"כים שנרשמו לדיון ומן הסתם 
היה להם מה לומר בעד או נגד השינוי בחוק , אבל חלקם לא נכחו , אחרים ויתרו 
על זכות הדיבור . ה"דיון " הסתיים , איפוא , בשאלתו של היו"ר מסאלחה 
מי בעד הצעת חוק חסינות חברי הכנסת , זכויותיהם וחובותיהם , תיקון מספר 
01 בקריאה ראשונה , והעברתה לוועדת הכנסת להכנה לקריאה שנייה ושלישית ו11 
ידיים עייפות הורמו אל - על . איש לא הצביע נגד . ח"ך אחד נמנע . החוק 
אושר בקריאה ראשונה . קפמאבינתופעה מעניינת אחרת היא הטכסיסנות הקיימת בבית 
המחוקקים שלנו . יו"ר סיעת הליכוד , שרה דורון , ו"מצליף " הסיעה , 
צחי הנגבי , מזה , ויו"ר סיעת המערך , חיים רמון , ו"מצליף " הסיעה , 
אלי בן - מנחם , מזה , עוקבים בעירנות אחרי " יחסי הכוחות " בתוך המשכן . 
אם ייווכחו שאין סיכוי שנושא הקרוב ללבם יאושר ( אם מדובר בהצעת חוק ) 
, או יועבר לוועדה ולא יוסר מסדר היום ( אם מדובר בהצעה לסדר ) , הם 
יעשו את כל " התרגילים " האפשריים כדי שמשימתם תוכתר בהצלחה . דוגמה 
מעניינת לכך היתה בעת דיון שנערך באחרונה בהצעת חוק שהגישו שבעה ח"כים , 
מרביתם מן האופוזיציה , אשר הועלתה על - ידי ח"ך אברהם בורג מהמערך . 
בורג , עם הח"כים אלוני , גולדמן , אלי דיין , וירשובסקי , צידון ורובינשטיין , 
הגיש הצעת חוק שמשמעותה המעשית היא ביטול המעמד והמבנה הנוכחי של המועצות 
הדתיות והכפפת האחריות עליהן לרשויות המקומיות . שר הפנים , הרב אריה 
דרעי , הפתיע בתשובתו : מתברר שאישית שהוא תומך בהעברת התקצוב של המועצות 
הדתיות לרשויות המקומיות , אם כי לא בדרך של חקיקה . אבל בתוקף היותו נציג 
הממשלה הוא חייב לציית להחלטותיה , וועדת השרים לחקיקה החליטה להתנגד ליוזמת 
החקיקה . כשסיים דרעי את דבריו , נוצרה מבוכה באולם , שכן לא היה ברור 
אם יתמוך בהעברת הצעת החוק לוועדה ( להכנתה לקראת קריאה שנייה ושלישית ) 
, או שיציע להוריד אותה מסדר היום , ברוח החלטת הממשלה . נציגי הקואליציה 
שאפו להסיר את הצעת החוק מסדר היום ( בלחצה של המפד"ל השולטת על המועצות 
הדתיות ) . לנציגי האופוזיציה היה עניין באישור הצעת החוק בקריאה ראשונה . 
לכן , כשחשו נציגי האופוזיציה שאין להם סיכוי לזכות ברוב בהצבעה , הם 
נקטו " תרגיל " שנועד להביא לדחיית ההצבעה למועד אחר . בעוד ח"ך מרדכי 
וירשובסקי ( רץ ) ניסה לשכנע את שר הפנים לדחות את ההצבעה , החלה הקואליציה 
לגייס את חבריה מהמזנון כדי להבטיח רוב להסרת ההצעה . דרעי נראה אובד עצות . 
כששאל אותו היו"ר שילנסקי אם הוא מסכים לדחיית ההצבעה , השיב דרעי : " אמרתי 
שאני מסכים לדחות " . אולם בינתיים הבהירו לו כנראה ראשי הליכוד שמנוי וגמור 
עמם להוריד את ההצעה מסדר היום . לכן לא חלפו אלא דקות ספורות , וכששילנסקי 
פנה שנית אל שר הפנים , השיב לו דרעי : " אני לא מבקש לדחות " . יו"ר סיעת 
המערך , חיים רמון , ניסה לנצל את הססנותו של שר הפנים : " השר נמצא 
כאן והוא ביקש קודם לדחות את ההצבעה " . שילנסקי : " הוא לא מבקש שום 
דבר " . דרעי ביקש שוב את רשות הדיבור : " אתה שאלת אותי אם אני מבקש 
לדחות את ההצבעה . אמרתי שאני מסכים להיענות לבקשה . אם רוצים ללבן את 
הנושא במפלגות , אני מסכים להיענות לבקשה " . ח"ך יהושע מצא ( ליכוד ) 
, שחש מן הסתם שעומדת להתקבל החלטה בניגוד לעמדת הממשלה , קם ממקומו 
וקרא בזעם לעבר דרעי : " אתה מדבר בשם הממשלה ? " שילנסקי ( שכיו"ר 
חייב לשמור על אובייקטיוויות , אולם הפעם ניכר שהוא מבקש לסייע לחבריו 
לליכוד ) : " אני הולך לפי התקנון . התקנון קובע ביקשה הממשלה להשהות 
את ההצבעה . אני שואל את השר : האם אתה מבקש ? תשיב בבקשה בכן או לא " . 
דרעי נראה המום ומבולבל . שילנסקי " לוחץ " : " אדוני השר , אני צמוד 
לסעיף . הוא אומר ביקשה הממשלה . אני שואל האם אתה מבקש ? " דרעי : 
" לא " . שילנסקי , כמוצא שלל רב : " אתה לא מבקש , אז גמרנו . אנחנו 
ניגשים להצבעה " . ברוב של 42 אנשי הקואליציה מול 9 נציגי האופוזיציה ושני 
נמנעים הוסרה ההצעה מסדר היום . 
