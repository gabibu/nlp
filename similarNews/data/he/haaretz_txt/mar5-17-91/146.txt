מטוס מיוחד של הצלב האדום עומד להגיע היום לישראל כדי להטיס לזנווה , ומשם 
לאלגיר , 21 מבין 04 האסירים המוחזקים בבתי - כלא ברמלה ובאשקלון למרות 
שסיימו זה כבר לרצות את עונשם . בין המשוחררים , כאלה שנחטפו מספינה , 
כמה חברי ארגון הפתח , ושני חיילים ירדנים שחצו את הגבול לפני חודשים אחדים . 
בבית המעצר ניצן ברמלה מוחזקים בין היתר שלושה אנשי חיזבאללה בכירים שנחטפו 
כדי לשמש כבני - ערובה לנווט השבוי רון ארד . בשבוע שעבר פירסם " הארץ " 
ידיעה על 04 אסירים , רובם לבנונים , וביניהם אנגלי אחד , הכלואים מעבר 
לתקופת המאסר שנגזרה עליהם בבית המשפט . שר המשטרה רוני מילוא טען כי לחלקם 
מתקשה הצלב האדום למצוא פתרונות גירוש . ואולם איש הצלב האדום בתל - אביב 
טען בתגובה כי ברגע שהרשויות נותנות אור ירוק , ימצא ארגונו ארץ קולטת תוך 
שבועות אחדים . במשרד המשפטים אמרו כי לא היו ערים לקיומם של אסירים שכאלה , 
וסביר להניח שאין בסיס חוקי להארכת מעצרם בצורה שרירותית . יוסף טוב ממשרד 
הפנים מסר בשבוע שעבר שצווי הגירוש מתעכבים מסיבות הקשורות בגורמים ביטחוניים . 
בד - בבד הגיש דדי צוקר מסיעת רץ שאילתה לשר המשטרה . לגבי אחד העצירים 
הללו פנה ח"ך עבד אל - ואהב דראושה , מהרשימה הדמוקרטית - ערבית , בשאילתה 
לשר הביטחון . כעבור שלושה חודשים ענה ארנס כי האיש הוצא מחוץ לגבולות המדינה , 
אך זמן קצר לאחר זאת נודע לדראושה מקרובי העציר שזה עתה ביקרוהו בכלא . 
דראושה שב ופנה לארנס שהשיב : " אני מרגיש מבויש , שכן הייתי משוכנע 
שהתשובה שלי נכונה והתבססה על אינפורמציה שנמסרה לי . במידה וטעיתי , אני 
כבר מתנצל בפניך " . יומיים לאחר מכן שוחרר בוקאעי מבית הכלא , ומכתב נוסף 
נשלח אל ח"ך דראושה : " בטעות דווח לי שהאיש כבר הוצא מחוץ לגבולות המדינה . 
עיכוב טכני מנע את הוצאתו , ועל כך לא דווח לי . אני חוזר ומתנצל על אי 
ההבנה " . 
