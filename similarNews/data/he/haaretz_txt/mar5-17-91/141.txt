מתאם פעולות הממשלה בשטחים , האלוף דני רוטשילד , נפגש אתמול בראשונה 
עם ד"ר חיידר עבד - אל שאפי , ראש אגודת " הסהר האדום " ומבכירי מנהיגי 
אש"ף ברצועת עזה . בפגישה נכחו גם ראש המנהל האזרחי ברצועת עזה , תת אלוף 
אריה שיפמן - רמות והיועץ לענייני ערבים במנהל , אלוף משנה דוד חכם . מקורות 
פלשתינאים דיווחו כי האלוף רוטשילד שוחח עם ד"ר שאפי על תהליך השלום , וכן 
על השפעות מלחמת המפרץ על הפלשתינאים . עוד נסובה השיחה על יעוד אש"ף וההשלכות 
המדיניות והפוליטיות , כתוצאה מתמיכת אש"ף בסדאם חוסיין . רוטשילד ושאפי 
אף שוחחו על המצב הכלכלי ברצועת עזה . מקורביו של שאפי סיפרו כי הוא עמד 
על דעתו כי אש"ף הוא הנציג הלגיטימי של הפלשתינאים בשטחים . האלוף רוטשילד 
נפגש גם עם ראש עיריית חאן יונס . גורמים במערכת הביטחון לא נתנו פומבי 
לפגישה בין האלוף רוטשילד לבין שאפי . גורמים אלה אמרו עוד , כי האלוף 
רוטשילד הוא הקובע את פגישותיו עם מנהיגים אלה . 
