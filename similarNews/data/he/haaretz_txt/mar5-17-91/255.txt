חרף העמקת ההתחרדות במערכת האולפנים הממלכתית לעולים מבריה"ם , ממשיך משרד 
החינוך להחריש , ובחלק מהמקרים אף מעודד את התהליך . טענה ברוח זו עולה 
ממכתב ששיגר סגן ראש עיריית ירושלים ארנן יקותיאלי לשר החינוך זבולון המר . 
יקותיאלי מציין במכתבו כי עובד משרד החינוך אפרים שך ( בנו של הרב אליעזר 
שך ) " פועל ועושה רבות לעידודם של אולפנים חרדיים , להקמתם , לאישורם 
ולעזרה בעבודתם . למרות הכחשתו המפורשת ( של אפרים שך ) , נודע לנו כי 
אור שמח קיבלה כעת אישור לפתוח אולפנים , וכי מוסדות נוספים הדומים לה ברוחם 
ובציוניותם עומדים בתור לקבל אישור ממנו " . עוד טוען יקותיאלי במכתבו כי 
בעוד משרד הקליטה , בראשות הרב יצחק פרץ , משתלט על האולפנים הממלכתיים , 
משרד החינוך " משתף פעולה עם מגמה שלילית זו " . קפידבינממסמכים שהעביר 
סגן ראש העירייה ל"הארץ " עולה כי משרד הקליטה אונס , כהגדרתו , את האולפנים 
הממלכתיים השייכים לעיריית ירושלים לפעול לפי תכתיביו . לטענתו , השר פרץ 
מצמיד לאולפנים " משגיחים רוחניים " ומאלץ את העירייה לשלם להם משכורות . 
" הרי האולפנים עבדו גם בלעדי הרכזים הרוחניים " . לפי הוראות משרד הקליטה , 
אחראים הרכזים הללו גם על ניהול האולפנים . בנוסף לזה , טוען יקותיאלי , 
מחייב משרד הקליטה את מפעילי האולפנים ( רשויות מקומיות או עמותות ) להעניק 
לעולים העשרה ביהדות ובמורשת ישראל בהיקף של שעתיים שבועיות לכל כיתה , 
כאשר המשרד הוא הקובע מי יהיו הגופים שיעניקו העשרה זו . סגן ראש העירייה 
טוען כי בכל האולפנים הממלכתיים בירושלים ניתנת ממילא העשרה ביהדות לעולים 
מבריה"ם , שכמעט כולם חילוניים . העושים במלאכה הם מורי האולפן , שקיבלו 
הכשרה והיתר ממשרד החינוך ללמד את העולים הן עברית והן מורשת יהודית . " פועלת 
כאן מערכת שלמה של לחצים " , מוסיף יקותיאלי וטוען . " משרד הקליטה גם 
מורה לרכזי האולפנים הממלכתיים , ברשויות המקומיות , לאיזה אולפנים לתת 
עדיפות בהפניית עולים אליהם , ובתוך זה יש לאולפנים החרדיים חלק דומינאנטי " . 
מהמסמכים שבידי יקותיאלי עולה שמדובר בגופים חרדיים כמו " יעלה ויבוא " , 
" המרכז הירושלמי " ו"מאור התורה " . בנוסף להם פועלים גם גופים ציוניים - 
דתיים , המרחיבים את רשת האולפנים שלהם . " משרד הקליטה החל להשתמש לא 
מכבר בשיטת הפתק " , טוען סגן ראש עיריית ירושלים . " מטרטרים את העולים 
ומאלצים אותם לעמוד בתור במשרד הקליטה , כדי לקבל הפניה לאולפן . עושים 
עפר ואפר מעקרון הקליטה הישירה של העולה ( שפעל קודם ) , וממתן אפשרות 
הבחירה החופשית באולפן . מעבירים את העולים על דעתם ועל אמונתם . " העמותות 
שפותחות אולפנים מקבלות משאבים דרך הכספים הייחודיים . הן שוכרות חדרים 
בכל ירושלים . למשל , במלון שלום , שם משכנים עולים , נפתחו כיתות אולפן 
חרדיות . אני מצפה ממשרד החינוך , שבראשו עומד שר דתי - לאומי " , אומר 
יקותיאלי , " שיעשה כל שביכולתו כדי לעכב בעד השר פרץ " . קפידבינבמכתב 
קצר ליקותיאלי , מגיב מנכ"ל משרד החינוך זבולון אורלב : " לא ידוע לי 
על כל חריגה מהנהלים ומהקריטריונים הקשורים במשרדנו " . עוזרו של השר פרץ , 
משה בר - לוי , שהעתק ממכתבו של יקותיאלי הגיע לידיו , הכחיש במכתב - 
תשובה את הטענה כאילו יש למשרד הקליטה תכנית לשינוי הנוהל של הפניית עולים 
לאולפנים . 
