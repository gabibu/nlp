נקודת הפתיחה של מזכיר המדינה , גיימס בייקר , בעניין פיקוח נשק במזרח 
התיכון , אינה נוחה . ההצעה הרשמית מועלית לאחר שלמזרח התיכון הוזרמו בגלל 
המלחמה כמויות אדירות של נשק , ציוד ותחמושת . מחסנים באירופה רוקנו מתחמושת 
שהיתה מונחת שם במשך שנים והועברה לסעודיה . מבחינה כלכלית לא כדאי להחזיר 
חלק ניכר מציוד זה לארצות הברית . האפשרות האחרת היא להשאיר חלק מהציוד 
והנשק במחסנים במזרח התיכון , או למוסרו בדרך זו או אחרת למדינות האזור . 
יש להניח שזה אכן יהיה הפתרון . עוד קודם למלחמה הגיעה ואשינגטון להסכם 
דומה עם ירושלים , אם כי בסכום קטן ( 001 מיליון דולר ) , על הצבה מראש 
של ציוד אמריקאי ותחמושת בישראל . קפמאפרקאך זהו רק חלק מהתמונה . מיד אחרי 
כיבוש כוויית סיכם הממשל בוואשינגטון עם הסעודים עסקת נשק אדירה בהיקף של 
יותר מ42 מיליארד דולר . כרגיל נמצאו תירוצים שונים להיקפה של עסקת הענק , 
והוסבר כיצד לא תסכן את ישראל . למגינת לבו של הממשל ובניגוד לבקשתו המפורשת 
פעלה ישראל בקונגרס נגד העסקה . ואכן , בקונגרס הובעה אז תרעומת קשה והממשל 
נאלץ לצמצם את העסקה לכשליש מהיקפה המקורי , ולדחות לפי שעה את חלק הארי . 
כעבור כמה חודשים הודיעו גם הסעודים כי הם מבקשים לדחות את ביצוע העסקה 
לאחרי המלחמה . חידושה יעלה בקרוב , וכבר נשמעים קולות על הצורך להגדיל 
בכמה מונים את הצבא הסעודי למרות הניצחון המכריע על סדאם חוסיין . אם עסקת 
נשק אדירה זו תתממש , הבעיה תהיה הרבה מעבר לביטחונה של ישראל מול עולם 
ערבי הנמצא עמה במצב מלחמה . תהיה זו מכת מוות לרעיון הפיקוח על הנשק במזרח 
התיכון . שום הסבר לא יתרץ עסקת ענק זו . אי - אפשר מצד אחד להעלות את 
הרעיון לפקח על הנשק במזרח התיכון ולהציע צמצום הכוחות , ומצד שני לחתום 
על עסקות שלא היו בהיקף כזה באזור מעולם . אילו ארצות הברית היתה מלווה 
את הצעתה לוועידה אזורית על פיקוח נשק בהודעה מוסכמת עם ריאד על ביטול עסקת 
הנשק הענקית היא היתה זוכה בהישג פסיכולוגי עצום , וגם סעודיה היתה יוצאת 
נשכרת . יש גם היבט רוסי לתמונה זו . עוד במהלך המלחמה נודע כי נציגי דמשק 
סיכמו במוסקווה עסקת נשק חדשה . הסורים לא הסתפקו בכך . זה זמן הם מחפשים 
בסין ובקוריאה הצפונית מערכות נשק שאינם יכולים לרכוש בברית המועצות , כמו 
טילי קרקע - קרקע מדויקים יותר מהסקאד הרוסי ובעלי טווח גדול יותר . והשאלה 
היא לשם מה זקוק אסד למערכות נשק אלה ? מדוע עליו להגדיל יותר את צבאו כאשר 
ידוע לו שצה"ל הקטין בשנים האחרונות , בגלל המצב הכלכלי , את סדר הכוחות 
שלו ? ברור כי העסקות הללו יבוצעו בכספי הסיוע שקיבל אסד בשל הצטרפותו לקואליציה 
האנטי - עיראקית . במקום להפנות את כל כספי הסיוע לכלכלה הסורית המעורערת , 
יצא כסף רב על נשק . גם עסקה זו אינה בשורה טובה להצעה לפיקוח נשק אזורי . 
מי שסבור כי אפשר לדון בפיקוח על הנשק במזרח התיכון ולעסוק רק בנשק גרעיני , 
ביולוגי וכימי , ולנתק כליל את הנושא מהשאלה הנרחבת של סכנות מהנשק הקונוונציונלי , 
טועה מאוד . הדיון חייב להיות כולל . אי - אפשר לצפות מישראל לדון בפירוק 
הגנתה כאשר הצד הערבי מתעצם בנשק קונוונציונלי וגם לא - קונווציונלי . דווקא 
מחברי הדין וחשבון האחרון של האו"ם בעניין פירוז האזור מנשק גרעיני הבינו 
את הרגישות הכרוכה בכך , והצביעו על בעיות הביטחון הייחודיות של ישראל . 
ישראל לא תדחה את ההצעה לפיקוח נשק , אך גישתה תהיה , ככל הנראה , שתחילה 
יש לדון בפיקוח על הכוחות הקונוונציונליים ובצמצומם , כאשר בתחום זה נכללים 
גם טילי קרקע - קרקע . רבים ממהרים להצביע על מה שהושג באירופה בדיונים בין 
מזרח למערב באשר לפיקוח על הנשק ופירוקו . קיים הבדל מהותי בולט בין שתי 
הדוגמאות . באירופה לא היה מצב שצד אחד אינו מכיר בזכות קיומו של הצד השני . 
במזרח התיכון לא די שמדינות ערב נמצאות במצב מלחמה עם ישראל , אלא שחלק 
מהן אינן מכירות בזכות קיומה , ויחסן למערכת המדינות שונה בתכלית ( למשל , 
יחסה של סוריה ללבנון כמדינה עצמאית , או זה של עיראק לכוויית ) . למרות 
הבדל מהותי זה נזקקו האירופאים ליותר מ51 שנה כדי להגיע להישגים ממשיים בתחום 
הפיקוח על החימוש ופירוקו . ההתחלה במזרח התיכון צריכה להיות לא בשאלה כיצד 
לפרק את ישראל מהנשק הגרעיני שהכל טוענים שהוא מצוי בידה לצורכי התגוננות 
אלא בדיון בסיסי יותר כמו הגדרת האיומים והכוונות , צמצום אי - הבנות צבאיות 
והפתעות , והקטנת היקף הכוחות הקונוונציונליים . לשם כך זקוקה ארצות הברית 
לברית המועצות . אי - אפשר לדון בפיקוח על הנשק באזור בלי לשתף את מוסקווה , 
שהיתה ממוכרות הנשק הגדולות ולא ויתרה על מכירות נוספות . זוהי בעקיפין 
התשובה לשאלה האם תשותף מוסקווה בכינונו של הסדר החדש במזרח התיכון . 
