ניו יורק ( מיוחד ל"הארץ " ) . חברת התעופה האמריקאית פאן - אמריקן לא 
עמדה במועד פירעון של 001 מיליון דולר לבנקרס טראסט בניו יורק דיווח אתמול 
" וול סטריט גורנל " . פאן - אם מתפקדת בחודשים האחרונים בחסות הגנת בית 
המשפט , ומנסה ליישם תוכנית השתקמות שתחלץ את החברה מקשייה הפיננסיים ותאפשר 
את המשך קיומה . עתיד החברה , הדגיש " וול סטריט גורנל " , תלוי בתוצאותיו 
של משא ומתן המתנהל בוואשינגטון על מכירת מתקני פאן - אם בנמל התעופה של 
לונדון לחברת התעופה יונייטד איירליינס . במו"ם משתתפים גם נציגים של ממשלת 
בריטניה , שצריכה לאשר את ההסכם . משרד התחבורה הפדרלי אישר עסקת חבילה 
בשווי של 092 מיליון דולר להעברת מתקני פאן - אם בנמל התעופה היתרו לבעלות 
יונייטד איירליינס . אם ממשלת בריטניה תאשר את ההסכם , עשוי סכום זה לאפשר 
את המשך תפקודה של פאן - אם . כישלון ההסכם יאלץ את הנהלת פאן - אם להודיע 
על סגירת החברה . נציגי משרד התחבורה הפדרלי , המבקשים להגן על השליטה האמריקאית 
על ענף התחבורה האווירית , מתנגדים להעניק לבריטים רשיון לנתיב טיסה בין 
סיאטל לסידני . 
