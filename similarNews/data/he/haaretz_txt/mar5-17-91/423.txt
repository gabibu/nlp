מנכ"ל איגוד תעשיית האלקטרוניקה , אורי הר , עושה עתה את דרכו לארצות - 
הברית לישיבת הוועדה המשותפת לרכישות גומלין . קודם ליציאתו התעדכן הר בקרב 
מפעלי תעשיית האלקטרוניקה על מצבם ועל ציפיותיהם מנסיעתו . תעשיית האלקטרוניקה 
נחשבת לאחד הענפים היציבים והרווחיים ביותר בישראל בשנתיים האחרונות . המתיחות 
שהשתררה במזרח - התיכון מאז פלישת כוחות צבא עיראק לכוויית , בחודש אוגוסט 
09 , פגעה בפעילותן של חברות ישראליות , וקניינים רבים מחו"ל נמנעו מלבקר 
בישראל . פרוץ המלחמה במפרץ הביא להגדלת הפגיעה בתעשייה הישראלית , אך 
במפעלים הגדולים הנמנים עם תעשיית האלקטרוניקה , הפגיעה היתה מזערית . 
עם זאת , מעריכים בענף , כי השפעת המלחמה ונזקיה יימדדו בטווח הארוך . 
הר טוען , כי % 07 מתוצרת הענף מיועדת ליצוא , וכי החברות הישראליות מתחרות 
עם חברות בין - לאומיות . מרבית החברות עובדות על - פי צבר הזמנות של שנתיים 
מראש , והמתיחות בישראל ובאזור משפיעה לא אחת על חברות להזמין ממתחריהם 
של מפעלי האלקטרוניקה הישראליים בשל החשש כי המוצרים לא יגיעו בזמן . מאמציו 
של הר בשיחות הוועדה המשותפת לרכישות גומלין יהיו להבטיח את המשך ההזמנות 
מתעשיית האלקטרוניקה הישראלית גם בעתיד . באיזו מידה חזרה התעשייה לשגרה 
שלאחר המלחמה , ניתן למצוא בדבריו של מנכ"ל כלל אלקטרוניקה , עקיבא מאיר . 
דבריו על מצבה של קבוצת מפעלי התעשייה של כלל אלקטרוניקה מלווים בביקורת 
קשה על תפקודה של הממשלה . מאיר אומר כי הממשלה כלל לא מתפקדת והיא שבויה 
בשטחים . הוא מתאר את חברי הממשלה כחבורת פיאודלים המתקשים לפעול יחדיו . 
אחדות הביצוע זה מה שחסר מאוד בפעילותה של ממשלת ישראל , הוא אומר . 
דבריו אלה מלווים את הצגת התוצאות העסקיות של החברה לשנת 09 המצביעות על 
רווח נקי של 04 מיליון שח . הביקורת על הממשלה מראה כי בכלל אלקטרוניקה 
חזרו לשגרה של לפני המלחמה . מרבית מנהלי מפעלי התעשייה מציינים כי עיקר 
פעילותם מוקדש עתה לחזרה לשגרה . יש מפעלים המתקשים בכך , ובהם המפעלים 
הנלווים לענף הבנייה והמייצרים לענף זה חומרי גלם . המלחמה הביאה לעוצר 
ביישובים הערביים בשטחים ובכך נגזר שיתוק על העבודה באתרי הבנייה . סיום 
המלחמה לא הביא לחידוש מלא בעבודת הבנייה , בשל ההגבלות על כניסת ערביי השטחים 
לתחום הקו הירוק . בשל כך העבודה במספר רב של אתרי בנייה , בעיקר במרכז 
הארץ , לא חודשה עדיין במלואה , והפגיעה במפעלים המייצרים חומרי גלם לענף 
הבנייה נמשכת . בחברת נשר באה פגיעה זו לביטוי בירידה הדרסטית בהספקת מלט , 
לשיעור של % 05 לעומת תוכנית העבודה של החברה . במשך השבוע הקרוב תבחן 
הנהלת החברה את מידת ההתעוררות בענף , ואם המצב יימשך , יוחלט על הדממת 
חלק מקווי הייצור של המלט בחברה . העובדה כי לא ניתן לאחסן מלט לזמן ארוך 
הביאה את החברה לייצר על - פי הביקושים בשוק . את הזמן הרב שנוצר עתה בנשר 
מנצלים לייצור קלינקרים , חומר גלם שבטחינתו נהפך למלט . אולם כיום הגיעה 
גם רמת מלאי הקלינקרים לשיא . במפעלים אחרים , המייצרים חומרי גלם לתעשיית 
הבנייה והריהוט , נשמו מעט לרווחה . לאחר חודשים ארוכים של חששות כי חשיפה 
קרובה של המשק ליבוא מתחרה תביא להתמוטטותם , בישר להם שר הכלכלה והתכנון , 
דוד מגן , כי ההגנה עליהם תימשך עוד חמש שנים . מפעלים רבים בענף נקלעו 
בחודשיים האחרונים לקשיים , והכרזת השר הקלה מעט על מצב רוחם . עם זאת 
עליהם להיערך לביקושים הגדולים הצפויים בשנים הקרובות לבניית מאות אלפי יחידות 
דיור לכמיליון עולים . בינתיים עברו חלק מהמפעלים לארבעה ימי עבודה בשבוע , 
ועדיין ממתינים לחידוש הביקושים על מנת לחזור לעבוד בתפוקה מלאה . אחד הענפים 
שהיה במצב קשה עוד קודם למלחמה ומצבו החריף מאז , הוא ענף הטקסטיל וההלבשה . 
בשבוע האחרון חל שיפור ניכר במכירה בחנויות , אך במפעלים קובלים כי עונת 
החורף שהתמהמה השנה החמירה במידה רבה את מצבו הקשה של הענף . בשנים קודמות 
היו חוזרים המפעלים לייצר סדרות חוזרות של פרטי לבוש במהלך עונת החורף . 
השנה שואפים כולם להיפטר ממלאים שנוצרו במחסניהם מסדרת הייצור הראשונה . 
לעובדה זו השפעה לא רק על המפעלים המייצרים פריטי הלבשה , אלא גם השפעה 
גורפת על שאר המפעלים בענף העוסקים באריגה , בצביעת בדים ובאשפרה . עם 
זאת , מציינים ברבים ממפעלי תעשיית הטקסטיל , כי הייצוא לא נפגע . בימים 
הראשונים למלחמה נגרמו עיכובים בייצור וחלקם נמשכו בימים שלאחריהם . זאת 
בעקבות היעדרות האימהות העובדות וערביי השטחים שהפעילו את המכונות במשמרות 
הלילה . הירידה בביקושים לשוק המקומי איפשרה לרכז את העבודה לייצור לשם 
יצוא , ובכך נמנעה פגיעה ביצוא של מפעלי הטכסטיל . הנהלת מפעל פולגת בקריית 
גת סיכמה את תוצאות הפגיעה בפעילות המפעל בחודשים ינואר - פברואר בשני מיליון 
ש"ח . במפעלי הטקסטיל וההלבשה עוסקים עתה בייצור הבגדים לאביב ולקיץ הממשמשים 
ובאים . קפמאבינלפני שבוע ערך המרכז הישראלי לניהול יום עיון שהוקדש להיערכות 
השיווקית ליציאה מתקופת החירום . אלי דודאי , סמנכ"ל לשיווק בחברת סנפרוסט , 
בחן את השפעת המצב על פעילות השיווק של סנפרוסט . החברה שתיכננה מסע פרסום 
לסדרת מרקים מתוצרתה , הישהתה אותו בשל ההתנפלות שהחלה ב8 בינואר , ערב 
המלחמה , כאשר הציבור חטף מוצרי מזון מכל הבא ליד , וגם משום שהחברה לא 
רצתה להיתפס בעיני הציבור כמי שחגגה בתקופת המלחמה . אליצור אוריעל , מנכ"ל 
דלתא שיווק , ציין כי גם במיתון היו מוצרים שהפכו ללהיטים לעומת אחרים שאינם 
נרכשים כלל . כך גרביים , טישרטים ואימוניות , נחטפו מהמדפים . השווקים 
לא פעלו בימים כתיקונם , ולכן לא התבצעה מכירה של מוצרים מסוג ב . אך לעומתם 
היתה למרכול השכונתי עדנה . לדבריו , המשק נכנס למלחמה לאחר שנתיים וחצי 
של מיתון , שבהן לא נרכשו כמעט מוצרים יקרים והיתה ירידה מתמשכת וגדולה 
במכירות . השפעת המלחמה על תחום אחר לגמרי , הוצגה על - ידי שלמה רוטמן , 
סמנכ"ל בכיר בבנק הבינלאומי הראשון ומנהל אגף שיווק והשקעות בבנק . הוא 
אמר כי בתקופת המלחמה נאלץ הבנק להתמודד עם מצב שבו הלקוח היה סגור בחדרים 
האטומים והפעילות צומצמה למינימום . הוא ציין כי נוצרה בעיה קשה בתזרים 
המזומנים אצל לקוחות עסקיים , בעיקר בתחומים כמו פרסום , בידור , מסעדות 
ושירותים הפועלים בשעות הערב . הבעיה גם נוצרה בשל התגברות תופעת ההמחאות 
החוזרות . הבנק הבינלאומי בא לקראת לקוחותיו שנקלעו לקשיים ודחה החזרי 
הלוואות בשלושה חודשים . עתה טרודים ראשי התעשיינים בגיבוש הסכמה רחבה לעסקת 
חבילה במשק . נשיא ההתאחדות , דב לאוטמן , פועל עם שר האוצר ועם מזכ"ל 
ההסתדרות לחתימה על אמנה כלכלית - חברתית שתכלול את עיקור תוספות היוקר , 
ואם יצליח גם להביא לביטול חוק שכר המינימום . התעשיינים קוראים לזה האצת 
הצמיחה והגברת כושר התחרות של התעשייה הישראלית . 
