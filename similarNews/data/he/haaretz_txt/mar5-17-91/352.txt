יהיה צורך לעדכן את התוכנית הרב - שנתית של אגף התכנון בצה"ל , עדכון משמעותי , 
ולבנות את השנים הבאות תוך ראיית העתיד " , כך אמר ביום ששי אלוף דני יתום 
ראש אגף התכנון בצה"ל , שסיים את תפקידו . במקומו מונה האלוף עמרם מצנע . 
ביום ששי התקיימו שני חילופים במטה הכללי . ראש אגף המודיעין בצה"ל האלוף 
אמנון שחק סיים את תפקידו ובמקומו מונה האלוף אורי שגיא . האלוף שחק ייכנס 
לתפקיד סגן הרמטכ"ל במהלך שבוע זה . האלוף דני יתום מונה לאלוף פיקוד המרכז . 
בטקס חילופי מפקדי אגף התכנון אמר האלוף היוצא דני יתום : " צריך להבטיח 
כי לפני שדברים מגיעים לכלל הכרעה אצל הרובד העליון של המפקדים בצה"ל , 
תתבצע עבודת איסוף של הנתונים ועיבודם , תהליכי חשיבה ובחינת אלטרנטיבות 
תוך מציאת האפשרות העדיפה . בימים הקרובים יוחלט מתי יתקיימו חילופי המפקדים 
על פיקודי צה"ל , צפון ומרכז . 
