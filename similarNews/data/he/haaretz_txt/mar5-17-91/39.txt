לפני ארבע שנים גזר בין - דין איטלקי על סלוואטורה ( " ברווזון " ) רוטולו 
ועל פייטרו סנאפה , שני מאפיונרים סיציליאנים על פי השמועה , מאסר עולם 
על שש רציחות שבהן הואשם כל אחד מהם . שופטים חוקרים טענו כי השניים עינו 
את קורבנותיהם ב"תאי מוות " שהוכנו במיוחד למטרה זו , ואחר המיסו את הגופות 
באמבטיות מלאות חומצה . כיום הם מהלכים חופשיים . בית - הדין לערעורים 
בפלרמו הורה לפני כשבועיים לשחרר את השניים ועוד 14 נאשמי מאפיה אחרים על 
בסיס סעיף טכני בספר החוקים החדש של המדינה . " הייתי כאן זמן רב מדי " , 
אמר רוטולו הקורן לעיתונאים בעודו מחבק את אמו מחוץ לשערי בית - הכלא אוקיארדונה 
בפלרמו . אבל איטלקים רבים לא הסכימו לדבריו . פוליטיקאים , שופטים ואזרחים 
יצאו בחריפות נגד שחרורם של המורשעים , שעמם נמנה מי שתואר כ"בוס הבוסים " , 
מיקלה ( האפיפיור ) גראקו , שנידון על חלקו ברצח מושל פלרמו , הגנרל 
קארלו אלברטו דאלה קיאזה ( שהתפרסם בשל מלחמתו ב"בריגדות האדומות " ומאוחר 
יותר יצא למלחמת חורמה במאפיה ) , אישתו ושומר ראש . למרבה האירוניה חבים 
המאפיונרים החשודים את חירותם לדאגה הגוברת לזכויות האדם באיטליה . תחת 
לחץ גובר מצד קבוצות כמו אמנסטי ובית - הדין האירופי לזכויות האדם , החלה 
רומא להיפטר מהמערכת הליגלית הכבדה והמסורבלת שלה באוקטובר 9891 , כדי לצמצם 
כמידת האפשר את הניירת , לזרז הליכים משפטיים ולמנוע ישיבת נאשמים בכלא 
במשך כל תקופת הערעור הממושכת . המאפיונרים , הנמנים עם 833 הנאשמים שנידונו 
לסך כולל של יותר מ007 , 2 שנים במשפט הגדול ביותר מסוגו במדינה שנערך ב7891 , 
שוחררו במסגרת החוק הפלילי החדש המצמצם את התקופה שמותר להושיב נאשמים בכלא 
בין ההרשעה לערעור . אבל ספק אם מישהו צפה כי השינויים יביאו לשחרורים בסיטונות . 
פוליטיקאים ושופטים חוקרים נזעמים הטילו את האשם על אב בית - הדין , קוראדו 
קרנוואלה , המכונה " רוצח גזרי דין " בשל נטייתו להמתיק את עונשם של מאפיונרים . 
הם האשימו אותו בפירוש החוק החדש באורח מילולי יתר על המידה , ובחישוב 
מוטעה של הימים שישבו הנאשמים במעצר . כמה מהמוחים דרשו את התפטרותו . 
קרנוואלה טען שהוא רק מקיים את החוק , אבל משרד המשפטים פתח בחקירת מקרה 
זה ו614 פסיקות דומות . אין זה משנה את העובדה שהמערכת המשפטית של איטליה 
זקוקה לבדק בית יסודי ולשופטים רבים יותר כדי לטפל בעומס התיקים הרב . אבל 
תפקידים כאלה אינם תמיד מבוקשים . שופטים ועורכי - דין המעורבים במעצר אנשים 
החשודים בשייכות למאפיה , מקבלים דרך קבע איומי מוות וגם נרצחים לעתים קרובות . 
כמה שופטים נרצחו במהלך החקירות שהובילו למשפט הקבוצתי של 7891 , וב5891 
ניצל השופט קרלו פלרמו מפצצה שהרגה אישה ושני ילדיה . לפני כשבועיים נמסר 
כי השופט החוקר גיובני פאלקונה , אחד הלוחמים העיקריים נגד המאפיה שכינה 
את השחרור " טעות בלתי מובנת וסנסציונית " , יועבר מפלרמו לעבודה בטוחה 
יותר במשרד המשפטים ברומא . גוזפה איילה , תובע במשפט 7891 שדרש מאסר עולם 
ל52 נאשמים , מועבר גם הוא לתפקיד אחר מסיבות ביטחוניות . למשוחררים יהיו 
חיים קלים בהרבה . התנאי היחיד שנדרש מהם הוא לחיות בעיירות בנות פחות מ000 , 
01 תושבים , שם ניתן לעקוב אחריהם בקלות , וכן להתייצב מדי יום בתחנת המשטרה 
המקומית . אבל איטלקים רבים מאמינים שרוב הבוסים של המאפיה יכלו ממילא לנהל 
את פעולות סינדיקט הפשע מהכלא , והם חוששים מהתחדשות מלחמות הדמים בפלרמו 
בין פלגי הפשע המאורגן . שר הפנים , וינצנצו סקוטי , זימן ועידת פסגה 
של גורמים הפועלים נגד המאפיה בפלרמו לפני יותר משבוע , וביקש מהממשלה להעביר 
צו שיתיר את החזקתם במעצר של עבריינים מסוכנים , גם אם על פי החוק פקע הזמן 
שמותר להחזיקם מאחורי סורג ובריח . הוא הדגיש שיש למצוא פתרון " לפני שכוחות 
הסדר יאבדו את סבלנותם לנוכח העובדה שעבודתם הקשה נמוגה ללא הרף בעשן " . 
