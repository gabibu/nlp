בתוכניתה החדשה " ריבאונד " . זהו גם שמו של אחד משלושת הריקודים של הכוריאוגרפית 
האמריקאית אליזבת סטראב שיועלו בערב , לצד בכורה ישראלית של הריקוד ( 
" חזירים ודגים " ) ושתי עבודות של אוהד נהרין : בכורה ישראלית " פאסו - 
מצו " ( ) ו"שקיעתה של הטיטאניק " . רק המחול השני של נהרין נושא שם 
עברי , שהרי מחול הוא , כידוע , אמנות בין - לאומית . יש הצדקה לכך שדווקא 
מחול של אליזבת סטראב נתן את שמו לתוכנית כולה . הוא ריקוד של כעשר דקות 
לששה רקדנים , ומלבדו מיוצגת סטראב בערב כולו גם בסולו של כחמש דקות , 
, וב - , שהוא טריו לשלוש רקדניות התלויות מהתקרה בחגורות וחישוקים ומבצעות 
באוויר כל תנועה אפשרית . זהו סוג של עשייה שקהל חובבי המחול בישראל לא 
מורגל בה . " עבודה " היא ההגדרה המדויקת יותר ליצירותיה של אליזבת סטראב , 
שכן קשה להגדיר את מה שהיא עושה כ"ריקוד " . בעבודותיה אין מוסיקה : " מוסיקה 
היא האויב של התנועה , היא מפריעה לה ופוגמת בניקיון שלה . תנועה ומוסיקה 
הם שני מדיומים שונים " , היא אומרת . היא עצמה מגדירה את עבודתה כניסיון 
לשים את עצמה במקום פיסי שאף פעם לא היתה בו בעבר . תנועתיות האדם המהלך 
על שתיים משעממת אותה . בעבודות שלה בערב הזה יהיו הרקדנים בכל מצב פיסי 
אפשרי : שוכבים , הפוכים , תלויים בהיפוך על קיר או תלויים באוויר . 
עמידה על הרגליים תהיה בבחינת עמדת מוצא בלבד . כוח המשיכה מפריע לה : 
" אני מאמינה שיום אחד אוכל לעוף " , היא אומרת , ומחברת בינתיים את רקדניה 
לחישוקים וחגורות התולים אותם באוויר . " יום אחד פשוט אסיר את החגורות 
ואעוף " . ב - נכנס הרקדן לתוך תיבה בגודל של אדם עומד , המונחת אופקית 
על הבימה . במשך כחמש דקות הוא מתמודד עם גבולות התיבה , נחבט בגופו מהדפנות , 
משתמש בכל החלל המוגבל שלה בכל דרך אפשרית ומתעתע בחוקי כוח המשיכה . לפעמים 
נדמה שהוא עומד בתוכה , וכיוון שהיא מונחת אופקית , הקהל צריך לסובב את 
הראש . " זה לא ריקוד , ואני לא רוקד תפקיד , אלא את עצמי במצב הזה " , 
אומר הרקדן הצעיר יוסי יונגמן . " זה מאוד קשה פיסית , אבל נפשית אני 
עובר ממש טריף " . הוא מתנשף , מסנן קללות , וחבטותיו בדפנות התיבה הם 
חלק מן העבודה הזאת . דמות רקדן כזה מופיעה גם ב"ריבאונד " , שבו מתנועעים 
ששה רקדנים בתא קטן המוצב על הבימה . גודלו של התא יכול להכיל במדויק רק 
את הששה . הם לא מפסיקים לנוע בחלל הקטן הזה , והדברים נראים כסוג של 
התעמלות או אקרובטיקה . תנועותיהם האינטנסיוויות , המנסות לבדוק את גבול 
יכולת התנועה של האדם , דורשות תיאום מדויק מאוד , כדי שלא יפגעו זה בזה . 
עבודותיה של סטראב מעמידות את היכולת הפיסית והתיאום בין המבצעים במרכז 
האירוע . הכו - ריאוגרפיה היא רק המסגרת . " חזירים ודגים " של אליסה 
מונטה , על - פי מוסיקה של גלן בראנקה , נוצר ב2891 בשביל תיאטרון המחול 
של אלווין אילי . זהו ריקוד לשש רקדניות , והוא מעין " שיר הלל לניצחון 
הגוף עם קונוטציות שבטיות פולחניות " , כפי שנכתב בהודעה לעיתונות . משלימות 
את תוכנית הערב שתי עבודות של המנהל האמנותי אוהד נהרין . " פאסו - מצו " 
( מוסיקה של מלחין לא ידוע ) הוא דואט לגבר ואישה , אם כי נהרין סבור 
שיכולים לרקוד אותו שני גברים , או שתי נשים . עניינו אינו יחסים של גבר 
ואישה דווקא , אלא נגיעה ביחסי הגומלין בין חזק לחלש . " שקיעתה של הטיטאניק " , 
על - פי מוסיקה של גאוין בריארס , הוא מחול לששה רקדנים , שגרעינו העלילתי 
הוא נגינתה של התזמורת על סיפונה של האונייה השוקעת . 
