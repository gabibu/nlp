תוספת היוקר ועדכון שכר המינימום באפריל , בשיעור כולל של כ%01 ישולמו במלואם . 
עיקור חלקי של תוספות יוקר בעתיד ושינויים בחוק שכר מינימום וכן התחייבות 
להשתתפות הממשלה בתקציבה של קופת חולים הכללית עמדו במרכז דיון נוסף שנערך 
ביום ששי בין שר האוצר יצחק מודעי לבין מזכ"ל ההסתדרות ישראל קיסר . באשר 
להסכם תוספת יוקר לזמן ארוך , הביע משרד האוצר נכונות לרסן עליות במחירים 
הנמצאים בשליטתו , אם ההסתדרות תסכים לוויתור חלקי על תשלום תוספת היוקר . 
הדיון בא בהמשך לסדרת פגישות , חלקן בין מודעי לקיסר בלבד , חלקן בפורום 
המשולש הכולל גם את ראשי לשכת התאום של הארגונים הכלכליים , מתוך הבנה בין 
שלושת הגורמים המרכזיים במשק שיש לחתום על עסקת חבילה כדי ליצור תנופה להשקעות 
וצמיחה . הצדדים לדיון עדיין לא הגיעו להסכמה על מימון ימי ההיעדרות במלחמה , 
לרבות חלקם של העובדים בהסדר . כמו כן אין עדיין מסגרת מוסכמת לשיעור ההשתפות 
הממשלתית בתקציב קופת חולים . קיסר חזר ואמר לפני כניסתו לפגישה עם שר האוצר , 
כי הממשלה חייבת להשתתף בהוצאות קופת חולים המשרתת למעלה מ%08 מאוכלוסיית 
ישראל , מה גם שההסתדרות מתחייבת להגדיל השנה ב001 מיליון שקל את חלקה בתקציב , 
ככל הנראה על - ידי העלאת המס האחיד והתייעלות פנימית בקופת חולים . אתמול 
נמסר מההסתדרות , התובעת מהממשלה רבע מיליון שקל לקופת חולים , כי 09 מיליון 
שקל על חשבון השנה שעברה יועברו מהאוצר בימים הקרובים . האוצר והמעסיקים 
תובעים מההסתדרות לעקר את תוספת היוקר ולתת הסכמתה לשנות את חוק שכר מינימום 
כדי להוזיל את עלות העבודה , ובכך להעלות את כדאיות ההשקעות במשק הישראלי . 
ההסתדרות עומדת בתוקף על כך שתוספת היוקר ושכר המינימום ישולמו באפריל ללא 
שינוי . לעומת זאת יש מצד ההסתדרות נכונות להגמיש את עמדתה לטווח ארוך יותר 
אם אומנם יושג הסכם להקפיא מחירים , מסים ואגרות ממשלתיות . בהסתדרות מביעים 
גם נכונות להנהיג מדיניות חשיפה מבוקרת , ולא לחשוף את המשק לייבוא ללא 
שום בקרה . המעסיקים חותרים להסדר שיבטיח הורדת עלות העבודה לטווח ארוך 
ולא רק במסגרת הסדר חד - פעמי לזמן מוגבל . 
