השאלה , האם 05 אלף הפצצות הגרעיניות בעולם מובטחות מפני נפילה לגורמים 
לא - מוסמכים , נבחנת עתה מחדש על - ידי מומחים פדרליים ופרטיים בארצות - 
הברית . החשש החל ביוני 9891 , בתקופה שבה גלשה סין לעבר מלחמת אזרחים , 
ויחידות צבאיות יריבות היו מוכנות להתנגש זו בזו בגלל התנועה לדמוקרטיה . 
מעט אחר כך פרצו מהומות אתניות בברית - המועצות , והגיעו דיווחים על מורדים 
מוסלמים חמושים שתקפו מאגר נשק גרעיני ליד באקו , בירת אזרבייגאן . האחרונה 
בשרשרת האירועים היתה המלחמה במפרץ הפרסי , שדירבנה את ארה"ב לחזק את אמצעי 
ההגנה על הנשק הגרעיני , שמא יגיעו אליו טרוריסטים . אך שום אסון לא התרחש , 
אף גורם לא אחראי לא הצליח לשים את ידיו על הפצצה הגרעינית . זו נשמרת 
בבטחה במשך קרוב למחצית המאה , למרות המספר העצום של כלי - הנשק בפריסה 
כמאה אלף מתקנים גרעיניים , שמחציתם כבר הוצאו מכלל שימוש . מומחים לנשק 
מייחסים את העבר הנקי הזה למודעותן של המעצמות הגרעיניות לסכנותיה של הפצצה , 
ולצפנים , לנהלים ולמנגנוני הביטחון המתוחכמים שנועדו לגונן על כלי הנשק . 
אלא שהמומחים טוענים שיש להוסיף ולהדק את אמצעי הביטחון והאבטחה הגרעיניים . 
" זהו אסון המחכה להתרחש " , אומר תיאודור טיילור , בעבר מתכנן נשק גרעיני 
החוקר את הנושא . " למרות התרעות חוזרות ונשנות , אנו נתקלים שוב ושוב 
במקרים שבהם מצב הביטחון הוא בשפל המדרגה " . הסנטור סם נאן , יו"ר ועדת 
השירותים המזוינים של הסנאט , הזהיר בשנה שעברה שהשימוש הלא מוסמך בנשק 
גרעיני הוא " אחת מהבעיות החשובות ביותר שלנו , שעל - פי רוב מזניחים אותה " . 
" אחדים מעשרות אלפי מתקני הנשק הגרעיניים הסובייטיים עלולים להגיע לידיים 
הלא נכונות " , אמר לסנאט בחודש מארס . מאז התחילו הסנאט , בית - הנבחרים 
ומשרד ההגנה לחקור את הנושא בנפרד , במקביל לרמת כוננות גבוהה שהוכרזה 
בכוחות הגרעין האמריקאיים בעולם כולו . טימותי טומסטיק , דובר במשרד האנרגיה , 
המשרד המנהל את תעשיית פצצות הגרעין האמריקאית , אמר שאמצעי הזהירות המוגברים 
יימשכו עד לפתרון המשבר במפרץ . הנשק הגרעיני העולמי מפוזר על - פני כדור 
הארץ , אך שולטות בו קומץ מדינות . רוברט נוריס , שהיה שותף לכתיבת הכרכים 
הרבים של " ספר המידע על נשק גרעיני " ( בהוצאת הרפר וראו ) , אומר 
שלבריה"ם יש כ03 אלף כלי נשק , לארה"ב 02 אלף , לצרפת 006 , לבריטניה 
003 , לסין 003 ולישראל 001 , אף שהיא מסרבת להודות בקיומם . סבורים כי 
גם דרום - אפריקה , הודו ופקיסטן הן מדינות גרעיניות לא - מוצהרות , שברשותן 
מספר מועט בהרבה של כלי - נשק . בין האומות הגרעיניות נחשבת ארצות - הברית 
לבעלת הבטיחות הגרעינית הטובה ביותר , בזכות הטכנולוגיה המתקדמת שברשותה 
ועיסוקה רב - השנים בבעיה . הפעולות הראשונות , שבהן התחילו בשנות החמישים , 
התרכזו בעיקר בהרכבת חישנים על ראשי הנפץ כדי למנוע התפוצצות כאשר כלי - 
הנשק אינו מוצב בעמדה המתאימה . המידע בחישן כלל בין השאר , את מהירות 
הסיבוב , התאוצה ושינויים בלחץ ברומטרי . הטכניקה עודנה בשימוש . לדוגמה , 
מעבדות סנדיה באלבקרקי שבניו - מקסיקו , המייצרות את החישנים , מדווחות 
כי בראש - נפץ בליסטי של טיל צריכים להיות " כמה שלבים של תאוצה " הנמדדים 
במכשור האוויוני שלו . בלי מהלך התרחשויות מדויק שכזה , כלי - הנשק לא 
יירה . עם זאת , סוג זה של אמצעי בטיחות מוגבל במידת - מה , שכן הוא פועל 
בכלים ניידים אך לא בכלים נייחים , כמו מוקשים גרעיניים . מראשית העידן 
הגרעיני השתמשו בשומרים מזוינים כאמצעי מיגון פשוט יותר . אולם , בסוף 
שנות החמישים ובראשית שנות הששים , כאשר מאגר הנשק הגרעיני באירופה הלך 
וגדל , התחילו לצוץ סיפורי זוועות על אבטחה רופפת בקרב כוחות ההגנה . באחד 
המקרים שמר על כלי - נשק חשובים ביותר בגרמניה טוראי בן 81 , חמוש ברובה . 
ב2691 הגיב הנשיא קנדי על הדאגה הגוברת בפקודה לצייד את כל כלי - הנשק הגרעיניים 
באירופה ב"פאלס " , נעילה אלקטרו - מכנית נשלטת מרחוק של מעגלי החימוש בכלי - 
נשק גרעיני . המחזיק בכלי - הנשק לא יוכל להשתמש בו ללא אות מוצפן , הנשלח 
ממוקד מוסמך ומסיר את הנעילה . עוד ועוד אמצעי בטיחות נוספו בשנים הבאות . 
נוריס , מחבר ספר המידע , אמר כי בתחילה היו בצפני הבטיחות ארבע ספרות 
ואילו כיום יש בהם עד 12 ספרות , המאפשרות למעלה מטריליון צירופים . זאת 
ועוד , אפשר לנסות את הצופן רק מספר פעמים מוגבל לפני שכלי - הנשק מוציא 
את עצמו מכלל שימוש . אולם ברשת הביטחון יש חורים . טרוריסט יכול לעקוף 
הן את החישנים והן את הפאלס , אם יחתוך ויסיר את המעטה החיצוני מהפצצה . 
דונלד קוטר , שהיה פקיד בכיר לענייני גרעין במשרד ההגנה , אומר כי כדי 
לסכל חדירות כאלה מצופות פצצות רבות במעטה דק שזור בחישנים אלקטרוניים וטעון 
בסוללות לשימוש ממושך . כאשר חודרים דרך המעטה , הוא משדר אותות המנטרלים 
את כלי הנשק . אך מומחים לנשק אומרים שארה"ב משתמשת באמצעי הבטיחות הטובים 
ביותר שלה להגנה על כלי - הנשק החדשים בלבד , בעוד שהמנגנונים המורכבים 
על כלים ישנים יותר הם לעתים קרובות פשוטים הרבה יותר . המדיניות האמריקאית 
שגורסת כי יש להוסיף לכל כלי הנשק הגרעיניים כמה שכבות הגנה מחוץ למנגנונים 
שבראשי הנפץ עצמם אמורה לפצות על חריגות שכאלה . כלי הנשק המאוחסנים מוקפים 
לעתים קרובות בשומרים מזוינים , בגדרות תייל , בכלבי תקיפה , בחישני חדירה 
ובמיכלי קצף שביכולתם לשתק מיד כל גנב - בכוח . " חישנים חיצוניים " , מציין 
אחד מכללי משרד האנרגיה , " מיועדים להבטיח שאדם הנכנס לתחום יתגלה , 
בין אם ילך , ירוץ , יקפוץ , יזחול , יתגלגל על הקרקע או יטפס , בכל 
נקודה שהיא בטווח הגילוי " . ולמרות זאת רבים המקרים של פרצות באבטחה , במיוחד 
במרכזים של משרד האנרגיה . חבר הקונגרס גון דינגל , איש המפלגה הדמוקרטית 
ממישיגן , גילה בחקירות שהתנהלו באמצע שנות השמונים שאחד המפעלים החשובים 
ביותר בארה"ב להרכבת כלי - נשק גרעיניים פרוץ לכניסת טרוריסטים . כתוצאה 
מכך נסגר המפעל . באתר אחר מצא שהשומרים הגיבו על פשיטה מדומה 61 דקות לאחר 
שהתוקפים , כביכול , גנבו פלוטוניום , המרכיב החשוב בפצצות גרעיניות . 
משרד האנרגיה פתח בתוכנית כוללת להגברת האבטחה . הוא הקים , למשל , בית - 
ספר לכוחות קדם - צבאיים , מקום האימונים המרכזי של משרד האנרגיה בבסיס 
חיל - האוויר קירטלנד באלבקרקיי , המאמן כיום 008 , 3 איש בשנה . ארצות - 
הברית שיתפה ארצות אחרות במומחיותה , בעשורים האחרונים . ניסיון זה התחיל 
בדצמבר 2691 , אז נשא היועץ המשפטי לפנטגון , גון מקנוטון , נאום שבו 
תיאר בקווים כלליים כמה מהתפיסות שרווחו אז באשר לפאלס . " יש לקוות " , 
אמר בסיום , " כי ברית - המועצות תבין את ההיגיון המנחה פעולות אלה ותנקוט 
צעדים דומים " . ארה"ב אף סיפקה סיוע חשאי לכוחות הגרעין של בריטניה וצרפת , 
אומר ד"ר ריצרד אולמן , חוקר מדע המדינה מאוניברסיטת פרינסטון שכתב בנושא 
זה . " זוהי כמעט גילדה " , אמר בראיון . " הם רוצים למנוע בעיות . 
כל דבר רע שיקרה לחבר הגילדה בכל מקום שהוא יפגע בהם , בבית . זאת קהילה 
של מהנדסי נשק גרעיני ברחבי העולם שלהם אינטרסים זהים " . עם זאת , אפשר 
שיש לארה"ב סיבות טובות מדוע לא להעניק מידע למדינות שכוחן הגרעיני מוגבל , 
אמר ד"ר פיטר פיבר , איש מדע המדינה ממרכז מרשון לביטחון בין - לאומי שבאוניברסיטת 
אוהיו . ישראל , למשל , משאירה ככל הנראה את כלי הנשק הגרעיניים שלה מורכבים 
למחצה , ומחזיקה חלקים חשובים באזורים נפרדים , כמגן מפני פיצוץ בשגגה 
או גניבה . לוא היתה לישראל טכנולוגיית ביטחון טובה יותר , טוען פיבר , 
היא עלולה היתה להיות נכונה יותר להפעיל את הנשק הגרעיני בקרב . " אתה 
עלול לעודד דווקא את הפעילות שאתה רוצה למנוע " , אמר . " מוטב שכלי - 
הנשק שלהם יישארו מפורקים וברמת מוכנות נמוכה יותר " . החידה הגדולה בתחום 
ביטחון הנשק הגרעיני היא ברית - המועצות . ניסיונות מוקדמים של ארה"ב לשתף 
את בריה"ם ברעיונות בתחום זה נתקלו ביחס של בוז . כיום המומחים מניחים שהסובייטים 
משתמשים בסוגים רבים של מנגנוני בטיחות בכלי הנשק שלהם , ביניהם דבר - מה 
דומה לפאלס . ואולם , מנגנונים אלה עלולים להיות פשוטים יחסית בהתחשב בנחשלותה 
של האלקטרוניקה הרוסית . יש המציינים שלסובייטים הישגים עלובים למדי בתחומים 
קרובים של טכנולוגיה בסיכון גבוה , כפי שהבהיר אסון הכור בצרנוביל . אולם 
הסובייטים גם דבקים בשליטה על הנשק הגרעיני שלהם . מומחים טוענים שמוסקווה 
מרכזת צפנים להפעלת כלי - נשק גרעיניים בצורה יעילה הרבה יותר מאשר ואשינגטון . 
היא אף מפעילה שליטה מחוץ למסלול הצבאי , באמצעות חיילי ק - ג - ב שאומנו 
במיוחד לטיפול בכלי נשק גרעיניים . על מחסני הנשק המבוצרים , כך סבורים 
המומחים , שומרים רק ילידי רוסיה , הנאמנים לשלטונות . דבקותה של מוסקווה 
בשליטה ריכוזית היא כה גדולה עד שככל הנראה ביכולתה לעקוף את שרשרת הפיקוד 
הצבאית הרגילה , ולירות טילים מסוימים היישר מן הבירה , לדברי ד"ר ברוס 
בלייר , מומחה לפיקוד ובקרה צבאיים ממכון ברוקינגס בוואשינגטון . במערב , 
המסתמך תמיד על שרשרת פיקוד אנושית , אין מערכת כזאת . " יש מתגי הפעלה 
בבונקרים מרכזיים במוסקווה " , אמר בלייר . " הם מסתמכים על כבלים ועל 
גלי רדיו בתדר נמוך . גילינו זאת בסוף שנות השבעים " . בלייר אמר שמומחי 
מודיעין חלוקים בשאלת הסטטוס המבצעי של המערכת . " לדעתי , זאת מערכת 
גיבוי " , אמר . השאלה המאיימת שאותה מציגים מומחים רבים במערב היא האם אמצעי 
האבטחה הסובייטיים יעילים דיים לעמוד בפני הכוחות הצנטריפוגליים המשסעים 
עתה את המדינה . עד כה עמדה המערכת בפני תקיפה אחת לפחות . לפני שנה דיווח 
ה"וואשינגטון טיימס " כי מורדים מוסלמים תקפו מתקן אחסון לנשק גרעיני ליד 
באקו , אך נכשלו . ייבגני וליחוב , סגן נשיא האקדמיה הסובייטית למדעים 
ויועץ הנשיא מיכאיל גורבצוב , אמר לאחר - מכן לעיתון " חדשות מוסקווה " 
שאחת הסיבות לכך שהקרמלין שלח חיילים נוספים לאזור באקו היתה נוכחותם של 
מחסני הנשק . בשנה שעברה גם דיווחו פקידים אמריקאים כי השלטון המרכזי הסובייטי 
התחיל להעביר נשק גרעיני מאזורים מרוחקים שבהם התעוררו בעיות אתניות וסערות 
לאומיות , לתוך הרפובליקה הרוסית . אך יש מומחים במערב שאינם מוצאים נחמה 
רבה בדיווחים אלה . הם טוענים ששאלת הבטיחות תלויה במידה הולכת וגוברת לא 
במצב כלי - הנשק עצמם , אלא במי ששולט בהם . " יש מהומה במרכז " , אומר 
בליייר . " אני מודאג מההתפוררות , ותוהה איך הם יוכלו להבטיח יושר ונאמנות 
בלב לבו של מערך הנשק , המרכז אוצר כוח עצום . וזה מעורר שאלות של עמידה 
בלחצים בתקופה זאת של לחץ אדיר . אם תהיה התמוטטות , היא עלולה להביא לידי 
אסון ענק " . ד"ר פיבר מאוניברסיטת אוהיו מסכים עמו : " המערכת שלהם אינה 
בנויה לעמוד בהתמוטטות הסמכות המרכזית " . כאמצעי זהירות , אמר פיבר , 
על קובעי מדיניות בכירים בארה"ב לפתוח בדיאלוג דיסקרטי עם עמיתיהם הסובייטים 
בנוגע לסיכוי להסכים על כללי התנהגות שיקבעו את התגובות האמריקאיות למשבר 
גרעיני פנימי במבנה הפיקוד הסובייטי . המטרה , אמר , תהיה להימנע ממשבר 
בין - לאומי , אפילו אם לא יהיה ברור איזו אצבע מונחת על הכפתור . 
