קידם ולא הסיג במידה משמעותית את הדיונים המייגעים על עסקת חבילה בין ראשי 
ההסתדרות למעסיקים . הוא רק חזר והמחיש לישראל קיסר ולדב לאוטמן ( מהתאחדות 
התעשיינים ) , כי כל עוד יצחק מודעי מכהן כשר אוצר , החתירה לקונסנסוס 
ולניווט מתואם של המשק אינה בראש סולם העדיפויות הלאומי ; עם עסקת חבילה , 
או בלעדיה , העגלה המקרטעת תמשיך להרעיש . יומיים לפני הפיחות התקיימה 
בלשכת מודעי בתל - אביב עוד אחת מסדרת הפגישות בינו לבין קיסר , שבמהלכה 
חזרו שניהם ועמדו על הפערים , אם כי גם חלה התקדמות כלשהי , בהשגת מסגרת 
להשתתפות הממשלה בתקציבה השנתי של קופת חולים . לעומת זאת , לא עלה בידי 
מודעי לקבל מקיסר ויתור על חלק מתוספת היוקר הקרובה ומעדכון שכר המינימום , 
לא חלה התקדמות ממשית בניסיונותיו החוזרים לקבל את תמיכת קיסר לשנות את 
חוק שכר מינימום , ולקזז חלק מתוספת השכר בשיעור % 9 . 2 הצפויה באפריל לכחצי 
מיליון עובדים במגזר הציבורי . " אתם תראו , אני אוריד את האינפלציה בלעדיכם " , 
קרא מודעי לפתע לעבר קיסר והברפלד . יומיים לאחר מכן משפט זה השתבץ היטב : 
השקל פחת ב%6 , כוח הקנייה בפועל נשחק מחדש , תוספת היוקר הקרובה תישאר 
ברובה על הנייר . באותה שיחה הטיל מודעי חידוש נוסף אל מגרשה של ההסתדרות 
לאוצר אין מחויבות להבטיח את ערך הפנסיה של המבוטחים בקרנות ההסתדרותיות . 
להלכה , בכך בלבד היה אפשר לסיים את הדיונים על עסקת החבילה ולקבוע שסיכוייה 
להתממש אפסיים , שכן נושא זה עמד במרכז סכסוך העבודה שהביא לשביתה הכללית 
במשק בראשית דצמבר אשתקד . עם מסר זה קבע קיסר ביום ראשון , במליאת הוועדה 
המרכזת של ההסתדרות , שיש בכך לשמוט את הקרקע מתחת לעסקת חבילה . העילה 
לשביתה בדצמבר 09 היתה חוק ההסדרים שהובא על ידי מודעי לכנסת , שכלל שינויים 
בשוק ההון , לרבות הורדת % 1 מהתשואה המובטחת לקרנות הפנסיה ( מ%2 . 6 ל%2 . 
5 ) . בהסכם הפקסימיליה שהביא לבסוף לסיום השביתה הובטחה התשואה המועדפת 
עד אפריל השנה . מודעי התחייב למשוך את הצעת חוק ההסדרים מהכנסת ולא להגישו 
מחדש לפחות עד 51 בינואר השנה . בתקופה זו היו הצדדים אמורים למצות את המשא 
ומתן על שינויים בחוק שכר מינימום . האוצר לא מיהר להיכנס למשא ומתן עם ההסתדרות 
על השינויים בחוק שכר מינימום , והמלחמה במפרץ תפסה הן את האוצר והן את 
ההסתדרות עם ההסכם מדצמבר בלא כיסוי ובלא סיכוי . השלומיאליות לא התמצתה 
בכך . המלחמה יצרה בעיות חדשות במימון ימי ההיעדרות , ושוב התברר כי העדר 
הנחיות ברורות גרר אנדרלמוסיה . לנוכח נושאים כה רבים בלתי מוסדרים , הוחל 
בדיונים על עסקת החבילה ביוזמת ההסתדרות והמעסיקים הפרטיים . אלה חשו , 
יותר מהממשלה ויותר משר האוצר , בנחיצות מהלכים מהירים לעיצוב מחדש של 
כללי המשחק במשק . אולם לא רק מודעי שם מקלות בגלגלי עסקת החבילה ; גם קיסר 
ניצל את ההזדמנות להסדיר תחילה נושאים שאינם נוגעים במישרין למאקרו , המחייב 
תיאום בין שלושת הגורמים המרכזיים במשק . הוא העלה את שאלת ההשתתפות הממשלתית 
בתקציב קופת חולים לראש סולם העדיפויות וכילה הרבה שעות משא ומתן על נושא 
זה לפני שהיה סיפק בידי הצדדים להגיע לעיקרי הדברים . אפשר כמובן לקבל , 
מנקודת ראותו של קיסר , את הטענה שבריאותם של % 58 מהציבור אינה נושא פחות 
לאומי מכל סעיף אחר שהונח על שולחן המו"ם על ידי המעסיקים . עם זאת , כור 
וקופת חולים , החוליים הכרוניים של ההסתדרות , טעונים הסדרים ייחודיים , 
שקשה לראות אותם כאבני יסוד דווקא בעסקת חבילה המתחייבת מהמצב כיום . בינתיים 
עבר נושא שכר מינימום לוועדת העבודה והרווחה של הכנסת בראשותה של ח"ך אורה 
נמיר , המתנגדת לכל ניסיון לפגוע ברצפת ההכנסות של השכבות החלשות , וסיכוייו 
של האוצר להשיג בחקיקה את שנבצר ממנו להשיג במו"ם עם קיסר קלושים . מאז 
ההסכם לסיום השביתה הכללית התחזקה עמדת ההסתדרות גם בעניין קרנות הפנסיה 
בג"ץ דחה תביעה שנועדה להוציא מידי ההסתדרות את ההסדר הייחודי לתשואה מועדפת 
בקרנות הפנסיה . פסיקת בג"ץ אמנם אינה מחייבת את שר האוצר להמשיך בהסדר 
הנ"ל , אך היא עשויה לחזק את השדולה בכנסת נגד השינויים בחוק ההון על פי 
ההצעה המקורית שנכללה בחוק ההסדרים . אם לא די בכל אלה , המעסיקים הפרטיים , 
שעל פי רוב תומכים במהלך פיחות המכון להגדיל את רווחיות הייצור והיצוא , 
התייצבו הפעם מעברו השני של המתרס . לאוטמן תיאר את הפיחות החמצת הזדמנות 
לצעדים נועזים . השורה התחתונה מודעי לא מאכזב . הכשרון לחשל את יריביו 
בנחישותם נגדו אינו מצטמצם לזירה המפלגתית . אך הממשלה כה עסוקה עתה במהלך 
המדיני , ובמה שכונה על ידי המזכיר בייקר הזדמנות שאסור להחמיצה , שאיש 
מחבריה אינו מתפנה לראות את ההזדמנות ההולכת ומוחמצת לנתב את המשק לעבר התאוששות , 
האצה וסיכוי לקלוט את העלייה , ולא רק בדיבורים . 
