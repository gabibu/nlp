מנהל מחלקת ניתוחי לב במרכז הרפואי " הדסה " , פרוף גו בורמן , טוען כי 
מיעוט השתלות לב בארץ לעומת הדרישה , נובע מחוסר תרומת איברים . כדי להגביר 
את התרומות , הוא מציע לקחת דוגמה מארצות הברית , שם מחייבים בתי חולים 
לדווח על כל מקרה של מוות מוחי ולמנות ועדה מוסמכת מטעמם , לפנות לבני משפחת 
הנפטר בבקשה לתרומת איברים . בית חולים שאינו פועל בהתאם לתקנות אינו נהנה 
מסיוע ממשלתי . דבריו נאמרו בתגובה לתוכנית שמתגבשת ברשות האשפוז העליונה 
לפתיחת עוד שתי יחידות להשתלות לב בבתי החולים שיבא ובילינסון . כזכור , 
הוכרזה לפני יותר משלוש שנים מחלקתו של פרוף בורמן , כמרכז ארצי להתשלות 
לב . לפני מספר חודשים הועלה הצורך לפתוח עוד יחידות , בשל העובדה כי בהדסה 
בוצעו במהלך שלוש שנים 61 השתלות לב לעומת 04 השתלות הדרושות בשנה . הצוות 
שעליו הוטל לבחון את הנושא , יגיש מסקנות בתוך חודש . לדברי פרוף בורמן 
יש צורך להמשיך את השתלות לב במרכז אחד ולמצות את היכולת שלו , על ידי שיתוף 
פעולה בין כל בתי החולים להשגת תרומת איברים . יש צורך לשנות גם את מיקום 
מרכז מידע לתיאום השתלות ולמקמו מחוץ לבית חולים , כפי שהדבר קיים באנגליה . 
( בארץ מרכז התיאום מצוי בבית חולים בילינסון ) . למרכז זה יזרימו בתי 
החולים מידע על מועמדים להשתלה ועל תורמים פוטנציאליים . הסדר זה שיפעל 
ממקום בלתי תלוי , יאפשר תיאום מהיר יותר בין כל הגורמים , ויגדיל את מספר 
תרומות האיברים . גורמים במערכת הבריאות ציינו , כי הקמת הצוות לבדיקת צורך 
בהרחבת יחידות השתלות לב היא עוד פיקציה בירוקרטית , כי ברור שאי אפשר למנוע 
את ההרחבה . בארץ ממתינים כיום 001 חולים להשתלת לב , ולגבי רבים מהם שעון 
החול הולך ואוזל . הגורמים מקווים שהאישור לשתי המחלקות יינתן בהקדם וכי 
ייקבעו קריטריונים שיאפשרו מתן רשיון לפתיחת יחידות להשתלות לב נוספות , 
מעבר לבתי החולים שיבא ובילינסון בבתי חולים בהם יש מחלקות לניתוחי לב . 
