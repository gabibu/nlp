אנחנו כל כך רגילים לחפש את החידושים התיאטרוניים האחרונים בלונדון , עד 
כי ממש מהנה לפתוח עיתון לונדוני ולגלות שהקדמנו את בירת התיאטרון העולמי 
בחמש שנים לפחות . מבקר התיאטרון של העיתון " אינדפנדנט " , פול טיילור , 
ביקר בחזרות של " המשפט " על - פי פרנץ קפקא , שבכורתו התקיימה באולם 
" ליטלטון " של התיאטרון הלאומי האנגלי ביום שלישי שעבר . לא כל השחקנים 
שעל הבמה היו מאושרים מנוכחותו של מבקר באולם בזמן החזרה , ונדרשה לא מעט 
דיפלומטיה מאחורי הקלעים . אך יחסי ציבור חשובים הרי מרגישויות של שחקנים . 
כשהבימאי היה אמור להשמיע לשחקנים את הערותיו בתום החזרה , התבקש המבקר 
לעזוב את האולם ולהמתין במזנון . את כל זה הוא מתאר בכתבתו , ועל פי תאורו 
ברקוף לא מתאמץ להתחבב על שחקניו . הבימאי והמעבד הוא סטיוון ברקוף , מחזאי , 
שחקן ובמאי . בין ספריו גם " אני הוא המלט " בו הוא מתאר ללא צניעות 
מופרזת את התמודדותו עם התפקיד , בהצגה שהביא גם לאחד מפסטיבלי " אביב 
בירושלים " . את יוזף ק משחק אנטוני שר , ששיחק את ריצרד השלישי , ואף 
כתב ספר על שנת ההכנות וההצגות " שנת המלך " . רומן שלו " מידלפוסט " 
הגיע לרשימת רבי המכר . ברקוף מדבר בראיון לקראת ההצגה על האנרגיה שמעוררת 
אצל השחקנים העובדה שאין תפאורה שהם יכולים להישען עליה , ועל כך שאת המסגרותה 
ריקות , שמהוות אלמנט תפאורה מרכזי גילה בהופעת מחול של להקת אלווין ניקואליס . 
על - פי התיאור שבכתבה , זו בדיוק ההצגה שהעלה ברקוף באולם הגדול של תיאטרון 
הבימה , לפני כחמש שנים , עם מסגרות ריקות במקום תפאורה . אוהד שחר שיחק 
את יוזף ק . עמו שיחקו בלהקה , בין היתר , עידית טפרסון ואבי אוריה . 
בישראל לא הזילו דמעות אחרי שברקוף נסע מכאן . ההצגה לא התקבלה בארץ בהתלהבות 
ביקורתית מוגזמת , אך הופיעה בכמה פסטיבלים בעולם וקצרה ביקורות נלהבות . 
עוד לפני כן העלה ברקוף בתיאטרון חיפה את עיבודו ל"מטמורפוזיס " . 
