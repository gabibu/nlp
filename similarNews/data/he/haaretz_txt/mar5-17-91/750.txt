שר החינוך והתרבות , זבולון המר , הכחיש אתמול כי משרדו יממן לימודיהן 
של אלף תלמידות נוספות , בסמינרים חרדיים של החינוך העצמאי . בשבוע הבא 
יידון הנושא בוועדת הכספים בכנסת . גורם המקורב להכשרת מורים במכללות ממלכתיות , 
טוען כי מימון לימודיהן של אלף התלמידות החרדיות , הוא חלק מההסכמים הקואליציוניים 
וכי משמעותו , מימון 45 סמינרים חרדיים קיימים או חדשים . לטענתו , מימון 
זה עומד בסתירה להמלצות לצמצם את מספר הסמינרים בארץ , לפיהן פועל משרד 
החינוך בשנים האחרונות , ובעטיין נסגרו סמינרים ( רובם חילוניים ומיעוטם 
ציוניים - דתיים ) . המר הגיב על כך באמרו : " שקר והמצאה . איש לא פנה 
אלי ולא דיבר אתי על כך . לא אקצה לזה אפילו שקל אחד " . עוזר השר ציין , 
כי גם מנכ"ל המשרד , זבולון אורלב , אינו יודע על כך דבר . 
