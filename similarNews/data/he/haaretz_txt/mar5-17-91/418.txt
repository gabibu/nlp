המיטה של מוחמד עבד - אל מנעים , יועץ התקשורת של הנשיא מובארק , עומדת 
מוצעת בפינת חדרו שליד ארמון הנשיאות בהליופוליס . סדין ושמיכה פרושים 
גם במשרדי הנשיאות . מאז ימי המשבר במפרץ הוא לן כאן וגם עכשיו כבה האור 
אצלו מאוחר . מצרים עסוקה עכשיו במאמץ לקטוף את הפירות המדיניים והכלכליים 
ממעורבותה הבולטת בכוחות הקואליציה . 53 אלף חיילים מצריים לחמו במפרץ , 
ובמצרים הזדקפה הקומה . עכשיו מחכים כאן כולם לבום הכלכלי הגדול . העיתונאי 
אניס מנצור אומר : בעקבות הבום לא נראה עוד ישראלים מסתובבים ברחובות קהיר 
ומים מינרליים וסנדוויצים מהבית בידיהם . הם לא יזדקקו להם עוד . הציפייה 
הזאת , מרחיקת לכת ככל שהינה ביציאה ממשרדו של מנצור ב"אל - אהרם " ראיתי 
צעיר מוטל על המדרכה , כולו מכוסה זבובים ורמשים , מלווה גם בציפייה אחרת , 
מרחיקת לכת לא פחות , לתנופה מדינית . המצרים שועטים עכשיו קדימה בשני 
ראשי חץ : הראשון מכוון אל עבר העולם הערבי והשני אל עבר ישראל . שם המשחק 
הראשון הוא ביטחון אזורי ושם המשחק השני הוא פתרון הבעיה הפלשתינאית . הקשר 
בין שניהם רופף יותר משנדמה , כשאת שני המשחקים מאפיין המשך חזרתה , ובגדול , 
של מצרים אל הנהגת העולם הערבי . כמו כל המלחמות , השאירה מלחמת המפרץ 
את המתעשרים הכבדים והמפסידים הגדולים בשולי שדה הקרב . בקהיר קל מאוד לזהותם 
ולמיינם : מצרים ומובארק במתעשרים ; אש"ף וערפאת במתרוששים . את התחזקותו 
של מובארק בביתו משווים כאן רק להתחזקותו של בוש בארה"ב ואש"ף וערפאת מנגד . 
אינני בטוח אם יצחק שמיר זכה כאן אי פעם למטח כזה של ארס , שנאה ובוז בעיתונות 
המצרית , כמו זה שזוכה לו עכשיו יאסר ערפאת . מה לא כתבו עליו בימים האחרונים ? 
פושע מלחמה ומוקיון , בוגד ומוצץ דם , מיקרוב ושקרן . " אוי לך אם תעז 
להיכנס חזרה אלינו כגנב דרך החלון " , כתב מוסה סאברי ב"אל - אכבר " ו"אוי 
לך אם תנסה , כדרך הגנבים , להתחנן על ברכיך לרחמים . אינך זכאי לרחמים . 
לך רחוק מאתנו , הבוגד , מוצץ הדם " . אלא שכרגיל הידיעות על מותו של ערפאת 
מוקדמות מדי . גם השמחה בקריית הממשלה בירושלים תעבור מהר . משקיפים מפוכחים 
בקהיר יודעים ש"המיקרוב , מוצץ הדם " עוד עשוי להתקבל כאן שוב , בחוסר 
נחת וברירה , בארמון הנשיאות בחיבוקים ובנשיקות . כבר היו דברים מעולם , 
גם אם השאיפה המצרית המוצהרת עכשיו , וזה לא חסר חשיבות , היא לראות את 
נציגי התושבים בשטחים תופסים מקום בהנהגת אש"ף . מצרים רוצה איפוא מאוד לרוץ 
קדימה . בתחום הביטחון האזורי , הקל יותר בין השניים , בונים כאן על הקמתו 
של כוח ערבי להגנת מדינות המפרץ , תמורת תמיכה כלכלית הולמת . בקהיר כבר 
חולמים על המטוסים המלאים ששוב ינחתו כאן מהמפרץ עם עשירים שיבואו לקנות 
ולהשקיע כאן , והמטוסים המלאים שיחזרו מזרחה , עם הפועלים המצרים המובטלים 
שימצאו שם תעסוקה . גם בתעשיית הנשק המצרית כבר חולמים על הזמנות הענק שאולי 
יגיעו מהמפרץ לטנק ה"אברמ11 " , שיורכב כאן החל מהשנה הבאה ולטילים המצרים 
קצרי הטווח . מערכת ה"פתח 1 " לגילוי ופירוק מוקשים אישיים הם גאים בכך 
כבר הצטיינה במלחמה במפרץ . אבל בחדרי חדרים עולים כאן גם הספקות : אם 
לשלם , למה שמדינות המפרץ לא יבקשו להשיג את הטוב ביותר תמורת כספן , וזה 
נמצא כידוע הרחק מאוד מכאן . אבל עיקר העניין שלנו מתמקד מטבע הדברים בעמדת 
מצרים כלפי תהליך השלום . גם כאן השאיפה לרוץ קדימה . כשייכנס היום המזכיר 
בייקר לארמון הנשיאות בקהיר , ידברו אתו שם על הביטחון האזורי ולא פחות 
על קידום תהליך השלום . יאמרו לו שמצרים מצדדת עכשיו בחידוש ועידת זנווה 
ישראל מחויבת לה וגם לסורים , שהמצרים רוצים עכשיו ביקרם , וזו הזדמנות 
להחליק פנימה אל התהליך . במצרים משוכנעים ששעת רצון כזאת , שבה אין שום 
מדינה באזור שאינה חוששת ממלחמה לא נקרתה כבר מזמן . " צריך לנצל זאת " , 
אמר לי בסוף השבוע הד"ר עוסמה אל - באז . " אש"ף יהיה מוכן לזוז הצדה 
אם צריך " , אמר נציג אש"ף בקהיר , סעד כאמל . והכל מתנפץ אצלם מול חופי 
הליכוד . בשעת לילה מאוחרת , אחרי כמה שעות של שיחה , כשכבר כל המחסומים 
הוסרו , תיאר באוזני פקיד מצרי בכיר מאוד אחד איך תתנהל השבוע פגישת שמיר - 
בייקר : ב51 הדקות הראשונות ידבר שמיר על נזקי הסקאדים ; אחר כך , עוד 
51 דקות הוא ידבר בשבחי ההבלגה הישראלית ; עוד 51 דקות יקדיש ראש הממשלה 
למכה הניצחת שניחתה על אש"ף בכל העולם והנה כך הסתיימה לה פגישתם הטובה והמועילה 
של שמיר ובייקר . 
