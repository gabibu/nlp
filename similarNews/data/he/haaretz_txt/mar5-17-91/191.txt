לונדון ( מיוחד ל"הארץ " ) . הנסיך צארלס , יורש העצר הבריטי , התערב 
שלשום בפוליטיקה המפלגתית בארצו , ושלא כמקובל הביע אי שביעות רצון משיטת 
הבחירות לפרלמנט בבריטניה . הנסיך דיבר בפגישה סגורה של חברי פרלמנט , אולם 
הדברים דלפו החוצה . הוא אמר שאין הוא מרוצה משיטת הבחירות הרובית , שבה 
נבחר מי שצבר את מירב הקולות באזור הבחירה שלו , גם אם אין לו רוב מוחלט . 
הוא היה מעדיף את שיטת הבחירות היחסית , אמר , שבה יש ייצוג לכל מי שזוכה 
באחוז מסוים של הקולות . מפלגת הדמוקרטים הליברלית , שהיא השלישית בגודלה , 
מצדדת מזמן בשינוי השיטה . לעומתה השמרנים מתנגדים לשינוי בחריפות , 
וגם הנהגת מפלגת הלייבור מצדדת בהמשך השיטה הקיימת . 
