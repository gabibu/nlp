יש להניח שהשיחות החשובות באמת שקיים כאן גיימס בייקר התנהלו בארבע עיניים , 
בינו לבין יצחק שמיר . השאר היה , במידה רבה , תפאורה . אף - על - פי 
שבסביבתו של ראש הממשלה יש לא מעט אנשים המחניפים לעצמם בסוברם שהם יודעים 
מה נאמר בשיחות אלו ואם לא היום אז מחר לא בטוח שהם צודקים . מה שבטוח 
הוא שבייקר מבין יפה מי השחקן הראשי בירושלים . היה בהתנהגותו ובחילופי 
הדברים שניהל עם אחדים מראשי הממשל בישראל יותר מסימן אחד שהוא מכוון את 
עיקר מאמצי השכנוע שלו כלפי יצחק שמיר . היתה תופעה נוספת ביחסו של בייקר 
לאנשי שיחו בירושלים : הוא גילה עניין רב במשאלי דעת הקהל המשקפים את יחסו 
של הציבור הישראלי לסוגיית השלום והשטחים . משאל של " דחף " שפורסם לאחרונה , 
ואשר קובע כי % 94 מהציבור מוכנים לוותר על שטחים תמורת שלום , לכד את שימת 
לבו של מזכיר המדינה . הוא התעניין אצל כמה מהאנשים שפגש כאן באמינות הממצא . 
כדאי לזכור כי בתקופת המלחמה במפרץ , נופפו האמריקאים בפני משה ארנס בסקרים 
שהציגו את הלוך הרוחות בישראל , שלימד על תמיכה רחבה של הציבור במדיניות 
ההבלגה . גורג בוש , דיק צייני ובייקר השתמשו בנתונים אלה כדי להדוף את 
דרישותיו של שר הביטחון לקבלת אור ירוק לפעולת תגמול ישראלית . מסע השכנוע 
המדיני של ארצות הברית אל עבר ממשלת ישראל יעבור , כנראה , דרך דעת הקהל 
הישראלית . הואיל ולא במקרה התנהלו השיחות החשובות בארבע עיניים בלבד , 
אין מידע אמיתי מה נאמר בהן . לעיתונאים ( ולציבור הרחב ) לא נותר אלא 
להסתפק בהמולה שליוותה אותן , ולהתייחס אליה בזהירות הדרושה . הסעודות 
רבות המשתתפים , חילופי הדברים שהתנהלו פה ושם בין אנשי הפמליה של בייקר 
לבין פקידים ושרים ישראלים , הפגישות של קבוצות העבודה משני הצדדים הם רקע 
בלבד לדבר האמיתי . הרקע בישר על פעלתנות אמריקאית מסבירת פנים שלפי שעה 
אינה ממוקדת . הרושם שהצטבר אצל הצד הישראלי היה שממשל בוש מתכוון לפעול 
במהירות , ליצור מומנטום מדיני ולא להרפות ממנו ( שמעון פרס הזהיר את בייקר 
לא לחזור על השגיאות הקודמות של טיפוח אשליה בדבר מאמץ תיווך אמריקאי , 
שנזנח מתוך ייאוש ) . קולות הרקע בישרו על האנשה של דמותו של בייקר ( 
" רעייתו בכתה ביד ושם " ; " באיזו חמימות הוא דיבר בכרמיאל " ) ועל הארה 
חדשה לחרדותיה הביטחוניות של ישראל שנחה עליו ( " האלוף בן חנן , שליווה 
אותו במסוק , הורה לטייס להמריא מפתח תקווה חזרה לחוף הים , וכך המחיש 
לו את המותניים הצרות ; כששמע בייקר שכאן מסתיים הקו הירוק אמר : האומנם 
כך " ? ) . במעגל שסבב את שמיר ובייקר הוחלפו רעיונות ונקלטו עמדות . דובר 
על צעדים לבניית אמון הדדי בין ישראל למדינות ערב , ובין ישראל לפלשתינאים ; 
הוזכרו סימנים לנכונות ערבית לפיוס שבעיני האמריקאים עצמם , קל וחומר בעיני 
הישראלים , נראו לפי שעה היוליים משהו ; צוינה עמדתה הנבדלת של סוריה לעומת 
מצרים , סעודיה ויתר מדינות המפרץ ; ניכרה הסכמה על פעולה בשני ערוצים 
במקביל תוך זיקה הדדית ביניהם ; נוצר רושם של קונסנסוס במדינות הקואליציה 
הערביות ( לבד מסוריה ) שיש להיפטר מערפאת ( ואז אש"ף יחזור להיחשב לבן 
שיח ) , ושאין למהר ולשלב את ירדן בתהליך המדיני ; נורו שאלות גישוש על 
אפשרות הסדרים עם סוריה ברמת הגולן ובדרום לבנון ; נרשמה התעניינות אמריקאית 
מיוחדת בהיקף ההתנחלויות בגדה וברצועה , והובחנה נחישות דעתו של הממשל שלא 
לאפשר העברת כספים , שהוא ערב להם , להגדלת הנוכחות היהודית בשטחים . 
כל אלה היו רעשים , חשובים בפני עצמם , שכיסו על ההתרחשות העיקרית : מה 
נאמר , או סוכם , בין בייקר לשמיר . קפמאבנזעל תחנת האוטובוסים בקריית 
יובל בירושלים הודבקו ארבע מודעות אבל . שני גלעדים מאולתרים נצברו לידה , 
ואחד הוצב על הספסל . מישהו תקע את דגל העירייה , ואחר הניף את דגל המדינה . 
כפי שכתב יהודה עמיחי : " ומצבות זיכרון מונחות בכל , כמו משקלות כדי 
שתולדות הארץ לא יעופו ברוח , כניירות " . מאז פרוץ האינתיפאדה התפתח כאן , 
ספונטנית , סגנון של הנצחה עממית . בכביש ירושלים - תל אביב בנקודה שבה 
הוסט האוטובוס לתהום , בשכונת בקעה , עכשיו בקריית יובל : דגלים , צירוף 
של אבנים שהופך לאנדרטה קטנה ופרחים . אנשים חולפים , מתעכבים לרגע , 
מניחים ענף ירוק וממשיכים . קריית יובל איננה בקעה . זו לא שכונה אינטימית , 
זה לא מתחם מוגדר . זו מניפה מכוערת של שיכונים משנות החמישים שהתפשטה 
והלכה , והיום היא משתרעת על רוב הדרך הראשית המובילה לבית החולים הדסה . 
עד למלחמת ששת הימים , היה זה אזור הפיתוח העיקרי של ירושלים משום שהוא 
נח על גבולה המערבי של העיר , ולפיכך היה המרחב היחידי הפנוי להתרחבות . 
קריית יובל נבנתה קרונות - קרונות , שהתפשטו והלכו על ציר הדרך העיקרי 
והולידו שכונות חדשות הנוגעות זו בזו : עיר גנים , קריית מנחם . התפתחה 
כאן תרבות של סלאמס המתוארת ב"עקוד " של אלברט סוויסה . קריית יובל ובנותיה 
הן צרעת שיכונים כה גדולה , שרק המפגש הנורא עם הרוצח הערבי יצר את המכנה 
המשותף בין ארבע הנשים , קורבנותיו . בבקעה , פגע הרוצח בשלושה שכנים 
והטיל טרור על משולש רחובות מרוכז , שבו הכל מכירים את הכל ומקיימים חיי 
קהילה . באזור קריית יובל התפוגגה האימה בראשית השבוע בין אלפי דירות ועשרות 
רחובות . הקורבנות ומשפחותיהם נותרו אלמונים אלה לאלה . זו , אולי , 
הסיבה לתגובה השקטה של הרחוב הירושלמי על מעשה הזוועה , הפעם . אנונימית 
מכולן היא בלה לויצקי . רק חודשיים בארץ וכבר שסופה בסכין , על מדרכה קרה , 
בסביבה לא מוכרת . נורא למות בארץ זרה . בעל הקיוסק השכונתי ברחוב אולסוונגר 
לא שמע עליה . לא , הוא משוכנע שהמשפחה השכולה אינה מתגוררת בקרבת מקום . 
אצלו הרי מרוכז כל המידע השכונתי . רגע , אומרת לקוחה ממעמקי החנות , 
שמעתי משהו . תנסה בבלוק 511 . אין דבר כזה . כלומר יש , אבל אל תצפו 
לשילוט רחוב , ולמספרי בתים בכוורת השיכונים של רחוב אולסוונגר . נוף של 
בטון שומם . ניכור של רחוב ריק , עזובה . לא , לא בבלוק שלנו , אומרים 
הדיירים . לא בכניסה שלנו , אומרים שכנים . משפחה שכולה מתגוררת מתחת 
לאפם , בקומת המרתף , בתחתית גרם המדרגות הגס , והם אינם יודעים . רק 
חודשיים בארץ . אין להם חברים . זה עשרה חודשים , מתגוררים זנה וולדימיר 
צנטר בדירה 53 בבלוק 511 ברחוב אולסוונגר . הדוור השכונתי וכן הדיירים יודעים 
עליהם . הם לא ידעו שבלה לויצקי היא אמו של ולדימיר , ושהיא זו שנרצחה 
ליד תחנת האוטובוסים . הנרצחת ובעלה עלו ארצה מברית המועצות לפני חודשיים . 
" אמא הגשימה את חלום חייה " , אומר ולדימיר . הוא איש נעים סבר ורך הליכות , 
בן 43 , רופא פנימי . רעייתו , זנה , רופאת עצבים . הם נמצאים עתה 
בקורס השתלמות ב"הדסה " . ביום הרצח למדו בספרייה עד שעה מאוחרת , ולא ידעו 
כי כמה קומות מתחתם שוכבת האם קרה ודוממת . כששבו הביתה מהיום הארוך , 
אמר האב בדאגה שהאם לא חזרה הביתה . ולדימיר צילצל למשטרה ולבתי חולים , 
ולמד מהם כי לא טיפלו באשה בשם בלה לויצקי . אחר כך טילפן לחברים ואלה 
סיפרו לו על הרצח בקריית יובל , ועל אישה שטרם זוהתה שהובהלה להדסה . ולדימיר 
ידע ששוב אין לו אם . הוא אינו חש בודד בישראל , הוא אומר ; והוא אינו 
עוסק בשאלה הטרחנית האם בברית המועצות היה מוקף ביתר אהבה וחמימות במקרה 
של טרגדיה כזו . " אני מצטער שזה קרה לנו " , הוא אומר , " אינני מצטער 
שעלינו לארץ . ממילא יש דברים שאי - אפשר לחלוק אותם עם אנשים אחרים " . 
יש לו עברית מפתיעה לגבי מי ששוהה כאן לא יותר מעשרה חודשים . " אני חי 
פה , אני צריך לחיות פה , זו המולדת שלי . חונכתי לכך מילדותי " . כמו 
ביתר הדירות בבלוק , גם דלת דירתם של ולדימיר וזנה כבדה ומוגנת , אף - 
על - פי שהיא מסוככת על ריהוט דל של עולים חדשים . אביו האלמן יושב בצד , 
בוכה , חרש לשיחה המתנהלת בעברית . יש לוולדימיר צנטר מלה לומר לישראלים 
הוותיקים : " בישראל לא מבינים את המנטליות של הערבים . יש אנשים שמבינים 
רק שפה של כוח . שהכוח תופס מקום חשוב בעולם , מבינים כולם אבל יש אנשים 
שלא מבינים שפה אחרת מלבד כוח . כאלה הם הערבים וגם רוב הרוסים . תפקיד 
הממשלה שלנו להגן על האזרחים , ואם היא לא מסוגלת לעשות זאת אולי על הציבור 
להגן על עצמו " ? ולדימיר אומר את הדברים בקול שקט , בנימוס רב . הוא מבהיר 
כי כך חשב גם לפני רצח אמו . המסקנה של ולדימיר צנטר ברורה : " יש הרבה 
ישראלים שחושבים שחיים פוליטיים על - פי המושגים של השמאל זה דבר טוב . 
אני לא מבין אותם כי אני הרי חייתי בברית המועצות . אני חושב שטרנספר זה 
דבר נכון , אבל בלי דם . אפשר לחשוב דברים ( כוונתו לפתרונות ) אחרים , 
אבל אנחנו לא יכולים לחיות יחד עם עמים אחרים . ההיסטוריה מלמדת זאת . 
אני לא מבין איך לא רואים את זה . כמה אנשים צריכים עוד למות כדי שזה יהיה 
ברור לכולם " . יש לוולדימיר צנטר סיפור הווי מקומי : לפני הירצחה , הספיקה 
אמו יחד עם אביו לצאת לטיול . הפטרון והמממן של המסע הקצר היה מפלגת העבודה , 
והיעד היה קיבוץ נגבה . היה טיול נחמד , מביא ולדימיר את הרשמים של הוריו . 
בדרך וגם בקיבוץ נערכה לעולים פעולת הסברה . המפלגה תלתה בממשלה את קשיי 
הקליטה , והזכירה כי הליכוד הוא המנהל את ענייני המדינה . אם ולדימיר צנטר 
מייצג את הלוך הרוח של העולים מברית המועצות , מפלגת העבודה בצרות גדולות . 
קפמאבנזשלשום , לפני ההצבעה בכנסת על הצעת החוק של צחי הנגבי להנהיג עונש 
מוות למחבלים , התכנסו ראשי סיעת מפלגת העבודה להתייעצות . עלתה שם הצעה 
להימנע מהצבעה , כדי לגרום לכך שיוזמתו של הנגבי תיפול בקולות הליכוד בלבד . 
הרעיון היה שמוטב לה , למפלגת העבודה , שלא להצטייר בעיני ציבור הבוחרים 
כמי שבגללה נפלה הצעת החוק . ההנחה הסמויה היתה שרעיון עונש המוות למחבלים 
פופולרי מאוד בקהל הישראלי . בסוף גבר השכל הישר ( מיכה חריש הוביל את 
ההחלטה ) , והחכים של העבודה הצביעו באופן שביטא את עמדתם : הם נגד הנהגת 
עונש מוות . ההתייעצות שיקפה את צרתה המוכרת של מפלגת העבודה : עמדותיה 
אינן חד - משמעיות ; היא מבקשת לשאת חן בעיני הכל ; היא נגררת פעם אחר 
פעם להתפשר עם עצמה , ולגשר על חילוקי דעות בתוכה . זה לעתים נלעג , זה 
תמיד מזיק , אבל זה לא בהכרח מיותר : העבודה חווה עתה את תהליך ההסתגלות 
למציאות המדינית המשתנה . לא רחוק היום שבו תתרחש בליכוד התפתחות דומה . 
כדי לפזר את הערפל האופף את השקפותיה של העבודה , מתכוון המחנה היוני בתוכה 
לחדד את עמדותיה . אם להסתמך על דבריו של עוזי ברעם , בדעתו ובדעת חבריו 
לפעול בתוך המפלגה עד לוועידתה כדי להניעה לשנות את מצעה . הניסוחים שבהם 
משתמש ברעם היום כמו לקוחים ממצעה של רץ , והם ייערבו גם לאוזן האמריקאית . 
הוא מדבר על נכונות ישראלית להגדרה עצמית לעם הפלשתיני , ועל גבולות ביטחון 
וסידורי ביטחון לישראל . כלומר : עמדות המחנה היוני של העבודה מקבלות , 
למעשה , את הניסוחים האמריקאיים מ76 בדבר " תיקוני גבול זעירים " . ברעם 
סבור שלפנייה לציבור הבוחרים עם כרטיס ביקור כזה יש סיכוי גדול יותר , מאשר 
עם הניסוחים המפותלים הנוכחיים ( אחד השיאים האחרונים בעניין זה היה הפשרה 
שהושגה בין פרס לרבין לקראת הפגישות עם בייקר ) . מתנגדיהם של ברעם וחבריו 
מזכירים כי ההישג של המחנה היוני בלשכה השבוע ( % 04 ) אינו מייצג , משום 
שמרכז המפלגה וועידתה נציים יותר מאשר הלשכה . עוד הם מציינים כי הנוסח 
היוני שהוצע להצבעה היה מינץ , ונשמטו ממנו נכונות להידבר עם אש"ף והשלמה 
עם הקמתה של מדינה פלשתינית . כל כך מסובכות , לעתים , עמדותיה של העבודה 
שאפילו גיימס בייקר תעה בהן . בפגישתו עם פרס השבוע , ניכר במזכיר המדינה 
שאינו בקי בהבדלי הגישות בין העבודה לליכוד , לגבי שילוב תושבי מזרח ירושלים 
בבחירות למועצת האוטונומיה . הוא לא כל כך הבין את הרעיון להציב קלפיות 
בבית לחם וברמאללה , כדי לאפשר לתושבי מזרח ירושלים להשתתף בהצבעה . איש 
שיחו נחלץ לעזרתו , והזכיר לו כמה עובדות יסוד על מעמדם של תושבי מזרח העיר 
תושבים ישראלים , מצד אחד ; אזרחים ירדנים , מצד שני כדי להאיר את הפשרה 
שמציעה העבודה בעניין שיתופם בבחירות . במחשבה שנייה , ייתכן שלא ערפולה 
של עמדת העבודה בעניין זה בלבל את בייקר , אלא שמזכיר המדינה הפגין התמצאות 
לקויה בכמה עובדות יסוד הנוגעות לנושא הכי רגיש ביחסי ישראל והפלשתינאים . 
קפמאבנזעוד מעט יחלפו כלא היו מלחמת המפרץ וחוויית החדרים האטומים . מרוב 
להיטות שלא לכונן ועדות חקירה , יישכח הצורך להעמיד בכל זאת לדיון את תפקוד 
מערכת הביטחון , בעיקר בקטע הנוגע להגנת העורף . הרי אפוא נושא לבדיקה : 
ההחלטה למגן את האוכלוסייה בראש וראשונה מפני נשק כימי התבססה על הערכות 
אמ"ן , שבשעת מצוקה עלול סדאם חוסיין להטילו על העורף הישראלי . מכאן נגזרו 
ההחלטות לחלק מסכות גז , לבסס את ההגנה על החדרים האטומים , ולהניח כי 
כל ירי של טילים עיראקיים פירושו שיגור נשק כימי או ביולוגי לעבר ישראל . 
הגישה הזו טעונה עיון : האם המודיעין הגדיר לעצמו מהי שעת המצוקה שבה יפעיל 
סדאם חוסיין את הנשק הבלתי קונוונציונלי שברשותו ? האם שעת המצוקה היא תחילת 
ההפצצות האמריקאיות על בגדד , ראשיתה של המתקפה הקרקעית , אובדן צבאו , 
או התקדמות צבא הקואליציה אל עבר הבונקר שלו ? המדיניות שאותה הפעיל הג"א 
מעידה כי הגדרה מדויקת לשעת המצוקה לא ניתנה . משתמע מכך שצה"ל לא לקח סיכונים , 
ובחר לראות ברגע הראשון של המלחמה את שעתו הנואשת של סדאם חוסיין . לא 
בטוח שתפיסה זו מובנת מאליה ושאין מקום לבחון אותה : האם היתה הגיונית , 
או שהיתה שיקוף של תסמונת החשש מפני ועדות חקירה , ושל הרתיעה מליטול אחריות 
ולגלות מנהיגות . אגב , לפי נתונים שסיפק לי באדיבותו דובר צה"ל , השהות 
המצטברת תחת מסכות באזורי הארץ השונים היתה בין 5 . 4 שעות ( באזורים ו , 
ג ) ליותר מ7 שעות ( באזורים א , ה ) ; וההמתנה בחדרים האטומים נמשכה 
בין תשע לעשר שעות בכל האזורים . 
