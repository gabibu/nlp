יצחק שמיר צודק במאה אחוזים . גורג בוש לא חידש מאומה בנאומו החגיגי לפני 
שני בתי הקונגרס : מאז 7691 דוגלת ארה"ב בעיקרון של שטחים תמורת שלום , 
מתנגדת להתנחלויות , מתנכרת לסיפוח ירושלים ומאמינה שלפלשתינאים מגיעות 
זכויות פוליטיות כלכל עם אחר . אשר על כן , השאלה הרלוונטית שצריכה ללוות 
את ביקורו באזור של מזכיר המדינה , גיימס בייקר , איננה אילו תוכניות שלום 
הוא נושא עמו . בין אם מדובר בוועידה אזורית , בין - לאומית או ועידת זנווה , 
בין אם הנציגים הפלשתינאים ייבחרו או ימונו ברור לחלוטין שמהות הפתרון 
שאליו חותרת ארה"ב כוללת ויתור ישראלי על טריטוריות והסתלקותה מההתנגדות 
למתן זכויות פוליטיות לפלשתינאים . גם תגובתה של הממשלה השולטת היום בישראל 
ידועה מראש , ואין זה משנה אם אסד יגרוס את טיליו וסעודיה תמיר את החרם 
הערבי על ישראל בהסכם סחר חופשי עמה . לאילו ויתורים יכולה ארה"ב לצפות 
מחבורה הכוללת טרנספריסט מוצהר , שרוב חבריה היו מוכנים לסכן את השלום עם 
מצרים בגלל חוף רחצה נידח . המשתנה היחיד בגישתה של ארה"ב לסכסוך הישראלי - 
ערבי הוא איפוא מידת הנחרצות שמגלה ממשל זה או אחר במרוצת 42 השנים האחרונות 
לטובת יישום אותם עקרונות שעליהם דיבר בוש . האם זו תנועה עצבנית וחולפת 
של שיכור ניצחון , או שמא מותר לאתר כאן את ראשיתו של תהליך מתמשך ועקבי ? 
האם שמיר רשאי להשתעשע ברעיון להרוויח עוד כמה חודשים , עד שארה"ב תיכנס 
לשנת בחירות , או שתאוריית ביל קוונדט , שלפיה נשיא אמריקאי אינו נוטה 
להכניס את עצמו למאמץ מזרח תיכוני בשנת בחירות , אינה תופסת לגבי נשיא הנוגע 
בגבול 09 אחוזי הפופולריות ? האם מידת הנחישות שגילה הממשל מראשית משבר 
המפרץ ועד סופו ומאפיינת את גישתו ל"סדר החדש " בסביבה , תאפיין גם את 
המשך הטיפול בסכסוך " שלנו " ? משברי ידיעות המגיעות מוואשינגטון צצה אנלוגיה 
מעניינת בין הטקטיקה שנוקט בוש לסיום הכיבוש העיראקי בכוויית וחיסול מכונת 
המלחמה העיראקית , לבין זו שבה הוא נוקט לסיום הכיבוש הישראלי בשטחים וחיסול 
מצב המלחמה בינה לבין הערבים . שוב הוא פותח בהצהרת כוונות חד - משמעית 
של ארה"ב ומלווה אותה בצעדים מינוריים למדי . בוש שולח את בייקר לישראל 
עם מתנת ריכוך של 056 מיליון דולר ומציב את הפיתוי הבא במרחק של ששה חודשים . 
אין זה מקרי שישראל התבקשה להתחייב שלא לבקש סיוע נוסף עד חודש ספטמבר . 
תמורת הסיוע הבא תצטרך הממשלה לשלם במטבע של ויתורים מדיניים . מצד שני , 
בייקר מבהיר לערבים כי לא יסתפק בטיפול בממד הישראלי - פלשתיני של הסכסוך . 
בדעתו לומר לשותפי הקואליציה האנטי עיראקית באזור כי כדי שיתר להם להיכנס 
לפרדס הזה ולקטוף בו את פרי הניצחון , עליהם לפתוח לרווחה את שערי הפרדס 
הנעול שלהם הסכסוך שלהם עם ישראל . כמו בימים הראשונים של המשבר במפרץ , 
כאשר ארה"ב איפשרה לעיראק למצוא הסדר עם שכנותיה הערביות , מקפיד בוש להדגיש 
כי מסעו של בייקר הוא בבחינת ירצו יאכלו , לא ירצו לא יאכלו . כמו דיק 
צייני , שדיבר על מלחמה ממושכת ועקובה מדם , מניח גם בייקר את הרף בגובה 
נמוך . המזכיר לא בא עם יומרות לכפות פתרון כזה או אחר על הנצים . הוא 
מודיע כי לא ינסה אפילו ללחוץ עליהם ושאין הוא מצפה לפריצת דרך . הוא יאזין , 
יתרשם , ישמיע הצעות וישוב הביתה לדווח . אם יערבו הזמירות לאוזניו של 
הנשיא , הוא ישלח את בייקר למסע דילוגים נוסף , והפעם עם תוכנית מעשית 
יותר שתטפל בו - זמנית בסכסוכי הגבולות הכרוניים , בבעיות הביטחון ובצרכים 
הכלכליים של האזור . בדרך הביתה יעבור בייקר במוסקווה כדי לברר באיזו מידה 
מוכן גורבצוב לתמוך במהלכים הדיפלומטיים שארה"ב מבקשת ליזום באזור . הוא 
יציע לבריה"ם להצטרף לקואליציית השלום בהנהגת ארה"ב , ותמורת הסכמתה לחידוש 
היחסים עם ישראל היא תקבל תפקיד של שחקן משנה . למוסקווה נועד גם תפקיד 
בתסריט הפסימי , כפי שאירע במפרץ , כאשר בריה"ם נתנה את ידה להידוק הברגים 
הדיפלומטיים , ואחר כך הסנקציות , נגד הסרבן . אירופה , בעיקר צרפת , 
תשחק כאן את תפקיד כלב הציד הרעב ששוחרר מרצועתו . זירת ההתרחשות המרכזית 
תהיה שוב בבניין הזכוכית בניו יורק . אין זה מקרה שערב ביקורו של בייקר 
טורחים האמריקאים לשנן את החלטת מועצת הביטחון 242 . יש כאן איתות שקוף 
לישראל , ואולי גם לסורים , שאינם מפגינים יכולת הסתגלות למצב הרוח " ההיסטורי " 
של האמריקאים : אם אינכם מקנאים בסדאם חוסיין , מוטב שלא תחזרו על הטעות 
הנוראה שלו בקריאת כוונותיה של ארה"ב . כך או כך , בהנחה שהמידע שמגיע 
מוואשינגטון אינו אוויר חם , הסטטוס קוו הישן והטוב של שמיר סיים את תפקידו . 
