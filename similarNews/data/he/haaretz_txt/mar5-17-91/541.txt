לדה על - פי האגדה הוואשינגטונית כאשר האנשים הממונים על שמירת דלתו של 
הנשיא רייגן לא היו ערניים מספיק . ראש סגל הבית הלבן וסגניו נהגו לברר 
מראש מה עומדים אורחיו של הנשיא להגיד לו בלשכה הסגלגלה . אבל כאשר הודיעו 
שני מולטי - מיליונרים מקליפורניה , שהאחריות להסבה שעבר רייגן משחקן קולנוע 
לפוליטיקאי נזקפת לזכותם , כי הם רוצים להביא אליו את פיסיקאי הגרעין הזקן 
אדוארד טלר , לא נדלקו אצל שומרי - הסף שום נורות אדומות . כאשר נכנס טלר 
ללשכה , באפריל 3891 , לא היה לרייגן שום מושג על מערכות טילים אנטי - 
בליסטיים בחלל החיצון . כאשר יצא טלר , הוא השאיר מאחוריו תומך קנאי של 
הרעיון להקיף את ארה"ב בחומה פלאית , שתהדוף כל טיל גרעיני סובייטי . מאותו 
יום ואילך חרגה " יוזמת ההגנה האסטרטגית " בהרבה מעבר לתוכנית ביטחונית . 
היא התפתחה לממדים של עיקר תיאולוגי במחשבה השמרנית בארה"ב ; היא היתה 
הרעיון המעשי היחיד כמעט שהעלה רייגן בבחירות של 4891 ; על - פי מידת התמיכה 
בה נמדדו ידידים ואויבים בוואשינגטון ; היא הפכה למבחן - הלקמוס של המהפכה 
הרייגנית . ב2891 העניק מרכז המחקר השמרני " הריטג " למלחמת הכוכבים את 
התואר " החזית הגבוהה " , תוך ניצול מובהק של אתוס הגבורה האמריקאי ב"חזית 
האחרונה " ( נגד האינדיאנים , באמצע המאה ה91 ) . " אנחנו האמריקאים 
תמיד נחלנו הצלחה בחזיתות " , הכריזו אנשי הריטג , " אנחנו נצליח בחזית 
הגבוהה של החלל " . השמרנים האמינו שהיא תשים קץ לדוקטרינת ההגנה המרכזית 
של ימי המלחמה הקרה , " השמדה הדדית מובטחת " , שקיבלה , כראוי , ראשי 
תיבות אנגליים . הדוקטרינה הזו הניחה , כי הואיל ושתי מעצמות - העל מסוגלות 
להשמיד זו את זו , אבל אינן מסוגלות להתגונן זו מפני זו , התמריץ להתקפה 
גרעינית הוא מבוטל . " מלחמת הכוכבים " עמדה להסיר מעל ארה"ב את איום ההשמדה , 
ולנטרל מעיקרו את כוחה הגרעיני של בריה " ם . אם תעלה " מלחמת הכוכבים " 
יפה , אמרו חסידיה , לא יהיה צורך לדבר עם הסובייטים על הגבלת הנשק האסטרטגי 
או על צמצומו . מערכות החלל החדשות יטילו הגבלות לא - וולונטריות על הנשק 
הזה אופציה עדיפה , בהתחשב בכך שהימין האמריקאי לא נתן אמון בשום התחייבות 
שקיבלו עליהם הסובייטים . משרד ההגנה של ארה"ב לא האמין ברצינותה של התוכנית . 
חלקים גדולים של הקהילה המדעית התייחסו אליה בביטול . לעגו לה , שהיא 
לא יותר משעשוע של סימולציה במשחק וידיאו . מכאן גם כינויה " מלחמת הכוכבים " . 
הסובייטים קיבלו אותה ברצינות גדולה הרבה יותר . הם לא חששו מפני פוטנציאל 
ההגנה שלה במחווה תיאטרלית הציע רייגן להעמיד לרשותם את מלוא הטכנולוגיה 
של מלחמת הכוכבים , לכשתפותח אלא מפני פוטנציאל ההתקפה . לא - מעט אנשים 
במערב מאמינים כי יותר מכל דבר אחר , היתה זו " יוזמת ההגנה האסטרטגית " 
ששיכנעה את מיכאיל גורבצוב כי יש צורך בהול לסיים את המלחמה הקרה . והטעם : 
לבריה"ם לא היתה היכולת הכלכלית או הטכנולוגית לנהל עם ארה"ב מירוץ חימוש 
בחלל . קפמאבינכך או כך , נפילת מסך הברזל באירופה סימנה את קצה של מלחמת 
הכוכבים , שלא זכתה ממילא לפופולריות גבוהה בין חברי קונגרס , אשר היו 
צריכים לאשר את תקציביה השנתיים . כאשר ארה"ב שקועה בחובות , הגדולים פי 
שלושה ויותר מתקציבה השנתי , וכאשר מקצצים בתוכניות סעד , חינוך ורווחה , 
האוטופיה החללית נראית מיותרת לחלוטין . שמרנים דיברו על מלחמת הכוכבים 
בלשון עבר . " לבי נשבר כאשר אני רואה את האס - די - איי מתרחק והולך " , 
אמרה בחודש דצמבר מידג דקטר , מסאית של הימין האינטלקטואלי , שבעלה , 
נורמן פודהורץ , הפך את ירחונו " קומנטארי " לאחת הבמות העיקריות של 
מטיפי ההגנה החללית . עכשיו נראה פתאום , שכל זה השתנה בזכות לילות ה"פטריוט " 
בדהראן , בריאד ובתל - אביב . 53 הקליעות של הפטריוט האירו באור חדש לא 
רק את שמי המזרח - התיכון , אלא גם את מעשיותו של הרעיון להזניק טילים נגד 
טילים . הסנטור הדמוקרטי ריצרד שלי ממדינת אלבמה , תומך נאמן של מלחמת הכוכבים 
( אולי גם מפני שבמדינתו נמצאת אחת ממעבדות - הפיתוח העיקריות שלה ) , 
סיפר לאחרונה כי לפני המלחמה נדו לו חבריו בסנאט על עקשנותו . לילות הפטריוט , 
הוא אמר , " הציתו את דמיונם של אנשים . בעיני זה היה כמו הספוטניק " . 
הוא התכוון ללוויין הסובייטי הראשון , ששוגר ב7591 ואשר שיכנע את ארה"ב 
להתחיל תוכנית חלל שעלותה מאות - מיליארדי דולרים . מרכז המחקר הריטג , 
המפרסם עלון ידיעות תקופתי על " יוזמת ההגנה האסטרטגית " , הכריז בראש הגיליון 
האחרון : " ויכוח תיאורטי על הגנה נגד טילים , שנמשך עשרות שנים , יושב 
ב81 בינואר , כאשר טיל פטריוט של צבא ארה"ב הפיל טיל סקאד בליסטי עיראקי . 
. . זו היתה הפעם הראשונה בתולדות המלחמות שטיל בליסטי הופל במהלך קרב " . 
בעל הטור הימני פאט ביוקאנאן , שהתנגד למלחמה בעיראק אבל תמך בהתלהבות במלחמת 
הכוכבים , השיא לנשיא בוש ב32 בינואר את העצה הבאה : " כאשר ישמיע בקונגרס 
את נאומו על מצב האומה , עליו לעמוד על חידוש המימון המלא לאס - די - איי , 
ולא להאזין לשום נימוקי נגד . הוויכוח הסתיים " . הגנרל בדימוס דניאל גרהם , 
לשעבר מראשי קהיליית הביון האמריקאית ותומך של מלחמת הכוכבים , הסביר כי 
הפטריוט הוכיח ש"אתה יכול לפגוע בקליע באמצעות קליע " . כאמור , מתחילת שנות 
ה08 לחמו חסידי מלחמת הכוכבים על רעיונם כאילו היה " עיקר תיאולוגי " , 
במידה של קנאות דתית . אבל ההגינות מחייבת להגיד , שגם ההתנגדות למלחמת 
הכוכבים התאפיינה באותה חימה שפוכה , ובאותה ודאות שאנחנו - צודקים - והם - 
טועים . האופוריה שאחזה את החסידים מאז הופעת הפטריוט העמידה לפחות כמה 
מן המתנגדים על רגליהם . לסלי גלב , בעל טור בעמוד המאמרים רב היוקרה של 
" ניו - יורק טיימס " ולשעבר פקיד בכיר בממשל גימי קרטר , כתב בשבוע שעבר 
מאמר תחת הכותרת " מיתוסים ימניים " , בגנות " התועמלנים הימניים , אשר 
גילו עכשיו איך לנצל את מלחמת המפרץ הפרסי שרבים מהם התנגדו לה , כדי לרכוב 
על סוס - עץ ישן , היישר אל אור השמש " . גלב קבע : " הפטריוט אינו חלק 
מתוכניות יוזמת ההגנה האסטרטגית , ומעולם לא היה , ואין להצלחתו ולא כלום 
עם טכנולוגיית מלחמת הכוכבים " . הן הפטריוט והן מלחמת הכוכבים , הוסיף 
גלב , אמנם נועדו ליירט טילים , אבל להסיק שהצלחת הראשון מבטיחה מיידית 
את הצלחת השני , " זה כמו להגיד כי הואיל ולבני - אדם ולפילים יש אוזניים , 
הם יכולים ליהנות באופן דומה ממוצרט , וכי יש לעודד פילים לעשות כן " . 
גלב פגע בעצב רגיש מאוד . " וול סטריט גורנל " , שעמוד מאמרי המערכת שלו 
הוא הבמה החשובה ביותר של הימין האינטלקטואלי בארה"ב , הסתער על גלב כעבור 
יומיים במאמר מערכת שכלל אפילו הקנטות אישיות . העיתון , שתמך מן ההתחלה 
במלחמת הכוכבים , טען שההבדל בין שני הפרויקטים היה כמותי . " יוזמת ההגנה 
האסטרטגית " נועדה לחלל החיצון , והפטריוט נועד להיות נשק טקטי , כלומר 
לפעול בזירה מצומצמת . " חסידי האס - די - איי " , הוסיף " וול סטריט 
גורנל " , " חשבו כי הטיל האנטי - טקטי הוא האמצעי הטוב ביותר לפריסת ציוד 
ולקידום הרעיון של הגנה טילית " . את המאמר הכתיר העיתון בכותרת " הפטריוט 
של דן קווייל " ניסיון ברור להעניק לסגן הנשיא אשראי על ההצלחות הראשונות 
של המלחמה בעיראק . קווייל היה סנטור כאשר נולדה מלחמת הכוכבים , והוא 
היה מתומכיה הנמרצים . הוא גם אבי הפרויקט המשותף עם ישראל לפיתוח טיל ה"חץ " . 
בעיני הימין קווייל הוא התקווה האחרונה בממשל , המתייחד בחוסר אידיאולוגיה 
ובעודף פרגמטיזם . בהתקרב שנת הבחירות לנשיאות , גוברות בוואשינגטון הספקולציות 
על עתידו של קווייל , העלול להיות מעמסה אלקטורלית על גורג בוש בסיבוב הבא . 
אף כי שני הצדדים לוויכוח אינם חופשיים ממניעים פוליטיים , וכאמור לפעמים 
מפלגתיים , יש כנראה ממש הן בנימוקי הבעד והן בנימוקי הנגד . המתנגדים צודקים , 
באשר הצלחת הפטריוט נגד טיל סקאד פרימיטיווי למדי , המשוגר בגובה נמוך , 
במהירות של שלושה מאך , אינה מבטיחה הצלחה ביירוט טיל המשוגר מחוץ לאטמוספירה , 
במהירות של 51 מאך . זאת ועוד , כל ערכה של " יוזמת ההגנה האסטרטגית " 
הוא בהנחה שהיא תספק לארה"ב מסך בלתי - חדיר . הפטריוט נחל אמנם הצלחה גדולה , 
אבל לא השמיד את כל הסקאדים שלקראתם שוגר , וגם כאשר השמיד רסיסיהם עדיין 
התפזרו לכל עבר וגרמו נזקים ואבידות . לו נשאו טילי הסקאד נשק גרעיני , 
גם הצלחת הפטריוט לחסל שני - שלישים מהם לא היתה עוזרת למי שהיה נפגע מן 
השליש הנותר . החסידים , לעומתם , צודקים במישור העקרוני . הפטריוט הוכיח 
חד - משמעית את חיוניותה של הגנה אנטי - בליסטית . מרכז הריטג אומר , כי 
" אמנם כרגע יכולה רק בריה"ם לאיים על ארה"ב ( בהתקפת טילים בין - יבשתיים ) 
, אבל ייתכן מאוד כי עד סוף המאה יצטיידו מנהיגים מסוגו של סדאם בחמש ארצות 
בעולם השלישי בטילים שיוכלו להגיע אל שטח ארה"ב . רק טכנולוגיית אס - די - 
איי יכולה להגן על ארה"ב , כאשר טילים בליסטיים נפוצים סביב לעולם " . ואם 
לפני עשר שנים היתה הנחה כזאת נחשבת לפרנויה או להזיה , עכשיו קשה להתווכח 
אתה . היש למישהו ספק , שלו היו לסדאם חוסיין טילים בין - יבשתיים , הוא 
היה מוריד למקלטים לא רק את תושבי תל - אביב , אלא גם את תושבי מנהטן ? 
גורג בוש קיבל את עצת השמרנים . בנאומו על מצב האומה קשר את הצלחת הפטריוט 
למלחמת הכוכבים , והודיע כי בשנת הכספים הבאה יבקש בשבילה 6 . 4 מיליארד 
דולר , % 06 יותר ממה שהקצה לה הקונגרס בשנת הכספים הנוכחית . אבל מטרת 
התוכנית תוגדר מחדש : לא להגן על ארה"ב מפני ירי של אלפי טילים בין - יבשתיים 
מבריה"ם , אלא להגן עליה מפני מאה טילים , אשר יירו בו - זמנית מטווחים 
ארוכים וקצרים . אולי באמת מוטב כך . הרעיון האופטימלי של מלחמת הכוכבים 
מדיף ניחוחות של דוקטרינות הגנה בדלניות . הניסיון לעטוף את ארה"ב בחגורת - 
ביטחון עבה , שתהפוך את העולם החיצון ללא - רלוונטי , העסיקה בדלנים אמריקאים 
מוואשינגטון ואילך . בין שתי מלחמות העולם , וגם אחריהן , הציע הימין הבדלני 
שארה"ב תסתפק בצי מלחמה גדול , להרתיע תוקפן מחופיה , שהרי לא יעלה על 
הדעת לשלוח כוחות יבשה שיילחמו את מלחמותיהם של זרים . מלחמת הכוכבים יכולה 
להיות גירסה טכנולוגית מתקדמת של אותו רעיון : ארה"ב תגן על עצמה , והשאר 
ילכו לכל הרוחות . למרבה המזל , הפטריוט הוכיח לא רק שיש ממש בהגנה אנטי - 
בליסטית , אלא שאין ממש בהנחה שארה"ב גולשת אל עידן בדלני חדש . 
