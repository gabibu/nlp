סוכנות " טאס " הגדירה את משאל - העם המתקיים היום , על הסכם הברית החדש 
שמציע גורבצוב בין 51 הרפובליקות והשלטון המרכזי , כ"גורלי לעתיד העולם 
כולו " . ואכן מתברר כי גם התכונה סביב ביקורו של גיימס בייקר במוסקווה , 
לא כל שכן ביקורו של מנכ"ל משרד החוץ הישראלי , ראובן מרחב , והכרזתו 
של משרד החוץ הסובייטי על תוכנית חדשה ומסתורית למזרח התיכון לא היה בהם 
כדי להסיט את תשומת לבו של סרגיי גריגורייב , אחד מדובריו של הנשיא גורבצוב , 
ממשימתו המרכזית : ההכנות לקראת המשאל . על שאלותי בענייני המזרח התיכון , 
ואפילו עיתויה האפשרי של פסגת בוש - גורבצוב שנדחתה מפברואר , השיב , 
" אינני מתמצא בכך , עברתי על זה רק ברפרוף ואינני רוצה להיכשל או להכשיל 
אותך . בימים האלה יש עלי עומס רב בכל הקשור למשאל " . הוא נקבע כדי להבהיר 
את יחסם של אזרחי בריה"ם להמשך קיומה כמדינה , ואת הצורה שבה תתקיים להבא . 
עבור השלטון המרכזי השאלה היא חד - משמעית : האם בריה"ם נשארת מדינה מאוחדת 
או שתתפרק לכמה מרכיבים . כך קרה שהמשאל הפך להיות מוקד לכל מיני ריגושים 
פוליטיים , וכוחות המתנגדים למרכז מנסים לנצל הן את המשאל עצמו , והן עניינים 
אחרים , כדי להגביר את חוסר האמון במרכז . אז מדוע הכרחי לקיים את המשאל 
למרות הכל ? מפני שלמרות ההכרזות של אותן שש רפובליקות כי לא ישתתפו , 
בכל זאת מקצת מתושביהן יצביעו ובכל אופן גם בלי הרפובליקות הללו נשארו % 79 
מאוכלוסיית בריה"ם ו%29 מן הפוטינציאל התעשייתי שלה . צריך שאלו ישיבו בבירור 
ולעיני הכל לאן אנו הולכים , מה היחס כלפי מדיניות הממשלה וההנהגה שבראשות 
גורבצוב . למרות שהרפובליקות הבאלטיות מסרבות להשתתף , הרי מאסטוניה למשל 
יצאה הכרזה כי אינם מתנגדים שהאוכלוסייה הדוברת רוסית , או עובדי מפעלים 
הכפופים למרכז יצביעו . הדבר יבהיר את יחסה של אותה אוכלוסייה , וכך עשוי 
להיות גם בלאטוויה ובליטא . במולדאוויה , כידוע לך בוודאי , יש אזור המאוכלס 
בעיקר בבני המיעוט הגאגאוזי , ובאזור הדנייסטר גרים בעיקר רוסים ואוקראינים 
ולא מולדאווים . גם שם יתרחשו דברים שיבהירו את יחסה של אוכלוסיה זו אל 
רעיון הפדרציה המחודשת . בארמניה ובגרוזיה העם הוא חם - מזג יותר וגם היחס 
שונה . המשאל יאפשר להנהגה לעמוד על יחסם של ההמונים אל הרעיון המוצע , 
וכך הוא ישפיע על פעולות המרכז לפי מידת האקטיוויות שבה תתבטא האוכלוסייה 
לטובת הפדרציה המחודשת . לתוצאות תהיה חשיבות לשלב המסיים של העבודה על 
ניסוח חוזה הברית . יש הצעות שונות ושמות משמות שונים . בפרט מדובר במלה 
" סוציאליסטיות " שבשם הנוכחי , מאחר שמקצת הרפובליקות המרכיבות את הברית 
שוללות את הכינוי " סוציאליסטיות " . באמת יש אולי טעם לחשוב על השם . 
אבל יש עוד שורה של הצעות : האם יוגדרו אלו " רפובליקות " או " מדינות 
ריבוניות " אולי האפשרות השנייה היא שתתקבל . אך כל זה אינו סופי והמצב 
יתברר רק בשלבים האחרונים של העבודה על החוזה . אני חושב שמצב כזה יחייב 
צעדי תיקון מסוימים הן במדיניות המרכז , הן בעבודה על חוזה הברית . לפי 
שעה אין לי רושם כזה , אך לשם כך יש משאל עם , לבטא את רצון העם ושאיפותיו . 
המרכז סבור שראוי וגם תכליתי לשמור על הברית בצורה המוצעת לחדש את התוכן 
אך להשאיר את הפדרציה . אם פתאום יתגלה יחס שלילי של הציבור זה בוודאי 
יחייב צעדי - תיקון כלשהם . נחכה ונראה . יש כאן מסכת צפופה של כוחות שבמקרה 
זה פועלים יחד נגד משאל העם . מצד אחד יש רפובליקות לאומיות שיש בתוכן כוחות 
המבקשים לפרוש מן הברית ולהמשיך בהתפתחות עצמאית . אך בו בזמן יש שורה של 
כוחות פוליטיים ברפובליקות המרכזיות , ברוסיה , אשר היו רוצים לדחוק את 
המרכז הצדה ולכפות בכל הדיונים את העמדות העדיפות בעיניהם . אני חושב שבוריס 
ניקולאייביץ ילצין הימר הרבה מאוד על משאל - העם הזה וברור שקלפים מסוימים 
שלו משחקים כאן . צריך להבין שאם בוריס ניקולאייביץ מנסה לנצל זאת במסגרת 
העימות עם הממשלה המרכזית , ועוד עם המומנטום שיוצר יחסו החריף בין היתר , 
גם בעניין היריבות האישית הרי כל זה צריך להיות מובא בחשבון . שאלה לא 
פשוטה . בואי נצא מתוך המציאות הקיימת . רוב אוכלוסי המדינה שלנו , כפי 
שאני מניח , היו רוצים שנשיא בריה"ם ומנהיג רוסיה יוכלו לעבוד יחד . 
