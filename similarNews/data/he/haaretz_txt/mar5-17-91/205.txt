בודפשט ( מיוחד ל"הארץ " ) . " בלי פתרון הסכסוך הגדול במזרח התיכון , 
יישאר האזור בבחינת מלכודת אש . יש צורך בהסדר גלובלי . ברור שההכרה בישראל 
היא חלק הכרחי של ההסדר דברים אלה אמר שר החוץ הסובייטי לשעבר , אדוארד 
שוורדנדזה , בראיון ל"מוסקובסקייה נובוסטי " . זהו הראיון הראשון שהעניק 
שוורדנדזה מאז התפטרותו . הוא אמר כי מלחמת המפרץ העמידה את העולם ואת הקהילייה 
הבין - לאומית במבחן חמור . העולם והפוליטיקה השתנו וניתן מקום לשיקולים 
מוסריים . אנו יכולים בהחלט לדבר על סדרי - עולם חדשים , שבהם התוקף לא 
ייצא בלא עונש . שוורדנדזה סיפר כי ערב המשבר , כשנפגש באירקוטסק עם עמיתו 
האמריקאי , גילה לו בייקר שבידיו ראיות על מעשה תוקפנות אפשרי מצד עיראק . 
הוא אמר : " אז לא האמנתי לו . חשבתי שאנשים נבונים אינם יכולים לקבל 
החלטה כזו , המנוגדת לתהליכים העולמיים " . לדברי שוורדנדזה , מיד לאחר 
כיבוש כוויית הזהירה בריה"ם את סדאם חוסיין כי למעשיו תהיינה השלכות חמורות , 
שאין לחזותן מראש . בהיותו במוסקווה , נאמר לטארק עזיז כי על עיראק לסגת 
מיד . גורבצוב שיגר מכתב בעל תוכן זהה לשליט עיראק . " לא הצלחנו לשכנע 
אותם . גם לאחר מכן דבקנו בתביעה להמתין עד ה51 בינואר , כדי שלעיראק תהיה 
שהות למחשבה שנייה . ניסינו לנצל ביעילות שעה של רצון טוב . שוב הזמנו 
את עזיז למוסקווה . שוחחנו עמו ארבע שעות . " תוכן השיחה אינו סודי , 
אני יכול לגלותו . ניסיתי לתאר באוזניו את תוצאותיה הצפויות של התוקפנות , 
את עוצמתם ודיוקם של כלי המלחמה האמריקאיים . אמרתי לו כי ההנהגה העיראקית 
עושה מעשה התאבדות . גורבצוב דיבר עמו בסגנון בוטה עוד יותר " , אמר שוורדנדזה . 
קפידבינהוא סיפר כי לאחר שיחתו עם טארק עזיז " הגעתי למסקנה שהמלחמה בלתי 
נמנעת . הניסיון לקשור את פינוי כוויית בפתרון הבעיה הפלשתינית היה פשוט 
מגוחך קשירת שחרורו של עם אחד בשיעבודו של עם אחר ( שהוא , נוסף לכל , 
עם מוסלמי ) . " זו היתה תוכנית הרפתקנית , שנועדה לגרור את ישראל לקרבות 
בכל מחיר , להפוך את הסכסוך למלחמה ערבית - ישראלית ולאחר מכן לסכסוך עולמי . 
על כן תמכתי בקו נוקשה כלפי עיראק : שסדאם יסוג תחילה ללא תנאי ולאחר מכן 
ניתן להכריע בשאלה הפלשתינית , במבנה מערכת הביטחון האזורית ובשאר הבעיות " , 
אמר שר החוץ לשעבר . שוורדנדזה גילה כי משרד החוץ הסובייטי המליץ שבריה"ם 
תעלה את הצעות ההסדר שלה לפני תום האולטימטום של מועצת הביטחון , בסביבות 
ה01 בינואר , אולם הצעה זו נדחתה . " איני מאשים איש , גם אני עצמי לא 
הייתי משוכנע כי עיראק תנצל את ההזדמנות שתינתן לה . בגדאד שכנעה את עצמה 
שהיא מסוגלת לנצח במלחמה . במבט לאחור , העלאת ההצעה הסובייטית במועד ההוא 
היתה מעשה נבון יותר מאשר בסוף פברואר , לקראת המערכה היבשתית " , הסביר . 
שוורדנדזה גילה עוד כי הציע להקים ועדה של הרמטכ"לים של המדינות החברות במועצת 
הביטחון , לשם ניהול המלחמה . הוא אמר כי הוא משוכנע ש"בעתיד יהיה צורך 
לשקול בראש וראשונה אפשרות כזאת " . שר החוץ הסובייטי לשעבר הודה כי היו גם 
משגים במעשיה של בריה"ם : " האותות ששיגרנו לסדאם אולי לא תמיד היו נכונים . 
אי - אלה אותות היו בלתי - מדוייקים ויכלו אולי לעודד אותו . אולם בעיראק 
היו אלפים מאנשינו , בראש וראשונה היה צריך להציל אותם . אני סבור כי האמריקאים 
גילו בעניין זה הבנה כלפינו , אם כי ייתכן שפה - ושם נשארו בנפשם עוקצים 
כלשהם " , הוסיף השר לשעבר . 
