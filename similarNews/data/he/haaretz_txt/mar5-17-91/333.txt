או בבקבוקי תבערה , אבל משפחה כווייתית אחת עמדה כנגד הכיבוש העיראקי באמצעות 
סיגריות , סטייקים ומכשירי חשמל ביתיים . אמירי סולטן ( שם בדוי ) החזיק 
בידו מנורת שמן , והאיר את הדרך למאגר סודי במרתף הווילה שלו בפרבר העיר . 
הוא התעכב ליד תיבות של מוצרים אלקטרוניים והסביר את מערכת החישובים ששיכלל 
בשבעת החודשים האחרונים . מעבד מזון שניתן לקצין העיראקי הנכון יכול היה 
למנוע ביזה סיטונית של חיילים . רדיו - טייף בתוספת מזון וסיגריות ריכך את 
לבם של שומרים במחסומי דרכים . מקלטי טלוויזיה אפשר היה למכור או להחליף 
תמורת מזומנים ודלק , שהיו מבוקשים מאוד . פעם אחת שיחד אמירי קצין כדי 
שישחרר בן - דוד שנעצר והוכה . " הקצין ביקש אחד מכל סוג " , אמר על מכשיריו 
החשמליים . לאחר שבעה חודשים עברו נכסיה של משפחת סולטן " שחיקה רצינית " , 
אם להשתמש בזרגון הצבאי האמריקאי . מ009 מקלטי טלוויזיה שהיו בידיהם באוגוסט , 
נותרו 08 בלבד . " בעלות - הברית באו בדיוק בזמן " , אמר אמירי . משפחת 
סולטן , משפחת סוחרים ידועה , ביקשה להישאר בעילום שם , מחשש לחייהם של 
שלושה מבניה שעדיין מוחזקים בידי עיראק . אבל כאשר סיפרו את הפרטים של מה 
שהם מכנים " קאבוס " , או הסיוט שלהם בשבעת החודשים האחרונים , הם המחישו 
את הדרך שבה שוחד ועורמה סייעו לכווייתים להחזיק מעמד במשטר של כיבוש אכזרי 
ותאב - בצע . זו משפחה גדולה ומלוכדת ש051 בניה מתגוררים בבתים של שכונה 
אמידה . מאז אוגוסט היה מרכז הפיקוד שלהם חצר ביתו של אמירי , גן מוקף 
חומה גבוהה ובו שלושה ספסלים פשוטים שעץ תמר גדול מצל עליהם . על כוסות 
אין - סופיות של תה מתוק וקפה טורקי הם טיכסו עצה בקולות מונמכים , איך 
להימנע מצרות ואיך לצמצם כמידת האפשר את הנזק כאשר יבואו צרות . הבעיה הראשונה 
של המשפחה היתה החיילים העיראקים , שנראו להוטים לגנוב כל מכונית שנראתה 
בשטח . עימות עם חייל הסוחב מכונית בלילה היה עלול להיגמר ביריות . לאחר 
שאיבדו כמה מכוניות , הוציאו בני המשפחה את האוויר מצמיגי המכוניות שלהם . 
במהרה חזרו העיראקים עם משאבת אוויר והמשיכו לגנוב . בני המשפחה הגיבו בסילוק 
הסוללות , ואפילו גלגלי ההגה . העיראקים חזרו עם משאית וגררו מכונית נוספת . 
בעקבות זאת הסתירה משפחת סולטן מכוניות רבות כמידת האפשר בחצרות הבתים , 
ולעתים קרובות הם נסעו בעיר באופניים . " גם כמה מהם גנבו העיראקים " , 
אמר עבדול , אחיו של אמירי ושותפו העסקי , והוסיף כי למשפחה נותרו רק 
עשר מ07 המכוניות שלה . מבחינה נוספת שפר גורלם של הסולטנים יותר משל כווייתים 
אחרים . העסקים המגוונים שלהם כוללים גם מלון שקיבל משלוח ענק של מזון ימים 
ספורים לפני הפלישה . המשפחה הצליחה להציל כמויות גדולות של שני פריטים 
לפני שהשתלטו העיראקים על המלון , ומאז ניזונו מהם . " לא היה לנו כלום , 
רק סטייק ושרימפס " , אמרה אשתו של עבדול , שאחאנז . היא עשתה כמיטב יכולתה 
כדי להפר את המונוטוניות . " ניסינו לטגן את השרימפס , למרוח על לחם , 
לבשל , לצלות , לתבל בקארי ובסגנון סיני ברוטב סויה , אבל אלה היו עדיין 
שרימפס " . כיוון שהשווקים בכוויית היו עדיין סגורים , יתרת הסטייק והחסילונים 
נשארו בתפריט והוגשו לשולחן לאור נרות ( כאשר מערכת החשמל לא תוקנה ) . 
קפמאבינפחות מזל היה למשפחה עם הסחורות האחרות שהחזיקה . ימים ספורים לאחר 
הפלישה החלו העיראקים לבזוז את חנויותיה ומחסניה , על אף שבני המשפחה החליפו 
מנעולים וריתכו דלתות כמעט מדי יום . במחסן אחד ירו העיראקים בשני עובדים 
הודים , היכו אותם באלות ורוקנו כליל את המקום . הם אפילו תלשו מזגנים 
מהקיר וכיורים מחדר הרחצה . המשפחה החליטה להציל מה שניתן מהחנויות הספורות 
שעדיין לא רוקנו , אך לא היו לה די עובדים ואמצעי תחבורה . " אנחנו 
היינו מעמיסים על משאית , והם היו מעמיסים על שלוש " . בחנות בגדים אחת 
מצאו עצמם בני המשפחה בתחרות קדחתנית עם קבוצת עיראקים בהעמסת סחורה . נאדיר , 
בן - דודו של עבדול , הסיח את דעתו של קצין עיראקי בשיחה על אילו לבנים 
יתאימו במיוחד לארוסתו של הקצין , בעוד עבדול העמיס בקדחתנות כל מה שמצא . 
" זו היתה חנות אחת שממנה הוצאנו כמות כמעט שווה למה שהם הוציאו " , אמר 
נאדיר . רוב מעשי הביזה נעשה באישורו ובארגונו של הצבא העיראקי , אך לא 
תמיד . היו חיילים שפחדו כי ייתפשו ויוצאו להורג . עובדה זו איפשרה מדי 
פעם למשפחת סולטן לצמצם את ההפסדים . אמירי נחלץ מחייל עצבני במיוחד כאשר 
הציע לו טלוויזיה צבעונית וקבלה , כדי שהחייל יוכל להוכיח כי רכש את המקלט 
באורח חוקי . אבל החייל לא ידע שהמקלט פעל בשיטת שידור אחרת מזו שיש בבגדד . 
" ניצחון קטן אחד לכוויית " , אמר אמירי , בעל הזקן הלבן . בני המשפחה 
שהצילו כל מה שהיה אפשר עשו עסקים בחצר ובמרתף של אמירי . תחילה השתמשו 
בסחורות בעיקר כתוספת שוחד כדי להימנע מהצקות , לשחרר קרובים מהכלא , לקבל 
היתר או תעודת זהות , שהיו דרושים מאוד . במשך הזמן למדו גם להשתמש בסחורות 
כאמצעי מנע , למדו לקדם קציני משטרה או שומרים חדשים במחסומי דרכים ברדיו - 
טייף או מעבד מזון ( פריט מבוקש ביותר שהעיראקים מכנים " סיט אל - ביית " , 
עקרת בית ) . אחד מבני המשפחה , רופא , הרעיף על העיראקים אספירין ותרופות 
אחרות , ושני פריטים אסורים ומבוקשים מאוד בעיראק : גלולות נגד הריון והתקנים 
תוך - רחמיים . " הלקח הגדול ביותר שלמדנו היה להגיע לעיראקים לפני שהם 
יגיעו אלינו " , אמר עבדול . השוחד איפשר לבני המשפחה לעבור תחנות ביקורת 
בלי שיערכו אצלם חיפושים , שלוא היו נערכים , היו עלולים לגלות את הרובים 
שהעבירו לפעמים במכונית . נאסר בן ה22 סיפר כי ירה בכמה עיראקים ופוצץ 31 
מכוניות . הרגע הגדול שלו , נזכר , היה באוגוסט , כאשר אזרחים עיראקים 
נסעו לכוויית כדי להתבונן במחוז ה91 החדש ולבזוז . בדרך כלל הם באו במוניות , 
ונאסר הזמין נהג מונית אחד לחצר לשתות מים קרים . ידיד שלו שפך על המונית 
הריקה דלק ופוצץ אותה . " לאחר כמה שבועות חזרה השמועה לבגדד שכווייתים 
הם אנשים מסוכנים " , אמר נאסר , והוסיף כי אזרחים מועטים באו אחר כך . 
כאשר העיראקים הידקו את אחיזתם , דעכה ההתנגדות בנשק , במידה שהיתה . 
עם החרפת הביזה , החלו הכווייתים לסבול ממחסור במזון , דלק ובעיקר מזומנים . 
באמצעות מתווך סנגלי באו בני המשפחה במגע עם סוחרים עיראקים שנסעו דרומה 
לקנות סחורות בקנה מידה רחב . קשרים עסקיים אלה היו המגע הידידותי היחיד 
בין כובש לנכבש . " כמה מהסוחרים ההם הצטערו על מה שעיראק עשתה לנו , 
והם רצו ביטחונות שהסחורה שאנו מוכרים להם אינה גנובה " , אמר אמירי . הוא 
אפילו שיכן סוחר אחד בביתו ונתן אשראי בסך 003 אלף דולר לכמה אחרים . הם 
החזירו לו במהרה את הכסף . " העיראקים הם חיילים מחורבנים " , אמר אמירי , 
" אבל אם אי - פעם יקבלו את הסיכוי , יום אחד הם יהיו קפיטליסטים טובים 
מאוד " . אמירי אומר שמכר סחורות בשווי של כ2 מיליון דולר , ויחד עם סוחרים 
אחרים חילק את רוב הכסף דרך רשת של כ07 תאים . לאחר חודש או שניים של כיבוש , 
אמר , " ההתנגדות לא עסקה בירי על עיראקים , היא האכילה והלבישה כווייתים " . 
הכסף גם תמך במה שכינה אמירי " אי - שיתוף הפעולה " עם העיראקים . למשל , 
בקניית דלק בשוק השחור נמנעו בני המשפחה מלשים לוחות זיהוי עיראקיות על 
המכוניות שחייבות היו להיות מצוידות בהן כדי לקבל שירות בתחנות דלק רשמיות . 
אחד מבני - דודו של אמירי , חובב רדיו שבילה את עתותיו מול מסוף מחשב מתחת 
לנורת חשמל במרתף , קיים את אחד מקווי הקשר המועטים עם העולם החיצון . 
בדרך כלל שלח הודעות אישיות לכווייתים בחו"ל ומדי פעם קיבל מסרים מוזרים 
בתשובה . בן - ערובה גרמני לשעבר בכוויית שלח לא מכבר הוראות איך למצוא 
תיבת מזון שהשאיר מוסתרת בפתח מזגן בביתו . חודשים אחדים לאחר הכיבוש חיברו 
העיראקים רשימה של חובבי רדיו ויצאו לפשיטה להחרים את הציוד . בן - דודו 
של אמירי בירך לשלום בנימוס את החיילים בפתח ביתו , מסר להם ציוד רדיו מיושן , 
והמשיך לשדר מהמרתף . הוא גם ערם קופסאות מזון מפתות ליד הדלת כדי לפייס 
כל מבקר עתיד . לכמה מבני המשפחה היה פחות מזל . צעירה אחת שנתפסה עם דרכונים 
ותעודת זהות מזויפים נלקחה ( הם לא יודעים היכן היא נמצאת ואם נשארה בחיים ) 
. צעיר שנעצר במחסום דרכים ושחיפוש בכליו העלה קלטת של שידורי " קול אמריקה " , 
הוחזק במעצר שמונה ימים , הוכה בצינור גומי ופניו נחרכו בסיגריות בוערות 
לפני ששילמה המשפחה 41 אלף דולר כדי לשחרר אותו ולהבריח אותו לערב הסעודית . 
שני צעירים אחרים נתפסו במהלך מעצרים שרירותיים זמן קצר לפני קרבות הקרקע , 
ומאז נעלמו עקבותיהם . קפמאבינאבל משפחת סולטן רואה עצמה כבת - מזל . בן 
של שכן נצלב , נורה וגופתו הושלכה ליד דלת הבית . אחר , נער בן 31 , 
נתפס כשבידיו מכתב לנשיא ארה"ב גורג בוש , שבו נאמר : " מר בוש , בבקשה 
בוא לעזור לנו " . העיראקים ירו בראשו והשאירו אותו ברחוב כשהמכתב עדיין 
בידו . גוויות התגוללו לא אחת ברחובות ימים מספר עד שזוהו על - ידי קרובי 
משפחה , כיוון שכל מי שדיווח על מקרה מוות למשטרה הסתכן במעצר ובהאשמה כי 
הוא הרוצח . לאחר תום המלחמה נערכה חגיגה קולנית בחצר . השער היה פתוח , 
וכל מבקר התקבל בברכה והתכבד בסטייק ושרימפס או שרימפס וסטייק . אחד מאלה 
שעברו בשער היה אחיו הבכור של אמירי , ששהה מחוץ לכוויית כאשר פרצה המלחמה . 
עד שעות הלילה המאוחרות החליפו האחים סיפורים על הכובשים לשעבר , מקצתם 
ללא ספק בדויים . למשל , על חייל שאכל כפות שלמות של קרם פנים ניוויאה 
כי חשב שזה יוגורט , ועל הקצין שלאחר שהכניס את התקע של תנור מיקרוגל לשקע , 
התלונן כי לטלוויזיה יש קליטה גרועה . סוף המלחמה גם הביא הזדמנויות עסקיות 
חדשות . אמירי בילה סוף - שבוע עם קציני אספקה צבאיים אמריקאים ברחבי כוויית 
סיטי , שחיפשו אחר חדרים לאכסון חיילי הקואליציה החוזרים . " זו המעדניה , 
זה דלפק הקבלה " , אמר להם אמירי , כאשר סייר בלובי המפוחם של מלונו על 
שפת הים , שהועלה באש יחד עם רוב המלונות בימי הכיבוש האחרונים . הקומות 
העליונות ייפתחו כעבור ימים אחדים , הבטיח . בווילה שלו האכיל אמירי את 
הקצינים עד להתפקע בסטייק ושרימפס . הם עזבו מרוצים , והבטיחו לבני המשפחה 
לשמור על קשר . לאחר שנפרד מהם ליטף אמירי את זקנו הארוך וחייך . " לרגע 
אחד " , התבדח , " חשבתי להציע להם גם כמה מקלטי טלוויזיה " . 
