סדאם חוסיין ועיראק הובסו . נשיא ארה"ב , גורג בוש , מדבר על סדר חדש 
במזרח התיכון , שיהיה מבוסס בוודאי על יצירת איזון מדיני וביטחוני חדש בין 
מדינות האזור , טיפול בפערים הכלכליים בין המדינות ובתוכן והשגת שלום בין 
ישראל והערבים . צעדים אלה נחוצים והכרחיים , אולם בעקבותיהם לא יבואו 
השלום , היציבות וההרמוניה לאזור . הסכסוך אינו נובע רק מסיבות כלכליות , 
ביטחוניות ולאומיות . משקל מכריע יש לאיסלם ותחייתו הפונדמנטליסטית . 
ההתמודדות בינו לבין תרבות המערב , היא במהותה מלחמה בין שתי ציוויליזציות . 
מחבר " קץ ההיסטוריה " , פרנסיס פוקויאמה , חשב שהתמוטטות הקומוניזם כעת , 
לאחר שהפשיזם הובס בכוח , מצביע על סוף ההיסטוריה כי המערב והדמוקרטיה 
הליברלית ניצחו אחת ולתמיד . הוא טעה . מול המערב מתייצב כעת האיסלם על 
מיליארד מאמיניו , עם דתו הטוטליטרית ואמונתו המשיחית , שלדעתו היא צריכה 
לשלוט בעולם . האיסלם הוא כעת מיליטנטי , אגרסיווי ובעל כושר ספיגה גדול . 
מפלה צבאית אחת , גם אם היתה קולוסלית בממדיה , לא תכריע ולא תכניע את 
קנאי האיסלם , מה עוד שבוש עצר את הלחימה בטרם הושלמה המלאכה , ובכך לא 
מנע מסדאם חוסיין להציג את המפלה הגדולה כניצחון גדול . אכן , שעה שבחלקי 
העולם האחרים נושבת רוח של דמוקרטיזציה וליברליזציה שהבקיעה לא רק את מסך 
הברזל אלא התפשטה גם לארצות אמריקה הדרומית , אפריקה ואסיה השעון בעולם 
האיסלם הולך אחורה . סדאם חוסיין , מנהיג מפלגת הבעת החילונית בעיראק , 
הפנה בעת צרה עורף לעקרונותיה ופנה לתחושות הפונדמנטליסטיות ולשנאה למערב 
ולישראל , כדי לגייס את ההמונים ולרכוש תמיכה בעולם הערבי . גם במדינות 
הערביות שהצטרפו לקואליציה האנטי - עיראקית הפגין העם בעד המנהיג העיראקי . 
החברה הערבית נשארה פיאודלית , פטרנליסטית ומסורתית . המשטרים הערביים 
הם דיקטטורות אכזריות או מתונות . במדינות המעטות שבהן מתקיימות בחירות 
כמעט חופשיות , המנצחים אינם הזרמים הדמוקרטיים והמתונים , אלא הפונדמנטליסטיים . 
ודוגמאות אפשר לראות בירדן , באלגיר ובתוניס . גם ההתקוממות נגד סדאם חוסיין 
אינה נישאת על כתפי גורמים דמוקרטיים . את דגל המרד הרימו השיעים הפונדמנטליסטים 
הנושאים עיניים לאיראן . גורמים אלה עלולים להשליט משטר אנטי - מערבי ואנטי - 
ישראלי חריף יותר משהשליט סדאם ואף לחתור לקואליציה אנטי - ישראלית תוקפנית , 
שבה יהיו שותפות איראן , עיראק , ירדן וסוריה . הסיבות העיקריות להתפתחות 
זו הן התסכול של העולם הערבי והמוסלמי ממעמדם הנחות בעולם לעומת האימפריות 
האדירות שהיו לו בעבר , ומאי - יכולתם להשתלב בתהליכי המודרניזציה של המערב . 
אירופה של ימי הביניים היתה מפגרת לעומת האימפריה הערבית שיצרו מוחמד ויורשיו . 
ההתפתחות הגדולה של אירופה החלה עם השחרור מכבלי הדת , עם הרפורמציה והרנסנס , 
עם ההשכלה והביקורת על הילודה . המהפכה הצרפתית פתחה את העידן המודרני , 
וכתוצאה ממנה באה האידיאולוגיה במקום הדת והאלפבטיזציה איפשרה חדירה האידיאולוגיות 
לשכבות הרחבות . החילון איפשר במידה רבה את המהפכה המדעית והתעשייתית , 
שתרמו מצדן לא מעט ל"מות האלוהים " . גם בשביל אלה שהמשיכו להאמין בבורא 
העולם , הוא חדל להיות גורם המתערב בחיי היום - יום וקובע את אורח החיים . 
לעומת התרבות ההומניסטית של המערב , במרכז האמונה האיסלמית עומד אלוהים 
והציות לו . באיסלם לא קמו לותר או פרוטסטנטים , בתוכו לא התרחשה מהפכה 
דומה למהפכה הצרפתית , ההמונים שלו לא עברו תהליך של חילון וגם המהפכה המדעית 
והתעשייתית רק התדפקה על דלתותיו , כחיקוי של המערב , אך לא נכנסה לטקרלינו . 
כתוצאה מכישלונותיהן לעומת העולם המערבי , לא ביצעו ארצות האיסלם מפנה חד 
כמו שהיה ביפאן , שהדת לא היוותה בה מחסום , בפני רכישת התרבות והציוויליזציה 
המודרנית המערבית . הפונדמנטליזם האיסלמי מוסיף לראות בתרבות המערב מרד בסדר 
האלוהי , והוא שולל אותה מכל וכל את אורח החיים שלה , את תרבות הצריכה 
עם שיטת הכלכלה הקפיטליסטית , את האינדיווידואליזם חסר הרסן , את ההתייחסות 
לזכויות הפרט , את השיטות הדמוקרטיות . בשבילו המערב הוא דקדנטי , מושחת 
מבחינה מוסרית , שקוע במתירנות מינית ונעדר ערכים ( אין זה מקרה שאיראן 
האיסלמית מתנגדת יותר לארצות - הברית מאשר לברית - המועצות האתיאיסטית , 
ושנאתה לאמריקה גברה אף על רצונה לסלק חשבונות עם עיראק , שתקפה אותה וניהלה 
מלחמה הרסנית נגדה ) . לפיכך הציג סדאם את המלחמה עם הקואליציה כמלחמה 
בין טוב ורע , בין אלוהים ושטן . הסוציולוג ש . ז . אייזנשטט קובע כי למודרניות 
שלושה מאפיינים : רציונליזציה לעומת מסורתיות ודתיות ; שינוי לעומת יציבות ; 
חירות לעומת סמכות . העולם האיסלמי משולל את כל שלוש התכונות האלה . 
כמו הפשיזם בשעתו הוא מנצל בורות , אי שביעות רצון חברתית , לאומנות , 
חוסר אמון בדמוקרטיה ובאדם , כדי להנהיג משטר טוטליטרי דתי משלו . האיסלם 
סבור שהמסר של הקוראן הוא סופי ומיוחד במינו , ואין אפשרות של מיזוג כלשהו 
בין האיסלם לבין השקפה אחרת מה גם שהאיסלם אינו זקוק לכך , כי הוא עונה 
על כל הבעיות . ניסיונות של חילון , מודניזציה והתערבות , אף שנעשו , 
לא עלו יפה ועולם האיסלם נשאר שקוע בנחשלותו . בין אינטרסים אפשר למצוא 
פשרה , אך מלחמות דת ותרבות , בדומה למלחמות אידיאולוגיות , הן האכזריות 
והבלתי פשרניות ביותר . ספק אם תבוסתו של סדאם חוסיין תהווה פרשת דרכים 
להתפכחות . עולם האיסלם צריך להגיע בעצמו להכרה שפיגורו אינו תוצאה של קולוניאליזם 
מערבי , אלא הוא נובע ממהות האיסלם . מכאן , שמדינות האיסלם צריכות להוציא 
את עצמן מהנחשלות בכוחות עצמן . זה ייקח זמן . הממשל האמריקאי לא רצה 
ללכת רחוק מדי במלחמת המפרץ , כדי למנוע השפלה ופגיעה בכבוד העיראקים . 
אבל מדיניות של פיוס כלפי האיסלם לא תביא להשלמה . לא מדיניות של פיוס 
דרושה , אלא מדיניות של בלימה , כפי שננקטה בעבר כלפי הקומוניזם . יחסים 
של שיתוף פעולה עם בריה"ם התאפשרו רק כשמדינה זו פנתה לעבר דמוקרטיזציה . 
אין פירושו של דבר שאין לחפש דרכים להתקיים זה בצד זה , אך עד שלא יגיעו 
המודרניזציה , ההומניזם והדמקורטיה גם לארצות האיסלם , לא יהיה סדר חדש 
אמיתי ויציב שרוי באזורים האיסלמיים . מכאן לישראל : יש לחפש פתרונות לבעיה 
הפלשתינית ולהסדר עם מדינות ערב , אולם אין לעשות זאת על סמך האמונה הנאיווית 
שהערבים ויתרו על השמדת ישראל . עלינו לחתור לסדר מפני שזהו כורח המציאות . 
האינטרס הישראלי הוא לסיים את השליטה על מיליון וחצי הערבים המתגוררים בשטחים , 
וניתן לעשות זאת רק על - ידי ויתור על רוב השטחים . כפי שכתב " האקונומיסט " 
ב2 . 61 : " מלחמת המפרץ קטלה את הרעיון האופנתי הטרום מלחמתי , שאין 
לישראל מה לפחד משכניה הערביים אם תעשה שלום עם הפלשתינאים . השלום עם הפלשתינאים 
הוא תנאי למזרח תיכון יציב , אך לא די בזה . יציבות אמיתית תגיע למזרח 
התיכון רק כאשר דמוקרטיה ממשית תגיע לעולם הערבי והרודנים הערבים לא יכלו 
להגיד לעמיהם שהדרך לירושלים ולגן העדן מובילה דרך ארץ שכניהם " . 
