הקורא רוברט וורדל מפיקרינג שבאנגליה מנוי על כתב העת היוקרתי והמבוסס לענייני 
הקלטות ומוסיקה קלאסית , " גרמופון " , וגם על כתב העת החדש ( בן שנה 
אחת בלבד ) לאותם תחומים " קלאסיק סי - די " . בגיליון ינואר של " גרמופון " 
הוא קרא את דעתו של המבקר אדוארד סקרסון על הקלטה חדשה של הסימפוניה השלישית 
של ברהמס , עם הפילהרמונית של ברלין ובניצוחו של קלאודיו אבאדו , בהקלטה 
של דויטשה גרמופון היוקרתית . סקרסון כתב שזה " פשוט הביצוע הטוב ביותר 
שאני מכיר " . על אותה הקלטה עצמה כתב המבקר גרמי בידל בגיליון דצמבר של " קלאסיק 
סי - די " : " למרבה הצער , ההקלטה מוכיחה שלאבאדו אין מושג על היצירה 
הזאת " . וורדל התרגז , לא התעצל וכתב לשני כתבי העת . טענתו היא , שקוטביות 
כזאת של דעות לגבי הקלטה מטילה ספק בלבו לגבי אמינותה של ביקורת ההקלטות 
בשני כתבי העת . הוא מוכן , כך אמר , להסכים לשוני קוטבי בדעה לגבי הופעה 
חיה , אבל הקלטה הרי אפשר לבדוק שוב ושוב . עורך " גרמופון " העביר את 
המכתב למבקר ושלח לקורא את הדיסק של ההקלטה החדשה , בתקווה ש"תגיע למסקנה 
שתחזיר את אמונך באחד משני כתבי העת " . לאחר שוורדל העביר תגובה זו ל"קלאסיק 
סי - די " , לא הסכים עורך " גרמופון " כי העיתון המתחרה יפרסם את תוכנו 
המלא של מכתבו . לעומתו הביא המבקר גרמי בידל ב"קלאסיק סי - די " פירוט 
נרחב יותר של ביקורתו המקורית . הוא הסביר כי דווקא העובדה שמדובר בפילהרמונית 
של ברלין , אבאדו ודויטשה גרמופון , גרמו לו לצפות לטוב ביותר , וייתכן 
שכעסו על האכזבה גרמה ללשונו להיות חריפה יותר . הוא מבטיח לקורא שלפני 
שכתב אפילו התייעץ עם כמה חברים . בידל כותב : " מבחן ההאזנה נראה לי הדרך 
הטובה ביותר . כיוון שלדעתי רכישת הדיסק תהיה בזבוז מיותר של 21 ליש"ט , 
ואני מקווה שתשובתי היתה מהירה דיה למנוע רכישה כזו , אני מצרף את עותק 
הביקורת שלי ומדגיש כי אין בכך שמץ של ניסיון לשכנע אותך לדעה זו או אחרת . 
אני מקווה שאתה תהנה ממנו יותר ממני . ההנאה מן המוסיקה חשובה מן הביקורת 
עליה " . לוורדל היו עתה שני דיסקים חינם , והוא האזין . במכתב ששיגר ל"קלאסיק 
סי - די " הוא כותב שבידל היה רך מדי בביקורתו , וההקלטה היא סילוף של 
כל מושג לגבי הקלטה מודרנית של ברהמס . כיוון שה"קלאסיק סי - די " הוא 
זה שמפרסם את הסיפור כולו מסיבות מובנות לא נודע כיצד הגיב על כך ה"גרמופון " . 
ההתכתבות הובאה לידיעת חברת דויטשה גרמופון ונציגה כתב לכתב - העת כי הביקורת 
מפליאה , בעיקר מפני שברהמס נחשב לאחת מאבני הפינה של הרפרטואר של אבאדו . 
לחברה אין שום דבר נגד הביקורת עצמה , אלא לגבי סגנונו הבוטה של בידל . 
הסגנון הוא אחת המטרות שהציב לעצמו ה"קלאסיק סי - די " מאז יצא לאור לפני 
כשנה . הוא התכוון להיות מובן גם למאזינים שאינם מוסיקולוגים . המטרה האחרת 
היתה להשיג 05 אלף מנויים בשנה הראשונה . בשנה הראשונה יש לכתב העת החדש 
211 , 36 מנויים לעומת 770 , 17 של " גרמופון הוותיק . באנגליה עצמה עבר 
ה"קלאסיק סי - די " את ה"גרמופון " : 445 , 55 לעומת 545 , 44 . ייתכן כי 
אחת הסיבות להצלחתם היא צירוף דיסק עם קטעים ארוכים למדי מתוך דיסקים , 
מלחינים או מבצעים שנסקרים בכל חוברת , וסיסמת הפרסום " כתב העת שאפשר 
להאזין לו " . כתב העת הודיע כי הגיע להסכם עם מו"ל אמריקאי לגבי פרסום מהדורה 
אמריקאית . החל מהחודש הבא מיבא סטימצקי את כתב העת הזה , עם הדיסק , 
למכירה בארץ . 
