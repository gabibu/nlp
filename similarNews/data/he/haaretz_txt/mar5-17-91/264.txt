רוני מילוא , השר הממונה על הערוץ השני , יביא ביום ראשון לאישור הממשלה 
את מינויו של פרופסור יוסף גרוס , כיור המועצה הציבורית של הערוץ השני . 
עם מינויו של היו"ר , תוכל המועצה להתכנס , בראשונה מאז נבחרה , לפני 
כחודש . התפקיד הבכיר הבא הנוסף בערוץ השני הוא של מנכ"ל הערוץ , עליו מתמודדים 
נסים משעל ונחמן שי . המועצה אמורה לבחור את המועמד שיביא בפניה השר מילוא , 
והמינוי דורש את אישור הממשלה . נראה שעתה סיכוייו של שי להתמנות לתפקיד 
גדולים יותר מאלה של משעל . בימים הקרובים תתקיים ישיבה של שרי הליכוד , 
ובה ידון הנושא . אם אמנם ייבחר שי , נראה שיהיה ניסיון לפצות את משעל 
בתפקיד בכיר בערוץ , ככל הנראה משנה למנכ"ל , ובעוד שנה למנותו למנהל חברת 
החדשות . גם איוש חברי מליאת רשות השידור והוועד המנהל שלה מתנהל בקצב מואץ . 
שר החינוך , זבולון המר , אמור להציע לראש הממשלה מועמד לראשות הוועד 
המנהל . לפני שבועות אחדים היה על המר להחליט מי משני מועמדיו עו"ד מיכה 
ינון , יו"ר הוועד המנהל בעבר או אורי פלח , חבר הוועד המנהל היוצא יקבל 
מינוי במועצת הערוץ השני ומי יאייש תפקיד בוועד המנהל . הוחלט כי ינון יקבל 
תפקיד במועצת הערוץ השני , אולם עתה נראה כי הוא מעדיף את תפקיד יו"ר הוועד 
המנהל . אם יינון יזכה במינוי , יהיה עליו להתפטר מן הערוץ השני . למערך 
יהיו בוועד המנהל שני נציגים : דליה איציק ורפי אלול , חבר מליאת הרשות 
היוצאת . גם הוא נבחר למועצת הערוץ השני ויצטרך להתפטר ממנה . מועמד ש"ס 
לוועד המנהל הוא הרב שמחה מירון , עו"ד במקצועו , אף הוא חבר המליאה היוצאת . 
לליכוד נותרו שלושה מקומות שיצטרכו לרצות את כל הפלגים השונים בו . כיום 
מאיישים מקומות אלה שלמה קור , כמשנה ליו"ר , הנחשב למינוי מוצלח מבחינת 
הליכוד , אורי אורן , מקורבו של השר דוד לוי ואמנון מנדה , איש מחנה אברהם 
שריר בליברלים , שעשוי לפנות את מקומו לנציג המקורב למחנה נסים - פת . 
