מלחמת המפרץ עשויה להירשם בתולדות תעשיית הנפט בשלושה דברים : היא היתה 
הראשונה שפרצה משום שמדינה מפיקה , עיראק , רצתה לכפות בכוח העלאת מחירי 
הנפט ; היא גם הראשונה שנגרמו בה נזקים קשים למתקני הפקה , ולמרות זאת 
היא הביאה בסיכומו של דבר לירידת מחירי הנפט , משום שבפעם הראשונה בעידן 
התלות בנפט העולם לא נתפס לבהלה . לתקופה קצרה אמנם קפצו המחירים מעל 04 
דולר לחבית , אך ביום שבו החלו ההפצצות האוויריות על עיראק צנח המחיר ב01 
דולרים . עוד לפני שתמה המלחמה היבשתית נרשמה ירידה אל מתחת ל81 דולר , 
כפי שעמד המחיר לפני הפלישה לכוויית . יש לכך סיבות טובות : התברר שלמרות 
חסימת התפוקה העיראקית והכווייתית , מפיק כיום המזרח התיכון יותר נפט מאשר 
לפני המלחמה . אחרי עשרים שנה של טלטול בידי אופ"ק והספסרים בשוק החופשי , 
למדו הממשלות את הלקח והקונים החלו להתייחס אל ההיצע והביקוש במקום אל תרחישי - 
הבלהות של מחסור מדומה , ששירתו את מפיקות הנפט ומדינאי ארצות ערב . גם 
השבוע לא חסרו האזהרות המסורתיות : יחלפו שנים עד שתשוקם תעשיית הנפט הכווייתית ; 
סעודיה , הזקוקה לכסף , תהיה מעוניינת במחירים גבוהים ; תנופת השגשוג 
במערב תמריץ את הביקוש לנפט . פרשן נפט בלונדון נזקק אפילו להסבר ש"לנשיא 
בוש , שהוא במקורו איש נפט מטקסס , יש אינטרס למנוע את התמוטטות מחירי 
הנפט " . נראה כי ההערכות על קשיי ההשתלטות על דליקת הבארות היו מוגזמות . 
ט"ב אובריאן , המהנדס מטקסס שמונה למתאם הפעילות בשיקום שדות הנפט של כוויית , 
מעריך כי מספר הבארות הבוערות הוא כ004 , מבין כ000 , 1 שפעלו במדינה . 
הוא כבר גייס ארבע חברות המתמחות בכיבוי שריפות נפט , שישגרו 0151 צוותים . 
הכיבוי נעשה או בפיצוץ מעל לבאר , שחונק את הלהבות , או בקידוח באר חדשה , 
בקרבת מקום , כדי לנתק את זרם הנפט של הבאר הבוערת . הבעיה העיקרית תהיה , 
אומר אובריאן , שיקום צנרת המים הדרושה לצינון של הכבאים ושל ציודם בעת 
העבודה . הוא מעריך שהעבודה תימשך כ89 חודשים ותעלה בין מיליארד לשני מיליארדי 
דולר . המלחמה הוכיחה שהתפוקה של עיראק ושל כוויית משפיעה רק זמנית על ההיצע 
והמחירים . סעודיה הגדילה את תפוקתה מ5 . 5 מיליוני חביות ליום ל5 . 8 מיליונים 
( ויש אומרים עד 5 . 9 מיליון ) . תפוקת אופ"ק מגיעה כעת ל5 . 32 מיליון 
חביות , לעומת המכסה הכוללת של 5 . 22 מיליון לפני אוגוסט 9891 , והיא 
בכ51 מיליון יותר מאשר הביקוש השוטף . במרוצת המלחמה , ואף שארה"ב הוציאה 
עשרות מיליוני חביות מהמאגר האסטרטגי , כדי למנוע עליות מחירים " פסיכולוגיות " , 
המאגרים העולמיים גדלו . לפי נתוני חברת " יועצי אנרגיה בין - לאומיים " 
האמריקאית , כמות הנפט מעבר למלאי המקובל בעולם היא בין 522 ל532 מיליון 
חביות . לסעודיה ולאיראן יחדיו יש כיום כ001 מיליון חביות במחסנים ובמכליות 
עוגנות , שאותם לא הצליחו למכור בשוק . המחירים נקבעים על פי גודל המלאי , 
הביקוש והתפוקה , אומר מומחה נפט במכון לכלכלה בין - לאומית בוואשינגטון . 
גורמי המפתח שישפיעו על המחירים אחרי המלחמה יהיו סיכויי הצמיחה הכלכלית 
בארה"ב ומדיניות התפוקה שסעודיה תנקוט כדי להחזיר לעצמה השפעה מרכזית בשוק 
הנפט . מעריכים שעם תום עונת החורף הביקוש לנפט מאופ"ק ירד לכ12 מיליון חביות 
ליום . ייתכן שארה"ב תרצה לנצל את השפל בביקוש ( ובמחירים ) כדי להגדיל 
את המאגר האסטרטגי שלה מ075 מיליון חביות לכ057 , המספר שעליו ממליצים 
מומחים , אך הדבר ייעשה בהדרגה , ומשום כך יהיה למעשה צורך לצמצם את סך 
התפוקה של אופ"ק במידה ניכרת אם ירצו למצוא מקום בשוק גם לנפט העיראקי ואחר 
כך לנפט הכווייתי . ספק אם סעודיה תזדרז לחזור לתפוקה של 5 . 5 מיליוני 
חביות ליום , כפי שהפיקה לפני המלחמה . פקידים סעודיים כבר הצהירו שארצם 
אינה מוכנה עוד לשמש " שסתום ביטחון " כבעבר , כאשר צימצמה את תפוקתה 
כדי למנוע מריבות בין מדינות ערב אחרות . חזויה איפוא מלחמה מחודשת בין מדינות 
אופ"ק על גובה המכסות , שתעמוד בסתירה לשאיפה לייצב מחיר של 12 דולר לחבית 
( בכ3 דולר יותר מהמחיר הנוכחי ) . לטווח ארוך יש להביא בחשבון גם הצלחה 
כלשהי בתוכנית האנרגיה של ארה"ב , שלפיה ארה"ב תוכל בראשית המאה הבאה לספק 
% 55 מצריכת הנפט שלה ( במקום % 84 עכשיו ) . יש להניח שבטווח הארוך גם 
בריה"ם , מפיקת הנפט הגדולה בעולם , תבלום את הירידה המתמדת בתפוקתה . 
המרכיב הלא ידוע בגיבוש המחירים הוא השפעתה של " חלוקה צודקת יותר של מחירי 
הנפט " , שבה מרבים לדבר בחודשים האחרונים כחלק מסדר חדש במזרח התיכון . 
יש הצעות להעברת חלק מההכנסות של " המפיקות העשירות " ( בעלות הכנסה 
גדולה ואוכלוסייה קטנה ) למדינות העניות באזור . סעודיה וכוויית כבר הזדרזו 
להסביר שבגלל כיסוי חובות המלחמה ונזקיה אין לכלול אותן ברשימת בעלות העודפים . 
ייתכן שייעשה נסיון ליישב את הסתירה בין הדרישה להגדלת ההכנסות לבין עודפי 
הנפט החזויים באמצעות מחיר מוסכם בין אופ"ק ליבואניות הנפט העיקריות . 
מחיר כזה יהיה מלאכותי ונתון ללחץ מתמיד מצד השוק החופשי . אפילו מימוש 
חלקי של הסדר כזה פירושו שהמדינות התעשייתיות יממנו את פיתוחן של מדינות 
ערב העניות במקום אחיותיהן העשירות . 
