החששות מפני גלי העולים לארץ לא נולדו עם השטף הנוכחי של דוברי הרוסית , 
ולא היו נחלתם הבלעדית של פלשתינאים מדוכאים ופנתרים שחורים זועמים . גם 
בשנת קום המדינה , עם פתיחת השערים הגדולה ליהודים ממזרח וממערב , התנגד 
היישוב להפקרות שגילתה הממשלה בהתירה לכל יהודי להשתקע במולדתו . ההישג 
הגדול של ביטול חוקי הספר הלבן והתרת העלייה לכל חפץ נראה מאיים למדי בעיני 
הישראלים . חזון העלייה החופשית לא היה מקובל על רוב הציבור , שדרש להטיל 
עליה פיקוח קפדני . הם תבעו להגביל את העלייה בהתאם לאפשרויות הקליטה במדינה 
הצעירה , שסבלה אז מצנע וממחסור . הם שאפו לסנן את הבאים לארץ , ולחסום 
את כניסתם של טיפוסים מפוקפקים וחולים דרך שעריה . את העולים שהגיעו בכל 
זאת רצו הוותיקים לשלוח לעבודות כפייה בחקלאות , ואחר כך לשכנם ביישובי 
הפריפריה , שלא יצופפו את הערים הגדולות שלנו . ההיסטוריוגרפיה הציונית 
שעליה גדלו בני הדור שנולד למדינה מוכנה , כמוני , מתארת את שנותיה הראשונות 
של ישראל ככתבה דביקה ב"דבר השבוע " של אז : בן - גוריון נואם , דגלים 
מתנפנפים ברוח , אוניית עולים פורקת מטענה בחיפה , השממה פורחת . אבל 
בזמנים ההם נראתה המציאות בגוונים קודרים בהרבה , ורוב הישראלים לא התנדבו 
לשלם את מחיר הציונות . באוגוסט 94 פירסם המכון הממשלתי לחקר דעת הקהל ממצאי 
סקר על " בעיות העלייה בעיני תושבי ישראל " , שנערך בקרב 280 , 2 ישראלים 
בני 81 ומעלה , בחתך מייצג של מקצועות , מצבים משפחתיים וצורות יישוב . 
באותו זמן היו בארץ כ059 אלף יהודים , ומדגם דומה כיום היה מקיף קרוב לרבבת 
נשאלים . סקרי דעת קהל היו אז חידוש , והסוקרים טרחו להסביר שהמדגם אכן 
מייצג את האוכלוסייה , והסקר אמין למרות שלא שאלו כל תושב במדינה לדעתו . 
" עם העלייה ההמונית לישראל התעוררו בעיות רבות " , הסבירו עורכי הסקר את 
מניעיהם . " האם הציבור חושב על הבעיות האלה ? האם יש לו עמדה מסוימת , 
ומה היא ? הרי ברור כי מדיניות העלייה של מדינת ישראל , תהיה צורתה אשר 
תהיה , עלולה להצליח רק אם היא נהנית מתמיכת הציבור ומיחסו החיובי " . קפמאליד4השאלון 
התרכז בבעיות החשובות ביותר : האם יש להמשיך בעלייה חופשית , או להכניס 
בה תכנון והגבלות ? האם יש סכנה בריכוז העולים בערים ? היש לחייב את העולים 
ללכת לעבודה חקלאית ? למי זכות קדימה בעבודה ובשיכון , לעולה או לחייל 
המשוחרר ? את שאלת העלייה החופשית פתרה המדינה חודשים אחדים לאחר פרסום 
הסקר , עם חקיקת חוק השבות . יתר השאלות , שעסקו במעמד הכלכלי והחברתי 
של העולים לעומת בני הארץ , עומדות בתוקפן גם היום בשינויים קלים המתחייבים 
מהזמן שחלף . הסקר של 9491 העלה ממצאים מובהקים , שלימדו על חשדנותם הרבה 
של הוותיקים כלפי אלה שזה מקרוב באו : % 28 תמכו בתכנון ובשיטתיות בהבאת עולים . 
רק % 81 סברו כי העלייה צריכה להיות חופשית לחלוטין , ללא הגבלה ופיקוח , 
ולדעתם יש פשוט לקבל כל יהודי שרוצה לעלות ארצה " . %18 ראו סכנה בזרימת 
העולים לערים . % 18 סברו שלחיילים משוחררים מגיעה עדיפות בקבלת עבודה ושיכון 
על פני העולים . % 55 רצו לחייב את העולים המתאימים לצאת להתיישבות חקלאית . 
עולים שהגיעו לארץ פחות משנה לפני עריכת הסקר גילו קונפורמיות מפתיעה , 
ותשובותיהם היו דומות מאוד לאלה של בני היישוב הוותיק . גם העולים החדשים 
רצו להגביל את העלייה , ממש כמו במערכון הישן של אריק איינשטיין ואורי זוהר 
על העולה שיורד לחוף , פונה מיד בחזרה לים ומקלל את האונייה שמביאה את העולה 
הבא . הציבור היה מאוחד בהתנגדותו לעלייה חופשית ובדרישתו לתכנון ופיקוח , 
אבל קבוצות שונות ביישוב הביעו דעות שונות לגבי סדרי העדיפויות בעלייה ובקליטה . 
בקיבוצים ביקשו להעניק זכות קדימה בעלייה ליוצאי תנועות חלוציות , ובעיר 
רצו להעלות ארצה בעיקר נוער , חקלאים ופועלים מקצועיים . במושבות ראו חשיבות 
רבה ביותר בבדיקת עברם הפלילי ומצבם הבריאותי של המועמדים לעלות ארצה , 
ובהטלת פיקוח על שיטות התעמולה הציונית בחו"ל כדי להימנע מהגזמות ומאכזבה . 
רבים ( השיעור המדויק לא פורסם ) היו מוכנים להתיר עלייה ללא הגבלה , 
אך רק מארצות שיש חשש לסגירת גבולותיהן . אחרים אמרו שיש להתאים את תנאי 
הקליטה לצורכי העלייה , ולא להיפך . בין יוצאי ארצות שונות לא נמצאו הבדלים 
משמעותיים בדרישתם להסדר העלייה , להוציא אולי את יוצאי גרמניה , חסידי 
המשמעת והארגון , ש%09 מהם תמכו בתכנון ופיקוח , לעומת % 57 בלבד מיוצאי 
רומניה . ריכוז העולים בערים נראה לרוב הישראלים כסכנה של ממש , העלולה 
לערער את המרקם הכלכלי - חברתי של המדינה ואף לחסל את סיכויי הקליטה בעתיד . 
מהתשובות לסקר אין לדעת האם הנשאלים השתכנעו מהתעמולה הממלכתית , שהטיפה 
לפיזור האוכלוסייה במדינה , או שסתם הודאגו מהתחרות עם העולים על הדיור 
והתעסוקה בערים . הדעות באשר ליישוב העולים בערים לא היו אחידות . בעלי 
החנויות ובתי החרושת חששו פחות מאשר השכירים , ורק % 27 מהם סברו שהריכוז 
בערים מסוכן ; בוודאי רצו ליהנות מכוח העבודה הזול שסיפקו העולים . הבדלים 
גדולים בדעה נמצאו בין היישובים השונים . % 39 מחברי הקיבוצים ראו בחומרה 
את יישוב העולים בערים , אך רק % 07 מהירושלמים סברו כך ; נראה שרצו להגדיל 
את עירם שנפגעה קשה ונחצתה במלחמה . בחלוקה לארצות מוצא התברר שיוצאי ליטא 
מודאגים במיוחד משיכון העולים בערים , ורק % 8 מהם סברו שאין בכך סכנה . 
ילידי הארץ היו סובלניים יותר : % 52 מהם לא התנגדו למגורי העולים בעיר . 
הישראלים רצו לשלוח את העולים , שדרכם נחסמה לרחוב דיזנגוף , היישר אל 
הכפרים . % 09 מהנשאלים בסקר השיבו " בהחלט כן " לשאלה " האם יש לכוון 
את זרם העלייה להתיישבות חקלאית " . רק % 1 מהנשאלים השיבו " אולי לא " , 
ואחוז נוסף " בהחלט לא " . איך ישפיעו על העולים להפשיל שרוולים ולעוט על 
עבודות הקטיף ? הרוב המכריע ( % 49 ) תמך בהסברה ובשכנוע , כאמצעים להסטת 
שטף העולים אל הכפר . התמיכה בעבודות כפייה חקלאיות היתה קטנה יותר , אך 
עדיין הקיפה את רוב הציבור . לשאלה " האם יש להכריח את העולים המתאימים 
לעבודה חקלאית להתיישב בכפר " השיבו % 24 " בהחלט כן " , ו%91 " אולי כן " . 
רק % 31 מהנשאלים התנגדו מפורשות לשילוח העולים בכוח לשדות . עורכי הסקר 
אף הציעו לנשאלים מגוון של דרכי כפייה , שיהפכו את העולים הטריים לעובדי 
אדמה : שלילת סיוע מההולכים לעיר ; שלילת אפשרות עבודה ושיכון בעיר מעולים 
שיסרבו לעבוד בחקלאות , ועוד . % 55 מהמשיבים תמכו בנקיטת אמצעי כפייה לסוגיהם . 
התמיכה בעבודות הכפייה לא היתה אחידה . בעלי השכלה נמוכה , בוגרי פחות 
משש כיתות בית ספר עממי , אהדו את הרעיון יותר מהמשכילים שסיימו שש כיתות 
ויותר . % 46 מבני 05 ומעלה דגלו ביד הקשה כלפי העולים , לעומת % 53 בלבד 
מבני 8102 . מבין צורות היישוב תמכו בני המושבות הגדולות ( % 16 ) בחקלאות 
הכפייה יותר מבני תל אביב ( % 95 ) , מחברי הקיבוצים ( % 25 ) , ומהירושלמים , 
שגם בשאלה זו גילו סובלנות רבה במיוחד כלפי אחינו העולים : רק % 04 מהם 
נטו לעשותם ליוגבים בעל כורחם . השאלה האחרונה בסקר לא איבדה מחשיבותה בעשרות 
השנים שעברו : " למי מגיעה זכות קדימה בקבלת עזרה ממשלתית בשיכון ובעבודה , 
לעולה חדש או לחייל משוחרר , כשהם במצב משפחתי דומה " . עורכי הסקר אף 
הבליטו את הדילמה באיור של שני תורים ארוכים , אחד לפני השלט " מחנה עולים " 
והשני לפני " מחנה שחרורים " . העולים בחליפות , מזוודות ומגבעות , החיילים 
במכנסי זלמן , גרביים ארוכות וקיטבג . הסקר נערך מיד לאחר מלחמת השחרור , 
לפני גל השחרורים הגדול של לוחמי תשח והקמת צבא המילואים . באותו זמן עדיין 
לא ידעו מגויסים רבים מה צופן להם העתיד , אבל הם יכלו לסמוך על אהדת העם : 
% 18 מהנשאלים תמכו בהעדפת משוחררי צה"ל על העולים החדשים . יוצאי גרמניה 
הפגינו גם בשאלה זו את נוקשותם כלפי העולים : רק % 61 מהם תמכו בהעדפתם על 
החיילים . לעומתם היו דווקא ילידי הארץ סובלניים במיוחד , ו%52 מהם העדיפו 
את העולים . שיעור תמיכה זהה בעולים גילו גם עולים שהיו פחות משנה בארץ . 
כששאלו את החיילים המשוחררים עצמם נמצא שהם " אינם תובעים לעצמם יותר זכויות 
מאשר כלל היישוב תובע עבורם " , אבל עורכי הסקר הזכירו ש"גם האחוז הכללי 
גבוה למדי " . בחלוקה ליישובים שמרה ירושלים על עמדתה העצמאית . % 83 מנשאליה 
תמכו בהענקת יותר זכויות לעולים לעומת משוחררי הצבא . בהצלבת התשובות לשאלות 
שונות נמצא , לא במפתיע , שאותם המודאגים מריכוז העולים בעיר נטו לשלוח 
אותם לחקלאות , וכך גם אלה שהעדיפו עליהם את החיילים המשוחררים . ממצאי 
הסקר היו חדים וברורים , אבל הממשלה דבקה במדיניותה , והדברים התנהלו אחרת 
מכפי שרצה הציבור . בישראל הונהגה עלייה חופשית לכל דכפין . רוב העולים 
התיישבו בערים הגדולות ובערי הלוויין שלהן , ורק מעטים הלכו לחקלאות וגם 
הם עשו זאת בכפייה , ברוב המקרים . המדינה שיכנה איכשהו את העולים ואת 
החיילים המשוחררים , וגם פרנסה נמצאה בסופו של דבר לכולם . רק כעבור שנים 
עלתה זעקתם של בני המעברות על קיפוחם ועל היחס המזלזל שקיבלו מבני הארץ הוותיקים . 
אז התברר שעורכי הסקר צדקו , כנראה , בטענתם שהצלחת העלייה תלויה בדעת 
הקהל של הקולטים . וזה אולי הלקח החשוב ביותר של הימים ההם לקליטתם המוצלחת 
של הבאים מברית המועצות . 
