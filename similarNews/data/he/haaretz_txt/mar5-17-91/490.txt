" אני רוצה לגור בבית יפה בהרצליה - פיתוח . אני רוצה לקנות מכונית , 
וילה , סירה קטנה והרבה עוד " , כך כתב שלשום דניאל דימיטרי - לסוב , עולה 
חדש מבריה"ם , תלמיד כיתה י בתיכון " הראשונים " בהרצליה . התלמיד ביטא 
את חלומו בחיבור חופשי שהתבקשו העולים החדשים לכתוב בשיעור עברית . שאיפותיו 
של דימיטרי - לסוב עומדות בניגוד חריף לעובדה ש33 העולים שנקלטו בבית ספר 
זה , אינם יכולים להרשות לעצמם לקנות דברי מתיקה , כריך או משקה בקיוסק 
של בית הספר . חלק מהתלמידים הישראלים הלומדים כאן הם מהרצליה - פיתוח ומהרצליה 
הצעירה . קבוצה של תלמידים מבריה"ם , סיפרה השבוע שהם אינם קונים אפילו 
גלידה העולה שקל אחד . תלמידה אחת אמרה שהיא קונה לפעמים גומי לעיסה העולה 
עשר אגורות . אחדים מהחיבורים החופשיים שכתבו העולים , התמקדו באוכל . 
לא ברור אם השפע שפורט בהם הוא משאת - נפש או מציאות . אליאונורה רובין 
כתבה : " אני אוהבת הכל מתוק : גלידה , עוגות , לחמניות , סוכריות , 
שוקולד . גם אני אוהבת פירות : ענבים , בננות , שזיפים , תפוזים , 
אגסים , אבטיח , תפוח - עץ . אני לא אוהבת מוצרי חלב , אבל יש יוגורט 
עם פירות . זה טעים . תלמידת יא כתבה שאביה עבד פרק זמן קצר במלון בים המלח 
והמשפחה גרה במלון ואכלה חינם אין כסף . " זה טוב מאוד " , ציינה . הרכזת 
הפדגוגית , רבקה קרונגרד , שאלה השבוע את אחת הילדות מבריה"ם , המתגוררת 
בשכונת - שביב , המוגדרת כשכונת שיקום , אם היא מכירה עולים שרעבים ללחם . 
" היא הביטה בי ולא הגיבה " , סיפרה קרונגרד . לדבריה , שתי תלמידות 
המתגוררות בשכונת שביב נהגו ללכת לבית הספר ובחזרה ברגל ( חצי שעה לכל צד ) 
, מפני שלא היה להן כסף לאוטובוס . העירייה מממנת עתה עבורן כרטיסיות 
לאוטובוס . בית הספר מימן עבור כל אחד מהעולים , ספרים ועזרי - לימוד אחרים 
וכן פעילויות בית - ספריות , בעלות של 042 , 1 שקל לילד . כ051 שקל מתוך 
זה , תרם ועד ההורים , לרכישת שתי חולצות לתלבושת אחידה לכל עולה . בניגוד 
לתמונת המצוקה העולה מדברי העולים , טענה המורה לעברית יהודית שרן : " בבית 
הספר שלנו אין ילדים רעבים " . לדבריה , התלמידים מבריה"ם אוכלים בהפסקות , 
כריכים שהם מביאים מהבית ( 23 כריכים לכל ילד ) . הבנות שמנו ששה - שבעה 
ק"ג מאז הגיעו ארצה . הן לא רק אוכלות הרבה לחם , טענה שרן , אלא גם להוטות 
אחרי בננות . חרף העובדה שהילדים מבריה"ם נאלצים להתמודד עם קשיי השפה , 
להשלים פערים בחלק מהחומר ולהתכונן לבחינות הבגרות , נאלצים רבים מהם לעבוד 
למחייתם . אחד מתלמידי כיתה יא , עובד פעמיים בשבוע , מ6 בערב עד חצות , 
בשטיפת כלים במסעדת " קוזה נוסטרה " בהרצליה . אחיו ואביו ( רופא הלומד 
בקורס - השלמה ברפואה ) , מתחלקים עמו באותה משרה . הם עובדים בשאר ימי 
השבוע , ומשתכרים 5 . 6 שקל לשעה . יחד מרוויחים השלושה , 032 שקל בשבוע . 
תלמיד יא שהגיע ארצה מטשקנט לפני חודש וחצי , חיפש עבודה בשטיפת כלים ורצפות 
במסעדות בהרצליה , אולם לא מצא . הוא גם לא מצא עבודה כמנקה אוטובוסים 
בתחנה המרכזית בעיר . חלק מהמשרות הללו תפושות על - ידי תלמידים מבריה"ם , 
הלומדים בבתי הספר בהרצליה . חלק ניכר מהעולים ב"הראשונים " , הם בני אקדמאים 
העובדים עתה בעבודות בניין , סבלות וניקיון ומשתכרים כאלף שקל בחודש . הפער 
החברתי בין העולים ובין התלמידים הישראלים בבית הספר , בולט לדברי הרכזת 
הפדגוגית . הישראלים אינם קולטים את רוב הילדים מבריה"ם , חרף העובדה שלכל 
עולה הוצמד כאן תלמיד - חונך מכיתתו . האכזבה היא הדדית , כאשר הישראלים 
אומרים שהעולים מסתגרים ואין נושאי שיחה משותפים . לדברי קרונגרד , חלק 
מהעולים אינם מנסים להתקרב לישראלים , מפני שהם מתביישים לארח בבתיהם ילדים 
מבוססים . קרונגרד אמרה , כי הקשיים הכלכליים , גורמים מתחים רבים בחלק 
ממשפחות העולים . " יש מריבות בין ההורים ובינם ובין הילדים " . חרף זאת , 
רוב הילדים אינם מספרים דבר מהמתרחש בבית . גם כאשר הם מספרים , אומרת 
קרונגרד , הם חושפים רק טפח . " הקושי הכלכלי שלהם זו פצצה שהחברה הישראלית 
יושבת עליה " , היא טוענת . 
