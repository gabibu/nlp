ההסתדרות הרפואית תומכת במאבקם של הרוקחים נגד ניסיונו של שר הבריאות אהוד 
אולמרט לשנות את פקודת הרוקחות כך שתפגע במעמדם של הרוקחים . המשרד גיבש 
הצעה לתיקון הפקודה , שבמסגרתה תבוטל החובה כי רוקח יהיה בעל בית מרקחת , 
יבוטל האיסור לפתיחת בתי מרקחת במרחק של 005 מטר אחד מהאחר וייקבע מחיר 
מירבי לתרופות . במכתב ששיגרה יו"ר ההסתדרות הרפואית , ד"ר מרים צנגן ליו"ר 
הסתדרות הרוקחים , מגיסטר אבי רז צוין כי " ביטול החובה שבעלי בתי המרקחת 
יהיו רוקחים מסוכן , משום שהוא עלול לפעמים להעמיד את הרוקח בסתירה חמורה 
עם הבעלים " . ד"ר צנגן הוסיפה כי התחרות חייבת להיות מוגבלת כך שלא תפגע 
באיכות . במקרה של מצרך רגיל הציבור יכול לשפוט מהי איכותו , ואם אין באפשרותו 
לעשות כך הוא יפגע בממון לכל היותר , אך הדבר שונה כשמדובר בתרופות המשפיעות 
על בריאותו של האדם . רז ציין כי תמיכה במאבקם מוצאים הרוקחים אף בשלטון 
המקומי , ויו"ר מרכז השלטון המקומי , ראש עיריית לוד מקסים לוי , מתכוון 
להציג את עמדת הארגון שהוא עומד בראשו בפגישתו עם שר הבריאות . חברי כנסת 
רבים , לדבריו , גם הם תומכים במאבק , והרוקחים מקווים כי תמיכה זו תסייע 
בהצבעה ובדיונים בכנסת . 
