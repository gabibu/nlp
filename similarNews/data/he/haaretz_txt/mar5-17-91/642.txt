קופנהאגן ( מיוחד ל"הארץ " ) . הנהלת מוזיאון " לנין " במוסקווה פתחה 
במאבק משפטי נגד החלטת מועצת עיריית מוסקווה להחכיר את הבניין ברחוב " אקטיאבאר " 
מס 52 , בו אוחסנו מסמכים השייכים למוזיאון לנין . הבניין הוחכר לתקופה 
של 94 שנים לחברה סובייטית להחכרה והשקעות , שעיקר עסקיה עם מדינות המערב . 
החברה תבעה לקבל בניין במרכז העיר , ומועצת העירייה החליטה להפקיע את הבניין 
מרשות המוזיאון . בימי סטלין הוחרמו מאות בתי כנסיות ואלפי כנסיות לטובת 
מפעלים סובייטיים ומשרדים ממשלתיים . הזמנים החדשים שפקדו את בריה"ם התירולפגוע 
באחד מקודשי האומה הסובייטית - המוזיאון . הנהלת המוזיאון טוענת כי אשתקד 
ביקרו בו 327 אלף מבקרים וחוקרים . ההחלטה להחרים את הבניין לטובת " עסק 
מסחרי קאפיטליסטי " , על - פי הגדרתה , הפכה לפולמוס פוליטי , כאשר העיתון 
השמרני " סובייטסקיה ראסיה " יצא להגנת ערכי הלניניזם . עורך העיתון , 
ולנטין ציקין , פרסם מאמר בכותרת " להגנת מוזיאון לנין " בו מחה על ההחלטה 
למכור את ערכי לנין תמורת " 03 שקלי כסף " . פאבל בוניק , מנהל החברה להחכרה 
והשקעות , ביקש להעביר את הסכסוך למוסד הסובייטי לבוררות ומחה על גל ההיסטריה 
בכל הקשור לבניין . מנהלת המוזיאון , אולגה קריבושינה , תבעה להפסיק את 
עבודת שיפוץ הבניין והזהירה מפני נזק בלתי הפיך למסמכים . ציקין , בוניק , 
וקריבושינה , הם חברי הוועד המרכזי של המפלגה הקומוניסטית שיתבקש להכריע 
בין לנין לשיקולים קאפיטליסטיים . 
