מעלה את בעיית " התלות הכמעט מוחלטת של ישראל במידע המודיעיני שסיפקה לה 
ארה"ב במהלך מלחמת המפרץ " . יש צורך ללמוד את הלקח של המלחמה לגבי תוכנית 
החלל הישראלית . התוכנית חייבת לענות על צורכי המדינה , להיות זולה מספיק 
כדי שהעם יוכל לשאת אותה על כתפיו , ושגם תגן עלינו במלחמה הבאה . כולנו 
מודעים עתה , אחרי המלחמה בעיראק , לעוצמה שיש בלוויינים שזיהו את משגרי 
הטילים והעבירו את המידע הזה למשגרי ה"פטריוט " . אבל במשפט הקצר הזה מושקעות 
עשרות שנות מיומנות חללית של ארה"ב ומאות מיליארדי דולרים . ראשית צריך שיהיה 
לך לווין גיאוסינכרוני ( שעומד כלפי הקרקע בנקודה קבועה בשמים ) . לווין 
זה " רואה " את כל אזור השיגור כל הזמן . " רואה " , פירושו טלסקוף משוכלל 
שרושם כל תנועה שנעשית על הקרקע , ביום או בלילה , בגשם או בחמסין , ואינו 
טועה כשמנסים להדליק שם מדורה ( שדומה מבחינת התמונה לשיגור טיל ) . מכשירים 
אלה , עם כל הנלווה עליהם , שוקלים כעשר טונות . לשם השוואה : משקל המכשירים 
על הלוויין הישראלי , " אופק 1 " , היה 031 קילו . אחרי כן יש צורך לשלוח 
את המידע על שיגור הטיל לכל הצדדים המעוניינים . לשם זה משתמשים האמריקאים 
בסדרה של לווייני תקשורת שמפוזרים בשמים . למען הדיוק , יש להוסיף לתמונה 
גם לוויינים " נמוכי - טוס " . הלוויין הגיאוסינכרוני " עומד " בגובה 
24 אלף ק"ם , ומגובה כזה ישנם דברים שהוא אינו רואה . כדי ל"ראות " עצמים 
בגודל כדור טניס , טסים כמה לוויינים , הנושאים עליהם אותו מכשור משוכלל , 
בגובה של כ003 ק"ם . יש צורך בכמה לוויינים , מאחר שהלוויינים נמוכי הטוס 
נעים מהר בשמים ואינם יכולים לראות נקודה מסוימת על הקרקע כל הזמן . לכן , 
כדי לראות את הנקודה הזאת במשך 42 שעות ביממה , צריך לעקוב אחריה בעזרת 
כמה לוויינים ( להערכת מומחים , ישנם כרגע ששה לווינים כאלה מעל עיראק ) 
. בניגוד ללווין הגיאוסינכרוני , לוויינים אלה מתכלים מהר ונשרפים באטמוספירה , 
ולכן יש להחליפם מדי כמה שבועות . קפמאבינגם אם נדון רק בכושרו של הלוויין 
לספק התרעה אסטרטגית , לצלם את מה שנעשה בחצר האחורית של האויב , ישנן 
היום דרכים מצוינות להסתתר מלוויין בודד שנושא מכשירים מועטים שמשקלם אינו 
עולה על 031 ק"ג . לכן יקשה מאוד על ישראל , באמצעים שברשותה היום , לעקוב 
אחרי מעשיו של אויב עתידי . ההנחה המשתמעת ממאמרו של פדהצור , שישראל יכולה 
לספק לעצמה משהו מכל שעשו האמריקאים בנושא הלוויינים והטילים במלחמה הזאת , 
אין לה על מה לסמוך . משפט המפתח במאמרו , " כאשר במדינות מרוחקות יפותח 
כושר שיגור של טילים ( יוכלו ) הלוויינים הבאים שתשגר ישראל להעניק לה 
את היכולת המודיעינית האסטרטגית העצמאית " , היא טעות כפולה . ראשית , 
היא מניחה שהבעיה המרכזית של המלחמה הבאה היא שיגור טילים על ישראל . השגיאה 
הנפוצה אצל פוליטיקאים וגנרלים רבים היא ההתכוננות למלחמה הקודמת במקום למלחמה 
הבאה . האם יש צורך " להאיץ את פיתוחה של יכולת לוויינית ישראלית " כדי 
לגלות זורקי אבנים בגדה או צוללות גרעיניות בים התיכון , או אולי סנקציות 
כלכליות מכיוון אירופה " ? והרי ייתכן שדווקא זאת תהיה המלחמה הבאה שלנו . 
הטעות השנייה , המובלעת במאמר , היא שאנחנו מסוגלים לפתח אמצעים להתרעה 
מודיעינית . ההתפעלות של כולנו ממבצעי החלל האמריקאיים מתבססת על ארבעים 
שנה של מאמץ אמריקאי מרוכז , על שיגור אלפי חלליות , על נחיתה על הירח , 
על שיגור חלליות מעבר למערכת השמש והעיקר על משאבים של מעצמה עולמית . 
אנחנו יכולים אולי למצוא גומחה קטנה שהאמריקאים ירשו לנו להתעסק בה , אבל 
בוודאי שלא לחלום להתקרב ליכולתם . לוויין ריגול ישראלי קטן לא יכול לתת 
לנו מידע מודיעיני בזמן אמיתי ולא התרעה אסטרטגית . אם אנחנו רוצים את ההרתעה 
המודיעינית הלוויינית , אנחנו צריכים להיות חלק מהמערך השפוי של אומות דמוקרטיות 
רודפות שלום שיקבל מארה"ב את ההתרעה המוקדמת . כמו שאנחנו מקבלים חיטה אמריקאית 
ותרומות נקיות ממס ומטוסים , כך נקבל מידע מודיעיני עדכני . אמצעי מצוין 
לשלום הוא לוויין ריגול משוכלל . ברגע שמנהיגי המדינות העוינותידעו שכל 
מה שנעשה בתוככי מדינתם גלוי לכולם , ועם הצבת הפיגום הראשון לבית - חרושת 
לגזים רעילים בשטחם יש מי שרואה זאת , הם יימנעו מלבצע את זממם . ואם הם 
לא יימנעו , נזכיר להם את מה שקרה לסדאם חוסיין . אם אנו יכולים ללמוד משהו 
ממלחמת המפרץ , הוא שגם אם היו לנו מאות טילים ויכולנו להפיל אותם על עיראק , 
לא היינו מכניעים את העיראקים . הם לא נבהלו מכמה פצצות : עובדה שהיה 
צורך בעשרות אלפי הפצצות ומיליוני הטונות של חומר נפץ כדי להכניע אותם . 
קפמאבינואף - על - פי - כן עדיין יש מקום לתוכניות חלל ישראליות שצריכות 
להיות מותאמות לגודלנו ולאמצעים שאנחנו מוכנים להקדיש לכך . התעשייה האווירית 
צריכה לחפש שווקים ללוויין שיכול לשאת ציוד במשקל קטן , תעשיות האלקטרוניקה 
שלנו מסוגלות להתחרות עם העולם על נתח השוק של שידור וקליטת תוכניות טלוויזיה 
מלוויינים . מדעני החלל שלנו מסוגלים למצוא ניסויים מעניינים שיישלחו על - 
ידי לוויינים ישראליים קטנים או אמריקאיים גדולים , תוך שיתוף פעולה עם 
מדענים , מהנדסים וטכנאים מארצות אחרות . צריכה להיות תמיכה ממשלתית צנועה 
בהתחלות של פרויקטים חלליים חשובים ומעניינים . הממשלה והציבור צריכים לבחון 
היטב את הצרכים ולא לתת לבעלי עניין לגרור אותה להרפתקה שלא תוכל לצאת ממנה . 
חייבת להיות מודעות ציבורית לנושא , ואסור שבמסווה סודיות יפלו ההחלטות 
רק בידי פוליטיקאים וגנרלים , רחוק מביקורת הציבור . 
