טייסת הקרב המשותפת לירדן ולעיראק התפרקה במהלך מלחמת המפרץ . הטייסת כללה 
מטוסי קרב מדגם מיראז אפ1 של שתי המדינות . המטוסים קיימו אימונים משותפים 
והטייסים של שני חילות האוויר התחלקו בלקחים המבצעיים שצברו . הטייסים 
העיראקים העבירו לירדנים את לקחי מלחמת עיראק - אירן , בעוד הטייסים הירדנים 
סיפקו לעמיתיהם מידע ותורות לחימה אותם קלטו בתמרונים משותפים שערכו בשנים 
האחרונות עם טייסי חיל האוויר האמריקאי . הקמתה של הטייסת המשותפת לירדן 
ולעיראק היוותה מקור לדאגה רבה בצה"ל . קצינים בחיל האוויר ציינו לא פעם 
את ההשלכות השליליות , מהבחינה הביטחונית ארוכת הטווח , שעלולות להיות 
לפעילות המשותפת לחילות האוויר של שתי המדינות . טייסים עיראקים הורשו לטוס 
בשמי ירדן , ובתקופה מסוימת אף טסו בקרבת הגבול בין ישראל לירדן ואספו מודיעין 
על מטרות בתחום ישראל . הטייסים העיראקים נהגו לצבוע את מטוסיהם בצבעי חיל 
האוויר הירדני כדי ליצור את הרושם כי הטיסות בקרבת הגבול מבוצעות על - ידי 
טייסים ירדנים . טיסות אלה הופסקו לאחר שישראל שיגרה לירדן מסר חריף מאוד 
ובו הזהירה מהמשך קיומן של טיסות מטוסים עיראקיים בקרבת הגבול הישראלי . 
לירדן 43 מטוסי קרב מדגם מיראז אפ1 . בידי עיראק היו לפני המלחמה 48 מטוסי 
מיראז אפ1 . ככל הידוע הוברחו רבים ממטוסים אלה לאיראן כדי להצילם מהשמדה 
בעקבות ההפצצות האמריקאיות המסיוויות על שדות התעופה בעיראק . המטוסים 
שהוברחו לאיראן נמצאים עדיין שם , ולא ידוע אם ומתי יוחזרו לעיראק . קפידבינבישראל 
מעריכים כי איראן לא תחזיר את המטוסים ותודיע כי הם מהווים תשלום ראשון 
במסגרת הסדר הפיצויים שמבקשים האיראנים שעיראק תחתום עמם . איראן תובעת 
מעיראק פיצויים בגובה 003 מיליארד דולר . גורמים בישראל מסרו אתמול כי מטוסים 
של חיל האוויר העיראקי מבצעים מדי פעם גיחות הפצצה על כוחות המורדים בדרום 
עיראק . מספרם של מטוסי הקרב השמישים שנותרו לחיל האוויר העיראקי אינו ידוע 
בוודאות . בהתייחסם לשיתוף הפעולה הצבאי בין ירדן ועיראק במלחמת המפרץ אמרו 
גורמים בישראל כי ירדן שימשה עבור עיראק חלק ממרחב ההתראה האסטרטגי . מומחים 
מצבא ירדן סייעו בהפעלת סוללות טילי הנ"ם מדגם הוק , אותן תפס הצבא העיראקי 
בתוך כוויית . שיתוף הפעולה הצבאי בא לידי ביטוי בכל תחום שבו יכול היה הצבא 
הירדני לסייע לעיראק . חיל האוויר הירדני גם סיפק לעיראק מידע מודעיני על 
ישראל וסוריה , שאסף באמצעות טיסות בקרבת הגבולות עמן . מאז הסתיימה המלחמה 
ניכר תהליך של הורדת רמת הכוננות בצבא הירדני ונראה כי תוך זמן קצר הוא יחזור 
לשגרה . צבא זה נתקל בקשיים רבים מאוד במימוש תוכניות ההתחמשות שלו בשל 
המצוקה הכלכלית אליה נקלעה ירדן . תוכנית ההצטיידות במטוסי קרב חדשים מתוצרת 
צרפת הוקפאה בינתיים , ובשלב זה לא ניתן להצביע על המקורות הכספיים שיאפרו 
את מימושה . ירדן היתה מעוניינת לרכוש לחיל האוויר שלה מטוסי קרב צרפתיים 
מדגם מיראז 000 , 2 . 
