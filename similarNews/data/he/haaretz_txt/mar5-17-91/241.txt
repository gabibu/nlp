שר החוץ הגרמני לא חלם לרגע שיצליח לצאת מהפרשה כל כך מהר , וכל כך בזול . 
הוא הגיע לישראל לפני כחודש , בעיצומן של התקפות הסקאדים , מתוך חובה 
לראות את פגיעות הטילים שחברות גרמניות עזרו בפיתוחם ובחימושם אולי גם בחומרים 
כימיים . האנס דיטריך גנשר ראה את הנזקים ברמת גן , חש בשנאה , ואף שמע 
במו אוזניו את התרסתו הקשה של אבי וייס : " בושה לגרמניה שעזרה ליצור היטלר 
חדש , שיהודים צריכים לשבת עם מסיכות גז " . באותם רגעים היה מוכן שר החוץ 
הגרמני לכל אפילו שיצליפו על אחוריו בכיכר העיר . ואמנם , תוך כדי הביקור 
הודיע גנשר על כוונת ממשלתו להגיש סיוע מיוחד לישראל . קפמאפרקבמשרד האוצר 
הקימו מיד ועדה משותפת להם , למשרד הביטחון ולמשרד החוץ . הוועדה היתה 
אמורה לשבת לדון בחבילת סיוע שתתאים בצורה הטובה ביותר לישראל . אך עוד 
לפני שנערך הדיון הראשון יצא נציג משרד הביטחון לגרמניה וסיכם על בניית שתי 
צוללות . שר האוצר אפילו לא ידע . מערכת הביטחון פעלה בשיטת ה"חאף " . קודם 
לקחת , אחר - כך לחשוב . הצבא , שלא הספיק לקיים אפילו דיון אחד רציני 
בלקחי מלחמת המפרץ , כבר החליט על שתי צוללות , שאפילו אם מקבלים אותן 
חינם אחזקתן השנתית עולה כסף רב . בהקשר לכך מספרים על לוי אשכול שביקר פעם 
במאהל בדואי . המארחים כיבדו אותו בכל טוב והגישו לו גם מתנה : סוס ערבי 
אציל . אשכול הביט , אמר תודה וסירב לקחת את הסוס . " מדוע " ? שאלו 
המארחים בדאגה , " אינני אוהב מתנות שאוכלות " . יכול להיות שהצבא זקוק 
היום לאמצעי לחימה חדשים , אך מאין הפזיזות הזו ? מה הקשר בין מלחמת המפרץ 
ואיום הטילים לבין הצוללות ? הרי מערכת הביטחון בכבודה ובעצמה החליטה רק 
לפני מספר חודשים שפרויקט הצוללות הוא בעדיפות נמוכה ביותר ולכן אין לבצעו . 
בדבר אחד חייבים להודות כולם : בטווח הקצר נחלשה מאוד החזית המזרחית העומדת 
מול ישראל . בטווח הקצר יש לישראל אויב אחד פחות , אויב שעד לאחרונה העריכו 
אותו בצה"ל ככוח צבאי עצום של 05 דיוויזיות . אין גם ויכוח שבטווח הקצר 
המאמצים באזור ישאו אופי מדיני , לא צבאי . לכן היה למערכת הביטחון כל 
הזמן שבעולם כדי לקיים סדרת בדיקות מסודרת של לקחי המלחמה , לצאת עם מסמך 
מסכם , ורק אז לבוא בדרישות . ראוי גם להרחיב את הדיון ולשאול האם פרויקט 
הצוללות חשוב יותר מפרויקט העלייה ? הממשלה לא ישבה , לא דנה , אף אחד 
לא קבע סדרי עדיפויות . מערכת הביטחון החליטה כאילו היא מדינה בתוך מדינה , 
עם אינטרסים פרטיים משלה . קפמאפרקזו לא היתה ההפתעה היחידה שזומנה ליצחק 
מודעי . לפני כמה חודשים התגלה לו , די במקרה , שמשרד הביטחון הפעיל את 
אוהדי ישראל בקונגרס כדי להעביר 002 מיליון דולר מהסיוע האזרחי לזה הביטחוני . 
במשרד הביטחון החליטו שאין צורך בסיוע אזרחי כה גדול למדינת ישראל . יצחק 
מודעי גם לא ידע על הבקשה המיוחדת לסיוע ביטחוני בסך של מיליארד דולר שהגיש 
לאחרונה השגריר זלמן שובל . הממשל הסכים ל056 מיליון , נוסף על שתי סוללות 
פטריוט המצויות כבר בישראל . מאז אוגוסט 09 קיבלה מערכת הביטחון 006 מיליון 
שקל כתוספת מיוחדת להיערכות מול האיום העיראקי ; ציוד אמריקאי רב מאוחסן 
בישראל ; יש דרישה לתקציב נוסף בסך 002 מיליון שקל מצד הג"א , כך שאם מחברים 
את כל המספרים הללו מתברר שמדובר בגידול עצום בתקציב הביטחון . בעצם אין 
להתפלא כל כך . תמיד , אחרי כל מלחמה , אם ניצחנו או הובסנו , דרש הצבא 
עוד . כאשר ניצחנו בששת הימים זכו הגנרלים להגדיל את חלקם בעוגה בטענה שהגבול 
התארך , ויש להקדיש יותר משאבים לשם הגנה . אחרי יום הכיפורים היה ברור 
שיש להגדיל את התקציב . אחר כך נחתם השלום עם מצרים , סיני פורז ופרצה 
מלחמת איראן - עיראק אך תקציב הביטחון לא ירד . הפעם הראשונה שהחלו לקצץ 
ברצינות בביטחון היה בעת המשבר הכלכלי החמור של 5891 . אז עמדנו על עברי 
פי - פחת , ומחוסר כל ברירה אחרת קוצץ התקציב . עכשיו מנסה הצבא להחזיר 
לעצמו בסדרת מחטפים את כל מה שאיבד בשש השנים האחרונות . קפמאפרקאי - אפשר 
לדעת היום אם סדאם חוסיין יישאר על מכונו , אך דבר אחד ודאי : מכונת המלחמה 
העיראקית ספגה מכה אנושה . כלומר , יש מולנו אויב אחד פחות לתקופה של שנתיים - 
שלוש . מדינות האזור יהיו גם עסוקות בשלוש השנים הבאות בתהליך מדיני ובשיקום 
כלכלי . משמע , יש לנו פסק זמן של שלוש שנים , שצריכות להיות מוקדשות 
למשימה העצומה של קליטת מיליון עולים ולהספקת מאות אלפי פתרונות דיור ועבודה . 
אין גם לשכוח שקליטת מיליון עולים פירושה התעצמות כלכלית וצבאית כאחד . 
מהגרמנים לא היה צריך לבקש שום עזרה צבאית . צריך היה לדרוש מהם השתתפות 
פעילה בשיקום העם היהודי הבורח לכאן על נפשו . כלומר עזרה כלכלית למען הצמיחה 
המהירה שכה דרושה לנו . כך היינו צריכים להתנהג גם עם האמריקאים . לא ציוד 
צבאי אלא תוכנית מרשל . אך מערכת הביטחון קיבלה 056 מיליון דולר , וישראל 
התחייבה לדחות כל בקשה לסיוע בקליטת העלייה עד לספטמבר הפוך בדיוק ממה שדרוש 
לנו . התוצאה הגרועה ביותר עלולה להיות כאשר יהיו לנו יותר מטוסים , יותר 
טילי פטריוט , יותר צוללות וגם לוויין ריגול אך המשק כולו ייעצר , ישקע , 
העלייה לא תיקלט , מקומות עבודה חדשים לא ייווצרו ונידרדר למצבה של בריה"ם 
שהוצאות הביטחון מוטטו אותה לחלוטין . הדבר עלול לקרות , כי יש לנו שר ביטחון 
חזק עם גיבוי מלא מראש הממשלה , שמולו לא עומד אף אחד . יש רק שר אוצר 
חסר גיבוי שרבים מחברי הממשלה רוצים לראות במפלתו . מצב עניינים זה משאיר 
את משרד הביטחון להכריע לבדו על סדר העדיפויות כך שלא נשאר לנו אלא לבקש 
ממשה ארנס : אל תשתמש בכוחך זה , ראה את האינטרס הכללי , ראה את מצב המשק , 
ראה את אתגר העלייה . רחם עלינו , ארנס ! 
