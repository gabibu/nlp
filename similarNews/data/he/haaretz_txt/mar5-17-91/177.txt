ידידים אומרים עליו שהוא גאון , ובמבט ראשון הוא באמת עונה על התדמית של 
גאון בעל מוזרויות , המנותק מהעולם . צווארון חולצתו רחב מדי , המשקפיים 
גדולים מדי . במשרדו , שממדיו הענקיים מזכירים את שיא תקופת הסטליניזם , 
הוא נראה בעל קומה בינונית וכחוש , בתסרוקת צעירה של ילד פלא שהתבגר 
כהולך לאיבוד . לשק בלצרוביץ , בן 44 , הוא פרופסור לכלכלה בפולין . מאז 
סיים את לימודיו בבית - הספר הוא עסק בכלכלה , כתב בנושא , חקר אותו והרצה 
עליו . כשקראה לו ממשלתו למלא את תפקיד שר האוצר , עמד לצאת ללידס בבריטניה 
למשרת הוראה באוניברסיטה . יום ולילה שקל את ההצעה קודם שהסכים להישאר . 
מאז הוא עומד בראש מה שמתואר כתוכנית הכלכלית השאפתנית ביותר של המאה : 
המעבר לקפיטליזם בארצו . שר האוצר בלצרוביץ ועוזריו הם הקפיטליסטים המושבעים 
ביותר בכל הגוש המזרחי . התהליכים , שמיכאיל גורבצוב נרתע מהם ואשר מתבצעים 
במזרח גרמניה בכאבים גדולים , על אף משככי כאבים בצורת מיליארדי מארקים 
גרמניים , מתרחשים בפולין בלי כל אמצעי הרדמה . בלצרוביץ קיצץ באורח דרסטי 
בהקלות המס ובסובסידיות , העלה את הריבית ועיקר תוספות שכר על ידי מס הכנסה 
גבוה יותר . בעת ובעונה אחת הוא גם ביטל כמעט לחלוטין הגבלות על המחירים . 
המדינה , שעד אז חילקה סחורות ושירותים שונים , השאירה בידי השוק את המתרחש 
בתחום הכלכלי . פוליטיקאים היו מתקשים לבצע את הדבר ; מי שתלוי במשאלי דעת 
קהל או בקולות הבוחרים היה נרתע . לך ולנסה הזהיר עוד בתקופה שלא היה נשיא : 
" מי שישחק עם מחירים , יסכן את השלטון " . בלצרוביץ התייחס לנושא כמקצוען , 
החושב רק על תחום התמחותו . הוא הגיע למסקנה , שזאת הדרך הנכונה מבחינה 
כלכלית ויש להוציא אותה אל הפועל . " אין שום אפשרות אחרת מלבד הדרך שלנו " , 
הוא אומר , " החשוב ביותר זה להחזיק מעמד . אם נפסיק בשלב כלשהו ( את 
האמצעים המונהגים כעת ) , נצטרך שוב להתחיל בתנאים גרועים יותר " . קפמאבינלנוקשותו 
של בלצרוביץ יש שורשים טוטליטריים . ב9691 , זמן קצר אחרי הפלישה הסובייטית 
לצכוסלובקיה , הצטרף למפלגה , בן 22 . בסוף שנות ה07 , לאחר שנתיים של 
לימודים בניו - יורק , עדיין ניסה למצוא מוצא מהדילמה הכלכלית בעבודתו ב"מכון 
לבעיות יסוד של המרקסיזם - לניניזם " . השליטים הישנים לא היו מוכנים להטות 
אוזן . עכשיו הוא מוציא אל הפועל את תוכניתו , בכל הביטחון העצמי המופגן 
של מי שאימץ ללבו אמונות חדשות . בלצרוביץ הוא ממלא המקום היחיד של ראש הממשלה 
בילצקי בממשלה החדשה , אבל הכל בפולין יודעים , שהוא הקובע את קווי המדיניות . 
כשביקש ממנו ולנסה להיות ראש ממשלה בעצמו , סירב . לחיצות ידיים , נאומים 
בטלוויזיה , הליכה על חבל פוליטי דק וכל משימה אחרת שהיא מנת חלקו של ראש 
ממשלה , רק יסיטו אותו ממטרתו , חשב . כשהתייצבה הממשלה החדשה לצילום 
קבוצתי , עמד שר האוצר , שהיה בעבר רץ ידוע למרחקים בינוניים , בשולי 
השורה ודיבר בלהט עם השר להפרטה . כששואלים אותו אם הניסוי הפולני הצליח , 
או לא הוא לא עונה . התשובה נראתה לו ברורה מלכתחילה . יותר מעניינים 
אותו הפרטים הכרוכים בפיתוח התוכנית . הוא היה מעדיף שהאינפלציה היתה יורדת 
עוד במעט ; ממהלך ההפרטה הוא מרוצה בהחלט ; חשוב , לדעתו , שמדינות המערב 
ישמטו את חובותיה של פולין ויזרימו אליה הון . תחזיות ברורות על השפעת מדיניותו 
על כלכלת פולין הן , לדבריו , בלתי אפשריות . מתנגדיו אומרים שהייצור במדינה 
ירד ב%52 . אמנם כן , עונים תומכיו , אבל הסטטיסטיקה הזאת חלה רק על המפעלים 
הממלכתיים ; במגזר הפרטי עלה הייצור . רמת החיים ירדה ב%03 , אומרים המתנגדים . 
כן , עונים התומכים , אבל רק בהשוואה למשכורות בתקופת אינפלציית - העל 
של 98 ; לעומת 78 ירד השכר הריאלי ב%2 בלבד . על כל פנים , התורים לפני 
החנויות נעלמו והזלוטי היה למטבע יציב . קפמאבינבפולין , שלא כמו בברית 
המועצות , אין שוק שחור בכספים . באוקטובר 78 היה שוויו של השכר הממוצע 
04 דולר בשוק השחור . היום הוא עלה ל041 דולר . " ודאי שאנחנו עושים 
את זה " , אמר בהבעת ניצחון הכלכלן סלבומיר שיקורה , בן 92 , הנמנה עם 
חוגו המקורב ביותר של בלצרוביץ . הוא ממונה במשרד האוצר על הקמת בנקים פרטיים 
וחברות ביטוח . שלא כמו האקדמאים הצעירים של מזרח גרמניה , למשל , שנאלצו 
להסתפק בדלת אמותיהם , ידע שיקורה לנצל כבר באוניברסיטה את האווירה הנינוחה 
יותר בפולין . בספריות היה אפשר למצוא ספרים של אבות מייסדים רוחניים של 
כלכלת השוק , כמו גוזף שומפטר וגון מיינרד קיינס , לצד כתבי קרל מרקס . 
" רק את פרידמן היה צריך קצת לחפש " , אומר שיקורה בחיוך . מילטון פרידמן , 
הכלכלן האמריקאי השמרן , שמרגרט תאצר ורונלד רייגן ראו בו מורה הלכה כלכלי , 
נהנה מיוקרה רבה בוורשה . לחשיבה הסוציאל - דמוקרטית , שלפיה על המדינה 
לרכך ולמתן את חוקי השוק שאינם יודעים רחם אין חסידים . במשרד האוצר נחשבת 
המדינה לאויב בהא הידיעה . מנחים שם דבריו של בלצרוביץ : " אנשי עסקים 
פרטיים הם היעילים ביותר " . את העובדה שהדיקטטור פינוצט מצילה הסתייע במילטון 
פרידמן רואה שיקורה מזווית ראייה אחת בלבד : " האם לצילה אין מדיניות כלכלית 
טובה " ? ההרגשה של בניית עידן חדש נמוגה לאחר שנה , ואת מקומה תפס לחץ עצבני . 
חיי היום - יום הרצופים קשיים מפגרים אחרי הפריצה הגדולה : " האנשים מצפים 
להרבה כל כך מהר כל כך " , אמר שיקורה , וקשה , לדבריו , לשאת את הפער 
הרגשי בין ההבטחות למציאות . בעיקר השתנתה דעתו על הביורוקרטיה . בעבר 
ראה אותה , מרחוק , כמאסה אפורה , עקשנית וסרבנית . עכשיו , לאחר היכרות 
מקרוב , הוא אומר , שאין זה צודק שהאוכלוסייה שונאת את הביורוקרטיה . 
" ככלות הכל , אנשיה צריכים לבנות את הישן והחדש בעת ובעונה אחת " . שיקורה 
כבר נתן היתר ל55 בנקים לפתוח את אשנביהם , אלא ששום בנק זר טרם עשה זאת ; 
ובנקים זרים הם החשובים ביותר ובהם תלוי הכל . הסיבה : לא מעמידים לרשותם 
קרקע או בניינים . אפילו " אמריקן אקספרס " , אחד הבנקים האמריקאיים הגדולים 
ביותר , לא הצליח למצוא מקום מתאים . בסרקזם רב מספרים אנשי עסקים מערבים 
על בניין בסגנון קלאציסיסטי בלב העיר , ששימש לפני מאה שנה מקום מושבו של 
הבנק הלאומי הפולני . שליחי בנקים בין - לאומיים חשקו בשכיית החמדה הארכיטקטונית 
הזאת , אלא שהעירייה שיכנה במקום גלריה . קפמאבינבלצרוביץ מכיר את הסיפור : 
" כן , כן , קוראים לזה כלכלה פולנית " , אמר בגרמנית , בחיוך , " בגלל 
דעות כאלה ההון המערבי , שבהיסוס רב החל להתקרב ולרחרח את הניסוי הפולני , 
שוב מהסס " . במהרה עבר לנושא הבורסה , שלו , בעיניו , סמליות מיוחדת . 
ב03 במארס תתחיל הבורסה לפעול בלב ורשה , באחד המקומות הטובים ביותר בעיר , 
ואז יתחיל לפעום לבה של פולין הקפיטליסטית , הוא אומר . לאחר 15 שנה תשוב 
הבורסה ותיפתח . באולם עדיין נעשות עבודות שיפוץ , וריח צבע טרי נישא באוויר . 
רצפת הפרקט לוטשה וצוחצחה לא מכבר , והותקן מזגן . הדבר היחיד המזכיר 
את יושביו הקודמים של האולם הוא בימה שגובהה כ02 ס"ם . במקום שבו ירשמו 
עובדי הבורסה את שערי המניות היומיים לעיני כל , ניהלו ראשי המפלגה במשך 
עשרות שנים את הפוליטביורו . ויאסלאב רוזלוצקי , הממונה מטעם בלצרוביץ על 
הבורסה , מתאר את עצמו ללא בושה " מהמר " . הוא גם כלכלן מדופלם המכיר 
את דרכי המערב . רוזלוצקי למד בלונדון ושם התנסה בקסם משחקי הבורסה . 
בבורסה של ליון בצרפת מצא שותפים שסייעו לו בהקמתה מחדש של הבורסה בפולין . 
הפולנים זקוקים בדחיפות להזרמת הון זר . " הכלכלה שלנו היא כמו צב השוכב 
על גבו " , אמר אלכסנדר מילר . " רק בעזרת הון זר נעמוד שוב על הרגלים " . 
קפמאבינמילר , קשיש ולבבי , נבחר לא מכבר כמועמד " סולידריות " לרקטור 
בית הספר הגבוה לתכנון ולסטטיסטיקה . כאן החל הכל . בכור ההיתוך הזה של 
הקדרים של השיטה הישנה פעלו בלצרוביץ וחסידיו , והשוו שיטות כלכליות זו 
לזו . כאן למדו ילדי העלית השלטונית , וסתמו בסופו של דבר את הגולל על 
כלכלת התכנון . בתחילה " תקפנו את השיטה הכלכלית של הסוציאליזם בלי לתקוף 
את הסוציאליזם " , הסביר מילר . " כך , מכל מקום , חשבנו " . את המפנה 
האינטלקטואלי עשה בלצרוביץ אט אט תחת כנפיו הסוככות של בית הספר . " נדהמנו 
כאשר לבסוף עמדנו על כך שהדמוקרטיה הסוציאליסטית דומה לדמוקרטיה כפי שכיסא 
חשמלי דומה לכיסא " . אך בדברו על ההווה נעתקות המלים מפיו של הפרופסור . 
ראשית , מלחמת המפרץ ומחירי הנפט העולים . שנית , התמוטטות המסחר הסובייטי . 
שלישית , תשישותם של האנשים . עתה נתונה תוכנית בלצרוביץ בסכנה יותר מאי - 
פעם . בכל זאת המליץ בדחיפות בפני לך ולנסה , שאינו מבין דבר בכלכלה והרואה 
אותו כאחד מיועציו , להשאיר בתפקידו את שר האוצר : הסתלקותו תהיה אסון 
ליוקרתנו בעולם " . בכך הכוונה מעל לכל לאותם אדונים שחליפותיהם הכחולות מדיפות 
את ניחוח וול - סטריט במשרד האוצר הוורשאי : הם באו בשליחות קרן המטבע 
הבין - לאומית לבדוק את הנתונים האחרונים שאגר ווייטק מיסיאג במחשב שלו . 
מיסיאג , מזכיר המדינה וגם מנהל התקציב של הניסוי הכלכלי הזה , נראה בלבושו 
וברעמת שיערו כבן דור 86 . אך מרגע שהוא מתחיל לדבר על עבודתו הוא מסור 
כולו לשליחות הקודש ועיניו נוצצות . מיסיאג השתייך לחוג הפנימי של בלצרוביץ 
בבית הספר הגבוה . כעת נפגשים בני חוג זה מדי שבוע כדי להחליט על החוקים 
השונים ולוודא כיצד פועלת התיאוריה . מזכיר המדינה הוא דוקטור לאקונומטריקה . 
אנשים המתמכרים למדידה קפדנית של תהליכים כלכליים ימצאו את מקומם בדרך 
כלל בין כותלי האוניברסיטה . לא כן מיסיאג . " ההישג הגדול שלי " , אמר , 
" הוא שגיליתי שלא הכל ניתן למדידה " . מיסיאג מוצא שפה משותפת מלאה עם 
האדונים מקרן המטבע , המתנים את אספקת האשראי בנתונים של מזכיר המדינה . 
הברית בין טכנוקרטים פורשת את רשתה בעולם כולו . " בשנה שעברה היה עלינו 
להילחם באינפלציה בלי לגרום לאנשים לעלות על בריקדות " , הסביר מיסיאג את 
השנה המטורפת 0991 . השנה יש להפוך על פיה את המגמה הכלכלית . " עכשיו 
אני מתמצא בתפקיד טוב יותר " , אמר , " אבל אנחנו נוסעים בדרך אחרת " . 
במרחק חדרים ספורים ממנהל התקציב מיסיאג והמחשב שלו שלף סטפן קאוואלץ , 
מעין " מזכיר כללי " של בלצרוביץ , כרך דק מהארון . " ההפרטה של הכלכלה 
הפולנית " הוא מעין תסריט הנכנס כעת לשלבו השני . קאוואלץ , מתמטיקאי , 
התוודע באיחור למקצוע הכלכלה . בתקופת מצב החירום בפולין היה חבוש חצי 
שנה בכלא כחבר בקבוצה לזכויות האדם קו"ר . " מעולם לא היו לי תנאים טובים 
כל - כך ללמוד " , אמר ביובש . כאשר רופף ירוזלסקי את הכבלים הורשה גם הוא 
להצטרף לבית הספר הגבוה לתכנון ולסטטיסטיקה , ובמשך שש שנים כחבר בקליקה 
של בלצרוביץ , שבה נמנו 51 איש חקר מהי הברירה הטובה ביותר לעתידה של פולין . 
קפמאבינהם בדקו את מצב הדברים בבתי החרושת . באותה תקופה גם השיבו בלצרוביץ 
וכלכלניו על מה שראו כ"שאלה היחידה החשובה ביותר שהעסיקה אותנו כל הזמן " 
האם בתום כלכלת הצווים יש להנהיג " ניהול עצמי " , בנוסח היוגוסלווי , 
או שיטת מפעלים מערבית ? את התשובה אפשר למצוא , למשל , בקומה ה31 של 
גורד - שחקים במרכז ורשה . תדיאוש רוזיאצקי הוא מנהל חברה לכל תכלית , 
שעל פי טבע המצב כעת במזרח אירופה מספקת כמעט כל שירות וכל סחורה לכל פונה . 
" ישנו בלצרוביץ וישנו שאר העולם " , הוא אומר בהתלהבות . רוזיאצקי השיג 
את מאמריו של אלילו ויכול לספק דיווח שוטף על דרכם של המיליונרים הפולנים 
הראשונים . בתנופה הראשונה גם הקים כמה מפעלים בברית - המועצות . לא מכבר 
חזר מביקור שם מדוכא ומחושמל בו - זמנית : " רוסיה תישאר תמיד כפי שהיא , 
אבל אנחנו , אנחנו נעשה את זה . תמיד היינו צריכים להציל את עצמנו " . 
