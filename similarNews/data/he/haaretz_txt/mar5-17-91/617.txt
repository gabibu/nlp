בוש , למחרת שחרור כוויית , הקפיד מישהו להוסיף עוד סיסמה אחת על חומת 
הבטון שבחזית שגרירות ארצות - הברית בכוויית - סיטי : " דמוקרטיה לכוויית 
החופשית עכשיו " . ימים אחדים לפני - כן הכריז האמיר של כוויית , גאבר אל - 
אחמד אל - סבאח , שעדיין לא חזר עד אז לנסיכות המשוחררת , על כינון משטר 
חירום צבאי לשלושה חודשים . לפני כמה ימים הודיע האמיר שהממשל הצבאי יישאר 
בתוקפו זמן רב מזה , אבל הבטיח לכונן מסע נרחב של רפורמות במשטר , לקראת 
דמוקרטיזציה של כוויית . בסעודיה , לפני כשלושה חודשים , בשיא החשיפה של 
החברה הסעודית השמרנית לרבבות אזרחי המערב ששטפו את המדינה , העזו כמה נשים 
סעודיות למחות על תקנות האפליה החמורות הנהוגות נגד נשים בממלכה . כמה עשרות 
נשים יצאו בנסיעה אטית במכוניות המהודרות של גברי המשפחה לאורך הכבישים המרכזיים 
של ריאד . שיירת הכלימה הזאת לא גרמה לשלטונות לשקול מחדש את התקנה האוסרת 
על נשים סעודיות לנהוג במכונית . להיפך , כעבור ימים אחדים הוציאה מועצת 
המחוקקים המוסלמית המלכותית פסק הלכה ( " פתווה " ) שהפך לחוק מדינה וגרס 
איסור מוחלט על נשים לאחוז בהגה . פעילים למען זכויות האדם בעולם הערבי 
אינם תולים תקוות גדולות ב"סדר הבין - לאומי החדש " של ממשל בוש . לדבריהם , 
לא ייתכן שינוי מהותי , אלא אם הממשל יפעיל לחץ ממשי על מדינות ערב לשינוי 
שיטת המשטר שלהן . הממשל האמריקאי אינו יוצר רושם שהוא מתכוון להפעיל לחץ 
בתחום זה , ולכל היותר הוא מביע תקווה שערכי הדמוקרטיה והליברליזם של אמריקה 
יתפשטו ויחלחלו בעולם הערבי . המקרה של כוויית הוא , אולי , יוצא דופן . 
כוויית הפכה מעין פרוטקטוראט של ארה"ב והיא חייבת להיענות ללחצים אמריקאיים . 
אולם ביתר חלקי העולם הערבי קשה לצפות ללחץ אמריקאי כבד . בנאומיו לפני 
שני בתי הקונגרס האמריקאי לפני כחודש לא הזכיר כלל מזכיר המדינה , גיימס 
בייקר , את העקרונות של דמוקרטיזציה ושיפור בתחום זכויות האדם בעולם הערבי , 
כאשר פירט את עקרונות הממשל לשינוי פניו של המזרח התיכון . בנאום הניצחון 
שלו בשבוע שעבר , לפני מליאה של שני בתי הקונגרס , כאשר שירטט את הקווים 
הכלליים של החזון שלו למזרח התיכון , לא הזכיר הנשיא בוש את תחום זכויות 
האדם והאזרח במזרח התיכון . דומה היה שהסדר הבין - לאומי החדש של בוש ובייקר 
מגלה מידה יוצאת דופן של סובלנות מול הפרות בוטות של עקרונות הדמוקרטיה במדינות 
ערב . קפמאבינעוזרו של בייקר לענייני זכויות האדם , ריצרד שיפטר , נשאל 
כשהציג את דו"ח זכויות האדם שלו לשנת 0991 , לפני כחודש , אם הוא רואה 
מגמה של שיפור בתחום זה בעולם הערבי . " אינני חושב שיש מגמה כלשהי שאפשר 
להצביע עליה בנקודה זאת . מה שיביא העתיד אינני יודע " , הפטיר בתשובה . 
קידום זכויות האדם היה אחד מעמודי התווך של מדיניות החוץ בתחילת דרכו של 
ממשל בוש . לפני שנה בדיוק נאם מזכיר המדינה בייקר לפני " המועצה לענייני 
העולם " בטקסאס על הנושא " דמוקרטיה והדיפלומטיה האמריקאית " , נאום שהוזכר 
אחר - כך בשיחות אחדות עם דיפלומטים בכירים במחלקת המדינה כאחד המסמכים 
הפומביים החשובים ביותר של מדיניות החוץ האמריקאית . בהקשר הישראלי אמרו 
שהנאום שיקף היבטים חשובים ביותר בעמדות הממשל לגבי מדיניות ישראל בשטחים . 
המסר היה חד - משמעי : דמוקרטיה היא ערך אוניוורסאלי , החייב להיכלל 
במטען הדיפלומטי של ארצות הברית של אמריקה ביחסיה עם מדינות העולם . אבל 
שיפטר אינו שותף כנראה לדעה הזו , הגורסת שדמוקרטיה היא דמוקרטיה , ושהיא 
מתאימה לכל חברה בעולם . ב1 בפברואר , כשהציג את דו"ח זכויות האדם השנתי 
של מחלקת המדינה לשנת 0991 , אמר שיפטר לעיתונאים : " אינך יכול להשוות 
את משטר הבעת ואת סדאם חוסיין בעיראק לסעודיה למשל . ביחס לממלכה הסעודית , 
הדבר באמת נובע מהתרבות , מהדת " . עד כה רעידת האדמה במפרץ לא עוררה 
תזוזה חיובית ממשית לקראת דמוקרטיזציה ושיפור של זכויות האדם בעולם הערבי , 
פרט אולי לכוויית . יש לומר , כי מגמות שיפור כאלה התפתחו בכמה ממדינות 
ערב במרוצת השנתיים האחרונות . בד - בבד עם התמורות ההיסטוריות שפקדו את 
מזרח אירופה , ניכרו מגמות של שינוי גם בכמה ממדינות ערב . בירדן , אלגיריה , 
תוניסיה , סוריה ומצרים , התקיימו בחירות מסוגים שונים בשנים 98910991 , 
שיצרו אווירה של פתיחות כלשהי ושיככו במעט את האופי האוטוריטרי של משטרי 
המדינות הללו . האירוניה היא , שדווקא אחרי המלחמה ואחרי הניצחון המזהיר 
של הקואליציה המערבית במפרץ על משטר רודני ששם ללעג ולקלס כל עיקרון דמוקרטי , 
יש סבירות גבוהה להחרפה בתחום זכויות האדם ברוב מדינות ערב , לפחות בטווח 
הקצר . האמיר של כוויית , גאבר אל - אחמד אל - סבאח , הרחיק לכת כשהבטיח 
למזכיר המדינה גיימס בייקר בסוף השבוע שעבר לשקול מתן זכות בחירה לנשים בכוויית 
אחרי תקופת הביניים של הממשל הצבאי . כבר בחודשים הראשונים של הכיבוש העיראקי , 
ממקום מושבו בגלות הסעודית , הבטיח האמיר לכונן בהדרגה משטר דמוקרטי בארצו . 
ההבטחות נתקלו בספקנות רבה מצד אנשי האופוזיציה בכוויית , שנלחמו בשנים 
האחרונות למען האצת קצב הדמוקרטיזציה במדינה , אך נתקלו בממשל עיקש , 
שסירב לכנס מחדש את הפרלמנט שפוזר בשנת 6891 , בניגוד להוראות החוקה הכוויתית . 
אם האמיר אל - סבאח יעמוד בדיבורו , יהיה זה שינוי מהפכני במשטר של הנסיכות 
המשוחררת , שבהעדר פרלמנט פעיל בחמש השנים האחרונות נסוג למתכונת היחסים 
השבטיים הקדומים שבין המשפחה השלטת לבין העם הפשוט . בחודש ינואר 0991 הוציא 
האמיר תקנה חדשה , שאסרה דיונים פוליטיים כלשהם במדינה , אפילו במסגרות 
עממיות ובלתי - פורמליות . . ביוני שעבר החליט ממשל אל - סבאח לאפשר בחירות 
לפרלמנט , לנוכח לחץ כבד של ארגוני האופוזיציה בנסיכות . מספרם של בעלי 
זכות הבחירה היה 321 , 26 , שהם % 8 מאזרחי המדינה , רק גברים ורק כאלה 
המסוגלים להצביע על שורשי המשפחה שלהם בכוויית עד שנת 0291 . יש לציין 
שמאות אלפי התושבים הזרים המתגוררים בכוויית משוללים כל זכויות אזרח בנסיכות . 
כוויית שלפני המלחמה היתה נטולת דמוקרטיה כמעט כמו כוויית של המשטר הצבאי 
הנוכחי . עצירים פוליטיים הובאו אמנם למשפט , אך נשפטו בדלתיים סגורות , 
בהליך חשאי , שלא היה נתון לכל פיקוח פומבי או אף פנימי - מקצועי . 
קפמאבין בראיון עם ארבעה עיתונאים ערביים אמר הנשיא בוש בשבוע שעבר , 
כשנשאל על כוונת ארה"ב לעודד דמוקרטיזציה בעולם הערבי : " איננו מנסים 
להכתיב למדינה כלשהי כיצד לנהל את ענייניה הפנימיים . אנו עומדים כמגדלור 
של דמוקרטיה , ונמשיך לנסות לעשות זאת . . . אבל יש למצוא איזון בין 
הבעת אמונתך בערכים שלך לבין ( רחישת ) כבוד לבעיות שיש לאחרים " . הדילמה 
של הממשל ברורה . מחד גיסא , ממשל בוש מאמין שמנגנון דמוקרטי תורם ליציבות , 
ויציבות תורמת לדמוקרטיזציה . מצד שני הוא מודע לכך שלחץ מערבי לכינון 
דמוקרטיזציה יזוהה מטבע הדברים עם המערב , והדבר יעורר רתיעה בקרב הרחוב 
הערבי . התחקירן הראשי של ארגון זכויות האדם הניו - יורקי " על משמר המזרח 
התיכון " , אריק גולדסטין , התייחס לדברים בהרצאה בבית הספר למשפטים של 
אוניברסיטת גורגטאון בוואשינגטון . הוא ציטט מאמר של ראש הארגון לזכויות 
האדם בתוניסיה , מנסוף מרסופי , שהתפרסם באחרונה בעיתון הפאריסי " לה - 
מונד " . מרסופי התריע במאמרו על אובדן מאמצי שנים ארוכות , שארגוני זכויות 
האדם בעולם הערבי השקיעו כדי לבלום את הנטייה העממית המזהה את הלחימה על 
זכויות האדם עם המערב האימפריאליסטי הכופר . לנוכח הדימוי של המערב , בעקבות 
המלחמה במפרץ , צפה פעיל זכויות האדם התוניסי כי תנועת זכויות האדם בעולם 
הערבי תסבול נסיגה של עשור שלם . ייתכן שגולדסטין , בשיחה טלפונית , צפה 
התקדמות מסוימת בתחום זכויות האדם במדינות המפרץ הפרסי , אך נסיגה ממשית 
בתחום זה במדינות המגרב בצפון אפריקה . הערכים והמסורות הללו מהווים 
את התשתית של מערכת החוק והמשטר בסעודיה , בת - בריתה הראשית של ארה"ב 
במפרץ . כדאי אולי להזכיר בהקשר זה כמה מכללי היסוד של המשטר המלוכני בסעודיה , 
על - פי דו"ח זכויות האדם של מחלקת המדינה האמריקאית , המוכר ברבים בכינוי 
" דו"ח שיפטר " , על שם מחברו . דוגמאות : בסעודיה מוציאים להורג לא 
רק על עבירות רצח , אלא גם על אונס והברחת סמים . עריפת ראשו של העבריין 
היא הדרך המקובלת לביצוע העונש . 71 עבריינים נענשו בעריפה בשנה שעברה . 
גם ניאוף גורר לעתים עונש מוות בסעודיה , אם כי לעתים רחוקות , באמצעות 
כיתת יורים או בסקילה . איש לא הוצא להורג בשנה שעברה בעוון ניאוף . גנבים 
נענשים בגדיעת ידם השמאלית , כהוראת ההלכה המוסלמית . עבירות קלות יותר , 
שכרת למשל , גוררות ענישה שכיחה למדי במלקות . גם זרים מסתכנים במלקות , 
אם הם חוטאים בשתיית אלכוהול למשל . לנשים סעודיות אסור להינשא לגברים 
שאינם סעודים , אלא באישור הממשלה , המונפק לעתים רחוקות מאוד . לעיתונות 
המקומית אסור לפרסם דברי ביקורת כלשהם נגד האיסלאם או נגד שלטונות הממלכה . 
נשים סעודיות חייבות להציג אישור בכתב מן הגבר , הפטרון שלהן ( בעל או 
אב , בדרך כלל ) , כדי להשיג רשיון יציאה מהממלכה , או אפילו כדי לנסוע 
בתחבורה ציבורית ממחוז אחד של הממלכה למשנהו . לגברים סעודיים מותר לצאת 
ללימודים מחוץ לגבולות הממלכה , אבל נשים סעודיות המבקשות לצאת ללימודים 
בחו"ל חייבות להיות מלווות בגבר שהוא קרוב משפחה ישיר . כל הפקידת בתפקידי 
ציבור בסעודיה היא פקידות ממונה . אף אחד ממוסדות הציבור של הממלכה אינו 
מאויש בפקידים נבחרים . אלה רק דוגמאות . היריעה קצרה מכדי לתאר את 
מצב זכויות האדם והאזרח בסעודיה . דו"ח שיפטר , כהרגלו , מסר תיאור קצר 
למדי , ענייני מאוד ונטול תארי ביקורת מחמירים . אנשי האופוזיציה הסעודית 
משמיעים ביקורת חריפה יותר . " הסיכויים לדמוקרטיזציה בסעודיה נראים קלושים 
מתמיד " , אומר יועץ סעודי לענייני כלכלה , המתגורר בניו - יורק , שביקש 
לשמור על עילום שמו . " איש מן החברים בארגוני האופוזיציה של סעודיה אינו 
מאמין שארה"ב תפעיל לחץ ממשי לכינון משטר דמוקרטי בממלכה , משום שממשלת 
סעודיה מודאגת יותר משיקולי ביטחון שונים , לנוכח האיומים של קבוצות האופוזיציה " . 
לדברי האיש , " לממשל האמריקאי יש עכשיו אינטרס להציג את הממשל הסעודי 
כחיובי , ולממשל הסעודי יש אינטרס דומה , אבל כשאחרון החיילים האמריקאיים 
יעזוב את סעודיה , ידאגו שלטונות הממלכה שגם אחרון העיתונאים האמריקאים 
ייצא את גבולות סעודיה " . קפמאבינסעודיה היא המעצמה הערבית הגדולה של המפרץ , 
המקרינה את ההשפעה הפוליטית הגדולה ביותר באזור הזה . בעולם הערבי והמוסלמי 
כולו היא משמשת מעין סמן ימני מוסלמי , המשפיע על נטיות שמרניות מוסלמיות 
של מדינות אחרות בעולם המוסלמי . פעילים אמריקאיים למען זכויות האדם 
במזרח התיכון מצביעים על שני תנאים עיקריים , החייבים להתממש כערובה לשיפור 
בתחום זה במדינות ערב : ביטחון עצמי מספיק של השלטון המרכזי , מול איומים 
של קבוצות אופוזיציה ושל מגמות חתרניות , ולחץ של מדינות המערב ובראשן 
ארה"ב . המערב מבקש להיזהר שלא לפגוע ביציבות המשטרים הללו , מחשש שבמקומם 
יעלו לשלטון גורמים עוינים , ונזהר שלא ללחוץ יתר על המידה . כך המצב 
במרוקו , בתוניסיה ובאלגיריה , כך גם בסעודיה . במידת - מה התופעה 
הזו ניכרת גם ביחסה של ואשינגטון למצרים , שגם היא אינה מופת לזכויות האדם 
ולדמוקרטיה . דו"ח שיפטר מספר על דיווחים עקשניים לגבי עינויים בבתי המעצר , 
על תקנות שעת חירום המופעלות כבר 61 שנים רצופות , אשר מעניקות לשלטונות 
את הזכות לעצור חשודים לתקופה בלתי - מוגבלת בלא הליך משפטי , על מעצרים 
בהיקף נרחב של אסירים פוליטיים ועל הפעלה של תקנות הצנזורה הפוליטית מעת 
לעת . עיראק הבעתיסטית ומשטר הבעת של חאפז אל - אסד בסוריה הם מקרים 
חסרי תקווה . פרקי זכויות האדם של מדינות אלה בדו"ח של שיפטר מעוררים צמרמורת , 
והם ידועים לכל , אך במדינות כמו מצרים וסעודיה , שיש להן כושר הקרנה 
רב מאוד על מדינות אחרות בעולם הערבי , מסוגל הממשל האמריקאי להפעיל את 
כובד משקלו . המנכ"ל של ארגון זכויות האדם " על משמר המזרח התיכון " , 
גארי סיק , שהיה הממונה על תחום המפרץ הפרסי במועצה לביטחון לאומי בתקופת 
הנשיא רונאלד רייגן , אמר כי " שיפור בתחום זכויות האדם ( במזרח התיכון ) 
לא ייעשה באורח אוטומטי , אלא יושקעו בו מאמצים מבחוץ " . נסיכות כוויית 
המשוחררת , אומרים עמיתיו של סיק , עשויה להיות הדוגמה הראשונה לאמיתות 
הטענה הזו , אם קציני הקישור האמריקאיים יסייעו לשלטונות הנסיכות להפעיל 
את הממשל הצבאי הנוכחי וישתדלו לסייע במיסוד מערכת דמוקרטית מוסדרת במדינה . 
