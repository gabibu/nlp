ח"ך יאיר צבן ( מפם ) דורש דיון דחוף בוועדת העבודה והרווחה של הכנסת על 
תפקודו של שר הבריאות , אהוד אולמרט , במשבר הפוקד את המערכת בשבועות האחרונים , 
ובנסיעתו הבלתי - מוסברת של השר לחו"ל בשבוע שעבר , בעיצומו של המשבר . 
ח"ך צבן אמר כי אם שר הבריאות לא ימסור לוועדה ולציבור הרחב הסבר מפורט ואמין 
באשר למטרת נסיעתו ויעדיה , הוא יאשש בכך את החשדות המופצים סביבו , כי 
נסע שלא בענייני משרדו ואף לא בעניינים מדיניים , כפי שרצו דובריו להציג . 
ח"ך צבן הוסיף כי מדינת ישראל זקוקה בימים אלו לשר בריאות במשרה מלאה עם 
שעות נוספות גלובאליות , ולא לשארית זמנו של אדם , שמחשבתו נתונה לתקשורת 
האמריקאית או לגזברות מפלגתו . דוברו של שר הבריאות אמר בתשובה לפניית ה"הארץ " , 
כי הודעתו של ח"ך צבן אינה ראויה לתגובה . 
