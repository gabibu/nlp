קצינים סובייטיים " , דיווחה לאחרונה סוכנות טא"ס , " מסגנים עד מרשלים , 
מתווכחים על תוצאות המלחמה במפרץ הפרסי . אחדים מעריצים את היעילות הגבוהה 
של כוחות בעלות הברית , אחרים אומרים שהידיעות על הישגיהם מוגזמות " . פרשן 
בערוץ הראשון של הטלוויזיה הסובייטית ייחס למכון הלונדוני ללימודים אסטרטגיים 
את ההערכה , ש"האסטרטגיה והטקטיקות של הצבא הסובייטי אינן הולמות לוחמה 
מודרנית " . הוא שאל על יחסי הגנרלים עם סדאם חוסיין : " האם לא ראו אנשי 
הצבא שלנו עם מי יש להם עסק ? " הוא גם חזר על דיווחים אמריקאיים , שטנקי 
טי27 של עיראק כשלו בכל עימותיהם עם טנקי אייבראמס אמ1 של ארה"ב . " מעניין 
לדעת " , העיר הפרשן , " כמה טנקי טי27 עדיין נמצאים בצבא הסובייטי ? 
אם יש רבים כמותם , כי אז עולה השאלה : האם מיליארדי הרובלים המוקצבים 
להגנת ארצנו מוצאים בחוכמה ? קפפותחת2פני בחירתו לפרלמנט הסובייטי עמד קולונל 
אלכסנדר צאלקו בראש מרכז האימונים של חיל האוויר . הוא אומר כי התבוסה הניצחת 
של הצבא העיראקי מבהירה שהדוקטרינה הצבאית הסובייטית " וכל דגם המבנה הצבאי " 
מיושנים . " חלק מן השלטונות הצבאיים בארצנו " , אמר צאלקו לסוכנות טא"ס , 
" מוסיפים להאמין שמלחמה מוכרעת בעימות בין ריכוזים עצומים של כוחות קרקע . 
זה שיגעון מוחלט . המלחמה במפרץ הראתה בבירור כי הצבא העיראקי פשוט נמעך 
מן האוויר , ועל החיילים היה לטמון את חוטמם בחול כל הזמן " . אין זה כלל 
מן הנמנע שמגרונו של צאלקו דיבר איש האוויריה , וממש כמו אנשי חיל האוויר 
האמריקאי יש לו עניין לחזק את השפעת הזרוע הצבאית שממנה בא , על חשבון זרועות 
אחרות . ברוח הזו , אולי , הוא הכריז , כי " הלקח העיקרי של מלחמת המפרץ 
היה שכמויות הענק של כלי הרכב המשוריינים , הטנקים והארטילריה היו חסרי 
ערך לחלוטין " . בבריה"ם יש עשרות אלפי פריטים העונים להגדרה הזו . קפפותחת2איור 
גנרל ניקולאי קצנק , סגן ראש המרכז ללימודים אסטרטגיים במטכ"ל הסובייטי , 
לימד סניגוריה על הציוד הצבאי שמכרה בריה"ם לעיראק . בראיון ל"איזווסטיה " 
הוא הסתמך על שר ההגנה הסורי , גנרל מוסטפא טלאס , שמסר לסובייטים עדות 
חיובית על השימוש שעשה חיל המשלוח הסורי בנשק הסובייטי . לפי טלאס , " טנקי 
טי26 סובייטיים וטנקים אחרים , מסוקי מי8 ודגמים מתקדמים יותר , וכלי נשק 
אישיים שבהם השתמשו יחידות סוריות באזור העימות נמצאו אמינים ואפקטיוויים 
מאוד בתנאים האלה " . גם לגנרל קוצנקו לא היתה אף מלה טובה אחת על טי27 . 
הוא השתמש בטיעון , אשר חזר גם בהצטדקויות של מומחים צבאיים אחרים : " לא 
הכל תלוי באיכות הציוד ; יותר תלוי באימון המקצועי של האנשים המפעילים אותו 
ומתחזקים אותו . בשני התחומים נשאר הרבה מקום לשיפור בצבא העיראקי " . קוצנקו 
גם ניחם את שומעיו , שלא הכל דפק כמו שעון אצל האמריקאים . " הניסיון 
של הפעלת הטכנולוגיה המערבית במדבר ובאקלים החם לא הראה רק את יתרונותיה , 
אלא חשף גם את חסרונותיה . למשל , מנועי טורבינת הגז של טנקי אייבראמס 
שותקו לעתים קרובות על - ידי החול , והתברר כי מסוקי האפאצי והפומה ואחרים 
אינם אמינים בסופות חול " . קוצנקו נשאל אם יש לצבא הסובייטי סוגי הנשק שבהם 
השתמשו בעלות הברית במפרץ הפרסי . " יש " , ענה ביובש , " אבל לא כולם . 
קפפותחת2רשל ויקטור קליקב , המפקד הראשי לשעבר של ברית וארשה , אמר כי 
" הגורם האנושי " הוא האחראי העיקרי לתבוסת עיראק . אף כי העיראקים אומנו 
על - ידי יועצים צבאיים סובייטיים , הכריז , " לא תמיד מצליח אדם להחדיר 
את הידע שלו למוחו של זולתו " . אבל בניגוד לאפולוגטיקה של כמה מחבריו , 
לא חסך קוליקוב מלים בבואו לדבר על הלקחים . " הפעולות הצבאיות בין כוחות 
הקואליציה ובין עיראק שינו את השקפתנו על אופי פעולות צבאיות מודרניות " , 
אמר המרשל , שהוא כיום האחראי על ענייני חיילים משוחררים במשרד ההגנה . 
" נחוץ ניתוח עמוק , אבל נקודה אחת כבר ברורה : על הכוחות המזוינים של 
בריה"ם יהיה לבחון מקרוב את איכות כלי הנשק שלהם , ציודם והאסטרטגיה שלהם " . 
קפפותחת2מצב של הזיה עמוקה נכנס לעומת זאת קולונל , שמיעט במהלך הקריירה 
שלו לעסוק בענייני צבא , והירבה לעסוק בשטיפת מוח פוליטית . הקצין הפוליטי 
ניקולאי פטרושנקו , ממנהיגי הסיעה הפרלמנטרית " סויוז " , מתנגדת מושבעת 
של הרפורמות בבריה"ם , אמר כי אין לו ספק שהיתה הגזמה ניכרת של " התעמולה 
הצבאית המערבית " בתיאור הצלחתם של הכוחות הרב - לאומיים . " אינני מאמין 
לדיווחים הרשמיים על אבידות הקואליציה " , אמר וציטט בדיחה : " לסיכום 
תוצאות המלחמה שאל סדאם חוסיין את הגנרלים שלו מדוע לדעתם הפסידה עיראק במלחמה . 
מפקד חיל האוויר השיב : מפני שאין לנו מפציצי סטלת . מפקד ההגנה האווירית 
השיב : מפני שאין לנו טילי פטריוט . ושר ההסברה ענה : אילו היתה לנו תקשורת 
המונים מסוג זה שיש לארה"ב , העולם לעולם לא היה לומד על תבוסתנו " . " רק 
אדם נאיווי " , הכריז הקולונל , " יכול להאמין שבחודש וחצי של הכנות למלחמה 
איבדה ארה"ב 08 איש , אך בחודש ויותר של מעשי איבה אבדו לה רק 07 " . קפפותחת2מערב 
מאמינים שאחד המניעים החשובים לפרסטרויקה ולהפשרה הבין - גושית היה ההכרה 
בממסד הצבאי הסובייטי שבריה"ם אינה מסוגלת לעמוד במירוץ נשק מתוחכם עם ארה"ב , 
בשיכלול ובפיתוח נשק חללי . במובן הזה יחזק אולי הרושם של ההצלחה הטכנולוגית 
המערבית במפרץ הפרסי את ידי המתקנים הרדיקליים בבריה"ם , הרוצים לצמצם עוד 
יותר את הצבא ואת תקציבו . אולי אליהם התכוון לא מכבר גנרל מויסייב , מפקד 
חילות היבשה של בריה"ם , בנאום פומבי . הוא אמר : " הכוחות המזוינים 
נמצאים עכשיו במצב מורכב מאוד . הצבא היה אולי הראשון שהרגיש את מלוא כובד 
המשקל של המצב הקיים בארצנו . כוחות מסוימים מפיחים היסטריה אנטי - צבאית , 
ומנסים להעמיד את הצבא בעימות עם העם . אני מצהיר במלוא האחריות , כי 
הצבא עומד לצד העם , ויוסיף לעמוד בעתיד " . " רפורמה צבאית " , הוסיף מויסייב , 
" נעשתה צורך אובייקטיווי . היא התחילה ב7891 , כאשר אומצה דוקטרינה 
צבאית חדשה . היא הסתיימה באמנה על פירוק הטילים הגרעיניים לטווח בינוני 
וקצר , בנסיגת הצבא הסובייטי מאפגניסטן , ובקיצוץ החד - צדדי של חצי מיליון 
איש ממצבת הכוחות המזוינים . כעת נסוגים כוחותינו מארצות מזרח אירופה וממונגוליה " . 
מויסייב לא אמר האם " הדוקטרינה הצבאית החדשה " תועמד עכשיו במבחן כישלונן 
של דוקטרינות סובייטיות קלאסיות במפרץ הפרסי . אבל גנרל קוצנקו , ממרכז 
המחקר של המטכ"ל , גילה ש"סדנה ללימוד תוצאות המלחמה " תתכנס בקרוב במשרד 
ההגנה . 
