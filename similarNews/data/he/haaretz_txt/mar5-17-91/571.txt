ואשינגטון ( ע"ץ ) ראש ממשלת צרפת , מישל רוקאר , בירך שלשום על איכות 
היחסים בין צרפת לארה"ב , שבאה לידי ביטוי במלחמת המפרץ . במסיבת עיתונאים 
בתום ביקור בן שלושה ימים בוואשינגטון , הביע רוקאר תקווה ש"היחסים והאמון 
המחוזקים " בין שתי המדינות , יאפשרו לפתור את הבעיות החשובות של היום : 
השלום , שיקום ופיתוח המזרח התיכון , כמו גם הבעיות הנובעות מהמבנה האירופי 
והסחר הבין - לאומי . רוקאר נשאל על רעיון הוועידה הבין - לאומית לשלום במזרח 
התיכון , שצרפת תומכת בו וארה"ב מהססת . הוא אמר : " מה שחשוב הוא התוכן 
ולא התהליך . על הישראלים והפלשתינאים למצוא פיתרון , ואם הקהילייה הבין - 
לאומית יכולה לתרום ליצירת התנאים לפגישה ישירה ביניהם , כל סוג של מוסד 
או ועידה יהיה מועיל " . קפידבינבוש שיבח את צרפת על שיתוף הפעולה במשבר המפרץ , 
והוסיף : " צרפת היא מדינת מפתח חשובה ביותר , עם היכרות של האינטרסים 
המיוחדים במזרח התיכון . בוש ייפגש עם נשיא צרפת מחר באי מרטיניק , כדי 
לדון במצב שלאחר המלחמה . רוקאר אמר על ביקורו של בייקר במזרח התיכון : 
" עוד מוקדם מדי לומר לאיזה כיוון אנו הולכים , כי יש להשאיר אלטרנטיוות . 
אולם כולנו באותו קו של בניית שלום , תוך הכרה בכל האומות והעמים באזור " . 
רוקאר אמר עוד , כי אין זה מתפקידו לומר אם יאסר ערפאת מייצג עדיין את העם 
הפלשתיני , וכי על ערפאת עצמו להוכיח זאת . " רצוי שיתנהלו שיחות בשיתוף 
הפלשתינאים , ואינני מכיר כרגע נציגות רשמית אחרת לעם הפלשתיני . זו הבעיה " , 
אמר רוקאר . הוא אמר כי אין צורך להסיק מסקנות פסימיות מסירובה של ישראל 
לנוסחה של " שטחים תמורת שלום " , למרות שלדעתו נוסחה זו היא הדרך היחידה 
להשגת שלום . סירובה של ממשלת ישראל נובע לדעתו , מרצונה " לשמור את חלקה 
במו"ם , מאחר שקבלה סופית מצריכה פירוט רב של רמת הערבויות והביטחון , 
איזה שטחים , איך וכיצד " . " אני סבור שהאזור זז , וכי נכנסנו לתהליך 
שעשוי להפוך לחיובי " . 
