" רואים עולם " , אולי גם משום היותה תוכנית שבועית , מתחרה עם " מבט " 
שאיבדה מחיוניותה . האחרונה ללא מלחמה במפרץ , וללא מנת הפרשנות היומית 
של אהוד יערי שסחב את מהדורות החדשות על גבו בסיועו של משה שלונסקי היא 
מהדורה עייפה שאינה מנצלת בצורה נכונה את האירועים , ומותירה את הצופים , 
בשעת לילה מאוחרת , עם ארבל את טסלר לתחרות בסי - אן - אן . והרי מספר 
דוגמאות לפספסוסים של " מבט " בימים האחרונים : הרצח בירושלים שאפילו בסי - 
אן - אן זכה לכיסוי מלא יותר מדוע לא מצאו לנכון לראיין שם את הנערה שנמלטה 
ממקום הרצח וניצלה ? לוקה בחסר היה גם הדיווח על ביקור גיימס בייקר שהיה 
קטוע וחלקי . והדיווח על הפרידה של ועדת החוץ והביטחון מהרמטכ"ל היוצא , 
שבה זכינו לדיווח מילולי בלבד מפיו של יעקב אחימאיר , ללא צילומים כנדרש 
במקרים כגון אלה . אבל לא רק " מבט " . בערוץ השני התגלגל " ערב במפרץ " 
ל"הסדר במפרץ " , ועדיין מתרפקים שם על ההצלחה הקודמת . התוכנית מצטיירת 
כמהדורה המחפשת נואשות חומר מתאים , ומגישה לצופים מאכלים שהופשרו , ואיבדו 
בתהליך מטעמם . 
