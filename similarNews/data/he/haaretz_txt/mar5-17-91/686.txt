לאחר פרץ של מחאות , ביקורת , תיקונים והכחשות ביטל איש אש"ף , בסאם אבו - 
שריף , את כוונתו לפרסם אתמול בלונדון את פרטיה של יוזמה מדינית חדשה שהוכנה 
באש"ף . הנקודות החשובות של היוזמה , שנודעו , דומות במשהו לתוכניתו של 
שר החוץ האמריקאי , גיימס בייקר , מלפני שנה ויותר לגבי מפגש קהיר : נציגות 
פלשתינית שלא מאנשי אש"ף , עריכת בחירות דמוקרטיות לקביעת ההנהגה הפלשתינית , 
והיו עוד רעיונות לגבי משא ומתן על הגבולות ופירוז מנשק . במבט ראשון היתה 
זו מהומה על בלון שהתפוצץ בטרם החל לפרוח . אולם בהחלט ייתכן שמדובר בעניין 
רציני , ומכל מקום אפשר ללמוד ממנו הרבה . קודם לכל בסאם אבו - שריף איננו 
סתם פעיל פלשתינאי . הוא איש מבצעים לשעבר של החזית העממית לשחרור פלשתין 
שנפצע קשה בפניו מהתפוצצות חבילת נפץ בביירות , ואחרי מלחמת לבנון עבר מארגונו 
של גורג חבש להיות יועץ מדיני של ערפאת . הוא אינו מכין לבדו תוכניות , 
ולא מבקש על דעת עצמו לפרסם יוזמות פלשתיניות . אין לא ארגון משלו בתוך 
אש"ף , וכל כוחו ומעמדו נסמכים על קרבתו לערפאת ולמסגרת המצומצמת של האנשים 
שסביבו . אם נסתכן בניחוש על סמך ניסיון העבר , הרי שלפני 3 שנים , באביב 
8891 , עשה בסאם אבו - שריף תרגיל דומה . הוא פירסם ב"וואשינגטון פוסט " 
מאמר מפתיע ובו עמדות פלשתיניות מתונות , לרבות נכונות לקבלת החלטות מועצת 
הביטחון 242 ו833 . אישים מצמרת אש"ף , ובראשם סלאח חלף ( אבו - איאד ) 
, תקפו אותו אז בחריפות . גם אז היה מבול של תגובות זעם , התנצלויות 
ותיקונים . לימים התברר שהמאמר היה צעד מחושב של ערפאת ואחרים , שתכננו 
את כינוס המושב המפורסם של המועצה הלאומית הפלשתינית שהתקיים באלגיר בנובמבר 
8891 . זהו המושב שבמהלכו אימץ אש"ף את עקרון החלוקה , ההכרה בזכותם של 
שני העמים בארץ לשתי מדינות . ועל סמך החלטותיה של המועצה הכריז ערפאת חודש 
לאחר מכן בזנווה על קבלת ההחלטות 242 ו833 . קפמאפרקבין אם הדברים דומים 
עכשיו ובין אם לאו , ואפילו סנונית ראשונה זו של ויתורים פלשתיניים לא תצליח 
כלל להתעופף , הרי מגמת הדברים ברורה . זהו איתות בולט שערפאת ואש"ף מוכנים 
ומזומנים , ואף דורשים לקחת חלק בדיונים על הסדר החדש במזרח התיכון . לכן 
גם הסמיכו פומבית את פייסל אל - חוסייני וחבריו מהגדה ומעזה לפגוש בירושלים 
את מזכיר המדינה בייקר ; פגישה שמבחינתם היה לה צד משפיל של התרפסות , 
שכן עד לפני שלושה שבועות בלבד השתתפה כל ההנהגה הפלשתינית במקהלת הגידופים 
והקללות שהוטחו בבני השטן , הכופרים והפושעים האמריקאים שתקפו את עיראק . 
קרוב לוודאי שבצמרת אש"ף עוסקים עתה בתוכניות כמו זו של בסאם אבו - שריף 
כדי לחסום אפשרות שיעקפו אותם במשא ומתן שאולי יתחיל בין ישראל לבין מדינות 
ערביות . כל מסע תיווך שיתקיים בין ישראל לסוריה או למדינה ערבית אחרת תוך 
התעלמות מאש"ף יהיה לגבי ההנהגה הפלשתינית מכה איומה . לכן בא אבו - שריף 
ומנסה לרמוז : אש"ף מוכן לחזור לאותו דפוס מדיני שהיה קודם המשבר במפרץ ; 
הם מוכנים לחזור למשהו בדמות המפגש שלא התקיים בקהיר . המצב אמנם השתנה , 
לפני שנה ויותר היה לאש"ף מעמד בין - לאומי איתן שאיפשר לו ויתורים . אך 
אם מישהו חושב שעתה , בחולשתו , ינהג אחרת , בא אבו - שריף ומודיע : 
גם עכשיו יש נכונות באש"ף לגמישות , אפילו רבה יותר , ובלבד שלא ישליכו 
אותם החוצה מנוכחות כלשהי בעריכת ההסדרים החדשים . העיתוי חשוב מאוד . כמה 
שלא יחזרו על כך שאין שום קשר בין משבר כוויית ובין בעיית הפלשתינאים , 
הקשר הנסיבתי בולט לעין . במשבר המפרץ הוכח שרצון בין לאומי נחוש יכול 
לפתור בעיות ומהר . מבחינת אש"ף והפלשתינאים המיידית של הפעילות הפוליטית 
עתה הכרחית . יש לגייס בדחיפות את הניסיון הטרי והמוצלח של יישום תקיף ומלא 
של החלטות האו"ם , ולא לתת לעניינם עם ישראל לחזור למהלכו המייגע שנסחב 
והתמסמס משך שנים . מול סכנה של קנאות מוסלמית המשלהבת עוד ועוד פלשתינאים 
לצאת במתקפות סכינים רצחניות או במבצעי התאבדות לאורך הגבולות , מופיע השבוע 
פעיל לאומי כבסאם אבו - שריף בשליחות חבריו , ומודיע שיש פלשתינאים אחרים , 
שרוצים לדבר שלום . 
