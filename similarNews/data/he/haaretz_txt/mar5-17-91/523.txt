המעבר החד מהדרבי התל אביבי למשחק נגד אריס סלוניקי , מלי והנדרסון לגאליס 
ויאנאקיס , בוצע אתמול באימון ערב שיגרתי ביד אליהו . עוד לפני שהודלקו 
האורות היו רוב כדורסלני מכבי תל אביב על המישטח . הם עסקו בקליעה ובחימום . 
מי שדיבר על הדרבי היה רק הקפטן דורון גמצי , כשהעסיין אורי בהרב " חימם " 
לו את הכתף הפגועה במישחה מיוחדת . השמירה המצויינת שלו על דאג לי נתנה 
לו סיבה טובה לכך . גיא גודס הגיע בזמן , למרות שהופיע בתכנית " ערב חדש " 
אצל דן שילון . המאמן צבי שרף ביקש מהשחקנים לשכוח את הפועל תל אביב ולהתרכז 
בתרגילים שהכין לקראת המשחק הקובע , מחר ביד אליהו , נגד אלופת יוון . 
עוד בטרם החל האימון הירהר שרף בקול על ההבדל בין דייויד הנדרסון שחקן 
החיזוק המצויין של הפועל לבין ניקי גאליס . " לגאליס אין החדירה המצויינת 
של הנדרסון , וגם לא משחק ההגנה שלו , אבל יש לגאליס יכולת פנומנלית לצבור 
נקודות . גאליס זה גאליס , והוא תמיד יודע לספק את הסחורה " . לשאלה , 
האם תסתפק אריס בהפסד מינימלי , השיב שרף : " איני סבור כך . הפסד של 
פחות ם - 21 הפרש לא יספיק לאריס , שניצחה 3918 בסלוניקי . הם באים לנצח . 
מי שחושב שיהיה לנו קל , טועה . אין לנו יתרון על שום קבוצה . הניצחונות 
שלנו מושגים רק בעבודה קשה ברוב התחומים . אין לנו כיום קווין מגי , שנתן 
תפוקה ידועה , ולכן עלינו להיות מרוכזים במאה אחוז כדי שלא נופתע " . אריס 
אמורה להגיע הערב ( 00 . 02 , שעת נחיתה משוערת ) ומנתב"ג תגיע הישר להיכל 
הספורט , שם תקיים אימון יחיד . תארח הערב את ברצלונה במשחק מוקדם במחזור 
ה - 21 בבית הגמר . לשתי הקבוצות זה משחק חסר משמעות . 
