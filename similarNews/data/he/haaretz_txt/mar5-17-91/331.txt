הנורמה שלא נוטשים פצוע בשדה הקרב נשברה במלחמה הזאת . המבחן הפעם לא היה 
בשדה הקרב , אלא בעורף . התחושה הכללית היא , שהופקרנו לגורלנו ; ששום 
הנהגה לא העזה לקחת על עצמה את הסיכון והאחריות הכרוכים בניהול הבעיות הקשות 
המעיקות על העורף . מערכות התמיכה של הקהילה נשחקות והולכות . עוד בטרם 
פרצה המלחמה הצטרפו לשכבות החלשות אנשים מן המעמד הבינוני הנמוך , אנשים 
עובדים , שלא הצליחו להתקיים ברמה סבירה . אל החלשים מצטרפות בעקבות 
המלחמה אחדות ממשפחות נפגעי הטילים , שיתקשו לשוב ולתפקד בעתיד הקרוב . 
העובדים הסוציאליים הם העומדים בימים אלה בחזית הראשונה מול המפונים ועומס 
בעיותיהם הכלכליות והנפשיות . הם המטפלים במשפחות ההולכות ומתרבות של המפוטרים , 
הם המחפשים פתרונות לקשישים , לנכים , לילדים חריגים ששולחו ממוסדותיהם 
לבתים שבהם הם מופקדים בלא טיפול מתאים , הם הדואגים לאמהות החד - הוריות 
ולעולים החדשים . קבוצות הסיכון החברתי הולכות וגדלות ; עשרות אלפי עובדים 
זמניים , שכירי יום ושכירי שעה , עובדים שאין להם קביעות , ייוותרו החודש 
בלי משכורת ויצטרפו למעגל התלויים בקופת הציבור שלא ברצונם . הנזק למשק 
ולחברה הישראלית ייתן את אותותיו עוד זמן רב , ונראה שאין כתובת לפניות . 
אין חדר מיון ואין טיפול נמרץ למקרים הדחופים . אין התערבות של גוף מרכזי 
אחד , שיקבע מדיניות חדשה וייתן פתרונות הכרחיים כדי למנוע את ההידרדרות 
הצפויה בבעיות החברתיות שלאחר המלחמה . את החלל שנוצר על ידי הממשלה ניסו 
למלא גופים כמו ההסתדרות וארגוני המעסיקים , שלקחו סיכון וקראו לעובדים 
לחזור לעבודה תוך כדי טיפול בבעיות רבות של תעסוקה ושכר . אבל לא בידיהם 
הסמכות ולא היכולת לקבוע נהלים והסדרים הדרושים לעורף בדחיפות בנקודותיו 
החלשות . העובדה שהממשלה מתכחשת למלחמת העורף חוסכת הוצאות ממשלתיות כעת . 
אבל היא תעלה לקופת הציבור הון עתק בעתיד הקרוב , כשיתרבו מקרים של חוסר 
תפקוד של השכבות החלשות ויתפתחו כל המחלות החברתיות המאפיינות משטרים שאינם 
מבוססים על סולידריות חברתית . המצב איננו סובל דיחוי . הממשלה חייבת להקים , 
למרות האיחור , קבינט חירום כלכלי חברתי . רק גורם מרכזי עליון , בעל 
סמכות החלטה וכושר תפקוד יעיל , יוכל להקצות את המשאבים בכסף ובכוח אדם 
הדרושים לטיפול בבעיות העורף ולמנוע בכך את הדמורליזציה המתפתחת בקרב הפצועים 
המופקרים בשדה העורף . מזכ"ל איגוד העובדים הסוציאליימקפמאביגהידיעה , שחברת 
" אמניר " הסכימה לטפל באיסוף ומחזר של יריעות הפלסטיק הופיעה במהדורת 
חדשות הבוקר שלאחר המלחמה . ואמנם זאת בשורה טובה לשוחרי איכות הסביבה . 
אבל אם יש מתקני מחזור לפלסטיק למה למחזר רק יריעות של חדרים אטומים ולא 
טונות של שקיות ניילון , בקבוקי פלסטיק ואריזות על כל סוגיהן ? ול"אמניר " , 
המתקשה לאסוף את הפסולת , אפשר אולי להציע מה שכמה מדינות עושות כבר זה 
זמן : הציעו תשלום למי שיביא אותה בעצמו ישירות למקומות ריכוז שיוקצו למטרה 
הזאת . זה ישתלם גם לחברה וגם לרבים המבקשים דרך להשתכר . בניו - יורק 
הפך מבצע , שיזם עובד סוציאלי כמקור פרנסה ללקוחותיו , לעסק ענקי של איסוף 
פחיות משקה . העירייה תרמה מגרש ריק , ולשם מביאים את הפחיות שאוספים בכל 
העיר ומקבלים תשלום תמורת כל פחית . את הפחיות קונות אחר כך חברות הממחזרות 
את האלומיניום . רמת - גנקפמאביגברצוני להתייחס לכמה עובדות שהתפרסמו במדורה 
של אורית גלילי מיום 3 . 4 , " לעיני השגריר בלבד " . השגריר יורם ארידור 
נמצא בניו - יורק ולא כפי שנכתב , כי " השגריר מגיע היום להתייעצויות בישראל " . 
הוא יגיע להתייעצויות בארץ במועד מאוחר יותר . מועד הגעתו נדחה לא על 
ידו בשל החשיבות שיוחסה לשהותו בניו - יורק בימים אלה . בכתבה מצוין ש"השגריר 
לא הצליח לקשור יחסים כמעט עם אף אחד מהשגרירים הזרים " . מאז בואו לכאן 
נפגש השגריר עם עשרות שגרירים כולל כאלה שישראל לא מקיימת עם מדינותיהם יחסים 
דיפלומטיים . באשר לפעולותיו של השגריר בתקשורת , אלה העובדות : מאז תחילת 
המלחמה מקיים השגריר פגישות תכופות ושיחות רקע עם אנשי התקשורת האמריקאית , 
הכתובה והאלקטרונית . בין השאר נפגש וזאת רק בחודש האחרון עם עורכי עיתונים 
ומערכותיהם ואנשי תקשורת אחרים . בתקופת המלחמה התראיין השגריר לרשתות טלוויזיה 
אמריקאיות לאומיות ומקומיות וכן לרשתות טלוויזיה זרות . בימים מסוימים 
אף כמה פעמים ביום . הדבר נעשה ביוזמת השגריר עצמו , אך גם ביוזמות מצד 
התקשורת , שהיתה מעוניינת בהופעתו . מכאן יובן , בניגוד למה שנאמר בכתבה , 
שהשגריר מכיר בחשיבות הקשר עם התקשורת . קצינת עיתונותמשלחת ישראל באו"מקפמאביגבכתבה 
" תנו להן רובים " מאת ורד לם ( מוסף " הארץ " , 3 . 1 ) הוצג ויכוח 
בין שתי עמדות מנוגדות בתנועה הפמיניסטית העולמית בשאלת שירותן הצבאי של 
הנשים . בניגוד לדעה שיש להיאבק למען שוויון בין המינים במערכת הצבאית , 
כמו גם בכל המסגרות החברתיות , יש הטוענות ( וטוענים ) , שעל הנשים 
להיאבק למען מערכת ערכים אלטרנטיווית לערכי האלימות והכוחניות של החברה הגברית , 
ולכן עליהן להתרחק דווקא מכל מסגרת צבאית . לדעתי , הטענה האחרונה מוטעית . 
שכן מאבקן של הנשים במערכת הערכים ה"גברית " לא מחייב הימנעות משירות צבאי . 
נהפוך הוא : דווקא שילובן של הנשים בכל חילות הצבא יסייע בידיהן להיאבק 
בתרבות ה"מאצו " , שהצבא הוא מקורה וממנו היא חודרת אל החברה כולה . 
