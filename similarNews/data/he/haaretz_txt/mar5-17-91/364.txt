קופנהאגן ( מיוחד ל"הארץ " ) . עיתוני וארשה מתארים את המתיחות השוררת 
כיום בין האוכלוסייה הפולנית לצבא הסובייטי החונה על אדמת פולין , במינוח 
" מלחמה קרה " . לפי דיווחי משרד ההגנה של פולין , חונים על אדמת פולין 
55 אלף חיילים , כשיחד עם בני משפחותיהם מגיע מספרם למעל מאה אלף איש . 
הצבא הסובייטי הקים ברחבי פולין 53 מחנות , והחרים 007 אלף דונם אדמה חלקאית , 
לצורך הקמת המחנות ושטחי אימון . בפולין 31 שדות תעופה צבאיים שהוקמו עבור 
הצבא הסובייטי , 003 , 6 בניינים , ועוד 003 , 1 רבי - קומות , שנועדו 
לשיכון החיילים ובני משפחותיהם . זעמו של העם הפולני , שלובה על - ידי סירוב 
בריה"ם לחתום על הסכם לפינוי הצבא , בדומה להסכמים שנחתמו עם יתר מדינות 
הגוש - המזרחי , מוצא את ביטויו ביחס עוין לנשות הקצינים הסובייטים , כשהן 
באות לערוך קניות במרכולים . רובן ככולן אינן דוברות פולנית , והזבנים , 
למרות שרובם דוברי רוסית , מסרבים לשרת לקוח שאינו דובר פולנית . ילדי 
החיילים הסובייטים חוששים ללכת ברחובות בלכתם ובשובם מבתי הספר שהוקמו עבורם , 
הואיל וילדים פולנים מתגרים בהם בקריאות גנאי , ולעתים אף מכים אותם . 
אירוע חמור ביותר אירע בדרום פולין באזור קראקוב : קבוצה גדולה של נוער 
פולני לכדה עשרה חיילים סובייטים , הפשיטה אותם , ולאחר מכן קשרה אותם 
לפסי מסילת ברזל . רק כמה שניות לפני הגעת הרכבת שוחררו החיילים המבוהלים , 
והוזהרו כי עליהם לעזוב את פולין . התקרית גרמה להגשת מחאה סובייטית , 
ושלטונות פולין הבטיחו לחקור , אך לא הצליחו לגלות את המתעללים . סירובה 
של בריה"ם לחתום עם פולין על הסכם לפינוי הצבא לפחות בחלקו באשמת פולין : 
מממשלת פולין , שחששה לגבולה המערבי , היתה מעוניינת בהמשך נוכחות הצבא 
הסובייטי עד שייחתם הסכם בין ממשלת בון לממשלת בריה"ם לנסיגת הצבא הסובייטי 
מאדמת גרמניה . בהסכם זה התחייבה בריה"ם לפנות את החיילים הסובייטים מגרמניה 
עד שנת 5991 , וכאשר בא תורה של פולין לחתום על הסכם דומה לפינוי הצבא הסובייטי , 
הבהירה בריה"ם כי הצבא יישאר על אדמת פולין עד לגמר פינוי הצבא הסובייטי 
מאדמת גרמניה , כדי להבטיח את מעבר הצבא דרך פולין ללא הפרעות . קפידבינשר 
ההגנה של פולין , יאנוש אוניצקביץ , אמר כי פולין אינה עומדת חסרת אונים , 
והחלה בהטרדה שיטתית של הצבא הסובייטי . לפני שבוע נותקו קווי הטלפון בבסיס 
הסובייטי בעיר שצצין , בנימוק כי חשבונות הטלפון לא שולמו . פולין איימה 
בניתוק זרם החשמל והמים . כן תבעה פולין תשלום של 61 אלף דולר דמי שימוש 
במסילת הברזל לכל רכבת צבאית שתחצה את פולין בדרכה מגרמניה לבריה"ם . בריה"ם 
דחתה את התביעה כ"בלתי סבירה " ובו בזמן השעתה שיחות לחתימת הסכם שיסדיר 
את מעבר הצבא הסובייטי מגרמניה לבריה"ם . בסיים מנע שר החוץ הפולני , כריסטופר 
סקוביצבסקי , הצעה להכריז על המפקד העליון של הכוחות הסובייטיים בפולין , 
הגנרל ויקטור דובינין , כאישיות בלתי - רצויה , ולתבוע את סילוקו מפולין 
בשל הכרזתו כי " על מועד הפינוי של הצבא הסובייטי האדיר תחליט ממשלת בריה"ם 
ולא ממשלת פולין " . בפולין , הרגישה לכבודה הלאומי , לא סלחו לגנרל הסובייטי 
על שהעליב את כבוד האומה הפולנית . בשבוע הבא אמורה להגיע משלחת פולנית למוסקווה 
כדי להמשיך בשיחות על פינוי הצבא הסובייטי , ומה שקרה בבסיס הצבא הסובייטי 
בשצצין עשוי להעיד מה עלול לקרות אם תעמוד בריה"ם בסירובה לחתום על הסכם 
שיתקבל על דעתה של ממשלת פולין . 
