זמרות המצו הגדולות מתחלקות לשני סוגים : האיטלקיות חמות המזג , מסוגה 
של גלייטה סימיונטו , מתמחות ברוסיני הקומי ובוורדי הטרגי . אחיותיהן הגרמניות 
מתמקדות במוצרט , בווגנר ובריכארד שטראוס , ומגלות בשלב מסוים של הקריירה 
שלהן את יופיו של מהלר . בשדה זה משלה ריסטה לדוויג בכיפה , עד שקמה ריגיטה 
פסנדר וירשה אותה . את פסבנדר , שתגיע בסוף החודש לסדרה קצרצרה של קונצרטים 
ורסיטלים ( שלושה בתל - אביב , אחד בעין שופט ) ראיתי על שלוש במות שונות 
בתפקיד התפקידים שלה , הנער אוקטאוויאן ב"רזנקווליר " של ריכארד שטראוס . 
הרוזן אוקטאווין הוא מאהבה הצעיר של גבירה נערצה . פסבנדר היתה חושנית ולוהטת 
בשתי המערכות הראשונות . בשלישית היא התגלתה כקומיקאית ( הרוזן הצעיר מתחפש 
לחדרנית שובבה ) . בשלישייה ובדואט החותמים את האופרה הזכיר קולה קטיפה 
שחורה . בתור הנזל של המפרדינק היא לא הלהיבה , אך בתפקיד הנסיך ארלבסקי 
ב"עטלף " הגיעה לשיא . כרטיס הכניסה עלה הון , כנהוג בהצגות ליל סילווסטר 
באופרה הבאווארית , אך לא הצטערתי על הכסף . גנדלה ינוביץ היתה רוזלינדה , 
לציה פף החדרנית אדלה , ופסבנדר גנבה את ההצגה בתפקיד הנסיך ארלבסקי . 
היא רגילה לשנות לא רק את פניה , כי אם גם את קומתה . אוקטאוויאן שלה 
היה צעיר גבה קומה . אורלובסקי שלה היה קטן ושברירי , גם מפונק גם שתלטן . 
כשהשמיעה את האני - מאמין שלו ( " איש איש לפי טעמו " ) יצא הקהל מכליו . 
אם לדון לפי הנסיכה אלי ב"דון קרלוס " של ורדי , היא לא נולדה לשיר ורדי , 
אך דורלה שלה ב"קוזי פן טטה " היתה חגיגה . מרגרט רייס שרה את פירדיליגי . 
פרייס התברכה בקול נפלא , אך היא גברת כבדת משקל שאיננה יודעת אלף - בית 
במשחק . משום כך עדיף להאזין לה בתקליטים . לא כן פסבנדר , המשנה צורה 
ואופי מתפקיד לתפקיד . דרלה שלה היתה פתיה מקסימה עם ראש מלא תלתלים שחורים , 
שלא הבינה מה קורה לה . מנפלאותיה האופראיות לא נראה שמץ . האופרה הישאלית 
לא היתה יכולה להרשות לעצמה להזמין כוכבת בין - לאומית ברמה שלה בתיאטרון 
נגה , מה גם שפסבנדר עצמה שינתה כיוון לפני שלוש שנים ונפרדה לא רק ממכנסיו 
של אוקטוויאן , כי אם גם מפיאת התלתלים של דורבלה . את הקריירה האופראית 
שלה קיצצה , ואם היא מתמודדת היום על תפקידים חדשים , היא מעדיפה תפקידי 
אופי כמו קליטמנסטרה , המלכה המרצחת ב"אלקטרה " של ריכרד שטראוס או גאשוויץ , 
הרוזנת הלסבית הרודפת אחרי ללו של אלבן ברג . במידת האפשר היא מעדיפה לעשות 
מה שתעשה בישראל : להופיע באולם הקונצרטים בליווי תזמורת או פסנתר . נשמע 
אותה ברפסודיה לקנטר - אלטו של ברהמס ובקינות על מות הילדים של מהלר ( עם 
תזמורת ראשון - לציון בניצוחו של נועם שריף ) וכן ב"מסע החורף " של שוברט , 
אחד משיאי אמנותה . שוברט הועיד את המחזור לגבר ולא לאישה . דור שגדל על 
ביצועו הקלאסי של דיטריך פישר - דיסקאו ( שהקליט את המחזור לא פחות מחמש 
פעמים ) יופתע לשמוע את פסבנדר יוצאת למסע בלי אלף ואחד גוונים ( ויש האומרים : 
מנייריזמים ) קוליים , בפשטות ובתום , בורחת בדמי הלילה מן העיר ששברה 
את לבה ( בשיר הפותח את המחזור ) ומצטרפת אל בעל תיבת הנגינה הזקן ( בשיר 
החותם אותו ) ומבטיחה לעזור לו לקבץ נדבות . " עשרים שנה הייתי אקטאוויאן " , 
אומרת פסבנדר . " חברי נדהמו כשוויתרתי על התפקיד . ניסיתי להסביר להם 
שאני מעדיפה לפרוש מן התפקיד האהוב עלי כשכוחי במותני . למה לי לחכות עד 
שיאמרו : בגיל שלה לא היתה צריכה לגלם נערים " . עשרים שנה ראו בה מומחית 
לתפקידי נערים : " כשלא הייתי רובינו של מוצרט , הייתי המלחין הצעיר באריאנדה 
בנסס של שטראוס . עייפתי מלראות את עצמי במכנסיים . אם רצונך לעלות לבמה 
במכנסיים עלייך לשמור על דיאטה קפדנית . מאז שנפרדתי ממכנסי , אני אוכלת 
ספגטי כשבא לי " . בעשרים השנים ששרה את אוקטוויאן , היא חלמה על הנווד ב"מסע 
החורף " : " אינני מקבלת את הגישה שרק גבר מסוגל להגיש מחזור זה . בדידות , 
געגועים וייאוש מר הם מנת חלקה של האישה לא פחות משל הגבר . אם האישה התברכה 
בקול מתאים , מדוע אסור לה להתמודד במחזור ? בריגיטה פסבנדר היא בתו של 
זמר הבריטון וילי דמגרף - פסבנדר , ששר את פיגרו בעונה הראשונה של פסטיבל 
גליינבורן ואת פפגינו בניצוחו של טוסקניני בפסטיבל זלצבורג . אמה היתה שחקנית 
הקולנוע סינה פטרוס . בריגיטה פסבנדר גדלה בברלין החרבה שלאחר המלחמה , 
ולא חלמה להיות זמרת . היא אהבה לשבת מתחת לפסנתר כשאבא התכונן לרסיטל , 
וחשבה אולי להיות שחקנית כמו אמה . " אהבתי לנסוע ברכבת התחתית ולהתבונן 
באנשים שישבו מולי . אין דבר מרתק יותר מבני אדם . היום , כשאני מביימת 
אופרות , אינני מתעניינת לא בטכניקות ולא בתפאורות . אני משתדלת להעמיד 
אנשים חיים על הבמה " . לשחקנית קולנוע לא היתה , אם כי הנזל המזמר שלה הוסרט . 
בריגיטה היתה נערה ביישנית . גם היום היא סובלת מפחד בימה , עד שהמסך 
עולה . במעמד הקהל נעלם הפחד . כשמלאו לה 81 הבינה שהיא מתבזבזת . בסוד 
גדול הקליטה רסיטל ושלחה את הסרט לאבא . הוא כבר פרש אז מן הבמה ולימד זמרים . 
אבא שמע , התרשם ותלמידה חדשה נכנסה לבית - הספר לזמרים שניהל בנירנברג . 
באחת מהצגות בית - הספר שרה תפקידון ב"דיד ואנאס " של פרסל . רדלף הרטמן , 
מנהל האופרה הבאווארית , ראה את שמה על כרזה . הוא שאל את דומגרף - פסבנדר : 
" יש לך בת זמרת ? " . " ועוד איך " השיב האב . הבת הוזמנה לעבור מבחן 
במינכן והתקבלה . " ראשית חוכמה תרדי במשקל " , אמר פרופסור הרטמן . במשך 
שנתיים שרה תפקידונים . " אמרתי לעצמי : ממך כבר לא יצא שום דבר " . אז 
תפרו לה מכנסיים והיא שרה את הנער הראשון שלה : ניקלאס ב"סיפורי הופמן " . 
" הייתי חברה באנסמבל . עבדתי עם מנצחים גדולים ובמאים גדולים . בימינו 
רגילים לגלות כשרונות צעירים , לסחוט אותם כמו לימון ולהשליך את הקליפה . 
לי זה לא קרה . עמדתי על הבמה עם זמרים גדולים ושרתי תפקידים גדולים . 
במרוצת השנים התחלתי להתעייף . בעיקר מן הטיסות . עולים למטוס , יוצאים 
מן המטוס , שרים , עולים למטוס , יוצאים מן המטוס , מלמדים . הייתי 
פרופסורית באקדמיה של מינכן . מתפקיד זה פרשתי , כמו מרוב תפקידי האופראיים . 
נמאס לי למרוח איפור על פני ולהעמיד פנים שאני מישהי אחרת . פסבנדר אוהבת 
את ביתה . " לו הייתי חופשית , הייתי מסתגרת בו ששה חודשים ומציירת , 
אם כי עלי להודות שאני מיטיבה לשיר מאשר לצייר . אני רוצה לנוח . רוצה 
לקרוא . אני רוצה לחיות . גם היום אני מופיעה פעם - פעמיים בשבוע ( בישראל 
תופיע ארבע פעמים בשבוע ) , אך ברוב הלילות אני ניצבת לבדי על הבמה ושרה 
שירים " . בשבילה זהו אתגר מאין כמוהו : " איש אינו מגן עליך . לא פרטנר , 
לא להטוט בימתי , לא תפאורה . ובכל זאת : בשבילי הדרמה הגדולה במוסיקה 
איננה טמונה באופרה גדולה , כי אם בשיר קטן " . 
