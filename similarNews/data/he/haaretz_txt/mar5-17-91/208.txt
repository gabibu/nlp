. 2 . 22 ) מביע יואל מרקוס את תדהמתם של אינטלקטואלים ופובליציסטים שפויים 
רבים בישראל נוכח עוצמת השנאה הערבית , ובעיקר הפלשתינית , כלפי ישראל , 
שהתגלתה על רקע מלחמת המפרץ ושיגור הטילים העיראקיים אל תל אביב . אין 
בכוונתי לסתור את טענותיו של מרקוס או להצדיק את השנאה הערבית , אלא להסביר 
את מניעיה , ולהצביע על מגבלותיה לעומת הגורמים האחרים הפועלים למען דו - 
קיום ערבי ישראלי . אמת , ערבים לא מעטים ופלשתינאים רבים ממשיכים עדיין 
לחוש איבה עמוקה כלפי ישראל , ועוינות זו עוד גוברת בעתות שלפי תפיסתם מתחדשת 
" מתקפת המערב " נגד הערבית והאיסלם , ומחריפה אצלם את תחושות התסכול 
והזעם . תחושות אלה התפתחו באזור במשך כ051 שנה ( מאז ראשית המאה ה91 ) 
, תקופה שבמהלכה מעצמות המערב דיכאו , ניצלו והשפילו את תושביו המוסלמים 
והערבים באמצעות מדיניות כוחנית של " ספינות תותחים " וכיבושים צבאיים , 
חלוקה שרירותית של המזרח התיכון לאזורי השפעה , השתלטות על חומרי הגלם 
שבו , והחדרת ערכים ומוסדות אירופיים אשר ערערו את המסורת השלטונית והתרבותית 
האיסלמית ואת הביטחון העצמי של מוסלמים וערבים רבים . זאת ועוד , העוול 
הגדול שגרם המערב לאותם ערבים , מנקודת מבטם , הוא בהקמת שלוחה " אימפריאליסטית " 
ו"קולוניאליסטית " מסוכנת בלב המזרח התיכון בדמותם של הבית הלאומי היהודי 
שנוסד על - ידי בריטניה , ומדינת ישראל שהתפתחה ונתמכה על - ידי ארצות הברית . 
גם לאחר שמעצמות המערב סולקו מן האזור בשנות ה04 וה05 , ממשיכה ישראל לגלם 
את מקור ההשפלה והתסכול של ערבים ומוסלמים בשל אופיה היהודי והמערבי , עליונותה 
הטכנולוגית הצבאית , מדיניותה הכוחנית , והשתלטותה של שטחים ערבים נרחבים . 
ואם רגשות איבה אנטי - ישראליים אלה הם ערטילאיים משהו בקרב ערבים בירכתי 
המזרח התיכון וצפון אפריקה , הם ממשיים ביותר אצל פלשתינאים רבים , אשר 
מזה כמה דורות חיים בטראומה קשה עקב כישלונם ההיסטורי הנורא במאבק נגד הבית 
הלאומי היהודי ומדינת ישראל . מקהילת - רוב בת למעלה מ006 אלף נפש ב7191 
( לעומת כ06 אלף יהודים ) , ששלטה במרבית אדמות הארץ , הם הפכו למיעוט 
נשלט ונדכא , אשר אף יתרת אדמתו נתונה להפקעה הדרגתית וסיפוח זוחל על - 
ידי מדינת ישראל . לאחר 32 שנות כיבוש ושלוש שנות אינתיפאדה אין הפלשתינאים 
רואים שום סיכוי לממש את מאווייהם הלאומיים , ול בחלק מפלשתין , בגדה המערבית 
וברצועת עזה . מדוע אפוא נדהמים ישראלים רבים מעומק האיבה של פלשתינאים וערבים 
אחרים כלפי ישראל , ומעוצמת תמיכתם בסדאם חוסיין ? ומדוע התאכזבו כל כך 
אותם אינטלקטואלים ופוליטיקאים ישראלים כמו יוסי שריד , שעד לאחרונה ניהלו 
שיחות עם מנהיגים פלשתינים בשטחים על דו - קיום בשלום עם ישראל ? שמא לא 
הבינו אותם ישראלים או לא רצו להבין ( או לשמוע ) את המניעים של אותם 
פלשתינאים החותרים לדו - קיום עם ישראל : לא אהבת ישראל ולא תמורה אידיאולוגית 
מהפכנית , אלא גישה מעשית - ריאליסטית המבוססת על אינטרסים קיומיים פלשתיניים , 
והנובעת מאי - יכולתם לממש את שאיפתם ההיסטורית לריבונות בכל שטחה של פלשתין . 
כזו היתה גם גישתם של נשיא מצרים , אנואר סאדאת ( שהמשיך להיות אנטי - 
ציוני עד סוף ימיו ) , כאשר יזם את תהליך השלום עם ישראל ב7791 , ושל 
חוסיין מלך ירדן שקיים יחסי שלום " דה פקטו " עם ישראל מאז 7691 . וזו 
עשויה להיות גם גישתו של נשיא סוריה , חאפז אל - אסד , בעתיד הקרוב , 
למרות שאינו חשוד כאוהד המפעל הציוני . אכן , עוד תקופה ארוכה , למרבה 
הצער , לא יוכל הדגם האפשרי ליחסי דו - קיום בין עמי ערב וישראל להיות הדגם 
הצפון אמריקאי או המערב אירופי , המעוגנים במסורת דמוקרטית ותרבותית השונה 
מזו הקיימת באזורנו . לגבינו יהיה זה דגם המבוסס על יכולת הרתעה ישראלית 
חזקה , הגובה מחיר פוטנציאלי גבוה , מתוקפנות צבאית ערבית , על צמצום 
המוטיווציה הערבית להילחם בישראל , וכן על טיפוח אינטרסים ייחודיים ומשותפים 
ארוכי טווח בתחומים כלכליים , פוליטיים ואסטרטגיים בין עמי ערב לישראל . 
במקביל לכך יש לקוות כי באמצעות תהליכים חברתיים - כלכליים וחינוכיים - 
תרבותיים יתחזקו יותר אצל הערבים הקבוצות החברתיות והפוליטיות שיש להן עניין 
בקיומה של ישראל , וידחקו לשוליים את הקבוצות הרדיקליות הלאומניות והמוסלמיות 
הפונדמנטליסטיות השואפות להכחיד את המדינה היהודית . המודל ליחסי דו - קיום 
ערבי - ישראלי הוא הסכם השלום בין מצרים לישראל , שכבר עמד במבחנים קשים 
( מלחמת לבנון 2891 והאינתיפאדה הפלשתינית ) , ויש לו סיכוי טוב להמשיך 
ולהתפתח לטווח ארוך . שהרי למרות האידיאולוגיה האנטי - ציונית שלה ובשל 
אילוצים ואינטרסים כלכליים ( הצורך בסיוע אמריקאי לפתרון הבעיות הקריטיות 
בחברה ובכלכלה ) , הירתעותה מעליונותו הצבאית של צה"ל במלחמת 3791 , והפחתת 
המוטיווציה שלה להילחם בישראל בעקבות החזרת סיני חתמה מצרים בשעתה על הסכם 
שלום עם ישראל . דומה כי התפתחותן של מגמות שיתוף פעולה בין מצרים לישראל 
בתחומים אחדים , יחד עם פתרון הבעיה הפלשתינית וסוגיית רמת הגולן , יבטיחו 
את חיזוקו של השלום הזה לאורך זמן . אמת , האיבה הסורית , ובעיקר הפלשתינית , 
לישראל עמוקה יותר מכמה בחינות מזו שהיתה , ועדיין קיימת , בחוגים לאומניים 
ומוסלמיים רדיקליים במצרים . אולם גם לסורים , ובייחוד לפלשתינאים , יש 
אילוצים קשים המונעים מהם את הגשמת האידיאולוגיה של " שחרור פלשתין " 
בצד אינטרסים חשובים בדו - קיום עם ישראל , בתנאי שזו תפעל לצמצום המוטיווציה 
שלהם להמשך המאבק . כך למשל , נכשל המשטר הסורי במימוש הדוקטרינה של איזון 
אסטרטגי מול ישראל , בין השאר בגלל סירובו של נשיא ברית המועצות , מיכאיל 
גורבצוב , להמשיך ולתמוך באופציה צבאית התקפית של סוריה , ותביעתו מאסד 
למצות את האופציה להסדר מדיני עם ישראל . גם גורמים אחרים כגון הרס מכונת 
המלחמה העיראקית , שפירושו ערעור העורף האסטרטגי של סוריה והחלשת החזית 
המזרחית ומנגד ההתקרבות הסורית למצרים ולמערב , עשויים להניע את סוריה 
ליזום הסדר מדיני עם ישראל או להסכים לו . אלא שסוריה לא תסכים להסדר כזה 
ללא החזרת רמת הגולן כולה תמורת שלום מלא , או חלקה הגדול תמורת הסכם 
אי - לוחמה . בכל מקרה תמחה החזרת רמת הגולן לסוריה , אפילו עם סידורי 
פירוז ופיקוח יעילים , את תחושת ההשפלה של סורים רבים , ובראשם אסד , 
עקב אובדן הרמה לידי ישראל בשתי תבוסות , ב7691 וב3791 , ותקל עליהם להגיע 
להסדר איתה . תנאי חשוב נוסף של סוריה להסכם מדיני עם ישראל , ובעיקר הסכם 
שלום , הוא פתרון הבעיה הפלשתינית בזיקה לרמת הגולן , לא משום אהדת המשטר 
לפלשתינאים , אלא עקב המחויבות האידיאולוגית - רגשית של ציבור גדול בסוריה 
לעניין הפלשתיני . קפמאליד4הפלשתינים עצמם , בעיקר אלה שציפו לישועה מסדאם 
חוסיין , יהיו מתוסכלים עוד יותר וייתפסו להקצנה איסלמית ואנטי - ישראלית 
חריפה . עם זאת , פלשתינאים לא מעטים אחרים , ריאליסטים יותר , יהיו 
משוכנעים עתה יותר מתמיד כי אי - אפשר לפתור את הבעיה הלאומית שלהם בדרכים 
צבאיות , וכי יש לחתור לפתרון מדיני עם ישראל . ישראל היא אכן הגורם העיקרי , 
או היחיד , היכול לעודד פלשתינאים פרגמטיים אלה לסייע להם להקהות את השפעתם 
של החוגים הקיצוניים ולמנוע את חידוש האינתיפאדה . ישראל חזקה דיה כדי לגלות 
נדיבות ולא נקמנות כלפי הציבור הפלשתיני המיואש והעוין , ולהציע לו אלטרנטיווה 
מכובדת לתחושת היאוש , כלומר תקווה למימוש חלק ממאווייו הלאומיים בגדה המערבית 
וברצועת עזה . על ישראל ליזום משא ומתן לשלום עם נציגים פלשתינים נבחרים 
וגם עם ממשלות סוריה וירדן על מנת למנוע קיפאון מדיני מסוכן , מצור ערבי 
מאיים ולחץ בין - לאומי קשה , ולהשתלב בסדר חדש באיזור מעמדה של עוצמה פוליטית 
ומוסרית . 
