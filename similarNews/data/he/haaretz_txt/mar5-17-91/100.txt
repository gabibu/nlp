במרוצי פורמולה 1 כובשים היפאנים טריטוריות כשהם מהלכים על בהונותיהם , 
אך בסדרה המקבילה במרוצי אופנועים , הושלם הכיבוש היפאני זה מכבר . כיבוש 
נאור , יש לציין , המשאיר לאירופים גומחות ( כמו קבוצת ה521 סמ"ק ) שבהן 
אינו שולח את ידו כדי שלא להפגין עוצמת יתר שתקהה את ממד התחרותיות . קבוצת 
ה005 סמ"ק במרוצי אופנועי גרנד - פרי , שבה ממוקד מרב הכיסוי התקשורתי ותשומת 
הלב הציבורית , סבלה בשנה שעברה מקוצר ידו של האדם להדביק את התפתחות הטכנולוגיה . 
הונדה , ימאהה וסוזוקי , פיתחו מנועי 005 סמ"ק המספקים יותר מ071 כוחות 
סוס , ורק אלוף העולם , ויין רייני , הצליח לרקוד עם השטן ולהימלט בריא 
בגופו לאורך עונה שלמה . כל השאר , ביניהם אלופי עולם מוכשרים , ציירו 
קשתות וסלסולים מוזרים באוויר כשהאופנועים הפראיים וקלי המשקל השליכו אותם 
שוב ושוב אל שולי המסלול כמו שהיו סוסי פרא בלתי מאולפים . קאגיבה , הקבוצה 
האירופית היחידה שניסתה את כוחה בקטיגוריה הבכירה , הודיעה על פרישה מוקדמת , 
ובמרוץ הסיום שניים מרוכבי הקבוצה התנגשו זה בזה ואופנוע שלישי עלה בלהבות 
סיום דרמטי וקולע שהעצים את הבושה . רמת הרכיבה העל אנושית שנדרשה ממי 
שניסה לעמוד בקצב של ארבעת רוכבי הצמרת , דיללה את השורות והתעורר חשש כי 
צלמי הטלוויזיה יתקשו לאתר את מעט האופנועים שנשארו ברחבת ההזנקה השוממת . 
ההתאחדות הבין - לאומית לספורט דו - גלגלי גילגלה רעיונות רבים ולבסוף נותרה 
עם החלטה אחת : להעלות את משקל המינימום של האופנועים מ511 ל031 ק"ג . 
איש לא קיווה כי החלטה זו תצליח לגשר על הפערים הגדולים ברמת הרכיבה ותחזיר 
אל המסלול מתחרים נוספים . עתיד הסדרה המרתקת ביותר בספורט המוטורי נשאר 
לוט בערפל , עד שהחלו להפציע ידיעות כי אדי לאוסון , הנחשב בצדק לרוכב 
הטוב ביותר בעשור האחרון , מנהל מגעים עם קבוצת קאגיבה . האחים קסטליוני , 
בעלי קאגיבה , הודיעו כי אם ייעתר לאוסון להפצרותיהם , הם ישובו אל הזירה . 
כסף אינו מהווה נושא , אמרו הקסטליונים ביודעם כי לאוסון הוא אחד הרוכבים 
הבודדים שבעזרתו אפשר לפתח אופנוע שיתחרה מול התוצרת היפאנית . ככל שהדבר 
יישמע מפתיע , קני רוברטס , הבוס של קבוצת ימאהה הרשמית , עודד את הרוכב 
שלו לערוק אל המחנה האיטלקי . רוברטס , האיש בעל ההשפעה הגדולה ביותר בקבוצת 
ה005 סמ"ק , העריך כי אם קאגיבה תחזור להתחרות יחל תהליך גורף של חזרה למסלול . 
ימאהה ורוברטס לא הסתפקו בשחרור מהיר של אדי לאוסון , אלא התחייבו לעזור 
לקאגיבה באמצעים טכניים שונים . גם פרארי נחלצה לעזור בזקיפת הדגל האיטלקי 
האדום והודיעה כי תעמיד לרשות האחים קסטליוני את הידע בתחום החומרים האקזוטיים 
שנצבר בקבוצת הפורמולה 1 . לאחר שבירר את רמת המחויבות של האחים קסטליוני 
ואם יש ממש בהבטחה של פרארי , נענה לאוסון לאתגר והעשיר את חשבון הבנק שלו 
בכשבעה מיליון דולר . קאגיבה בנתה על פי דרישתו אופנוע חדש , המצויד בשלדה 
מסיבי פחם , ובמבחנים שהתקיימו לפני שבוע במסלול חרז בספרד , קבע לאוסון 
זמן אטי בכשתי שניות מזמנו של ויין רייני . " הפער עדיין גדול אך לא בלתי 
ניתן לגישור , ואם לא נשים לב נמצא את עצמנו עם אופנוע תחרותי מהר מהצפוי " , 
אמר לאוסון בתום המבחנים . על אף ההתקדמות העצומה עדיין מרחף סימן שאלה 
גדול לגבי היכולת של קאגיבה . לעומת זאת , אפשר לדעת לבטח מי יהיו שאר 
השחקנים הראשיים . קווין שוונץ , למשל , לו רק ילמד לרדת מהסוזוקי שלו 
רק בתום המרוץ ולא באחד הסיבובים המהירים , הוא אחד המועמדים לאליפות . 
גם שני רוכבי הונדה , האוסטרלים מיק דוהן וויין גרדנר , יהיו בחזית , 
וכמובן אלוף העולם , וין רייני , מיסטר אפס טעויות . קפמאבינבניגוד לפורמולה 
1 , בגרנד - פרי של האופנועים יהיה השנה מאבק מעניין בין יצרני צמיגים . 
לרוכבי הונדה צפוי בתחילת העונה יתרון בזכות דבקותם בצמיגי מישלין שזכו 
בכל האליפויות בחמש השנים האחרונות . אולם , מישלין קיצצה את תקציב הפיתוח 
ב%09 , ובעזרת רייני ושוונץ עשויה דנלוף לגשר על הפער . במבחנים שהתקיימו 
בחרז , רייני הסתגל במהירות לצמיגי דנלוף , " הם יותר מחליקים אך גם יותר 
צפויים " , ואילו שוונץ נאבק בהם ללא הצלחה . קבוצת סוזוקי שעמדה לפני שנה 
בדיוק במגבלת המשקל המינימלית , היא גם הסובלת העיקרית משינוי משקל המינימום 
המותר . אופנועו הישן של רייני , למשל , שוקל 521 ק"ג , ולכן ימאהה נאלצה 
להוסיף לאופנוע החדש רק חמישה ק"ג . רייני שמח לגלות כי יתרונו של שוונץ 
בבלימה נגוז לאחר שהתוספו לסוזוקי 51 ק"ג תמימים . ב42 במארס יניפו יפאניות 
דקיקות את המטריות , ותרועת חצוצרה תבשר ליותר ממאה אלף יפאנים , המאכלסים 
מדי שנה את יציעי סוזוקה , על פתיחת עונת מרוצי הגרנד - פרי לאופנועים . 
הגלדייטורים יטפסו על סוסי הקבלר , האור הירוק יידלק ברמזור , וכשהגלגל 
הקדמי מונף אל - על הם יצאו אל הראשונה בסדרת תחרויות שאין מרתקת ממנה לצפייה . 
