אין בר דעת שלא יהיה משוכנע בערכו הצבאי של עומק אסטרטגי . כלומר , חסידי 
ארץ ישראל השלמה , ובאופן ספציפי אלה בקרבם שלא משעינים את השקפתם על אמונות 
דתיות אלא על נימוקים האמורים להיות רציונליים , מטילים אשמת שווא , ביודעין 
או בשוגג , בבעלי הפלוגתה שלהם : הללו אינם כופרים ביתרונם של מרחבים גיאוגרפיים . 
הוויכוח אינו מתנהל במופשט במישור הפילוסופי , אלא סביב מצב קונקרטי : 
כלומר , האם שטחי יו"ש ועזה , כפי שהם באורכם וברוחבם , עונים לצרכים 
שהעומק האסטרטגי נדרש לספקם . יתר - על - כן , תוקף הדעה השוללת משטחי יהודה 
שומרון ועזה את התואר עומק אסטרטגי אינו תלוי בהימצאותם של טילים למרחקים 
הרלוונטיים בידי ארצות ערב הזוממות התקפה על ישראל . אורכם ורוחבם של חבלי 
הארץ השייכים לסוגיה זו לכל היותר כמה עשרות קילומטרים לרוחב , ולא הרבה 
יותר מזה לאורך אין בהם כדי לשמש מכשול רציני בפני גייסות המצוידים על - 
פי הדגם של מלחמת העולם השנייה . מה עוד שבמרחב האמור יש רק נחל מדולדל 
מחמת השימוש החקלאי במימיו , וגבעות עבירות ללא קושי עבור כלי רכב מן המאה 
ה02 ; ואין אלה לא הנהר וולגה וגם לא הרי האלפים . אם ייתפסו ישראל , ממשלתה , 
צבאה וציבורה לכשל מודיעיני בסדר גודל כמעט קוסמי , שתכונותיו ותדירות 
התרחשותו מתוארות באופן ממצה במאמרו של זאב ב . בגין , " ידענות וידעונות " 
( " הארץ " , 3 . 7 ) הירדן וגבעות יהודה לא יצילו אותה מן התוצאות . 
היא תישטף תוך 42 שעות , ואולי פחות , ולשם כיבושה באופן זה לא תידרש 
הקדמת הרעשה בטילים ; אדרבא , אפילו אם תתקיים בישראל מידת הטמטום המונחת 
ביסוד התרחיש המתואר במאמר המוזכר , צריך להניח שהרעשה מקדימה תנער את הנוגעים 
בדבר מטמטומם . ומן הראוי הוא שמתנגדי הוויתור על שטחים ביהודה שומרון ועזה 
לא יטרידו עוד בטיעונים השוללים מבעלי הפלוגתה שלהם מזער של הבנה בנושאים 
הללו הנתונים בוויכוח . ובכלל , הימים האלה מתאימים פחות מזמנים אחרים להפחדה 
עצמית בנוסח " הצילו , עצם הקיום בסכנה " . לאחר שכריתת חוזה שלום עם מצרים 
הורידה מעלינו את הסיוט של לחימה בכיתור מכל עבר , לא נותר למזעיקים בשער 
אלא לאיים בחזית מזרחית , אשר לא רק מידותיה הכמותיות , אלא גם כושרה המלחמתי , 
התגלו בהיקפם ובאימתנותם הנכונים בעבר הקרוב . ואולם , עם נשירתה של עיראק 
וטועה מי שסבור שארץ זו תקום מהריסותיה כמו עוף החול מאפרו לא נותרה מחזית 
זו אלא סוריה . והרי זו לבדה , כפי שמוכיחה ההיסטוריה בת 04 ויותר שנים 
של חיים בשכנותה , נשמרת כמו מאש שלא לצאת למלחמה בישראל כשהיא בגפה ; 
ועל אחת כמה וכמה כל רקע חנחוניה השלוחים לעבר ארצות הברית . כפי שנאמר לעיל , 
אין חולקים על היתרון הצבאי הטמון בעומק ובחספוסי שטח של אזורי מגן . ואולם , 
אין זה נכס בעל ערך אבסולוטי כפי שהוכיחו ניצחונות ישראל בשתי מלחמות שעיצבו 
וביצרו את מעמדה של ישראל באזור : מלחמת הקוממיות ומלחמת ששת הימים , שבראשונה 
ניצחנו בה בלי עומק משמעותי ( 8491 ) , ובשנייה , בעזרת מה של העומק 
שהיווה ארץ אויב ( סיני , ב7691 ) . למותר למנות בהן את כל המרכיבים 
של כושר עמידה אסטרטגי ; ספירתם והנמקתם היתה ממלאת ספרייה . ואולם , 
ההסכמה הלאומית לצדקת המדיניות הנקוטה על - ידי השלטון , בסיס כלכלי מוצק , 
וזיקות בין - לאומיות שנוסו ונמצאו עמידות , כל אלו לבד מקיומם וציודם 
הנאות של גייסות צבא מונהגים בידי מקצוענים ראויים לאזכור . ואין צורך 
מיוחד להדגיש כי רשימת הנכסים הזו אשר מהם ומשכמותם מורכבת האיתנות האסטרטגית 
של מדינה כלשהי אינה עולה בקנה אחד עם העמדת הגורם הגיאוגרפי מעל כולם , 
או אף רובם . סכנת מלחמה מקפת המסכנת את הסובסטנס הלאומי ירדה בימים אלה 
מן הפרק לאו דווקא בזכותנו ( אם כי המלחמה שהורידה אותה מן הפרק גם היא 
לא פרצה באשמתנו ) . מכאן , שליד הכורח להקדיש מחשבה ותשומות חומריות 
ביד נדיבה לקיומו של הביטחון ולהתאמת אמצעיו לצרכים המשתנים על ישראל לרכז 
את מיטב מאמציה במילוי משימות אזרחיות , בכינונו של משק מודרני הנושא את 
עצמו וקולט עלייה , ובקיום יחסים בין - לאומיים המבטיחים את הצלחתם של שני 
המאמצים המוזכרים . והמבין יבין שאם סוגדי הגיאוגרפיה יהיו טעמיהם בעלי 
אופי דתי או חילוני סותרים את הצרכים האלו , הרי מוטב שיסולקו מן הדרך . 
