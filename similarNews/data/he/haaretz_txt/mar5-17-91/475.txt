יש הצעות חוק שמתבקשות מאליהן . אחת מאלה היא הצעת החוק שהניח באחרונה על 
שולחן הכנסת ח"ך אברהם בורג . הוא מציע לבטל את המועצות הדתיות ולהעביר 
את האחריות והסמכות להספקת שירותי דת לרשות המקומית . הרבה גלגולים ושינויים 
עבר החוק שמכוחו פועלות המועצות הדתיות , אולם השינוי המהותי ביותר , ביטול 
המועצות הדתיות , לא נחקק עד היום , אף שהיתה לכך הצדקה מלאה . די לעיין 
לשם כך בדו"חות ביקורת של מבקר המדינה ושל מבקרי רשויות מקומיות ובפסקי הדין 
הרבים שהוציא מתחת ידיו בג"ץ בעניין המועצות הדתיות . אולם במציאות הישראלית 
הפוליטיקה גוברת על כל היגיון . המועצות הדתיות הן כמעט מוקד הכוח האחרון 
שנותר בידי המפד"ל . אין תימה ששר הפנים אריה דרעי , איש ש"ס , היה מהאישים 
הדתיים הראשונים שיצא בפומבי בתמיכה בהצעת החוק של ח"ך בורג . אף שאת עמדתו 
מבסס דרעי על טיעונים ענייניים , נראה כי מה שמניע אותו הוא בעיקר חיסול 
חשבונות עם המפד"ל , שאותה הוא מאשים כאחד הגורמים העיקריים העומדים מאחורי 
המסע נגדו . המועצות הדתיות פועלות כיום על פי חוק שירותי הדת היהודיים ( 
נוסח משולב ) תשל"א1791 , חוק תקציבי השירותים הדתיים תש"ט9491 ותקנות 
המועצות הדתיות היהודיות ( ניהול ) תש"ל0791 . עיקר שירותי המועצה הדתית 
הם רישום נישואין ועריכת חופה וקידושין , פיקוח על הכשרות והשחיטה , ייעוץ 
לשמירה על טהרת המשפחה , אספקת תשמישי קדושה , קיום פעולות תרבות תורנית . 
לרוב השירותים הללו עשויים להזדקק כל תושבי המדינה , ברצונם או שלא ברצונם , 
בין אם הם שומרי מצוות ובין שהם חילוניים . חרף זאת מבנה המועצה הדתית 
והרכבה הוא כזה שאין בה ייצוג לכלל הציבור . המועצות הדתיות נאנסו לשלב 
בתוכן נשים ונציגי גופים רפורמיים , מכוח החלטות בג"ץ , אולם עדיין הרוב 
בהן מוכתב על ידי שר הדתות , המשתמש בסמכותו ובהשפעתו להשליט את ה - מפד"ל 
על הרכבי המועצות . העיקרון הדמוקרטי הקובע ש"אין מיסוי ללא ייצוג " אינו 
פועל ככל שהדברים אמורים במועצות הדתיות . הרשות המקומית נושאת ב%06 מנטל 
המימון של המועצות הדתיות , ולמרות זאת רק % 54 מחברי המועצה הדתית נבחרים 
על ידי הרשות המקומית . לרבנים המקומיים סמכות למנות % 01 מחברי המועצה הדתית 
ולהטיל וטו על מינוי מועמדים למועצה . לרשות המקומית אין כל שליטה על הנעשה 
במועצה . אין כמעט דו"ח ביקורת אחד ברשויות המקומיות שאינו חושף אי - סדרים 
במועצות הדתיות . לא רק ציבור חילוני תובע את ביטול המועצות הדתיות והכללת 
הספקת שירותי הדת ברשות המקומית . חלק ניכר מהציבור הדתי , בעיקר החרדי , 
אינו מכיר בסמכות המועצה הדתית , הנתפסת אצלו כגוף שנכון לפשרות ולקבלת 
השפעה מגורמים חילוניים . מאחר שהמועצות הדתיות הן למעשה גופים מנהליים 
והן אינן פוסקות הלכות , ציבור זה לא יראה כאסון אם הן יבוטלו . במחקר 
שעשה על המועצות הדתיות בישראל מצא ד"ר אליעזר דון - יחיא מאוניברסיטת בר - 
אילן כי הפוליטיזיציה הרבה של השירותים הדתיים בישראל כרוכה בתופעות שליליות 
חמורות . החלטות בשאלות הארגון וההפעלה של השירותים הדתיים והקצאת משאבים 
בתחומם מתקבלות בהשפעת גורמים אינטרסנטיים . שיטת המינויים הלא דמוקרטית 
מונעת מחוגים רחבים , המעוניינים בשירותים דתיים , אפשרות להשפיע על עיצוב 
שירותים אלה . המועצות הדתיות הן גם גורם מתמיד לחיכוכים בין - מפלגתיים 
ובין חילוניים לדתיים . אלה רק מקצת הסיבות לתמוך בהצעת החוק של ח"ך אברהם 
בורג . 
