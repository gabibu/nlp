שר האוצר יצחק מודעי וח"ך פסח גרופר ייפגשו השבוע עם ראש הממשלה יצחק שמיר 
ביוזמתם , כדי לברר אם יש בכוונתו לממש את ההסכם שלפיו ישריין להם ברשימת 
הליכוד לכנסת ה31 שלושה מקומות בין 52 המקומות הראשונים . בשבוע שעבר הודיעו 
השניים כי בכוונתם להקים מפלגה חדשה בשל החששות כי הליכוד לא יקיים את ההסכם . 
גרופר אמר אמש כי רשמית איש לא אמר להם שהליכוד לא יקיים את ההסכם , " אולם 
מהתבטאויות שונות עולה כי אכן זו הכוונה " . הוא מסר כי בדעתם להתחיל מיד 
לאחר חג הפסח בהתארגנות להקמת המפלגה החדשה , וכי הם מעודדים מממצאי סקר 
דעת קהל המבטיח למפלגת מרכז בראשות מודעי ששה מנדטים ויותר . לדברי גרופר , 
את הסקר ביצעו אקדמאים שאינם עוסקים בדרך - כלל בסקרי דעת קהל , והוא 
הקיף 002 , 1 איש . " אלופים במילואים וכן אישים בולטים באקדמיה הביעו 
נכונות לפעול להקמתה של המפלגה החדשה " , אמר . בתשובה לשאלה כיצד ינהגו 
אם ראש הממשלה יתחייב לעמוד מאחורי הסכם השריון , השיב גרופר : " תהיה 
לנו בעיה " . 
