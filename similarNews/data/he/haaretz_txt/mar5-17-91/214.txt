שבוע עשו מתנגדי התיקונים הפנימיים בברית המועצות את הניסיון הדרמטי ביותר 
שלהם עד כה להסב אחור גם את גלגל התיקונים החיצוניים . הם הפצירו בסובייט 
העליון לדחות את ההסכמים בין מוסקווה לבון שאיפשרו את איחוד גרמניה . הניסיון 
אמנם לא עלה יפה , אבל תוכנית הפעולה של מתנגדי הרפורמות קיבלה ביטוי בוטה 
נוסף . קולונל ניקולאי טרשנק , מראשי סיעת " סיז " בפרלמנט הסובייטי , 
אמר לביטאון המפלגה הקומוניסטית " פראוודה " , כי לוח - הזמנים להשלמת 
הנסיגה של 000 , 883 חיילים סובייטים מגרמניה הוא " בלתי ריאלי לחלוטין " . 
הפינוי צריך להיות מושלם עד 4991 . " יכולת הנשיאה של מסילות - הברזל " , 
אמר הקולונל , " מאפשרת את השלמת הנסיגה רק במהלך תקופה של 61 עד 91 שנה " . 
אם יובלו חלק מן הכוחות באוניות , יהיה אפשר להשלים את הפינוי בתוך עשר 
שנים . פטרושנקו מבין ששינוי לוח הזמנים יעורר את חמתה של גרמניה , אבל 
אין הוא נבהל . " האם לא מוטב להפגין אומץ , ולהכיר שתוכנית הפינוי היתה 
שגיאה " ? אילו היה האגף השמרני בברית המועצות חזק לפני שנתיים כפי שהוא חזק 
כיום , ייתכן שהיה מונע את התמוטטות המשטרים הקומוניסטיים באירופה המזרחית . 
בעניין הזה , הוא כנראה איחר את הרכבת . אבל יש לו כמה רעיונות מעניינים 
להמשך הדרך . כתב העת השמרני " ליטראטורנאיה רסיה " פירסם לאחרונה מאמר , 
הקורא להגדרה מחדש של יעדי מדיניות החוץ הסובייטית . הוא דוחה הן את " הערכים 
הכלל - אנושיים " של שר החוץ לשעבר שווארדנאדזה , והן את " האינטרנציונליזם 
הפרולטארי " של ימי ברזנייב . תחת זאת צריכה בריה"ם להגן על " האינטרסים 
הלאומיים " שלה . במאמר העשוי להיות מצע מדיניות החוץ של השמרנים כותב מיכאיל 
אלכסנדרוב , כי המערב זומם לפרק את ברית המועצות לשורה של מדינות קטנות , 
כדי להיטיב לשלוט בה . ברית המועצות צריכה לעמוד על המשמר . זה חודשים 
אחדים שמתנגדי התיקונים בברית המועצות אומרים , או לפחות מנסים לעורר את 
הרושם , שהם רוצים להתנער מן הפרסטרויקה ומן העבר הקומוניסטי בעת ובעונה 
אחת . לפחות אחדים מהם אומרים בגלוי , כי הרודנויות הצבאיות לשעבר של צילה 
ושל דרום קוריאה ראויות להיות מקורות של השראה ושל חיקוי . הם אינם מתעניינים , 
על - פי עדותם , בהחייאת אידיאולוגיות שהובאש ריחן , אלא בהצלת המדינה 
הסובייטית . הגוף היחיד היכול להציל הוא בעיניהם הצבא . שותפו הפוליטי של 
קולונל פטרושנקו הנזכר למעלה , קולונל ויקטור אלקסניס , הידוע גם כ"קולונל 
השחור " , העניק לא מכבר ראיון מקיף לשבועון הליברלי " חדשות מוסקווה " . 
אלקסניס , שנוא נפשם של הליברלים , הוא לאטווי , והיה מן התומכים הקולנים 
ביותר בדיכוי אלים של תנועות העצמאות הבאלטיות , ובסיום רשמי וחד - משמעי 
של הגלסנוסט ( חופש הדיבור ) והצדדים הפוליטיים של הפרסטרויקה ( חופש 
התאגדות ) . ל"חדשות מוסקווה " הוא אמר , כי הוא מוצא את עצמו בעימות 
קשה גם עם שמרני המפלגה הקומוניסטית , באשר הוא תובע לפרק את תאי המפלגה 
בכוחות הביטחון . את עיניו הוא נושא להקמת " ועד ציבורי אמיתי להצלה לאומית 
לא כדי להציל את הסוציאליזם , כפי שרוצה איוואן לזקב המנהיג האולטרה - 
שמרני של המפלגה הקומוניסטית הרוסית " , אלא כדי " להציל את ברית המועצות 
כמדינה " . את רעיון הוועד להצלה לאומית התחיל להפריח בסוף הסתיו שעבר גוף 
המכונה " הגוש המרכזי " , אחת הסיעות הפרלמנטריות הגדולות ביותר בסובייט 
העליון . על מהות הגוש הזה יש תיאוריות רבות , והוא מזכיר לפעמים את " ארגוני 
החזית " הקלאסיים , שהיו מפלגות קומוניסטיות מקימות , כל אימת שצרכים 
טאקטיים חייבו אותן להסתתר מאחורי תוויות לא - קומוניסטיות . אלקסניס אומר 
כי בוועד ההצלה יהיו חברים צירי פרלמנט , " אבל לא מיכאיל גורבצוב ולא 
יו"ר הפרלמנט הרוסי בוריס ילצין . " הדבר הראשון שצריך הוועד לעשות הוא 
לאסור את כל הוויכוחים האידיאולוגיים על הבגידה בסוציאליזם ועל החזרה לקפיטליזם . 
בראש הוועד צריך לעמוד אדם בשיעור קומתם של סובצאק או של נאזארבאיוב " . 
( אנאטולי סצאק הוא ראש העיר הלא - קומוניסטי הראשון של לנינגרד . בניגוד 
לילצין הוא לא השניא את עצמו על השמרנים . נרסלטאן איש - אגלי נאזאראיב 
הוא נשיא הרפובליקה המרכז - אסיאנית של קזחסטן , השלישית בגודלה בברית המועצות ) 
. הצעד הבא של ועד ההצלה הלאומית יהיה " לכונן מצב חירום בכל רחבי הארץ . 
לאסור את כל המפלגות והתנועות הפוליטיות , " . מצב החירום צריך , לפי 
אלקסניס , להימשך חמש שנים . במהלכו צריכה הכלכלה הקומוניסטית להתפרק , 
ו"כל הפעילות הכלכלית חייבת להיות מיוסדת על יחסי השוק . . יקתרינה הגדולה 
הכריחה איכרים רוסים לזרוע תפוחי אדמה . כיום , תפוחי אדמה הם המזון היחיד 
שאנחנו מייצרים באופן נאות . . . . " הבה נתבונן בניסיון האסיאני . 
ניקח לדוגמה את יפאן . היא התגברה על קשיים כלכליים רק מפני שיציבותה הובטחה 
על ידי צבא כיבוש אמריקאי . הוועד , שאני מציע , יוכל לעשות משהו דומה : 
לשמור על אחדותה של ארצנו . אחרי זה , הכול יהיה פשוט : כלכלת שוק מחייבת 
דמוקרטיה - " . קפפותחת2תסריט של אלקסניס מפתיע ומעורר אי - נוחות . כמה 
משימושי הלשון של " הקולונל השחור " כמו גזורים מעולם המושגים של ליברלים 
במערב המתועש . הוא מדבר במפורש בזכות כלכלת שוק , נגד משק ריכוזי ונגד 
המפלגה הקומוניסטית . אבל למה באמת הוא מתכוון ? האין הוא מנסה לקנות את 
הליברלים בדברי חלקות ? " חדשות מוסקווה " שפירסם את הראיון ראה צורך להגיב 
ב"הערת עורך " . המשטר שמציע אלקסניס לכונן , כתב העורך , " יעודד ויגביר 
בדיוק מה שהיה לנו לפנים שליטה מלאה בידי מפלגה אחת , מפלגת השלטון . 
ואין זה משנה כלל מה שם קרא לה : המפלגה הקומוניסטית של בריה"ם , או מפלגת 
ההצלה הלאומית " . כך או כך , " ועדי הצלה לאומית " קמו , ונפלו במהירות , 
בחודשים האחרונים ברפובליקות הבאלטיות . בכל שלושת המקרים הם היו תחפושת 
של קומוניסטים תומכי מוסקווה ומתנגדי עצמאות . אלקסניס עצמו היה מעורב אינטימית 
עם ועד ההצלה הלאטווי , שמנהיגו היה מזכ"ל המפלגה הקוחמוניסטית . מותר 
אפוא לליברלים לחשוד בכנותו כאשר הוא מבטיח , שנוסחת הרודנות שלו תפגע באופן 
שווה בקומוניסטים ובדמוקרטים . אבל קולו של אלקסניס כנראה יוסיף להישמע , 
ולהלך אימים על הליברלים . 
