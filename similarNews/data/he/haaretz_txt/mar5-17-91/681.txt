פרופסור אסא כשר , מרצה לפילוסופיה באוניברסיטת תל אביב , התחבר לא מכבר 
אל רשת קשר בין - לאומית המעודדת ילדים בכל העולם לשוחח אלה עם אלה באמצעות 
המחשבים הביתיים שלהם . " קידס 19 " מופעלת מסאלטרוד שבנורווגיה , ואמורה 
לפעול עד 21 במאי . המחשבים מתחברים זה לזה בקווי טלפון , באמצעות קופסת 
מתכת קטנה המכונה " מודם " . עם הצטרפותו לרשת הקשר מתבקש כל ילד להשיב על 
ארבע שאלות : מי אני ; מה אני רוצה להיות כשאהיה גדול ; איך אני רוצה 
לראות את העולם טוב יותר ; מה אני יכול לעשות לשם כך . יום אחד הופיע על 
צג המחשב של כשר מסר של ילד ישראלי שהציג את עצמו בפני ילדי העולם במלים 
אלו : " שמי נחשון שטייף , אני גר בקיבוץ רמת יוחנן , אני בן 51 ואני 
לומד בכיתה ט . יש לי שני אחים ואחות נשואה . ( אני גם דוד ) . היה 
לי אח שנהרג בתאונה כשהיה חייל . כל האחים שלי גדולים ממני . ההורים שלי 
אינם חיים ביחד . אני גר עם אבי אבל גם אמי גרה בקיבוץ . יש לי גם כלבה 
קטנה שקוראים לה קפיץ ( . . . ) אני משחק כדור מים . אני השוער ואני 
אוהב את זה . אני גם אוהב להאזין למוסיקה ( ביטלס ) . " אני לא בטוח 
מה ארצה להיות כשאגדל . אולי סופר , אולי לא . " אני רוצה שהעולם יהיה 
יפה יותר . אני רוצה שלא יהיה זיהום אוויר , ולא יהיו עוד מלחמות . אני 
רוצה שלום . אני רוצה שלכל האנשים יהיה מה לאכול , ושיהיה להם מקום לגור . 
אני רוצה שזה יהיה העולם הטוב ביותר שהוא יכול להיות , ושנחיה ללא בעיות 
ודאגות . " אני חושב שרק המושלים במדינות העולם יכולים לעשות משהו כדי להשיג 
שלום . לכן אני לא יכול לעשות כלום . רק למחות , אולי . אבל אני יכול 
לשמור שהעולם יישאר נקי , ושהטבע לא ייהרס . אם כל אחד ייתן מעט עזרה זה 
יכול להיות טוב מאוד , אבל מישהו צריך לעשות את הצעד הראשון " . זמן מה לאחר 
שהצטרף אל " קידס 19 " פרצה המלחמה במפרץ , ואז הוצף המחשב של נחשון שטייף 
בעשרות רבות של דרישות שלום : ילדים מברזיל ועד הודו רצו לדעת איך עוברת 
עליו המלחמה , והאם נפגע ביתו מטיל סקאד . תחילה השיב לכל אחד באופן אישי . 
בשלב מסוים חיבר מכתב אל כל ילדי הרשת , ושלח אותו בערוץ הנקלט אצל כולם . 
וכך כתב , באנגלית : היי , זה נחשון מישראל . קראתי בעניין את כל המסרים 
שהגיעו אלי בעניין המלחמה במפרץ . אהבתי בעיקר את הקטעים שכללו עצה לישראל 
שלא להתערב במלחמה . " הייתי רוצה לשתף אתכם בכמה חוויות משתי התקפות טילים 
על ישראל , בשבוע שעבר . ההתקפה הראשונה החלה ביום ששי בבוקר , ליתר דיוק 
בשתיים בלילה . התעוררתי מהפיצוצים . הטילים נפלו בערך 01 קילומטרים מהבית 
שלי . נאלצתי לחבוש מסיכה . ( לכל אדם בישראל יש מסיכה , למקרה שסדאם 
היקר ירצה לנסות עלינו את ראשי הנפץ הכימיים שלו ) . בתשע בערב שוב נשמעה 
אזעקה , אבל זו היתה אזעקת שווא . " הלכתי עם אבא שלי לאיצטדיון לראות 
את הטילים בשמים , אבל לא היו טילים . ( נשמע מוזר שהולכים לראות טילים 
במקום להתחבא ? אני מניח שסדאם לא מכוון דווקא אל הבית שלי . מצד שני ייתכן 
שזה צריך דווקא להדאיג אותי : הוא אף פעם לא קולע לאן שהוא מכוון ) . " האזעקה 
השלישית נשמעה בשבת בבוקר בשבע ורבע . הפעם נפלו טילים על תל אביב . הבית 
שלי נמצא ליד חיפה וחיפה לא נפגעה הפעם . עכשיו , כשיש לנו טילי פטריוט 
נגד טילים , אני ישן טוב יותר בלילות ושלושת הלילות האחרונים היו באמת שקטים . 
" מה שלא מוצא חן בעיני במלחמה הזו הוא שאין לימודים . לא שאני כל כך אוהב 
ללכת לבית הספר , אבל אני מעדיף לימודים על טילים . " שני האחים הגדולים 
שלי הלכו לצבא . אני מקווה שבקרוב כולם יחזרו בשלום ובחתיכה אחת . " לא 
כל כך נחמד להיות ילד בהתקפות מן האוויר . כשאני חושב על הילדים המסכנים 
בבגדד , הסובלים פי עשרה יותר ממני , אני פשוט שונא את סדאם בגללי וגם 
בגללם . אני מקווה שיום אחד אוכל לפגוש ילדים מעיראק , בשלום , וכולנו 
נחליף זיכרונות רעים מהמלחמה הזו . ביי ביי ושלום מנחשון " . בימים הבאים 
קלט המחשב של נחשון שטייף מבול גדול של תגובות : הכל התפעלו מהפסקה האחרונה 
במכתבו . אסא כשר עקב במחשב שלו אחרי חילופי הדברים בין הילדים . גם הוא 
התפעל : " על קור הרוח המוסרי שלו מגיע לנחשון מרמת יוחנן ציון לשבח " , 
כתב ביומן המלחמה שלו העומד לראות אור ב"ספרית פועלים " , וקטע ממנו מופיע 
בגיליון החדש של " פוליטיקה " . " אולי עתיד השמאל המוסרי בידיו ובידי נערות 
ונערים שכמותו " , פינטז כשר אל תוך יומנו : " בינתיים אני תולה בו תקווה 
כי מתחת ידיו לא יצא שום דבר שאינו מהוגן . אני תולה בו תקווה כי לעולם 
לא יילך אחרי הבליהם של אנשים אחדים , המנסים עדיין למכור לנו את ההפרדה 
העקרונית הנלוזה בין השיקולים המוסריים לבין השיקולים של הפוליטיקה הריאלית , 
כאילו יש עת אחת למוסר ועת אחרת למלחמה . " בנחשון , בנערות ובנערים , 
בילדות ובילדים , אולי רק בהם אפשר לתלות היום את העבותות של התקווה הגדולה 
לעולם של הגינות , לעידן של צדק , לחיים של שלום " . כשר נמנה עם חבורה 
קטנה של ישראלים , רובם מרצים באוניברסיטת תל אביב , אשר דרשו שישראל תפעל 
למניעת המלחמה על - ידי הסכמה לנסיגה מהגדה , להקמת מדינה פלשתינית ולפירוז 
נשק כולל . הוא אינו מכיר את נחשון שטייף באופן אישי . " נחשון מסקרן 
אותי " , כתב ביומנו . הוא סיקרן גם אותי ; השבוע נסעתי לבקר אותו . רמת 
יוחנן הוא קיבוץ אמיד ונעים למראה השוכן ליד כפר אתא . יש לו בית חרושת 
לפלסטיק . הוא נוסד בראשית שנות השלושים וקרוי על שם גון סמאטס , מהאבות 
המייסדים של דרום אפריקה , ליברל וגזען . נחשון שטייף ידע לומר עליו שהיה 
ידיד הציונות . פעמיים היה הקיבוץ מעורב במשברים הפוליטיים שפילגו את תנועת 
העבודה . בשנות ה04 התחולל מה שוועדה מיוחדת של מפא"י , המצוטטת בספרו 
של מאיר אביזוהר " בראי סדוק " , תיארה כ"טרנספר " : אנשי השומר הצעיר עזבו 
את רמת יוחנן ועברו לבית אלפא , ואנשי מפא"י בבית אלפא עברו לרמת יוחנן . 
נחשון שטייף אמר שאינו יודע אל נכון על מה בעצם רבו אז , אבל הסיפור הזה 
נמצא אצלם באוויר . כן , אמר , גם הוא , בן הדור השלישי בקיבוץ , יודע 
מי מחבריו נולד להורים שהוריהם באו מבית אלפא . בשנות החמישים באו עוד חברים 
שנפלטו מקיבוצי השומר הצעיר . כיום שייך רמת יוחנן לתק"ם ; רוב חבריו מצביעים 
עבור המערך . גם נחשון שטייף מוצא את עצמו אי - שם בין היונים לנצים במערך , 
אמר ; אביו , כלכלן , מביא הביתה את " דבר " . אין לו התנגדות עקרונית 
לוויתור על חלק מהשטחים , אבל לא על כולם , ורצוי כמה שפחות . ואין לו 
התנגדות עקרונית להקמתה של מדינה פלשתינית , אבל רצוי שלא , ואולי אפשר 
למצוא דרך שתנעים לפלשתינאים את הרגשתם כתושבי ישראל , וזה הכי טוב , כי 
אז אפשר לשמור גם על השטחים . הסכמנו שכל זה מצריך עוד מחשבה , לפני שיוכל 
לבסס את עתיד השמאל המוסרי . נחשון שטייף אמר שהוא לא רוצה להיות עתיד 
השמאל המוסרי . מה פתאום . כל מי שכבר הספיק לראות את הגיליון החדש של 
" פוליטיקה " צוחק עליו בגלל המשפט הזה . בצדק : מה הוא , מוקי צור ? 
הוא נער סימפטי שהתחיל עכשיו לעבוד ברפת , אחרי שעות הלימודים ; הוא כתב 
כמה סיפורים ושירים , מקווה ללמוד ציור ודי נהנה , התרשמתי , מההמולה 
המתחוללת סביבו . המכתב שעורר את התפעמותו של כשר צוטט לפני שבועות אחדים 
ב"וואשינגטון פוסט " , והוגש גם לסנאטור אחד . לפני שהגעתי אליהם צילצלה 
המפיקה של גבי גזית . הוא " אייטם " , אמר אבא איתן שטייף בשמחה . מה ההערכה 
שלך לגבי תוצאות השיחה בין בייקר לאסד , שאלה קריינית הרדיו את השר רפאל 
איתן . הייתי אומר לך משהו , מילמל איתן . תגיד , תגיד , אמרה הקריינית , 
ציפייה של סקוף בקולה . אני אגיד לך , אמר איתן : רק בן - אדם מאוד לא 
אינטליגנטי יכול לשאול שאלה כל כך לא אינטליגנטית . איך אני יכול לדעת מה 
קורה בחדר הסגור בין בייקר לאסד ? כמה שהוא צודק . " כל החדשות " ברשת 
ב היא קשקוש בלתי נסבל . אם אפילו איתן הרגיש בזה סימן שבאמת הגיע הזמן 
לחזור לתקליטים . מפזרכותיום ששי שעבר פירסם העיתון " חדשות " כתבה מאת 
רונאל פישר , אשר הציג את הקריירה הצבאית של רחבעם זאבי כסיפור שכולו כישלון . 
זה לגיטימי , כמובן : בדיקת הדימוי שפוליטיקאי מוכר לציבור נמנית עם תפקידיו 
החשובים של עיתון . התקשתי להתפעל מגילויי הכתב . מתברר שאי - פעם , במחצית 
הראשונה של המאה , השתתף זאבי בקרב על כיבושו של כפר כלשהו ובמהלכו " נשבר 
נפשית , זמנית " . אז מה : מלחמת העצמאות יותר קרובה כיום למלחמת העולם 
הראשונה מאשר לאינתיפאדה . גם בהמשך שירותו הצבאי היה זאבי מעורב בכמה כישלונות 
צבאיים . הכתבה ייחסה לו בידוי ראיות , התחזות ורהב , והתגלגלה לבסוף 
אל הרגליו המיניים של השר החדש . כצפוי הוזכרו בצלאל מזרחי והלביאה ההיא , 
רותי . זאבי אינו אמור להיות דני רוף . הוא הצטרף לממשלתו של איש אשר 
לפי כל הסימנים שומר לא מעט שלדים בארונו , והביוגרפיה הקולקטיווית של שריה 
אוצרת בתוכה ביזיונות , כישלונות , מעשי עוול , איוולת ושחיתות וגם תמהונות 
למכביר . לבד מאריאל שרון , יובל נאמן ואהוד אולמרט , יש בין השרים אחד 
העומד כעת במרכזה של חקירה פלילית , ואחד שתיאר השבוע , כמו בדרך אגב , 
כיצד רצח פעם שודד ערבי שלכד . רפאל איתן הטביע אותו בוואדי : " הוא 
לא רצה להיחנק כל כך מהר , אז ישבנו לו על הראש ופתחנו לו את הפה כדי שישתה 
מים " , צוטט שר החקלאות ב"חדשות " . זאבי לא יפגע בשמה הטוב של הממשלה . 
הגזענות הכהניסטית של זאבי לא נעשתה מתועבת יותר כתוצאה מהגילוי שהוא פיברק 
את דימויו כלוחם נועז ולהיפך : גם אם היה פעם גיבור גדול זה לא עושה את 
הכהניזם שלו סימפטי יותר . מה זה בכלל חשוב מה הוא עשה בצבא . תגובתו של 
זאבי היתה צפויה . לצד האיומים הטלפוניים השגרתיים , המגיעים זה עשרים 
שנה לבתיהם של עיתונאים אשר כותבים נגדו , הופיעה כבר ביום ראשון מודעת 
תמיכה ענקית ב"ידיעות אחרונות " . על פי מה שקראתי היא התבססה על פנקס הטלפונים 
של יעל זאבי , רעיית השר ; אבל במכולת שקונה בה אורי ירום , איש המסוקים , 
סיפרו שגם הוא עזר . כך או אחרת , 201 אנשים חתמו על המודעה : הישג לוגיסטי 
לא קטן בשביל סופשבוע אחד . רובם הקדימו לשמותיהם את דרגותיהם הצבאיות , 
ולדבריהם הם לחמו עם זאבי " שכם אל שכם " , וידידותם אתו נולדה והתחשלה 
" בשדות הקרב האדומים " . אף כי לדבריהם אין הם מזדהים עם דרכו הפוליטית , 
ויש ביניהם המתנגדים לה בכל החריפות , הם מוחים ומתקוממים וזועמים בכל 
נפשם על " המעשה הנפשע " שנעשה מעל דפי " חדשות " , כאשר כתב ( במודעה 
נכתב " כתב " ) הירשה לעצמו " לשכתב את העבר " , " בכוונת זדון " ו"בנוסח 
הסובייטי הישן " , ו"להכפיש את השנים הרבות והקשות שרחבעם זאבי הקדיש לביטחון 
ישראל במלוא המסירות , התושייה , הנאמנות , היכולת והסיכון העצמי " . 
הם תיארו את הכתבה כ"התקפה ארסית , שקרית וחולנית " , וקבעו שהיא " תירשם 
ככתם בתולדות העיתונות בישראל " . " כל מי שאמת בלבבו " , כתבו , " ידחה 
את תוכנה בגועל " . בין החותמים היו הרמטכ"לים לשעבר משה לוי , מרדכי גור 
וצבי צור , שהחל את שירותו בתפקיד זה לפני 03 שנה . 72 מבין החותמים על 
המודעה הזדהו כאלופים , 82 כתתי - אלופים , 92 כאלופי משנה ו9 כסגני - 
אלופים . כמעט כולם החמיאו לעצמם באותיות " במיל " במקום באות " ד " 
שפירושה בדימוס , אך קרוב למחציתם נכללו בלקסיקון לביטחון ישראל של זאב 
שיף ואיתן הבר שהופיע לפני 51 שנה : גילם הממוצע 66 שנים . הם אינם משרתים 
עוד במילואים . הרושם הוא על כן שלא התגייסו להגן רק על זאבי , אלא על 
ימי נעוריהם האבודים . לפחות חלק מהם מגינים מן הסתם על הדימוי של עצמם : 
לאן נגיע אם יתחילו לחקור את עברו של כל גיבור . עברתי על המודעה עם הד"ר 
אורי מילשטיין , היסטוריון צבאי שסיפק ל"חדשות " חלק מהמידע על הקריירה 
של זאבי . מילשטיין ידע לקשור כמעט לכל אחד מהחותמים ביזיון או כישלון כזה 
או אחר , בצבא ובחיים האזרחיים : ישכה שדמי מפרשת כפר קאסם , יעקב נמרודי 
מ"איראנגייט " , ישעיהו גביש מ"כור " , ועוד אחרים , גיבורי פרשיות מביכות , 
אשר גם אם לא לחמו יחד " בשדות הקרב האדומים " לפחות נדפקו יחד בעיתונים : 
מנכ"לים , סוחרי נשק , פוליטיקאים . חלק מהשמות לא הכיר מילשטיין כלל . 
לעומת זאת ידע לחבר רשימה מרשימה למדי של קצינים שלא נתנו את שמותיהם למודעה , 
ובהם הרמטכ"לים לשעבר חיים בר - לב ורפאל איתן , ושרי הביטחון לשעבר עזר 
וייצמן ויצחק רבין . חלק מהשמות שייכים לפולקלור מצית הדמיון של שומרי השדות 
כגיורא זייד ועודד ינאי , גיבורי " השאגה האחרונה במטולה " , כשם ספרו 
החדש של אוריאל בן - עמי . חיים לבקוב מככב לפעמים בכתבות צבע של מוספי 
העיתונים , שאול ביבר הוא האיש מילקוט הכזבים . עוד בין החותמים דמויות 
גרוטסקיות משהו מיחידת הקילרים " 101 " , שפעלה בצה"ל לפני כשלושים שנה . 
שייקה דן היה אחד הצנחנים שנשלחו לאירופה במלחמת העולם השנייה , ואחר כך 
היה מעורב בפעולה החשאית למען יהודי ברית המועצות . המנגנון העוסק בכך עדיין 
מכבד את עצותיו . השנה יהיה בן 18 . התקשיתי לברר באילו נסיבות לחם " שכם 
אל שכם " עם זאבי . קצת התפלאתי למצוא בין החותמים את יהודה ואלך : האל"ם 
לשעבר , כיום בגמלאות , עודנו מרצה להיסטוריה צבאית באוניברסיטת תל אביב . 
תהיתי האם חקר אי - פעם את אחד הקרבות שתוארו בכתבה . ואלך אמר שלא חקר 
אותם . שאלתי על יסוד אילו קריטריונים אקדמאיים ידע לקבוע שזו היתה כתבה 
" חולנית " . הפרופסור אמר שזו היתה כתבה מלוכלכת מאין כמותה , וכן , 
גם חולנית . שאלתי למה בדיוק הוא מתכוון . ואלך אמר שלא חקר את הפרטים , 
אבל הכתבה כולה לא התקבלה על דעתו . זאבי שירת תחת פיקודו והיה בסדר . 
ואלך גם לא שמע רינונים על עברו . כשצילצלה יעל זאבי וביקשה את שמו לא 
היסס על כן אף לרגע , חרף התנגדותו הנמרצת להשקפת עולמו הפוליטית של זאבי . 
נורא מה שעיתונים מסוימים מרשים לעצמם , אמר . ואלך אינו היחיד : הרושם 
הוא שרבים מחותמי המודעה הזו , אולי רובם , אינם יכולים לקבוע , על סמך 
ידע אישי , שהפרטים בכתבה שקריים . וכך לא נותר לי אלא להתפלסף עם עזר 
ויצמן על גילוייה המוזרים והפאתטיים כל כך של אחוות הלוחמים . ויצמן סירב 
לחתום על המודעה . ש"גנדי " ייאבק במקום ליזום מודעת תומכים , אמר ליעל 
זאבי . צריך כנראה מידה של אומץ כדי להגיד לא לאשתו של חבר במצוקה : הרושם 
הוא שלפחות חלק מחותמי המודעה עשו זאת מפני שלא נעים היה להם לסרב . עוד 
מעט יום העצמאות , כולם ייפגשו במסיבה המסורתית של מאיר עמית שיהיה השנה 
בן 07 , וישירו עד אור הבוקר משירי הקוקו והסרפאן . ויצמן אמר שהוא לא הולך 
למסיבה השנתית של עמית , ושמודעת ה201 איננה מבטאת אחוות לוחמים . אחוות 
לוחמים נוצרת כשאנשים יוצאים יחד למשימה הכרוכה בסיכון לחייהם , לא כשהם 
חותמים על מודעה בעיתון . הוא היה במצב רוח נוסטלגי . בימי המלחמה במפרץ , 
סיפר לי , הזדהה עם טייסי חיל האוויר הבריטי . לפני כחצי מאה , במלחמת 
העולם השנייה , גם הוא שירת בחיל האוויר הבריטי . כשראה אותם בטלוויזיה 
חש שאלה החברה שלו . 
