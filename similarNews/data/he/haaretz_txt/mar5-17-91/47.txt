פקין ( ע"ר ) . קבוצה של גברים בסין קיבלו מלקות , על שהכניסו את נשותיהם 
להריון וכדי לקבל מהם הבטחה , שלא יעשו זאת יותר מסר אתמול עיתון סיני . 
העיתון " נינגקסיאה " מסר כי 05 זוגות במחוז סיצואן , המאוכלס ביותר בסין , 
הובאו להרצאה , שבה למדו על התוצאות החמורות הצפויות לאלה המפירים את ההגבלה 
הממשלתית של ילד אחד בלבד למשפחה . העיתון דיווח כי יותר מ01 זוגות סירבו 
להפלה מלאכותית ולכן נצטוו הגברים לחשוף את ישבניהם וקיבלו מלקות לפי מספר 
ימי ההריון של נשותיהם . כל הגברים הסכימו לאחר שקיבלו המלקות לניתוח הפלה 
מלאכותית של נשותיהם . אשה צעירה , שבעלה נעדר , נצטוותה להתפשט ולהישאר 
בבגדים התחתונים וקיבלה את העונש שהוטל על בעלה . אולם , לאחר שהונחתו 
עליה המלקות הראשונות , הסכימה מהר להפלה , והעונש הופסק מיד . העיתון 
כינה את המבצע " ניצחון מוחלט נגד יסודות שמרניים נוקשים " . 
