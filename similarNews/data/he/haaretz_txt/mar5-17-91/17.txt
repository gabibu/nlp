גליל עליון למד אמש שסוד ההצלחה במשחק הכדורסל הוא שילוב של הגנה חזקה והתקפה 
מהירה . ההוכחה לכך 35 הנקודות שקלע לסל בית"ר תל אביב במחצית הראשונה . 
הגליל פתח עם שני הרכזים גורדון ושפר , ועם מטלון , בורמור ומרטין . הרכב 
זה ניצל את מהירותו ויתרון הגובה על פני החמישיה של בית"ר גורן , דאוסן , 
ויסמן , קורנליוס והבארד והחל מהדקה החמישית ( 99 ) צמח יתרון הגליל 
בהדרגה : בדקה ה - 8 1211 ובדקה ה - 41 4381 . מטלון ושפר הצעירים הוציאו 
לפועל את מסירותיו הנפלאות של גורדון , ובורמור שלט בריבאונדים . הגליל 
לחץ כל המשחק על מובילי הכדור של בית"ר , דבר שהביא ל - 41 חטיפות כדור 
וגרם לבילבול רב בשורות הבית"רים , שבשורותיהם בלט במחצית הראשונה רק קורנליוס . 
בית"ר שמר איזורית כל המשחק . משחק ההתקפה לא היה תכליתי . התל אביבים 
הירבו להחזיק בכדור במטרה להגיע עם הכדור האחרון לאור גורן , אך זה נשמר 
היטב בידי שפר . דאוסן במחצית הראשונה הפריע יותר משעזר , אך במחצית השניה 
השתפר ללא הכר . בדקה ה - 13 הוביל הגליל 5855 , דבר שאיפשר למאמן מולי 
קצורין להוציא את מטלון ושפר המצטיינים ולזכותם במחיאות כפיים סוערות של 
הקהל . 
