ליו"ר הקבינט לעלייה וקליטה , אמר יצחק שמיר למקורביו : " נראה כמה זמן 
הוא יחזיק בתפקיד " . השבוע , כ9 חודשים מאוחר יותר , התגשמה אמירה ספקנית 
זו . בצעד שהפתיע גם את חבריו לקבינט התפטר שרון מתפקידו . בלשכת ראש 
הממשלה אין מסתירים את הזעם על מהלכו זה של שרון . גורם בכיר במשרד ראש 
הממשלה הצביע על הנזק הפוליטי הגדול שגרם שרון לליכוד , בהתפטרות שהתפרשה 
כהודאה פומבית בכישלון הקליטה בכל תחום אפשרי : קיצוץ סל הקליטה , כישלון 
יצירת מקומות תעסוקה , כישלון הטיפול במדענים וקשיים בבנייה . התפטרותו 
המנומקת של שרון , חוששים בליכוד , תזין עוד ימים רבים את התקפות האופוזיציה 
והיא עלולה לעלות לליכוד באובדן השלטון . יותר מכך , זועמים על האחריות 
שגילגל שרון על ראשו של שמיר , בתלונה גלויה על חוסר גיבוי ודחיית הכרעות 
החיוניות לקידום הליך הקליטה . בלשכת ראש הממשלה משיבים מכה תחת מכה . 
נכון שראש הממשלה בחר בדרך הפשרה בין עמדת שרון לעמדתו של סגן שר העבודה , 
מנחם פרוש , כאשר אישרה הממשלה את הבאתם של 000 , 5 פועלי בניין זרים בלבד , 
במקום עשרת האלפים שביקש שרון , " אך זהו טבעה של דמוקרטיה , ושרון 
אינו מסוגל כנראה להתמודד עם מגבלותיה " , קבעו בבוקר שלאחר ההתפטרות . 
הטיחו האשמות על חוסר יכולתו להתמודד עם גודל העשייה , על העדפתו הברורה 
של תחומי מדיניות וצבא , שהטיפול בהם נשלל ממנו , ועל חרדתו מן הנזק הפוליטי 
שגורם לו הכישלון בקליטה . גם אם יש אמת מה בטענות אלה , אין ספק כי 
התפטרותו של שרון חשפה באופן הבוטה ביותר את מה שהיה ידוע זה מכבר : חיסרון 
מוחלט של מדיניות כוללת לטיפול בקליטה וליקוי מבני בקבינט המופקד עליה . 
במובן זה מוצדקת לחלוטין קובלנתו של שרון בדבר הידרשות לקבלת אחריות מוחלטת , 
בצד העדר סמכויות וסיוע מצד ראש הממשלה , שאינו מגלה עניין רב בקליטה . 
קפמאבינגם אם העילה המיידית להתפטרות היתה כישלונו של שרון לקבל את 
מלוא מכסת העובדים הזרים שביקש בממשלה , קדמה לה שורה ארוכה של תסכולים . 
הסמכות להפעיל תקנות לשעת חירום לצורך זירוז הליכי הבנייה נשללה ממנו עוד 
בתחילת דרכו ; במקום 54 אלף הקרוואנים שביקש לייבא , אושר יבואם של 000 , 
3 בלבד . בתגובה נזעמת הטיל שרון על אנשי משרדו למצוא את המימון מתקציב 
ההסברה של משרד השיכון . מודעי הפך לחישוקאי של שרון , שמצא את עצמו פועל 
כששתי ידיו קשורות . ברבות מן הישיבות הלין שרון על הקצב האטי , כשהוא 
מצביע על עברו הצבאי , שבמסגרתו הורגל לביצוע מהיר של פקודות . הקצב נטול 
סמכויות הכפייה בקבינט לא תאם את מזגו של הגנרל ; דלות ההישגים לא תאמה 
את שאיפותיו הפוליטיות . עקב אכילס של תפקוד הקבינט הוא התלות המוחלטת 
באוצר . יצחק מודעי עצמו הפגין זלזול מוחלט בגוף החשוב . במשך חודשים ארוכים 
כיבד שתי ישיבות בלבד בנוכחותו . לכל הישיבות האחרות שלח את מי שהוגדרו 
בפי אנשי שרון " הפקידונים של האוצר " , נטולי סמכות הכרעה במקום . כמעט 
על כל החלטה שנפלה בקבינט עירער האוצר אוטומטית , ואף ערעור זה לא הובא 
דרך קבע להכרעת הממשלה . שמיר לא התערב . אגב כך החלו פעולות הקליטה קורסות 
בכל תחום . גם מינויו הצפוי של השר משה נסים ליו"ר הקבינט אינו מבשר שינוי 
לטובה . הוא ייהנה אמנם מגיבויו של שמיר , אך היחסים המעורערים בינו 
לבין מודעי לא ייטיבו עם תפקוד הקבינט . המועמד הנכון לראשות הקבינט הוא 
דווקא שר האוצר , האוחז ממילא בברז התקציב . אופציה זו נעדרת סיכוי , 
בשל מצבו הפוליטי של מודעי . מעבר לזירה הפוליטית יש להתפטרותו של 
שרון השלכות מפליגות על העלייה . במכתבים המגיעים מקרובים בארץ לומדים 
היהודים בבריה"ם על המצוקה הקשה של מי שכבר באו , על קיצוץ מאסיווי בסל 
הקליטה , המביא רבים לידי חרפת רעב , על אבטלה גואה , על מחסור חמור 
בדיור . כלי התקשורת הסובייטיים ששים להציג לפני העולים - בכוח את התמונה 
הקשה . עתה קיבלו כל חרדותיהם אישור מיניסטריאלי : התפטרותו של שרון , 
הנחשב גם שם לאיש בעל עוצמה יתרה , היא בעיניהם ההודאה הרשמית בכישלון . 
לגורמי העלייה אין ספק , כי למהלך הזה יהיו השלכות קשות על קצב העלייה , 
המואט ממילא . את כל אלה יש להביא עתה בחשבון . אסור שההתפטרות ומינוי 
היורש יהיו מהלך של חילופים פרסונליים בלבד . את הזעזוע שיצרה ההתפטרות 
חובה לנצל לרפורמה כוללת במבנה הקליטה ולהרחבת סמכויות הקבינט לשם תפקודו 
התקין . 
