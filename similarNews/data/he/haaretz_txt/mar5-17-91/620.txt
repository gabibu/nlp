במארס , חול המועד פסח , ייפתח בעכו הפסטיבל הבין - לאומי למוסיקה ווקאלית . 
עד יומו האחרון , ב2 באפריל , יתקיימו במסגרתו כ04 קונצרטים . בזמנו 
היה שמו של הפסטיבל " ווקאליזה " . את השם הגה מי שיסד את הפסטיבל , יוסי 
זייפרט . לאחר הפסקה בת שנה חוזר הפסטיבל בשם אחר , בניהולה של מירה זכאי , 
שבעבר היתה מורתו של זייפרט . זכאי , זמרת ישראלית ידועה בעולם ובארץ , 
חוצה בפעם הראשונה את הקו המפריד בין הבמה לבין אחורי הקלעים . היא לא 
תשתתף באירוע כזמרת , אלא כמנהלת : " הגעתי למסקנה שיש דברים שצריך לפגוש 
אותם כשהם נקרים . היה לי רצון במשהו שירענן אותי . כזמרת , כאמן בכלל , 
עיקר המחשבות מוקדשות לעצמי . בתפקיד הזה יש לי הזדמנות ליצור דיאלוג אחר 
עם המערכת המוסיקלית . לחדד את החושים , ללקט חומר , לחשוב על קונצפציה . 
כל אלה הם סוג אחר של נתינה . גם אמן נותן , אבל הנתינה היא צורך אישי . 
ניהול זה נתינה נקייה , מובהקת " . קשה לומר שזכאי נעתרה לתפקיד בשל עודף 
זמן . זה עתה סיימה שתי סדרות קונצרטים ( עם תזמורת חיפה והתזמורת הפלהרמונית ) 
, ומתוכננת לה שנה עמוסה של הקלטות והופעות בחו"ל . אבל היא ראתה בתפקיד 
אתגר , ומקווה שהיא תוכל למלא אותו גם בשנה הבאה . תוכנית הפסטיבל היא ביטוי 
לשני תחומים אהובים עליה , " חלומות שיש לי הזדמנות להגשים " . מוסיקת 
ימי הביניים , הרנסנס והבארוק , והמוסיקה האתנית . בתכנון הפסטיבל שלטה 
הכוונה להתאים את הנושאים המוסיקליים לארכיטקטורה ולאווירה המיוחדת של עכו . 
" מפגש מופתי של מספר תרבויות ושפות " , אומרת זכאי . לא פעם התבקשו גופים 
מוסיקליים להחליף את התוכנית שהציעו כדי להתאים למסגרת הכללית . תוכנית הפסטיבל 
משלבת הרכבים אורחים בהרכבים מקומיים , שיופיעו באולמות ששמותיהם מוכרים 
לאורחי פסטיבל עכו : קריפטה , אבירים , עמודים . במסגרת מוסיקת ימי הביניים 
יופיעו שלושה הרכבים אורחים מובילים בעולם בתחום זה : אנסמבל ונאנס - פורטונט 
מצרפת , העוסק בשירה דתית קדומה , ומבצע ומקליט יצירות שנמצאו בארכיונים 
ברחבי אירופה . האנסמבל יופיע ב"קריפטה " בשתי תוכניות . מגרמניה מגיע 
" האנסמבל למוסיקה של ימי הביניים " , שיבצע יצירות מהמאה ה21 : שירים 
לקדושים , קינוח למלכים ונסיכים , שירי הלל וסיפורי נסים . הם יופיעו 
באולמות האבירים והעמודים . מבריטניה יגיע הרן קונסורט , הרכב בלתי שגרתי 
של שני זמרים , שתי חצוצרות ועוגב , המתמחה בבארוק . הרכב זה יופיע בשלוש 
תוכניות באולמות האבירים . כמו כן יופיע זמר הקונטרה - טנור גפרי גאל בקנטטות 
מהבארוק האיטלקי . בין הישראלים יופיעו הזמר יעקב זמיר , ומקהלות יואב , 
קמיולה , מעין והמקהלה של טבעון . בין מבצעי המוסיקה האתנית יושם דגש על 
מוסיקה מטורקיה , בולגריה וארמניה . מקהלת הגברים " גוסלה " מבולגריה , 
עטורה פרסים בין - לאומיים , תבצע חומר עממי ומזמורי דת סלאוויים . מעניין 
לציין שמקהלה בולגרית אחרת מופיעה באותו זמן בנווה צדק . הקונצרט של " גוסלה " 
יתקיים בחאן אל - עומדאן . מטורקיה מגיעה זלדה , זמרת שירי מחאה ושירי " טורקו " , 
שירת עם מסורתית . היא כוכבת גדולה בארצה , ואף היא תופיע בחאן אל עומדאן , 
בתלבושת מסורתית . מארמניה מגיעה המקהלה הייצוגית הלאומית ( מקהלת הרדיו 
והטלוויזיה ) , שתשיר מוסיקה עממית וקלאסיקה ארמנית באמפיתיאטרון . בין 
הישראלים יופיע ההרכב " קולות שיראז " , החוקר את השירה הפרסית , שעיקרה 
הוא נושאי אהבה . תופיע גם להקת " אל ניר " , המתמחה בחקר המוסיקה הערבית 
הקלאסית , וכן קבוצת " אמלל שיר " , בשירי גברים ונשים של יהודי תימן . 
שמעון שחל ינצח על ערב שירה ופיוט . האירועים המיוחדים שיתקיימו הם ערב 
מוצרט בביצוע מקהלות האיחוד והקיבוץ הארצי , קונצרט מיוחד לזכר המלחינה 
מרי אבן - אור , וקונצרט נעילה חגיגי שבו יושמעו חמש יצירות ישראליות חדשות 
למקהלות ילדים , וכן ה"סטבת מאטר " של פרגולזי , בהשתתפות 081 ילדים . 
סבדקו מיכאלוב , מנצח מקהלת " מסתורי הקול הבולגרי " , יקיים סדנה פתוחה 
למשתתפים מקצועיים ולצופים . זכאי מאמינה שבארץ , יותר מכל מקום אחר בעולם , 
יש קהל חם למוסיקה ווקאלית . " שיבצנו את הקונצרטים בצורה מגוונת . אני 
מקווה שאנשים יגיעו כדי לשמוע מוסיקה שתיכננו לשמוע , והסקרנות תחשוף אותם 
לעולמות אחרים ומפתיעים " . 
