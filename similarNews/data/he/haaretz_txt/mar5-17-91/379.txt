לשכת מפלגת העבודה תצביע הערב על הצעת הסיכום המדינית שגובשה בסוף השבוע 
במשותף בין שמעון פרס ליצחק רבין . פרס הסכים להיענות לרוב דרישותיו של 
רבין וויתר על תביעתו לכלול בהצעה כינוס נוסף של ועידת זנווה , גיבוש משלחת 
ירדנית - פלשתינית וויתור על הליך הבחירות בשטחים . הסיכום בין השניים אינו 
מבטיח שהצעתם תתקבל פה - אחד בלשכת המפלגה . לפני ישיבת הלשכה יתכנסו בחדרו 
של פרס , לפי בקשתו של ח"ך גד יעקבי , כל מגישי הצעות הסיכום , כדי לנסות 
ולהגיע להבנה רחבה בין חברי הלשכה . היונים במפלגת העבודה כבר הודיעו כי 
יתנגדו להצעה המשותפת של פרס ורבין מאחר וידרשו כי בהחלטה יופיע סעיף ברור 
בדבר מתן זכות הגדרה עצמית לתושבי השטחים . בהבנה שהושגה בין פרס ורבין , 
נוסחו למעשה מחדש שני הסעיפים המרכזיים בתוכניתו של פרס . בהצעה המקורית 
נאמר כי : המו"ם יוכל להיפתח תוך חודש כמושב שני של ועידת זנווה ( שישראל 
מחויבת לקיימו מאז 3791 ) בראשות ארה"ב ובריה"ם . המשלחת הפלשתינית תכלול 
את נציגי הגדה ורצועת עזה ויוסכם על הרכבה מראש . היא תוכל להיות חלק ממשלחת 
ירדנית - פלשתינית , אם ירדן תסכים להשתתף במשלחת משותפת . למחרת ישיבת 
הפתיחה יתחיל מו"ם בין שתי המשלחות כדי להגיע להסדר על בסיס החלטות האו"ם 
242 ו833 . בניסוח המחודש נוטרלה ועידת זנווה ונאמר : המו"ם יוכל להיפתח 
תוך זמן קצר . הוא ילווה על - ידי ארה"ב ובריה"ם , כאשר זו תנרמל את יחסיה 
עם ישראל . המשלחת הפלשתינאית תכלול את נציגי הגדה ועזה , ויוסכם על הרכבה 
מראש ( גם אם לא יוסכם על בחירות ) . ירדן תוזמן להיכנס למו"ם אם בדרך 
של משלחת נפרדת או בדרך של משלחת משותפת עם הפלשתינים במידה והדבר יוסכם 
ביניהם . המו"ם יהיה על בסיס 242 ו833 . בסעיף השני נכתב במקור כי " ההסכם 
יכול להיות על שטח , על תחומי ממשל עצמי ועל משך הזמן של כל שלב . יש להניח 
שיהיה בו משום שילוב של כל מרכיבים האלה . המו"ם יוכל להניב פתרון בשלבים 
כגון בחירות ואוטונומיה כמו גם הסדר קבע " . קפידבינבניסוח מחדש של סעיף 
זה צוין : המו"ם עם נציגי תושבי השטחים ייעשה על בסיס התקדמות לשלום בשני 
שלבים . בשלב הראשון הסדר ביניים ; בשלב שני מו"ם על פתרון קבע בשיתוף 
עם ירדן . במקרה של מו"ם משותף עם משלחת ירדנית - פלשתינית תידון אפשרות 
של פשרה על שטח , על זמן או על ממשל . ח"ך גד יעקבי אמר אמש כי לשכת מפלגת 
העבודה , אינה יכולה לאשר באופן אוטומטי סיכום בין שני חברים , אפילו אם 
מדובר בשני החברים הבכירים ביותר במפלגה . לדברי יעקבי סיכום זה אינו מחייב 
את יתר חברי הלשכה . לכן , הוא דרש את הכינוס לפני ישיבת הלשכה בו יטלו 
חלק מלבדו גם פרס , רבין , יעקב צור , משה שחל , חיים רמון , עוזי ברעם , 
שמחה דיניץ , ובנימין בן - אליעזר , שעמדו מאחורי ההצעות שהוגשו לישיבת 
הלשכה בשבוע שעבר . יעקבי הסביר כי ייעשה ניסיון לשכנע את כל המשתתפים בפורום 
זה להגיע להסכמה משותפת . יעקבי הודיע כי ידרוש ממזכ"ל מפלגת העבודה , 
מיכה חריש , שכל החלטה שתתקבל בלשכה תיפתח בהכרזה שמפלגת העבודה מסכימה 
לעיקרון של שטחים תמורת שלום , כפי שנקבע בהחלטות האו"ם ובנאומו של הנשיא 
האמריקאי . ח"ך עוזי ברעם הזדרז והודיע אמש כי לא משנה מה יהיה בישיבה אצל 
פרס לפני הלשכה , יוני מפלגת העבודה יתנגדו להצעת הסיכום של פרס ורבין ויגישו 
את הצעתם המקורית , שבה כלולה הזכות להגדרה עצמית לתושבי השטחים . " לא 
נתמוך בהצעת פרס ורבין . זו הצעה של דשדוש במקום של מפלגת העבודה . יש 
כאן התעלמות מהסקת מסקנות כמתחייב מהזמן החדש . אז מה אם יש הידברות משותפת 
בין פרס לרבין , זה לא אומר שנפתרו כל הסכסוכים במזרח התיכון והגענו להסדר 
שלום " , אמר ברעם . 
