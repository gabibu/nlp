כוחות הרסניים נגד המדינה ונגד האומה השתלטו על אמצעי התקשורת ופתחו בפעילות 
נמרצת כדי להפוך מעצמה גדולה לשלוחת חומרי גלם של חברות רב לאומיות . תוך 
זמן קצר הפך הפלורליזם לתכתיב דמוקרטי - רדיקלי , וחיקוי הדמוקרטיה בנוסח 
האמריקאי הפך לאמצעי להרוס את שלמותה של ברית המועצות כדי לפרק בעקבו זאת 
גם את רוסיה לנסיכויות מוחזקות , רפובליקות ריבוניות , מחוזות פדרליים 
ואזורים כלכליים חופשיים . המשבר חובק את כל מערכת הקשרים החברתיים והכלכליים , 
החיים הפוליטיים והרוחניים . הוא חדר באורח כואב לכל נקבוביות החיים הלאומיים 
- תרבותיים . הריבוד החברתי על בסיס רכוש גדל . מצבם החומרי של מגזרים 
נרחבים באוכלוסיה , בעיקר המגזרים העובדים , הופך עני יותר בעוד מצבן של 
קטיגוריות אחרות - חברים בכלכלת הצללים ובקואופרטיווים - עולה עליה 
תלולה . הסיכוי הקודר הנשקף לרוסיה , לאומה הרוסית הגדולה ולשאר עמי הרפובליקה 
הסוציאליסטית הפדרטיווית הסובייטית מניע אותנו , קומוניסטים רוסיים , לתת 
מבט חדש וביקורתי יותר בפרסטרויקה , ולנתח ניתוח מפוכח את המישגים והחישובים 
המוטעים שבוצעו במהלכה . אנו מאמינים שהסיבות שהביאו את המדינה לסף אסון 
נעוצות לא רק במומי העבר , לא רק במישגים שנעשו בשנות הפרסטרויקה , לא 
רק בהשתוללות הבדלנות והלאומנות . המשבר חובק הכל שפרץ במדינה קשור מעל 
לכל במשבר של סמכויות , משבר של רצון פוליטי , משבר של המוסר בתרבות , 
דמוקרטיזציה המידרדרת יותר ויותר לשלטון האספסוף ולהפקרות מוחלטת : מדינת 
שלטון החוק מידרדרת לשלילת זכויות המונית מאזרחינו , ההומניזם - לפשע 
משתולל , וולגריות וציניות , הגלזנוסט - למלחמת מידע נגד עמנו ושיטת 
המימשל שלנו . כל מדינה אחרת היתה אומרת שמצב כזה הוא מסוכן ביותר לאינטרסים 
הלאומיים שלה וליעדי ההישרדות , והיתה עושה כל שביכולתה כדי להרחיק מעליה 
את האיום הקטלני . הגיע הזמן שנפסיק לקחת דברים בקלות . הגיע הזמן להחלטות 
ופעולות בשם ההצלה הלאומית ושמירת מסגרת המדינה . אין אנו מסתירים את חילוקי 
הדעות האידיאולוגיים עם מתנגדינו הפוליטיים הנוכחיים המגולמים באלו המכונים 
" דמוקרטים " ו"רדיקלים " . אבל המצב במדינה וברפובליקה הוא כזה ששילהוב 
יצרים פוליטי לא יסייע לנו להיחלץ מהמשבר או לחפש מטרות קונטרוקטיוויות משותפות . 
ללא שלום אזרחי והסכמה אין לרוסיה עתיד . יש להתגבר על איבות שמקורן עוד 
בתקופת מהפיכת אוקטובר ומלחמת האזרחים , ושעדיין מפלגות כמה מאיתנו , יש 
להתגבר על אי סובלנות הדדית ועל שאיפת נקם . אנו גם משוכנעים ששמירתה של 
רוסיה היא כעת הדבר החשוב ביותר לכל אזרח , כל פטריוט וכל ארגון שאינם מתנתקים 
מההיסטוריה והגורל של מעצמה גדולה . 
