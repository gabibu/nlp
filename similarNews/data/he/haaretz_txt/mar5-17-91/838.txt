ואשינגטון ( מיוחד ל"הארץ " ) . הטענות כאילו צבא הכיבוש של עיראק בכוויית 
רצח תינוקות בני יומם , כדי לבזוז אינקובטורים מבתי חולים בכוויית - סיטי , 
אינן נכונות . כך מסרה שלשום רשת הטלוויזיה האמריקאית אי - בי - סי . 
כתב של הרשת האמריקאית שוחח עם האחראי על מערכת הבריאות של כוויית , ד"ר 
מוחמד מטור , ועם רעייתו ד"ר פאיזה יוסוף , אשר היו מופקדים על מחלקת התינוקות 
של בית החולים המרכזי בכוויית סיטי . הם אמרו שהסיפורים כאילו חיילי עיראק 
עקרו את הפגים מן האינקובטורים שלהם , אינם נכונים . לדבריהם , הסיבה 
למותם של 213 התינוקות במחלקה היתה כי נותרו בלא השגחה רפואית לזמן ממושך 
מדי . עוד מסרה הרשת , כי ארגון הצלב האדום הבין - לאומי לא מצא ראיות 
לכך שהחיילים העיראקיים רצחו תינוקות , וכי כל האינקובטורים של בית החולים 
נמצאו במחסן של בית החולים . הם אוחסנו במקום מבטחים , מחשש שכוחות עיראק 
יבזזו אותם . הסיפור על רצח התינוקות נמסר בראשונה מפיהם של רופאים כווייתיים . 
