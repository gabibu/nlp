השינוי שהתחולל במעמדה של ישראל במרוצת החודשים האחרונים ליתר דיוק , בין 
51 בינואר ל1 במארס הוא כה גדול , כה מהיר וכה משמעותי , עד שלרבים מאתנו 
קשה לעכלו ולהבינו . ההיסטריה שפשתה בממסד הפוליטי היא רק אחד הביטויים 
של קושי זה . מי המוביל ומי המבל בצמרת הליכוד ? מי המנהיג ומי המונהג 
בראשות המערך ? על איזה בסיס מדיני מתייצבת כל אחת משתי המפלגות הגדולות ? 
אלה מעט מן השאלות הדוחקות שפרצו החוצה . לפתע התברר שהחלוקות הישנות 
למחנות , לסיעות , לקבוצות ולחוגים אינן יציבות , וכי האישים המכרים 
עד לעייפה , שהיו בחזקת מנהיגים היסטוריים במפלגותיהם , נלחצים ממרכז הבמה 
לשוליה , כדי לפנות מקום לאחרים . אין פלא , לכן , שכמספר היורשים מטעם 
עצמם כך מספר התוכניות שנועדו לחלץ את ישראל מן ה"משבר " , ה"לחץ " , ה"מצוקה " 
וה"אים " . וכך , חרף היותה של ישראל חלק מן המחנה המנצח במלחמת המפרץ , 
שוררת בארץ הרגשה של חולשה , שלא לומר תבוסה . ובדין כך . אין לנו ספק 
שהמלחמה האחרונה , שהיתה המרוחקת ביותר מבין כל המלחמות שבהן היתה ישראל 
מעורבת מעודה , תספק מספר משלה לשורת המספרים ההיסטוריים המקשטים את הסכסוך 
היהודי ערבי : 7191 , 7491 , 7691 ו1991 . הצינים המספריים הללו אינם 
משרטטים , לדעתנו , קו רצוף בעל מגמה קבועה . 1991 מצטיירת כאן כנקודת 
מפנה , כשבירה לאחור , משהו המחזיר את ישראל לממדיה היותר אמיתיים , אי 
שם בראשית שנות ה06 . מבין כל האירועים הדחוסים די להזכיר את העובדה שהעולם 
הערבי נחצה , ערכים אוניוורסליים גברו על סולידריות אתנית , ושיתוף פעולה 
ערבי - מערבי הומחש במלחמה . החלוקה השכיחה בין שליטים ערבים לבין מה שהאוריינטליזם 
דימה כ"המונים ערבים " , משוללי - תודעה , חסרי - מבע , נעדרי - גוון 
לא התממשה בפועל . ישראל , כחלוץ מערבי הניצב מול גוש ערבי מאיים , כמו 
עברה חלפה מן העולם . האיום הערבי על ישראל מעין רוח רעה נצחית עשוי להתגלם 
מעתה לא במנהיג ערבי מטיפוס סדאם חוסיין , אלא דווקא בקצין כמו הרמטכ"ל 
הסעודי , מוחמד אבן סולטאן ; לא בשל העוצבות הנתונות לפיקודו , אלא עקב 
מיקומו במפה המדינית העולמית , בסדר החדש . הראשון , כפי שכבר התברר , 
מסוגל לשגר טילים לעבר ישראל ; השני , כפי שעוד יסתבר , יציג לישראל 
שאלות ישירות שאין אפשרות לחמוק מהן , ולו רק מפני שגם ישראלים רבים שואלים 
אותן : לאן מועדות פניך ? מה הם גבולותיך ? איזה מקום את תובעת לעצמך 
בסדר החדש ? השינוי במעמדה של ישראל החל להסתמן כבר קודם לכן , עם ראשית 
התפוררותה של ברית המועצות וסיומה של המלחמה הקרה . המדינה שנולדה בחיקו 
של האו"ם , ושכה הירבתה לזלזל בו ולבוז לו , נדרשת מעכשיו להתייצב בפניו 
כדי להשלים את תהליך הקמתה ולזכות לא רק בגושפנקא עולמית , אלא גם באישור 
ובהסכמה אזוריים , קרי : ערביים . המלחמה הקרה , שהיתה לישראל סיבה למסיבה 
מאז הקמתה ועד היום , מפנה מקומה לסדר עולמי חדש . הסדר החדש הזה , שכה 
מרבים לדבר בו ושלאיש אין אפשרות לחזות מראש את פרטיו ואת דקדוקיו , יכלול 
בוודאי את מה שקרוי הבעיה הפלשתינית . לא מדובר פה במאות שעות של מלחמה 
אלא במאה שנות סכסוך , שהרי סדאמים באים וסדאמים הולכים , אבל הפלשתינאים 
היו , הווים ויהיו חלק בלתי נפרד מן הארץ הזו . איזו צורה ילבש פתרונה 
של הבעיה ? הוא יפול מן הסתם על הרצף שבין שני קטבים , בין מדינה דו - 
לאומית לבין שתי מדינות לאומיות נפרדות . כך או אחרת , כל פתרון אפשרי חייב 
לעלות בקנה אחד עם עקרונות אוניוורסליים . לנו , הישראלים , קשה לקבל 
גישה זו כפשוטה , שהרי ככל שהיה העניין היהודי ציוני מוצג על ידנו מאז ומעולם 
כעניין שתואם את הגישה האוניוורסלית , הרי בפועל נהגנו בעם הפלשתיני בניגוד 
לגישה זו . למעשה נהגנו תמיד על פי כלל מיוחד במינו , הגורס שאת אשר שנוא 
עלינו רשאים אנו לעשות לזולתנו . מספיק לצורך זה להאזין לדבריהם של הנשיא 
האמריקאי ושל שרי החוץ האירופאים מן השבוע שעבר כדי להבין , שעתה אנו נתבעים 
לעשות תיקון - מה , ולהתאים עצמנו לעיקרון הישן והטוב של " את אשר שנוא 
עליך אל תעשה לחברך " . לישראל אין ברירה אלא להיענות לתביעה זו . האין ברירה 
של המלחמות הופכת מעתה לאין ברירה של השלום , ומה שמוצג גם בעצם הימים האלה 
כ"לחץ " , " כניעה " , " תכתיב " או " אילוץ " עשוי להתברר כזכייה שאין 
טובה ממנה . לדוגמה , עניין העלייה . התאמתה של המדיניות הישראלית לעקרונות 
אוניוורסליים עשויה לחולל מהפך ביחס המסורתי של הערבים לעלייה , מהתנגדות 
היסטורית לתמיכה פוליטית , ואפילו הכל הרי אפשרי כספית . שכן הגירתם 
של יהודים נוספים למדינת ישראל בתנאים החדשים לא תהווה עוד איום על הערבים , 
אלא תסמן את תהליך גיבושה הסופי של ישראל בגבולות מוכרים , גם על - ידי 
הערבים עצמם . מה גם שהגירה זו תלווה בו בזמן בעלייה מקבילה , שהרי אין 
תוחלת למדינה הפלשתינית וזאת על פי הפלשתינאים עצמם אם זו לא תשקוד על 
קיבוץ גלויות משלה . או דוגמה אחרת , הפוכה : יהודי ארצות הברית . אפשר 
להניח לרגע , לצורך הדיון , שלישראל יש די כוח משל עצמה כדי להתנגד לסדר 
חדש מתהווה , ולבוא בריב עם הקבלן הגדול של הסדר הזה , ארצות הברית . 
או אז עלול להתהוות קרע טראגי בינינו לבין היהודים האמריקאים . הקהילה היהודית 
בארצות הברית , חשוב לזכור , פרחה והתעצמה דווקא בגלל היסודות האוניוורסליים 
המוטבעים בחברה האמריקאית מאז ומעולם . היא העניקה תמיכה ונתנה גיבוי לישראל 
כל עוד לא התגלע ניגוד בין האוניוורסליזם האמריקאי , היקר להם מכל , לבין 
הפרטיקולריזם , שלא לומר אגואיזם , צר האופק שלנו . עתה , אם תמאן ישראל 
להשתלב בסדר החדש , עלול להתהוות אותו קרע טראגי , שאנו הישראלים שיכנענו 
עצמנו תמיד לראות בו משהו בלתי אפשרי . אגב , האגואיזם הנזכר לעיל מלווה 
אותנו זה זמן רב , למעשה מאז ראשיתו של המפעל הציוני . גם אם מבינים את 
מקורותיו התרבותיים וההיסטוריים , כפועל יוצא של יחס העולם כלפי היהודים , 
הגיעה העת להתמודד אתו כאנשים חופשיים , שמנוי וגמור עמם להשתלב בעולם , 
להתאזרח באזור וליטול חלק , יחד עם העמים הערביים , בעיצובו מחדש של המזרח 
התיכון . השינוי במעמדה של ישראל מטיל , כאמור , נטל כבד מנשוא על קברניטיה 
של המדינה ועל הממסד הישראלי כולו , כולל כמובן האופוזיציה הגדולה . אולם 
גם אנו , יוצאי חלציו של מה שנקרא השמאל המהפכני במסגרת " מצפן " ובמסגרות 
אחרות איננו יוצאים פטורים . במובנים מסוימים , אוחזים בתפיסות בנות מאה , 
האפיל החזון ההיסטורי שלנו על המציאות עד כדי כך שהתנדבנו להתנתק ממנה וגלינו 
מרצון מהחברה שבה אנו חיים . ההתמקמות בשוליים אולי יפה לאומרי אמת היסטורית , 
אך אינה מאפשרת פעילות פוליטית של כאן ועכשיו . עכשיו נדרש מאתנו אומץ 
לב מיוחד במינו להעמיד אותנו עצמנו תחת שבט הביקורת , ולהסיק את מלוא המסקנות 
מעיקרי אמונה שהתמוטטו , מניתוחים שהתבדו , ומהנחות שהובילו למבוי סתום . 
הרחק מן העין הציבורית אנו עוסקים בכך כבר שנים אחדות . אלא שבכך לא די . 
המצב שאליו נקלעה ישראל מחייב כל אחד מאתנו להטיל את משקלו שלו על כף המאזניים 
הפוליטיים , ולהשתתף ככל שניתן בהכרעה ההיסטורית . שם המשחק הזה : אחריות . 
תנועות מחאה אינן מספיקות לצורך זה , מה גם שרבים מפעילי תנועות המחאה 
שבויים עדיין בקונספציות של האתמול . הנה , ערב המלחמה וגם במהלכה ניסו 
מוחים אחדים להציל את ה"שלום " , כאילו מדובר במלחמה אימפריאליסטית ; כאילו 
קיימת עדיין מעצמת - על סוציאליסטית ; כאילו יש עולם שלישי שהוא כשלעצמו 
מתקדם ומהפכני . ההכרעות , לטוב או לרע , נופלות בלב לבה של החברה הישראלית ; 
משמע , בתחום התפוס על - ידי המפלגות הגדולות . בין אם מוצא הדבר חן בעיני 
האופוזיציה השמאלית ובין אם לאו , על הקביעה הזו קשה לערער . אלא שהמפלגות 
הגדולות , הן המערך והן הליכוד , עדיין עומסות על שכמן נטל אידיאולוגי 
ישן נושן , תקועות בין עבר מיתולוגי לבין עתיד שאין עמו חזון . בהווה הן 
משמשות זירה למאבקים אישיים נטולי חשיבות , משחקות בעתידה של החברה הישראלית 
בחוסר אחריות הגובל בפשע , ומאיימות להתפרק למחנות ולסיעות ולתת - סיעות . 
אלא שיתרונן הבולט של המפלגות האלה , ואולי היחיד , המבדילן מכל השאר , 
הוא אחיזתן החברתית , השפעתן על שכבות רחבות באוכלוסייה הישראלית , ופריסתן 
הכלל - ארצית . לעומתן מצטיירות יתר המפלגות , בעיקר אלה מן השמאל , כמועדונים 
חברתיים סגורים ומתנשאים . הליכוד , יש להודות , אפילו יותר עממי מן המערך , 
ואחיזתו בקרב שכבות המצוקה , למשל , איתנה יותר . קפמאליד4בכל זאת אנו 
מציעים את המערך כאופציה אפשרית , מכיוון שבמסגרתו ובתחומו מתרחש הוויכוח 
הרלוונטי על עתידה של ישראל : בין אנשי האתמול לבין אלה המנסים להתאים עצמם 
למחר , בין מבטאיה של קונספציה ישנה לבין אלה המגמגמים חזון חדש , בין 
אנשים של גטו לבין אנשים המנסים לחלץ עצמם ולצאת למרחב . אנו מניחים שמתחת 
לפני השטח מתהווים מוקדי ויכוח כאלה גם בתוככי הליכוד . האם דוד לוי מבטא 
התרחשות כזו ? ימים יגידו . העולם , כפי שמתברר בימים אלה , אינו מחריש . 
הוא תובע מישראל שתתאים עצמה לסדר החדש . האם מסוגלות המפלגות הגדולות 
להיענות לתביעה העולמית הזו ? אין יסוד לאופטימיות ואין ודאות ביחס לדרך 
שבה תנווט החברה הישראלית את עצמה . אך דבר אחד אפשר לומר כבר עכשיו : 
המפלגות שתעמודנה למכשול בדרך להתאמה זו שבינינו לבין העולם לא תשננה את 
העולם , אלא תחרוצנה את גורלן שלהן להתפרקות ולהתפוררות , אם לא לחידלון . 
ועל הריסותיהן יקומו בוודאי כוחות חדשים . זו עוד סיבה להתייצב במקום שבו 
מתרחשים הדברים . כך מחייבת האחריות . 
