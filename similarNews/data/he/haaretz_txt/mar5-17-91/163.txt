בודאפשט ( שרות " ספורט הארץ " ) . שעות מעטות לאחר נצחון נבחרת הנוער 
של ישראל בכדורגל על צעירי אוסטרליה , השלימה בבודאפשט נבחרת הנערים של 
ישראל יום גדול לכדורגל הישראלי , כאשר ניצחה 10 את הונגריה בטורניר הקדם 
אירופי . את שער הנצחון כבש בדקה ה - 75 אופיר קופל , לאחר סידרת מסירות 
עם יניב עופרי . כדי לעלות לגמר האירופי יספיק עתה לנבחרת הישראלית , אותה 
מדריך המאמן גיגי כהן , תיקו בלבד מול נבחרת בריה"ם במשחק האחרון שיהיה 
בישראל ב - 3 . 02 . אתמול בבודאפשט , על משטח חלקלק ובמזג אויר קריר , 
שלטו הצעירים מישראל במרבית המשחק , פרט ל - 51 הדקות הראשונות . הסיום 
מצא את ההונגרים במיתקפה מרוכזת בניסיון נואש להשוות , אולם חלוציהם חסרו 
יכולת סיום יעילה . ת המשחק ניהל השופט קריסטוף מצכוסלובקיה . ביציע נכחו 
מאמן נבחרת הנערים של ברית המועצות ועוזרו שלנבחרתם נותר משחק ההכרעה עם 
ישראל . מבקיע שער הנצחון אופיר קופל אמר לאחר המשחק : " הבקעתי את השער 
בתום תרגיל של חילופי מסירות ממרכז המגרש . על תרגיל כזה עבדנו הרבה באימונים " . 
השוער לירן שטראובר אמר : " בכוחנו לסיים בתיקו נגד ברית המועצות ולעלות 
למשחקי גמר אליפות אירופה " . לאחר ההתמודדות יצאו השחקנים לחגוג במועדון 
באולינג מקומי את נצחונם הגדול . הנבחרת תחזור לישראל בסוף השבוע . 
