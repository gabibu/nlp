ואשינגטון ( מיוחד ל"הארץ " ) . לאחר התקפת הטילים הראשונה של עיראק על 
ישראל , ב81 בינואר , הודיעה ממשלת ישראל לממשל האמריקאי על כוונתה ליזום 
פעולה רחבת היקף להסרת איום הטילים במערב עיראק , בשיתוף כוחות אוויר ויבשה , 
שהיו אמורים לחסל את המשגרים . כך מסר אתמול העיתון " ניו - יורק טיימס " , 
על פי דבריהם של פקידים בממשל האמריקאי . לפי הידיעה , היה בכוונת ישראל 
להנחית כוחות של יחידות צבא מיוחדות במערב עיראק , לשתף במבצע מסוקי תקיפה 
ולהשתמש בהגנה של חיל האוויר הישראלי , במטרה להבטיח פרוזדור אווירי מעל 
ירדן או סעודיה . לדברי ה"טיימס " , השר ארנס ביקש את אישורו של מזכיר ההגנה , 
ריצארד צייני לביצוע פעולה משולבת של כוחות אוויר ויבשה , ואף ביקש סיוע 
אמריקאי , אולם צייני סירב לאשר פעולה זו . לפי התוכנית הישראלית , עמדו 
לשגר מטוסי תובלה ישראליים עם כוחות חי"ר , שהתכוונו להתפרש באזורי שיגור 
הטילים במערב עיראק , במיוחד בסביבות שדות התעופה 2ו - 3בחיפוי אווירי של 
מטוסי חיל האוויר . מסוקי התקיפה של חיל האוויר התעתדו לפעול במשותף עם 
כוחות הקרקע , לחיסול משגרי הטילים . השר ארנס אמר לצייני , כי אם ארה"ב 
לא תוכל להעניק לישראל פרוזדור אווירי נאות מעל שטח סעודיה , תיאלץ ישראל 
לסלול לעצמה פרוזדור כזה , על ידי השמדת סוללות הטילים נגד מטוסים של ירדן . 
הבטחת ארה"ב לישראל , לספק לה טילי פאטריוט נוספים שכנעה את ישראל להימנע 
מפעולת הגמול . צייני אמר השבוע בנאום לחברי ועידת הנשיאים של הארגונים היהודיים 
הגדולים בארה"ב , כי אם ישראל היתה תוקפת את אתרי הטילים , ארה"ב לא היתה 
מסוגלת לקיים " מבצע מהיר ונקי " , כיוון שירדן ואף מדינות נוספות היו מצטרפות 
למלחמה . 
