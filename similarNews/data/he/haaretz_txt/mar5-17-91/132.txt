עוד חמישה בתי דין משמעתיים זמניים יחלו לפעול בקרוב במשטרה , בנוסף לשני 
בתי הדין המשמעתיים הקבועים של המשטרה . תגבור בתי הדין המשמעתיים נועד 
להתגבר על העומס והסחבת בטיפול במשפטים משמעתיים של שוטרים וקצינים שנוצרו , 
בין השאר , בגלל העיון הממושך בפרקליטות בתיקי חקירה נגד שוטרים . לפי 
הערכה זהירה , מדובר ביותר מ005 תיקים של שוטרים וקצינים האמורים להישפט 
בבתי דין משמעתיים . תיקים אלה נחקרו בשנתיים - שלוש האחרונות ועתה הם נתקעו 
בין המשטרה לפרקליטות . עובדה זו גרמה להתמשכות הליכי מיצוי הדין עם אנשי 
המשטרה ולעינוי דין ועיכוב בקידום , לאלה מבין אנשי המשטרה שתיקי חקירה 
נגדם נמצאים בהליכי חקירה או לקראת משפט . גורמים מוסמכים במשטרה ציינו כי 
העובדה שמאות משפטים משמעתיים נגד אנשי משטרה צפויים להתברר בקרוב בבתי הדין 
המשמעתיים , אינה מרמזת על עלייה במספר תיקי חקירה נגד שוטרים . קפידבינבספטמבר 
אשתקד פנתה המשטרה לפרקליטות המדינה וביקשה לזרז את הטיפול במאות תיקי חקירה 
נגד שוטרים , רובם בעניינים של אלימות והתנהגות שלא כהלכה , שהיו בעיון 
בפרקליטות . בפרקליטות הוקם צוות מיוחד , בראשות סגנית בכירה לפרקליטת המדינה , 
נאוה בן אור , שהחל לטפל בנושא . המשטרה העמידה לרשות הפרקליטות שני קציני 
משטרה , עורכי דין במקצועם , שסייעו בטיפול בתיקים הרבים . כתוצאה מכך 
הועברו באחרונה מאות תיקים מהפרקליטות למשטרה , ובהם כלולות המלצות להעמיד 
לדין בפני בית דין משמעתי מאות שוטרים וקצינים . כמות המשפטים המשמעתיים 
הצפויים , העמידה את המשטרה בפני בעיה קשה . כיום פועלים במשטרה באופן 
קבוע שני בתי דין למשמעת , האחד בפתח תקוה ( בית הדין המרכזי ) והשני , 
במטה הארצי בירושלים . בכל הרכב של בית דין יש שלושה שופטים , אחד מהם 
משפטן , בראשות קצין בדרגת תנ"ץ . כל בית דין משמעתי דן בשנה בכמה עשרות 
תיקים בלבד . כדי להתגבר על העומס ולמנוע סחבת נוספת , הורה באחרונה מפכ"ל 
המשטרה , יעקב טרנר , להקים עוד ארבעה בתי דין משמעתיים זמניים ( אחד 
בכל מחוז של המשטרה ) ובית דין משמעתי נוסף במטה הארצי . 
