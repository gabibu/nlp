תנועת נאמני הר הבית החליטה לערוך בליל הסדר " תפילת סדר קרבן פסח חגיגית " 
וסדר פסח על הר הבית . יו"ר התנועה , גרשון סלומון , מסר כי בשבוע הבא 
ייפגשו נציגי תנועתו עם קציני משטרה לדון באישורים הדרושים לכך . סלומון 
מסר כי ידרוש שהמועצה המוסלמית העליונה והוואקף ייפנו את הר הבית בליל הסדר , 
וימסרו את המפתחות של המתחם לידי משרד הדתות כדי לאפשר לקיים את הטקסים 
בלא הפרעה . לדברי סלומון , יפנו נאמני הר הבית לראש הממשלה , לשרים , 
לרבנים הראשיים וליו"ר הכנסת כדי שיקבלו החלטות שיחייבו את את הפינוי . 
הם יסבירו לגורמים אלה כי אם מדובר ב"סדר חדש " במזרח התיכון , הוא צריך 
להתחיל בחיזוק הקשר לארץ ישראל ולא בנסיגה ממנה . סלומון הסביר כי הוא וחבריו 
הגיעו למסקנה כי הזמן בשל לעריכת הטקס , על פי המנהג שהיה קיים עד חורבן 
הבית , דווקא כעת , לאחר מלחמת המפרץ . אם יתקבלו האישורים הדרושים , 
יקיימו את התפילה מניין רבנים , ולשם כך נפתחו מגעים עם רבנים מההתנחלויות . 
כמו כן הוצע לרבנים הראשיים להשתתף . נאמני הר הבית גם מתכננים לכנס ביום 
שני של חול המועד , ליד בניין עיריית ירושלים , עצרת מחאה על " הזנחת 
הר הבית " . לאחר העצרת ייצאו המשתתפים בצעדת " הבאת העומר " דרך העיר 
העתיקה אל הר הבית . את העומר יקצרו ביום הקודם באחד מקיבוצי השומר הצעיר , 
שלדבריהם כבר נתן את הסכמתו לכך . ח"ך חיים אורון ( מפ"ם ) קרא למשטרה 
שלא להתיר לגרשון סלומון לערוך את ליל הסדר על הר - הבית . " זהו אקט מתגרה 
שעלול לעלות בחיי אדם ועל המשטרה האחריות למנוע ממנו את המעשה " , אמר . 
