הצעת החוק להבטחת שימורם של מבנים היסטוריים ואתרי התיישבות ברחבי הארץ , 
שהצורך בהתקנתה נעשה דחוף בשנים האחרונות , בשל ההרס הגובר של אתרים מראשית 
ההתיישבות עברה בכנסת בקריאה ראשונה . את הצעת החוק הגישה ח"ך עדנה סולודר . 
החוק החדש הוא במסגרת חוק התכנון והבנייה , במסגרת מה שמוגדר כתוספת הרביעית 
לחוק זה , העוסקת כולה בשימור אתרים . הצעת החוק מעגנת לראשונה בחקיקה 
את הצורך ואת הדרכים לשימור אתרי הראשונים . הצעת החוק מאפשרת יצירת כלים 
ומנגנון מיוחד לשימור אתרים שהרשויות המקומיות החליטו לשמרם , וכן יוצרת 
אפשרות ערר של גורמים המתנגדים להחלטת הרשות בדבר השימור . מזכיר המועצה 
לשימור מבנים ואתרי התיישבות , הפועלת ליד החברה להגנת הטבע יוסי פלדמן , 
אמר כי לגיבוש החוק קדמה פעולה ציבורית נרחבת להבטחת המשך קיומם של אתרים , 
שהיתה כוונה להרסם . המועצה מקווה כי עם אישורו הסופי של החוק , תקודם 
בצורה משמעותית הפעילות למניעת המשך ההרס והכליון של אתרי ההתיישבות . 
