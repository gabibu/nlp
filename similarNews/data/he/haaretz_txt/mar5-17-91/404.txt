מזכירות ההתאחדות לכדורגל תחליט היום אם לערער על תוצאת משחק ההפסד של נבחרת 
הנוער הישראלית עם אוסטרליה ( 12 ) , שמנע את עלייתה לגמר הגביע העולמי 
בקיץ בפורטוגל . המגמה המסתמנת היא לערער בפני פיפ"א על קיפוח הנבחרת , 
וזאת לאחר שבקשה מפורשת לכך הופנתה בידי המשלחת הישראלית העושה כעת את דרכה 
בחזרה לישראל . עם זה , הכוונה היא להמתין עד שובה של הנבחרת לארץ מחר , 
כדי לקבל מידע נוסף על המשחק ועל השיפוט . לאחר שתתכנס ישיבה מיוחדת עם 
ראשי המשלחת , יוחלט אם לשגר מחרתיים את מנכ"ל ההתאחדות יעקב אראל למשרדי 
פיפ"א בשוייץ . אראל אמור ליצור היום קשר טלפוני עם משרדי פיפ"א בציריך , 
כדי לבדוק את הנהלים להעלאת טענותיה של ישראל . ראשי ההתאחדות מצדדים בהגשת 
הערעור לפיפ"א למרות הערכתם שאין סיכוי שיתקבל : " חשוב להביא את המקרה 
החמור לתשומת ליבם , כדי לדאוג שלא יחזור להבא " , אמר עזריקם מילצן . 
סיבה נוספת , לדבריו , להגשת העירעור היא הרצון ששופטי המשחק יושעו . אתמול 
נודע שערוץ הספורט של הטלוויזיה בכבלים , ששידר שלשום ישיר את המשחק מאוסטרליה , 
הביע נכונותו לשדר גם את משחקה של נבחרת הנערים עם נבחרת בריה"ם , שיהיה 
ב - 02 במארס באיצטדיון הרצליה . בהתאחדות ידונו בבקשה זו בימים הקרובים 
והדבר תלוי גם בעמדת הטלוויזיה הכללית . אתמול אמר המנכ"ל אראל : " אם 
הטלוויזיה לא תשדר את משחק נבחרת הנערים נגד נבחרת בריה"ם נדאג שהוא ישודר 
במקום אחר " . בישיבת ההתאחדות ידונו היום באפשרויות למשוך קהל למשחק הנערים 
עם בריה"ם ולמשחקה של הנבחרת האולימפית עם קפריסין בקדם אולימפי , שיהיה 
גם הוא ב - 02 במארס , בחיפה . למרות התאריך של המשחק הזה אין ההתאחדות 
מתכוונת לשנות מועד המשחקים הדחויים של הליגה הלאומית , מכבי תל אביב הפועל 
ירושלים , הפועל באר שבע מכבי חיפה , בית"ר ירושלים הפועל חולון , שנקבעו 
ל - 91 בחודש . 
