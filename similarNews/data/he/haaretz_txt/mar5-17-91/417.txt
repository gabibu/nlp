הפסקת המלחמה במפרץ וחידוש הטיסות לישראל על ידי חברות התעופה הזרות מציינים 
התאוששות בענף התיירות , לקראת עונת תיירות חג הפסח וחג הפסחא . עדיין 
קיימים סימני שאלה לגבי חודשי האביב ועונת תיירות הקיץ . " די הופתענו ושמחנו 
שכבר בטיסה הראשונה הגיעו 011 נוסעים מגרמניה לישראל . בשל הדרישה הגדולה 
מצד הנוסעים החלטנו לעבור , כבר בשבוע שעבר , משלוש טיסות בשבוע ( שהיו 
מתוכננות להתבצע עד סוף מארס ) ללוח טיסות מלא של שבע טיסות בשבוע . בסוף 
השבוע אף החלפנו את המטוס הקטן מדגם בואינג 727 לבואינג 747 , לאחר שגם 
מטוס בינוני מדגם איירבוס לא הספיק לענות על הביקוש " , אמר נציג חברת לופטהנזה 
בישראל , יצחק זרעוני . חברת התעופה הלאומית של גרמניה היתה הראשונה ששבה 
לפעול בקו לישראל . בשבוע שעבר חזרו לפעול חברות התעופה הסדירות מאירופה 
לישראל וממנה . דווקא חברות תעופה מארה"ב , כמו טי - וו - אי ופאן - אם 
שהיתה הראשונה שהפסיקה את טיסותיה לישראל טרם חידשו את פעילותן בישראל . 
עד סוף החודש צפויות כל חברות התעופה הזרות הסדירות לחדש את הטיסות לישראל 
וממנה . קפמאבינהביקוש הרב בטיסות מחו"ל לארץ משתקף במצבת ההזמנות בבתי המלון , 
בעיקר ברשתות בתי המלון הגדולים בערים . לדברי נציג רשת מלונות דן , רן 
רהב , החדרים בבתי המלון המלך דוד בירושלים , דן אכדיה בהרצליה ודן קיסריה 
הוזמנו כולם לעונת תיירות הפסח . דן תל - אביב מתחיל להתמלא ברישום ההזמנות . 
% 09 מההזמנות בבתי המלון של הרשת בירושלים ובהרצליה הם , לדבריו , של 
תיירים מחו"ל . בדן קיסריה רוב האורחים יהיו ישראלים . תמונת מצב דומה מצטיירת 
ברשת הילטון . נציגת הרשת , אורנה גולדפלד , אומרת כי בהילטון ת"א צופים 
תפוסה מלאה בפסח . המקומות לעונת חופשת הפסח מוזמנים זמן רב מראש ורוב 
ההזמנות נשארו בתוקף , כך שגם השנה התפוסה בחג תהיה מלאה , אמרה . מדובר 
בעשרה ימים , מ82 במארס . רוב התיירים בהילטון ת"א בפסח הם תיירים חוזרים , 
המגיעים לדבריה באופן מסורתי להתארח בפסח . בין הבאים אורחים רבים שמצרפים 
אליהם בנים או בנות נשואים וגם נכדים . בשרתון ת"א הרבה מההזמנות החדשות 
הן דווקא של אנשי עסקים . " מבחינים בתזוזה רצינית . ביומיים האחרונים 
קיבלנו מאות הזמנות . רובן של אנשי עסקים , אך יש גם הזמנות של תיירים 
לפסח " , אמרה נציגת המלון , ונדי גרי . ריבוי הזמנות של תיירים מורגש גם 
בבתי המלון הגדולים בירושלים . בהילטון בבירה נותרו עדיין מקומות לפסח . 
כאן רוב האורחים יהיו קבוצות מדרום אמריקה , מאירופה המערבית ומארה"ב , 
שהזמינו מקומות עוד לפני המלחמה . בקלאב - אין באילת מלון דירות בניהול 
רשת הילטון הבין - לאומית נרשם גידול בהיקף ההזמנות מאמצע השבוע שעבר . 
עדיין נותר מספר מצומצם של מקומות לסוף השבוע של ליל הסדר . האורחים הם 
ישראלים . " תמונת המצב לקראת עונת תיירות הפסח מטעה " , אמר מנכ"ל התאחדות 
המלונות , משה עמיר . לדבריו , החודשים מאייוני יהיו קשים לענף . הוא 
דחה טענות כאילו עמדתה זו של התאחדות המלונות נובעת מהחשש שההתאוששות המסתמנת 
בתיירות ארצה תפגע בסיוע הממשלתי שבתי המלון מצפים לו . " שר התיירות , 
גדעון פת , השקיע מאמצים רבים להבטיח את הלוואות הגישור לענף המלונאות . 
הנושא טרם סוכם ואנחנו מקיימים שיחות עם משרדי התיירות והאוצר . אין לכך 
כל קשר עם סיום המלחמה " . אי הבהירות במצב הענף לאחר פסח קיבלה ביטוי בנתונים 
של נציגי רשתות בתי המלון . " התחזית לאחר פסח עדיין לא ברורה . צופים 
שיפור בעקבות סיום המלחמה " , אמרה נציגת רשת הילטון . הערכות דומות היו 
בפי הנציגים האחרים . יש התעניינות , אך עדיין אין הרשמות משמעותיות אמרה 
סוכנת נסיעות במשרד דינמו - טורס ברחוב בן יהודה בתל - אביב . לדבריה , 
בשלב זה יצאה לשוק חוברת שיווק אחת בלבד , של טיולים מאורגנים לחו"ל , 
לקראת פסח . לא ראיתי שאנשים יוצאים מגדרם להצטרף לאחד הטיולים . לקיץ 
יש הזמנות מצד נוסעים בודדים בלבד . לסוכני הנסיעות קשה לתת פרטים מלאים 
על תוכניות הקיץ , משום שחוברות השיווק של הסיטונאים טרם הופצו " . קפמאבינמנכ"ל 
חברת התיירות אופיר - טורס , בועז וקסמן , היה אופטימי יותר . " עם ישראל 
חוזר לעסקים . אנשי עסקים שעיכבו את נסיעותיהם לחו"ל בגלל המלחמה שבים 
ויוצאים . נציגי חברות בין - לאומיות חוזרים לטוס . תחום הכנסים והתערוכות 
שב לפעול כמו לפני המלחמה " , אמר . לדבריו , ניכרת התאוששות גם בתנועת 
הנופש של ישראלים לחו"ל . בשבוע האחרון הושלמה התארגנות 051 נוסעים לחופשות 
סקי בחו"ל . ביקוש מסתמן בעיקר בטיולי פסח לארה"ב ומתחדשת תנועת צעירים 
ותרמילאים למזרח הרחוק . " מהדיווחים של מנהלי לשכות התיירות הממשלתיות 
בחו " ל ומהמסרים של גורמי התיירות מתקבלת תמונה של התאוששות בתנועת התיירות 
ארצה . העובדה שחברות כמו תומפסון מבריטניה ותואי מגרמניה שבות לפעול כבר 
לקראת הקיץ תורמת לתחושה שזו התאוששות אמיתית " , אמר ראש אגף הסברה ויועץ 
שר התיירות לתקשורת , יוסף שובל . " ברור שלא כל בתי המלון בארץ יראו 
מיד את כל התיירים . אך בתי המלון בערים הגדולות , ברמות של 4 ו5 כוכבים , 
יארחו חלק גדול מהתנועה המתחדשת כבר בפסח . בשלב ראשון מדובר בתיירות יהודית , 
אך בתוך זמן קצר , אולי כבר בפסחא , נתחיל לראות גם צליינים , שיבואו 
לבתי המלון הקטנים והזולים יותר " . להערכת שובל , כל אלה שתיכננו לבוא לישראל 
בששת החודשים האחרונים , אך דחו את בואם בשל המשבר והמלחמה במפרץ , יתחילו 
לבוא עתה . " יש להניח שלתנועת תיירות הנופש יידרש מעט יותר זמן , אבל 
גם הם יגיעו " . 
