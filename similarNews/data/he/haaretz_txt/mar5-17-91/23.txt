בעיית שפכי העיר נתניה ועתידו של נחל אלכסנדר בשרון , שהיה בעבר פנינת עמק 
חפר והוא בחזקת נכס לאומי שגווע , עולה מדי פעם על סדר היום הציבורי . 
ח"ך גדליה גל הפנה שאילתא בנידון וענה עליה סגן השר לאיכות הסביבה , יגאל 
ביבי . בנתניה מתגוררים כ031 אלף תושבים , ונפלטים ממנה כ62 אלף מ"ק שפכים 
ביום . השפכים מטופלים במכוני טיהור ואמורים להיות מוזרמים למאגר בורגתא 
ומשם להשקיית שטחים חקלאיים בעמק חפר . הסדר זה מותנה בכך שהקולחים המוזרמים 
למאגר יהיו באיכות טובה , שתאפשר השקיית מגוון גידולים ותמנע מטרדי ריח . 
מתקני הטיהור של נתניה תוכננו בזמנם לקליטת נפח שפכים של כ61 אלף מ"ק ביום 
בלבד , ולפיכך אין הם מסוגלים לטפל ביעילות בנפח השפכים הנוצרים היום . 
איכות המים היוצאים מהם גרועה , החקלאים לא מעוניינים בהם בשל כך , והם 
מוזרמים לנחל אלכסנדר . כדי לתקן את המצב יש לשפר את איכות הקולחים היוצאים 
ממכון הטיהור ; פתרון יסודי מצריך הרחבה ומודרניזציה של המכון . על פי החוק 
חייבת רשות מקומית לטפל בשפכיה בצורה שתמנע מפגעים לסביבה . עיריית נתניה 
לא מתחזקת כראוי את מערכת הביוב שלה , והמשרד לאיכות הסביבה , שלו סמכויות 
כ"רשות בריאות " , אומר , כי עליה להתחיל מיד בתכנון ובביצוע של הרחבת מתקני 
הטיפול בשפכים . עליה להביא לידי כך שיופקו קולחים , שיעמדו בדרישות של 
המשרד לאיכות הסביבה ומשרד הבריאות ויוכלו להיות מופנים לניצול חקלאי . 
ביבי אומר , כי המשרד יפעיל את סמכויותיו כדי שהעירייה תפעל כנדרש . 
