קהיר ( מיוחד ל"הארץ " ) . ערב ביקורו של מזכיר המדינה האמריקאי , גיימס 
בייקר , בקהיר , התגבשה בצמרת המצרית ההצעה לקרוא לכינונה מחדש של ועידת 
זנווה . בהתייעצויות שהתקיימו בסוף השבוע , בראשות הנשיא חוסני מובארק , 
לקראת בואו של בייקר לכאן היום בערב , סוכם כי זו תהיה עמדת הפתיחה של 
המצרים . יועצו המדיני של נשיא מצרים , ד"ר עוסאמה אל - באז , אמר בסוף 
השבוע בשיחה עם " הארץ " : " יתרונה הגדול של ועידת זנווה הוא במחויבותה 
של ישראל לוועידה . גולדה מאיר התחייבה לוועידה בזמנה , ומנחם בגין חידש 
את מחויבותה של ישראל באוקטובר 7791 כך ששתי המפלגות הגדולות בישראל מחויבות 
לה " . עוד אמר אל - באז , ששב בסוף השבוע מדמשק , כי בוועידת זנווה יהיה 
מקום להעלות הצעות יצירתיות באשר לאופי הנציגות הפלשתינית לשיחות משלחת 
ערבית מאוחדת , או משלחת ירדנית פלשתינית . ועידה כזו תדון בכל מכלול הנושאים 
שעל הפרק , בסדר הבא : פתרון הבעיה הפלשתינית ; היחסים בין ישראל לשכנותיה ; 
פירוק החימוש באזור ; מניעת הפצת כלי - נשק ; ושיתוף פעולה אזורי בנושאים 
כגון מים , פיתוח , כלכלה ואוצרות טבע . אל - באז הזהיר מפני הצעות ישראליות , 
שמטרתן היא אך ורק רווח זמן ודחיית כל התקדמות , הצעות שהן " נון - סטארטר " 
בלשונו . הוא קרא לישראל להעלות את הסתייגויותיה וחששותיה לגבי הרכב הנציגות 
הפלשתינית , אך הזהיר מפני כל ניסיון לעקוף את הפלשתינאים . " שום מדינה 
ערבית או ישות ערבית לא יבואו במקומם " . הוא שלל גם את האפשרות המעשית להסדר 
עם סוריה לפני פתרון הבעיה הפלשתינית . " לפנינו הזדמנות - פז לפתור את 
כל הבעיות בזמן שכל המדינות באזור חוששות ממלחמה , יותר מאי פעם " . אל - 
באז אמר עוד שהעובדה שהנהגת אש"ף הוכיחה במלחמה במפרץ שהיא נעדרת חזון ואומץ , 
לא תמנע מהארגון ליטול תפקיד מסוים בתהליך השלום . הגדרת התפקיד תלויה 
בהתנהגות אש"ף ובעמדת ישראל . אל - באז מאמין שבמקודם או במאוחר תגבר השפעת 
תושבי השטחים בתוך אש"ף , ומצרים תקבל זאת בברכה . " הנהגת השטחים הוכיחה 
שהיא בוגרת דיה ליטול תפקיד גדול יותר בתהליך השלום . כל צעד שיעניק להם 
משקל רב יותר בתוך אש"ף , במיוחד ברמת ההנהגה , יהיה הגיוני ומועיל " , 
אמר . גם שגריר אש"ף במצרים , סעד כמל , אמר בסוף השבוע שארגונו נחלש 
מאוד בשל עמדתו במלחמת המפרץ . כמל הדגיש , עם זאת , שאש"ף התנגד לכל 
ניסיון לערבו באופן צבאי לצד עיראק . הוא משוכנע שהעולם הערבי יתפייס עם 
אש"ף " בתוך חודשיים " . " אילו החל בזמנו המשא ומתן הפלשתיני עם ישראל 
בקהיר , לא היה אש"ף נאחז בסדאם , שכן בתנאים שנוצרו לא היתה לערפאת ברירה 
אלא לתמוך בו . גם אם נשיא מאוריטניה היה נוקט בעמדה של סדאם , בזמן שכל 
העולם הפנה לנו עורף , היינו נאחזים בו " , אמר . לדבריו , אם יגלה ארגונו 
שהוא מהווה מכשול לנסיגת ישראל מהשטחים , לא יהסס לפנות את הדרך לאחרים , 
ובלבד שישראל תסוג . 
