משפטה של ויני מאנדלה ממקד את מרבית תשומת הלב בדרום אפריקה בימים אלה . 
המשפט חושף את מעלליה של " מאמא אפריקה " , או " אם האומה " , כפי שכונתה 
רעייתו של נלסון מאנדלה , בעת שהיה כלוא בבית הסוהר , במשך 82 שנה . למרות 
לחצים שהופעלו מצד מאנדלה , נמצאו עדים המוכנים להעיד על מה שהתרחש בביתה 
של ויני מאנדלה בסוואטו , לפני כשנתיים . צעירים בשנות העשרה , שהיו מעורבים 
בפעילות פוליטית , הובאו בכוח אל הבית , שם הוכו , עונו והושפלו . אחד 
מהם , כבן 41 , נמצא אחר כך ללא רוח חיים . ויני מנדאלה הכחישה את ההאשמות 
כי היא זו שהיכתה והתעללה בנערים . עד לפני כשבועיים נראה היה כי קשה לערער 
את גרסתה העדים המרכזיים בפרשה נעלמו כלא היו . אולם בימים האחרונים נחשפים 
בבית המשפט העליון של מחוז ראנד ביוהאנסבורג פרטים מסמרי שיער על התנהגותה 
של ויני מאנדלה . מלכתחילה היו גורמים בקונגרס הלאומי האפריקאי שניסו לנער 
את חוצנם מרעייתו של מאנדלה . סביר להניח שבהשפעת בעלה ואישים אחרים הסכים 
הקונגרס לגלות סולידריות עם הנאשמת . תומכים עדיין מקבלים אותה בפתח בית 
המשפט בהצדעת האגרוף המסורתית , אולם לא לאורך זמן . אם תורשע מאנדלה במעורבות 
ברצח הנער השחור , תהיה זו מכה קשה לבני הזוג מאנדלה ולקונגרס הלאומי האפריקאי 
כולו . כבר עתה נגרם לארגון נזק כבד , ובסיסי התמיכה שלו בעיירות השחורים 
נחלשו . הדברים מתרחשים דווקא על רקע תהליך מהיר ביותר של רפורמות מהותיות 
לחיסול האפרטהייד . מאנדלה וארגונו הם הגורם הטבעי שייכנס למרכז המפה הפוליטית 
בדרום אפריקה , בחודשים הקרובים , כאשר יחל משא ומתן על שיתוף השחורים 
בשלטון . זו עשוייה להיות שעתו הגדולה של מאנדלה , פסגת חייו , אולם המשפט 
השערורייתי מטיל על ההשגים המדיניים צל כבד . גורמים שמרנים בקרב הלבנים 
עטים , כמובן , על הפרשה כמוצאי שלל רב . 
