קופנהאגן ( מיוחד ל"הארץ " ) . משרד החוץ השוודי פרסם אתמול הוראה לכל 
אזרחי שוודיה הנמצאים באתיופיה לצאת ממדינה זו , אם נוכחותם בה אינה חיונית . 
בבריסל נמסר כי 21 מדינות הקהילייה מהססות לפרסם הודעה דומה מחשש שהיא תגרום 
לפאניקה , אולם חלק מהמדינות יפרסמו , כל אחת בנפרד , הודעה כזו . ארבעה 
ארגוני מחתרת באתיופיה , הלוחמים במשטרו הקומוניסטי של הקולונל מנגיסטו , 
מסרו בימים האחרונים כי הם נחלו הצלחה בקרבות . בין היתר , הוגבר הלחץ 
על עיר הנמל אסאב הנמל היחיד העומד עדיין לרשות ממשלת אתיופיה ובעיר הבירה 
של אריתריאה , אסמרה , שבה נצורים 021 אלף חיילים . לממשלת אתיופיה אזלו 
יתרות מטבע החוץ , והיא מתקשה לשלם בעבור נשק ומזון חיוני . 
