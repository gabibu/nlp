פאריס ( מיוחד ל"הארץ " ) . חוגים בממשל הצרפתי טוענים בנימה של דאגה שחברות 
אמריקאיות ובריטיות הצליחו להשתלט על רוב הפרויקטים לשיקומה של כוויית . 
בימים האחרונים הגיעו לכוויית שר הכספים הצרפתי מישל שרס ותת שר החוץ טרי 
דה בוסה , כדי לשאת ולתת שם עם השלטונות על סיוע צרפתי . עמם יצאה משלחת 
של חברות כלכליות גדולות אשר ביקשו לטפל בצדדים המעשיים של ההשתתפות הצרפתית 
בשיקום כוויית . אולם עד רגע זה לא ברור אם אכן עלה הניסיון יפה . בכל מקרה 
ידוע כי רק ארבע מתוך 081 החברות הצרפתיות שפעלו בכוויית הצליחו לחתום על 
חוזים , שהיקפם , בינתיים , אינו משמעותי . כלכלנים ואנשי עסקים הופיעו 
בימים האחרונים בטלוויזיה הצרפתית וקראו למפעלים לנקוט יוזמה ולצאת לכוויית 
מהר ככל האפשר , כדי לא להחמיץ את ההזדמנות . על פי הנתונים שהגיעו לפאריס 
מסתבר כי חלק מהחוזים לבינויה של כוויית כבר נחתמו , וכי כ%07 מהחברות הזוכות 
הן אמריקאיות . קפידבינעל פי ההערכות בצרפת עלות שיקומה של כוויית תנוע בין 
חמישים לכמאה מיליארד דולר . זהו ללא ספק הפרויקט הכלכלי הגדול ביותר לשנים 
הקרובות . התחושה בקרב חוגים עסקיים בצרפת היא כי צרפת איבדה חלק ניכר מהפרויקטים 
הללו , בין השאר בשל עמדתה המהוססת של ממשלתם כלפי הפתיחה במלחמה , ובשל 
היותה של צרפת הכוח השלישי בקואליציה האנטי - עיראקית . הכווייתים העדיפו , 
מסיקים אותם חוגים עסקיים , להעניק לאמריקאים את מרבית הפרויקטים הודות 
למדיניותם התקיפה נגד עיראק ומשום המקום המרכזי שלהם בהבסתה . עם זאת , 
בשבוע שעבר החליטו ראשי כוויית כהכרת תודה על השתתפות של צרפת במלחמה נגד 
עיראק להעניק לה סכום של מיליארד דולר למימון הוצאות המלחמה שלה , ובכך 
מנעו ממנה את הצורך להעלות מסים לשם איזון התקציב . לפי פרסומים שונים מבקשים 
השלטונות הצרפתיים להשיג לחברות צרפתיות נתח של חמישה אחוזים מהפרויקטים 
הצפויים , לאחר שבעבר היתה ההשתתפות הצרפתית בעסקות שונות בכוויית בסביבות 
ה%3 . חברות צרפתיות גדולות מבקשות לבצע עבודות בכוויית , אולם הן תובעות 
שהממשלה הצרפתית תבטח אותן ביטוח סיכוני - חוץ , כשם שעשתה בעניין העסקות 
עם עיראק . בעת האחרונה אף יצאו אנשי עסקים צרפתים לסעודיה כדי לברר מה הן 
האפשרויות העסקיות שם . מקורות בפאריס טוענים כי לא מן הנמנע שהרווחים הכלכליים 
הצפויים לאחר המלחמה שכנעו את הצרפתים לגלות נאמנות למדיניות ארה"ב , בפרט 
כשהניצחון על עיראק נראה בהישג יד . חשיבותן של יוזמות השיקום בכוויית 
היא רבה , משום שצרפת איבדה את שוקיה בעיראק עקב המלחמה ומשום שזו לא כיבדה 
תשלומים בסך של כ03 מיליארד פראנקים צרפתיים . לפאריס ברור כיום כי לפחות 
בשנים הקרובות עיראק לא תוכל להיות לקוחה של תעשיית הנשק הגדולה שלה . אך 
הצורך לשקם את עיראק , במסגרת סדר חדש באזור , יאפשר לחברות צרפתיות לפעול 
בעיראק כבעבר . 
