יורק ( מיוחד ל"הארץ " ) . המזכיר הכללי של האו"ם , פרז דה - קואיאר , 
מועיד לעצמו תפקיד מרכזי ביישוב השאלה הפשלתינית וקידום תהליך השלום במזרח - 
התיכון . כך עולה משיחה בינו למשלחת של מנהיגים יהודיים בראשות שושנה קארדין , 
שהתנהלה בלשכת המזכ"ל במרכז האו"ם ביום חמישי . מה שהיה אמור להיות פגישת 
נימוסין , במסגרת הפעילות השגרתית של הוועדה לענייני האו"ם של ועידת הנשיאים 
היהודיים , הפך לשיחה נוקבת , שתוצאותיה עוררו הרגשה בלתי נוחה בין היהודים 
ומורת רוח מעמדות המזכ"ל לגבי תהליך השלום . המנהיגים היהודיים ביקשו מהמזכ"ל 
לא להתערב בתהליך השלום ולהניח את הזירה הדיפלומטית לארה"ב . למזכ"ל הובהר 
כי בעיני ישראל והקהילה היהודית בארה"ב , נתפש עדיין האו"ם כגוף עוין בעיקרו , 
ומעורבות מצדו עלולה להפריע למאמצי התיווך של הממשל . היהודים הסבירו כי 
יש לאפשר לממשל לגבש יוזמה משלו , על - סמך תוצאות ביקורו של בייקר באזור 
ולכן מוטב שהאו"ם יימנע מהתערבות . המזכ"ל דחה עמדה זו והשיב כי אופי תפקידו 
מחייב מעורבות פעילה מצדו . אחד ממשתתפי השיחה אמר ל"הארץ " כי מנוסח דברי 
המזכ"ל ומהטון בו נאמרו , נראה כי דה - קואיאר רואה עצמו כמי שצריך ומסוגל 
למלא תפקיד מרכזי במציאת פתרון לשאלה הפלשתינית ובקידום תהליך שלום בין ישראל 
למדינות ערב . בשיחה הועלה גם נושא מינויו של הדיפלומט השווייצי אדוארד ברונר 
לתפקיד של נציג מיוחד למזרח - התיכון מטעם המזכ"ל , המתפרש כחידוש שליחותו 
של גונאר יארינג . דה - קואיאר אמר כי הנציג החדש יסייר במדינות האזור , 
ייפגש עם מנהיגיהן וידווח לו ישירות . הודעה רשמית מטעם המזכ"ל על מינויו 
של ברונר תבוא קרוב לוודאי היום . לפי דברי אחד ממשתתפי השיחה , הזכיר המזכ"ל 
כי ישראל קמה הודות להחלטת האו"ם . על כך השיב אחד הנוכחים כי באמצעות ההחלטה 
המשווה גזענות לציונות הכפיש האו"ם את פני ישראל . ארה"ב טרם הגיבה בפומבי 
על מינויו של ברונר . דיפלומטים אמריקאיים במרכז האו"ם אמרו כי הממשל לא 
יתנגד למינוי אך " ישמור על מרחק " יעדיף שלא לשתף את הנציג במידע על 
המהלכים הדיפלומטיים ויסתייג מתיאום עמו . קפידבינה"ואשינגטון פוסט " ציטט 
במאמר ביום ששי פקיד בכיר באו"ם שביקש להישאר בעילום שם כאומר שהמזכ"ל שותף 
לעמדת הנשיא בוש , כפי שהובעה בנאומו בפני שני הבתים , שהמחוייבות לשלום 
במזרח - התיכון איננה מסתיימת בשחרור כוויית . לדברי הפקיד הבכיר , המזכ"ל 
שבע רצון מהעובדה שבוש מצא לנכון לאזכר בנאומו של החלטות 242 ו833 . הפקיד 
הבהיר כי דה - קואיאר מאמין שעל האו"ם לחזק ולטפח את האמינות שרכש בטיפול 
המלוכד במשבר במפרץ הפרסי ולהוכיח למדינות העולם השלישי , בעיקר למדינות 
הערביות , כי הוא מוכן ומסוגל לטפל גם בבעיות קשות ומסובכות אחרות , ולמצוא 
פתרון שיבטיח את ביטחונה של ישראל ובאותו זמן יספק את התביעות הלגיטימיות 
של הפלשתינאים . פקיד האו"ם הבכיר התייחס לעמדה הרווחת במרכז האו"ם כי יש 
להקים בשטחים מדינה פלשתינית או לפחות להעניק לפלשתינאים אוטונומיה . " אפילו 
הארגון לשחרור פלשתין הביע סיפוק מתוכן נאומו של הנשיא בוש " , הטעים הפקיד . 
מזכ"ל האו"ם סבור כי רק ארה"ב מסוגלת לשדל את ישראל להתגבר על חוסר האימון 
שהיא רוחשת כלפי האו"ם ולשכנע את ישראל לשתף פעולה עם הארגון הבין - לאומי . 
בה בעת , עמדת המזכ"ל היא כי אין להתעקש על כינוסה של ועידה בין - לאומית 
כמסלול יחידי לפתרון . כל מסגרת היכולה לטפל בנושא טובה בעיני דה - קואיאר , 
בתנאי שתכלול את הפלשתינאים ותקבל כהנחת יסוד את זכות קיומה של ישראל . 
ה"ואשינגטון פוסט " כתב כי לדברי הפקיד , סבור המזכ"ל שהמסגרת צריכה להיות 
גם דו - צדדית וגם רב - צדדית ולהתמקד בשלושה מישורים : משא ומתן פוליטי 
בין ישראל לשכנותיה , שיקבע את גבולות ישראל ויספק את תביעות הפלשתינאים . 
מישור כלכלי , שיכלול מדינות שונות המסוגלות להגיש סיוע פיננסי לתוכניות 
פיתוח באזור והמישור האחרון , שאלת מעמדה הסופי של ירושלים . פרשנים במרכז 
האו"ם העריכו כי בשלב זה מעדיף הממשל לשתף את בריה"ם על - פני מעורבות מצד 
המזכ"ל . לדבריהם , תתקשה ארה"ב שלא לשתף בתהליך השלום את חמש החברות הקבועות 
של מועצת הביטחון , לאחר שהממשל ליכד את החמש והסתייע בהן במשבר הפרץ ובמלחמה 
נגד עיראק . 
