" העולם השלישי ניצב היום מול אירופה כמו המון אדיר שמטרתו היא לנסות ולפתור 
את הבעיות שאירופה לא הצליחה לתת להן תשובות . אם אנחנו רוצים להפוך את 
ארצותינו לאירופה חדשה , עדיף שנפקיד את גורלנו בידי האירופאים . הם יידעו 
לעשות זאת טוב מאתנו " . זוהי הברירה שהעמיד בתחילת שנות הששים לארצות העולם 
השלישי פראנץ פאנון , פסיכיאטר ומהפכן , שהשנה ימלאו שלושים למותו . פאנון 
היה אחד האישים המרכזים במלחמת השחרור האלגירית , ובמאבקים לשחרור לאומי 
בשנות הששים והשבעים . בשנים אלו נהנו כתביו ואישיותו מדרגת חשיבות שלא 
נפלה מאלו של הו צי מין או צה גווארה . בשנים האחרונות נשכח מעט , אבל 
האירועים האחרונים במזרח התיכון החזירו למרכז ההתעניינות העולמי וגם הישראלי 
את הנושאים שהעסיקו אותו : תפקודו הנפשי של האדם בזמן מלחמה , העימות בין 
המערב לעולם המוסלמי - ערבי ותפקידה של האלימות בעימות זה . פראנץ פאנון 
נולד ב5291 , במושבה הצרפתית באי מארטיניק שתושביו שחורים . לאחר מלחמת 
העולם השנייה למד פסיכיאטריה בצרפת , והתחתן עם אשה לבנה . למרות השתלבותו 
בחברה הלבנה המשיך פאנון לחקור את תופעות הגזענות והדעות הקדומות . בעבודתו 
ראיין פאנון בצרפת 005 לבנים , בני לאומים שונים , וניסה לברר איזו אסוציאציה 
מעוררת בהם המלה " כושי " . יותר מ%06 השיבו שהמלה מזכירה להם : מתאגרף , 
ביולוגיה , איבר מין , אתלטי , אכזרי , חייתי , שטני . ב2591 פרסם 
פאנון את ספרו הראשון " עור שחור , מסיכות לבנות " , שבו תיאר את התמודדותו 
של האדם השחור עם הגזענות . ב3591 עבר לאלגיר שנחשבה כחלק בלתי נפרד מצרפת , 
והחל לעבוד שם בבית חולים מקומי . הטיפול באוכלוסייה המקומית רק החריף 
את ביקורתו של פאנון את הקולוניאליזם הצרפתי . וכשהחל המרד האלגירי ב4591 , 
הפכה הביקורת להזדהות מוחלטת עם תנועת השחרור האלגירית , הף - ל - ן . 
בשנים הראשונות לשהותו בצפון אפריקה התמקד פאנון בעיקר בצדדים המקצועיים 
הטהורים של עבודתו . הוא ניסה להחדיר לבתי החולים שבהם עבד את שיטות הטיפול 
המתקדמות שלמד באירופה . ביומו הראשון בבית החולים באלגיר דאג לשחרר את 
החולים מהאזיקים ומהחליפות המיוחדות שאליהן הם היו קשורים . בשלב הבא ניסה 
ליישם שיטות טיפול שכללו אשפוז חלקי וריפוי בעיסוק . היתה זו אחת הפעמים 
הראשונות שבהן נוסו שיטות אלה מחוץ לאירופה , והניסיון נחל כישלון , בעיקר 
אצל הגברים המוסלמים . מחקרים שערך בעקבות כישלונו זה שיכנעו אותו שאי אפשר 
לנקוט שיטות טיפול שפותחו בעולם המערבי על מטופלים בני תרבות אחרת . הוא 
גילה בין השאר שבתי קפה שאותם פתח בבתי החולים נדונו מראש לכישלון , מכיוון 
שבחברה הערבית לא ישבו גברים ונשים ביחד באותו בית קפה . גם עיתון בית החולים 
לא זכה להצלחה מכיוון שהחברה האלגירית העדיפה להעביר מידע באמצעות מספרים 
עממים . פאנון טען שאין להפריד את בעיות הנפש של החולים מהרקע החברתי , 
התרבותי וההיסטורי שבו הם חיו . הגורם המכריע ברקע הזה אצל החולים הערבים 
באלגיר היה , לדעתו , הכיבוש הצרפתי . " מכיוון שכיבוש זה הוא שלילה 
שיטתית של אנושיותם של הנכבשים " , טען פאנון , " הוא מאלץ אותם לשאול 
את עצמם מי הם בעצם ? הרגישות שנוצרה אצלם כתוצאה מהאלימות של החברה שבה 
הם נתונים הופכת מובנת אם מנסים להחיות וללמוד את המספר והעומק של הפגיעות 
היום - יומיות שהם עוברים ביום אחד " . פאנון הגיע למסקנה , כי כל מה שקשור 
בתרבותו של הכובש המערבי הפך אצל ערביי אלגיר לעוין , אפילו הרפואה המערבית 
ששיפרה את איכות חייהם . " עבורם היתה רפואה זו הוכחה טרייה שהכובש מרחיב 
את אחיזתו על ארצם " . הוא יצא למלחמת חורמה נגד אסכולה שלמה של פסיכיאטרים 
צרפתים שהגיעה למסקנה שקיים אצל הערבים קשר הדוק בין הנפש לדם , בין התרבות 
למבנה מערכת העצבים . לגבי רופאים אלה , אמר פאנון , הצפון אפריקאי הוא 
יצור קרימינלי ואגרסיווי שאי אפשר לבטוח בו , שחושב במושגים קיצוניים , 
ושמחשבה תבונית זרה לו לחלוטין . הסיבות לתכונות אלו מצויות , לטענת הרופאים 
הצרפתים , במגבלות במבנה המוח ובצורה שבה מאורגנת מערכת העצבים של הערבי . 
בעיות אלו מונעות ממנו לצאת מהשלב הפרימיטיווי ולהתפתח , כלומר , להיהפך 
למערבי . אך פאנון ייחס את אלימות החברה המקומית לכפייה של החברה הקולוניאליסטית . 
הרעב , האבטלה , המאבק היום - יומי על הקיום , הם הגורמים לאלימות הרבה , 
ומכיוון שאי אפשר להפנות אותה אל הכובשים החמושים שמבוצרים בעריהם מפנה 
אותה האלגיראי אל בני עמו . " האלגיראי השתמש בבני עמו כמסך שהסתיר ממנו 
את האויב האמיתי : הכובש הצרפתי " . ב6591 , הגיע פאנון למסקנה שאין יותר 
טעם לעבודתו בבית החולים הצרפתי . במלחמה שהשתוללה מסביב בין הצרפתים לאלגיראים 
הוא התייצב לצד האחרונים , ואף סייע לטיפול בלוחמיהם הפצועים . אולם הסיבה 
העקרונית להתפטרותו היתה הקשר שמצא בין החברה שיצרו הצרפתים באלגיר לבין 
מצב מטופליו . טענתו הבסיסית של פאנון בראשית עבודתו באלגיר היתה שאין שום 
הדדיות ביחסים הקיימים בין הפסיכיאטרים הצרפתים למטופליהם האלגיראים . " יש 
כאן תרבות שלמה שחייבת להיעלם לטובת תרבות אחרת " . מסקנה מאוחרת יותר היתה 
שהחברה שיצרו הצרפתים באלגיר מנכרת את הערבים מארצם שלהם , ושבעצם גם בתי 
החולים הפסיכיאטרים נועדו לסייע לשלטונות לעזור לגברים ונשים להתאים את עצמם 
לחברה הקולוניאלית חברה שפאנון היה משוכנע שהדרך היחידה לשפרה היא פשוט 
לבטל את קיומה . הזדהותו ההולכת וגוברת עם המאבק האלגירי נגד השלטון הצרפתי 
הביאה אותו לטוניס , משם ניהלו האלגיראים מערכת הסברה וסיוע לאחיהם שמעבר 
לגבול . כאן התחיל השלב החשוב ביותר בחייו . הוא הפך לאחד מדובריה הראשיים 
של תנועת הף - ל - ן , והמשיך לעבוד כפסיכיאטר בבית חולים מקומי , וגם 
לסייע במחנות הפליטים שהוקמו על גבול טוניס - אלגיר . המלחמה חידדה במידה 
רבה את השקפותיו של פאנון . החברה הערבית שהכיר עברה לנגד עיניו שינויים 
דרמטיים . הפאסיוויות נעלמה , ואת מקומה תפשו נחישות והקרבה . לפתע התברר 
שכאשר הם משתכנעים שהדבר נועד לטובתם , גם הערבים מסוגלים להשתלט על טכניקות 
מודרניות . פאנון תיאר בהערכה כיצד שמרו הנשים האלגיראיות בקפדנות על ההנחיות 
הרפואיות שנתנו להן בזמן שלוחמים פצועים הובאו לטיפולן . " אנשים שלוקחים 
את גורלם לידיהם " , הוא כתב בסיפוק , " מטמיעים את השיטות המודרניות ביותר 
במהירות מדהימה " . לדעת פאנון היתה האלימות , בעיקר בגילוייה העממיים , 
הגורם שהביא לשינוי הדרמטי ביותר בהתנהגותם ובתחושותיהם של הערבים , מאז 
החל מאבקם בצרפתים . ספרו המפורסם ביותר " מקוללי האדמה " , שבו גובשו 
תפיסותיו על האלימות היה גם הספר החשוב ביותר שכתב . בניגוד לאבות לוחמת 
הגרילה ומהפכנים כמו לנין , צה גווארה ומאו לא ראה פאנון באלימות אמצעי 
בלבד . הוא הסכים אתם שבמצבים של מאבק נגד שלטון המבוסס על כוח , האלימות 
היא בלתי נמנעת . " הילידים יודעים שמכונת הכיבוש איננה מכונה חושבת עם 
תכונות רציונליות , כפי שרואה אותה הכובש " , ציין פאנון . " זוהי מכונה 
המבוססת על כוח אלים והיא תשתנה בעקבות לחץ אלים . היליד שעליו אמרו כי 
איננו מבין אלא רק כוח , מחליט להתבטא רק בכוח " . למעשה טען פאנון שיש 
כאן תפנית אירונית , שבה מבין הנכבש שהכובש הוא זה שמבין אך ורק את שפת 
הכוח . לדעתו היתה האלימות פעולה של שחרור נפשי עם " מטרה הבראתית - תראפויטית " 
כפי שהגדיר זאת יהושפט הרכבי . האלימות סוחפת אתה שכבות עממיות רחבות . 
היא מעצבת ויוצרת דפוסי התנהגות חדשים , ומעבר לכך , היא גם משנה את התנהגותו 
של היחיד . " ברמה של היחידים , האלימות היא כוח מטהר . היא משחררת את 
היליד מתסביך הנחיתות שלו , מייאושו ומתחושת חוסר המעש שלו . היא מסלקת 
את פחדיו ומחזירה לו את כבודו העצמי " . את שיר התהילה הזה לאלימות כתב פאנון 
ב"מקוללי האדמה " ; אבל באותו ספר הוא גם דאג לתת תיאור כואב ואמיץ של תוצאות 
אותה אלימות . פאנון הוסיף לחלקו האחרון של הספר הפוליטי בעיקרו תיאורים 
של הפרעות נפשיות שבהן טיפל בזמן המלחמה . פסיכיאטרים רבים ראו בכך ניצול 
של הפסיכיאטריה להוכחת טיעוניו הפוליטיים של פאנון , אבל עבורו היה זה המשך 
הגיוני של הקשר שמצא בין החברה הקולוניאליסטית לבין מצבם הנפשי של בני חברה 
זו . הקשר הזה חשף גם את הסתירה שבה היה מצוי פאנון עצמו . האיש שסימון 
דה - בובואר תיארה כמי שסלד באופן אישי מכל אלימות , עמד מול תוצאותיה הנוראיות 
של אלימות זאת , אך גם הבין ושיבח אותה . המלחמה באלגיר כללה פעולות טרור 
וקרבות ירי , לצד הפצצות שיטתיות של מטוסים צרפתיים על כפרים אלגיריים . 
פאנון הזדהה באופן ברור עם הצד האלגירי אך טיפל בקורבנות משני הצדדים . 
לפני שעבר לטיפול בפליטי מלחמה , הוא טיפל בזמן ששהה באלגיר בעת ובעונה 
אחת בלוחם אלגיראי שסבל מהלם לאחר עינויים שעבר , ובאיש משטרה צרפתי שנמנה 
על מעניו וסבל בלילות מסיוטים . במקרה אחר הגיע אליו מפקח משטרה צרפתי שהיכה 
את אשתו וילדיו . לדבריו , החל לעשות זאת לאחר שהצטרף לצוות חקירות של 
המשטרה שנהג לענות אסירים אלגיראים . מכיוון שלא מצא דרך לחדול מעיסוק זה 
( הדבר היה מאלץ אותו להתפטר מעבודתו במשטרה ) , ביקש בלא שהסתיר את 
כוונתו , כפי שסיפר פאנון למצוא דרך שתאפשר לו להמשיך לענות אסירים אלגיראים 
בלי לסבול מנקיפות מצפון או מפגיעות נפשיות . האלימות שבה נתקל פאנון לא 
ידעה גבולות והבחנות . שני נערים ערבים בני שלוש עשרה וארבע עשרה רצחו את 
בני גילם הצרפתים שאתם נהגו לשחק , לאחר שנוכחו , לדבריהם , כיצד נהרגו 
בני משפחתם על ידי צרפתים מבלי שאיש ייענש על כך . הירושה של הכיבוש הצרפתי , 
העיר פאנון מול המקרים הרבים שהגיעו לטיפולו , תהיה דור שלם של אלגיראים 
השקועים במחסור חומרי ואלימות רצחנית עם כל התוצאות הנפשיות הנובעות מכך . 
בהערת שוליים באחד מספריו שמהדהדת עד אירועי האינתיפאדה של ימינו , ציין 
פאנון שהוא מכבד את סלידתם של צרפתים רבים מהעובדה שצרפתים מענים ערבים רבים 
באלגיר , ומהנזק הנפשי הנגרם כתוצאה מכך למענים . אבל צריך לזכור " , הוא 
הוסיף באירוניה , " שעינויים פוגעים בעיקר באישיותו של הקורבן " . האיש 
שרכש את השכלתו ואת עיקרי השקפתו החברתית והפוליטית בהשראת הוגים מערבים , 
מצא את עצמו מתקיף את המערב בשם הערכים שעליהם תבע המערב בעלות כמו הומאניזם , 
כבוד האדם וההתפתחות החופשית של העמים . לאחר שהמערב השחית את נפש האדם , 
וניצל את כוחו לשדוד ולהרוג בכל פינה של כדור הארץ , אין לו שום זכות לדבר 
בשם ערכים אלה , טען פאנון בנאומים נזעמים בקונגרסים של נציגי ארצות העולם 
השלישי . " אנחנו נוכל לעשות הכל " , טען פאנון בלהט , " בתנאי שלא נחקה 
את אירופה " . פאנון נשאר קרוע בין התנגדותו למערב לבין השפה המשותפת שמצא 
עם אנשי רוח מערבים . ב1691 הוא אושפז בארה"ב לאחר שלקה בסרטן הדם , ובין 
מבקריו היה גם זאן פול סארטר . אחת השיחות ביניהם התארכה עד שתיים בבוקר , 
וסימון דה בובואר שנכחה בה סיפרה כיצד הוסבר לפאנון בעדינות שצריך לסיים 
את השיחה , כיוון שסארטר זקוק למנוחה . " פאנון זעם " , נזכרה דה - בובאר : 
שכן " כמו המהפכנים הקובנים נהגו גם האלגיראים לישון ארבע שעות בלבד בלילה " . 
" הייתי נותן 000 , 02 פראנק ליום " , הוא אמר לנוכחים , " כדי לדבר 
עם סארטר במשך שבועיים מהבוקר עד הלילה " . פאנון נפטר ממחלתו ב1691 בארה"ב , 
אך רעיונותיו המשיכו להתסיס ולהשפיע על השמאל החדש שפרח במערב בשנות הששים , 
וגם על תנועות שחרור בעולם השלישי . באלגיר הוא הפך לאחת הדמויות הנערצות 
של המלחמה נגד צרפת , אולם ככל שעברו השנים הוא הלך ונשכח . במערב האשימו 
את פאנון באידיאליזציה של טרור ואלימות . הניסיון הראשון להתנכר לו בעולם 
הערבי נעשה עוד במהלך חייו , כאשר מנהל בית החולים הטוניסי שבו עבד האשים 
אותו בקשרים עם הציונות בגלל יחסי הידידות שהיו לו עם יהודים רבים , ובגלל 
התקפתו החריפה על האנטישמיות . כתביו של פאנון עדיין טעונים חומר נפץ , 
המכוון גם כלפי המערב וגם כלפי שליטי מדינות העולם השלישי שנכשלו במימוש 
הפוטנציאל האנושי האדיר שמצא פאנון במאבק לשחרור לאומי . היה זה יותר מסמלי 
שהוא נקבר באזור מוקף מוקשים בשטח אלגיר , וממשלת אלגיר עשתה שימוש בעובדה 
זו כדי למנוע במשך שנים ארוכות את הגישה לקברו . 
