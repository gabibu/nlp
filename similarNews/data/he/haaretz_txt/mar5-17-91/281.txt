ההתאחדות לכדורגל תיצור מחר קשר טלפוני עם משרדי פיפ"א בציריך , כדי למחות 
על השיפוט במשחק קדם אליפות העולם לנוער שהיה אתמול בין אוסטרליה לבין ישראל . 
ההתאחדות תדרוש את חקירת אירועי השיפוט בהתמודדות . לאחר הבירור הטלפוני , 
עשוי מנכ"ל ההתאחדות יעקב אראל לצאת לציריך כשברשותו קלטת המשחק . אראל 
אמר אמש : " כלל לא בטוח שניתן לשנות את תוצאת המשחק , אך אפשר לטפל בשופטים 
שכאלה , כי מדובר בעניין חמור " . יעקב אראל צפה אתמול במהלך המשחק באולפני 
ערוץ הספורט של הטלוויזיה בכבלים . בסיומו הובטחה למנכ"ל ההתאחדות קלטת 
של המשחק עם האירועים השנויים במחלוקת . אם יוחלט לשגר את אראל למשרדי פיפ"א 
בציריך להגיש עירעור , ישא עימו את הקלטת של הטלוויזיה בכבלים . עסקנים 
בהתאחדות מתכוונים להעלות לדיון את השאלה מדוע העדיפה הטלוויזיה הישראלית 
לקבל קטע חלקי מסונן של המשחק מידי הטלוויזיה האוסטרלית , ולא ביקשה את 
הצילומים הרלוונטיים מהטלוויזיה בכבלים שהעבירה את המשחק אתמול בבוקר בשידור 
ישיר ( תיאור ופרשנות מן האולפן בישראל בפי יורם ארבל , מרדכי שפיגלר , 
נסים בכר ) . עובדה תמוהה זו מצאה את צופי הטלוויזיה הישראלית מקבלים 
מידע חלקי ומגמתי , משום שהאוסטרלים לא טרחו להעביר בקטע המצולם שלהם טעות 
קריטית נוספת של השופט הנורוווגי , כאשר התעלם מהכשלת שי הולצמן בתוך הרחבה , 
הכשלה שהצדיקה בעיטת 11 ם לזכות ישראל . שלא לדבר על כך שקבלת החומר מאוסטרליה 
היתה כרוכה בהוצאה כספית מיותרת למימון ההעברה בלויין . 
