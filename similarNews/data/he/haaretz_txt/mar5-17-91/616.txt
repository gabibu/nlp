הסדר הבעיה הפלשתינית , כאשר יושג , ישקף את הלך הרוחות הבין - לאומי באשר 
לסכסוך הישראלי - הערבי . אין ביכולתה של ישראל לשדל את הערבים למצות הסדרים 
שאינם נהנים מתמיכה ציבורית רחבה באזור ובעולם כולו ; גם הערבים , שאינם 
נוטים לוותר ולו על סנטימטר מ"האדמה הערבית הקדושה " , לא יצליחו לכפות פתרונות 
לבעיה הפלשתינית שאינם מקובלים , בישראל ובעולם , כהוגנים וסבירים . רק 
לפתרון מציאותי יש סיכוי , אך כדי להגיע אליו צריכים כל הצדדים להצטייד 
בדמיון רב ולהשתמש במונחים חדשים . יש לפצל את הריבונות , לריצוי כל הצדדים . 
בדרך הקשה לפתרון זה מצויה החלטה 242 של מועצת הביטחון , ובסיומה נוסחת 
קו - דומיניון , כגשר יציב לשלום . מאז חתם מנחם בגין על הסכם " קמף דייוויד " 
המצהיר ש"הבסיס המוסכם ליישוב הסכסוך בדרכי שלום . . . הינה החלטה 242 " , 
מוכרחה כל ממשלה בישראל , כולל הממשלה בראשותו של יצחק שמיר , להתמודד 
עם החלטה זו של מועצת הביטחון . ברור לכל שהוויכוח על עתיד הגדה והרצועה 
אינו מתחיל בהחלטה 242 . בתקופה המודרנית להבדיל מתביעות היסטוריות ודתיות 
זכות היהודים לגדה ולרצועה יונקת את כוחה ממהות המנדט הבריטי על פלשתינה . 
קפמאבינבריטניה קיבלה את המנדט על פלשתינה תוך התחייבות מפורשת ליישם בחבל 
ארץ זה את הצהרת בריטניה מנובמבר 7191 , המוכרת לכולנו כ"הצהרת בלפור " . 
בכך , למעשה , הכיר גם חבר - הלאומים בזכות הקמת בית - לאומי יהודי בפלשתינה . 
חבר - הלאומים פורק ב81 באפריל 6491 מבלי שהוסדרה העברת שיטת המנדט לאומות 
המאוחדות . מומחים נודעים למשפט בין - לאומי , כמו הנס קלזן , סברו שהמשך 
המנדט הבריטי בפלשתינה כלל לא הוסדר משפטית לתקופה שלאחר מלחמת הועלם השנייה , 
ובהחלט אפשר שהיישוב היהודי בפלשתינה יכול לדרוש , עם פירוק חבר - הלאומים , 
את מלוא מימוש הזכות לבית - לאומי בשטחי פלשתינה כולה . אלא שבריטניה התכחשה 
למשעויות של " הצהרת בלפור " , ושאלת זכויות היהודים הועברה לטיפולו של 
האו"ם . האו"ם לא היה מסוגל מעולם להתייחס אל הסכסוך הישראלי - הערבי כבורר 
אובייקטיווי . לערבים היה מובטח בלוק של עשרות קולות , ובתמיכה סובייטית , 
אף רוב . אינטרסים גורפים של המעצמות ושל מדינות באירופה הביאו לא אחת 
להחלטות שנעדרו בסיס משפטי סביר . כך , למשל , החליטה עצרת האומות המאוחדות , 
ב92 בנובמבר 7491 , שהעיר ירושלים תהווה " גוף נפרד " תחת משטר בין - 
לאומי מיוחד . ביצוע ההחלטה נמסר למועצת הנאמנות של האו"ם . הנס לקזן , 
בספרו " האומות המאוחדות " , מבהיר שהחלטה זאת לא היתה תקינה . מאחר שהחלטת 
עצרת האו"ם בעניין ירושלים לא התייחסה למשטר של נאמנות , לא היתה מועצת 
הנאמנות של האו"ם מוסמכת לשמש גורם מבצע של ההחלטה . החלטה זו , כמובן , 
התעלמה מזכויות היהודים לבית - לאומי בכל פלשתינה . כאשר החליטה עצרת האו"ם 
על חלוקת יתרת פלשתינה ( בלי עבר - הירדן ) לשתי מדינות , יהודית וערבית , 
התנגדו לכך הפלשתינאים ומדינות ערב . בתום העימות הצבאי שלטה מצרים ברצועה 
וירדן בגדה , בזכות העובדות בשטח , ולא בתוקף זכות היסטורית או משפטית . 
לאחר מלחמת ששת - הימים יצרה ישראל עובדות חדשות בשטח . האו"ם מכיר כיום 
בעיקר בזכויות ערביות על הגדה והרצועה , ומתעלם במופגן מזכויות ישראל . 
לו יכלה ישראל לשכנע את ארה"ב ואת מדינות המערב בזכויותיה המובהקות בגדה 
וברצועה , גם מכוח המנדט של חבר - הלאומים וגם מכוח העובדות בשטח , בנוסף 
לזכויות היסטוריות , דתיות ורגשיות , היתה יוצקת בכך את הבסיס להסדר בר - 
קיימא במזרח התיכון . הכרה בזכויות הישראליות חיונית לתהליך השלום . צבא 
ישראל שולט כיום בגדה וברצועה . מותר להניח שגם מבחינה משפטית רשאית ישראל 
לטעון לריבונות על השטחים , לפחות עד שיוחלט אחרת , אף כי השטחים לא סופחו , 
ולמרות העובדה שמושג הריבונות סוברניטי שנוי עדיין במחלוקת . ישראל רשאית 
לטעון שריבונות ישראל בגדה וברצועה מושתתת על עובדות בשטח , על זכויות מוכרות 
עוד מימי המנדט , בנוסף לזכויות היסטוריות ודתיות שאינן נופלות משל אחרים , 
כשהיא נכונה להכיר כבהסכם " קמף דייוויד " בזכויות הלגיטימיות של התושבים 
הפלשתינים - הערבים . הכרה זאת תמצא את ביטויה בפיצול הריבונות , כלומר , 
בהעברת חלק מהריבונות בגדה וברצועה לגורם ערבי . חלוקת הריבונות על השטחים 
בין ישראל לגורם ערבי נאות תהווה ביצוע הדדי מלא של החלטות 242 ו833 . למעשה , 
חלוקה של הריבונות על הגדה ועל הרצועה יכולה וצריכה לספק את ישראל . ישראל 
יכולה להעניק יותר מ"שלום תמורת שלום " . היא יכולה להרשות לעצמה , לצורך 
פשרה היסטורית לטווח ארוך , למסור את מחצית הריבונות על השטחים תמורת שלום . 
הערבים יכולים לקבל את הפיצול , כי הוא מחזיר להם את תחושת הבעלות אמנם , 
עם שותף על השטחים . השותף הטבעי של ישראל בריבונות על הגדה ועל הרצועה 
הוא ירדן , ששני שלישים מהעם הפלשתיני חיים בה . אפשר לקרוא למשטר החדש 
" קו - דומיניון " , ואין זאת הצעה חדשה . המושג דומיניון מבטא בעיקר כוונה 
לעצמאות מוגבלת בגלל זיקה לדבר - מה העומד מעל לעצמאות זאת ; הבריטים התכוונו 
בכך לכתר הבריטי . במציאות המזרח - תיכונית מדובר בקו - דומיניון , כלומר , 
למשטר שיש לו זיקה לשני גורמים המעצבים את העצמאות המסויגת , לישראל ולירדן . 
המהות המדויקת של המשטר בקו - דומיניון היא , כמובן , נושא למשא - ומתן 
מפורט בין ישראל לירדן ולנציגות פלשתינית . חשוב ביותר שדעת הקהל באזור ובעולם 
תתייחס בחיוב לפתרון הסכסוך הערבי - הישראלי בדרך של קו - דומיניון . כיום 
חיים ערביי השטחים בתחושת השפלה עמוקה , כמי שנמנעו מהם זכויות אזרחיות 
מקובלות . תחת משטר של קו - דומיניון יזכו כל תושבי השטחים ערבים כיהודים 
בזכויות אזרחיות מלאות , ירדניות או ישראליות לפי בחירה , כולל הזכות 
האזרחית לבחור ולהיבחר . בכך תוענק לפלשתינאים תחושת ההשתייכות ותחושת הכבוד 
לשמענן הם מתייסרים זה תקופה ארוכה . פתרון בנוסח הקו - דומיניון יעניק לישראל 
את העומק האסטרטגי , שלדעת רבים ממומחיה הצבאיים נשאר חיוני , וימנע פירודים 
פנימיים בעם ישראל בגלל הבעיה הפלשתינית . נוסחת הקו - דומיניון לא תצריך 
גם שיטור בין - לאומי , או מעורבות כוחות זרים . בימים אלה גובר הלחץ על 
ישראל ועל מדינות ערב להיכנס למשא - ומתן ישיר . מותר להניח מראש שמדינות 
ערב ייענו ללחץ כדי להעמיד את ישראל במבחן . ישראל , המוכנה למשא - ומתן 
בלי תנאים מוקדמים , יכולה לטעון בתחילה , בסיבוב הראשון , שהיא מציעה 
" שלום תמורת שלום " . הערבים , כמו ישראל , יתחילו מעמדות נוקשות וידרשו 
נסיגה מלאה מכל השטחים , כולל מזרח ירושלים . בשלב זה תידרש מעורבות אמריקאית 
חזקה . ארה"ב , אם אפשר , בתמיכת אירופה המערבית ורוסיה , צריכה לדרוש 
מהצדדים פשרה היסטורית שתאפשר שלום יציב לטווח ארוך , כמו רעיון הקו - דומיניון . 
אם תקום בשטחים ישות פלשתינית עצמאית , יוכל כל דיקטטור ערבי מאחת המדינות 
השכנות להתערב בה , ולא יהיה אפשר לשמור על יציבות אזורית . הקו - דומיניון 
הוא שטר הביטחון לשלום צודק לכל ; מסגרת יציבה שתביא לשגשוג כלכלי בשטחים 
ובאזור כולו . 
