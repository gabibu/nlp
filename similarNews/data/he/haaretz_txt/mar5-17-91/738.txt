בון ( ע"ץ וע"ר ) . ממשלת גרמניה דורשת את החזרתו המיידית של אריך הונקר , 
שליטה לשעבר של גרמניה המזרחית , שהועבר בחשאי שלשום מגרמניה לבריה"ם על 
ידי הצבא הסובייטי כך מסר דובר הממשלה , דיטר פוגל . הונקר הצליח עד כה 
להתחמק מהתביעה בגרמניה , המאשימה אותו באחריות להריגתם של אזרחים שניסו 
להימלט למערב , כשמצא מקלט בבית חולים צבאי סובייטי ליד ברלין . העיתון 
" בילד " ציטט מקורות צבאיים סוביטיים , שאומרים כי הונקר החולה הועבר 
לבריה"ם מסיבות בריאותיות . עורך דינו של הונקר אישר את הידיעה , ואמר כי 
הוא מקבל במוסקווה טיפול רפואי . 
