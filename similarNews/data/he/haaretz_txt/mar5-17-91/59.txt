במלחמת המפרץ נהגה בריטניה בנחישות כלפי עיראק . ממשלתה נקטה קו שתאם לחלוטין 
את עמדת ארה"ב . לא כך רוב מדינות אירופה . בלגיה סירבה למכור נשק לבריטים , 
ומשנפתחו מעשי האיבה הוציאה את כוחותיה המעטים אל מחוץ לאזור הסכנה . ספרד , 
איטליה , יוון וגם גרמניה , דחפו כל הזמן לפשרות , לעוד ניסיונות ליישב 
את הסכסוך ללא הפעלת כוחות . רק צרפת היתה שותפת במהלכים המלחמתיים , וגם 
זאת לא מיד , ובהסתייגויות . קפמאבינלמדינות אירופה יש אינטרסים כלכליים 
ניכרים בארצות ערב העשירות . לא רק לגרמניה , לספרד וליוון יש אינטרסים 
כאלה . גם לצרפת קשרי מסחר עם מדינות ערביות וקשרי תרבות עם מדינות מוסלמיות 
ברחבי העולם . לבריטניה בוודאי ובוודאי יש יחסים הדוקים ביותר עם המערכות 
הכלכליות של המדינות הערביות , כפי שהוכיח המספר הגדול של בריטים שנתפסו 
בכוויית ובעיראק עם פרוץ מעשי האיבה . בכל זאת נהגה הממשלה בלונדון בניגוד 
לאינטרסים האלה , כשהתייצבה בבירור לצד האמריקאים בדרישות האולטימטיוויות 
שלהם . מאחורי הנחישות המיוחדת הזאת של הבריטים עומד הרצון להראות שיש חיים 
גם אחרי האימפריה . מאז תום שלטון הלייבור , בעיקר , חזרה גאוות הבריטים 
על שיטותיהם ועל יכולתם להיות גורם חשוב , לפחות בתודעתם הם . מאז ותמיד 
לוו כיבושיה הקולוניאליים של בריטניה באידיאולוגיה שמשמעותה הנחלת הערכים 
הבריטיים לעמים שבשליטתה . כאשר לא הצליחה המשימה בדרכים אחרות , בחינוך 
או בתחבולות , הם השתמשו גם בכוח . לשכבות הקובעות היה ברור שהשיטה הבריטית 
היא המוצלחת ביותר בעולם , ויש להחיל אותה על אוכלוסיות ועמים בכל דרך אפשרית . 
וינסטון צרציל אמר בשעתו , שבריטניה וארה"ב הן " שתי אומות גדולות שהמפריד 
ביניהן הוא שפה משותפת " . בכל תולדותיהן היה המשותף חשוב יותר מן המפריד . 
בבתי - הספר האמריקאיים לומדים הילדים גם היום היסטוריה בריטית מן העת הקדומה 
ועד לפני 002 שנה , כאשר המושבות הבריטיות דאז מרדו בשלטון המרכזי והקימו 
את ארצות - הברית . בעידן " הכפר הגלובלי " משרות תוכניות הטלוויזיה , 
משני עברי האוקיינוס , תחושה של כמעט אומה אחת , בעלת שפה אחת שאינה זקוקה 
לתרגום , החולקת ערכים משותפים . קפמאבינאמריקה נכנסה למלחמה על כוויית , 
בין היתר , כדי לבחון את מעמדה בתור מעצמת - על יחידה בחלל שנוצר לפי שעה 
עם פרישת ברית - המועצות מן המרוץ על הבכורה . לבריטניה היתה זו הזדמנות 
להפגין את שותפות הגורל עם אחותה הגדולה וגם להראות לעולם שהיא עדיין מוכנה 
להילחם על עקרונות . הפגנת כושר זו חשובה לה במיוחד כלפי מדינות יבשת אירופה 
הבאות אליה בתביעות שונות בכיוון של איחוד מדיני שאין היא מוכנה לקבל . 
אך גם הרצון הישן לעשות סדר בעולם בא שוב לידי ביטוי . בכך אין בריטניה 
שונה מאוד מצרפת , שעדיין מחזיקה באימפריה , הגם שאינה קרויה כך . התרבות 
הצרפתית מופצת בעולם בכספי ממשלת צרפת , ויש מדינות באפריקה ובאסיה שבהן 
מוצבים כוחות צבא צרפתיים . ייתכן מאוד שבשל כך שיגרה צרפת חיילים ומטוסים 
למערכה . אולם היא היחידה בתחום זה ביבשת . גרמניה איבדה את מעמדה הקולוניאלי 
אחרי מלחמת העולם הראשונה , איטליה אחרי מלחמת העולם השנייה . ספרד ופורטוגל 
הצטרפו לא מכבר אל משפחת העמים הדוגלים בחופש לכל , ובשתיהן קולוניאליזם 
עדיין נחשב לסימן של משטרים רודניים שמעוררים התנגדות עממית . מכאן , כנראה , 
חלק ניכר מן ההבדלים בתגובות על מעשי עיראק . מדינות היבשת האירופית סבורות 
ברובן שיש להניח לערבים להיות ערבים . ואם זה חלק מתרבותם להרוג זה את זה 
שיעשו כן . זוהי גישתן של גרמניה , דנמרק , בלגיה , אירלנד ואחרות , 
הדוגלות באמצעים מוסריים וכלכליים לפתרון בעיות . זהו מקור הסטנדרטים הכפולים 
הנהוגים באירופה . קפמאבינמאחורי התנהגות זו מובלעת ההנחה שכל עוד לא פוגעים 
במרקם החברתי של המערב , יכול שאר העולם לשדוד , לרצוח , לענות , לדכא , 
להקים משטרים רודניים , וגם להילחם בינו לבין עצמו . התערבות היא פסולה 
לא רק מפני שאין לה יסוד במוסר " שלהם " , אלא מפני שהיא עלולה להפר את 
שלוות עמי המערב בדרכם אל הרווחה . גם ישראל נמדדת על פי קנה מידה זה 
מדינות אירופה תובעות ממנה התנהגות נאורה , בעוד שלפלשתינאים מותר הכל כיוון 
שאינם משתייכים למערב . במצב הרוח הנוכחי תנסה בוודאי בריטניה להמשיך ולעשות 
סדר בעולם , ובכלל זה במזרח - התיכון . אם תמשיך מדיניותה להישען על יסודות 
ערכיים , כמו שהיה במלחמת המפרץ , אין ספק שהמשולש סדאם - ערפאת - חוסיין 
ימצא בלונדון הרבה פחות הדים לדרישותיו מאשר ישראל , שעמדה מול פיתויים 
קשים ולא הפריעה להשגת המטרה בעיראק . כלומר , גם בתחום זה עשויה בריטניה 
להעדיף את הגישה האמריקאית על זו של מדינות אירופה . 
