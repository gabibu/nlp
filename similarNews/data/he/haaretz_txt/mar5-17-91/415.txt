" עתיד בטוח " הוא כינוי מבצע האבטחה של המשטרה לביקור בייקר היום . עתיד 
רעוע הוא הצעה אפשרית לשם מבצע האבטחה של הממשלה נגד הביקור . בשלב המוקדם 
הזה לא מדברים עדיין על דרכי המו"ם להסדר . לפי שעה כל צד רק מרחרח את הזרבובית 
של זולתו . העניין הקריטי נוגע למידת הנחישות של האמריקאים בגישתם לדחיפת 
הסדר . יוזמות אמריקאיות קודמות לימדו אותנו היטב , שבלי עיקשות שלהם לא 
נגיע בכלל לשלב הבא . לכן התג האמיתי עכשיו הוא , למעשה , זה : לחץ - 
כן - או - לא . בהעדר הדבר המושמץ ההוא לחץ אמריקאי יגבר הלחץ מטעם ממשלת 
ישראל ותופקר ההזדמנות הבלתי - רגילה שנפרסת לפנינו . הנה איפוא נימוקים 
אחדים בזכותו : 1 . כן , זה מעשה הנחשב מגונה בין מדינות ידידותיות . 
אבל כל ישראלי חייב להיגמל מהשאלה האם לחץ הוא דבר יפה ( הוא די מכוער ) 
. עליו להתרגל למחשבה שמטרת הלחץ להביא את ישראל סוף - סוף להסדרי שלום 
בניגוד לעמדתה של ממשלה קיצונית ודוגמטית . 2 . במקום למלא את הבטן בכעס 
על האמריקאים הדורסנים , הישראלים צריכים לשאול את עצמם האם הממשלה שלהם 
מתכוונת להגיע להסדר ממשי . אם לא : האם האידיאולוגיה שלה משרתת את האינטרס 
של השואל ושל ילדיו אחריו . ואם לא : מה מגונה בלחץ עליה לנהוג אחרת . 
3 . הבהלה מול אזכור " שטחים תמורת שלום " , שהקימו ראש הממשלה ואחדים 
משריו , היא חלק מהתשובה על השאלות הנ"ל . יציג נא איפוא הישראלי לעצמו 
עוד שתי שאלות : מדוע החלטה 242 ( שפירושה , בין היתר , שלום תמורת שטחים ) 
היתה חלק מהחלטות של ממשלות ישראל מאז 7691 ועד ליוזמת הממשלה במאי 98 , 
ואילו עכשיו לפתע היא שיקוץ ( או " איוולת " כפי שהרשה לעצמו לומר בשבוע 
שעבר מנכ"ל משרד ראש הממשלה , יוסי בן - אהרן ) . האם מפני שממשלות הליכוד 
נאלצו בעבר ( תחת לחץ ) לחזור על האזכור , אך הן לא חלמו לממש את ההחלטה 
כלפי הגדה ? 4 . אין זה נכון שהציבור הישראלי על פי האגדה המקובלת מגיב 
בהתקפדות על כל לחץ ולכן לחץ מבחוץ הוא אמצעי בלתי יעיל . כמו בעניינים 
אחדים אחרים , מערבבים כאן את הציבור בממשלה . הממשלה היא זאת שמאיימת 
כי לחץ יקשיח את עמדתה ויסייע לה לגייס יותר תמיכה ציבורית . נוח לממשלה 
לטעון כך דווקא כיוון שבתנאים של לחץ היא נחשפת לחולשותיה ומאבדת מהתמיכה 
הציבורית . 5 . שכנוע אמריקאי נמרץ של ישראל ( כינוי מעודן יותר ללחץ ) 
יחייב את ארה"ב לנמק את צעדיה באופן ממצה . היא נוהגת לעשות כך מדי פעם , 
אבל ( ראה היוזמות האמריקאיות האבודות מאז 76 ) , זה נכנס לנו באוזן 
אחת ויוצא מהשנייה . כיום יש חשיבות רבה במסע הסברה אמריקאי כזה מסיבה שהיא 
מוזרה רק לכאורה : אין בארץ שום גוף פוליטי בעל משקל מספיק המסוגל לכך . 
המערך מגמגם ; המפלגות שמאלה ממנו אינן בעלות השפעה מספקת ואילו מימין 
נשמעות רק הזמירות ההפוכות . אדרבא : שהאמריקאים ידברו אל הישראלים באותה 
שפה פשוטה וחותכת שהמערך אינו יודע אותה . הלחץ היעיל ביותר כלפי הממשלה 
יהיה לשכנע את הישראלים מעבר לראשה . 6 . אם הדברים ייאמרו על - ידי האמריקאים 
בכל התוקף והשכנוע אם יופעל הלחץ אני מוכן להמר שיהיו להם כאן אוזניים 
כרויות מאוד . 7 . יש לכך חשיבות רבה גם כהכנה לאמצעי האחרון ( החץ האחרון 
באשפה , אני מכנה אותו ) שמכין הליכוד : בחירות חדשות . שלא יהלכו עלינו 
אימים : שיכריזו על בחירות , אבל תחילה שתסייע ואשינגטון להעמיד אצלנו 
על חודן ועל דיוקן את העובדות , את הנסיבות ואת האלטרנטיבות . 8 . שכנוע 
כזה יעזור להבהיר שהציבור הישראלי מתון , גמיש ופרגמטי יותר מאשר ממשלתו . 
האמת על ההכרעה הפוליטית של הישראלים נוסחה לא פעם על ידי סוקרי דעת הקהל : 
הם מתפשרים בראש אבל נותנים רוב לימין מהבטן . לחץ אמריקאי צריך להגיע 
לשם וגם לשם . לראש הישראלי וגם לבטן שלו . 9 . בלחץ פוליטי יש היפוך שמוטב 
לזכור אותו : הוא נועד קודם כל כדי שלא יהיה צורך לממש אותו . אם די ישתכנעו , 
בינם לבין עצמם , שמוטב לא להניח לממשלה להוליך אותם באף אל המלחמה הבאה , 
לא יהיה צורך בשום לחץ אלא בזה שבא מבפנים . זה שיבהיר לממשלה כי מי שנושף 
לה בעורף למען הסדר אינו ממשל ריוני מעבר לים , אלא ישראלים טובים שפשוט 
כבר נמאס להם . 
