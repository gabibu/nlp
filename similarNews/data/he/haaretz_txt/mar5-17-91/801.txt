דקות אחדות לאחר חצות יום א , בתחילת החודש , חלפה מכונית הונדיי לבנה 
ברום נמוך ובמהירות של כ071 קמ"ש על פני מכונית שיטור שארבה בשולי ערוץ התנועה 
הרב - מסלולי של עמק סאן פרננדו . מכונית השיטור הזעיקה תגבורת וזינקה למרדף 
צמוד ומהבהב אורות . נהג ההונדיי נעץ מבט במראה , האט ל021 קמ"ש , צלל 
מהדרך המהירה , חצה כמה צמתים באדום ויורט על ידי מסוק וחמש מכוניות שיטור 
של משטרת לוס אנגלס באחד הרחובות הסמוכים . " עצור ברמזור או שאתה הולך 
לחטוף " , פקד עליו קול סמכותי במגבר הקול . משנחת בשולי שדרות פוטהיל , 
מעברו השני של בית דירות דו - קומתי גדול , מצא עצמו הנהג בן ה52 מוקף 
בחצי תריסר ניידות מהבהבות ומייללות . אנחנו לוקחים את זה " , דיווח סרגנט 
המשטרה לאנשי ה"הייווי פטרול " ופקד על החשוד לצאת ממכוניתו בידיים מורמות . 
הענק השחור הגיח מההונדיי היפאנית , שלח מבט מסנוור לעבר אלומת הזרקור 
שמקדה לעברו מהמסוק המרחף והניח את ידיו על גג המכונית . " הפנים אל המדרכה " , 
פקד הסרגנט במגביר הקול . הנהג ציית . הוא פסע הצדה , נשכב על בטנו וכבש 
את פניו במדרכה . חצי תריסר שוטרים התייצבו מעליו וכל מה שקרה לאחר מכן 
העסיק לפני שבוע לפחות לכמה דקות את כל אמריקה , קלע את משטרת לוס אנגלס 
למרכזה של סופת ביקורת והפך את רודני גלן קינג לקורבנה התורן של אלימות משטרה 
מתמשכת באחת הערים הגדולות ביותר בעולם . קפמאבינשוטרי לוס אנגלס חמומי המוח 
אינם מבינים את העולם . הם חשבו שאיש אינו רואה . אחד מהם שיגר לעבר החשוד 
מכת זרם מהממת מאקדח חשמלי . אחר לפת את אלתו כמחבט בייסבול והחל מכה בגבו 
ובשוקיו . מישהו צעק " מכות ! " ולפחות שני שוטרים נוספים הצטרפו להתכתשות 
החד - צדדית כשהם הולמים וחובטים . ההמולה הזניקה כמה מדיירי בית הדירות 
הסמוך למרפסות ואחד מהם , גורג הולידיי , החל מנציח את האירוע במצלמת וידאו . 
בתוך יומיים הפכו כל תושבי העולם האלקטרוני לצופים פאסיוויים בהשתוללות 
האלימה . קינג חסר הישע ספג מכות על הברכיים . הוא הרים את יד שמאלו במאמץ 
רפה להדוף את המהלומות , נפל על בטנו , התהפך על גבו וספג מכות ובעיטות 
נוספות בגבו , כשאחד השוטרים דורך על צווארו . לאחר מכן נכבל באזיקים והוסע , 
שותת דם וחבול , לחדר המיון בבית החולים פאסיפיקה . עד מהרה הגיעה קלטת 
הווידאו הפרובוקטיווית לידי מפיקי החדשות ברשתות התקשורת המרכזיות . אמריקה 
צפתה באירוע האלים בנשימה עצורה . טיפול דומה בפלשתינאים באחד מכבישי יהודה 
היה ודאי גורר כינוס בהול של מועצת הביטחון וממריץ את דובר הבית הלבן לגנות 
בחריפות את המדיניות האלימה בשטחים . כיוון שמדובר בסך הכל במסורת עתיקת 
יומין של שוטרי לוס אנגלס , הזדעזעה אמריקה כמקובל ממש לא נשמע כדבר הזה 
והגיבה בסדרה מוכרת של שאלות נוקבות : האם מדובר פה בחריגה גסה מהוראות 
עצירת חשוד או במעשה שגרה ? האם שוטרי לוס אנגלס מפלים לרעה חשודים שחורים 
והיספאנים ? האם עקבות האפליה הגזעית מובילים לצמרת הפיקוד ? האם שליפות 
המותן של מפקד המשטרה , דאריל גייטס , משדרות מסר אלים לפיקודיו ומדוע 
הם אלימים יותר מעמיתיהם בערים גדולות אחרות ? כיצד ניתן למנוע את הישנות 
המקרה ומהן ההנחיות שיש לספק לשוטרים חמומי מוח בעתיד ? גייטס , בעל ותק 
של 14 שנות שירות , נקלע למצור תקשורת רבע - שנתי . במסיבת עיתונאים רבת 
משתתפים הגן על תפקודם של 003 , 8 אנשיו , הגדיר את מחלקתו כממושמעת וטען 
כי אין כל שיטה בהכאת חשודים שחורים . הוא הורה לחקור את האשמים ולהעמידם 
לדין ודחה בסגנון אופייני את מטח הביקורת הרעשני ואת הקריאות להתפטר . הוא 
אפילו אינו שוקל להגיש את התפטרותו . מהירות השליפה ושמחת ההדק שלא לדבר 
על מכות הן סיפור ישן בלוס אנגלס . שחורי המדים , המושבעים " לשרת ולהגן " 
על תושבי העיר אינם מזכירים את חיילי גבעתי או את אנשי משמר הגבול הישראלי . 
הרושם הנוצר הוא שאין פה כל היסוס . קודם הם יורים ואחר כך שואלים שאלות . 
אתה אמור לקפוא מפחד כשאתה נעצר על ידי המשטרה הזאת ואתה באמת קופא . חשודים 
המוצמדים פשוקי ידיים ורגליים אל קירות הבתים , או השוכבים במרכז הכביש 
הראשי כשידיהם על עורפם , הפכו לחיזיון כמעט נפרץ ברחובות העיר . גל הפשיעה 
הגואה הוא נתון קבע בחייהם של מיליוני תושבים . מאות בני אדם , ובהם שוטרים 
ושוטרות , נרצחים פה מדי שנה . אין פלא שהמשטרה מגיבה באלימות ושהשורדים 
תובעים אותה לדין . רק במהלך השנה החולפת הגיעו סכומי הפשרה שהעיר אולצה 
לשלם בעקבות תביעות על " שימוש מופרז בכוח " לשמונה מיליון דולר . בעל 
הטור הימני ואיש הטלוויזיה פטריק ביוקאנן , המבין את אמריקה גם משום שהוא 
אנטישמי , כתב בתגובה כי תושבי ארה"ב מאמינים שהמשטרה מנהלת קרב מאסף נגד 
כוחות הפשע המביסים אותה . קפמאבין " בתוך תוכם " , כתב ביוקאנן , " יודעים 
האמריקאים שאם השוטרים היו נהרגים במהלך המרדף , או נורים למוות על ידי 
קינג , היו רשתות הטלוויזיה והאיגוד האמריקאי לחרויות האזרח מאבדים עניין 
בפרשה אפילו לפני מועד ההלוויה . חמישה ימים לאחר הפגיעה בקינג ועוד בטרם 
שכך גל הזעם , כבר התחוללה בלוס אנגלס מערכה נוספת של הדראמה . בליל שבת 
החולף השתוללו מאות בני נוער כמעט כולם שחורים ברחובות וסטווד שבמערב העיר . 
הנערים , שביקשו לראות סרט קולנוע שחור בשם " ניו גק סיטי " , הגיבו באכזבה 
משהסתבר שכל הכרטיסים אזלו . כמה מהם החלו להשתולל וכל השאר הצטרפו . משך 
שלוש שעות רצופות ניפץ ההמון חלונות ראווה ובזז מעילי עור , אופניים , 
ציוד ספורט ומכשירים אלקטרוניים . כ005 , 1 איש נטלו חלק בהשתוללות . המשטרה 
שיגרה לשטח 001 שוטרים שסקרו את ההתפרעות בפאסיוויות . הם עצרו בעדינות 
מודגשת ששה חשודים . " המשטרה פשוט לא עשתה כלום " , התמרמר אחד הסוחרים 
המופתעים באוזניו של כתב עיתון מקומי . " הם פשוט עמדו והסתכלו " . לא היה 
כל קושי לפענח את המסר הציני שאותו שיגרה המשטרה לתושביה : אתם יכולים למתוח 
ביקורת על אלימות היתר של כוחות החוק , או ליפול קורבן לאלימות של כוחות 
הפשע . ראו מה קרה לווסטווד אחת משכונות היוקרה של העיר . הברירה היא 
שלכם . 
