ביום שלישי בשבוע שעבר , כאשר משלחת של אישים פלשתינים נפגשה עם שר החוץ 
האמריקאי , גיימס בייקר , בביתו של הקונסול האמריקאי בירושלים , הוצפו 
רחובות הערים בגדה וברצועה בססמאות ובכרוזים נגד המפגש ונגד האישים שהסכימו 
להשתתף בו . כמה מהססמאות נשאו אופי של איום ממשי כלפי האישים . " אוי 
למי שילחץ את ידו המגואלת בדם של בייקר " , הזהירה כתובת שנמרחה על בית בירושלים 
המזרחית . " חוסייני וסניורה , אתם אות הקין והערווה של העם הפלשתיני " , 
קבעה כתובת שנייה שהופיעה בשכם וברמאללה . ואילו על ביתו של פייסל אל - 
חוסייני בשכונת סוואנה בירושלים המזרחית התגלו בבוקר המפגש עם בייקר לא 
פחות מחמישה ציורי גרפיטי וססמאות של החזית העממית . אחת מהן הזהירה : 
" אוי למי שיעביר את מדיניות האויבים , השואפת לחסל את המהפיכה ולבטל את 
קיומו של אש"ף " . ביומיים שקדמו למפגש אף נזרקו אבנים לעבר ביתו של חוסייני . 
ביום המפגש פורסם כרוז שכינה את האישים : " תחליפים ואופציות עלובות לאש"ף , 
אשר גורלם יהיה מוות כבר בראשית דרכם " . בכנס גדול שהתקיים בתיאטרון אל - 
חכאוותי , במזרח ירושלים , לאחר המפגש עם בייקר בהשתתפותם של מאות , ספגו 
האישים עלבונות וגידופים . " סרסורים " , כינה אותם אחד המשתתפים . בסוף 
השבוע יצאו אישים אחרים בשטחים בהתקפה גלויה על משתתפי המפגש , ביניהם באסם 
שקעה , ראש עיריית שכם לשעבר , ואסעד אל - אסעד , מזכ"ל אגודת הסופרים 
הפלשתינאים בשטחים . אסעד אף אמר : " הנפגשים עם המשלחות הזרות נבדלים 
מאחרים בכך שהם מדברים באנגלית ובצרפתית . כישורים אלה אינם הדרך לפתרון " . 
אלה הן מקצת מהתופעות שאיפיינו את הרחוב הפלשתיני באמצע השבוע שעבר . דווקא 
על הרקע הזה אפשר להעריך את האומץ האישי של אנשים כפייסל אל - חוסייני , 
אליאס פרייג , זהירה כמאל ויתר חברי המשלחת , שלא ויתרו על המפגש על אף 
התנגדות הרחוב . הם הוכיחו ההיפך מהטענות התכופות על מיעוטם של גילויי 
מנהיגות בקרב הפלשתינאים . אלא שמה שנתפס בקרב ישראלים ואמריקאים כגילויים 
של מנהיגות אינו נתפס כך בשטחים . תופעה מדהימה אחת בשטחים כיום היא המידה 
של הטלת - דופי במה שמוכר בקרב צרכני התקשורת הישראלים והמערביים כ"מנהיגות 
המקומית " של הפלשתינאים . בהיעדרן של בחירות חופשיות בשטחים , אי - אפשר 
לקבוע בוודאות לאיזו מידת אהדה הם זוכים , אך כל משאל מקרי מעלה תוצאה דומה : 
הרחוב הפלשתיני אינו נותן אמון באישים המוכרים כ"מנהיגים בשטחים " , אינו 
עומד מאחוריהם ואינו מעוניין להפקיד את גורלו בידיהם . " מה שאתם קוראים 
מנהיגות היא רק יצירה של התקשורת " , אומר עיתונאי מקומיקפתמונה1 , 9פ3מירושלים 
המזרחית . " המדיה בנתה את האנשים האלה , אך אין להם שום אשראי מהאוכלוסייה " . 
מיהו מנהיג אותנטי ? " האנשים שסבלו . האנשים שבשטח . אלה שנותנים הוראות , 
חוקרים חשודים בשיתוף פעולה , ואם יש צורך , גם מוציאים להורג . האנשים 
שכלואים באנצארים . הקאדרים של שכבת האמצע , החיים וסובלים עם כולם ואשר 
התושבים נתונים למרותם " . מי זה חוסייני ? מי זאת בכלל עשראווי ? מי זה 
טריפי ? שואלים בכפרים ובמחנות הפליטים בביטול . איך אפשר להסביר את ההתנערות 
של הרחוב הפלשתיני מהאישים שהקהילה הדיפלומטית הזרה והציבור הישראלי מכירים 
כמייצגיו ? במי מוכנים הפלשתינאים בשטחים להכיר כמנהיג אותנטי ? איך אפשר 
לפרש את ההתנגדות העממית העזה למפגש בייקר , דווקא בשעת שפל זו של התנועה 
הלאומית הפלשתינית ? לא הכל מודים בכך , אבל הרחוב הפלשתיני עבר טראומה 
איומה כתוצאה מכישלונו של סדאם חוסיין . משנודעו ממדי התבוסה , היו תופעות 
של מריטת שערות והטחת ראשים בקיר . בכמה מקומות בגדה לקו אנשים בהתקף - 
לב מרוב התרגשות . מספרים אף על בעלים שגירשו את נשותיהם מכעס ותסכול . 
סדאם היה קרן של אור ותקווה אחרי שלוש שנות אינתיפאדה שלא הביאה הישגים 
ממשיים . משהתמוטטה האופציה הסדאמית , ובמהירות שאיש לא ציפה לה , שקעו 
הפלשתינאים במרה שחורה . ומעל לכל , מרחף משבר כלכלי מעמיק . כמעט % 08 
מעובדי השטחים שהתפרנסו בישראל לפני המשבר במפרץ , לא חזרו לעבודתם . שנת 
המס החדשה התחילה בעוצר , והסוחרים ובעלי העסקים הקטנים אינם יודעים איך 
להתמודד עם השפל . בנוסף לכך , עובר גל של עבריינות פלילית על השטחים , 
פריצות לבתים ומעשי שוד . השוטרים המקומיים התפטרו , ולצבא יש משימות 
אחרות . יש תחושה שהשלטון המרכזי נחלש , אומרים בשטחים . במחנות הפליטים 
ברצועה מצביעים תושבים על הגוקים שבבקתות ואומרים כי חייהם טובים יותר . 
" אנחנו מרגישים כאילו שפכו עלינו דלי של חרא " , מתאר זאת באסם עיד , 
תחקירן השטח של ארגון " בצלם " , שרוב משימות התחקור וגביית העדויות של 
הארגון מוטלות על כתפיו . באסם הוא תושב מחנה הפליטים שועפט . כמי שיושב 
בתוך עמו , הוא מיטיב לתאר את הלכי הרוח העממיים . אולי כדי לצאת ממצבם 
הרע צריכים הפלשתינאים דווקא לתמוך בחוסייני ובחבריו , שיצאו להיפגש עם 
בייקר ? שאלתי אותו . " אנשים מוכנים לחיות בחרא עוד שנה , אבל לא להישאר 
בו עוד חמש שנים , כפי שהם מאמינים שיקרה אם אלה ינהלו את העניינים . האישים 
האלה לא נבחרו ואין להם סמכות לדבר בשם העם הפלשתיני . בשם הפלשתינאים יכול 
לדבר רק ערפאת " , הוא אומר . " ערפאת כבר 02 שנה מנהיג . הוא קיבל חזקה 
על הרכוש הזה שנקרא מנהיגות העם הפלשתיני , ואסור לגעת בו " , אומר באסם , 
אבל הוא עשה טעות גדולה כאשר נתן אור ירוק למשלחת הפלשתינית . " כבר היינו 
בסרט הזה הרבה פעמים . אנחנו זוכרים את הדיאלוג עם האמריקאים שהיה בתוניס 
ונמשך ששה חודשים . מה יצא לנו מזה ? אפילו אחרי חצי שנה של פגישות , 
כשערפאת ביקש ויזה לניו יורק לנאום באו"ם , האמריקאים סירבו והיה צורך 
להעביר את הדיונים לזנווה . אם הדיאלוג בין הנהגת אש"ף לאמריקאים נכשל , 
מה יועילו הניסיונות הללו של האישים מהשטחים ? פייסל ועשראווי ישברו את 
הקרח ? פוליטיקאים גדולים מהם ניסו ולא הצליחו " . מי שנחשבים מנהיגים , 
מנותקים מהעם , הוא אומר . " הם לא יודעים מה העם רוצה והעם לא מאמין 
בהם . הססמאות ברחובות מעידות מה בדיוק האנשים חושבים . העם לא רצה את 
המגעים עם בייקר , וזה המסר ששלחו הרוצח מקרית היובל והדוקרים ברמאללה 
ובחברון , שרוב הפלשתינאים מתנגדים להם . אנחנו בתהליך של בניית מדינה 
וצריך להתחשב בדעת התושבים . העם לא מתנגד שהפלשתינאים יישבו עם האמריקאים , 
אלא דורש שהמגעים יתנהלו ברמה הגבוהה ביותר . ראש מול ראש ולא זנב מול 
ראש . כשבייקר או בוש ייפגשו עם ערפאת , חוואתמה , חבש ושייח יאסין , 
נוכל לומר שהאמריקאים באמת רוצים לפתור את הבעיה הפלשתינית " . באסם עיד 
מנסה להסביר מדוע האישים הפלשתיניים לא מקובלים על פלשתינאים רבים : " הם 
פועלים בחשאי ומרוחקים מהעם . מתי הסתובבו בכפרים במהלך האינתיפאדה ? מה 
הם יודעים על הסבל של העם ? אם בתקופות הקשות אתה מרוחק מעמך , מה אתה 
מצפה ממנו ? אומרים לי אנשים : האם אין לתושבי עווארתה ( כפר ליד שכם ) 
, שנתונים שבועיים בעוצר רצוף , זכות לדעת מה חוסייני מבשל להם ? כך 
גם לגבי אנשי גבליה ואל - בוריג , המגינים על הבעיה הפלשתינית בנשמתם . 
העם רוצה להיות שותף להחלטות " . טיעונים מסוג זה נשמעים לרוב . בכנס באל - 
חכאוותי בשבוע שעבר תקף הקהל את חוסייני ועמיתיו על שכרוזי האינתיפאדה מנוסחים 
בחדרי - חדרים מבלי להיוועץ בתושבים . חוסייני הסביר את הנתק הזה במציאות 
האינתיפאדה ובכישלונן של הוועדות העממיות . הניסיון למסד את האינתיפאדה 
נכשל למעשה , ודרגי הביניים של השדה אנשי הוועדות העממיות וכוחות ההלם 
נעצרים שוב ושוב ומושלכים לכלא . צווי הגבלה שהטילו שירותי הביטחון על 
אנשים כחוסייני , ומאסרם של אישים אחרים , תרמו לנתק הזה . חוסייני הביע 
דאגה כי הפולמוס בין הארגונים השונים בכפרים נושא אופי של ריב חמולות , 
וקרא לחזור ולשלב חוגי ציבור רחבים יותר בהפגנות , כדי למנוע מצב של דו - 
קרב בין הצבא לבני הנוער בלבד . גם ריאד מלכי , איש החזית העממית , שהחרים 
את מפגש בייקר , התריע במהלך הכנס מקרע גלוי . וזהירה כמאל , המזוהה עם 
פלג עבד רבו בחזית הדמוקרטית , הזהירה כי נשקפת סכנה לאחדות המפקדה המאוחדת . 
הדברים משקפים את הצומת ההיסטורי שאליו הגיע העם הפלשתיני . מול הזדמנות 
פוליטית שעלולה לחמוק , מתלבטים הפלשתינאים בבעיות הנהגה קשות בפנים ובחוץ . 
האישים הבכירים בשטחים חייבים לנהוג עתה בזהירות במשחק הפוליטי . בפנים 
אין להם גיבוי ציבורי מובטח , ואילו כלפי חוץ הם תובעים את חלקם . לאישים 
אלה יש שוליים צרים לפעולה " . בשוליים הצרים האלה מנסים האישים לפעול ולהוביל 
להידברות עכשווית עם האמריקאים , שרק אתמול כונו " כופרים " ו"בני שטן " . 
הרחוב הפלשתיני בשטחים , השרוי עדיין תחת רושם התבוסה העיראקית , מתקשה 
בינתיים לחשוב במונחים פוליטיים , וזו אולי חלק מהטרגדיה שלו . ההתעקשות 
על הצורה עלולה להשאיר אותו ללא התוכן . " בזמן האחרון אני מאבד את היכולת 
להידבר עם ידידי הפלשתינאים בשטחים " , אמר לי מכר , מורה ערבי מהגליל . 
" יש נתק גדול בין ההנהגה לרחוב . רוב האישים באו ממשפחות מסורתיות , 
והם נראים כמי שלא ליכלכו אף פעם את הידיים , בזמן שההמונים חיים במזבלה . 
זה מקור הניכור . גם הסיטואציה האובייקטיווית של הכיבוש מקשה על יצירת 
המגע . בשכם ובחברון רואים את חוסייני רק בטלוויזיה , עם העניבה . אין 
אפשרות לקיים אסיפות - עם כמו אצלנו , בישראל . הפלשתינאים הגיעו לשעת 
מבחן , אך לא מסוגלים להתמודד עם ההזיות הלאומיות שלהם . אני אומר להם : 
שוורצקופף ובוש תקעו את האצבעות שלהם לתוך העיניים של הערבים , ובכל זאת 
העיראקים יושבים ומדברים אתם , אז למה שאנחנו נחרים את בייקר , שמעולם 
לא פגע בנו ? אני אומר לאחי מהשטחים : יש לנו בית עם כניסה נמוכה . כדי 
להיכנס , צריך לכופף קצת את הראש , אבל אתם מתעקשים דווקא לשבור את המשקוף 
במוטות ובפטישים , כדי להיכנס זקופים . תזכרו שלנו אין כוח . וגם אם 
היה לנו כוח , תראו מה קרה לעיראקים במלחמה . אם אנחנו רוצים להיכנס סוף - 
סוף לבית , אין ברירה : צריך להוריד קצת את הראש " . 
