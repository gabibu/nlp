גם עיריית תל - אביב מנסה לייצא לרשויות אחרות ידע שצברה בהיערכות החירום . 
בעירייה מכינים ערכת הדרכה , המורכבת מקלטת וידאו וחומר בכתב . הבסיס 
לערכה יהיה , ככל הנראה , הצעה מפורטת שהוכנה באגף לשירותי רווחה בעירייה 
להיערכות עירונית רב - מקצועית לשעת חירום . התוכנית נהגתה בעיצומו של מצב 
החירום . היא הוכנה בידי צוות שכלל את זאב פרידמן מנהל האגף לשירותי רווחה 
בעירייה , ד"ר שולמית לוינסון מנהלת השירות הפסיכולוגי החינוכי בעירייה , 
ד"ר דן סילברברג מנהל האגף לרפואה ציבורית בעירייה וד"ר נתי לאור , ממונה 
חירום על בריאות הנפש בת"א . הצעת התוכנית גובשה על בסיס מודל להתערבות 
רב - מקצועית של ד"ר מרדכי בן - יקר ולוותה בייעוץ צמוד שלו . התוכנית מציעה 
היערכות לפגיעה קונוונציונלית , לא קונוונציונלית , ולפגיעה המונית . 
מוצע כי בקרבה למקום הפיגוע ( אם זו פגיעה קונוונציונלית ואו המונית ) , 
או במרחק בטוח , למקרה של פגיעה כימית , יוקם מטה אזורי שירכז את כל פעילויות 
הפינוי והטיפול בנפגעים וברכושם . מטה זה יאויש מיד באנשי רווחה וסיעוד , 
וכן פיקוח והנדסה , ובתוך 42 שעות בנציגות של מס רכוש . לכל המערך הזה 
הוכנה טיוטה לטופסי רישום , מעקב ובקרה של המפונים , שיוזנו למחשב . חוליית 
קישור מטעם אגף הרווחה תעמוד בקשר עם המפונים לבתי חולים . אלה ילוו את 
הנפגעים וידאגו למחסורם . לקח עיקרי , שייושם בתוכנית זו , הוא הקמת מרכזי 
קליטה אזוריים למפוני הדירות שייפגעו , שיספקו מקום מגורים זמני , לפרקי 
זמן של עד 41 יום ויותר . הטיפול במרכז מחולק לארבעה שלבים טיפול ראשוני , 
עד 84 שעות לאחר הפגיעה ; טיפול דרג א , עד שבוע לאחר הפגיעה ; טיפול 
דרג ב , 741 יום לאחר הפגיעה ; טיפול בדרג ג , במשך 41 יום ויותר , שבסיומו 
מוחזר המטופל לביתו ולקהילה . עורכי התוכנית ממליצים כי צוות בריאות - נפש 
יתערב מיד בטיפול במשפחות הנפגעות ולא ימתין עם הטיפול לשלבים מאוחרים יותר . 
בנוסף למרכזי קליטה , מומלץ לשריין למקרה של פיגוע המוני " מרכזי שהייה " 
למפונים , שיפוזרו ברחבי העיר ובסביבתה וייפתחו בהוראת ראש מטה מל"ח ( 
משק לשעת חירום ) . מרכזים אלה ישמשו אכסניה ארעית למפונים עד 84 שעות . 
בעת פגיעת נשק קונוונציונלי האכסניה תהיה קורת - גג ארעית , עד לפינוי 
התושבים למרכזי הפינוי או לבתיהם . מרכזי השהייה , שמומלץ להקימם במתנ"סים , 
בתי ספר או מוסדות ציבור גדולים , ישמשו בעת פגיעת נשק כימי כקורת - גג 
עד שהאזור הפגוע יטוהר . כמרכז שהייה ישמש מבנה ציבורי מרכזי שבו עשרה חדרים 
לפחות ואולם מרכזי היכול להכיל 001005 מנפשות . קביעת המקומות תיעשה על 
ידי ועדת פס"ח ( פינוי , סעד , חללים ) סמוך לזמן הפיגוע , לפי רשימה 
שהוכנה מראש . גם מרכז השהייה האזורי יאויש באנשי מקצוע מתחומי הרווחה , 
בריאות - הציבור , בריאות - הנפש . מרכז השהייה יכלול פינות מנוחה והפעלה 
למפונים באולם מרכזי , מוקדי קליטה ומיון , עזרה ראשונה , מפקדה , מחסן 
ציוד , חדרי צוות . העיריות לא נערכו לפינוי המוני של תושבים מהערים . 
התוכנית הנזכרת לעיל עוסקת בפינוי של כמה אלפים בודדים מתושבי העיר . בתשובה 
לשאלה באחת ממסיבות העיתונאים במלחמה אמר ראש עיריית תל - אביב , שלמה להט , 
כי ההחלטה על פינוי המוני של תושבים מעיר , כמו בלונדון בימי הבליץ , 
נתונה בידי הממשלה , והיא גם זו שצריכה לתת את הפתרונות לכך . בעיריית 
תל - אביב נערכו לפינוי של עוד כאלפיים איש בלבד . מעבר למספר זה מערך החירום 
העירוני היה קורס . בהג"א ציינו כי קיימות תוכניות - מגירה למקרה שיהיה צורך 
בפינוי המוני עד כדי חלקי ערים , ערים שלמות או יישובים אך יש לעדכנן 
בעקבות המלחמה האחרונה . יש להכין מרכזי פינוי המוניים מחוץ לערים פגועות . 
כל ראש רשות מקומית יהיה חייב לדעת לאיזה מרכז פינוי יפונו תושבי יישובו . 
למעשה , כבר הוחל ביישום לקח זה וצוות בין - משרדי שמינה שר השיכון , 
בראשותו של מנכ"ל חברת " עמידר " , אורי שני , הצמיד לכל רשות מקומית באזורים 
א וב בתי מלון שאליהם יפונו נפגעי טילים . מקצת בתי המלון שנקבעו לעניין 
זה רחוקים ממקום היישוב , והדבר עורר תרעומת אצל חלק מראשי הרשויות , שיזמו 
התקשרויות נפרדות עם בתי מלון יקרים בתחומיהם . אחרים קבעו מוסדות ציבור 
כמוקדי פינוי למקרי חירום . יש המדברים גם על הקמת מחנות אוהלים זמניים 
למפוני פגיעה המונית . במלחמה שהסתיימה עתה הוכח כי מערכי החירום בעיריות 
מתקשים לעמוד בפינוי ובשיקום ונדרשים לסיוע של רשויות סמוכות . בכתבה קודמת 
העליתי את הרעיון של הקמת איגודי ערים להיערכות בשעת חירום . הרעיון נקלט , 
וביוזמת פורום ערי גוש דן הוחל ביישומו . צוות בראשותו של ראש עיריית פתח - 
תקוה , גיורא לב , הכין תוכנית סיוע הדדי בין רשויות למקרה חירום , וגוש 
דן חולק לצורך זה לאזורי - משנה . הרשויות המרכיבות כל אזור הן אגד ערים 
משותף לחירום , וכל מערך החירום בכל רשות מועמד לרשות אחת הרשויות באזור 
שנפגע מירי טילים . בכל אזור נקבעה רשות מקומית אחת , בדרך כלל העיר המובילה , 
כמרכזת טיפול החירום באזורה . הסדר זה כבר יושם כאשר אחד הטילים נפל ביישוב 
קטן בתל - אביב רבתי . היערכות העורף , ובתוך זה המקלט והטיפול בציוד ההתגוננות 
מפני לוחמת גזים , עוד ייחקרו ויתועדו . אך כבר ברור שהעורף הישראלי מוכן 
היום טוב יותר כמובן , לא ברמה משביעה רצון למלחמה הבאה מאשר היה בהיפתח 
המלחמה שהסתיימה עתה . 
