הבחירות המחודשות לאגודת הסטודנטים של אוניברסיטת תל אביב יתקיימו ביום ד 
הקרוב ( 02 במארס ) , ובאופן ידני , כך החליטה אתמול ועדת הבחירות של 
האגודה . הבחירות שהתקיימו שלשום בוטלו משום שתוצאות ההצבעה נמחקו מן המחשב . 
נציגי הסטודנטים דחו את הצעת האוניברסיטה לקיים סיבוב שני של בחירות ממוחשבות 
לאחר שיפורים שיוכנסו בתוכנה של מרכז המחשבים האוניברסיטאי . הסטודנטים 
אף דורשים מהאוניברסיטה לפטור אותם מתשלום עלות הבחירות שבוטלו . לטענתם , 
הם התנגדו מלכתחילה לביצוע הבחירות בשל עלותן הגבוהה ובשל חשש לתקלות . 
עלות הבחירות הממוחשבות מגיעה ל56 אלף שקל לעומת 42 אלף שקלים שעלו הבחירות 
הידניות בשנה שעבר . זהו המועד השלישי שנקבע השנה לבחירות לאגודת הסטודנטים . 
המועד הראשון נקבע ל61 בינואר , יום לאחר פקיעת האולטימטום שהציבה מועצת 
הביטחון לעיראק אז בוטלו הבחירות בשל המצב במפרץ . 
