מנהיגים פלשתינאים בכירים בשטחים ובתוניס מתארגנים להדיח את ראש אש"ף , 
יאסר ערפאת , בגלל כישלונו במשבר המפרץ כך מסרו פעילים בשטחים . הם הסבירו 
כי שיקוליו הבלעדיים והנוקשים של ערפאת גרמו נזק ניכר לעתידם האישי ולעתיד 
הבעיה הפלשתינית . לדעתם , נפגע מעמדו של אש"ף באופן חמור , משום שערפאת 
הימר על הסוס הלא נכון וקשר את עתידו באופן מוחלט בעתידו של סדאם חוסיין . 
לדעתם הפעילים , בעקבות תבוסתו של סדאם חוסיין יעשו ארה"ב , מדינות אירופה , 
מצרים , סוריה ומדינות המפרץ את החשבון גם עם אש"ף . לטענתם , הוחמר מצבם 
של תושבי השטחים בעת המלחמה במפרץ , משום שנפגעו שני מקורותיהם הכספיים 
העיקריים : תמיכת סעודיה ונסיכות המפרץ ; ושכרם של הפועלים הפלשתינאים 
שעבדו בישראל . קפידבינהפעילים בשטחים מדווחים כי בכירים באש"ף בתוניס החלו 
להדליף בגלוי ידיעות לעיתונות הזרה באירופה נגד יאסר ערפאת . העיתון הגרמני 
" ריינפאלץ " דיווח כי למרות שבפומבי מתיישרת ההנהגה בשטחים עם עמדת אש"ף 
המוצהרת , התומכת ללא סייג בסדאם חוסיין , חלה בפועל אכזבה מעמדה זו . 
האופוריה ששררה בתחילת הפלישה העיראקית לכוויית התחלפה בתחושת אכזבה ותסכול . 
אישים ידועים בשטחים אמרו שלא לייחוס , כי על פעילי אש"ף להתרכז בכל הערוצים 
הדיפלומטיים , כדי לשמר את מעמדו של הארגון , בעיקר בארצות ערב . הם גילו 
כי כבר לפני שבועות אחדים פנו אל ערפאת בדרישה שלא להטיל את כל יהבו על סדאם 
חוסיין , אלא ליזום פשרה במלחמת המפרץ , שתתבסס על נסיגת צבא עיראק . 
למרות שאחדים מראשי אש"ף תמכו ביוזמה , איים ערפאת להתנקם בפעילים בשטחים 
ובתוניס שהציעו אותה . קפידבינהאישים הפלשתינאים בשטחים טוענים עוד כי קולו 
של ערפאת אינו נשמע וכי הוא מפגין אזלת - יד וחוסר מנהיגות דווקא בשעה שיש 
להעלות את הבעיה הפלשתינית . גורמים פלשתיניים באירופה העריכו שמעמדו של 
ערפאת נמצא בשפל שלא היה כמוהו . האגף הרדיקאלי בפתח מאשים אותו שבתיאום 
עם סדאם חוסיין נרצח אבו איאד , בשל התנגדותו לזהות המוחלטת שבין אש"ף לעיראק . 
האגף המתון בפתח מאשים אותו בגרימת נזק רב לדימוי הפלשתיני ובהסטת דעת הקהל 
העולמית מהבעיה הפלשתינית . פעילי אש"ף בשטחים מעריכים כי הקרע בארגון יתבטא 
בימים הקרובים בהדחות ואולי אף ברציחות . קפידבינמפקדת אש"ף בתוניס עשויה 
לשנות את החלטתה ולאשר לראשי הפלשתינאים בשטחים להיפגש עם מזכיר המדינה האמריקאי , 
גיימס בייקר , בביקורו בארץ . גורמים פלשתיניים בשטחים הסבירו את השינוי 
הצפוי בהחלטה בהצהרותיו האחרונות של נשיא ארה"ב , גורג בוש , בזכות פתרון 
הבעיה הפלשתינית לפי עיקרון " שטחים תמורת שלום " . ראש אש"ף , יאסר ערפאת , 
ואישים פלשתינאים אחרים כבר הודיעו כי הם מקבלים בברכה את הודעתו של בוש . 
מקורות ערביים ציינו אמש כי חלק מהנהגת אש"ף מתנגד לקיום המפגש , משום שארה"ב 
עדיין לא שינתה את החלטתה מיוני אשתקד להשעות את הדו - שיח עם הארגון . 
המתנגדים טוענים כי לא תצמח תועלת ממפגש זה , שרק יסייע ל"מזימות האמריקאיות 
באזור " . לעומת זאת , טוענים התומכים במפגש , כי לאש"ף אסור להסתלק מהמשחק 
הדיפלומטי . עוד מציינים , כי מאז משבר המפרץ ירד הנושא הפלשתיני מהבמה 
וכי על אש"ף להתיר לאישים בגדה וברצועה להידבר עם בייקר כדי להציג בפניו 
את עמדות הארגון ואת בלעדיות ייצוגו את העם הפלשתיני . קפידבינהעיתון " אל - 
פאגר " כתב בגיליונו אתמול כי מפקדת אש"ף בתוניס כבר נתנה אור ירוק לאישים 
בשטחים להיפגש עם בייקר . פייסל אל - חוסייני אמר בתגובה כי האישים בשטחים 
לא ייפגשו עם בייקר עד שלא תפורסם הודעה רשמית של אש"ף בתוניס , המתירה 
להם לעשות כן . חוסייני אישר כי הוא וחבריו מחכים להודעה כזאת . גורמים 
בשטחים אמרו אתמול כי האישים חוששים להיפגש עם בייקר ללא הסכמתו הרשמית של 
אש"ף , שכן הארגון עשוי להתנער מאוחר יותר מההסכמה והם ייקלעו לבעיות פנימיות . 
בשטחים נמשכת התכונה הפוליטית ומצפים כי מפקדת אש"ף בחו"ל תוריד פרופיל ותאפשר 
לאישים מהשטחים להתחיל להוביל מהלך פוליטי , כפי שהיה לפני שנכשל רעיון 
המשלחת הפלשתינית והבחירות בשטחים , בתקופה שקדמה לפרוץ המשבר במפרץ . 
גורמים פלשתיניים סיפרו כי אישים מהשטחים תבעו מערפאת להנהיג הקלות מסוימות 
במשטר האינתיפאדה . עם זאת , מקפידים בשטחים להדגיש כי בכל מקרה אש"ף נותר 
מייצגם הבלעדי . ביום ששי שלח ד"ר סרי נוסייבה , היושב במעצר מנהלי בכלא 
ניצן , מסר בסגנון זה לפלשתינאים : " אנחנו חייבים להיות אופטימיים משום 
שאנחנו נמצאים במצב עדין ומשמעותי . לכן עלינו להכפיל את המאמצים ולהעמיק 
את העקרונות הבסיסיים : הגדרה עצמית , מדינה עצמאית ובעיקר אש"ף הוא 
המנהיג , הדובר והנציג הבלעדי של העם הפלשתיני . יש ניסיונות לעקוף עקרונות 
אלה , אבל אש"ף לא ייפגע " . על הישראלים אמר נוסייבה , שהוא מקווה שהם 
ימהרו להבין שעובדת הקמתה של מדינה פלשתינית עצמאית תשרת את האינטרסים של 
שני העמים . " אני מאמין בעיקרון של שתי מדינות כפתרון אסטרטגי ומציאותי 
ולא רק כפתרון פוליטי , אלא פתרון אנושי ותרבותי " . בעיתון " ירושלים " 
טען ביום ששי הכתב חאלד אבו - טועמה , כי ראשי " המפקדה הלאומית המאוחדת " 
בשטחים ייאותו לחשוף את עצמם , אם יזמין אותם מזכיר המדינה בייקר לפגישה . 
אחד המקורות מסר שבשבוע שעבר דנו פעילים פלשתינאים באפשרות לממש רעיון זה , 
" שיגרום לישראל הפתעה כשיתברר מי באמת עומד מאחורי הגוף החשאי הזה " . 
המקור העריך כי ישראל תתקשה לנקוט צעדים נגד אנשי המפקדה אם ישתתפו בפגישה 
עם בייקר . 
