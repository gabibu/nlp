עם חידוש הקרנות סרטים בשעות הערב מגיע תורם של כל הסרטים החדשים שציפו מראשית 
ינואר , במחסני המפיצים , שימי הטילים יבואו אל סופם . בראשם סרטו החדש 
של פדריקו פליני : סיכום משועשע ומלנכולי של כל דרכו הקולנועית עד כה . 
העלילה האפיזודית , המבוססת על " שירת המטורפים " של ארמאנו קאווצוני 
( שהיה שותף לכתיבת התסריט ) , מתרחשת בטריטוריה של הדמיון , ועוקבת 
אחר קבוצה של הוזים שיוצאים למסע חיפוש אחר עולם טבעי ששאיננו עוד . כמו 
ב"גינגר ופרד " ו"אינטרוויסטה " , זהו קולנוע של געגוע עז , קולנוע של 
זיקנה מתקרבת , צחוק גדול ועצב מהורהר , שמבשר גם את מות הקולנוע . הגיבורים 
הם משורר הוזה ( רוברטו בניני ) ופועל ביוב ( פאולו וילגו ) , שבמהלך 
מסעם הם נתקלים בשורה ארוכה של הרפתקאות וטיפוסים , שיוצרים סביבם יריד 
שבו מיטשטשים בהדרגה גבולותיה של המציאות . סרט שהוא יותר פליני מפליני . 
ליותר מזה אי אפשר לקוות . קפמאפרקסרט סיני שמועמד לאוסקר בקטיגוריה של 
" הסרט הזר " . מלודרמה , שבוימה על ידי ליאו הנג , השייך לחבורת יוצרים 
המכונה " הדור החמישי של יוצרי הקולנוע בסין " . הם החלו ללמוד קולנוע וליצור 
סרטים בשנות השמונים , כאשר המהפיכה התרבותית באה אל סופה . על פי דיווחים 
שמגיעים מסין ומארצות שבהן זכו סרטיהם לחשיפה , הם מושפעים מבמאים יפאנים 
כאקירה קוראסאווה ונאגיסה אושימה ובמאים אירופים כגודאר ופסבינדר , ועוסקים 
בתחומים שגרתיים ולא מסורתיים , בסגנון שיש לו נגיעה עדכנית ביותר לתיאוריה 
ולאסתטיקה הקולנועית בנות זמננו . הסרט מביא את סיפורה של בת איכרים , שנרכשת 
על ידי זקן , בעל בית חרושת לצבעים , המצפה ממנה ללדת לו בן . היא יולדת 
בן לאחיינו הצעיר , והילד שנולד אינו יודע את זהות אביו האמיתי . קפמאפרקמועמדת 
נוספת לאוסקר ניתנה השנה למריל סטריף על תפקידה הראשי בסרט זה . את הספר 
שעליו מבוסס הסרט כתבה קארי פישר , בתם השחקנית של דבי ריינולדס ואדי פישר . 
זהו סיפורה של שחקנית מכורה לסמים , בתה של כוכבת אלכוהוליסטית , שמנסה 
להיגמל מסגנון החיים שאליו נקלעה . פישר עיבדה את התסריט , מייק ניקולס 
ביים , ולצדה של סטריף מגלמת שירלי מקליין את דמות האם , ומלבדה גם דניס 
קווייד ובתפקידי אורח : גין הקמן , ריצרד דרייפוס ורוב ריינר . הספר , 
שהפך לרב - מכר , נחשב לרומן - מפתח , שמתייחס להוליווד ולכוכביה בעין 
אירונית וחושפנית . פישר ניסתה להכחיש , והסרט מרחיק עוד יותר את הסיפור 
ממקורותיו האוטוביוגרפיים . המלודרמה הקומית מעניקה לשתי כוכבותיו את האפשרות 
להיחשף כפי שלא עשו קודם לכן : מקליין מציגה כוכבת מזדקנת ללא איפור , 
וסטריף אפילו שרה קאנטרי . קפמאפרקסרט חדש של הבמאי הצרפתי ברטרן טברנייה , 
שסרטו הקודם " כמה טוב לחיות " מסיים תקופת הקרנה ארוכה ומצליחה . ייחודו 
העיקרי של הסרט בכך שהוא מחזיר אלינו אחרי היעדרות ארוכה את השחקן דירק בוגרד . 
מלודרמה העוסקת ביחסים שבין אב גוסס ובתו ( גיין בירקין ) . זהו קודם 
כל דיוקן של בוגרד ככוכב קולנוע מזדקן , והוא מרכזו הרגשי והדרמטי של סרט 
זה . קפמאפרקברי לוינסון , שזכה באוסקר על " איש הגשם " , חוזר לעיר הולדתו 
בולטימור , שבה מיקם את עלילת שני סרטיו הטובים ביותר : " דיינר " ו"אנשי 
הפח " . סיפור חמישים שנה בחיי משפחת מהגרים , שאביה הגיע לאמריקה ב4191 . 
החלום האמריקאי לא לגמרי מתגשם עבורם , אך אמונתם באמריקה אינה מתערערת . 
הסרט עוקב אחר מהלכיו של חלום במשך שלושה דורות . ארמין מולר סטאל מגלם 
את דמותו של אב המשפחה , ולצדו איידן קווין , גואן פלורייט , לו גקובי , 
אליזבת פרקינס ואחרים . שילוב של אוטוביוגרפיה , נוסטלגיה והרבה געגועים 
לאמריקה שאיננה עוד . 
