תל - אביב תהיה העירייה הראשונה בארץ שתנפיק איגרות בבורסה . ההכנות לקראת 
ההנפקה נכנסו אתמול להילוך גבוה , כאשר הנהלת העירייה אישרה הקמת חברה עירונית 
חדשה אשר תעסוק בהנפקה . על - פי החוק אין העירייה יכולה לגייס הון מהציבור 
ישירות באמצעות הבורסה , משום שהיא מנועה משעבוד נכסיה . על - פי חוות 
דעת משפטית הוחלט להקים חברה עירונית חדשה , שהעירייה תעביר לבעלותה נכסים 
מניבי הכנסה שישמשו הן כביטחון לרוכשי האיגרות והן כמקור הכנסה , שבאמצעותו 
תממן החברה את הריבית שיצטרכו לשלם לרוכשי האיגרות . בין הנכסים שהעירייה 
מתכוונת להעביר לבעלות החברה מצויים בניין העירייה , בניין מנהל ההנדסה 
העירוני , היכל הספורט , חניונים , מגרשי ספורט , אולמות תרבות ועוד . 
העירייה תשלם לחברה שכר דירה חודשי עבור השימוש במבנה העירייה , בבניין 
מנהל ההנדסה ובמבנים האחרים שבהם היא משתמשת . הכוונה היא שבאמצעות החברה 
החדשה תגייס העירייה מהציבור 05 מיליון דולר לצורכי פיתוח . החתמים על ההנפקה 
יהיו מוסדות בנקאיים , וכבר החלה תחרות בין הבנקים על זכייה בזכויות החתם . 
משרד האוצר ומשרדי הפנים אישרו לעיריית תל - אביב לגייס הון מהציבור באמצעות 
הבורסה . חבר מועצת עיריית תל - אביב , יאיר רוטלוי , לשעבר ראש לשכת החברות 
העירוניות בעירייה שדחף להנפקה , אמר כי האג"ח העירוניות יהוו השקעה בטוחה 
לא פחות מאלה הממשלתיות . " עיריות גדולות בעולם , כמו ניו - יורק , 
מגייסות הון מהציבור באמצעות הבורסה ובהצלחה " . 
