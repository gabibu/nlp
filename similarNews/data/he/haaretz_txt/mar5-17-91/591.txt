מעצרו של נחשון וולס מקרית - ארבע , החשוד המרכזי ברצח הערביה עזיזה סאלם 
גאבר ליד קרית - ארבע , הוארך ביום ששי ב51 יום בבית משפט השלום בפתח - 
תקוה . מעצרו של חברו , אריאל כוזריאל הוארך בשבעה ימים . וולס , בן 43 , 
עולה חדש מארה"ב , כבר הודה במעשה ושחזר אותו בפני מצלמות וידאו . הוא 
טען כי יזם , תכנן וביצע את הפיגוע לבד ב6 באוגוסט 09 כנקמה על הרצח של 
הנערים הירושלמים רונן קרמני וליאור טובול , שעות אחדות לאחר שנמצאו גופותיהם . 
באותו לילה הכין וולס מארב לצד הכביש , סמוך לקרית - ארבע , וכאשר עברה 
מכונית ערבית במקום הוא ירה לעברה . כדור אחד ניפץ את השמשה האחורית והקליע 
פצע את האשה אנושות בראשה . הנהג נפצע בכתפו והצליח להגיע במכוניתו לבית - 
חולים בחברון , שם נקבע מותה של עזיזה סאלם גאבר ( 52 ) . בחיפוש בביתו 
של וולס נמצא רובה מסוג קרבין , שהובא מארה " ב והוחזק על - ידו בניגוד 
לחוק . המשטרה תקח את הנשק לבדיקה במעבדה בליסטית . נציג היחידה לחקירת 
פשעים במשטרה , פקד אהרן גרונדמן , אמר כי המשטרה מבקשת לבדוק אם וולס 
מעורב בניסיונות פיגוע נוספים נגד ערבים . סניגורו של וולס , עו"ד מיכאל 
אדיר - עם טען כי שני אנשי שב"ך הגיעו לביתו של החשוד והסבירו שכדאי לו למסור 
גרסה מפלילה , שאם לא כן ייעצרו כל חבריו הקרובים בקרית - ארבע . הסניגור 
ציין , כי החשוד חולה אפילפסיה שאינו לוקח תרופות בעת המעצר , ולכן ביקש 
לקצר את תקופת ל7 ימים . שופטת בית משפט השלום בפתח תקוה , שרה פריש , 
הורתה כי החשוד ייבדק על - ידי הפסיכיאטר המחוזי . אריאל כוזריאל , בן 
34 מקרית - ארבע , שמעצרו הוארך בשבעה ימים , חשוד כי היה שותף למעשהו 
של וולס . פקד גרונדמן , טען כי למשטרה ידוע כי בינו לבין וולס היו קשרים 
הדוקים , ולס אף התגורר בביתו של כוזריאל בשלב מסוים . בחיפוש בביתו של 
כוזריאל מצאה המשטרה שני רובי קרבין , ארגז תחמושת , אקדח ומכשיר מיוחד 
להכנת פיקות של רובה . כוזריאל , אב לחמישה , שעלה מארה"ב לפני 21 שנה , 
הכחיש כל קשר לחשדות . עורך - דינו מיכאל אדיר - עם טען כי מרשו ידע על 
כוונותיו של וולס לבצע פעולות נקם , אולם הוא וחבריו ריסנו אותו וניסו למנוע 
ממנו לבצע את המעשים . הוא טען כי הנשק והתחמושת שנמצאו בביתו שייכים לוולס , 
והם נמצאו אצלו עוד מהתקופה בה התגורר אצלו . השופטת פריש קבעה כי אין ראיה 
הקושרת חשוד זה לרצח , אך יש בסיס לחשד בדבר מעורבותו בפרשה ובמעשי פיגוע 
אחרים . " הוא מצוי בענייני נשק ומקורב למי שמעייניו נתונים למעשי פיגוע 
נגד ערבים " , אמרה . שני תושבים נוספים מקרית - ארבע , שנעצרו בשבוע שעבר 
בחשד למעורבות באותה פרשה שוחררו שלשום ממעצרם . 
