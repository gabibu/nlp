פאריס ( מיוחד ל"הארץ " ) . ממשלת אלגיריה החליטה לגרש את כתב העיתון הצרפתי 
" לה מונד " , גורג מריון , משום שפרסם את הידיעה על ניהול מגעים בדבר 
מתן מקלט מדיני באלגיריה לסדאם חוסיין . הידיעה הוכחשה נמרצות על - ידי משרד 
החוץ של אלגיריה ועל - ידי שגריר עיראק באו"ם . שלטונות אלגיריה אינם שבעי 
רצון מדיווחיה של העיתונות הצרפתית על ההקצנה העוברת על המדינה , וכועסים 
על חברותה של צרפת בקואליציה האנטי - עיראקית . החלטת הגירוש נומקה בכך 
שהעיתונאי חרג מכללי האתיקה העיתונאית בפרסום ידיעה שלא היה לה כל בסיס . 
לה - מונד ניסה להפעיל את השפעתו כדי לבטל את ההחלטה , והסביר כי הוא רואה 
חשיבות רבה בדיווח על המתרחש באלגיריה עבור צרפת , אירופה ומדינות הים התיכון , 
אולם ללא הועיל . בפאריס ראו אתמול את ההחלטה בראש ובראשונה כרמז לצרפת 
כי עליה לנהל מדיניות מבינה יותר כלפי אלגיריה וכלפי ארצות המאגרב בכל הקשור 
לנושאים פנימיים שבוקרו באחרונה בכלי התקשורת בצרפת . כמו כן , ראו בהחלטה 
רמז לכך שארצות אלה מצפות לתמיכה צרפתית משמעותית יותר בעמדותיהם בשאלות 
בין - לאומיות . בראיון לעיתון " פיגארו " שפורסם אתמול , גינה שר החוץ 
האלגיראי , סייד חמד גוזלי , את מדיניות צרפת בסכסוך המפרץ . הוא אמר 
כי צרפת התייחסה בביטול לרגשותיהם של תושבי ארצות המאגרב . 
