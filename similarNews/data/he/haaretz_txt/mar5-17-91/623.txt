סטנלי ספרבר ינצח במוצאי שבת על קונצרט גאלה מיוחד של התזמורת הסימפונית 
חיפה , במעמד שר החינוך והתרבות , כשההכנסות קודש לקליטת אמנים עולים בתזמורת 
חיפה . זמרים אורחים עם עבר אמנותי במטרופוליטן , בסיטי אופרה ובברודווי 
של ניו - יורק הסופרן פמלה הינצמן , המצו - סופרן שירלי לאב והבריטון סטפן 
לו וייט ישירו משירי רוגרס והמרשטיין וממחזות הזמר " דרום פסיפיק " , " אוקלהומה " , 
" המלך ואני " , " צלילי המוסיקה " ו"קרוסל " . מתוך " קרוסל " יבוצע , 
בין היתר , השיר " לעולם לא תצעדי לבד " , שהוא גם שירם של אוהדי קבוצת 
הכדורגל האנגלית ליברפול . אמנם לא לכך הכוונה , אבל אפשר לייחס את מלות 
השיר לעובדה שתל - אביב לא התלהבה מכך שיש פסטיבל ווקאלי מצליח בעכו בפסח , 
והחליטה להקים אחד משלה . בינתיים הפסטיבל הווקאלי בעכו לא התקיים שנה 
אחת לצורך התארגנות , והוא חוזר השנה בכוחות ובניהול מחודשים ( ראו כתבה 
נפרדת ) . אירועי המלחמה הביאו את מארגני הפסטיבל הווקאלי בנווה צדק לקצר 
את האירועים לכדי שלושה ימים בלבד , בין ה03 במארס ל1 באפריל , אבל יהיו 
אלה שלושה ימים גדושי מוסיקה ווקאלית משעות אחר הצהריים עד שעות הלילה המאוחרות , 
באולמות מרכז סוזן דלל ובין האולמות . המנהל המוסיקלי של האירוע הוא סטנלי 
ספרבר , שבין הקונצרט בחיפה לאירוע יספיק גם לנצח בשבוע הבא על התזמורת 
הסימפונית ירושלים - רשות השידור ביצירות דבוזק ( הפתיחה " בחיק הטבע " 
שאותה ביצע עם תזמורתו בחיפה לאחרונה , והסימפוניה מס 6 ; השנה מלאו 051 
שנה להולדתו של דבוזק ) ושירי " השוליה הנודד " של מהלר ( השנה ימלאו 
08 שנה למות מהלר ) עם זמר הבריטון ירון וינדמילר . ספרבר אומר כי כוונתו 
באירוע הווקאלי בנווה צדק לרכז קונצרטים מיוחדים , שאי אפשר לשמוע כמותם 
בכל ימות השנה . לאלה שייכת בוודאי בריגיטה פסבנדר , שתבצע במסגרת זו קונצרט 
של שירי מהלר , שוברט וליסט , בליווי פסנתר . זה ניצול של ביקור הזמרת 
בישראל , והיא תשיר באותו שבוע גם בהיכל התרבות , גם באולם " נגה " עם 
תזמורת ראשון - לציון , וגם בעין השופט . גם בתוכנית בנווה צדק יתארחו 
זמרים עם עבר במטרופוליטן והסיטי - אופרה של ניו - יורק . פריסיליה בסקרוויל 
ודוני ריי אלברט ישירו מתוך " פורגי ובס " , " אאידה " , מחזות זמר אחרים 
ושירי נשמה כושיים בליווי יונתן זק ליד הפסנתר . זק יהיה מלווה עסוק באירוע 
הזה , שכן הוא יופיע גם עם זמרת הסופרן עליזה חן , והחלילנים יוסי ארנהיים 
וראובן סויסה , בתוכנית הכוללת שירי אהבה של פולנק , ראוול , דביסי ואחרים . 
חן זכתה לאחרונה בפרס מטעם קרן ע"ש ריקי ספרבר ז"ל , וב - 11 באפריל תבצע 
את " אילומיניישנס " של בריטן עם הסינפונייטה של באר - שבע . אירוע מיוחד 
יהיה השילוב בין שמיניית ווקאל לאנסמבל מזרח - מערב , בביצוע " טנגיר " 
של ישראל בורוכוב ורפאל זליג , על פי שירים של פאריד אל - אטרש ומוחמד אל - 
אסבגי , וכן את " שדמתי " ואת דבקה רפיח . מקהלות האיחוד והקיבוץ הארצי 
יבצעו יחד עם תזמורת הקיבוצים בניצוחו של אבנר איתי , יצירות של ברוקנר , 
דב כרמלי , חרל"ף , בראון ודוניצטי . מקהלת גיתית , המקהלה הקאמרית 
של תל - אביב ונגני הפילהרמונית יופיעו בניצוחו של מיכאל שני , והמקהלה 
הפילהרמונית של תל - אביב בניצוחו של חרל"ף תשיר משירי באך , בריטן , ברוקנר , 
מוצרט ושלמה גרוניך . רשימת המופיעים היא כמעט אין - סופית : נורית גלרון 
בתוכנית חדשה , אחינועם ניני וגיל דור בתוכנית שכבר אינה חדשה , מקהלת 
גברים מבולגריה ובס הבולגרי ואסן ואסילב , נגן הגיטרה , בלדי אוליאר , 
והזמרת , סיון רותם , קו 4 ו"מע"ם פלוס , וגם " חדר הפסנתר של מוצרט " : 
תוכנית של קריאת מכתבי מוצרט בפי משה בקר וקטעי פסנתר של המלחין בנגינת 
אסתרית בלצן , שזכתה להצלחה בפסטיבל מוסיקה - דה - קאמרה , ותאפשר לנווה 
צדק להשתלב באירועים העולמיים למלאת 002 שנה למות מוצרט . עיריית תל - אביב , 
המארגנת את האירוע , מבטיחה כרטיסים במחירים עממיים : בין חמישה ל03 שקל . 
