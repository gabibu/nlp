( ע ) . בית המשפט המחוזי בתל אביב הוציא אתמול צו מניעה זמני האוסר על 
המפיק והבמאי מנחם גולן לעשות שימוש בספרו של העיתונאי והסופר שלמה נקדימון 
" תמוז בלהבות " , במסגרת הפקת הסרט " באבילון " ( בבל ) . נקדימון 
ומפיק הסרטים האמריקאי לו לנארט טענו , באמצעות בא כוחם עו"ד אוריאל גניהר , 
כי סרטו של גולן , העוסק בהפצצת הכור הגרעיני בעיראק בשנת 1891 , נפתח , 
על פי התסריט , בתיאור מצב בדיוני בו מטוס אזרחי בלתי מזוהה חודר דרך מסכי 
המכ"ם וההגנה של כוחות הקואליציה במפרץ , ומטיל פצצה גרעינית . לאחר הטלת 
הפצצה מופיעה כתובית על המסך בה נאמר : " זה היה עלול להתרחש ולא אירע " . 
בבקשה למתן הצו נטען , כי תרחיש זה הוא הפתיח המדויק של הסרט אותו מתכוון 
לו לנארט להפיק על פי ספרו של נקדימון . נקדימון ולנארט התקשרו ביניהם בהסכם , 
במהלך דצמבר 09 , וניהלו משא ומתן עם מנחם גולן , לשיתוף פעולה , במסגרתו 
מסרו לגולן עותק מהתסריט שלהם . בשלב מסוים התפוצץ המשא ומתן , לאחר שגולן 
הודיע למבקשים כי אין הוא מעונין בשיתוף פעולה . השופט , אורי גורן , אסר 
על מנחם גולן לעשות שימוש בתרחיש הדמיוני , לפיו מטילה עיראק פצצה גרעינית 
על כוחות הקואליציה במפרץ . צו המניעה הזמני ניתן במעמד צד אחד . הדיון 
במעמד שני הצדדים נקבע לשבוע הבא . טרם התקבלה תגובתו של מנחם גולן . 
