ארה"ב במאה ה02 , נשא בשבוע שעבר נאום ניצחון מימי וחסר השראה . אפילו 
בשעת השיא של חייו ושל נשיאותו הוא לא הצליח להידבק באופוריה , שאחזה את 
האמריקאים למשמע גודל ניצחונם במפרץ הפרסי . רק יומיים לאחר שהורה להפסיק 
את האש , מלא לבו להגיד את המלים הבלתי נמנעות : " זה יום גאה לאמריקה , 
ובאלוהים , נפטרנו אחת ולתמיד מתסמונת וייטנאם " . בוש צריך לקוות , שהמלים 
האלה לא ייתקעו בגרונו , כפי שנתקעו מלים דומות בגרונו של מנחם בגין לפני 
שמונה שנים . הוא הכריז מיד עם סיום מלחמת לבנון או מה שהוא חשב לסיום 
מלחמת לבנון כי ישראל מחתה סוף סוף את זכר מלחמת יום הכיפורים . האמת היא , 
כמובן , שהטוטליות של ניצחון ארה"ב מעניקה לדברי בוש סיכוי טוב הרבה יותר 
להתאמת מזה שהיה לדברי בגין . בימים הבאים כנראה יתווכחו באמריקה כיצד יש 
להגדיר את " תסמונת וייטנאם " , לפני שיידעו אם אמנם נפטרו ממנה . האם 
עניינה של התסמונת היה אי - אמון ביכולת הצבא האמריקאי ? אי - אמון ביכולת 
הממשלה לגייס את תמיכת דעת הקהל בשעת משבר ? אי - אמון ביכולת האמריקאית 
להתמודד עם איבה בעולם השלישי ? או אי - רצון לשגר מאות אלפי חיילים אל 
מעבר לים ? אי - האמון בצבא האמריקאי אמנם נמחה , בזה אין שום ספק . בימים , 
בשבועות ובחודשים הבאים עומדת ארה"ב להעריץ את גיבורי המלחמה שלה בטקסים , 
במצעדים , במדליות , באלבומי - ניצחון , בתמונות ובדגלים . גנרל נורמן 
שוורצקופף עב המותניים נוסק עכשיו לגבהים , שבהם התנסו לאחרונה רק גנרל 
דוואייט אייזנהאור וגנרל דאגלאס מקארתור . ביום ו שעבר שידרה אפילו רשת 
טלוויזיה אחת כתבה על סיכויי " נורמן המסתער " ( ) להסתער על הנשיאות 
רעיון הנשמע במקרה הטוב קצת מופרז . רשת טלוויזיה אחרת שידרה ויכוח בין 
פרשנים באולפן על השאלה כבדת המשקל , אם יסכים הקונגרס להעניק לשוורצקופף 
דרגת גנרל של חמישה כוכבים , שכמותה לא ניתנה לאיש מאז מלחמת העולם השנייה . 
תסמונת וייטנאם נמחתה כנראה גם במה שנוגע ליכולת הממשל לגייס לצדו את דעת 
הקהל . אבל צריך מיד להוסיף , כי אם מלחמת וייטנאם היתה נמשכת ששה שבועות , 
גם בה לא היה קשה לגייס דעת קהל . למען האמת , דעת הקהל התחילה לנטות 
נגד המלחמה ההיא רק שנתיים או שלוש לאחר תחילת המעורבות האמריקאית המאסיווית . 
אבל האם הצלחת המלחמה במפרץ הפרסי תמחה את זכר וייטנאם במידה כזאת , שאמריקאים 
יסירו את התנגדותם התרבותית והנפשית העמוקה למלחמות מעבר לים ? גם על רקע 
תהילת המפרץ הפרסי אפשר להטיל בזה ספק . אמריקאים לא רצו להילחם מעבר לים 
שנים רבות לפני שידע מישהו לאיית את שמה של וייטנאם . הם יצטרכו לראות תחילה 
את שפמו של סדאם חוסיין , לפני שירשו לחיל משלוח ענקי לצאת אל מעבר לים 
בפעם הבאה . אבל הנה דבר אחד שאין עליו עוררים : " צבא " , " נשק " ו"כוח " 
חדלו השבוע להיות מלים גסות בתרבות הפוליטית האמריקאית . שר ההגנה , דיק 
צייני , הזכיר באירוניה השקטה והחודרת עמוק שלו את הביקורת הקטלנית על ההתחמשות 
המסחררת של ימי רונלד רייגן . אז אמרו מתנגדיה , שהפנטגון מפזר מיליארדים 
ללא בקרה על נשק ועל ציוד , שלעולם לא יופעלו בקרב . דיברו אז על מכסי 
בתי השימוש , שעלו 004 דולר , ויכלו להיעשות מזהב טהור . " בתי השימוש 
המוזהבים שלנו עבדו לא רע " , אמר צייני לבאי ועידה של חיילים משוחררים בוואשינגטון . 
נראה מישהו מעז להתווכח אתו . 
