אפשר , כמובן , לטעון שנבחרת הנוער שלנו בכדורגל החמיצה את ההופעה בגמר 
הגביע העולמי משום שפתחה בצורה קטסטרופלית את המשחק השני עם האוסטרלים , 
שלשום בסידני , ספגה שני שערי בזק ברבע השעה הראשונה , ולא הצליחה למחוק 
את הפיגור . עובדתית זה נכון . אפשר , כמובן , לטעון שנבחרת הנוער שלנו 
החמיצה את ההופעה בגמר הגביע העולמי משום שהשופט הנורווגי בסיוע הקוונים 
מניו זילנד התנכלו לנבחרתנו , עיוותו את חוקת המשחק ומנעו מאיתנו בצורה 
ברוטאלית שער משווה חוקי שהיה מעלה אותנו לגמר העולמי . עובדתית גם זה נכון . 
אבל אפשר גם לטעון שלהתאחדות לכדורגל בישראל חלק לא מבוטל בכישלון הזה . 
ועובדתית גם זה נכון . בפעם הזו , כמו בפעמים קודמות , שוב הוכח כי ההתאחדות 
לכדורגל בישראל מתנהלת כמו חלטורה חובבנית ולא רצינית . שימו לב לפאראדוכס 
הזה : אחרי ניצחון ישראל 10 בסידני וניצחון אוסטרליה 21 בסידני נוצר שוויון . 
ישראל הבקיעה שני שערים , בסידני אוסטרליה הבקיעה שני שערים , בסידני 
אבל אוסטרליה היא שעולה לגמר העולמי בזכות שני שערי - חוץ . עולם הפוך . 
זה קרה משום שבהתאחדות הישראלית כלל לא טרח איש לדרוש שינוי בתקנון בגלל 
העתקת שני המשחקים לאוסטרליה בגלל המלחמה . ברגע שהמאבק הכפול איבד את שיטת 
בית - וחוץ , היתה ישראל צריכה לדרוש שישונה גם התקנון המבטיח עליונות לשערי - 
חוץ במקרה של שוויון . אם אוסטרליה קיבלה סוכריה והיא נהנית מביתיות כפולה , 
היתה צריכה ישראל לקבל איזה פיצוי אחר . אולי הארכה במקרה של שוויון . 
אולי הכרעה במשחק נוסף . הכיצד אפשר להתעלם מהאבסורד הזה שמי שהבקיע שני 
שערים בבית יעלה משום שמחשבים את שערי - הבית שלו כשערי - חוץ ואילו את 
שערי - החוץ האמיתיים של ישראל מחשבים כשערי - בית ? מישהו חושב , שדבר 
כזה , למשל , היה יכול לקרות גם עם מכבי תל אביב , כדורסל ? מישהו חושב , 
שמקצועני הניהול של מכבי תל אביב , כדורסל , לא היו מרעישים שמים וארץ 
עוד לפני ההתמודדות ? דוגמה אחרת : המאבק הכפול הועבר לאוסטרליה בגלל המלחמה . 
גם משחקי הבית של מכבי תל אביב , כדורסל , הועתקו לבלגיה בגלל המלחמה . 
אבל ברגע שהמלחמה נגמרה עשה מכבי את הכל כדי להחזיר את המשחקים הביתה . 
ואם אין מקום במטוסים לשחקני הקבוצה מברצלונה , לא היסס מכבי לשכור מטוס 
מיוחד כדי להביאם למשחק . וההתאחדות לכדורגל ? גם היא ניסתה ? גם היא השתדלה ? 
יכול להיות שמעמדה של ההתאחדות הישראלית בפיפ"א אינו כמעמד מכבי ת"א בפיב"א . 
בסדר . אבל לפחות להשתדל , לנסות , לזעוק מראש . ההבדל הוא שאת מכבי 
מנהלים מקצוענים שכל ראשם נתון במכבי , ואת ההתאחדות לכדורגל מנהלים בסיגנון 
מיושן , חלטוריסטי , סיגנון הראוי לדור הקודם . 
