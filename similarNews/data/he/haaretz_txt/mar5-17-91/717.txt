הצעת החוק למניעת אלימות במשפחה סעד דחוף , תעלה בתחילת השבוע הבא לקריאה 
שנייה ושלישית בכנסת . הצעת החוק , שצמחה ממסקנות ועדת קרף שדנה באלימות 
במשפחה , אומצה בידי ארבעה חברי כנסת : אברהם בורג ( מערך ) , שרה דורון 
( ליכוד ) , יוסף עזרן ( ש"ס ) ויאיר צבן ( מפ"ם ) . היוזמה להצעת 
החוק באה משדולת הנשים בישראל . לפי הצעת החוק שהוגשה בתמיכת משרד המשפטים 
ובעיבוד עו"ד רבקה מקייס , נציגת שדולת הנשים בית המשפט יהיה רשאי , כסעד 
דחוף הניתן בנוכחות צד אחד , להרחיק בן משפחה אלים לתקופה של שבוע . במהלך 
השבוע יתקיים , בנוכחות שני הצדדים , דיון לגבי הארכת הצו , ביטולו ושינויו . 
מי שיפר את צו ההרחקה ייעצר . ההפרה תהיה עבירה פלילית . עד כה ניתן היה 
להוציא בן זוג אלים מהבית רק במסגרת דיון על מזונות או גירושין . לפי ההצעה 
החדשה , אין צורך עוד לכרוך את תביעת ההרחקה בהליכים משפטיים נוספים . החוק 
לוקח בחשבון , כי במקרי סכסוכים בין בני הזוג , תיתכן גם תביעה קנטרנית , 
וקובע כי אם תוגש תביעת סרק , יוטל על המבקש קנס לפי שיקול דעתו של בית 
המשפט . במחקר אמריקאי של שרמן - ברק שנערך ב4891 , נמצא כי רק % 31 מבין 
בני המשפחה האלימים שנעצרו בעקבות התלונה עליהם , שבו להכות את בני משפחותיהם , 
במחצית השנה הסמוכה להגשת התלונה נגדם , לעומת % 62 מבין אלה שהוזהרו או 
הורחקו מביתם למספר שעות . 
