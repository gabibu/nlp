לא היה זה מקרה שיהודי אמריקה , יותר מכל קהילה אחרת בגולה , חשו את זעזועי 
מלחמת המפרץ . ארצות - הברית היתה המעורבת העיקרית במלחמה ובה הקהילה היהודית 
הגדולה ביותר . בשלוש הקהילות הגדולות באירופה היה המצב שונה ממקום למקום . 
באנגליה , שבה היתה מלכתחילה תמיכה ציבורית רחבה במדיניות התקיפה של הממשלה 
נגד עיראק , היתה חפיפה מלאה בין הקו הממשלתי לרגשותיו של הציבור היהודי . 
בצרפת התייצב מנהיג הימין הקיצוני , לה - פן , להגנת סדאם חוסיין ואף 
ביקר אצלו בבגדד , דבר שלא הוסיף אהדה בציבור הרחב לדעותיו הניאו - פשיסטיות 
והאנטישמיות . בברית - המועצות יצאו השמרנים במפלגה וראשי הצבא בתמיכה נמרצת 
בעיראק ( ונגד תמיכתו של גורבצוב בהחלטות מועצת הביטחון ) . בהפגנתם בלנינגרד 
נישאו כרזות שהאשימו את " הציונים " ( קרי , היהודים ) בתמרן האו"ם 
להחלטות אנטי - עיראקיות . בהפגנה הגדולה שאירגן הצבא במוסקווה נישאו תמונות 
של סדאם חוסיין וכרזות אנטי - ציוניות . באמצעי התקשורת הסובייטיים , שחוזרים 
להיות שוב שופרות השלטון , נעשה ניסיון להבהיל את היהודים בידיעות ובתצלומים 
מבגדד , שהציגו את ההרס בתל - אביב והצליחו להביא לירידה תלולה במספר העולים 
בזמן המלחמה . פגיעת הטילים בישראל המחישה לקהילה היהודית בארה"ב את פגיעותה 
של ישראל וגייסה לתמיכה גם רבים שבשנים האחרונות התרחקו מפעילות פרו - ישראלית 
בשל התנגדותם למדיניות ממשלת הליכוד . חלק מידידי ישראל בקונגרס התנגדו 
למלחמה בעיראק ( חוגים שמאליים וליברליים בקרב היהודים טענו שנכפית עליהם 
כעת השתקת ביקורת מכל סוג שהוא נגד ישראל ) , והקהילה על כל גווניה נדהמה 
מהתפרצות תופעות אנטישמיות בקרב המתנגדים למלחמה בימין ובשמאל הקיצוני בציבור 
האמריקאי . על גבעת הקפיטול גברו , לרוב , העמדות המפלגתיות הרשמיות על 
ההתחשבות באינטרס הישראלי במלחמה בסדאם חוסיין . המפלגה הדמוקרטית התנגדה 
תחילה לתקיפותו של הנשיא בוש , ומבין הסנאטורים היהודים ( ששה דמוקרטים 
ושני רפובליקאים ) התנגדו חמישה לשימוש בכוח צבאי , מוסר ידיעון " המכון 
ליחסי ארה"ב - ישראל " של הוועד היהודי - האמריקאי בירושלים . מתוך 33 
חברי בית הנבחרים היהודים ( 62 דמוקרטים , ששה רפובליקאים ואחד עצמאי ) 
תמכו בפעולה צבאית 71 והתנגדו 61 . גם סנאטורים לא יהודים תומכי ישראל 
מובהקים , כדניאל אינוויי מהוואי , טום הארקון מאיובה , פאול סרבנס ממרילנד 
ודניאל מויניהאן מניו - יורק , הצביעו נגד . בהפגנות האנטי - מלחמתיות בארה"ב , 
בייחוד בהפגנה הגדולה בוואשינגטון בסוף ינואר , צעדו שכם אל שכם והשמיעו 
סיסמאות אנטי - ישראליות אנשי השמאל הקיצוני ואנשי הימין הקיצוני , ותנועות 
אנטי - מלחמתיות אף הודו שקבוצות ניאו - נאציות הצליחו להשתלט על פעילותן . 
בהפגנה בוואשינגטון נראו כרזות עם הכתובת " לא לדם אמריקאי בעד ישראל " . 
" הימין והשמאל הקיצוניים מתמקדים זה שנים ביהודים , או בישראל ובציונות , 
כשעיר לעזאזל בנושאים רבים , וכעת מצאו את עצמם באותו צד בעניין המלחמה " , 
אומר אלן שוורץ , מנהל המחלקה לקשרי חוץ של הליגה נגד השמצה של בני - ברית . 
ארגון לה - רוש הפשיסטי התערב בתנועות האנטי - מלחמתיות ב03 ערים ברחבי 
ארה"ב . " ליברטי לובי " , ארגון אחר בעל גוון אנטישמי מובהק , הפיץ בהפגנות 
עלונים שבהם נאמר שהמלחמה נגרמה " על - ידי מדיניות הנפט האמריקאית , שמעשירה 
ספקולנטים בין - לאומיים , ועל - ידי הלובי הישראלי השולט בקונגרס ורוצה 
לחסל את האיום העיראקי על מעמדה השליט של ישראל במזרח התיכון " . אחת התנועות 
העיקריות נגד המלחמה , " הקואליציה נגד התערבות אמריקאית במזה"ת " , בראשותו 
של רמסי קלארק האנטי - ישראלי ( שהיה היועץ המשפטי של ממשלת ארה"ב ) התירה 
לנציגי ארגונים אנטישמיים לדבר בשמה , כך מסרה הסוכנות הטלגרפית היהודית 
מניו - יורק . גם הוועידה השנתית של " המועצה הארצית המייעצת ליחסים קהילתיים " , 
ארגון הגג החשוב של הקהילות היהודיות באמריקה , שנערכה במחצית השנייה של 
פברואר , התנהלה בסימן מלחמת המפרץ . בסיומה התקבלה החלטה הקובעת ש"אש"ף 
לא יכול למלא שום תפקיד קונסטרוקטיווי בקידום סיכויי השלום " במזרח התיכון . 
" לפני שנה לא היה אפשר להעביר ( בוועידה ) הצהרה כזאת " , אמר מרטין 
רפאל , מנהל המחלקה לענייני ישראל בארגון הקהילות . בדיווחים מהוועידה נמסר 
שדיפלומטים ישראלים התרוצצו באולם הישיבות כדי לשכנע את הצירים להימנע מביקורת 
על המדיניות הישראלית , ולמנוע ביטויי זעם של צירי ועידה רבים על רעיון 
הטרנספר ועל הכללת " מולדת " בממשלה . אך למרות מאמצי הדיפלומטים הישראלים 
חתמו יותר ממאה מנהיגים יהודים שהשתתפו בוועידה על מכתב ששלחו הצירים לבנימין 
זאב בגין בתמיכה בהתנגדותו לצירוף מולדת לממשלה . אך היו שתי דעות על תמימות 
הדעים הפומבית החדשה : " הקהילה היהודית לא יכולה להרשות לעצמה כעת לעשות 
שגיאות . בממשלת בוש יש מי שהיו נאחזים בכל פיצול בקהילה היהודית " , אומר 
ויליאם רפפוגל , מראשי איחוד הקהילות החרדיות באמריקה . לעומתו טוען אלברט 
ורשפן , סגן נשיא " איחוד הקהילות העבריות " ( רפורמיות ) , שאנשים 
בעלי דעות מסתייגות " פחדו אפילו לדבר " בישיבות שבהן נידונה מדיניות הקהילות . 
" איננו יכולים להרשות לעצמנו שוב שסיסמת האחדות תהיה הנושא היחיד על סדר 
היום שלנו " , אומר ורשפן . 
