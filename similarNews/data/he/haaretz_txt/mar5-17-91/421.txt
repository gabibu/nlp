והחל בהזרמת נפט שהפך מדינה זו לאחת העשירות ביותר בעולם . כיום נראה אותו 
אתר עצמו כחיזיון הלקוח מהתופת . בית הזיקוק המודרני הפך לעיי הריסות מעלות 
עשן . צינורות הנפט מעוקמים והלהבות עדיין מרצדות במערכות הזיקוק שפוצצו 
בידי חיילים עיראקיים . לא הרחק משם בוער גם המזח הצפוני שבו עגנו מכליות , 
ופיח עבה העולה מעשרות בארות בוערות בשדה נפט סמוך השני בגודלו בעולם 
עוטף יום אביב שטוף שמש באפלה כה כבדה עד שהטמפרטורה במקום נמוכה בכשבע 
מעלות מבשאר חלקי כוויית . אחמנדי היא שילוב של הים הצפוני הגדול באירופה 
ושדות הנפט של המדרון הצפוני הענקי באלסקה . היא גם המרכז המנהלי לתעשיית 
הנפט הלאומית של כוויית , שמשאביה הופכים אותה לאחד מעסקי האנרגיה הגדולים 
ביותר בעולם . רזרבות הנפט הוודאיות של הנסיכות , המסתכמות ב29 מיליארד 
חביות , עולות בשליש על הרזרבות המשולבות של מערב - אירופה וצפון - אמריקה . 
אף שסדאם חוסיין החזיק בכוויית במשך שבעה חודשים בלבד , יידרש זמן רב בהרבה 
כדי לתקן את נזקי החורבן שנעשה בניצוחו . חלקים גדולים מתשתית הכלכלה והסביבה 
של כוויית נהרסו כליל . כרגע עדיין לא ברור כמה זמן יידרש רק כדי לכבות 
את שריפות הנפט . על פי החישובים נשרף מדי יום נפט גולמי בשווי של כ04 מיליון 
דולר . האש משתוללת ב006 מ059 הבארות הפעילות במדינה ( 053 האחרות ניזוקו 
גם הן ) . כיבוי האש הוא רק חלק מהמערכה : כוחות עיראק ביצעו חבלה נרחבת 
בחוות מכלים , במרכזי איסוף , בצינורות ובבתי זיקוק . במקרה הטוב , אומרים 
מומחי נפט כאן , יידרשו חודשיים עד שלושה לפני שתוכל כוויית לחזור ולייצא 
כמויות נפט משמעותיות . לדברי אחרים יידרשו אולי שנתיים או שלוש לפני שיגיע 
יצוא הנפט לשיעוריו לפני הפלישה . ההרס השיטתי של תעשיית הנפט במדינה בידי 
העיראקים הוא מדד להרס בכלכלה ובתשתית . מומחים אומרים כי עד ל%08 מתעשיית 
הנפט של כוויית ניזוקו או נהרסו על ידי מוקשים וחומר נפץ שהונחו בידי חבלנים 
עיראקיים . עד לשני שליש מיכולת חילול החשמל במדינה יצאו גם הם מכלל פעולה , 
כמו גם חלק גדול מיכולת התפלת המים ורבים מקווי הטלפון . שר התכנון הכווייתי , 
סולימן אל - מטאווה , אמר לא מכבר בתוכנית הטלוויזיה האמריקאית " מול 
פני האומה " , כי בעזרת צוותי צבא אמריקאיים מקווה הממשלה לחדש את אספקת 
החשמל ב%07 מחלקי המדינה בתוך שבועיים . אספקת המים כבר חודשה באזורי מגורים 
רבים . למרבית האזורים מגיעה אספקה חיונית מסעודיה . הכווייתים , שייצור 
הנפט לגולגולת שלהם הוא הגבוה ביותר בעולם , עומדים כעת חמש שעות בתור כדי 
לתדלק את מכוניותיהם . ואכן כל המגזרים בכלכלת כוויית , החל מנפט וכלה 
במלונות , נבזזו ונהרסו כאשר הכוחות העיראקיים הנסוגים חיבלו , גנבו והשחיתו . 
חלק מהאלימות נבע משיקולים אסטרטגים , חלקה מתוך זדון . שסתום הזהב של 
האמיר היה בין הפריטים הראשונים שנעלמו , ומוזיאון הנפט באחמנדי נהרס . 
חלקים מנופצים של התקרה המשובצת מונחים על הרצפה . מים דולפים מצינור וספרים 
קרועים מפוזרים על הרחבה המרוצפת . " מעולם לא העלינו בדעתנו שהרס בקנה 
מידה כזה אפשרי " , אמר עלי אל - גבאנדי , מפקח בכוויית אויל קפמפני . 
" יידרשו אלפי אנשים ומיליארדי דולרים לתקן זאת " , הוסיף אלמולה אוחסאן , 
עמית , שפניו נחרכו בחום הלהבות בצבע תפוז המסתלסלות באוויר מבאר עולה 
באש : " סדאם רצה להרוס הכל והוא התקרב לכך מאוד . אנחנו יכולים לבנות 
מחדש ולהפוך את המקום לטוב יותר מבעבר , אבל זה ידרוש זמן " . קפמאבינלנזק 
בכוויית יש השלכות הרבה מעבר למפרץ הפרסי . כיצואנית נפט מרכזית , תופסת 
כוויית מקום חשוב באיזון הכולל של היצע וביקוש לשוק הנפט העולמי . אף שלא 
יצא כלל נפט בשבעת החודשים האחרונים עקב עיצומי האו"ם על עיראק , עדיין 
מחכים שוקי הנפט בלהיטות לכל סימן שיראה מתי תוכל כוויית להתחיל מחדש בייצור , 
שהסתכם ביותר מ5 . 1 מיליון חביות נפט ליום לפני הפלישה העיראקית . שמועות 
כי העיכוב עלול להימשך חודשיים או יותר , עלולות לדחוף כמה ממחירי הנפט 
הגלמי כלפי מעלה . פקידי נפט כווייתיים אומרים שיצוא כמה סוגי נפט גולמי 
יכול להתחדש מהר יותר . אבל סביר שהשיעור יהיה נמוך ויבוא מקומץ של בארות 
הניתנות להפעלה . יתר - על - כן , רק מחצית הכנסותיה של כוויית באו לה 
מייצור נפט גלמי , שכן האסטרטגיה שלה היתה להתרחב למוצרים מזוקקים ולפטרו - 
כימיקלים בעלי ערך מוסף גבוה יותר . כדי לתקן מערכות אלו יידרש זמן רב יותר . 
ככל שיידרש זמן רב יותר , כך תצטרך כוויית גם לחיות זמן רב יותר ללא הכנסת 
הנפט שתסייע לה לממן את השיקום החיוני . " אנחנו חייבים להתניע מחדש את 
תעשיית הנפט " , אמר עבדול עזיז אל - מנסור , פקיד ממשלה בכוויית סיטי . 
" זאת קדימות ראשונה במעלה . אנו זקוקים לכסף הזה " . לכווייתים עדיין 
יש מאגרים פיננסיים ענקיים , בעיקר תיק השקעות בין - לאומי המנוהל בידי 
" כוויית אינווסמנט אופיס " ( משרד ההשקעות הכווייתי ) שמקום מושבו בלונדון . 
התיק שערכו המשוער הוא לפחות 58 מיליארד דולר , כולל חלקים אדירים בבריטיש 
פטרוליאום קמפני , בדיימלר בנץ ובסנטה פה אינטרנשיונל קורפוריישן . אבל 
הכווייתים מהססים למכור את מנייותיהם למימון השיקום , וייתכן שיעדיפו ללוות . 
יתר - על - כן , העלאת ארוכה לכלכלה הלאומית היא חיונית . ללא זרם הכנסות 
מובטח , בעיקר מנפט , תדמה המדינה לגמלאי החי על קצבתו , יותר מאשר לשחקן 
מרכזי בכלכלה הלאומית . בינתיים מכסה הענן השחור המתפשט משריפות בשדות הנפט 
הכווייתיים חלק גדול מצפון המפרץ הפרסי , ומאיים להשפיע על כל דבר אפשרי , 
החל מנדידת ציפורים וכלה בעונת המונסון . " אין ספק שזה יביא גשם שחור 
וישפיע על האטמוטספירה מכאן ועד פקיסטן ותת היבשת " , אמר שר הנפט של כוויית , 
גבאנדי . " איש עדיין לא החל לעמוד על השפעתו של זיהום כזה על בריאות 
הציבור " , הוסיף . כבר עכשיו מדרבנים סיכויי הרווחים הטובים הלא צפויים 
מהשיקום מרוץ קדחתני על חוזים בקרב כמה מהחברות הגדולות ביותר בעולם . ההיקף 
הפוטנציאלי הוא אדיר : פקידים כווייתים בסעודיה אומרים שכבר נמסרו חוזים 
שערכם נאמד ביותר מ008 מיליון דולר לשלב שיקום החירום הראשוני בן 09 הימים . 
בדרך כלל כיבוי שריפת באר אחת ויחידה עלול לעלות עד מיליון דולר , ובכוויית 
יש לכבות כ006 שריפות כאלו . גבאנדי אומר כי החשבון על תיקון בתי הזיקוק 
וחוות המכלים עלול להסתכם בחמישה מיליארד דולר או יותר . כללית אפשר שיהיה 
על כוויית להוציא יותר מ05 מיליארד דולר כדי לחזור למצבה הקודם . עד כה נמנו 
על הזוכות בחוזים כמה מהחברות האמריקאיות הגדולות ביותר . כל אחת משלוש 
יצרניות המכוניות הגדולות קיבלה חוזה בסך 01 מיליון ויותר על שירותי חירום 
בממלכה . בין הזוכות האחרות רייטון קמפני , בכטל גרוף , מוטורולה , אף - 
אם - סי קורפוריישן וקטרפילר . בכטל מסייעת להנהיג צוות של מהנדסי יעוץ 
שמתפקידם יהיה לעזור לשיקום מערכת הנפט הכווייתית . קטרפילר מספקת ציוד 
כבד . וחוזה בסך ששה מיליון דולר על הקמת שדה תעופה ניתן לרייטון , יצרנית 
טילי הפטריוט . בכטל גם משמשת כמנהלת פרויקט טיהור כתם הנפט במפרץ הפרסי 
שבסיסו בסעודיה . אבל החוזים שעליהם נמסר עד כה הם רק רמז לבאות . אלה חלים 
ברובם על שלב החירום בן 09 הימים לשיקום שירותים חיונים , כמו מים , טלפונים 
וכיבוי השריפות הגרועות ביותר . כוויית צריכה בעצם לבנות מן היסוד חלק גדול 
מתשתית הנפט שלה . כך , למשל , לא נותר לה ציוד קידוח , שלדברי פקידי 
נפט כווייתיים נגנב או פורק בידי הכוחות העיראקיים . צוותים מארצות - הברית , 
מאירופה ומכוויית , פועלים בבהילות כדי לגלות באיזו מידה ניזוקה המדינה . 
צוות המשימה הכווייתי הוא יחידה יוצאת דופן של מהנדסים ומומחים טכניים מהצבא 
האמריקאי , קבלנים אזרחיים כווייתיים וזרים . בראש הקדימויות עומדת המשימה 
לייצב את המצב ולברר מה דרוש לעשות כדי לבנות מחדש את המדינה . " המשימה 
שלנו היא שיקום התשתית החיונית " , אמר הקולונל רלף לוקוקיו , העומד בראש 
צוות המהנדסים הצבאיים האמריקאיים , המפקח על שיקום החירום . חיל ההנדסה 
הנמצא בקשרי חוזה עם כוויית מתכנן להעניק חוזים שערכם המשוער הוא קצת פחות 
מ54 מיליון דולר לעבודות שיקום חירום במדינה . גים פארקר , פקיד - אזרח 
העובד עם החיל , מסביר שעבודות חירום ייעשו במקרים בהם תתקבל החלטה שניתן 
להציל ולתקן את המצב . " אנחנו נפסח על מה שנהרס לגמרי " , אמר . באחמנדי , 
שם מוסיפים שדות הנפט לבעור , הירהר גבאנדי בקול רם גם על נזק אחר . " נפט , 
כסף , תשתית , אותם אפשר להחליף " , אמר , " רק דרוש זמן . אבל את 
האנשים שאיבדנו , להם אין תחליף " . 
