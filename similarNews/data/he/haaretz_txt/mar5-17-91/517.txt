גבר גל הטרור . אחרי 76 הוא גבר בתגובה לכישלונם של צבאות ערב . הארגונים 
הפלשתיניים הגבירו את הטרור , ובלשונם " המאבק המזויין " , כתשובה הנכונה 
בעיניהם נוכח כישלון הצבאות הערביים . ואילו לאחר 37 התפתח גל טרור בתגובה 
ל"סכנה " של התפתחות תהליכים מדיניים ( בעקבות הסדרי הביניים עם מצרים 
וסוריה ) שלא כללו את אש"ף . התקופה הנוכחית , לאחר התבוסה העיראקית , 
משלבת את שני האלמנטים הללו גם יחד . מצד אחד תבוסה ערבית קשה , ומצד 
שני , ראשית המאמצים ליצירתו של סדר חדש במזרח - התיכון שיכלול פתרון הבעייה 
הפלשתינית , אבל ללא אש"ף . סביר להניח שעבור כלל האוכלוסייה בשטחים הצהרת 
הנשיא בוש צריכות להוות מקור של עידוד אלא שגל הטרור , שאנו עדים עתה להתגברותו , 
מקבל את השראתו מגורמים שונים , שחלקם , כגון אש"ף , איננו אמור להיכלל 
בהסדר ובצדק וחלקם , כגון החמאס , איננו מקבל בכלל את הפתרון שיש לארה"ב 
להציע . הסדר אפשר לעשות רק עם מי שמבקש הסדר . אש"ף , על - ידי בריתו 
הנמשכת עם עיראק , בחר באופציה של המלחמה והמאבק ולכן הוא פסול להסדר . 
אש"ף מייצג את מה שאפשר לכנות בצדק כבעיית העם הפלשתיני בפזורותיו , בעייה 
שנוצרה ב84 , ואילו התהליך המדיני הנוכחי נדרש רק לבעיית אוכלוסיית השטחים 
בלבד . ישראל איננה מתכוונת להידרש לפתרון הבעייה הפלשתינית בהגדרתה הרחבה . 
שילוב אש"ף בתהליך הוא מרשם למבוי סתום , משום שאש"ף מייצג לא את הבעייה 
הניתנת לפתרון , אלא זו שאיננה ניתנת לפתרון . אינני דטרמיניסט ואינני מאמין 
במה שמכונה " נצחיות הסכסוך " . אני מאמין באקטיוויזם של שלום . אני סבור 
שתהליך של הסדר שמתחיל על בסיס מה שניתן לפתרון ועוסק בבעייה האקוטית ביותר , 
קרי : האוכלוסיה בשטחים , עתידה להיות לו השפעה מכרעת להתפתחות אווירה 
של שלום ואי - אלימות באזור , גם אם בשלבים הראשונים של התגבשות התהליך 
עלול הטרור להתגבר . משעה שהתהליך יתחיל להתקדם יאבד אש"ף יותר ויותר אחיזתו 
בקרב אוכלוסיית השטחים , אחיזה אותה קנה בשל התמשכות הבעייה ללא כיוון של 
פתרון והודות למסעי רצח והפחדה כנגד גורמים שביקשו לפנות לדרכים חלופיות 
של הסדר שלום עם ישראל , כפי שהיה לאחר יוזמת סאדאת , וגם בזכות בניית 
תשתית ציבורית ממוסדת של תומכים באמצעות מיליארדים של דולרים שהוכנסו לאזור 
מאז שנת 87 . למרבה הצער גל הטרור בטווח הקצר אכן יגבר , אבל כאמור הוא 
ילך ויחלש לדעתי ככל שיתקדם התהליך המדיני . התשובה היא בשילוב של מאמצי 
אבטחה והגנה עם מאמצים אופנסיוויים כאחד . סגירת השטחים היא מרשם יעיל וחיוני 
לטיפול דחוף באירוע דלקתי , אבל היא איננה צריכה להוות תשובת קבע בסיסית 
לבעייה . 
