אילנה כהן , מלבד היותה רקדנית , היא גם כוריאוגרפית ברוכת כשרון . הדבר 
הוברר היטב בצפייה ביצירתה " חצי גלימת מלכות " . ביצירה תלת - פרקית זו 
שרצוי לרכזה עוד קצת פה ושם מצויים מחוליות , יופי חזותי , הבעתיות ודמיון 
בכמויות ניכרות ובאיכותיות משכנעות . אילנה כהן מסוגלת ליצור לא רק פרקי 
סולו שעוצמתם נובעת מיכולתה הטכנית וההבעתית האישית המרשימה , אלא אף דואטים , 
שלישיות ורביעיות , המעידים גם על מידת מקוריות בתפיסה הצורנית . הוכחות 
נוספות לכשרון וליכולת ההרקדה של אילנה כהן הן הביצועים המצוינים של הרקדנים 
אסנת שרעבי וציון מרציאנו , וכמובן של עצמה , והתפקיד המיוחד שיצרה לשחקן , 
לזמר ולנגן הצלו אלי גורנשטיין , העומד במרכזה של " חצי גלימת מלכות " . 
