מתקבל על הדעת שהאיש אכן אמר את הדברים המיוחסים לו . ההכחשה במקרה כזה 
משקפת את חילוקי הדיעות הפנימיים בתוך אש"ף , וייתכן שהופעלו לחצים והאיש 
נאלץ לרכך או לתקן את הודעתו . אש"ף הוא מסגרת קונפדרטיבית של ארגונים , 
ובתוכו קיימות דעות מכל גווני הקשת . כשיתחיל התהליך מדיני יהיו פיצולים 
בתוך אש"ף . עד היום היה לארגונים המרכיבים אותו מכנה משותף מה שהם קוראים 
" המאבק המזויין " , ועדיין אין להם מכנה משותף מדיני . אש"ף הכריז על שינוי 
כיוון מדרך המאבק המזויין לדרך המדינית לפני מספר שנים , אבל ערפאת נקט 
במדיניות רב - ערכית כדי לשמור על שלמות הארגון . מצד אחד הביע נכונות לנהל 
מו"ם לשלום על בסיס 242 , קרי : שטחים תמורת שלום , ומצד שני , כדי לפצות 
הקיצוניים באש"ף המשיך גם בפעולות טרור . אש"ף נקט במדיניות שלזגזגים , 
אבל עקרונית הוא הולך בכיוון של פתרון בדרכי שלום . התהליך לא קודם גם 
באשמת ההנהגה הנוכחית של אש"ף . לפלשתינאים יש בעייה עם ההנהגה הנוכחית , 
שכן הוכח שהיא מהווה מכשול בדרך לשלום , ואני מאמין שבשל כך ההנהגה תוחלף 
ואז ניתן יהיה להאיץ את תהליך השלום . אני לא יכול , אך ברור שממשלת ישראל 
לא תוכל לדבוק לעד בגישה שאש"ף איננו קיים מבחינתה , והוא לא פרטנר למו"ם . 
שכן , אם מדובר על שינוי כלשהו מדובר בשינוי בהנהגת אש"ף , אבל לא בהיעלמותו 
או בהקמת אש"ף ב . להערכתי , בהנהגה העתידית של אש"ף תהיה המנהיגות הפלשתינית 
בשטחים מרכיב מרכזי , אבל בכל מקרה היא תראה את עצמה כמייצגת את אש"ף , 
גם אם לא נרצה להכיר בכך . יכול להיות שפזנר מייצג את הגישה שנשמעת באחרונה , 
לפיה ההישג המדיני הגדול ביותר של המלחמה הזו הוא שאש"ף הוצא כביכול אל 
מחוץ לתמונה . זוהי תמונה מעוותת . מוליכים שולל את הציבור כאשר מציגים 
תמונה כזו . דבר כזה לא קיים גם לאחר מלחמת המפרץ . זה הוכח בהרכב המשלחת 
שנפגשה שלשום עם בייקר בירושלים המזרחית . חבריה הרי הודיעו כי הם שליחי 
אש"ף . הנהגת אש"ף תשתנה , להערכתי , אך הארגון יישאר . לא צריך להיכנס 
לאופוריה מאמירה מתונה כזו , כמו שגם לא צריך להתרגש יתר על המידה מאמירות 
קיצוניות שנשמעות מהצד השני . גם סאדאת , כשבא לירושלים נתן נאום על בסיס 
העמדות הקיצוניות ביותר וכל מנהיגינו החווירו לשמע הדברים חזרה לגבולות 
76 , החזרת מזרח ירושלים , ולמרות זאת התהליך נמשך והגענו להסכם שלום . 
אין יותר דבר שנקרא פתרון ירדני . המלך חוסיין הודיע שלא יהיה מוכן לנהל 
מו"ם בשמם של הפלשתינאים . אנו יודעים שאש"ף מוכן למדינה פלשתינית שתהיה 
במסגרת קונפדרטיבית עם ירדן , לא מדינה עצמאית לגמרי . מדברים גם על מו"ם 
בשני מסלולים עם מדינות ערב לחוד ועם הפלשתינאים לחוד , אבל טועה ומטעה 
מי שחושב שניתן יהיה להגיע להסכם שלום עם מדינות ערביות כסוריה או ירדן לפני 
שהושלם בהצלחה המו"ם עם הפלשתינאים . כורח המציאות והנסיבות ולחץ בין - לאומי 
מאסיווי בראשות ארה"ב יביאו לכך . על מנת לקדם אתהתהליך , שני הצדדים יצטרכו 
לוותר על האידיאולוגיה של אף שעל שבה הן מחזיקות . ישראל בהחלט זכאית לתבוע , 
כי שתבעה בעבר , שסימון הגבולות על בסיס 242 , ייעשה על רקע הפסקת מצב 
המלחמה , האלימות , החרם וכדומה , ולא כתנאי לזה . 
