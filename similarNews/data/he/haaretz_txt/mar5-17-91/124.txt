שם " ( " תרבות וספרות " , 2 . 22 ) , על אבנר הולצמן ועל רשימת הביקורת 
שלו על ספרו האחרון של עמוס עוז " המצב השלישי " . יזהר קובע כי הולצמן 
" לא היה שם " , כלומר , עיין בספר , מצוות אנשים מלומדה , אך לא קרא 
אותו . כל זה אינו לא יכול להתקבל על דעת מי שקרא בעיון את ביקורתו של הולצמן . 
סיימתי לקרוא את ספרו של עוז לפני שהופיעה רשימתו של הולצמן . נהניתי לקרוא 
את הספר , אך גם לי היו השגות , פה ושם , על הכתיבה ובייחוד על דמותו 
של פימה , גיבור הרומאן . כקורא מן השורה שמחתי למצוא ברשימתו של הולצמן 
הסכמה להיבטים שונים של התרשמותי מן הספר . אמת , רשימתו של הולצמן היתה 
ארוכה ואולי מלומדת מדי לטעמם של רוב קוראי ספריו של עמוס עוז , המבקשים 
לקרוא גם ביקורת . אך קורא אינטליגנטי יודע להתמודד עם רשימה מן הסוג הזה 
ולדלות מתוכה את אותם הדברים הבאים לספק את הצרכים שלו לביקורת עניינית ובסיסית 
על מה שקרא . הולצמן בהחלט ענה על צורך זה . מסיבה השמורה עמו , נמנע ס . 
יזהר מלהציג ביקורת משלו על ספרו של עוז . לכן ההשתלחות שלו באבנר הולצמן 
ויש בתגובתו השתלחות חריפה באיש יותר מאשר ברשימתו איננה מובנת ומתגנב 
ספק של חשש , שמניעים אישיים , ולא ענייניים , בגו . 
