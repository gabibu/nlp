פרו של יגאל עילם " ממלאי הפקודות " סוקר שורה של פרשות היסטוריות כדי 
לבחון בעזרתן את אחת השאלות המכריעות ביותר להבנת תולדות החברה האנושית בכלל , 
והחברה המודרנית בפרט : שאלת חלוקת האחריות בין המנהיגים למונהגים , בין 
קובעי המדיניות לבין מבצעיה בשטח , ואף מעבר לזה : ביניהם ובין כלל החברה , 
" האזרחים הפשוטים " , " התמימים " , " החפים מפשע " , כלשון המטבעות 
הרווחות . המבקרים הראשונים של הספר נתפסו מיד למבנה הפרובוקטיווי שלו : 
הספר פותח וגומר בשאלת השמדת היהודים בידי הנאצים . המחבר נאחז בעובדה 
הידועה , המעסיקה את ההיסטוריונים מכבר , שלא נמצאה פקודה מפורשת של היטלר 
להשמיד את היהודים . יש להניח איפוא שלא ניתנה פקודה כזאת , מכל מקום לא 
בהליכים " המסודרים " . ואף - על - פי - כן מנגנון הרצח הענקי פעל היטב 
בכל הדרגים : מפקידים ועובדים זוטרים ועד מפקדי הוורמאכט והאס - אס איש 
איש עשה את מלאכתו . בחינת הסוגייה הזאת והשלכותיה , אף שהיא נוגעת לפרשה 
היסטורית יחידה במינה , ודאי הנוראה ביותר בהיסטוריה החדשה עד כה , משמשת 
לעילם נקודת - מוצא להתמודדות עקרונית עם שאלת האחריות לעוולותיה של החברה 
האנושית המאורגנת בכלל , ולבחינתה גם בעזרת פרשות היסטוריות אחרות . הפרשות 
האחרות הנידונות בספרו לקוחות מתולדות היישוב היהודי בארץ ישראל ומתולדות 
מדינת ישראל : פרשת הפיגוע באוניית המעפילים " פאטריה " ב0491 , עניין 
בריחתם או גירושם של הערבים בתקופת מלחמת העצמאות , " עסק הביש " ב4591 , 
והרצח בכפר קאסם ב6591 . אין צריך לומר , שגם החמורות שבפרשות האלה אין 
בהן אף לא צל - צלו של דמיון , מבחינת הדברים שקרו בהן , להשמדה ההיא של 
מיליוני בני - אדם . דבר זה עולה בבהירות גמורה מקריאת הספר : לא איזו 
השוואה אווילית וגסה היא עניינו אלא השאלה מהי חלוקת האחריות האמיתית בחברה 
המודרנית האומנם המנהיגות היא הנושאת תמיד במלוא האחריות , מתווה דרך ברורה , 
נותנת הוראות מפורשות , והמבצעים בדרגים השונים אינם אלא עושי דברה , 
אם מרצונם ואם בעל - כורחם , ואחריותם איפוא פתוחה ? ושאר החברה , " ההמון 
הדומם " העומדים לכאורה מנגד , חסרי - אונים , האומנם באמת אין להם כל 
חלק בנעשה וידיהם נקיות ? לצורך חקירת הסוגייה הזאת רואה לעצמו עילם זכות 
גמורה להזדקק גם לדגם קיצוני ביותר , הדגם של מנגנון ההשמדה הנאצי : " היטלר 
וההנהגה הנאצית הצליחו לגלגל את מבצעי ההשמדה בלי להזדקק להליך מסודר של 
קבלת החלטות ובלי להפיק פקודת - על מתאימה . עובדה זו אינה מקטינה את אחריותם 
של היטלר וחבר מרעיו , שדחפו והמריצו את התהליך כולו ; אבל היא מעצימה 
בהרבה את אחריותם של המונהגים , מבצעי הפקודות כביכול , המון האנשים הפשוטים , 
שעסקו בהשמדה , או שיתפו פעולה , או העניקו לה ברכה אילמת , או סתם עמדו 
מנגד שכן , מעשים ומבצעים כאלה יכולים לצאת מן הכוח אל הפועל רק במסגרת 
של הסכמה לאומית או קיבוצית הניתנת בקול ענות תרועה או בקול ענות חלושה או 
אף בשתיקה " ( עם 31 ) . הוא רואה לעצמו זכות להזדקק לדגם הזה מתוך הנחה 
שכבר הניחוה אחרים שאין הוא יוצא - דופן ואף לא חד - פעמי בחברה הממוסדת 
המודרנית גם אם הרבה נסיבות אחרות חייבות לחבור יחד עד שיוליד תוצאות הרסניות 
כל - כך . אף שלגודל הפשע , ובייחוד לאופיו , עדיין לא היה אח ורע , 
הוא לא היה יכול להתבצע בלעדי תופעות ותהליכים חברתיים מסוימים שלא היו מיוחדים 
למשטר הנאצי ולא נעלמו עמו ; תופעות ותהליכים שהם בשר מבשרה של החברה הטכנולוגית 
והביורוקרטית המודרנית , שהיחיד בה נוטה לפטור את עצמו מאחריות לפעולות 
המערכת הענקית שהוא חלק ממנה . ואכן החברה המודרנית שגם אנחנו כאן חלק ממנה 
חיה כולה בצלו של הפרק הנורא הזה בתולדותיה , שמערכת ההשמדה לא היתה אלא 
תוצאתו האחרונה והקיצונית ביותר , הגם שתוצאה מכרעת ומהותית לו , והיא 
שמייחדת אותו עד כה ממשטרים פאשיסטים אחרים שקמו ונפלו בה . כי הזוועה הזאת , 
הנאציזם , צמחה והתרחשה בלב - לבה , במדינה מפותחת , תרבותית , ובמשטר 
דמוקרטי . והיא צמחה בהדרגה לא קמה פתאום בתוך אנדרלמוסיה של מהפיכה או 
מלחמה , אלא התפתחה קמעה - קמעה , במשך תקופה ארוכה , בחיי היום - יום 
הרגילים . ואף - על - פי - כן המוני אנשים תרבותיים , כמוני וכמוכם לא 
בריונים וסאדיסטים מטבע ברייתם משכו כתפיים ועמדו מנגד . ואחר - כך רבים 
עוד יותר , " אזרחים מהשורה " , אנשים הגונים גם הם לפי קני - המידה המקובלים , 
איפשרו את כינון מנגנון הפשע ופעולתו אפילו בעצם העובדה שהוסיפו לחיות את 
חייהם הרגילים ולמלא את חובותיהם האזרחיות בתוך - תוכה של השיטה המנוולת , 
שבמשך שנים רבות עוד התנהלה על - פי חוקים ותקנות ביורוקרטיות ששיוו לה 
בעיניהם חזות מכובדת . על - כן נהייתה התופעה ההיסטורית של הנאציזם לאמת - 
מידה ששוב ושוב מודדים על - פיה בחברה המערבית המודרנית תופעות חברתיות - 
פוליטיות שליליות ומזהירים מפניהן . השימוש באמת - המידה הזאת , כשהוא 
נעשה מתוך הכרת הדברים לעומקם ולא מתוך התפלמסות ריקה , אינו יכול להתכוון 
להשוואות אוויליות עם מעשי - הזוועה שנעשו במחנות הריכוז והמוות , אלא לידיעה 
הקשה והמכאיבה שמחקר הנאציזם הוכיח אותה בוודאות כי דפוסי התנהגות ומחשבה 
רווחים מאוד , שבמישרים אין להם ולא כלום עם מעשי - זוועה , ממלאים תפקיד 
מכריע בהתחזקותה ובהתבססותה של תופעה כזאת , שעלולה להוליד בסופו של דבר 
מעשים שלא ייאמנו . זה הבסיס המוצק למסגרת הדיון שבחר לו יגאל עילם בספרו 
" ממלאי הפקודות " . אבל בעיני , חלקו המעניין והמורכב יותר של הספר הוא 
דווקא הפרקים העוסקים בפרשות שקרו כאן בארץ . הדיון בפרשות האלה , שהוא 
בהיר ומרתק , ישר ולא מתחכם , חושף את שורשיהם העמוקים של רבים מהתהליכים 
והמאורעות גם מעבר לפרשות הנדונות עצמן שהביאו את מדינת ישראל ואת החברה 
הישראלית למקום שהיא נמצאת בו עתה ושקובעים במידה מכרעת את חיינו עד היום , 
שנים רבות אחרי שהתרחשו הדברים שהספר עוסק בהם במישרים . מפרשה לפרשה אתה 
למד עד כמה קלה בישראל דרכן של יוזמות כוחניות והרתפקניות והרסניות לצאת 
אל הפועל בלי כל תהליך מסודר של קבלת החלטות בדרג המדיני , כנדרש להלכה 
בחברה דמוקרטית . הדברים אולי ידועים לרבים וקיימים בתודעתנו באופן מופשט . 
כביקורת עקרונית על רוח " הביצועיזם " השלטת במדיניות הישראלית , על 
ההליכה הזיגזגית בדרך של אלתורים במקום התמודדות אמיתית ושקולה עם שורשי 
הבעיות . אבל הביקורת המופשטת , בוטה ככל שתהיה , נהפכת בקלות יתירה למצוות 
אנשים מלומדה ונוח לאין ערוך לחיות אתה בשלום בזמנים רגילים מכל מקום מאשר 
להתבונן במדויק בהתגלגלותם הממשית של הדברים , לפרטי פרטיהם , עד לתוצאותיהם 
הקשות . ואת ההתבוננות הזאת מציע לנו הספר " ממלאי הפקודות " . ב52 בנובמבר 
0491 התפוצץ מטען חומר - נפץ בבטן אוניית המעפילים " פטאריה " שעגנה בנמל 
חיפה . באונייה היו באותה שעה 0081 בני - אדם , ויותר ממאתיים וחמישים 
מהם נספו בעקבות ההתפוצצות . הפיגוע היה מעשה ידיהם של אנשי ה"הגנה " , 
שהחליטו לחבל כך במדיניות הגירוש של הבריטים . ואמנם ניצולי הפיגוע ב"פאטריה " 
לא גורשו , אבל אוניית פליטי אחרת שעגנה בנמל באותו זמן גורשה מיד , והמדיניות 
הבריטית נשארה בעינה . התוצאות הטרגיות של המעשה עוררו בדיעבד חילוקי - 
דיעות חריפים ביישוב . המעשה היה כבד - משקל לדעת הכל , אבל אף - על - 
פי שקדמו לו דיונים רבים על פעולות המחאה שיש לנקוט כלפי מדיניות הגירושים 
הבריטית , לא התקיימה שום התייעצות מסודרת בדרג המדיני לגבי הצעד החמור 
כל - כך של פיגוע באונייה מלאה מעפילים . על כך כותב עילם : " הדרג המדיני 
נמנע איפוא מלקבל עליו אחריות להחלטה על הפיגוע ב"פאטריה " : הוא הניח לדרג 
הצבאי ליזום פעולת חבלה בידיעתו אף שלא על דעתו . באופן דומה התגלגלו דברים 
ומעשים רבים וחשובים בתולדות הציונות והיישוב היהודי החדש בארץ ישראל " 
( עם 311411 ) . וגם בתולדות המדינה . למשל , בפרשת " עסק הביש " המפורסמת : 
" על נקודה אחת אין חולקים " , מציין עילם בפרק העוסק בפרשה , ש"בין אם 
פעל ראש אמ"ן על - פי הוראת שר הביטחון ובין אם לאו שר הביטחון כלל לא היה 
מוסמך לתת הוראה כזאת בלא אישור הממשלה ובלא ידיעת ראש הממשלה . . . הממשלה 
לא הובאה בסוד הפעלת יחידה 131 . ראש הממשלה , משה שרת , לא ידע על הפעולה 
באלכסנדריה עד שלא נתפרסמו ברדיו קהיר הפרטים הראשונים על מאסר חברי הרשת 
הישראלית " ( עם 37 ) . תוך כדי קריאת הפרקים האלה , וגם שאר הפרקים , 
העוסקים בפרשות רחוקות אחרות , אתה מרגיש יותר ויותר עד כמה המקום הוא 
כאן והזמן הוא הזמן שמאז ועד עתה : יש שיטה בשיגעון הזה , יש היגיון עמוק 
מאוד בחוסר ההיגיון הזה , המוליך בעקביות מדחי אל דחי . אי אפשר שלא לצרף 
לשרשרת הזאת עוד חולייה , קרובה יותר , כואבת שבעתיים , מלחמת לבנון : 
" עיקריה של התוכנית הגדולה , " כותבים יערי ושיף בספרם " מלחמת שולל " , 
" נקבעו על ידי שרון הרבה בטרם נדון הדבר בוועדת השרים לענייני ביטחון 
ובמליאת הממשלה . לאמיתו של דבר , הם לא נדונו בצורה מקפת לא בממשלה ולא 
במטה הכללי , לא לפני המלחמה ולא אחרי שפרצה " . ( עם 83 , ועוד דברים 
ברוח זו במקומות רבים אחרים בספר ) . ובמלחמה הזאת היו רבבות קורבנות : 
הרוגים , פצועים , נכים , עקורים . מי נתן את ההוראה לסכן את חייהם של 
0081 המעפילים על האונייה " פאטריה " ? מי נתן את ההוראה להרוג 74 גברים , 
נשים וילדים בכפר קאסם ? מי נתן את ההוראה להפעיל רשת חבלה אווילית במצרים 
ודן בזה את אנשיה למוות או לייסורים קשים בכלא ? מכל מקום , לא הדרג המדיני 
המוסדי שהוא הנושא להלכה באחריות לכל הדברים האלה : הוא לא החליט , לא 
ידע , העלים עין , טיפח אווירה מתאימה לפני המעשה וגינה אחריו , יד אחת 
שלו נתנה או לא נתנה רמזים או הוראות , יד אחרת נטמנה בכיס כל פרשה ופרטיה 
המיוחדים לה , המצטרפים לעלילות אנושיות ופוליטיות מרתקות . אבל השאלה 
המתעוררת שוב ושוב היא , על מי מוטלת האחריות איפוא ? על רבים מאוד , 
גורס יגאל עילם , ומוצא לזה סימוכים רבים בתעודות . הנה למשל , פרשת כפר 
קאסם . הרג אזרחים ערביים ודאי לא היה עניינה של המדיניות הרשמית , והדרג 
המדיני אף גינה אחר - כך את המעשה במלים חריפות . עם פרוץ מלחמת סיני ביקש 
אל"ם שדמי , מפקד החטיבה שהיתה מופקדת על הגנת האזור של כפרי המשולש , 
רשות להטיל עוצר על האזור , לצורכי ביטחון . הוא הורה שאין לבצע מעצרים 
ובמפירי עוצר יש " לירות על מנת להרוג " . על השאלה מה דין הכפריים הערבים 
שיחזרו ממקומות עבודתם עם ערב בלי לדעת על העוצר שהוטל בינתיים , השיב שדמי : 
" אללה ירחמו " ( עם 45 ) האם שדמי הוא האחראי , או שמא רס"ן מלינסקי , 
שהבין את " לשונו הציורית " של מפקדו כפשוטה וכך מסר אותה הלאה ? ואולי 
אחראית גם " רוח התקופה " , ששמה את הביטוי ההוא בפיו של שדמי וגם גרמה 
מן הסתם שהאיש נקנס בקנס סמלי של לירה אחת ? " רוח התקופה " , לאמור , 
הלוך - הרוח גם של המנהיגות וגם של הציבור הישראלי בכללותו , שראו בערביי 
ישראל " אויב פנימי , גורם מסוכן שיש לנטרלו " , ולא נתנו לציבור הזה שום 
הזדמנות ליהנות מן הספק מאז קום המדינה ( עם 26 ואילך ) ; ולזה אחראי 
בוודאי הסכסוך המר בין היהודים לערבים בארץ ישראל המנדטורית , אבל גם המנהיגות , 
שלאמיתו של דבר לא ניסתה לפתור אותו לאחר קום המדינה ( ועל כך יש כמה וכמה 
עדויות מעניינות בספר , של המנהיגים עצמם ) ; וגם החברה כולה שדבקה בו 
וטיפחה אותו . מכל מקום , סרן מלינסקי , שנידון ל71 שנה , טען במשפטו : 
" הפקודה לא היתה כזאת שלא יכלה להשתבץ ברוח התקופה ההיא . היא לא היתה 
כזאת שלא יכלה להתקבל על הדעת של אדם המעורה בבעיות אותה תקופה " ( עם 
16 ) . " רוח התקופה " , האווירה הציבורית , היתה גם מקור השראה למוטקה 
בנצור , מפקד יחידה 131 שהפעילה את הרשת האומללה במצרים . הוא מעיד : 
" איש כמוני חי לא רק מפקודות מטכ"ל ביחס לתפקידו , מבחינת הדברים שנעשים 
סביבו , אלא מאווירה מסוימת , מעיתונות , מהרצאות , ממגע עם אנשים " 
( עם 17 ) . מתברר , שמעשים חמורים רבים נעשו ונעשים אצלנו בהשפעת האווירה 
הציבורית . עילם מביא למשל עדות מאלפת מאוד מיומנו של שרת , משנות כהונתו 
כראש הממשלה . שרת מתאר את הלחץ החזק שהופעל עליו לאשר פעולת תגמול לאחר 
שמסתננים מירדן רצחו שני מתיישבים מקיבוץ מבואות ביתר : " אין לך מושג 
איזו גאות של נחשול זעם מתחוללת בציבור " , מצטט שרת דברים מפי זיאמה ( 
ארן ) , שבא לדבר על לבו שיאשר את הפעולה ; " משפט קהיר , בת גלים , 
השבויים בדמשק , התאבדות אורי אילן ועכשיו רצח כפול זה " . שרת אישר את 
פעולת התגמול , והוא מתוודה ביומנו : " לך והסבר לכל אדם ברחוב כי משפט 
קהיר הוא מעשה ידינו , ובת גלים זהו קרב אחד במערכה ממושכת , והשבויים 
בסוריה נכשלו במבצע שאנו יזמנו , ואילו נכשלו בזה ערבים בתחומנו היינו הורגים 
אותם במקום המעשה בלי אומר ודברים , כפי שעשינו לליגיונרים שעברו לתומם 
ברצועה שלנו ליד מבואות ביתר לך והסבר כל זאת . ברור כי רצח עגור הגדיש 
את הסאה ויש לפרק את הזעם . רק זהו ההיגיון , לא אחר . איני מאמין כי 
מבחינת הביטחון יועיל התגמול כהוא זה . להיפך , אני חושש מאוד כי ישמש 
חולייה פותחת למחזור חדש של דמים בספר " ( עם 041 ) . מדיניות הביטחון 
בשנות החמישים עמדה כידוע בסימן פעולות התגמול . פיסקה זו מיומנו של שרת , 
ועוד עדויות אחרות המובאות בספר , מלמדות שאולי גם היה אפשר ללכת בדרך 
אחרת , על אף ההתנכלויות החמורות מהצד השני ; ומכל מקום , ספק גדול אם 
שיקול - דעת ובקשת פתרון של שלום הם שקבעו את הדרך שנבחרה ושהיתה לה השפעה 
לטווח ארוך מאוד . רגישות לדעת - הקהל נחשבת בדרך - כלל לדבר חיובי , בוודאי 
בחברה דמוקרטית . ועם זאת ספרו של יגאל עילם , המקעקע הרבה קלישאות , 
מעורר גם מחשבות מטרידות על חלקו העגום של ה"קונסנזוס הישראלי " המפורסם , 
החובק והחונק , בעיצוב פני החברה הישראלית ובקביעת דרכה המדינית . ובאופן 
כללי הוא קובע : " בעניינים שיש עליהם הסכמה רבתי אין כלל צורך בתהליך 
מסודר של קבלת החלטות ( תפקיד מאוס על כל הנהגה ) . כל שצריך לעשות הוא 
ליצור מצב של שחרור חרצובות , פתיחת שערים . כוחות הלחץ בשדה כבר יעשו 
את שלהם . תמיד יהיה מי שייטול יוזמה , תמיד יהיה מי שידחף קדימה " ( 
עם 581 ) כמה ראיות עגומות לזה נתנו לנו השנים האחרונות ! ספרו של עילם 
עושה גם חשבון נוקב עם צדקנותה של החברה הישראלית : גם בשעות של שפל מוסרי 
היא יודעת להעלות על נס את ערכיה היפים וכך לחיות בשלום עם מצפונה : " כל 
פרשת משפטי כפר קאסם מצטיירת כתהליך טקסי שבאמצעותו מדינה וחברה שלמה רוחצת 
בניקיון כפיה ומטהרת עצמה מעוון שדבק בה . יתר על כן , בזכות קטע מסוים 
בדברי הסיכום של בית - הדין הצבאי המחוזי בסוגיית פקודה בלתי חוקית בעליל , 
נחרת משפט כפר קאסם בתודעה הציבורית כאחד השיאים שאליו התרוממה הרוח הישראלית 
ברדיפת הצדק שלה . כך התהפכו כמעט היוצרות : הכתם המביש הפך לאות הצטיינות 
בוהק על החזה הישראלי " . אחר - כך מעז עילם לבחון רגע את תוכנו של אותו קטע 
מפורסם בדבר ה"דגל השחור " , שנהיה מקור לגאווה גדולה , ומגלה שבצד המליצות 
הנאות חסרים בו הרבה דברים של ממש : " מלשון פסק - הדין לא ברור כלל מה 
היא משמעות המושג בלתי חוקית בעליל . האם יש להבין זאת אך ורק כפקודה המנוגדת 
להוראת הדין הפלילי הנהוג באותה מדינה ? ואם חלילה היתה אצלנו חקיקה גזענית 
המפלה בין דם לדם כלום היתה חקיקה כזאת הופכת את הפקודה שגרמה למותם של 
תושבי כפר קאסם לחוקית ? " ( עם 8595 ) . חקיקה כזאת אין אצלנו , ודאי 
שלא , אבל אווירה כזאת יש ויש . וכבר אמר על זה משה שרת לפני שנים רבות 
( בעקבות מעשה נקמה שנעשה בערבים , שעושיו , חיילים , לא נענשו ) : 
" המסקנה היתה כי דם ערבי הפקר . ואחר - כך באה החנינה לנידונים בכפר 
קאסם ושוב יש מזה מסקנות . ויכולתי להמשיך בשרשרת הזאת " ( עם 65 ) . 
אולי כדאי להזכיר כאן : כל נידוני משפט כפר קאסם שוחררו אחרי שלוש שנים , 
לאחר הפחתות בעונשם וחנינות מטעם נשיא המדינה וגם אני יכולתי להמשיך בשרשרת 
הזאת , אל משפטי גבעתי , וגזר דינו של לוינגר ואל החנינות לחברי המחתרת 
היהודית . וכך מלמד אותנו ספרו של עילם שוב ושוב , מה שלימדנו גם ספרו המצוין 
של תום שגב " 9491 , הישראלים הראשונים " , שהתהליכים שהביאונו אל הביצה 
הגדולה שאנחנו מדשדשים בה כיום , היכו שורש מזמן וצמחו והתחזקו לאורך השנים 
תחת הנהגתה של תנועת העבודה , הנהגה שלא עמדה בפרץ בעתות מבחן רבות , מאז 
ועד היום . " ממלאי הפקודות " הוא ספר מכאיב . והוא מכאיב כפליים מפני 
שאינו כתוב כלל מתוך איזו חוכמה מתנשאת שלאחר מעשה , וגם לא בנעימה של צדיק 
יחיד שהוציא עצמו מכלל עדתו הרשעה והוא מציגה ערום ועריה בשמץ של שמחה לאיד . 
הספר הזה כתוב מבפנים , מתוך הרגשת שייכות לחברה הזאת בכישלונותיה כבהישגיה ; 
מתוך איכפתיות גלויה , שאינה מנסה להסוות עצמה בסגנון אובייקטיווי כביכול 
של היסטוריון . גם לא עדת רשעים הוא מציג בו , בעצם , אלא חברה בשעותיה 
הקשות , שהמצבים העגומים שהיא נקלעת אליהם , באשמתה ושלא באשמתה , מעוורים 
לעתים קרובות את עיניה מראות את קלקלותיה , וחשוב מזה : מעוורים אותה מלראות 
שיש גם דרכים אחרות . אולי דווקא בימים אלה , ימים של מלחמה באזורנו , 
כדאי לקרוא את " ממלאי הפקודות " ולהיענות לאתגר הראייה המפוכחת שהוא מציע : 
היה אפשר גם אחרת , לפחות בכמה פרשות - דרכים שכבר עמדנו בהן ; ואולי 
עוד יהיה אפשר אחרת , בפרשות - הדרכים שנעמוד בהן בעתיד . וכדאי , אם 
כי קשה אף יותר , להקשיב גם לאתגר של מושג האחריות שהספר מעמיד לפני קוראו : 
עולם זה הוא כולו מעשה ידינו . והמקור האמיתי להתרחשותן של הזוועות וליכולתם 
של בני - האדם לעבור עליהן לסדר היום הוא בנטייתם של הבריות לברוח מן האחריות 
להחלטותיהם ולמעשיהם . לצורך זה הומצאה שיטת המנהיגות והפקודות . על יסוד 
זה ניתנו מהלכים לפיקציה המרגיזה מכל על - אודות האזרחים החפים מפשע " ( 
עם 781 ) . ושוב , דווקא בימים אלה שאחרי הישיבה האבסורדית ב"חדר האטום " : 
התגלמות הציות חסר - האונים אני חושבת בלבי כמה האמירה הזאת נכונה , עולם 
זה הוא כולו מעשה ידינו ואין אזרחים חפים מפשע ! 
