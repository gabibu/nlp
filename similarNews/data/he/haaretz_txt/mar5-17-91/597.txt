פראנקפורט ( רויטר ) . ברטי פוגטס , מאמנה של אלופת העולם גרמניה , 
זימן 41 שחקנים מהמונדיאל באיטליה , למשחק הידידות עם ברית המועצות שיהיה 
בפרנקפורט ב - 72 בחודש . משחק זה יהיה במסגרת הכנות הנבחרת הגרמנית למאבקיה 
במוקדמות אליפות אירופה . גרמניה תתמודד ב - 1 במאי עם בלגיה וב - 5 ביוני 
עם וויילס . מן המשחק עם ברית המועצות עלול להעדר בגלל פציעה בלם אינטר אנדראס 
ברהמה . קשר יובנטוס תומאס הסלר עושה מאמצים להתגבר על פציעה בברך . בעיה 
המדאיגה את פוגטס היא למצוא מחליף לטווח ארוך לליברו של של באיירן מינכן , 
קלאוס אאוגנטאלר , שפרש מהנבחרת אחרי המונדיאל . פוגטס סירב לומר את מי 
יזמן לנבחרת , ואם הוא ישלב בסגל כבלם אחורי את תומאס ברטהולד מרומא ואת 
מנפרד בינץ . לסגל זומנו קשר שטוטגארט מאתיאס זאמר והחלוץ תומאס דול מהאמבורג . 
השניים שיחקו במזרח גרמניה שפורקה עם איחוד הגרמניות . דול , דיטר אילטס 
ומיכאל צורק מדורטמונד , הם השחקנים המוזמנים היחידים ללא הופעות בין - 
ארציות . 
