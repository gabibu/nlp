החל מהשנה הבאה תונהג בפקולטה למדעי הרוח באוניברסיטת תל - אביב רפורמה , 
המהווה ניסיון לסלול דרכים שיאפשרו לסטודנט המתחיל ללמוד בקצב אישי ונוח 
יותר , ללא חובה לכוון את עצמו למחקר ותוך מגמה להקטין את שיעור הנשירה 
הקיים . עצם הצורך ברפורמה בשנת הלימודים הראשונה באוניברסיטה הוא תעודת 
עניות לבית הספר התיכון בארץ , שהרמה הממוצעת של נכונות בוגריו ללימודים 
אקדמיים היא נמוכה . רמתו הירודה של בוגר התיכון הממוצע בקריאה , בכתיבה 
ובהבעה , היתה הסיבה לרפורמה . " כשמדברים על מדדים ככושר ביטוי בכתב 
ובעל פה , שליטה באנגלית והשכלה כללית " , אמר רקטור האוניברסיטה , פרוף 
איתמר רבינוביץ , " אתה מוצא שוב ושוב שהסטודנט הממוצע לוקה בחסר , אם 
כי לא באשמתו . זהו פרי של מערכת חינוך שהביאה אותו לאוניברסיטה במצב כזה . 
הרפורמה תעניק לתלמיד בסיס , שבזמנים טובים יותר , לפני שלושים שנה , 
היה מצויד בו כשהגיע לאוניברסיטה " . " לא ניתן להתמודד עם טקסטים היסטוריים 
ללא כישורים לניתוח טקסט , ולא ייתכנו עבודות סמינריוניות כתובות בעברית 
שהיא מתחת לכל ביקורת " , אמרה פרוף אניטה שפירא , דיקן הפקולטה למדעי הרוח , 
שיזמה את הרפורמה . " לכן הגענו למסקנה שעלינו להקנות מיומנויות אלו 
בשנה הראשונה " . לשאלה אם אין זה תפקידו של בית הספר התיכון עונה פרוף שפירא : 
" בית הספר התיכון עושה כמיטב יכולתו , אך הוא רואה לפניו צרכים נוספים . 
עקב כך נגרמת נשירה בשיעור ניכר של סטודנטים במהלך לימודיהם באוניברסיטה , 
וסטודנטים אחרים לומדים גרוע לאורך כל המסלול " . להנהגת הרפורמה היו סיבות 
נוספות , מלבד הצורך לחזק את יכולתם של הסטודנטים בהבעה בכתב ובעל פה , 
בהבנת הנקרא ובניתוחו , בעברית וכן באנגלית . מאז שנות ה06 המאוחרות 
גדל מספר הסטודנטים בהתמדה , אך לעומת זאת ירד שיעור הסטודנטים המתכוונים 
להכשיר את עצמם למחקר . אומרת פרוף שפירא : " רובם באו לאוניברסיטה כדי 
לרכוש דעת , ומצאו את עצמם במסגרת קשוחה למדי , המחייבת אותם להחליט מה 
רצונם ללמוד מיד בתחילת הלימודים , וללמוד מספר נושאים מצומצם , לעומק " . 
קפמאבינמבנה הלימודים לתואר ראשון בארץ , שונה מזה הקיים באוניברסיטאות 
הגדולות בארה"ב שבהן יש לימודי תואר ראשון . ההנחה הרווחת שם היא כי שיש 
סל השכלה שאותו חייב לרכוש כל סטודנט הכולל היסטוריה , ספרות , מדע ומדעי 
החברה , שבלעדיו לא ייחשב משכיל . בהתאם לתפיסה זו אין בארה"ב לימודי רפואה 
ומשפטים במסגרת התואר הראשון , ולימודים דיסציפלינריים אלה מתקיימים רק 
במסגרת תואר שני ושלישי . פרוף שפירא מסבירה מדוע מנסים לחקות בישראל את 
המודל האמריקאי . " ארצות - הברית מועתקת בתחומים רבים של מחקר והוראה , 
ואין סיבה שלא ללמוד ממסגרות הלימוד שלהם לתואר ראשון , מה עוד שהמגמות 
מבחינת אופי אוכלוסיית הסטודנטים דומות בשתי הארצות " . קפתמונה1 , 51פמסגרת 
לימודי הבי - איי נוצרה בארץ - ישראל אחרי מלחמת העולם השנייה , כפשרה בין 
שתי מערכות : המערכת שהיתה קיימת אז , שעמדה על לימודי תואר שני ללא שלב 
ביניים של תואר ראשון והמערכת המקובלת בארה"ב ללימודי תואר ראשון , שנוצרה 
שם כשלב מקדים ללימודים הדיסציפלינריים . לימודי הבי - איי באוניברסיטת תל - 
אביב ובאוניברסיטאות אחרות בארץ , שהועתקו מהאוניברסיטה העברית , יצרו 
הפרדה בין הלימודים לתואר ראשון והלימודים לתואר שני . אולם לדברי פרוף 
שפירא , מהותם של לימודי התואר הראשון היותם מכוונים להכשרת חוקרים מחייבת 
את הסטודנט להחליט בתחילת השנה הראשונה על מספר מצומצם של נושאים , שאותם 
הוא רוצה ללמוד באופן מעמיק . בלימודי הבי - איי בארץ מורגשת בשנים האחרונות 
נטייה להתמקצעות מוגברת , ועקב כך הם נעשים עוד יותר צרי היקף . בעוד שבעבר 
לא הוקנה תואר ראשון בניהול , החלו האוניברסיטאות להעניק תואר זה . לדעת 
פרוף שפירא , רוחב ההשכלה נתון כעת בסימן שאלה והרפורמה מהווה צעד ראשון 
לבניית תוכנית שתהיה בה פחות התמקצעות ויותר השכלה רחבה . בשלב הנוכחי של 
הרפורמה , בשנת הלימודים הראשונה לא יחייבו את הסטודנט ללמוד במסגרת חוגים , 
כנהוג היום , או להגדיר מראש חוג מסוים שבו ילמד . רק אותם תלמידים שירצו 
בכך יוכלו להירשם כבר בתחילת השנה לחוגים שיבחרו . מחקרים העלו כי במקרים 
רבים הסטודנט המתקשה בלימודים אינו חסר יכולת , אלא מתקשה להסתגל למערכת 
ולקצב ההוראה , והוא זקוק לשהות לצורך הסתגלות . לצורך זה תוקם מסגרת משותפת 
לכל תלמידי השנה הראשונה , בדומה למסגרת בי - איי כללי הנהוגה כיום . רק 
בשנה השנייה והשלישית יחויבו התלמידים להגדיר את החוגים שבהם יבחרו . קפמאבינהתלמיד 
יהיה חייב בחמישה שיעורי מבוא , אותם יוכל לבחור מתחומים שונים . אם יידע 
מראש לאילו חוגים הוא מתכוון לפנות בשלב מאוחר יותר , יוכל לאמץ שני מבואות 
השייכים לאותו חוג . אם יידע על שני חוגים שאליהם יפנה , יוכל לבחור בארבעה 
מבואות מתאימים , שבעזרתם יוכל להתכוון טוב יותר אל החוגים המתאימים לו . 
המהססים יוכלו לבחור את המבואות שייראו בעיניהם , ולדחות לשנה השנייה 
את ההחלטה על בחירת החוגים ( בשנה השנייה בוחרים התלמידים את החוגים , 
והסטודנט לומד לימודים דיסציפלינריים במשך שנתיים ) . את שיעורי המבוא ילוו 
תרגילים , והסטודנט יחויב להשתתף בשלושה מתוכם . התרגילים אמורים להעניק 
לתלמידים מיומנות בקריאה , וכן בעיבוד החומר ובכתיבה אקדמית . כמו - כן 
יהיו תלמידי השנה הראשונה חייבים ללמוד קורס מוגבר באנגלית . " בדעתנו 
להקנות להם אנגלית ברמה גבוהה , מעבר לזו הנדרשת באוניברסיטה " , אומרת 
פרוף שפירא . " זו מיומנות בסיסית הכרחית , ומצב האנגלית היום הוא אבן 
נגף בדרכם של תלמידים שהידע הנדרש מהם גבוה מזה שקיבלו במסגרות הקיימות " . 
מיעוט הסטודנטים שלא יזדקק לכלי העזר הללו ויוכיחו ידע ושליטה בהם יוכל 
להשתחרר מהקורסים , אך הרוב הגדול יקבל , אומרת פרוף שפירא , " הכשרה 
טובה יותר החשובה לחיים בכלל ולא רק לחיים האקדמיים " . תלמידים מצטיינים 
במסגרת המתוקנת של בי - איי יוכלו להשתלב בלימודי חוגים כבר בסימסטר השני 
של השנה הראשונה , ואפילו לסיים את לימודי הבי - איי לאחר שנתיים וחצי . 
לימודי השנה הראשונה יהיו דומים , כאמור , ללימודי בי - איי כללי . אולם 
בסופה ימשיכו רק חלק מהסטודנטים בלימודי בי - איי כללי , והחלק האחר יפנה 
ללימודים דיסציפלינריים . " בתום השנה יוכל הסטודנט לבחור חוג דיסציפלינרי , 
ונוסף לו חוג בי - איי כללי וכך ירכוש השכלה רחבה והתמחות דיסציפלינרית 
שיש לה חשיבות להמשך דרכו במחקר , אם יבחר להמשיך לתואר שני " , אומרת 
פרוף שפירא . " אם ירצה , יוכל לבחור בשני חוגים דיסציפלינריים . אפשרות 
זו תישאר פתוחה לפניו " . הרפורמה תאפשר גם טיפול אינדיווידואלי יותר , 
הן בסטודנטים המצטיינים והן במאסה הגדולה של הסטודנטים . הפקולטה מתכוונת 
להתחשב בנטיותיהם וברצונותיהם , בלי לוותר על רמת הלימודים . הדבר יתאפשר 
על - ידי חלוקה שונה של כוח ההוראה ועל - ידי מה שמכנים בפקולטה " ריענון 
המחשבה " , שיביא לבחינה מחודשת של כל תוכנית הלימודים . קפמאבינפרוף שפירא 
אומרת כי היא מאמינה שכל האוניברסיטאות היו צריכות להרהר מחדש במבנה לימודי 
התואר הראשון , ובמיוחד בדמותו של בוגר התואר הראשון . " לכן לא אצטער 
אם התמורה שלנו תגרור התרעננות באוניברסיטאות אחרות " . לדעתה הגיעה השעה 
לרפורמה דומה גם בפקולטות האחרות של האוניברסיטאות , שכן בהכשרה הניתנת 
בפקולטות יש הרבה צרות אופקים . הלימודים במדעי הטבע והמדעים המדויקים מותירים 
את התלמידים ללא סקרנות אינטלקטואלית כלפי תחומי התרבות העיקריים . הטובים 
שבהם ערים לחסר זה , והיו שמחים להיחשף לתחומי השכלה אחרים . ההחלטה על 
הרפורמה באוניברסיטת תל - אביב היא ציון דרך בתהליך שהחל בשבע האוניברסיטאות 
בארץ . נראה כי האוניברסיטאות שהדגש בכולן הוא בהעדפת המחקר על ההוראה 
נפרדות מגישה זו . הביטויים הראשונים להתפתחות זו , שבאה לענות על ביקוש 
ציבורי מוגבר להשכלה גבוהה , היו פתיחת המכללות , לרבות אלו המעניקות תואר 
אקדמי שאינו מוליך לתואר שני ואחר כך המכונים הלא - אקדמיים למשפטים , דוגמת 
" רמות משפט " . אולי אין זה מקרה שמרבית המכללות הללו סמוכות כל אחת 
בנפרד על שולחנן של אחת האוניברסיטאות וחיות בצלן . אפילו את הניסיון לרפורמה 
בפקולטה למדעי הרוח באוניברסיטת תל - אביב ניתן לראות כהפעלת קולג במסגרת 
הפקולטה , בלי לקרוא לילד בשמו . חרף ההתפתחות , העדפת פונקציית ההוראה 
אינה חייבת להוליך לפגיעה במחקר . יו"ר האקדמיה הלאומית למדעים , פרוף 
יהושע יורטנר , אמר בתגובה על ההחלטה להנהיג את הרפורמה : " כל הפרדה 
בין מסלול מחקר למסלול יישומי - מקצועי נושאת עמה ברכה , הואיל ויש בה 
כדי לחזק את האיכות והמצוינות המדעית " . האם אכן יחוזקו האיכות והמקצועיות 
המדעית עקב הפרדת המסלולים ? נראה שהדבר תלוי באוניברסיטה עצמה . נראה 
כי ההפרדה לא תזיק לתלמידים שייכנסו למסגרת הרפורמה , ויש לקוות שגם לא 
לתלמידים שימשיכו לתואר שני ושלישי . מבחינת ההשכלה הגבוהה , נראה שכל 
תהליך המחזק את ההפרדה בין מחקר והוראה יחזק את המצוינות המדעית . 
