משרד המשפטים הגיב אמש למסע פרסומים שמנהלים בימים אלה גורמים בקרב המתנחלים 
במטרה להמעיט בערכו של פסק הדין שניתן השבוע בבית המשפט המחוזי בירושלים 
בפרשת דהיישה , ולהטיל דופי בדרך ניהול התביעה . בהודעת המשרד נאמר כי 
מתוך 51 נאשמים בהתפרעות המתנחלים שאירעה ביוני 7891 ליד מחנה הפליטים דהיישה , 
הורשעו 11 . על הגשת כתב האישום החליט פרקליט מחוז ירושלים דאז , ד"ר 
יוסף אור . כתב האישום הוגש ששה ימים לאחר ההתפרעות . המשפט נמשך זמן רב 
הן בגלל ריבוי הנאשמים והן משום שהופיעו בו 03 עדי תביעה , וכן עדי הגנה 
רבים . עקב העומס בבית המשפט נקבעה שמיעת תשובתם של הנאשמים לאישום רק כשנה 
וחצי לאחר הגשתו . בהתחשב בהיקף התיק ומתוך רצון לקצר את ההליכים , עשתה 
הפרקליטות מאמצים רבים לסיימו בלא שיהיה צורך בשמיעת הראיות . לשם כך קיימה 
הפרקליטות מספר רב של ישיבות ומגעים עם הסניגוריה , ובייחוד עם עו"ד אליקים 
העצני . כל המגעים האלה לא צלחו , חרף הסכמת הפרקליטות לבוא כברת דרך ארוכה 
לקראת הנאשמים . משרד המשפטים מציין כי מטבע הדברים , מגעים מסוג זה אינם 
בידיעת בית המשפט . לדברי המשרד , ייתכן שזו הסיבה לביקורת שמתח בית המשפט 
על הצדדים בדבר התארכות הדיונים . לגופו של התיק , מציין משרד המשפטים כי 
הרשעתם של 11 הנאשמים היתה על עבירות כגון התפרעויות , התקהלות אסורה , 
היזק בזדון והפרעה לחיילי צה"ל , שהעונש המירבי עליהן הוא 37 שנות מאסר . 
אחד הנאשמים אף הורשע בניסיון לגרום חבלה חמורה בנשק חם , עבירה שהעונש 
המירבי עליה הוא 02 שנות מאסר . קפידבינאף כי בית המשפט גילה הבנה לנסיבות 
האירוע , קבע כי בעת ההתפרעות פגעו חלק מהנאשמים בחיילי צה"ל וכינו אותם 
בכינויי גנאי . בין היתר , כונה מג"ד בצה"ל בכינוי " זבל " . הנאשמים 
התעמתו עם החיילים בעימות אלים , ועל כך אמר בית המשפט כי " הרמת יד על 
חיילי צה"ל היא מעשה שלא ייעשה " . אמנם , בית המשפט לא דחה בפסקנות את הטענה 
כי הנאשמים באו למבצע עונשין מאורגן ומתוכנן וקבע כי הראיות אינן מלמדות 
בהכרח שזו היתה כוונת הנאשמים . משרד המשפטים מציין כי התיק מתייחס לאירוע 
המוני . במקום ההתפרעות היו , לפי קביעת בית המשפט , כ05 מפגינים ושררה 
בו אנדרלמוסיה . העובדות התבררו זמן רב לאחר האירוע , כאשר רוב הנאשמים 
" לא דיברו אמת באותם חלקים הנוגעים לאשמתם של אחרים , כולל בשאלות ממי 
שמעו על ההפגנה " . בעניין זה הוסיף בית המשפט כי נאשמים רבים נקטו גישה של 
" לא ראיתי , לא שמעתי , לא ידעתי " . במצב דברים זה , מלאכת ההוכחות 
המוטלת על התביעה קשה ביותר , מה גם שעל התביעה היה להוכיח את זהותו של 
כל נאשם , מתוך מספר רב של מעורבים , במידה הנדרשת במשפט הפלילי , דהיינו 
מעבר לכל ספק סביר , ואכן חלק מהנאשמים זוכו מעבירות חמורות רק מחמת הספק . 
