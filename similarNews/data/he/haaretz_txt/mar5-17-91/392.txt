בגדה וברצועה היתה אתמול שביתה כללית , עפ"י הוראת " המפקדה המאוחדת " , 
לציון החודש ה93 לפרוץ ההתקוממות . זו השביתה המלאה הראשונה בשטחים מאז 
הסתיימה המלחמה במפרץ . לפני כמה ימים ציין הגיהאד האיסלאמי בשביתה את יום 
האינתיפאדה , אך ההיענות לקריאתו לשבות היתה נמוכה . לקראת סוף השבוע התרבו 
ההתנגשויות האלימות במזרח ירושלים , ובמשטרה מעריכים כי המדובר במהומות 
מאורגנות , שנועדו להבליט את בעיית מזרח ירושלים לקראת ביקורו של שר החוץ 
האמריקאי בישראל . עם זאת נראה כי גם הפלישה של אנשי עטרת כהנים לשלושה 
מבנים ריקים בעיר העתיקה , בעקבות רצח אחד מבחורי הישיבה , גרמה להלהטת 
הרוחות . בית הספר לבנות פתה לאגיה שבמזרח ירושלים נסגר בסוף השבוע לפי 
בקשת משטרת מחוז ירושלים ועל פי צו אלוף הפיקוד . במשטרה הוחלט לבקש את 
הסגירה לאחר שביום חמישי זרקו התלמידות פחיות דבק מגע בוער אל רחוב א - זהרה 
והשתתפו בתהלוכות במזרח העיר , לפני הצהריים . בית הספר יישאר סגור עד 
ה32 במארס . במשטרת ירושלים נמסר כי סגירת בית הספר תואמת את המדיניות שעליה 
הוחלט עם סיום המלחמה במפרץ , לפיה אין לאפשר את החזרת האינתפיאדה לממדים 
הקודמים , מלפני המלחמה . ביום ששי נפצע באורח קשה צעיר בן 71 מצור באהר , 
כשמטען חבלה שהחזיק התפוצץ בידיו . אחת מידיו נקטעה . נער בן 31 שהיה 
באזור נפצע באורח קל . ביום חמישי התקיימה תהלוכה של 051 תלמידים ברחוב צלאח 
א - דין במזרח ירושלים , שנשאו דגלי פלשתין והשמיעו קריאות בגנות אמריקה 
וישראל . שוטרי מג"ב ירו כדורי גומי ועצרו לפחות עשרה ממשתתפי התהלוכה . 
באותו זמן החלו צעירים ליידות אבנים מתוך החומות ובאזור שער שכם ושמשותיהן 
של שתי מכוניות ישראליות נופצו . קפידבינהכפר עיסוואיה הסמוך לשכונת הגבעה 
הצרפתית נתון בעוצר מיום רביעי לאחר שרעולי פנים יידו אבנים לעבר מכוניות 
בכביש מעלה האדומים ופצעו נוסעת . שלשום אחר הצהריים עלו כעשרים צעירים 
על גגות הבתים בכפר , והפרו בכך את העוצר . כוח מג"ב ירה לעברם כדורי גומי 
והם חזרו לבתים . אתמול בבוקר התגלו סיסמאות בעברית בגנות הערבים במשרדים 
של שירותי הסעד הקתוליים בשכונת שייח גראח בצפון ירושלים . כמו כן נגרם 
נזק לציוד במקום . לפיקוד המשטרה הגיעו בימים האחרונים מחאות חריפות של שרים 
ואנשי ציבור בנוגע להתרופפות הביטחון בחלק זה של העיר . שמואל מאיר , ראש 
סיעת המפד"ל בעיריית ירושלים , פנה לשר המשטרה וטען כי מצב הביטחון בין 
החומות נעשה בלתי נסבל . " אם אין באפשרות המשטרה לתת ביטחון לתושבים איאלץ 
להמליץ בפני עיריית ירושלים על הקמת מיליציה עירונית לשמירה על ביטחון התושבים " , 
אמר מאיר . בתגובה לאירועים ועקב המחאות החליטה המשטרה לנקוט יד קשה כלפי 
צעירים ערבים . ביום חמישי בלילה נפגש מפכ"ל המשטרה עם נכבדים ומוכתרים 
ערבים משכונות מזרח ירושלים והזהיר אותם מהמשך הפעילות האלימה . לקראת בואו 
של בייקר לישראל באמצע השבוע , נקטה המשטרה אמצעי אבטחה נרחבים ובתוכניתה 
לרכז יותר מאלף שוטרים , במסגרת מבצע האבטחה הקרוי " עתיד בטוח " . פמליית 
השר האמריקאי תלווה באופנועים ובמכוניות משטרה , באוויר ירחפו מסוקים וצלפים 
ואנשי היחידה המיוחדת למלחמה בטרור יוצבו בנקודות מפתח . ייתכן כי בימי 
ביקורו של השר בייקר בירושלים תיאסר כניסת ערבים מהשטחים לעיר . סגן מפקד 
מחוז ירושלים של המשטרה , תנ"ץ משה פרידמן שהוצב לפקד על מבצע " עתיד בטוח " 
העריך את עלות מבצע האבטחה בכמה מיליוני שקלים . קפידבינמקורות פלשתיניים 
דיווחו כי אתמול בבוקר הוסר העוצר מהעיר שכם אך הוחזר סמוך לשעות הצהריים . 
מקורות אלו טענו כי במחנה עסכר הסמוך לעיר נפגעה ילדה בת חמש מירי בראשה , 
והיא פונתה ע"י השבאב ליעד בלתי ידוע . אבי הילדה , פארוק שטארה , הוזמן 
עפ"י הטענה למטה המינהל האזרחי . מקורות צבאיים מסרו כי לצה"ל לא ידוע 
על פציעה של ילדה בעסכר אתמול . גם במקומות אחרים בגדה נמשך העוצר . עוצר 
מוטל על חברון עקב ריבוי תקריות אלימות בה . הכפר עוורתא סמוך לשכם נתון 
בעוצר זה 41 יום . כן נתונים בעוצר הכפרים קרוה , בני חסן ועזון , שם 
נרגמה אתמול בצהרים מכונית ישראלית . בשורה של תקריות אלימות שלשום ואתמול 
ברצועת עזה , נפצעו על פי מקורות פלשתיניים 24 תושבים ועל פי מקורות צבאיים 
רשמיים נפצעו 52 תושבים , ש02 מהם שוחררו מבתי החולים . כמו כן עצר צה"ל 
עשרות תושבים שיידו אתמול אבנים . על פי מקורות פלשתיניים נעצרו לפחות בין 
05 ל06 תושבים . התקרית החמורה ביותר אירעה כאשר עשרות תושבים ברפיח יידו 
אבנים והפגינו . כוח צה"ל הגיע למקום והחל לפזר אותם , ועל פי הודעת נציג 
דובר צה"ל בפיקוד דרום נפצעו בתקרית זו 52 תושבים , אשר נלקחו לטיפול בבתי 
החולים . מקורות פלשתיניים טוענים כי בתקרית זו נפצעו קרוב ל73 תושבים , 
חלקם הופנו למרפאות של אונרוו"א . במחנה הפליטים מועזי היו גם כן התנגשויות 
קשות . מקורות פלשתיניים דיווחו כי צה"ל נכנס לתוך מסגד הודה ועצר מיידי 
אבנים . על פי טענת המקורות נפצעו שם חמישה תושבים . בתקרית אחרת נפצע צעיר 
באורח בינוני עד קל . הצעיר , תושב שכונת נאצר בן 92 , פרץ מחסום בגוש 
קטיף . חיילים ושוטרים ירו לעברו כמה יריות והוא נפצע . באזור דיר אל באלח 
הופעל מטען צד נגד סיור של צה"ל באמצעות חוט חשמל שהיה מחובר לסוללה . לא 
היו נפגעים ולא נגרם נזק . קצין צה"ל בדרגת סרן וחייל נפצעו באורח קל מיידוי 
אבנים . הם פונו לביה"ח סורוקה בבאר שבע . מקורות פלשתיניים אומרים כי ההפגנות 
התקיימו לקראת ביקורו של בייקר ובמטרה לעורר את תשומת הלב לבעיה הפלשתינית . 
