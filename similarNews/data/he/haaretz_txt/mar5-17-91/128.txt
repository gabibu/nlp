לונדון ( מיוחד ל"הארץ " ) . הנשיא מיכאיל גורבצוב פתח אתמול בשיחותיו 
עם ראש ממשלת בריטניה , גון מייגור , בקרמלין . במוקד שיחותיהם עמדו המאמצים 
לכונן מערכת ביטחון חדשה באזור המפרץ , פירוק הנשק , הסיוע האירופי לבריה"ם , 
ובעיית העצמאות של שלוש הרפובליקות הבאלטיות . זהו ביקורו הראשון בבריה"ם 
של מייגור מאז התמנה כראש ממשלה , במקומה של הגב תאצר . זו גם הפגישה הראשונה 
של גורבצוב עם מנהיג של הקואליציה האנטי - עיראקית מאז המלחמה במפרץ . בבוקר 
סעד מייגור יחד עם נציגים של שלוש הרפובליקות הבאלטיות ( אסטוניה , ליטא 
ולאטוויה ) בשגרירות בריטניה במוסקווה . בריטניה ובעלות בריתה הוקיעו את 
פעולות הצבא הסובייטי בלאטוויה ובליטא באמצע ינואר , שבמהלכן נהרגו 22 איש . 
בריטניה עומדת לבקש ממדינות הקהיליה האירופית לחדש את הסיוע לבריה"ם , שעוכב 
בשבועות האחרונים בשל המצב הלא ברור ביחס לפירוק הנשק , וביחס לנעשה ברפובליקות 
הבאלטיות . עם זאת הסביר מייגור לגורבצוב , שעמדה זו של בריטניה מותנית 
בגישת מוסקווה למספר נושאים ראשון בהם קיום זכויות האדם בשלוש הרפובליקות 
המבקשות עצמאות . מייגור טוען כי הפגיעות באזרחים בווילנה ובריגה , במהלך 
השתלטות יחידות צבא על בנייני ציבור , נוגדות את הסכמי פאריס . שני המנהיגים 
שוקדים על נוסחה שלא תאפשר עוד מכירת נשק למדינות העולם השלישי , ובמיוחד 
במזרח התיכון . המזרח התיכון יהיה בקדימות גבוהה על סדר היום בפגישה שיערוך 
מייגור עם הנשיא בוש בסוף השבוע הבא . הפגישה בין השנים תיערך בברמודה . 
קפידבינמוסקווה ( ע"ר ) . הרפורמה הקרובה במחירים והאנדרלמוסיה הפוליטית 
בבריה"ם , שיבשו בצורה קשה את אספקת הבשר במוסקבווה ורוקנו את החנויות , 
לאחר שמשווקים מקומיים ורפובליקות מרדניות הפסיקו את המכירות . מבין כ002 , 
1 חנויות בשר במוסקווה , 009 ריקות לגמרי מסרו שלטונות העיר , שבעבר נהנתה 
משפע יחסי . " אספקת הבשר לעיר הופסקה כמעט לחלוטין ו000 , 03 הטונות במחסנים 
יספיקו רק לשבוע אחד " , מסר יורי לוזקוב , יו"ר מועצת עיריית מוסקווה . 
ראש ממשלת בריה"ם , ואלנטין פאוולוב , הודיע לפני שבועיים , כי המחירים 
יועלו בממוצע ב%06 , אך לא מסר תאריך לצעד זה . אי - הוודאות הניעה ספקים 
באזורים שבקרבת מוסקווה לעכב את משלוחי הבשר . אריסה סולדאטנקובה , מנהלת 
של מפעל בשר , מסרה כי האספקה ירדה משום ש%07 מהבשר הגיע בעבר מליטא , 
המנהלת עתה מאבק למען עצמאות . " מובן מאליו שליטא מסרבת למכור לנו את 
הבשר שלה " , אמרה . גם רפובליקות אחרות הפסיקו את המשלוחים לקראת משאל העם 
ב71 במארס , אשר במסגרתו יכריעו האזרחים אם הם רוצים שהרפובליקות שלהם יישארו 
חלק מבריה"ם . " אנו מקבלים בשר רק מגרמניה אך לא מן הרפובליקות " , אמרה 
קלאודיה פולוקארובה , סגנית מנהל של חנות בשר בלב מוסקווה . המחסור בבשר , 
ביצים , חמאה וירקות הגיע בשנה שעברה לממדי משבר . למרות תוכניות לכלכלת - 
שוק , לא הונהג מנגנון שוק במקום הכלכלה הריכוזית המתפוררת . גורבצוב אמר 
בטלויזיה , כי ייצור המזון והייצור התעשייתי ירדו השנה משום שנכשל הסכם 
בין הקרמלין לבין הרפובליקות . " בחודשיים הראשונים של 1991 , היה ייצור 
המזון נמוך מן הכמויות שנקבעו בהסכם . והתושבים כמובן חשים בכך ורואים זאת 
על המדפים הריקים של החנויות " . לקוחות בחנות במרכז מוסקווה אמרו , כי הם 
משוטטים יום יום ברחובות בחיפוש אחר בשר . " המצב חמור משהיה אפילו לפני 
חודש " , אמר אלכסנדר צוויטניך , מהנדס בן 25 , בחנות בשר ריקה . 
