סידני ( מיוחד ל"ספורט הארץ " ) . שעה ארוכה אחרי שירד המסך נותרו אמש 
כדורגלני נבחרת הנוער הישראלית וחברי המשלחת בחדר ההלבשה בסידני , מתקשים 
להתאושש מן " השוד לאור הזרקורים " של כרטיס ההשתתפות בטורניר גמר גביע 
העולם בפורטוגל . " איך השופט הזה יכול לקלקל את שער - החיים שלי " אמר - 
שאל בגרון ניחר חיים רביבו , מבקיע השער שיכול היה להיכנס להיסטוריה , 
אך נפסל בהחלטת השופט הנורווגי איגיל נרוויק וקוונו הניו - זילנדי . " זו 
הפעם הראשונה , אחרי עשר שנים , שאני בוכה . היינו מעולים במחצית השניה , 
אבל זה לא הספיק מפני שנשדדנו " . ההלם היה כבד . הנוער היה כה קרוב לעליה 
לגמר עולמי , אבל השופטים פשוט עצרו אותו בדרך . פעמיים הישוותה ישראל , 
לאחר שפיגרה 12 . בפעם הראשונה ראה הקוון הניו זילנדי בדמיונו נבדל כאשר 
רביבו הישווה . בדקה ה - 09 בעט תורגמן פנימה , וגם השער הזה נפסל משום 
שהשופט פסק עבירה נגד אסף טובי על מגן יריב לפני ההבקעה . וזה בלי להזכיר 
שהשופט שהנורווגי לא פסק בעיטת 11 , כאשר שי הולצמן הוכשל בבירור ברחבה , 
ובמקום זאת שלף לו כרטיס צהוב . וכך , לא היה ערך לניצחון הראשון של ישראל 
על אוסטרליה ביום רביעי ( 10 ) משום שניצחון האוסטרלי אתמול אמנם הישווה 
את מאזן השערים ל - 22 , אבל אוסטרליה היא שתשחק ביוני בפורטוגל משום שהמשחק 
אתמול נחשב ביתי של ישראל , כך שלאוסטרלים יתרון של שערי חוץ וזה מה שהכריע 
חוץ ממעללי השופט וקוונו , כמובן . בעצם היתה עוד סיבה להפסד שלנו כולה 
ספורטיווית . הפתיחה הגרועה של ישראל , שגילתה אובדן עשתונות וחוסר יוזמה , 
איפשרה לאוסטרליה הנמרצת והנוקשה לכבוש שני שערי בזק תוך שהיא שולטת בשדה . 
המשחק הנסוג של ישראל לא מנע פרצות רבות בהגנה . לפעמים היה העורף כולו 
מבולבל , ובשל כך הובקעו שני השערים . דקה 6 . קינדטר הגביה כדור עונשין , 
הישראלים נשארו תקועים בפי השער ודייויד סיל התרומם ונגח מעליהם לרשת הגבוהה . 
כעבור 01 דקות קבע כריס קרזנובסקי 20 בבעיטה חלשה מקרוב , כשהכדור התגלגל 
לאיטו לפינה לאחר הגבהה מקו הרוחב הימני וערבוביה בהגנת ישראל . רק אז התעוררה 
נבחרת ישראל . לא היה לה מה להפסיד , אלא להתחיל להילחם ולתקוף . ואמנם 
בדקה ה - 23 , אחרי קרן משמאל , נגח עמיר תורגמן ומגן אוסטרלי רק סייע 
לכדור לחדור פנימה ולצמצם ל - 12 . זו היתה התוצאה הסופית , אבל עד שנחתמה 
בצורה המכאיבה והמרגיזה ולמעשה למן שערו של תורגמן , הפגינה ישראל עדיפות 
ברורה , טכנית והתקפית , על פני המארחים שלפעמים היו נבוכים נוכח נסיונות 
הכיבוש התכופים של ישראל . למזלם עמדו לימינם שופט , קוון וגם מזל . נקל 
לשער שאפילו נותר זמן , וישראל היתה מבקיעה עוד שער גם הוא היה נפסל . 
. . ואחרי שקרה מה שקרה , מה זה כבר משנה שהנורווגי הזה גם החליט להרחיק 
את פליכס חלפון . בדקה האחרונה . אם זה לא היה עצוב כל כך לישראל אפשר 
היה להגדיר מה שקרה כאן קומדיה של טעויות , של התעללות . על רקע מיצהלות 
השמחה של האוסטרלים בירוק - צהוב שרר במשלחת הישראלית , וגם בקרב יהודים 
וישראלים , עצב רב . ביטוי לכך נתן גם הבלם עופר מזרחי : " אני מרגיש 
כאילו עקרו מתוכי את הלב . נכון שהיה בלבול בהגנה בדקות הראשונות , ולא 
ידענו מי צריך לשמור על מי , אבל לאחר ההפסקה הצגנו את הכדורגל הטוב ביותר 
שלנו בחמש השנים האחרונות " . השוער שביט אלימלך אמר שעדיין לא הצליח להיכנס 
למשחק בעת הגבהת הכדור הראשונה שהביאה לשער היתרון האוסטרלי , והוסיף : 
" את השער השני אי אפשר היה למנוע " . שוב ושוב חזרו השחקנים , לאחר המשחק , 
על המשפט : " חבל שיש שופטים שהורסים משחקי כדורגל " . והמנהל אברהם בנדורי 
הזכיר כי הקוון הניו - זילנדי דרי פליט היה עויין לנבחרת ישראל עוד בתקופת 
הטורניר הקדם אולימפי לפני שלוש שנים . ישראל שיגרה מחאה להתאחדות הנורווגית , 
וראש המשלחת שאול סוירי , שהוא יו"ר ההתאחדות לכדורגל , אמר כי ישראל 
תבקש מפיפ"א לבדוק את טעויות השיפוט , ואם אפשר לבטל את תוצאת המשחק . 
אך הקפטן אייל ברקוביץ , כמו כולנו , יודע כי הסיכוי להיענות לתביעה כזו 
קלוש . " אפשר לדבר רק לעצים . אני מרגיש חוסר אונים מוחלט . לא ידוע 
מתי לנבחרת נוער ישראלית יהיה עוד סיכוי כזה " . שי הולצמן בכה בחדר ההלבשה , 
ונשבע כי הוכשל בעת הפריצה שלו לשער . פליכס חלפון : " אני מרגיש כאילו 
ירו לי כדור בראש . אינני מבין מדוע קיבלתי כרטיס אדום " . " טסנו 63 שעות 
כדי שישדדו אותנו " , אמר המאמן אמנון רז . ואילו המאמן האוסטרלי לס שיינפלוג 
יכול היה להתגאות בכך שהפיק את לקחי המשחק הראשון . גם הוא , כמו אוסטרלים 
אחרים , לא יכול לחוות דעה לגבי חוקיות שערו של רביבו . שוורצר , ספסבסקי , 
סטוצבסקי , פופוביץ , אוקון , קוריקה , סטנטון , קינדטר ( מלוני 64 ) 
, סיל , קרזנובסקי ( פורין ) , סווראס . אלימלך , חלפון , גונן , 
עופר מזרחי , ששון , נימני , איתן מזרחי ( הולצמן 15 ) , רביבו , 
יניב כהן ( טובי 87 ) , ברקוביץ , תורגמן . 000 , 7 צופים חזו במשחק 
באיצטדיון המפואר של סידני . נבחרת ישראל יוצאת היום ללוס אנגלס ותגיע הביתה 
מחרתיים . 
