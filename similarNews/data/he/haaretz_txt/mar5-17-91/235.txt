השבוע חזרו הכורדים של עיראק ולמדו שיעור בפוליטיקה בין - לאומית . נציגיהם 
ביקשו להיפגש עם פקידים של אגף המזרח התיכון במחלקת המדינה של ארצות הברית , 
אך נדחו בהחלטיות . יו"ר ועדת החוץ של הסנאט , קליירן ל , פנה בשם הכורדים 
אל אגף אחר של מחלקת המדינה , זה המטפל בזכויות אדם . ראש האגף , עוזר 
מזכיר המדינה ריצארד שיפטר , הסכים להיפגש עמם , אבל חזר בו ברגע האחרון , 
ושלח במקומו שני עוזרים . לפי פיטר גלבריית , המנהל את סגל ועדת החוץ 
של הסנאט , ביקשו העוזרים שהכורדים לא יבואו למחלקת המדינה . הם העדיפו 
לפגוש אותם בבית קפה סמוך . ביום ב השבוע פירסמה מחלקת המדינה את ההסבר הבא : 
" לדעתנו , פגישות פוליטיות עם חברי האופוזיציה הכורדית , במיוחד עם 
אלה המטיפים באופן היסטורי למדינה כורדית עצמאית , לא יתרמו ליעדי ארצות 
הברית באזור המפרץ . . . היינו רוצים שכל תושבי עיראק , בייחוד מיעוטיה 
האתניים והדתיים , ובכללם הכורדים , יקבלו טיפול הולם יותר מממשלת עיראק . 
ואולם , ארצות הברית אינה תומכת בשום שינוי בגבולותיה הקיימים של עיראק " . 
כאשר הערתי לפקיד במחלקת המדינה שהכורדים מכריזים עכשיו פעם אחר פעם בפומבי , 
ש הם מעוניינים עוד בשינוי גבולות , והם רוצים רק באוטונומיה בתוך עיראק , 
משך הפקיד בכתפיו , ואמר : " זו מדיניותנו . אנחנו מוכנים לדבר עם הכורדים 
רק על זכויות אדם , לא על זכויות פוליטיות " . פרופסור אסד חאיילאני עמד 
ביום ו שעבר בכניסה למסעדת מועדון העיתונות הלאומי , במרכז ואשינגטון , 
וצפה בשידור טלוויזיה חי של מסיבת העיתונאים הנשיאותית הראשונה אחרי סיום 
מלחמת המפרץ . פרופסור חאיילאני קיווה לשמוע מפי גורג בוש את המלה " כורדים " . 
אחרי ככלות הכל עיראק ועתידה עמדו במרכז מסיבת העיתונאים , והכורדים הם 
% 52 מן ההווה , ובלעדיהם לא יהיה עתיד . הפרופסור מקווה זה 52 שנה שנשיאים 
אמריקאים יקדישו תשומת לב לעמו . ההמתנה תימשך . בוש לא הזכיר את הכורדים . 
" מתייחסים אלינו כאזרחים ממדרגה שנייה בעיראק , בטורקיה , באיראן , 
בסוריה וגם בארצות הברית " , אמר השבוע חאיילאני בראיון טלפוני ממשרדו , 
באוניברסיטת אן - ארר , מישיגן . חאיילאני עומד בראש " הקונגרס הכורדי 
הלאומי של צפון אמריקה " . בארץ מהגרים כארצות הברית ארגונים אתניים הם חלק 
בלתי נפרד של הפסיפס הפוליטי בוואשינגטון . אך לא ארגונו . למכתבי הכורדים 
אין איש בממשל עונה , ואת קריאות הטלפון שלהם אין איש בממשל מחזיר . פיטר 
גלבריית אומר , כי כאשר הזכיר לאחרונה הנשיא בוש את השימוש העיראקי בנשק 
כימי נגד אוכלוסייה אזרחית , הוא לא ראה שום צורך לציין שהקורבנות היו כורדים . 
הכורדים רגילים לא לשמוע את שמם . מחציתם חיים בטורקיה , ושם , זה 56 
שנה , רגילה הממשלה לכנות אותם " טורקים הרריים " . אחת ההערכות , שגלבריית 
נוטה להסכים אתה , היא שממשל בוש נרתע מפני הכורדים בקשר ישיר עם מאווייה 
של טורקיה . לפי הערכות , שאין להן אימות מדעי , חיים בטורקיה כ21 מיליון 
כורדים , רבע האוכלוסייה . הרפובליקה הטורקית קמה על ברכי דוקטרינה לאומנית 
שסירבה לקבל פלורליזם מסוג כלשהו לאומי , פוליטי , תרבותי או דתי . במרוצת 
השנים הוכנסה ליברליזציה בתחומים רבים , אבל על דבר אחד לא ויתרו ממשלות 
אנקרה : מונופול אתני . טורקיה , הלוחמת בשנים האחרונות נגד ארגון גרילה 
כורדי בתחומיה , לא תסכים למדינה כורדית בעיראק . " מדינה כזאת תהיה מגנט 
לכורדים בכל המזרח התיכון " , אומר פרופסור מייקל גאנתר מן האוניברסיטה הטכנולוגית 
של טנסי , מומחה לענייני הכורדים . אחת הסיבות המדוברות ביותר להתייצבותה 
התקיפה של טורקיה לימין בעלות הברית , נגד עיראק , היא רצונה להבטיח שעל 
חורבות משטרו של סדאם חוסיין ( אם אמנם ייחרב ) , לא תקום מדינה כורדית . 
הנשיא טורגוט אוזאל חזר ואמר בחודשים האחרונים , מבלי לפרט , שהוא יעמוד 
על " שלמותה הטריטוריאלית של עיראק " . אוזאל , אגב , ליברלי כלפי הכורדים 
יותר מכל קודמיו . לפי פרוף גאנתר , יש לאוזאל עצמו רקע כורדי חלקי . 
הוא הקל לאחרונה כמה מן ההגבלות על השימוש בלשון הכורדית . אבל בעיקרו של 
דבר , הוא מחזיק בתפיסה המסורתית שעל פיה שלמות טורקיה אינה יכולה להתיישב 
עם עצמאות כורדית . אין כמעט ספק שהבטחה אמריקאית להימנע מלעודד את הכורדים 
היתה מפתח לתמיכה הנלהבת של אוזאל בקואליציה . אפשר לשער במידה של היגיון 
שנשיפות הטורקים בעורפה של ארצות הברית הידהדו באוזני מחלקת המדינה כאשר 
סירבה לפתוח את הדלת לפני הנציגים הכורדים . קפמאפרקהכורדים מכירים ללא חמדה 
בנסיבות הגאו - פוליטיות . הם הצטרפו אל מערך של 71 ארגוני אופוזיציה בעיראק 
החורת על דגלו כינון דמוקרטיה בגבולות הקיימים של המדינה . הכורדים יקבלו 
אוטונומיה , והם מקווים אפילו למדינה פדרלית , שתכונן את יחסיהם עם הרוב 
הערבי על בסיס של שוויון . אבל דובריהם מוסיפים להשמיע הצהרות המעוררות את 
הרושם שהם מחכים להזדמנות ראשונה כדי לחזור אל רעיון " כורדיסטן השלמה " . 
עיון חטוף במפה המובאת כאן ילמד מיד מדוע אין התלהבות כללית לקראת הרעיון . 
מדינה כורדית , אם תקום בכל האזורים המיושבים בכורדים , תטרוף את הקלפים 
בחפיסה המזרח תיכונית . היא תהיה כרוכה בשינוי דרמטי של מבנים פוליטיים 
קיימים , או אפילו בהריסתם . יו"ר המכון הכורדי בפאריס , קנדאל נזאן , 
נשא בשבוע שעבר נאום במהלך ועידה בוואשינגטון למען זכויות האדם של הכורדים , 
שבו תיאר בהרחבה את המדינה הכורדית הזו . " כורדיסטן " , אמר , " היא 
הארץ היחידה באזור שבבעלותה יש שפע גם של נפט וגם של מים . בתחומיה נמצאים 
מקורותיהם של שני הנהרות העיקריים של ארם - נהריים , החידקל והפרת . שלושה 
רבעים ויותר מן הנפט של עיראק מגיעים מן האזורים הכורדיים , והוא הדין בכל 
הנפט של טורקיה ושל סוריה . מרבצים עשירים של כרום , של ברזל ושל אוראניום 
נמצאים גם הם בטריטוריה כורדית " . המעלות האלה , הן כשלעצמן , מספקות כנראה 
את ההסבר המשכנע ביותר מדוע לא תרשה אף אחת מן הארצות המוזכרות למדינה כורדית 
להצטרף לחברתן . אולי מן הטעם הזה האריך נזאן והסביר כיצד תוכל כורדיסטן 
העצמאית לסייע לשלום במזה"ת . " מהיותה ממוקמת בצומת של אזורים טורקיים , 
איראניים , קווקאזיים וערביים , היא תהיה עוגן של יציבות ושל דמוקרטיה , 
גשר יוצא מן הכלל בין כל התרבויות והציוויליזציות האלה . אילו התקיימה 
מדינה כזאת , היו נחסכים מאתנו ללא ספק הסכסוך העיראקי - איראני , מלחמת 
המפרץ , וסדרה של רודנויות צבאיות בטורקיה ומן העם הכורדי היו נחסכות בוודאי 
07 שנה של מלחמה , של דיכוי , של סבל ושל ביש - מזל " . המנהיג הבולט ביותר 
של הכורדים בעיראק , גלאל טלבאני , אמנם אמר בוועידה בוואשינגטון כי התנועה 
הלאומית הכורדית " מכירה במציאות הגאו - פוליטית " במזרח התיכון ומוכנה 
להסתפק באוטונומיה נרחבת לכורדים בכל אחת מארצות מושבם . אבל הוא גם הכריז , 
כי " חוסר האפשרות להוציא אל הפועל את זכות ההגדרה העצמית של הכורדים בתקופה 
היסטורית נתונה , אין פירושה , ואי - אפשר שיהיה פירושה , ויתור על הזכות 
או על חוקיותה " . יש להניח שגם אלמלא אמרו טלבאני וחבריו את הדברים הגלויים 
האלה , לא היתה דלת מחלקת המדינה נפתחת לפניהם לרווחה . אבל השמעת הדברים 
בוודאי לא עזרה להפיג את החשדות כלפי מגמות הכורדים . הרי באותה מידה שלא 
היו להם מעולם ידידי אמת , הם גם לא היו ידידי אמת של איש . הצומת הגיאוגרפי 
הנפלא , זה שעליו דיבר נזאן , האינטלקטואל הכורדי מפאריס , לא היה כל 
כך נפלא . הוא אילץ את הכורדים להחליף בעלי ברית ללא הרף , או , למען 
הדיוק , לקבל את ידידותו של כל מי שהציע ידידות . בררנות בבחירת ידידים 
היתה מן המותרות שהכורדים לא יכלו להרשות לעצמם . הם מרדו בבריטים ב9191 , 
ב3291 וב1391 , ודוכאו ללא רחם ( חיל האוויר המלכותי הקדים את חיל האוויר 
העיראקי ב04 שנה בהפצצת כפרי הכורדים ) ; מרדו בטורקים ב5291 ; מרדו באיראנים 
ב0291 , ב2391 , ב6491 ( בסיוע ברית המועצות ) , ב7691 וב9791 ; ומרדו 
בעיראקים ב3391 , ב3491 , ב1691 וב4791 . הם היו לעתים קרובות המכנה המשותף 
הנמוך ביותר שליכד את שכניהם . כאשר הקימו ארצות הברית ובריטניה את ברית 
בגדד , ב5591 , בשעה שבעיראק היה עדיין משטר מלוכני , פרו - מערבי , 
הן כללו בו סעיפים על שיתוף פעולה לדיכוי משותף של התקוממויות . הסעיפים 
האלה היו מכוונים נגד הכורדים , ואמנם הוצאו אל הפועל . אפילו בין עיראק 
של סדאם חוסיין ובין טורקיה של טורגוט אוזאל היה בשנים האחרונות שיתוף פעולה 
צבאי נגד הכורדים . הכורדים רומו ונבגדו פעם אחר פעם , בידי הסובייטים , 
בידי האיראנים , בידי העיראקים ובידי האמריקאים . יש כורדים המאמינים 
כי גם ישראל בגדה בהם , אם כי הסיוע הישראלי לא יכול היה להימשך בהעדר הסכמה 
איראנית . איראן של השאה נעצה סכין בגב הכורדים ב5791 . עכשיו נראה שהכורדים 
מנסים שותפה חדשה : סוריה . ההנחה הזו מיוסדת רק על ראיות נסיבתיות , 
אף כי הן נשמעות משכנעות למדי . גלאל טלבאני נמצא השבוע בדמשק , ואף התראיין 
משם לרשת רדיו אמריקאית . מחרתיים יצטרף טלבאני אל הוועידה הראשונה מאז 
ומעולם של כל ארגוני האופוזיציה העיראקיים . היא תתקיים בביירות , הקרובה 
עכשיו להיות שטח - חסות סורי . שאלתי את אחד מעוזרי טלבאני מדוע לא נבחר 
אתר נייטרלי יותר מביירות , והוא ענה : " במזרח התיכון אין אתרים נייטרליים " . 
הוא כנראה צודק , ואם אמנם מנסים הכורדים לרכב על הסוס הסורי , קצת קשה 
להתלונן עליהם . מאחר שאיש לא היה סנטימנטלי כלפיהם , אין סיבה שהם יהיו 
סנטימנטליים כלפי אחרים . אם לגורג בוש מותר להיעזר בחאפז אל - אסד , גם 
לטלבאני מותר . אסד חאיילאני , ראש הארגון הכורדי - אמריקאי , אפילו מפליג 
בהזהרה שאם לא ייחלץ המערב מיד לעזרת הכורדים , יוכל סדאם חוסיין עצמו לפנות 
אליהם , ולהגיד ( בלשון חאיילאני ) : " ראיתם ? איש אינו מוכן לעזור 
לכם . האמריקאים אפילו אינם מדברים אתכם . הנה אני מוכן לתת לכם אוטונומיה , 
בואו תעזרו לי נגד אויביי " . חאיילאני אומר כי בהעדר אלטרנטיווה " הכורדים 
יסכימו . הם כל כך מיואשים " . חאיילאני מעריך כי " הרוב הגדול " של החיילים 
העיראקים שנהרגו בכוויית היו כורדים . " סדאם חוסיין שלח אל הקו הראשון 
חיילי - חובה כורדים עלובים , והם נהרגו בהמוניהם " . הוא גם טוען שמבחינת 
סדאם חוסיין מותם של הכורדים " היה ניצחון מסוים . החלק המאומן היטב של 
צבאו לא חוסל והוא נפטר מאנשים בעלי פוטנציאל עוין " . באמצע השבוע היה חאיילאני 
פסימי לגבי עתיד המרד נגד סדאם חוסיין . " ההתקוממויות ייכשלו בהעדר תמיכה 
מבעלות הברית " , אמר . " התחמושת של המורדים אוזלת והולכת " . הוא דיבר 
על המורדים בערים הדרומיות . באמצע השבוע הגיעו ידיעות ראשונות גם על התקוממות 
באזורים הכורדיים שבצפון , כנראה בעקבות החלטת סדאם להפנות שתי דיוויזיות 
מכורדיסטן להגנת בגדד . אך חרף הפינוי נתונים הכורדים לסכנה גדולה . ערב 
המלחמה במפרץ איים עליהם אחד מסגניו של סדאם כי אם יעשו בעיות למשטר , " מוטב 
שתזכרו את חאלאבגה " , הכפר הכורדי שבו המיתו העיראקים ב8891 אלפי כורדים 
בנשק כימי . שיתוף הפעולה עם ארגוני האופוזיציה הערביים מוסלמיים הוא עוד 
הימור כורדי . פרופסור מייקל גאנתר מטנסי אומר כי " העיראקים התנגדו תמיד 
לפדרציה עם הכורדים , הם רצו מדינה אוניטארית . אני מניח , שהאופוזיציה 
הערבית בעיראק תחזור אל הקו הזה , גם אם תצליח להפיל את סדאם חוסיין " . 
לפי פיטר גלבריית מוועדת החוץ של הסנאט , ארצות הברית החליטה להפקיד בידי 
ערב הסעודית את האחריות לקשרים עם האופוזיציה . " כבר ראינו את הצלחותיהם 
של הסעודים בעבר " , אמר גלבריית בראיון . " הם מילאו תפקיד מפתח בכינון 
ממשלה זמנית של המורדים באפגניסטן . ומה התוצאה ? הנשיא הקומוניסטי נאגיבולה 
הצליח להאריך חיים יותר מחומת ברלין " . גלבריית מספר כי שמע מפי פעיל כורדי 
אחד , שהסעודים הזמינוהו והשיאו לו עצות . הם שאלו האם הכורדים יוכלו לתמוך 
בגנרל פלוני , ונקבו בשמו . הכורדי התבונן בהם בתדהמה , ואמר : " הגנרל 
הזה נרצח ב0791 ! " . הסעודים שאלו מיד על גנרל אחר , ושמעו מפי בן - שיחם 
שהגנרל הזה נרצח ב9791 . מאמצע השבוע השתרר בוואשינגטון הרושם שארצות הברית 
שרק בשבוע שעבר התפללה בקול רם לאי - שלומו של סדאם חוסיין מעדיפה , לפחות 
לפי שעה , את שיורו הפוליטי על פני האלטרנטיווה . על הבית הלבן הילך בימים 
האחרונים צל הסיוט של עליית ממשלה שיעית פונדמנטליסטית בעיראק , בחסות איראן . 
ביום ג הכריזו אפוא מחלקת המדינה והפנטגון , כי " סדאם מנצח " במלחמת 
האזרחים הקטנה שלו . במזרח התיכון הודעות על ניצחון לפעמים מבטיחות ניצחון 
עוד לפני השגתו , בעיקר כאשר הן באות ממעצמת - על המחזיקה חצי מיליון חיילים 
בשפך נהר הפרת . הדברים מוכרחים להתפרש כרמז עבה שוואשינגטון רוצה כרגע 
ביקרו של סדאם . אסד חאיילאני מגיב בחלחלה על האפשרות הזו . " חיסלנו את 
צבאו של הרודן " , אמר , " אבל השארנו אותו עם הגסטפו שלו . הרי זה כאילו 
היינו מסלקים במלחמת העולם השנייה את גרמניה הנאצית מצרפת ומפולין , עוזבים 
אז את הגרמנים לנפשם , ואומרים להם לסלק בעצמם את המשטר , מבלי לחסל את 
הגסטפו , מבלי להעניש את האחראים לתאי הגז " . הרושם המיידי של התגובה האמריקאית 
על ההתקוממות בעיראק היה שלממשל לא היו תוכניות חירום , ואין לו מושג מה 
לעשות עכשיו . אבל ההצלחה הפנומנלית של המלחמה מחייבת זהירות בהמעטת כישרונותיו 
של הממשל הזה . צריך עדיין לראות אם הוא יודע על המצב בעיראק משהו שהמשקיפים , 
כורדים ואחרים , עדיין אינם יודעים . 
