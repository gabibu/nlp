נבחרת הנערים של ישראל בכדורגל סיימה אתמול בהצלחה את המבחן האחרון לפני 
המשחק עם ברית המועצות , בקדם אליפות אירופה , שיהיה ביום ד הבא בהרצליה . 
חניכיו של גיגי כהן הכניעו 30 , במכון וינגייט , את קבוצת הנוער של מכבי 
נתניה . כל השערים הובקעו במחצית הראשונה שבה שיחק ההרכב הראשון . יניב 
עופרי הבקיע שני שערים ופליכס שאשא שער אחד . במחצית השניה החליף המאמן 
כהן את כל 11 השחקנים . " הם עייפים מאד . זה ההרכב שיפתח גם ב - 02 במארס . 
נתכנס ביום שני , וביום שלישי יהיה לנו סדר יום זהה לזה שיהיה ביום המשחק " , 
אמר המאמן . לפני המשחק יצומצם הסגל המונה עתה 02 שחקנים ל - 61 . המשחק 
עם ברית המועצות יקבע מי תשתתף בטורניר גמר אליפות אירופה לנערים . ברית 
המועצות זקוקה לניצחון ואילו לישראל יספיק תיקו . לדעתו של כהן , ברית 
המועצות עולה על ישראל בשתי דרגות והיא מפגינה רמה שלא נראתה בארץ , מבחינת 
מהירות , חוסן גופני , תנועה ללא כדור ובגרות משחק . נבחרת הנערים של 
ברית המועצות עומדת להגיע לישראל ביום א . 
