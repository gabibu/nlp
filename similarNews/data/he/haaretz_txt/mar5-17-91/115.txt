דמויות מעורפלות נעות על המרקע והיה ברור שהסרט צולם במצלמה נסתרת . אחד 
השחקנים זוהה בבירור : היה זה מרטין שפגלי , בן ה36 , שר ההגנה הקרואטי . 
הוא צעק בטלפון , " אין לצבא היוגוסלווי זכות להימצא כאן . נשחוט אותם 
עד החייל האחרון " . בקטע אחר של סרט התעודה המסתורי , תיאר השר הקרואטי 
בכנות ברוטלית איך להילחם בחיילים : " פשוט לירות בבטנם בו במקום , בין 
אם בחצר הבסיס שלהם , בין אם במקום אחר . תהיה זו מלחמת אזרחים ללא רחמים , 
אפילו לא כלפי נשים וילדים . פשוט נניח פצצות בבתיהם " . במשך 04 דקות , 
בשעות של צפיית שיא , מוקרנות ההבטחות הרצחניות האלו לעיני צופי הטלוויזיה 
הממלכתית היוגוסלווית בבלגרד . בקטעים שבהם הקולות לא נשמעו ברורים דיים , 
סייעו להבנה כתוביות בגוף הסרט . קפמאבינהסרט , שהופק ונמסר להקרנה בידי 
הנהגת הצבא היוגוסלווי , נראה כזיוף . אבל במדינה רבת הלאומים , שבה השנאה 
והחשדנות מפרידות בין הלאומים השונים , גוברת לעתים האמונה על העובדות . 
מה שהיוגוסלווים רצו להוכיח הוא , שהנהגת ה"קהילה הקרואטית הדמוקרטית " 
הלאומנית - קיצונית , שזכתה ברוב בבחירות החופשיות הראשונות שנערכו לפני 
שנה , מתכננת מרד מזוין נגד הצבא העממי היוגוסלווי המוצב בקרואטיה , ומבקשת , 
בו - בזמן , לחסל את המיעוט הסרבי במדינה . " נעשה מהם קציצות " , אומר 
שפגלי בסרט . הקרנת הסרט המביך גרמה סערת רוחות שאיימה להפוך למלחמת אזרחים . 
הסרבים טענו בכלי התקשורת כי לקרואטים " יש כוונות פאשיסטיות " , והצהירו 
שתוכניות ההפיכה מהוות " ווטרגייט יוגוסלווי " . הסרבי בוריסאב יוביץ , 
שהוא דובר נשיאות המדינה ועתה גם רמטכ"ל הצבא , הורה לעצור מיד את השר , 
הגנרל שפגלי , ולהעמידו לדין צבאי . בתגובה איים פרנקו טודימאן , בן ה86 , 
נשיא קרואטיה , למנוע זאת בכוח הנשק . הוא טען שהסרט הינו זיוף עלוב , 
" שהופק בידי השירות החשאי של הצבא , , בסגנון הק - ג - ב הסטליניסטי " . 
טענתו של טודימאן אומתה בנסיבות מוזרות : זמן קצר לאחר השידור נפטרו באופן 
פתאומי שני עדי תביעה חשובים בתביעה נגד שפגלי . הראשון , שוטר מזאגרב , 
התאבד , לכאורה , בירייה בראשו , והשני נפטר , כביכול , מהתקף לב . 
הגנרל הנאשם העדיף לעבור לסלובניה . יוגוסלווים רבים סבורים שהתפקיד ששיחק 
השר בסיפור ההרפתקני על קשירת הקשר , הינו " מניפולציה מוצלחת אם כי לא 
המצאה מוחלטת " . כי עוד לפני חמש שנים , היה האלוף מארטין שפגלי , שעד 
לצאתו לגמלאות היה מפקד החטיבה החמישית של צבא יוגוסלוויה , מעורב בתוכנית 
ההפיכה , אם כי אז מטעם הצבא . הקצין שהוכשר במוסקווה , ביקש אז למנוע 
בכוח את הדמוקרטיזציה של סלובניה , החלק הצפוני של הרפובליקה . רק כאשר 
הסתמן כישלון של הקומוניסטים בקרואטיה , הצטרף שפגלי האופורטוניסט , למחנה 
של הגיבור הלאומי , טודימאן , ( גם הוא גנרל לשעבר בזמן שלטונו של טיטו ) 
. הנתק בין הקרואטים והסלובנים , השואפים לעצמאות , מצד אחד , לבין הסרבים 
התומכים בשלטון מרכזי , מצד שני , נראה כבעיה חסרת פתרון . הראשונים חוששים 
שהצבא הנשלט על ידי הסרבים יחנוק בכוח את תנועות השחרור שלהם ; לעומת זאת , 
רואים הסרבים בקבוצות המזוינות שהקימו הקרואטים את חוד החנית של צבא בדלני . 
006 אלף הסרבים המתגוררים בקרואטיה הגבירו את המתיחות . הם עדיין זוכרים 
היטב את השתוללות הקרואטים בתקופת אוסטאשה , תחת הכיבוש הגרמני . באזור 
שמסביב לקנין , בקרבת החוף האדריאטי , שבו מתגוררים במספר שווה סרבים וקרואטים , 
הם הקימו מתרסי רחוב נגד המשטרה הקרואטית ודרשו מיזוג עם סרביה או לפחות 
" סאבור " , פרלמנט נגדי , משלהם . כדי להתכונן לעימותים העתידים לבוא , 
הורה נשיא קרואטיה , טודימאן , על הקמת יחידה צבאית מיוחדת , המורכבת 
אך ורק מקרואטים אמינים . היא חומשה בנשק אישי שנרכש בהונגריה מדברים על 
08 אלף רובי " קלצניקוב " . עובדה זו מהווה סטירת לחי לצבא , שיותר מ%07 
מקציניו הם סרבים , והרואה עצמו , מאז ומתמיד , " כשומר האחדות המדינית 
והסדר החברתי הסוציאליסטי " . אין זה מקרה שהמפלגה הקומוניסטית היוגוסלווית , 
שפורקה אשתקד , הוקמה מחדש בידי קציני צבא בכירים בסתיו האחרון , הפעם 
תחת השם " איחוד התנועה הקומוניסטית למען יוגוסלוויה " ( . בדירקטוריון 
של אגודת חיילים וגמלאי הצבא חברים שר ההגנה היוגוסלווי , גנרל וליקו קאדייביץ , 
סרבי ממוצא קרואטי , כמו גם מיריאנה מארקוביץ , אישתו של הנשיא הסרבי , 
סלובודאן מילוסביץ . בשבוע שעבר פירסמו כלי התקשורת הקרואטיים , לכאורה 
כגילוי נגדי לסרט של שפגלי , את דבר קיומה של תוכנית חשאית של החוג הסרבי 
הריאקציונרי . על פי דיווח זה , מצדדים חברי החוג , בין היתר , ב"התחזקותה 
מחדש של המפלגה הקומוניסטית בבריה"ם " ובקיום מבנה הכוח הקומוניסטי ביוגוסלוויה " ; 
ה - מתבקשליטול את השלטון " בחודשים הקרובים בשל היותו הכוח הפוליטי החזק 
ביותר " . מלבד קריאה זו , המופנית לכל מפקדי הצבא , פירסמו עיתונים סלובניים 
רשימה של אנשי צבא ושמות פוליטיקאים שנבחרו בבחירות דמוקרטיות , המועמדים 
ל"חיסול " בבוא היום . ברשימה זו מופיעים שמותיהם של כל חברי הממשלה הקרואטית . 
קפמאלידעל בסיס גילויים אלה , סירב נשיא קרואטיה , טודימאן , להשתתף בשיחות 
משותפות לחיסול המשבר עם נשיאות המדינה , כל עוד לא יוותר הצבא על תפקידו 
הפוליטי כבורר , מטעם עצמו , בין הרפובליקות . הרפובליקה השכנה , סלובניה , 
הרחיקה לכת עוד מעבר לכך . ראש הקבוצה הפרלמנטרית הסוציאל - דמוקרטית בפרלמנט 
של ליובליאנה , יוצה פוצניק , הצהיר ביום ג בשבוע שעבר , שכל המפלגות 
הסלובניות תמימות דעים כי הדרך היחידה לחסל את המשבר היא לעזוב את הפדרציה 
היוגוסלווית . סלובניה שואפת להיות עצמאית לפני חודש יוני , למחוק מהחוקה 
את כל הקטעים המתייחסים ליוגוסלוויה , ולהנהיג מטבע משלה . כדי למנוע את 
שפיכות הדמים המאיימת , הציע העיתון הקרואטי " וייזניק " ניסיון פשרה 
אחרון : אם אין שמונה המחוזות יכולים להגיע לידי הסכמה לגבי המבנה העתידי 
של המדינה , עליהם לחתום על אמנה של אי - תקיפה הדדית . 
