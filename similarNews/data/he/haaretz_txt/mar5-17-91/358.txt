" מלחמת המפרץ שיפרה מאוד את מעמדה של ישראל בעיני משקיעי חוץ מכיוון שאזור 
המזרח התיכון מתקרב כעת יותר לשלום מאשר למלחמה " , כך אמר בסוף השבוע משה 
זנבר , יו"ר מועצת המנהלים של בנק לאומי . זנבר , שהרצה במועדון המסחרי 
והתעשייתי בתל - אביב , אמר כי מדיניות ההבלגה של ישראל שיפרה לאין ערוך 
את מעמדה בארה"ב ובאירופה . זנבר קרא להנהגת מדיניות שתעניק סיכוי ליזמים 
לרווחיות בטווח הארוך , ואמר כי נוצרו עתה במשק תנאים טובים מאוד לחידוש 
ההשקעות בקנה מידה רחב . לדבריו , אין לראות את מלחמת המפרץ רק באור שלילי , 
ויש לזכור שהיו לה גם התפתחויות חיוביות עבור ישראל . זנבר ביקר את ההחלטה 
על קבלת המענק האמריקאי , ואמר כי על הממשלה היה להמתין ולקבל תנאים טובים 
יותר שיסייעו לקליטת העלייה . בהתייחסו לצרכי המשק בעתיד קרא יו"ר דירקטוריון 
בל"ל לבצע פיחות ריאלי שלא ייאכל מיד באמצעות עליית המחירים והשכר . 
