הקולנוע האמריקאי ממשיך לעסוק בחוויית ההגירה לאמריקה . אחרי " אוולון " 
של ברי לוינסון , שכבר מוקרן אצלנו , ושבוע לפני " גרין קארד " של פיטר 
וויר , מגיעה אלינו קומדיה קטנה זו , שגיבורה הוא צעיר הודי שמגיע לניו - 
יורק כדי להצליח בעולם המחשבים ולמצוא כלה . זהו סרט שנוצר בתקציב קטן , 
מחוץ לממסד ההוליוודי , בידי בארי אלכסנדר בראון , ששימש קודם לכן כעורך 
של ספייק לי . הוא מביא בפנינו סדרה של הרפתקאות עירוניות ורומנטיות , 
אופייניות למהגר שמבקש להגשים את החלום האמריקאי . קפמאפרקלראשונה מוקרן 
בארץ , באופן מסחרי , סרטו האחרון לפי שעה של מיכלאנגלו אנטוניוני , אחד 
המייסטרים הגדולים של המודרניזם בקולנוע , שיצר סרטים כמו " אוונטורה " , 
" הלילה " , " ליקוי חמה " , " המדבר האדום " , " בלו - אף " ו"זהות 
גנובה " . כמעט עשור חלף מאז יצר אנטוניוני סרט זה , אבל הזמן רק חידד את 
הרלוונטיות הצורנית ואת הנושאים שלו . התסריט , שנכתב בידי אנטוניוני וזראר 
בראך בשיתוף עם טונינו גוארה , עוסק בבמאי סרטים שמחפש אחר הדימוי הנשי 
האידאלי לסרטו החדש ולחייו החוץ - קולנועיים . על בסיס זה בונה אנטוניוני 
תשתית למסע ארוך של חיפוש אחרי דימוי ומשמעות והקשר ביניהם . העשייה , 
בעזרתו של הצלם קרלו די פלמה , מרהיבה . כמו תמיד אצל אנטוניוני , יש 
סצינות שייכנסו לכל אנתולוגיה של שיאי הקולנוע : הפעם זו סצינה שכולה פקק 
תנועה גדול בערפל . בתפקיד הראשי : תומאס מיליאן . קפמאפרקסרט זה הפך לאחד 
הלהיטים הגדולים של השנה , במקום השלישי אחרי " רוח רפאים " ו"אישה יפה " , 
שאיש לא ציפה להצלחתם הגדולה . מעשה במשפחה אמריקאית , מרובת קרובי משפחה 
וילדים , שיוצאת בחג המולד לחופשה בצרפת . במהומה נשכח הבן הקטן , קווין , 
לבד בבית . העלילה עוקבת במקביל אחר ניסיונותיה הנואשים של אמו לחזור אל 
בנהואחר קווין עצמו , שמסתדר לבד בכלל לא רע , ובין השאר גובר בעזרת סדרה 
של תכסיסים מתוחכמים על צמד פורצים שמבקשים לשדוד את ביתו . קווין הוא לא 
סתם ילד : הוא חביב , חכם , מקסים וממזר לא קטן . גון יוז כתב והפיק , 
כריס קולומבוס ביים , ובין השחקנים גו פשי ודניאל סטרן , שנהנים לגלם 
את דמויותיהם של הפורצים . קפמאפרקעתה , כשטוענים ששוורצקופף תפש את מקומו 
של שוורצנגר בתודעה האמריקאית , זוהי הזדמנות לצפות בארנולד בעל הגוף רגע 
לפני המלחמה , בתפקיד שוטר שמתחזה ל"גננת " כדי ללכוד רשת של סוחרי סמים . 
זה עוד ניסיון להפוך את שוורצנגר לדמות חביבה , קומית ואנושית יותר . אבל 
עם המבטא שלו והמראה שלו יש גבול למה שניתן לעשות . 
