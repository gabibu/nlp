מי שבא אמש לדרבי לא התאכזב . בעיקר , כמובן , אוהדי מכבי וחובבי כדורסל 
לשמו . אך נדמה לי שגם הצד המפסיד צריך להיות מרוצה . על הפסדו של הפועל , 
7978 לאחר הארכה , יכולים האדומים לטפוח לעצמם על השכם על הלחימה הבלתי 
מתפשרת ועל העובדה שהצליחו " לשקם " את עצמם לאחר פגרה ארוכה , וללא הכנה 
מספקת . המיבחן הגדול של הפועל יהיה מחר במלחה , במישחק דחוי נגד הפועל 
ירושלים . המיבחן של מכבי , ששמר על המומנטום אחרי ברצלונה , יהיה ביום 
חמישי נגד אריס . בין לבין העפיל האלוף לראש הטבלה ונראה שעד לסיום לא יודח 
מהפיסגה . היחיד המסוגל לחולל מהפך הוא מכבי ראשון לציון , המפגר בנקודה 
במקום השני . ראשל"ץ השיגה ניצחון ביתי נוסף על מכבי רמת גן , 4978 . 
הישג זה הבטיח מעשית את מקומה בגמר - סל , עובדה המעניקה לקבוצה הראשונית 
כרטיס השתתפות במיפעל אירופי . הקרב נגד הירידה נעשה חריף נוכח ניצחונות 
ביתיים של האחרונות בטבלה . הפועל גבת , שנוצח בכמה משחקים בדקות הסיום , 
חטף אמש ניצחון מהפועל חולון בשניה האחרונה ( 4838 ) . למרות פיגור של 
4 נקודות 22 שניות לסיום חגגו בעמק עם ניצחון שהעניק לה הרכז גלעד שמחוני . 
בית"ר תל אביב זכה בניצחון אסטרונומי , 141121 על א . ס . רמת השרון , 
כששני הזרים דאוסון ( 15 נק ) והאקט ( 14 ) חוגגים באין מפריע . 
