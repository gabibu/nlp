בוסטון ( ע"ר וע"ץ ) . נשים הרות העובדות מול מסכי מחשב אינן מסתכנות 
יותר מאחרות בהפלה טבעית , כך עולה מתוצאות מחקר שפורסמו אתמול בכתב העת 
" ניו - אינגלנד גורנאל אוף מדיסין " . המחקר נערך בשמונה מדינות בדרום מזרח 
ארה"ב והקיף 288 נשים , שמחציתן עובדות מול מחשב . " המחקר הראה כי המחשבים 
עצמם אינם מגדילים את הסיכון להפלה טבעית " , אמרה מנהלת המחקר , ד"ר תרזה 
שנור , אפידמולוגית במכון הלאומי לביטחון ובריאות בעבודה בסינסינאטי שבמדינת 
אוהיו . " הנשים העובדות מול מחשב במשרה מלאה נתונות לאותו סיכון שבהפלה 
כמו נשים שאינן עובדות מול מחשב כלל " , אמרה . " יש במדינה זו 9 מיליון 
נשים המשתמשות במחשב והן מודאגות מהסיכון שבהפלה טבעית . מחקר זה צריך להרגיע 
אותן " , הוסיפה ד"ר שנור . 
