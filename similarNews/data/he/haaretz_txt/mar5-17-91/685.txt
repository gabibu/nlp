בתום פגישה עם מזכיר המדינה של ארצות הברית , גיימס בייקר , העיר יצחק 
רבין בשיחה עם עיתונאים כי לדעתו יש לתת עדיפות למשא ומתן עם ערביי השטחים , 
" כי אתם , ורק אתם , עלינו לחיות בעתיד " . פרשן מוסמך של רבין ביאר 
כי הכוונה היא ללוח זמנים : כלומר , עם ערביי השטחים צריך להתחיל קודם . 
אבל גם אם אלו פני הדברים , עדיין ישנם טעמים אחדים לתהייה : גם בנוגע 
לסדר השיחות , שכן להתחיל ( ולהמשיך ) צריך עם כל מי שמוכן ; וגם ביחס 
לנימוק " עם כולם נצטרך לחיות בעתיד " שעליו ראוי להוסיף כי ירדן לא 
רק כלולה , אלא אף בולטת בקרב אלה שכונו לעיל בשם " כולם " . משונה לגלות 
את יצחק רבין בחברתם של הפלשתינוצנטרים . התורה שבעל - פה של מפלגתו אינה 
גורסת מה שגורס רבין , ומנגד גורסים אנשי מדינה והגות ערבים וערביסטים כי 
הבעיה הפלשתינית היא מוקד הסכסוך עם ישראל . לפני קום המדינה אפשר היה לזהות 
את הבעיה עם האיבה בין שני העמים . ואילו מאז לא היוו ערביי המקום את האיום 
על ישראל , ולכן לא נתפסה הסדרת היחסים עמם כבעיה בה הידיעה , או ככזו 
שפתרונה הוא הדוחק ביותר . על פי מבנה החשיבה המובא לעיל , את המשא ומתן 
יש לנהל קודם כל עם האנשים מן המחנה הלאומי , כי קודם כל , כדברי רבין , 
אתם עלינו לחיות בעתיד " . עד כה נשמעו מן הכיוון הזה הצהרות בדבר רצונם 
בשלום , שאמינותן לא היתה רבה יותר מאלו של אנשי " הקדק " הפלשתינאים . 
וההוכחה לכך היא ניסיונו הכושל של רבין לנהל מדיניות משותפת עם אנשי המחנה 
הלאומי שכאילו נועדה לקרב הסדר עם הפלשתינאים , ניסיון שראש ממשלת ישראל 
עמד לו לרועץ . על כן , מוטב להקדים את המאמצים לעיצוב תשתית פרלמנטרית , 
ומעבר לה , אלקטורלית , שעל יסודה אפשר לנהל מדיניות החותרת להסדר . 
גם אם וכאשר מאמצים אלה ישאו פרי , ספק אם ייפתח מירוץ בין ארצות ערב על 
התואר " ראשון להסדר " . אך גם אם וכאשר יגיע תור ההסדר , ספק אם דווקא 
הפלשתינאים יתייצבו בראשו . על כל פנים , הקרבה הגיאוגרפית לא יכולה לפצות 
על רוחבו ועומקו של הפער בין שני העמים . ואפילו אם נתעלם מן הקריאות הנוכחיות 
" כולה שלי " הנשמעות משני העברים , שאר נושאי המחלוקת די בהם כדי להרתיע 
אותם מן הניסיון למצוא פתרון , שאם לא יספק את שניהם הרי לפחות ישמש תחליף 
עדיף להרג ולהרס הנוכחיים . עם ירדן ההאשמית בהנחה שהשלום ייפתח עלינו מן 
המזרח קל יותר : המחלוקת עמה היא פחות קשה , הודות לקיום הנפרד , שוינסטון 
צרציל גזר עלינו ועליהם ברוב חוכמה עוד בשנת 2291 . רוצה לומר , את ירדן 
מייסרים פחות עינויי האירדנטה מן הפלשתינאים , במיוחד אם נגזר לנהל את הדיונים 
עם משלחת מאוחדת של ירדנים ופלשתינאים . עומקה של היישות הריבונית ממזרחה 
של ישראל יקל עליהם ועלינו לתחם גבולות ששני הצדדים יכולים לחיות עמם . 
ככל שהיינו רוצים להאמין לדבריו של בסאם אבו - שריף ( שהוכחשו כמעט מיד 
עם השמעתם ) בדבר נכונותו של אש"ף לפשרה טריטוריאלית , קשה לנו לראות כיצד 
יוכל ערפאת , או מי שיבוא במקומו , לוותר על שטח נוסף ממה שנותר מפלשתין . 
זה יתרונה וחסרונה של הנטייה בהנהגתה של ישראל בשלטון ובאופוזיציה כאחד 
להתמקד בפרוצדורות , להבדיל מעניינים מהותיים . אבל זו גם נטייה מובנת : 
היא מאפשרת לממשלה השתתפות למראית עין במשא ומתן , אשר אילו היתה נדרשת 
לנהלו בנושאים מהותיים הוא היה נדחה על הסף , מטעמים רעיוניים . אך האופוזיציה 
אינה טובה ממנה , אם כי טעמיה שונים : דיון על מהותו של ההסדר היה חושף 
חילוקי דעות בקרבה , אשר המציאות אילו שלטה מפלגת העבודה היתה מאלצת 
אותה לישב . וכיוון שהם באופוזיציה הם יכולים להרשות לעצמם את המותרות 
של ויכוחים דוגמטיים יותר שבדרך הטבע מחריפים את המחלוקת במקום לישבה : 
בהעדר הצורך לתרגם את תוצאות הפלוגתא לשפת המעשה , היא נעשית מופשטת ועל 
כן בלתי ניתנת לפישור . דווקא השבוע ראינו הדגמה מובהקת לכלל זה : שמעון 
פרס ורבין הלכו בנפרד לבייקר והציגו בפניו שתי עמדות נפרדות , והאירוניה 
שבדבר היא ששתיהן בעלות השפעה זהה באפסותה על המדיניות המעשית של ארצם . 
