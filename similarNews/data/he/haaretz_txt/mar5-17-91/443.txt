רוקחים מהעיירה בית - סאחור שהועמדו לדין בפני בית המשפט הצבאי ברמאללה בגלל 
אי - תשלום מסים , ביקשו מבית המשפט להכיר בזכותם לטעון ולהוכיח כי תחיקת 
הביטחון הנוגעת לגביית מסים בשטחים אינה חוקית ויש לכן לבטלה . עורכי הדין 
אביגדור פלדמן , מונה רשמאווי ועוסאמה עודה , המייצגים את אנשי בית - סאחור , 
טענו כי מערכת גביית המסים המופעלת בשטחים אינה חוקית , מכיוון שכספי המסים 
אינם מנוצלים לרווחת התושבים כפי שמחייבים המשפט הישראלי והחוק הבין - לאומי . 
הם טענו עוד כי אין בשטחים מערכת כספים המדווחת על פעולותיה , אין תקציב 
הוצאות מפורט , ואין נתונים מדווחים לגבי היקף המסים הנגבים , באופן שמאפשר 
לבדוק אם הכספים אכן מנוצלים לרווחת התושבים . קפידבינעורכי הדין אמרו עוד 
כי בג"ץ קבע ב1891 כי תקנות מע"ם הנהוגות בשטחים כשרות , אך הוסיפו כי הפסיקה 
מתירה גביית כספים רק אם היא מתקיימת בהתאם למשפט הבין - לאומי , ובמקרה 
שמוכח כי כספי המסים יושקעו לטובת התושבים ויוצאו רק בשטחים . " על הרשויות 
היה לייצר כלים שיאפשרו פיקוח על ניצול הכספים ולעקוב אחריהם " , טענו עורכי 
הדין . לדבריהם , אם ישנו דיווח על הוצאת הכספים , הוא בחזקת דיווח כללי 
בלבד . במהלך הדיון התעוררה השאלה האם רשאים הנאשמים לבקש מבית משפט צבאי , 
הפועל מכוח צו של המפקד הצבאי , לבטל את חקיקת המפקד הצבאי המטילה חובת 
תשלום מע"ם בשטחים . הפרקליטים גרסו כי תחיקת הביטחון אינה חסינה מפני ביקורת 
שיפוטית , וכי בג"ץ כבר ביטל תחיקת ביטחון שסותרת את המשפט הבין - לאומי 
או כללי מינהל החלים בישראל . בעבר התייחסו בתי משפט צבאיים לשאלה זו בפסקי 
דין סותרים : מקצתם קבעו כי לבית משפט צבאי ישנה סמכות לבטל תחיקת ביטחון 
אם היא סותרת את אמנת זנווה או המשפט הבין - לאומי , ומקצתם קבעו שאין סמכות 
כזו . קפידבינכזכור , היתה העיירה הנוצרית בית סאחור המקום היחיד בשטחים 
שהכריז על מרי מסים קולקטיווי . בתגובה כפה הממשל הישראלי במשך כמה חודשים 
בכוח ובאמצעות עיקולים , מעצרים ותביעות משפטיות , את מרותו על התושבים . 
במהלך שביתת המסים עוקלו סחורות ואמצעי ייצור בשווי מיליוני שקלים , ונגד 
כמה מסרבני המסים עדיין מתקיימים משפטים . כמה מהסוחרים שהועמדו לדין ונידונו 
לתשלום קנסות , לא הצליחו לעמוד בתשלום הקנסות ונאלצו לפרוע אותם בימי מעצר . 
עקב היד הקשה שנקט המינהל האזרחי נגד סרבני מסים , לא מתקיים כיום בשום 
אזור בשטחים מרי מסים מאורגן , ובמינהל האזרחי אף מדווחים על עלייה בשיעורי 
גביית המס במגזרים אחדים . 
