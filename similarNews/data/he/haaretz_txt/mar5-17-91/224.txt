בשבוע הבא מותר ליצחק שמיר להרים כוסית עם חבריו הקרובים כדי לחגוג יום הולדת 
מיוחד במינו : שנה לפירוק ממשלת האחדות . כשם ש"תרגיל מבריק " , כהגדרתו 
של יצחק רבין , העלה ב77 את הליכוד לשלטון והוא שולט בכיפה כבר 41 שנה 
כך מה שרבין כינה אשתקד " התרגיל המסריח " נתן לשמיר את כהונתו הרביעית 
כראש ממשלה . רקורד מרשים לבעל תפקיד " מקרי " ו"זמני " . במלכותו הרביעית 
שולט שמיר והוא לא צרציל , אפילו לא סטאלין ללא מתחרים על כסאו . יש 
לו ממשלה הנשענת על רוב מוצק של 66 ח"כים , לאומיים נטו . והוא הציר מי 
היה מאמין המאחד בה את הימין הקיצוני ואת הימין המתון . בן 67 , הוא גם 
הגיע לשיא כוחו בתוך מפלגתו כל זמן שירצה , כל זמן שהטבע יקצה לו . שר 
מרכזי בממשלה תיאר באוזני את מלכות שמיר הרביעית כשלטון הפחות דמוקרטי שהיה 
אי - פעם במדינה " . האיש הזה ( ממשיך השר ) הוא כיום כל - יכול במפלגתו . 
סובב עצמו בפוליטיקאים צעירים שקידומם או אי - קידומם תלוי בו . את הוותיקים 
הציב זה מול זה כדי שיריבו ביניהם , והוא עצמו מעמיד אותם כל אחד בתורו 
במקומם . הודות לכך ש51 מ02 שריו מכהנים ב"קבינט המצומצם " שבו הדיונים 
ארוכים והמידע מועט מתקבלות כל ההחלטות בינו לבין עצמו או בינו לבין מספר 
פקידים - יועצים קרובים בלשכתו . ההחלטה לא להגיב על הסקאדים , למשל , 
היתה החלטה של שמיר . רבים רטנו , אך שמיר , ספקן לגבי תועלתה של פעולה 
צבאית ורגיש מאוד שהיחסים עם ארצות הברית לא יימתחו בסוגיה שאינה קיומית 
בעיניו , עמד בהחלטתו עד הסוף . לפחות בנושא זה יכול המערך לברך ברכת הגומל 
על שלא הצליח להקים ממשלה משלו לפני שנה . אפשר לתאר איזו מהומת אלוהים 
היה הליכוד באופוזיציה מקים אילו ראש הממשלה היה פרס ושר הביטחון רבין , 
ב73 ימים אלה שישבנו כמטרות נייחות עם מסכות גז בחדרים אטומים . אך ליצחק 
שמיר , שהתחייב בבחירות לא לוותר על אף מילימטר מארץ ישראל , מותר מה שאסור 
למתונים כשם שרק מנחם בגין היה יכול לוותר על כל סיני ולהוריד את היישובים 
בכוח . אין אני מזיל כאן דמעה על התפגרות ממשלת האחדות . זו היתה ממשלת 
תככים וסחר סוסים , " קן הקוקיה " כלשונו של ח"ך שבח וייס . בעיקר ממשלה 
שבה העבודה שיחקה את המתונה , אך בפועל נתנה אליבי לקו הליכוד ושללה מהבוחר 
את הנכס היקר המוקנה לו : הזכות לבחור בין שתי דרכים . טוב שהלכה ממשלה 
זו ונתפלל שלא תשוב . הצרה היא שהעבודה לא עזבה את הממשלה בכבוד . במקום 
לעמוד על זכותה לקיים בחירות כחתום בהסכם הקואליציוני , העדיפה הפיכה בשלטון 
באמצעות תרגיל מפוקפק , בשיטות כלנתריות , בזיווגים שלא בדרך הטבע ( מיערי 
עם פרוש , למשל ) , ובהסתמכות על גוקר חרדי שהרב שך היה יותר יקר לו מהמדינה . 
בעל התרגיל הפך לקורבנו . העבודה , בישת המזל , ראתה כי לנגד עיניה קורים 
הדברים הבאים : קמה ממשלה לאומית עם רוב שפרס חלם עליו ; היא עברה את מלחמת 
עיראק בשלום ובתבונה ; ערפאת ואש"ף איבדו עולמם בלי שהממשלה נקפה אצבע , 
וזו מצאה בדיעבד הצדקה לסירובה לדבר עמם ; יש לה עתה יותר סיבות ותירוצים 
להיות זהירה במו"ם עם הפלשתינאים עקב תמיכתם בסדאם חוסיין . אפילו העלייה 
ההמונית מברית המועצות , שהזימה את ססמת " הסכנה הדמוגרפית " , התרחשה 
כשהליכוד נשאר לבדו בשלטון . שמיר יכול באמת להרים עוד כוסית אישית לפרס . 
במלכותו הרביעית של שמיר אנו לפחות יודעים מי ומה היא הממשלה . אך מפלגת 
העבודה לא הצליחה בשנה הזאת להוכיח לציבור שבלאו הכי לא אוהב תרגילים שהיא 
יודעת דברים אחרים מלבד תרגילים , שהיא מהווה אלטרנטיווה לליכוד . העבודה 
לא יודעת להיות אופוזיציה , לא יודעת איך יורדים לחיי ממשלה ואיך נערכים 
להחליפה . היא לא חידשה את פניה ולא חידשה את דרכה . בשבועות האחרונים 
גם פרח מזיכרונה שהיא הציעה את " תוכנית השלום " של הממשלה והחלה מסתבכת 
בכל מיני יוזמות והצעות מבולבלות , תחת לעמוד על יישום התוכנית שרבין הציעה , 
ומרכז העבודה אישרה כתוכנית ממשלת שמיר . שמיר , שקשיחותו מוסתרת היטב 
בזהירותו המפליגה כלפי אמריקה , ארנס רציני עם דאגות ביטחון חדשות , שרון 
בכבלים והפנים המתונות של לוי מין חירות בעור מפא " י הם שישאו ויתנו עם 
בייקר המגיע לכאן , למרבה האירוניה , בדיוק ביום השנה לפירוק ממשלת האחדות . 
ודאי על מהדורה מקושטת יותר של אותה תוכנית רבין מהעבודה בעוד שבעבודה 
עצמה מתנהל מאבק מוזר בין כל מיני עופות : יונים ויונצים , ניצים וניציונים 
על תוכניות חדשות שיש בהן הכל ואין בהן דבר . מפלגה זו מזכירה באלה הימים 
את המראה הבלתי נשכח של אותו עוף הקורמורן המנסה לחלץ עצמו ממימי המפרץ מכוסי 
הזפת . והכנפיים לא מתרוממות , לא מתרוממות . 
