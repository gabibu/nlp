מפכ"ל המשטרה רב - ניצב יעקב טרנר , הזהיר אתמול את ראשי הרשויות המקומיות 
בציבור הערבי מפני הפרות חוק והסתה לאומנית ביום - האדמה . לדבריו , המשטרה 
לא תסבול הפרות חוק בעת ציון אירוע , בסוף החודש . מפכ"ל המשטרה וקציני 
משטרה בכירים ביקרו אתמול באום אל - פחם , ונפגשו עם ראש העירייה , השייח 
ראיד סלאח . ביקור זה היה חלק מסדרת ביקורים שערכה הצמרת הבכירה של המשטרה 
לפני יום האדמה , ביישובים הערביים בצפון הארץ . טרנר דחה בקשת ראשי הרשויות 
הערביות , שהמשטרה לא תפגין נוכחות בכפרים הערביים ביום האדמה . ראשי הרשויות 
אמרו למפכ"ל המשטרה כי בכוחם לגרום לכך שלא יהיו הפרות סדר השנה במגזר הערבי . 
הם חוששים שנוכחות מוגברת של המשטרה תגרום לליבוי הרוחות . מפכ"ל המשטרה 
אמר כי המשטרה תחליט היכן להציב את כוחותיה . " אין כל הבדל בין תל - אביב 
שפרעם או טייבה " , אמר טרנר . בימים האחרונים מתקיים ויכוח במגזר הערבי 
לגבי הדרך שבה יש לציין השנה את יום האדמה . קיימים חוגים הדורשים קיום 
שביתה , ואחרים המסתפקים בקיום עצרות חגיגיות . ראש המועצה המקומית של טירה , 
טארק עבד אל - חי , השמיע הצהרה נגד קיום עצרות והפגנות ושביתה , אבל 
חזר בו וטען כי דבריו לא הובנו כראוי . בימים הקרובים תערוך ועדת המעקב העליונה , 
המשותפת לחברי הכנסת הערבים ולמזכירות הוועד הארצי של הרשויות המקומיות , 
דיון בשאלה כיצד לציין את יום האדמה . קפידבינגורמים במשטרה אמרו כי ראש 
עיריית אום אל - פחם ביקש ממפכ"ל המשטרה לחדש את פעולת תחנת המשטרה ביישוב . 
לדבריו , העדר המשטרה במקום מורגש ויש לנקוט פעולות למלחמה בנגע הסמים 
והפשיעה , ובנוסף , יש לערוך פעולות הסברה למניעת תאונות דרכים . טרנר 
הבטיח כי המשטרה תחזור ותאייש את תחנת המשטרה שפעלה במקום , כאשר העירייה 
תדאג למבנה מתאים למטרה זאת . 
