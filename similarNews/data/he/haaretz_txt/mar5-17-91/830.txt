הפסקות חשמל עלולות להתרחש במשק בימים הקרובים אם לא יושג הסדר להפסקת עיצומיהם 
של עובדי חברת החשמל . העובדים נוקטים מאז ראשית השבוע שעבר בעיצומים המתבטאים 
באי החזרתן לעבודה סדירה של יחידות כוח שיצאו מכלל פעולה . כתוצאה מכך גדל 
בהדרגה מספר היחידות המושבתות . אתמול עם נפילתה של יחידת כוח נוספת יחידת 
כוח קטנה בתחנת רידינג הסתכם מספר המגוואטים המושבתים בכאלף בקרוב . לכן , 
די בכך שעוד יחידת כוח אחת בינונית או גדולה תחדל לעבוד כדי שייווצר מחסור 
בחשמל בשעות השיא של הביקוש . מנכ"ל חברת החשמל , משה כץ , אמר בסוף השבוע , 
כי " בשל העיצומים פועלת מערכת ייצור החשמל הארצית במצב מתוח מאוד . כל 
תקלה נוספת עלולה לגרום להפסקות חשמל " . בנוסף על כך מוגבלת פעילותן של שתיים 
מיחידות הכוח הגדולות בתחנת חדרה בשל תקלות שנתגלו בהן . מגבלות אלה מצמצמות 
בעוד 051 מגוואט את יכולת הייצור . בסך הכל לא מוחזרות לעבודה סדירה יחידות 
כוח בהספק כולל של כאלף מגוואט . מנכ"ל חברת החשמל ציין , כי בנוסף על כך 
מושבתות כיום , במסגרת עבודות אחזקה מתוכננות , עוד כמה יחידות כוח . 
בסך הכל מסתכמת יכולת ייצור החשמל בכל תחנות הכוח בכ001 , 3 מגוואט , בעוד 
ששיאי הבקוש הצפויים הם בסדר גודל של כ000 , 3 מגוואט . לדברי כץ מתקיימים 
בימים האחרונים מגעים עם ההסתדרות והאוצר בניסיון למצוא הסדר שיאפשר הפסקת 
העיצומים . כזכור תובעים עובדי חברת החשמל כי תשולם להם תוספת שכר של 6 
אחוזים כפי ששולמה בכל המשק הציבורי , ועוד תוספת של 8 . 2 אחוז שעומדת 
להיות משולמת מראשית אפריל . יו"ר עובדי חברת החשמל , יורם אוברקוביץ , 
אמר אמש : " התסריט המתפתח הוא שאנחנו לא מחזירים לעבודה יחידות שיצאו 
מכלל פעולה . בהחלט ייתכנו בימים הקרובים הפסקות חשמל . רק אז יבואו ויישבו 
אתנו כדי לסכם על מה שמגיע לנו בדין . ההתנכלות לעובדי חברת החשמל נמשכת 
וצר לנו שאנו נגררים להתמודדות . אני קורא לשר האוצר להקדים ולשבת אתנו 
לפני שייאלצו לעשות כן מכורח המציאות שיכתיבו הפסקות החשמל " , אמר אוברקוביץ . 
