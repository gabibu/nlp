, ואשר על פיו הוקמו כמה חודשים אחר - כך שתי רשויות הטבע הממלכתיות רשות 
שמורות הטבע ורשות הגנים הלאומיים לא עבר מאז חקיקתו כמעט כל עדכון , 
למעט שתי תוספות , שקבעו את דרכי הייעוד ושימור אתרי לאום ואתרי הנצחה . 
נושא שמירת הטבע בארץ נדרש אפוא להתאמה לימים אלה . מי שהתגייסה ליוזמת 
חקיקה לעדכון חוק זה , היא ח"ך עדנה סולודר , המשמשת כמרכזת לובי שמירת 
הטבע בבית המחוקקים . לזכותה נזקפים כבר תיקון חוק הגנת חיות הבר שאושר 
אשתקד , וקידום חקיקתי של שימור אתרי הלאום במטרה לתת שיניים של ממש לחוק 
בתחום פרוץ זה . הצעת חוק פרטית שהגישה סולודר לתיקון חוק גנים לאומיים ושמורות 
טבע , הועלתה בשבוע שעבר לדיון מקדמי בוועדת הפנים ואיכות הסביבה של הכנסת . 
כל הדוברים בישיבה ציינו את נחיצות התיקונים המוצעים והביעו בהם תמיכה . 
יו"ר הוועדה , יהושע מצא , סיכם את הדיון , והודיע על הקמת ועדת משנה , 
בראשות סולודר , שתכין את החוק לקראת הקריאות הנדרשות לאישורו . עיקרי 
השינויים שמציעה סולודר בחוק הם הרחבת סמכויות האכיפה והשליטה של רשות שמורות 
הטבע ורשות הגנים הלאומיים בשטחים המוכרזים , וחיזוק מעמדם הססטוטורי של 
שטחים אלה . דוגמאות לכך : בחוק הקיים , הגדרת גן לאומי היא " שטח ששר 
הפנים הכריז עליו ברשומות שהוא גן לאומי " . הגדרה חסרה זו עומדת להיות מורחבת 
להגדרה " שטח אשר קיימים בו ערכי נוף או ערכי טבע העשויים לשמש לפעילות 
נופש להנאת הציבור , או אתרים היסטוריים בעלי ערך לאומי אשר יש בהם עניין 
מבחינה חינוכית ועשויים לשמש לביקורי מטיילים ותיירים , ואשר שר הפנים הכריז 
עליו ברשומות שהוא גן לאומי " . דוגמה אחרת שהיא הרבה יותר מהותית : כיום 
קיים פער זמן ניכר בין השלב שבו תוכנית מייעדת שטח לשמורת טבע או לגן לאומי 
לבין עצם ההכרזה , המחייבת הליכים ממושכים ומורכבים . בפער זמן זה ניתן 
עדיין לקבוע בשטח עובדות סותרות ומנוגדות . הצעת החוק באה לסתום פרצה זו . 
היא יוצרת מצב המונע פגיעה בשטחים אלה בטרם הושלם ההליך החוקי . הצעת החוק 
משפרת מאוד את אפשרות השליטה והניהול של הרשויות בשטחים המוכרזים . היא 
גם משפרת את סמכויות האכיפה והענישה של הפקחים בתחומי השטחים המוכרזים . 
