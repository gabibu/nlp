את פוליסת ביטוח הרכב שלו . הוא הודיע לסוכן הביטוח שאתו הוא עובד , כי 
הוא מעוניין לשלם את פרמיית הביטוח השנתית מראש ובמזומן , כדי להימנע מהוצאות 
המימון הגבוהות , כלומר , מהצמדה וריבית , הכרוכות בתשלומים הפרושים על - 
פני השנה כולה . להפתעתו הרבה הודיע לו סוכן הביטוח כי הדבר אינו אפשרי . 
הסיבה : מחברת הביטוח , במקרה זה חברת " הסנה " , נמסר כי אין להם אפשרות 
לקלוט בתוכנה שלהם תשלום במזומן . יתר על כן , לדברי הסוכן , גם לו היה 
הדבר אפשרי , היתה מתבטלת ההנחה המדורגת לשלוש שנים במקרה של העדר תביעות . 
הרי זה ממש עולם הפוך , טען הקורא : כופים על המבוטח הסדר תשלום יקר הצמדה 
וריבית של % 6 מסיבות טכניות , ועוד מזהירים מפני סנקציות , אם בקשתו ההגיונית 
של הלקוח תבוצע בכל זאת . תגובת " הסנה " , שעליה חתם מנהל האגף לביטוח 
כללי , רפי מגן , היתה כי אמנם ישנה תוכנית ביטוחית חדשה ( הסנה עדיף 
למשפחה ) שבה החברה לא נערכה , מבחינה מיכונית , לתשלום במזומן . ייחודה 
של התוכנית בכך שהיא מאפשרת פריסת תשלומים מאוזנת לכל תקופת הפוליסה ( שלוש 
שנים ) . בחברה לא תיארו לעצמם כי מישהו מהמבוטחים יעדיף תשלום במזומן 
על - פני פריסה נוחה . בינתיים התברר , כי מלבד פנייתו של הקורא היו פניות 
נוספות של מבוטחים שביקשו לשלם במזומן , ועל כן נערכה החברה מחדש כדי לאפשר 
גביית דמי ביטוח גם במסלול מזומן . עם זאת , צוין בתשובה , בכל סוגי הפוליסות 
השנתיות האחרות יש אפשרות לשלם במזומן . מה עניינה של תוכנית עדיף למשפחה 
לתלונתו של בן ארי ? התקשרנו אל המתלונן והתברר כי יש קשר : סוכן הביטוח 
הזריז שלו מצא כי זוהי תוכנית טובה , והחליט לבטח בה את הרכב של לקוחו . 
בדיעבד התברר , כי התוכנית אכן טובה , אבל לא די טובה למי שרוצה לשלם 
במזומן . בכל זאת התלונה עזרה , שכן חברת הביטוח תאפשר , החל ב51 במארס , 
גם למי שיצטרף לתוכנית הביטוח " עדיף " , לשלם במזומן , בלי שייפגעו הטבות 
אחרות שהתוכנית נותנת למבוטחיה . 
