מחקרים רבים נכתבו על ההתקוממות הפלשתינית במהלך יותר משלוש שנות קיומה . 
אבל אלה טעונים מטבע הדברים בנטיות האידיאולוגיות של מחבריהם או שסובלים 
מחוסר הפרספקטיווה של חוקרים המצויים בעיצומו של תהליך . יש שמיקדו את מבטם 
על חלקם של הפליטים במחנות ( העימותים הגדולים של האינתיפאדה התחילו במחנות 
הפליטים בעזה ) , אחרים הדגישו את אופיה הכפרי של ההתקוממות ( שהתפשטה 
עד סוף פברואר 88 על פני כ002 כפרים ) . יש המציינים דווקא את חלקם של 
הפועלים הפלשתינים בהעברת האינתיפאדה לתוך ישראל , ויש המבליטים את חלקה 
היחסי של ירושלים בעידוד ובטיפוח ההתקוממות . מחקר ראשון מסוגו שבדק את משקלה 
של קהילת הסוחרים ובעלי החנויות בשטחים ( בהעדר מעמד זעיר - בורגני של ממש 
בשטחים ) בגיבוש ההתקוממות בשלביה הראשונים והמכריעים , פורסם בכתב העת 
" המלה הכתובה " במה סוציאליסטית לענייני הקונפליקט הישראלי - פלשתיני . 
לבד מעיסוקו בפלח מסוים של האינתיפאדה , מאיר המחקר את ניסיונותיה , הישגיה 
וכישלונותיה של ההתקוממות הפלשתינית . מחברו של המחקר , סלים תמארי , מרצה 
במדע המדינה באוניברסיטת ביר זית , ניסה להתמודד עם מה שהוא מכנה דעות קדומות 
מסוימות על השמרנות הקפואה של בעלי החנויות והעסקים והעדרו של דימוי הירואי 
שאותו יכלו אלה להציג כנגד " ילדי האבנים " . בהסתמך על ראיונות עם פעילים 
במגזר זה ועל סמך ניתוח עלונים וכרוזים סודיים , טוען תמארי כי מעמד הסוחרים 
היווה את גרעין ההתארגנות החברתית היחיד שפעל במלוכד , לפחות למראית עין , 
בשלביה הראשונים של ההתקוממות . בשלבים מאוחרים יותר של " מיסוד ההתקוממות " , 
טוען תמארי , היה לאגודות הסוחרים , שפעלו במסגרת ההנהגה המאוחדת , תפקיד 
חשוב בקביעת קווי המתאר של המלחמה הכלכלית בישראל . מלחמה זו התאפיינה בחרם 
מוצלח על סחורות ישראליות , באי - תשלום מסים , בלחץ לפיטוריהם של גובי 
מס ופקידי מס , ובמידה מסוימת גם ביצירת כלכלה חלופית המבוססת בעיקר על 
תעשיות בית . חמישים שנה מפרידות בין שתי שביתות המסחר הממושכות שגיבשו 
את שתי המרידות הפלשתיניות במאה הזאת : המרד של 6391 והאינתיפאדה . בשני 
המקרים , לדברי תמארי , העניקה למרד השתתפותם של הסוחרים בתנועה הלאומית 
מטען חברתי ואופי עירוני , שבלעדיו ספק אם היה בכוחו להתלכד . כמו ב63 
כך ב78 הקדימה השביתה הכללית העירונית ונתנה את האות להתפשטות ההתקוממות 
לאזורים הכפריים . כמו אז גם הפעם היתה המטרה העיקרית של השלטון המרכזי , 
בשלבים הראשונים של המרד , לשבור את השביתה הכללית . תמארי טוען , כי 
להבדיל מהשביתה ב63 , שנכפתה על הבורגנות הפלשתינית , היתה השביתה בזמן 
האינתיפאדה וולונטרית מיסודה . תמארי מסביר כי האליטה הפוליטית של הפלשתינאים 
צירוף של נכבדים עירוניים והבורגנות המסחרית של מישור החוף שעמדה בראש 
המנהיגות של מרד 63 , נהרסה כמעמד במלחמת 84 . למעמד זה לא נוצר עד כה 
תחליף הגמוני , שווה ערך , במבנה הנוכחי בגדה המערבית ובעזה , ושרידיה 
התפזרו בקרב הרובד המקצועי והעסקי של ירדן ושל מדינות המפרץ . ההתקוממות 
הנוכחית , לדעתו , מונהגת בידי קואליציה אסטרטגית של כוחות והתארגנויות 
חברתיים , הדומים אך במעט לאופי האליטיסטי והחצי פיאודלי של הוועד הערבי 
העליון של שנות ה03 . ב02 שנות השלטון הראשונות של ישראל בשטחים , פעלו 
לשכות המסחר כמייצגי הסוחרים הזעירים בפני השלטונות ורשויות המס . עם פיזור 
המועצות העירוניות ב1891 , הפכו אלו לצינור הקשר העיקרי בין כלל התושבים 
העירוניים לממשל . בשנות ה08 נתנו הלשכות תוקף למסמכים רשמיים שהוכרו ע"י 
ממשלת ירדן , כמו דרכונים ותעודות לידה , ומסיבה זו הן נתפסו כמגלמות המדיניות 
הפייסנית הפרו - ירדנית של המעמדות הבינוניים העירוניים . במהלך האינתיפאדה 
ירד קרנן של לשכות המסחר לחלוטין , אך ועדות הסוחרים נכשלו ולא הצליחו למלא 
את מקומן . תמארי מתאר באופן מרתק את השתלבותם של סוחרי השטחים בהתקוממות 
הלאומית . מאז 76 היו שביתות המסחר היומיות הנשק העיקרי של התנועה הלאומית 
בציון ימי זיכרון לאומיים ובתגובת מחאה נגד פעולות של הצבא , כמו גירוש 
אישים לאומיים או הריסת בתים . נקודת המפנה באה עם הטלת מס ערך מוסף ב6791 
על כל הסחורות והשירותים בגדה , כאמצעי למימון פעולות הממשל הצבאי . לבד 
מהטענה שהמס אינו חוקי ונוגד את אמנת זנבה ( " הכובש לא יטיל מסים חדשים 
בשטחים תחת שליטתו " ) , עורר מס זה התמרמרות , שכן הוא נפל בעיקר על הסוחרים 
והיצרנים . קפמאבינלפיכך נענו הסוחרים , מיד עם פרוץ ההתקוממות , לקריאת 
" המפקדה המאוחדת " לשביתת מסחר כללית ולאי - תשלום מסים . בגלל צעדי 
המרי האזרחי והירידה החדה בהכנסות המנהל האזרחי , הגיבו השלטונות בצעדים 
מיידיים והנהיגו זיקה בין תשלום מסים לבין קבלת היתרים מכל סוג שהוא , כמו 
רשיונות נהיגה , תעודות זהות , תעודות לידה , אישורי ביקור במחנות מעצר , 
היתרי בנייה וכיו"ב . בנוסף לכך החל המנהל האזרחי בסיוע צה"ל במבצעי גבייה 
מקיפים ביישובים ובמחסומים שכללו החרמות ועיקולים של מכוניות ורכוש אחר של 
חייבי מס בהיקף עצום . בקיצור , טוען תמארי , במהלך האינתיפאדה הודחה הבורגנות 
הפלשתינית מפינתה המוגנת יחסית שהצליחה לבודד לעצמה במשך 02 שנה . הצירוף 
הזה של לחצי מס גוברים ושינוי בתפיסת המעמד הבינוני העירוני מצד הממשל הצבאי , 
הפכו אותה לחלק מאוכלוסייה עוינת ולא עוד חלק מ"רוב פרגמטי הרוצה לחיות 
בשקט " , כפי שנהגו לתאר אותה עד השנה הראשונה של האינתיפאדה אנשי ממשל ישראליים . 
גם התחזקות כוחו של הימין הישראלי הקיצוני , גם בתוך מנגנון הממשל , זירז 
את תהליך מעורבותם של בעלי החנויות כפעילים מרצון בהתקוממות . כניסת הסוחרים 
ובעלי החנויות כשותפים מלאים בהתקוממות החלה שבועיים לאחר פרוץ האינתיפאדה . 
כשקמה הנהגה מאוחדת ורשת של ועדות עממיות ושכונתיות וועדות הלם , קמו 
גם ועדות סוחרים . המאבק הממושך ביותר של הסוחרים התקיים בירושלים , וראשיתו 
עם כניסת אריאל שרון לביתו החדש בעיר העתיקה ב78 . 21 . 41 . בתגובה הכריזו 
הסוחרים על שביתה שנמשכה 14 יום , שקבעה תקדימים להתנהגות הסוחרים ברחבי 
השטחים בהמשך . החל מינואר 88 החלו הסוחרים לסגור את חנויותיהם ב11 בבוקר , 
ובעקבות זאת נכנסו כוחות הביטחון וכפו על בעליהן לפתוח אותן , אך פעילים 
של ועדות ההלם אילצו את הסוחרים לסוגרם שוב . בתגובה לקריאת ההנהגה לפתוח 
את החנויות אחר הצהרים , הכריחו השלטונות הצבאיים את הסוחרים להשאיר את 
חנויותיהם סגורות מ2 עד 7 אחה"ץ . השלטונות היו נחושים לשבור את שביתת המסחר , 
שהפכה לצד הגלוי ביותר של האינתיפאדה , וראו בסוחרים את החוליה החלשה של 
ההתקוממות . חיילים החלו לשבור את המנעולים של חנויות והשאירו אותן פתוחות 
כל הלילה . אך הצעד הזה פעל כבומרנג ואיחד את הסוחרים בעוינותם לישראל ובתמיכתם 
ב"מפקדה " . כעבור כמה חודשים הוכרע הקרב על החנויות , והצבא ומג"ב פסקו 
מלהתערב בעניין שעות הפתיחה של החנויות . שביתת המסחר התחילה להתמסד עפ"י 
הוראות ההנהגה הלאומית . כשנשאל יצחק רבין , לשעבר שר הביטחון , אם הוא 
יכול לציין טעות חמורה שעשה במהלך ההתקוממות , הוא ענה : " כן . פתיחת 
חנויות בכוח . זו היתה טעות , ולמדנו את הלקח מכך " ( " הארץ " , 98 . 
4 . 22 ) . לדעת תמארי , סימן ניצחון בעלי החנויות את עליונות המעמדות 
הבינוניים העירוניים כאלמנטים מובילים בעימות עם הממשל הישראלי , ולראשונה 
זה 02 שנה נקבעה יכולתם של הפלשתינאים לשלוט ברחובות ולשמור על שליטה זו . 
בכרוז של הפת"ח שפורסם בחודש השלישי להתקוממות , נאמר כי הסוחרים מחזיקים 
" בעמדה חשובה ביותר בתמיכה בהתקוממות , מאחר שלסקטור המסחרי הכוח והיכולת 
לשתק את הכלכלה בשביתה כללית " . משהצליחה שביתת המסחר , דרשו ועדות הסוחרים 
להכריז גם על מרי מסים , אך מרי זה נכשל בשל תגובתו העיקשת של הממשל הישראלי 
ובשל המשבר הארגוני שפקד את ההתקוממות הפלשתינית . בעוד ששביתת המסחר שמרה 
על שגרת האינתיפאדה , לא התגבשה התפתחות מוסדית סביב הוועדות העממיות , 
כפי שקיוותה ההנהגה המאוחדת . אחד ממאפייני האינתיפאדה אופיה ההמוני נחלש 
בהמשך , והפעילות התרכזה כמו בעבר בידי פעילים באזורים מסוימים . הוועדות 
העממיות , מודה תמארי , לא הצליחו ליצור אלטרנטיווה לרשת החינוך שנסגרה 
בידי ישראל , והוועדות החקלאיות והוועדות לייצור ביתי נכשלו ביצירת מערכת 
כלכלית עצמאית המתבססת על תעשיות ביתיות . קפמאבינתמארי טוען , כי שורשו 
של המשבר שחל באינתיפאדה הוא בשינוי באסטרטגיה הפוליטית של ההתקוממות , 
שהחלה נעה לקראת חיפוש אחרי פתרון של הסדר טריטוריאלי באמצעות מו"ם . אף 
שכל חמשת זרמי " המפקדה " הסכימו לכך , התפתח ויכוח פנימי חריף על אופיה 
הרצוי של ההתקוממות . התקווה היתה ששביתות מסחר , חרם מסים והתפטרות השוטרים 
וגובי המס , יביאו להתפוררות הממשל הישראלי בשטחים , בתנאי שההתנגדות האזרחית 
לא תשתמש בנשק ותביא בכך לחיסולה הברוטלי בידי צה"ל . היתה תקווה כי ההיענות 
ההמונית לוועדות העממיות תביא ליצירת בסיס כוח אלטרנטיווי לממשל הישראלי , 
אבל ניסיון זה נכשל . הכישלון של מעמד הסוחרים התבטא בנסיגה במערכה על אי - 
תשלום מסים לאחר כמה הצלחות כתוצאה מהאמצעים הדרסטיים שנקט הממשל ( כמו 
בבית סאחור ) . ההנהגה הלאומית נאלצה לתת היתרים מיוחדים למפעלים לתשלום 
מסים כדי למנוע את סגירתם . הדבר יצר קרע בין היצרנים ובעלי החנויות , 
וגרם בסופו של דבר את התמוטטות חרם המסים . כשהסוחרים הגדולים והיצרנים 
שילמו את מסיהם , נזקיו של המנהל האזרחי היו מינימליים . עפ"י אומדן מאמצע 
השנה השנייה של ההתקוממות , שברו רבע מבעלי העסקים באזור רמאללה את החרם 
ושילמו מסים . שיעור גבוה יותר היה בשכם ( " מעוז הסוחרים " ) , בחברון , 
בבית לחם , בגנין ובטול כרם . לקרע חריף גרמה גם התנהגות ועדות ההלם 
ששרפו חנויות שמכרו תוצרת ישראלית ולא עשו תמיד הבחנה בין מצרכים שיש להם 
תחליפים מקומיים לבין מוצרים ללא תחליף ( כמו חלב עמיד של תנובה , למשל ) 
. תחושה של אפליה עורר גם הנטל הלא מאוזן שנפל על כתפי בעלי החנויות בשביתה 
הכללית בניגוד למצבם של יצרנים מסוימים ושל הרוכלים , שמכרו אחרי שעות השביתה 
ועשו עסקים טובים מאחורי גבם . בשנה השנייה להתקוממות , פרחה מערכת רוכלות 
של בעלי באסטות שנגסו באופן מכריע בהכנסות הסוחרים השובתים ואיימה על השלמות 
ועל המשמעת של השביתה הכללית . כל הדברים הללו כירסמו בצורה מכרעת בהישגים 
הראשונים של מעמד הסוחרים מראשית האינתיפאדה , וכישלונו מסמן את המשבר הכללי 
שאליו נקלעה ההתקוממות . 
