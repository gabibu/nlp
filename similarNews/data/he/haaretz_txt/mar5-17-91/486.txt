חרף הלחצים הכבדים מצד משרד השיכון וראש עיריית אשדוד על משרד הפנים בקשר 
לפארק החולות באשדוד , החליטה הוועדה לאישור מזורז של בנייה למגורים בדרום 
לאשר למשרד השיכון להתחיל בעבודות עפר ותשתית רק על חלק מהשטח שיועד לרובע 
י"ג בדרום אשדוד . הוועדה החליטה לאמץ את החלטת שר הפנים מאמצע פברואר לפיה 
כ%51 מהשטח שיועד לרובע לא יאושרו לבינוי , בהיותם צינור ההזנה של החולות 
הנודדים , החיוניים להמשך קיומו של הפארק והדיונה הגדולה באתר . לעמדה 
זו של שר הפנים התנגדו נחרצות משרד השיכון וראש העירייה צבי צילקר , שתבעו 
לאשר ביצוע עבודות עפר ותשתית על כל השטח שיועד לרובע י"ג . רובע זה יועד 
לכלול 004 , 3 יחידות - דיור , בעוד ההחלטה שהתקבלה אתמול היא שבפועל ייבנו 
518 , 2 יחידות - דיור . בכך קיבלה הוועדה את עמדת החברה להגנת הטבע והמשרד 
לאיכות הסביבה . על - פי עמדת שר הפנים יש להגיע תוך מחצית השנה הקרובה לתוכנית 
מוסכמת באשר לפארק החולות כולו . לצורך כך הוקמה במנהל התכנון של משרד הפנים 
ועדה שבה חברים גם נציגי משרד השיכון , מנהל המקרקעין , המשרד לאיכות הסביבה 
וראש עיריית אשדוד . 
