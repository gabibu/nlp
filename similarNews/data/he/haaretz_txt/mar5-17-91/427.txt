קטעים אינסטרומנטליים שנכתבו במהלך המלחמה בידי המוסיקאים אורי וידיסלבסקי 
ורן בגנו מופיעים בקלטת חדשה " זמן סקאד " . ארבעה מהקטעים נכללים בהצגה 
" אלוהים יודע " של " הקאמרי " . שיתוף הפעולה בין וידיסלבסקי ובגנו נמשך 
כבר ארבע שנים . וידיסלבסקי מלחין , ובגנו מנגן בכלים אלקטרוניים ומפיק 
מוסיקלית . יצירתם המשותפת ליוותה את עבודותיהם של ליאת דרור וניר בן גל 
" חמורים " ו"דירת שני חדרים " , וביחד עבדו גם על אופרת הרוק " פיקניק 
בחוסמסה " , על ההצגות " רעולים " ו"מראה מעל הגשר " ועל פס הקול לסרט 
" המיועד " . וידיסלבסקי החל בהלחנת המוסיקה ל"אלוהים יודע " ( על פי ספרו 
של גוזף הלר ) מעט אחרי מטח הטילים הראשון בינואר . לאחר כמה ימי עבודה 
הרגיש שהמוסיקה מבטאת מצב רגשי מיוחד . בשלב הזה החליטו הוא ובגנו ליצור 
קטעים נוספים ולהפיץ אותם בפורמט של אלבום שלם , המתעד את מצבם הרגשי במלחמה . 
וידיסלבסקי : " האלבום הוא מעין אסופת אסוציאציות חופשיות . יש בו אזכורים 
לפחד ולאווירת הרפאים של תל - אביב . יש נגיעות בכאוס שכולנו חשנו , שמתרחש 
במרחק כמה מאות קילומטרים מכאן , והתייחסוית לכל המשמעויות של אובדן בית " . 
רוב האמירות באלבום אינן ישירות . האווירה השלטת בו מעודנת , ולעתים אף 
תמימה . בגנו קורא לזה " שפה פלינית " . לדבריו , הניגוד בין המצב לבין 
החושניות והחום שבמוסיקה בונה תחושות של אבסורד , אימה וגעגוע לרוך ולשקט 
שאינם קיימים . ההפקה נעשתה כולה באולפן הביתי של בגנו , והם מימנו אותה 
מכיסם . הם העדיפו לא לפנות לחברת תקליטים מחשש לתכתיבים המקצועיים שהיו 
נכפים עליהם ובשל הרצון להפיץ את הקלטת במהירות האפשרית . בגנו : " מערכת 
התקליטים בארץ פועלת לטובת עצמה , ולא לטובת האמנים שהיא מחתימה . התפיסה 
של מקבלי ההחלטות מעקרת כוחות יצירתיים . כך קרה לנוער שוליים ולאלונה דניאל " . 
וידיסלבסקי ובגנו מעדיפים להמשיך ולכתוב לתיאטרון ולמחול , שם הם מוגבלים 
פחות . בשנתיים האחרונות מתרכז וידיסלבסקי בהלחנה בלבד , ואינו מבצע כמעט . 
הוויתור מעיד על האמון הרב שיש לו בבגנו . בגנו מסיים הפקה של אלבום חדש 
של אדם . הקלטת תופץ בשלב זה בכמה מאות עותקים , בחנויות המרכזיות בתל - 
אביב . אין להם ציפיות גבוהות מדי , אבל הם מקווים , שצריך יהיה להדפיס 
ולהפיץ עותקים נוספים . 
