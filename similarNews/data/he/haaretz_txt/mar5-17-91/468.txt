בוץ עין - גב , בן 72 , אב לשניים , דייג בכינרת . לילה אחד השתבש ציוד 
הקשר והוא מצא עצמו תקוע בסירה בלשון של כורסי , 001 מטרים מהחוף , שהיה 
בשליטה סורית . הוא לא היה חמוש , אפילו לא באקדח להגנה עצמית , כי המדיניות 
אז היתה הבלגה מופלגת , כדי שלא לתת לסורים עילה לתקוף . אבל הסורים לא 
חיפשו עילות . הם הפגיזו בקביעות את עין - גב ואת כל היישובים שלמרגלות 
הגולן . את הקיבוץ שלו הפגיזו במרגמות 81 מ"ם מראש ההר . התינוקות לא התרגלו 
למקלט ולהתפוצצויות , למרות שכיחותם . הלילה ההוא במים , ללא נשק וללא 
קשר , רועד מאימת כלא תדמיר הסורי , לימד את בן - עמי שרע מאוד להיות חלש 
וחסר - אונים . אף כי בסופו של דבר הצליח להיחלץ ללא פגע , הוא הפסיק 
כבר אז להיות יפה - נפש , כדבריו . אחרי מלחמת ששת הימים עלה דודי לגולן . 
הוא מצא את עמדת הרגמים הסורית , וכרגם בעצמו ידע להעריך עד כמה הגובה 
העניק להם יתרון . אז החליט שיעלה לגולן וממנו לא ירד . קפמאבינהוא מצא 
שם חבל ארץ בזלתי שהסורים הפכו למחנה צבאי ענק : מחנות ומוצבים בכל אשר 
תפנה , והכל היה מכוון מערבה . הוא ביצע סקר אנתרופולוגי , כתחביב . 
לשווא חיפש תושבים : הכל ברחו מזרחה . לא היה זכר לחורנים , תושבי הגולן 
המקוריים , שהשאירו אחריהם בתי בזלת בסגנון שאיפיין את ההתיישבות הקדומה 
בגולן מאז ומתמיד . הם דמו בעיניו לבתי היהודים מתקופת התלמוד , שאתריהם 
היו פזורים בשטח . שאר תושביו האזרחיים של החבל היו בדווים , שידעו את 
נחת זרועם של השליטים מאז ומתמיד . בשנות העשרים היו אלה החיילים הסנגלים 
ששירתו בצבא הצרפתי , שנהגו , על - פי בן - עמי , לפשוט על אלה מהם שהזיזו 
את מאהליהם , להרוג בהם ולקשט את מיטותיהם בגולגלות של תינוקות . אחר כך 
סבלו הבדווים מנחת זרועם של החיילים הסורים , שניצלו אותם לעבודות כפייה 
בבניית מחנותיהם ומוצביהם . השורה התחתונה : במאה השנים האחרונות , עד 
הכיבוש הישראלי , אומר בן - עמי , לא זכה הגולן בשגרה של חיים אזרחיים . 
השבוע , בחצר ביתו בקצרין , ישב בן - עמי והכין ראשי - חץ מאבן צור שליקט 
בנגב . העיסוק בפרה - היסטוריה לימד אותו שכל עוד עסק האדם בציד ובלקט , 
הוא היה שוחר שלום . אבל מאז שנעשה חקלאי וטריטוריאלי , רק מי שחזק הצליח 
לשרוד . לכן מצא שימוש באבן הצור הקשה ; לכן פיתח טכנולוגיה . והכל כדי 
להתקיים . הוא איש צומת , וחושש מאוד מהליכוד . הם מעלים את נושא הגולן 
כוויתור ישראלי אפשרי לסורים , כדי לדחוק את נושא יהודה ושומרון מהמשא ומתן . 
שם , בירושלים , לא מבינים שהנושא איננו הגולן , אלא רמות אשכול והגבעה 
הצרפתית . בגולן יש עובדות . האזור הזה ריק מאוכלוסייה ישמעאלית . וחמשת 
הכפרים הדרוזים שבצפון הגולן רחוקים מרחק אדיר מאורח החיים בסוריה . הגולן 
אינו שייך לסוריה בשום מובן . ויתור פירושו חולשה , וחולשה תזמין תוקפנות , 
אומר בן - עמי . על הגולן אין לוותר . זו עמדה קדמית בעלת חשיבות עצומה 
ואסור להפקיר אותה תמורת ניירות חסרי - ערך . השאלה מה זה אלף קילומטרים 
רבועים לעומת שלום לנצח , מחרידה אותו . יכולים אנשים בתל - אביב ובירושלים 
לחשוב מה שהם רוצים , אבל כאשר הערבים ינסו לסלק את הגוף הזר הזה מהמזרח - 
התיכון , הבן שלי יצטרך לכבוש אותו מחדש . אלה משטרים טוטליטריים . ואתה 
לא יכול , על סמך תחושות בטן של איש אחד , לקבל הבטחות וניירות . זה נכון 
רק בעיני אנשים שבשבילם סוריה ופינלנד נראות אותו דבר . בעיניו , היונים 
רוצים להחזיר שטחים כי הם שונאים ערבים , פוחדים מהם ורוצים להיפטר מהם . 
מתל - אביב , מקום שהיה עד כה בטוח , הם אומרים : קחו אותם ממני . אך 
הארץ הזו מעולם לא היתה של עם אחד , ותמיד היו סכסוכים . מי שלא רוצה לחיות 
על חרבו , שייסע לקנדה . הוא כבר היה על הגג בימית , הוא אומר , ושם נשבע 
שרק מת יוציאו אותו מהגולן . היה שם גם קצין בכיר בצה"ל שהבטיח שלא רק יסרב 
פקודה אם יצטווה לפנות מישהו מהגולן , אלא שגם הוא יעלה על הגג . קפמאבינאורי 
דורמן , בן 33 , בנה בית כפרי נאה עם אישתו ליאור במושבה הצעירה ביותר 
בארץ , קדמת צבי . על השולחן של פינת האוכל אגרטל ובו ורדים אדומים שגבעוליהם 
ארוכים ועבים . אורי אומר שהם פסולי - יצוא , מחממה בכפר . הוא כבר עשר 
שנים בגולן , מנהל האגודה השיתופית למחקר ופיתוח רמת הגולן . הוא נולד 
בגבעת ברנר , בנו של מנחם דורמן , ממייסדי התק"ם . למד מנהל עסקים והוא 
מנהל את האגודה השיתופית למחקר ולפיתוח רמת הגולן . דורמן הוא דוגמה לצעירים 
רבים בגולן שהיו מצליחים יפה במקצועותיהם העירוניים בכל מקום , אך בחרו 
בכל זאת לחיות בספר . % 08 מהכנסות הגולן מקורם בחקלאות , ודורמן מתייחס 
לענף הזה כאל תעשייה עתי - רת - ידע . מגדלים שם אוכמניות , למשל , שמיוצאות 
לאירופה . יינות הגולן , ירדן וגמלא , הם הפתעה אמיתית של איכות , ויש 
עוד הפתעות כמו הגודגדן , למשל , מין דובדבן ננסי חמצמץ , והאגס האדום , 
שנראה כמו פרי גן - העדן . קפמאלידדורמן , השכלתן כל - כך , אוהב לדבר 
על העתיד , כאילו לא שמע שגיימס בייקר מבקר בישראל . הוא לא חושש יותר 
מדי , כי הוא מכיר את הערך הכלכלי הרב של הגולן . קשה להניח שאזור כזה , 
שיושב על מקורות המים של המדינה שליש ממקורות הכינרת מקורם בגולן יימסר 
בחזרה למישהו . ומבחינה ביטחונית , גם הסקאדים לא מוכיחים שאפשר לוותר ; 
קל מאוד לפרוץ מהגולן לכיוון חיפה . מבחינה אישית , תמיד היתה קיימת המחשבה 
שבונים בית , ואפשר שלא נזדקן בו . ומשום שזה הבית , ניאבק נגד החזרה , 
אך רק במסגרת החוק . " חשוב לגור כאן וחשוב שיהיה שלום עם סוריה . זו 
עובדה שבמשך 71 שנה שורר שקט . אפשר לשפר את המצב עם הסורים , בשיפור ההסכמים . 
האזור הזה הרי לא חשוב לסורים כמו שהוא חשוב לנו . בצד השני , חוץ מכמה 
ניסיונות מגוחכים , אפיזודות חיקוי של התיישבות , לא קם דבר " . דורמן 
משבח את המערך על שהקים את ההתיישבות בגולן ועל שיצר את התפיסה שאין להחזיר . 
אך בבחירות הבאות , הוא אומר , הוא יצביע ליכוד . המערך רץ יותר מדי 
שמאלה . שמעון פרס אמר שאפשר להחזיר גם את זה , וזה הרגיז אותו יותר מדוד 
לוי , שאמר שאפשר לדבר על הכל . יהודה וולמן , בן 04 , חבר קיבוץ מרום 
הגולן , עדיין נראה יותר כמו הנח"לאי שהיה מאשר כפוליטיקאי . הוא מערכניק 
למהדרין , אבל גם הוא היה בתנועה נגד הנסיגה מסיני . וכאשר התנהל המשא 
ומתן על קו ההפרדה בגולן , הוא וחבריו עשו חיים קשים מאוד לקיסינגר , הוא 
נזכר בגעגועים . ארבו לו בכל מקום , כדי שיוסיף גם אותם למשוואות הכוח 
שחיבר . וולמן הוא ראש המועצה האזורית רמת הגולן , המייצגת 32 יישובים כפריים 
בסך הכל . מהירושלמיות שלו לא נשאר הרבה אחרי מלחמת יום כיפור , שאילצה 
אותו ואת חבריו לנטוש את הקיבוץ תחת אש ולהתפנות למקום בטוח יותר בגליל . 
גם אחרי ששבו לקיבוץ , ימים ספורים אחרי שהסורים נהדפו באוקטובר 37 , 
הם הופגזו יום ולילה , עד הסכם הפרדת הכוחות במאי 47 . החוויה רק חיזקה 
את הקשר למקום . אבל הקשר שלו לגולן לא נוצר בגלל הטראומה . הוא בא לגולן 
ב86 ובנה שם חיים עוד לפני ששמע את שרשראות הטנקים הסוריים . את תשומת הלב 
האחרונה לגולן הוא רוצה להפוך ליתרון הסברתי : הוא רוצה שאנשים יעלו אל 
החבל בהמוניהם , יגלו אותו ויראו מה הפסידו במשך כל השנים , וישאירו קצת 
כסף . עד עכשיו לא נקטו וולמן וחבריו פעולה דרסטית . נקודת המוצא , מסביר 
וולמן , היא שאנחנו לא בפניקה . הגולן הוא חלק ממדינת ישראל , כמו הגליל , 
ויש עליו הסכמה לאומית רחבה . אך הוא לא נאיווי , כלשונו . היהודים , 
הוא אומר , כבר עוסקים בפישוק רגליים ובהצבת סימני שאלה . צריך לומר שלום , 
ולא שטחים תמורת שלום . לפני שנשיא סוריה , חאפז אל - אסד , תובע נסיגה 
מהגולן , שיפרק את הנשק הלא - קונוונציונלי . זה כמה שבועות הם מציקים לכל 
המערכת הפוליטית , בכל האמצעים , כמו בימים ההם של קיסינגר . ועל - פי 
הפידבקים , הפוליטיקאים שמים לב להצקה . אם נידרש לכך , אומר וולמן , 
נפעל באופן ישיר אצל החברים של מרכזי המפלגות , שם יש לנו רוב מוחלט . 
הוא מרגיש בבית במרכז הליכוד , ויש לו קשרים יוצאים מן הכלל גם בש"ס ובאגודת 
ישראל . הוא מיוזמי הדו - שיח עם גוש אמונים בעופרה , ובשנתיים האחרונות 
הוא ממש מחובר לאנשי גוש אמונים . ובכל זאת הוא במפלגת העבודה . זו תנועה 
רחבה , הוא אומר , ואחר כך מוסיף : ובגלל זה היא מתפרקת . אם מפלגת העבודה 
רוצה לחזור להשפעתה , היא צריכה לשוב לאוריינטציה ביטחוניסטית , כלומר 
נצית . אך אם ימצא עצמו מבוטל בשוליים , ולא יהיה שיתוף פעולה בגדול ולאלתר , 
" אעשה חשבון נפש " . סמי בר - לב , ראש המועצה המקומית קצרין , ביקש 
להיפגש בפארק של בית - הכנסת העתיק בקצרין . זהו אתר מרנין , שילוב של 
בתי בזלת משוחזרים למהדרין וגן של פסלי בזלת שיצרו 71 אמנים . במידה רבה 
הפארק הזה הוא פרויקט שלו , והוא מומחה גדול בהיסטוריה היהודית של הגולן . 
כבר בהתחלה הבהיר שקצה נפשו מהדיונים העקרים אם למסור את הגולן לסורים . 
המלה " להחזיר " מקוממת אותו . מה פתאום להחזיר את הגולן ? כשבאתי , 
הוא אומר , וקראו לזה " הרמה הסורית " , זה היה דבר אחר לגמרי . לא היו 
כבישים . לא היו יישובים . לא היו מטעים . לא היו בתים . הוא עבד בסיקול 
של מה שהיה מטע התפוחים של קיבוץ מרום גולן . מה זה נקרא ארץ ששייכת למישהו ? 
זה מה שהוא עושה בה , והעבר ההיסטורי . מה , רמת הגולן זה הבסיס הצבאי 
שלנו ? אבל הוא יודע שזה לא עובד כך , הסיפורים האלה . מי שקובע הוא מי 
שיש לו כוח פוליטי , וכמה כוח יש לישראל לעמוד על מה שיקר לה ? קפמאבינואם 
יובטח שלום אמת ונצטרך לשלם תמורתו באלף הקילומטרים הרבועים של הגולן ? 
בשביל מה , הוא משיב בשאלה . זה מחיר עצום , ועסקה גרועה מאוד למדינה . 
מה שהוכח עד עכשיו הוא שכל עוד היה הגולן בידי הסורים , זה היה גבול לא - 
שקט . מאז שהוא בידינו , יש שקט . כיליד בגדד , שעלה לארץ בגיל תשע , 
הוא שואל , איזו בעיה יש לנו עם עיראק ? יש לנו בעיה עם העולם הערבי . 
ישראל , ולא רק הגולן , נתפסת בעיניהם כנטע זר . אסד מדבר לא רק על הגולן , 
אלא על סוריה הגדולה , שזה גם לבנון והגליל . וכל עוד המשטר הוא רודני , 
השלום יהיה תלוי בקרדיולוג שלו . אולי לאנשים בתל - אביב הגולן שנוי במחלוקת . 
על - פי ההיגיון הזה , גם פתח - תקוה זה מלאבס . כדי להקים את הפארק 
ואת המוזיאון שלו , אסף בר - לב אבנים רבות , מסותתות , ובהן כתובות עבריות 
וסמלים יהודיים . היום בר - לב מציג אותן כעדות לתרבות היהודית שפרחה כאן 
עד תקופת התלמוד והכיבוש הערבי . מבחינתו , תם הכיבוש הזה . הוא רואה 
הבדל בין עזה לגולן . אולי זה כמו ההבדל בין מצדה לגמלא , העיר שהחריב 
המצביא הרומי אספסיאנוס בשנת 76 , לאחר שסגר עליה במצור ממושך . למי הפריעו 
תושביה של גמלא ? אלה לא היו קנאים מהסוג של מצדה , אלא אנשים של יום - 
יום , שבחרו בגבעה תלולה מאוד , בהמשכו של נחל דליות , ביתם של הנשרים . 
ובכל זאת , מה הם עשו שם בגבעה התלולה , באדמת הטרשים הקשה ? בר - לב 
מציג מטבע ברונזה מבית הכנסת המפואר של גמלא : " לגאולת ירושלים הקדושה " . 
הם הגנו על ירושלים , גם מהמקומות שרק הנשרים מקננים בהם . 
