דמשק ( ע"ר ) . שר החוץ הלבנוני , פארס בויז , אמר בתום שיחותיו עם 
מזכיר המדינה האמריקאי גיימס בייקר , אתמול , כי הוא ראה רצון אמריקאי 
רציני ללחוץ על ישראל לסגת מדרום לבנון . " אני יכול לומר כי בפעם הראשונה 
יש נכונות ומודעות אמריקאית רצינית להתייחס לנושא " , אמר בויז לעיתונאים . 
לדבריו , בייקר דן עם פקידים ישראלים בשאלת דרום לבנון . בויז הוסיף כי 
הוא חושב שיש אפשרות שהישראלים והאמריקאים יגיעו להבנה בשאלה זו . לדברי 
שר החוץ הלבנוני , נבחנת האפשרות ליישם את החלטת מועצת הביטחון 524 הקוראת 
לנסיגה מידית של ישראל מדרום לבנון תוך תקופה קצרה , אולי חודשים אחדים . 
בויז הוסיף כי בייקר אמר לו שישראל מציבה תנאים לנסיגה , וכי היא רוצה שהשלטונות 
הלבנוניים יהדקו את הפיקוח על הדרום לפני שתסכים להחזיר את כוחותיה . לדברי 
בויז , צעד זה אינו אפשרי גם הצבא הישראלי , עם כל יכולתו ועליונותו , 
לא הצליח עד כה לשלוט בדרום באופן מוחלט . שר החוץ הלבנוני הגיע לדמשק שלשום , 
וקיים שתי פגישות עם בייקר ועם גון קלי , עוזרו של בייקר לענייני המזרח 
התיכון . קפידבין ( ע"ם ) . גורמים דיפלומטיים גילו ליומון " אלדיאר " , 
כי שגריר לבנון בוואשינגטון , נאסיב לחוד , קיים מגעים עם בכירים בממשל 
האמריקאי במהלך הימים האחרונים , ונפגש עם יועץ שר החוץ האמריקאי לענייני 
המזרח התיכון . בפגישה נסקרו ההתפתחויות האחרונות בזירה הלבנונית , תוך 
ניסיון לגלות את השפעות מלחמת המפרץ על לבנון , ומעמדה וגורלה של לבנון 
ביחס למערך הביטחוני והמדיני באזור . 
