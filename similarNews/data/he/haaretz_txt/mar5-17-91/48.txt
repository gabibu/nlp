כשלושה רבעים מאוכלוסיית המדינה מתרכזים במישור החוף , בין אשקלון לנהריה . 
אם נצא מההנחה שגם בעתיד תתיישב רוב האוכלוסייה ומדובר במיליון עולים לפחות 
באזור שמבאר - שבע צפונה , הרי צפוי גל עיור עצום . במקרה זה , בנייה 
לא מתוכננת , שתפוזר על פני שטחים נרחבים מה שנקרא כיום בטרמינולוגיה של 
משרד השיכון בנייה מהירה וצמודת קרקע עלולה לאיים על איכות חיינו בעתיד . 
כבר היום מסתמנת מגמה מדאיגה בתחום הבנייה המזורזת לעולים . אין מדובר , 
למשל , בבנייה בכרמיאל , באשקלון ובאשדוד , המתנהלת בהתאם לתוכניות הבנייה 
המקומיות , אלא ביישובים החדשים ובהגדלה לא מבוקרת של יישובים כפריים ושל 
עיירות פיתוח , שאינה מתחשבת בנוף ובסביבה . החשש הוא שנחזור על טעויות 
הפיתוח - בכל - מחיר שנעשו בשנותיה הראשונות של המדינה , והפעם יהיה היקף 
הנזק גדול לאין שיעור . דוגמאות אינן חסרות . בפתחת ואדי ערה ועל המורדות 
המערביים של הר אמיר , בגוש ששטחו עשרות - אלפי דונמים , התפתחו יער וחורש 
טבעיים לצד יערות רבים שנטעה וטיפחה הקק"ל . מדובר במשולש המשתרע בין היישובים 
חריש וברקאי ליישוב מי - עמי , שביניהם היישוב הקהילתי הקטן קציר . איש 
לא מערער על הצורך להקים יישובים חדשים ולעבות את אלה הקיימים באזור זה , 
שלאורך הקו הירוק וואדי ערה . השאלה היא , כמובן , איך עושים זאת . 
האם בתכנון מושכל , תוך בחינת נתוני השטח וניתוחם , או באמצעות שיגור הבולדוזר 
של הקק"ל בשליחות משרד השיכון , ללא התייחסות ראויה למבנה השטח , למסלע , 
לערכי החי והצומח וליתר המרכיבים של תכנון נכון . מה שמתבצע בחודשיים האחרונים 
באזור קציר הוא הרס שיטתי של הקרקע . הדחפורים עלו אל השלוחה ההררית המוארכת , 
שנופה נוף טרשים ואשר גדל בה חורש טבעי מדוכא בחלקו , והחלו לגלח אותה 
לחלוטין , והמשאבים שיידרשו לשיקום השטח עם סיום הבנייה יהיו עצומים . 
הקורבנות הראשונים של מחדל זה יהיו העולים החדשים , האמורים להתיישב במקום , 
שלא לדבר על דייריו הקודמים , החי והצומח , שלא נותר מהם זכר . שאלה מהותית 
נוספת העולה בהקשר זה נוגעת לבחירה שבין ריכוז לפיזור . גם לו היו עומדות 
לרשותנו עתודות קרקע בלתי מוגבלות , היה עלינו לחשוב פעמיים : האם לבנות 
מבנים צמודי קרקע ועתירי שטח המחייבים פריסה עצומה של תשתית , כמו קווי 
מים , חשמל , ביוב , כבישים וכו או בנייה רוויה ( בנייה גבוהה ) ואיכותית , 
שתוזיל משמעותית את עלויות התשתית וגם תותיר שטחים פתוחים נרחבים בין היישובים , 
לטובת איכות חיי התושבים במקום וכלל הציבור . ועוד דוגמאות : על - פי 
התכנון תורחב בית - שמש וייתוספו לה עשרות - אלפי יחידות דיור צמודות קרקע , 
שיכבשו את כל המרחב המוריק והעשיר כל - כך בשרידים היסטוריים שבינה ובין 
עמק האלה . מישהו במשרד השיכון החליט , כנראה , שיש צורך לחבר את גוש 
דן המחניק לירושלים מוקפת ההרים . ואילו בגליל המערבי מרחיבים את העיירה 
שלומי . אפשר היה לעשות זאת בגבעות הדלות שמדרום וממזרח לה , אלא שמשיקולי 
זמינות ונוחות החליט משרד השיכון להרחיב את העיירה על חשבון יער חניתה . 
דוגמאות אלה הן רק חלק מזערי מכלל היוזמות והרעיונות שהועלו , ואשר אין 
לדעת לאן יובילו . רק בעקבות הפרסומים נדמה כי להכרתם של פרנסי משרד השיכון 
החלה לחדור העובדה שיש מי שייאבק על שמירת דמותה של הארץ . מי שאמורות לעמוד 
בפרץ הן הוועדות לבניין ערים ומערכות התכנון הפועלות על - פי חוק התכנון 
והבנייה , קרי משרד הפנים , ובעיקר מינהל התכנון ולשכות התכנון המחוזיות . 
יחד עמם אמורים לפעול בחזית זאת ראשי הרשויות והעיריות . בפועל מתחזקת 
התחושה שהמערכת קרסה תחת הלחצים של משרד השיכון , ובמקום לכוון את התהליכים 
הרימה ידיים והפכה לחותמת גומי . וכך זוכות היום תוכניות , שבעבר אף לא 
עיינו בהן , לאישור בדיעבד וכלאחר יד . היחידים שמנסים לעמוד בפרץ הם הגופים 
העוסקים בשמירת הטבע ואיכות הסביבה : רשות שמורות הטבע , החברה להגנת הטבע , 
המשרד לאיכות הסביבה , ולעתים גם אנשי אקדמיה ותכנון . החשש הגדול הוא 
כי לכשנתעורר , נגלה שהבולדזורים כבר קבעו את העובדות בשטח . 
