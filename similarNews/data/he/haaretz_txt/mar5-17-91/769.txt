( ע ) פרשת שימוש בסמים בקרב בני נוער בפאבים ומועדונים במחוז תל - אביב 
נחשפה השבוע על ידי המשטרה . החל ממחצית ינואר השנה התקבלו במחלק הסמים במחוז 
תל - אביב ידיעות שונות , המעידות על שימוש בסמים בקרב בני נוער , בפאבים 
ובמועדונים . קטינים ובוגרים נהגו לבלות במסיבות שבהן הפיצו חשיש ומריחואנה , 
חומר בשם אקסטזי וכן אל - אס - די . הסמים הללו גם הופצו לבתים פרטיים . 
צוות חוקרי נוער הופקד על חשיפת הנושא . בשבועות האחרונים בוצעו פעולות 
בילוש במועדונים , פאבים ובבתים פרטיים . החומר שנאסף הוביל לרשת מפיצים 
של סמים . עוד התברר מהחקירה , כי צרכני האל - אס - די שהתוודעו אל הסם 
במועדונים , הפכו עם הזמן לחלק מהווי המסיבות . לא זו בלבד , אלא שבני 
הנוער השתכללו ובמסיבות הם לא הסתפקו באל - אס - די בלבד והפכו אותן למסיבות 
בנוסח המזרח הרחוק : שימוש בסמים , מוזיקה אקזוטית וריקודים בהתאם . עד 
כה נעצרו 23 חשודים , שמונה מהם קטינים . נגד כ03 מהמעורבים אמורה המשטרה 
להגיש כתבי אישום . מהמשטרה נמסר , כי חלק מהבוגרים הם דמויות מוכרות מתחום 
הסמים . בקרוב צפויים מעצרים נוספים . למעשה , התערבות המשטרה הביאה להפסקת 
פעילות הסמים הזאת בפאבים . עם זאת , נמסר כי יימשכו הפעולות לאתר את החשודים 
הנוספים במעורבות בפרשה . בין השיטות להעברת סמים מחו"ל לישראל , התגלתה 
גם שיטה לפיה שוגרו בקופסאות שימורים סגורות סמים בכמות מסחרית . המשטרה 
הצליחה לאתר משלוח קופסאות כאלה , לאחד מהחשודים שכבר עצור בפרשה . " קופסאות 
השימורים " שהכילו 429 גרם מריחואנה נשלחו בחבילה מהולנד , וכאמור , נתפסו 
על ידי המשטרה . 
