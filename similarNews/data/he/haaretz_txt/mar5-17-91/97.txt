בין חמשת הסרטים המועמדים השנה לאוסקר , שניים עוסקים במאפיה האמריקאית : 
" החברה הטובים " של מרטין סקורסזי ו"הסנדק מס 3 " של פרנסיס פורד קופולה . 
אחד הסרטים שיעלו בקרוב על מסכינו הוא " צומת מילר " , סרטם החדש של האחים 
איתן וגואל כהן , שגם עלילתו מתרחשת בעולמה התחתון של אמריקה . משיכתה 
של אמריקה אל עולמה התחתון הניחה יסוד לזאנר שלם , המכונה על שם גיבוריו : 
" סרט הגנגסטרים " . מראשיתו עסק הקולנוע האמריקאי במפגש שבין הטוב והרע , 
ואת הרע ייצגו , לעתים קרובות , אנשי הפשע המאורגן . הזאנר עצמו הגיע 
לפריחה כאשר הפשע המאורגן הפך לבעיה חברתית ראשונה במעלה בסוף שנות ה02 . 
את תולדות הזאנר נוהגים להתחיל עם " עולם תחתון " של גוזף פון שטרנברג , 
שנוצר ב7291 . בשנים של שפל כלכלי , אחרי המשבר של 9291 , איסור המשקאות 
ואי - שקט חברתי כללי , התמלאו עריה הגדולות של אמריקה במיתולוגיה מיידית 
של גנגסטרים ונערותיהם , כנופיות של איטלקים , אירים ויהודים , שנאבקו 
ביניהן , מועדוני לילה שנהגו להמשיך ולספק משקאות אלכוהולים ללקוחותיהם 
בספלי קפה , והכל לצלילי מוסיקת הגז ויריות בצרורות של תתי - מקלע . לגבי 
רוב הקהל היוו סרטי הגנגסטרים הגדולים , שנוצרו בתחילת שנות השלושים , 
אקטואליה שאירועיה הפכו לכותרות בעיתונות היומית . חלקם של הסרטים ( כגון 
" בעל הצלקת " של האוורד הוקס משנת 2391 ) התבססו על אקטואליה זו , גם 
אם כדי למנוע סיבוכים שונה שמו של אל קאפון לטוני קאמונטה . הזאנר דעך כאשר 
שנות השפל הסתיימו עם פריצת מלחמת העולם השנייה . שנות המלחמה , שבהן סיפקה 
הוליווד בעיקר מוצרי בידור למשפחה שנותרה בעורף , דחקו את העולם התחתון 
שוב אל הבלתי נראה . כאשר המלחמה הסתיימה , חזרו נציגיו אל בד הקולנוע 
האמריקאי , ומאז כמעט שלא חלפה שנה שבה לא נראה על מסכינו לפחות סרט אחד 
שעסק במיתולוגיה זו . כמה מסרטים אלה זכו לפרסום רב : " בוני וקלייד " 
של ארתור פן משנת 6791 , שני חלקיו הראשונים של " הסנדק " , שזכו ב"אוסקרים " 
בשנים 2791 ו4791 ( מקרה יחיד שסרט המשך זכה ב"אוסקר " ) , ואפילו קומדיות 
כגון " חמים וטעים " של בילי ויילדר משנת 9591 . חלקם של הסרטים חזרו 
אל שנות ה03 , שבהן זכו הגנגסטרים לפריחתם הציבורית הגדולה ביותר . " הבלתי 
משוחדים " של בריאן דה - פלמה משנת 7891 , חקר בשנינות את המיתוסים שמהם 
מורכב הזאנר הזה . מצד אחד קיימת כאן משיכה לנושא , ומצד שני רצון להדחיקו 
אל מאחורי השאיפה האמריקאית כל - כך ליפות את העולם . אחד הרגעים המשמעותיים 
ביותר בתולדותיו של הזאנר , והקולנוע האמריקאי בכלל , אירע ב"סנדק מס 1 " , 
כאשר מייקל קורליאונה ( אל פאצינו ) מגלה לארושתו , קיי , ( דאיין 
קיטון ) , שאביו הוא אחד הסנדקים הנודעים ומעוררי היראה באמריקה . כאשר 
היא מתחלחלת , הוא אומר לה משהו בסגנון : מה את רוצה ? אבא שלי לא עושה 
שום דבר שאנשי עסקים גדולים או פוליטיקאים לא עושים גם כן . קופולה אמר במפורש 
בסרטו מה שכל הסרטים שלפניו אמרו ברמיזה : העולם התחתון משמש לאמריקאים 
כמטפורה לעולם העליון ; בבואה מעוותת של החלום האמריקאי . סיפורו של הגנגסטר , 
בין אם זה ב"קיסר קטן " של מרוי לרוי ב0391 , או בסרטו החדש של סקורסזי , 
אינו אלא עוד ניסיון לממש את החלום האמריקאי בכל דרך אפשרית . החלום אומר 
שבאמריקה כל אחד יכול להגיע לפסגה . אם לא בדרכים מקובלות , הרי בכוח האגרופים , 
הנשק והמחשבה התכססנית . הגנגסטר תוקף את החלום האמריקאי מבחוץ באמצעים 
אנטי - חברתיים לכאורה , היות שמראש הוא יודע שאין לו סיכוי להשתלב בתוכו 
בדרכים המקובלות : הוא נולד בצדם הלא - נכון של פסי הרכבת , מבטאו ושמו 
זרים ונושאים עמם עדיין זכר להיותו מהגר או בנם של מהגרים . יחסה של אמריקה 
לחלום האמריקאי היה תמיד דו - משמעי . היא שואפת אליו , אבל יודעת שהוא 
לא יותר מאשר חלום שעליו נשענת האידיאולוגיה האמריקאית . הוא מצדיק את כל 
מה שאמריקה לוחמת עבורו , אבל המחיר שמשלמים עבור השאיפה הבלתי נלאית כלפיו 
הוא כבד . סרט הגנגסטרים מצביע על העובדה שבאמריקה לא כולם שווים , ולא 
כל היעדים הם ברי - השגה . הם מבטאים תחושה חריפה של זרות בתוך אמריקה , 
שאמורה לחבר את כל אזרחיה לתוכה . סיפורו של הגנגסטר מחבר בין העולם התחתון 
לעליון , ומוכיח שמנגנוני הכוח והעוצמה שמפעילים את אמריקה בכל עולמותיה , 
הם זהים . סרטי הגנגסטרים מייצגים את המציאות העירונית האמריקאית מול המיתולוגיה 
של אבותיה המייסדים ; הוא התשובה למערבון , שתיאר את תהליך היווסדותה של 
החברה האמריקאית והשלטת החוק והסדר בתוכה . הוא מתאר את התוצאה וזו מאירה 
את החלום שהיה בצבעיה האפלים . סרט הגנגסטרים מספק פורקן לקהל שיודע שלעולם 
הוא לא יוכל להגשים את החלום האמריקאי הזה . באחת הסצינות היפות ביותר ב"בוני 
וקלייד " , עוברת עגלה של מפונים ליד ביתם , שעוקל על ידי הבנק . שם הם 
פוגשים בבוני וקלייד . כאשר אבי המשפחה שואל את השניים למעשיהם , הם עונים 
לו בגאווה : אנחנו שודדים בנקים . קלייד מוסר לו את אקדחו ומציע לירות 
בשלט שקבוע על גדר של מה שהיה פעם ביתו , ועכשיו כתוב עליו שהוא רכוש הבנק . 
האב יורה , פוגע בשמו של הבנק , וחוזר לעגלה שעליה מצפים לו בני משפחתו 
עם מטלטליהם הדלים , כשחיוך של סיפוק על שפתיו . סרטי הגנגסטרים , כמו 
זה של סקורסזי וסרטם של האחים כהן , מספרים לנו סיפור זה שוב ושוב . הם 
מעבירים את התחושה שהסיפור לא נגמר וכי הוא עדיין אקטואלי היום . הוא מפנה 
את מבטה של אמריקה אל האלימות שבתוכה , אל היד שממשיכה לאחוז באקדח כדי 
לכפות את רצונה , ואל מין קללה שרובצת עליה . ככל שהחלום עז יותר , כך 
הוא מטיל צל כבד יותר על פני אמריקה . 
