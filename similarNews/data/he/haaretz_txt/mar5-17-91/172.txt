לברט סוויסה וספרו " עקד " אינם זקוקים להגנתי . בעיקרו של דבר התקבל 
הספר מצוין ( ואני מדבר על " התקבלות " ולא על מכירות ! ) א . ב . 
יהושע רואה בו את הכשרון החדש הגדול ביותר שהצטרף לספרות העברית בעשור האחרון . 
" כשרון פראי ומפתיע ועולה על גדותיו " , כותבת אריאנה מלמד . " אבקת 
זהב " , כותבת עליו הדה בושס . " לא צריך להיות איש חזון כדי להבחין ביכולתו 
הספרותית המצוינת " , כותבת יהודית אוריין . הנה מבחר קטן מתוך הביקורות . 
אפילו אריאל הירשפלד , המסויג , כותב במאמרו על " עקד " , שהתפרסם כאן 
בשבוע שעבר , כי " יש כאן סופר מוכשר , מכיוון נדיר ויקר בתרבות הישראלית " . 
אכן , זכותו של הירשפלד כמבקר בעל - טעם ורוחב הסתכלות בדרך כלל להסתייג 
מספרו של סוויסה , זכותו וחובתו לנמק את עצמו כמיטב יכולתו ; וחלקו הראשון , 
הלגיטימי , של מאמרו , היה יכול להיות פתח לדיאלוג מסביב לטקסט . אפשר 
היה להתווכח על מושג ה"סגנון " העולה ממאמרו , אולי גם להצביע על כמה ממוקדי 
הכוח של ספר זה שהירשפלד מחמיץ , בצד אלה שהוא מיטיב להצביע עליהם . " עקד " 
איננו רומאן מרוקאי , ואפילו לא " ניאו - רומנטי " . על האירוניות שלו 
ועל התהפוכות התימאטיות שבו יש מה לומר . אבל הירשפלד מקדיש חצי מאמר להשתלחות 
חסרת שחר , מניפולטיווית ומבוססת על כרעי - תרנגולת , בעורך הסדרה שבה 
הופיע ספרו של סוויסה . כאן כבר משתלטת עליו ערבובייה מתלהמת , פיסקה סותרת 
את קודמתה , והטרור ( שלו , לא שלי ; אבל ככל טרוריסט הוא מאשים דווקא 
אחרים בטרור ) נראה כמשלוח - מנות מאורוותו של אמנון נבות . ועורך המוסף 
גם הוא בא לסייע לו : כותרת המאמר , וכותרות המשנה שהובלטו באותיות גדולות 
הופכות את כל זה לעיקר המאמר . ובכן , אני אינני מו"ל ואינני צד לרווחים . 
אין לי שום אינטרס כספי בספר , אלא רק ספרותי ( בניגוד לקלישאה העיתונאית 
שכבר עייפה נפשי ממנה ) ; " רווחי " על ספר שנמכר במאתיים עותקים זהים 
ל"רווחי " מספר שנמכר ב08 אלף . הספרים שרואים אור בעריכתי , מקור , תרגום , 
פרוזה ושירה , נבחרים על - ידי מרצוני החופשי . דווקא בניגוד למקובל בהוצאות 
ספרים , המסתפקות בכמה משפטי שבח מסחריים על עטיפת ספר אני חותם בשמי , 
ומסביר בחמש - מאות מלים מה אני רואה בספר , ומנמק את בחירתי בו . למה 
זה מרגיז את הירשפלד ( שאגב , שואב מלוא - חופניו רעיונות מטקסטים אלה ) 
? דברי הרי מנומקים , צפופים ומפורטים , ואינם אלא ביקורת לפי מיטב טעמי 
ושיפוטי , כשהירשפלד מביע דעתו על ספר זו ביקורת ; כשאני מביע את דעתי 
זו מניפולציה בעניין מכירות ? הרי טקסטים עם שבחים סתמיים , שאיש לא חתום 
עליהם , הנדפסים על עטיפות , דווקא הם מניפולציה כזאת . אכן , הוצאתו 
לאור של סוויסה היא בעיני אחד ממעשי היותר משמעותיים כעורך , ומדוע סבור 
הירשפלד שכל שבחי על ספרו הם " מניפולציה " . וכי אין הבדל בין דברי על 
ספר אחד לדברי על ספר אחר ? דווקא יש ! אבל הירשפלד , כרגיל , סבור דבר 
והיפוכו . סגנונו של סוויסה ( ושל גרוסמן , קציר , פוגל , הנדל ואבוש ) 
הוא בעיניו עדות ל"טעמו המושך אחורה , המתחנף , של עורכם " . לא ברור 
לי : האם זה טעמי האמיתי ? או שמא זה הסגנון שאני סבור שמוכר ספרים ( 
עטיפת חאלקום שמועילה לכיס ) ? האם לכל הסופרים הללו אותו סגנון ? האם 
הם כותבים טקסט טיוטתי , ואני עושה להם את הסגנון ( " קשה שלא לחוש כאן 
את טביעת אצבעותיו של פרי ואת עבדותו הנרצעת למלים יפות " ) ? אין כבר סופרים ? 
כולם מריונטות שלי ? אבוש וסוויסה שניהם " סגנון - ענוג חדש " ? הרי 
על אבוש קראתי אצל הירשפלד שיש בסיפוריה " ברק אינטלקטואלי אמיתי " , אבל 
הסיפור " מעניין ועשיר עשרת מונים מן הטקסט " שאינו אלא קש חסר סגנון 
אז שכחנו ? ועל סגנונה של יהודית קציר ( שאגב , אין סופרת קרובה ממנה 
אל כתיבתו של יוסל בירשטיין ) כתב הירשפלד כי " יש הבטחה גדולה בקולה " , 
כי קולה נובע מנגיעה " בדבר עמוק ונסתר " , וכי היא מוציאה דברים מן התווך 
האדיש של מציאות מובנת מאליה והופכת אותם " לעניין יקר , לסגנון , לדבר 
רוחש חיים " ; " יש כאן קול גדול ורומנטי , חוגג , יפה , צבעוני ועשיר " : 
" קול מיוחד " , כתב עליה הירשפלד אז מהו הקול הזה , קולו של גרוסמן ? 
הבעיה היא שכל אימת שהירשפלד נוגע בטקסט שיש לי קשר אליו כעורך , משתלטת 
עירבובייה במוחו . לקח לי הרבה זמן להשתכנע בכך ; ומי היה מאמין : קנאה , 
פשוט קנאה . הירשפלד מבקש להיות סוליסט , ואינו סובל שותפים לדיאלוג בהשפעה 
על מפת הספרות בארץ . יש במאמריו אלה יותר מדי התחלקויות אל השתלחות לא 
עניינית : במקום לכתוב על ספרים וסופרים הוא חוזר כל פעם אלי . אבל הירשפלד 
גם סבור ( לפעמים ) שסגנון אינו אלא ציפוי , מעשה ידי העורך , וסגנונות 
שהמרחק ביניהם אדיר נראים לו דומים . אין הוא מבין ( לפעמים ) שסגנון 
הוא חלק מריאליה , חלק ממארג פרטים . רק כך אפשר להבין את המלצתו לתרגם 
את פוגל לא לסגנונו העברי של פוגל , אלא לסגנונו של ברנר . והוא גם עיוור 
לאיכויות החד - פעמיות של סגנונו של סוויסה תערובת מקורית של נער - ישיבה 
לשעבר ונער - רחוב . סוויסה יוצר סגנון מלא הומור , שלא היה אצל איש לפניו 
( אם כי הוא מושפע דווקא מפוקנר ) , וסגנונו הוא חלק מיכולת ההסתכלות 
שלו בפרטים מפתיעים , שלא מצאתי כמותם קודם . סגנונו פונקציונלי רק כך 
הוא יכול להפוך את עיר - גנים למחוז " מיתי " למחצה . ובאשר ל"עבדותי הנרצעת 
למלים יפות " : אני שמעתי משהו על פרוזה " רזה " כשהירשפלד עוד היה נער . 
החל מ"סימן קריאה " 1 ( 2791 ) עשיתי נפשות לפרוזה שאינה מיטגנת בשומן - 
עצמי . העליתי על נס את כתיבתם של יהושע קנז , ישעיהו קורן , יוסל בירשטיין , 
חנוך לוין , דן צלקה ויעקב שבתאי כשכל ההירשפלדים של אז לעגו לי ולטעמי . 
ארכיוני העיתונים מלאים בכך . הואשמתי בטיפוח שירה של " דלות החומר " 
( התכוונו בוודאי להורביץ . . . ) . עוד זכור לי איך אמרו עלי , גם 
ידידי , שאני מטפח גרפומנים , כשהאמנתי ביעקב שבתאי ובישעיהו קורן . מעטים 
אהובים עלי בספרות העברית כבירשטיין ולוין . דויד גרוסמן הושווה בשנתיים 
האחרונות ברוב ארצות אירופה ובארה"ב לגדולי הסופרים במאה שלנו על - ידי מבקרים 
רציניים שלא שמעו מעולם על פרי ומעלליו . את טעמי מסרב הירשפלד להבין . 
אבל סוויסה הוא כאן ועכשיו . הוא יהיה כאן גם כשיישכח מאמרו של הירשפלד . 
וכשייפתחו בבוא הזמן המעטפות עם עבודות העריכה שלי אני כבר לא אהיה כאן . 
אבל הירשפלד , הצעיר ממני , יוכל לעיין בחומר , וצפויות לו סנסציות לא 
מעטות . 
