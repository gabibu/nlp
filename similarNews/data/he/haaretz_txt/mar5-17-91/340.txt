במשרדו הקטן באוניברסיטת גורגטאון שבוואשינגטון תלה פרוף הישאם שרעבי תמונה 
פנוראמית של עיר אבותיו , עכו . הוא לא ראה אותה מאז 7491 , כאשר עזב 
את פלשתינה הבריטית כדי ללמוד באוניברסיטת שיקגו , אבל הוא מעודכן . מדי 
פעם הוא מבקש מידידים , הנוסעים לישראל , לבקר ברחוב שבו התגוררה משפחתו 
ולצלם את בית הוריו . הוא סיפר על עכו ביום ה שעבר , למחרת נאום הניצחון 
של הנשיא גורג בוש , לפני מושב משותף של שני בתי הקונגרס . שרעבי , אחד 
האינטלקטואלים הבולטים ביותר בפזורה הפלשתינית , חשב , או לפחות רצה להאמין , 
כי יש בנאום חידושים מעוררי תקווה . " אם יש נשיא אמריקאי , היכול לעשות 
משהו בעניין , זהו בוש . כל הנסיבות הן לטובתו " . הוא מייחס לממשל " הכרה 
רצינית " בכך שאם לא תנוצל ההזדמנות הזאת , יתלקח המזרח התיכון . שרעבי , 
היסטוריון שכתב בהרחבה ( וגם בביקורתיות ) על פוליטיקה וחברה בעולם הערבי , 
אומר כי למלחמה עם עיראק " היה אפקט של רעש - אדמה על הנפש הערבית " . 
הפצעים , לדעתו , עמוקים אפילו יותר מכפי שהיו לאחר התבוסה לישראל , ב7691 . 
" איש אמנם לא ציפה לניצחון צבאי , אבל הכל קיוו לעמידה עיראקית , אשר 
תחזור ותאושש את הגאווה הערבית ותראה לעולם שאנחנו יכולים להילחם " . בעיניו , 
העולם הערבי שאחרי המלחמה הוא " כמו מטבח שהשאירו בו את ברז הגז פתוח , 
ומישהו צריך רק להשליך גפרור בוער כדי שתהיה התפוצצות " . העולם הערבי , 
הוא אומר , מתוסכל ורותח מזעם כלפי המערב וכלפי מנהיגיו שלו . בין יעדי 
הכעס הוא כולל גם את מנהיגות אש"ף , אף כי אין הוא חושב שהפלשתינאים יכולים 
להרשות לעצמם להביע כלפיו ביקורת פומבית . " יש לנו השגות על המנהיגות 
ועל מדיניותה , אבל בזמן שכזה הדבר האחרון שנרצה לעשות הוא להוריד מנהיגות , 
שאי - אפשר להחליפה . כל עם במצבנו ירצה לקיים את אחדותו , את ליכודו , 
ולא ירצה להחליף מנהיגות באמצע חציית הנהר " . לעומת זאת , הוא מבקר בחריפות 
את האינטליגנציה הישראלית ומוצא " הרבה צביעות וציניות " בגישתה כלפי הפלשתינאים 
בימי המשבר . יוסי שריד ואחרים , הוא אומר , ציפו " שהפלשתינאים ירקדו 
לצלילי חליליהם . עכשיו , כאשר המנגינה השתנתה , הם אומרים שאין הם רוצים 
לשחק " . הוא אמנם מבין את קשייה הטקטיים של תנועת השלום הישראלית , " בייחוד 
מול עליית הימין הקיצוני " , אבל מצפה לדרגה גבוהה יותר של הבנה כלפי מניעיהם 
של הפלשתינאים שרקדו על הגגות . " כל קורבן זקוק לפורקן כזה לראות שמעניו 
סופגים אפילו חלק קטן ממה שספג הוא עצמו במרוצת השנים . זו תגובה ספונטנית , 
חסרת מחשבה , ואני בטוח שפלשתינאים ירגישו אמפטיה כלפי הקורבנות הישראלים 
של הסקאד . . . רבים מאלה שגמרו את ההלל על נפילות הסקאד היו בביירות 
( ב2891 ) , כאשר העיר הופגזה יומם ולילה , מן האוויר , מן היבשה ומן 
הים , ועכשיו לראשונה הם ראו את ישראל טועמת משהו מן התרופה שנהגה לתת להם " . 
הוא חושב שבתנועה הלאומית הפלשתינית יש פער דורות , ובתוך שנים אחדות יעבור 
השרביט לידי דור צעיר וזועם , העשוי לפנות עורף להכרה בישראל ולרעיון הדו - 
קיום בין שתי מדינות , ולחזור אל הנוסחה ההיסטורית : כולה שלנו . " אחרי 
04 שנה של חיי פליטים , אחרי 32 שנות כיבוש , בני הדור הזה מרגישים שניסו 
כל דבר תחת השמש , כדי לחזור ולקבל את זכויותיהם . הם ויתרו על שלושה - 
רבעים של מולדתם וביקשו לקבל הגדרה עצמית על הרבע הנותר . הם הכירו בישראל , 
אמרו שלא ישתמשו בכוח , יימנעו מטרור ויקבלו את כל התנאים שהוצבו להם . 
" הגענו אל סוף כוח הסבל שלנו , אל סוף תפקידנו , כרונולוגית ומוסרית . 
הדור החדש , שייטול את המנהיגות בשנים הבאות , יגיד לעצמו : אם אחרי 
כל זה אומרים לנו לא , זכותנו המוסרית לתבוע את שלושת הרבעים , שהם ישראל , 
אינה נופלת מזכותנו המוסרית לגדה המערבית ולעזה . האלגיראים עשו כדבר הזה 
לצרפתים , אשר היו שם 521 שנה . . . הדור הזה יכול להרחיק מאוד בהערכה 
מחדש של עמדותיו . " והם גם יכולים להגיד : מדוע עלינו לכבול את ידינו 
בהבטחה ללכת רק בדרכי שלום ולנקוט אמצעים דיפלומטיים ? יש לנו הזכות , 
כלכל עם אחר בהיסטוריה , להיאבק בכל האמצעים , כדי לחזור ולכונן את זכויותינו 
הלאומיות ובכלל זה הזכות לנהל מאבק מזוין והזכות לאלימות , אם גם לא בהכרח 
לטרור מזיק וחסר דעת " . כאשר אני מעיר לו , שעמדה כזאת תקל על ישראל לדחות 
כל יוזמת שלום אמריקאית , שהוא מקווה לה , אומר פרוף שרעבי שצריך לזכור 
את הקונטקסט . תחזיתו תתממש רק אם יקרו שני הדברים הבאים : אם ישראל לא 
תזוז כמלוא הנימה מעמדותיה הנוכחיות , במה שהוא מכנה " השלב הסופי של תהליך 
המשא - ומתן " ; ואם לארצות - הברית לא תהיה כוונה ממשית לסיים את התהליך 
הזה בהסדר שלום צודק . שרעבי מזכיר לישראלים " מן המרכז המתון ומן השמאל 
ההומני " , כי " כל זמן שמן הפלשתינאים נשללות באופן קיצוני זכויות האדם 
היסודיות שלהם , הם יהיו מקור של אי - יציבות אין - סופית ושל אלימות . 
ישראל לא תוכל לחיות בשלום כל זמן שמן הפלשתינאים נשללות הזכויות האלה " . 
