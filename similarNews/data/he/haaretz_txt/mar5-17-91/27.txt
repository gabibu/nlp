קצת קשה להאמין , שהסיבוב הראשון של הבחירות המוקדמות לנשיאות ייערך בעוד 
פחות משנה , במדינת איובה . בשנים כתיקונן היתה המדינה החקלאית דלילת האוכלוסייה , 
במערב התיכון של ארה"ב , מלאה בזמן הזה דמוקרטים ורפובליקאים , שאובססיה 
אחת מפעמת בהם : להגיע אל הבית הלבן , או להירשם בהיסטוריה כמי שאובססיה 
אחת פיעמה בהם . השנה לא ראתה איובה שום מועמד דמוקרטי או רפובליקאי , כי 
שום מועמד כזה עדיין לא צץ . תוצאות המלחמה במפרץ מבטיחות כנראה , ששום 
מועמד כזה גם לא יצוץ בשבועות הבאים . סליחה , מועמד אחד כן צץ , ואפילו 
התחיל להתרוצץ באיובה : גורג מקגאוורן . הדמיון המפתיע בין שמו של האיש 
ובין שמו של מועמד - הנפל הדמוקרטי ב2791 , קשור לפחות חלקית בעובדה , 
שזה אותו מועמד עצמו . האיש שהוליך את הדמוקרטים אל תבוסתם הגדולה ביותר 
בכל הזמנים , ופתח את הבצורת הפוליטית הארוכה ביותר שידעה מפלגתו מאז מלחמת 
האזרחים , החליט לחזור ולשנס את מותניו . הוא פוליטיקאי ישר ובעל מצפון , 
שפשט לא מכבר את הרגל לאחר שנכנס לשותפות בבית מלון קטן במדינת קונטיקט . 
הוא אינו אשם שאיש אינו מתייחס אליו ברצינות . בשבוע שעבר , שעות אחדות 
לפני שפסקה המלחמה במפרץ הפרסי , הגיע מקגאוורן לאיובה לבחון את שריריה 
הפוליטיים של תנועת השלום " החיונית והפעילה " , לדבריו . כרגע קשה לראות 
מדוע ירצה איזשהו דמוקרט להשליך את מגבעתו אל הזירה . כמובן , לא בושה 
להפסיד בבחירות , אבל מצד שני זה גם לא כבוד גדול . בפוליטיקה האמריקאית 
מקובל להניח , שלאדם מותר להפסיד פעם אחת מבלי לאבד לחלוטין את סיכויו . 
שני הפסדים מבטיחים שבפעם השלישית כבר לא יתייחסו אליו ברצינות . זה בדיוק 
הטעם , שהטוענים המובסים לכתר ב8891 מהססים מאוד . הבולטים שבהם הם מנהיג 
הרוב הדמוקרטי בבית הנבחרים , דיק גהארדט , והסנאטור מטנסי , אל גר . 
בעניין גפהארדט , הדרך הפשוטה ביותר לחסל אותו היא לחזור ולשדר מדי ערב 
בטלוויזיה את איומו מחודש נובמבר שעבר להפסיק את המימון לצבא האמריקאי במפרץ 
הפרסי , אם יתחיל הנשיא מלחמה נגד עיראק . היסטורית מקובל להניח , שהסיכוי 
הטוב ביותר להיבחר לנשיא הוא מקץ שמונה שנות כהונה של הנשיא היוצא , כאשר 
אין הוא רשאי להתמודד פעם נוספת . לנשיא מכהן יש כוח פוליטי , יש שליטה 
על מהלך העניינים ( ויכולת משוערת להתאים אותם לצרכיו האלקטורליים ) , 
ובייחוד יש לו ההילה המיוחדת של הכהונה , שבזכותה האיש הנושא אותה נעשה , 
בלשון האמריקאים , " גדול יותר מן החיים " , בלי קשר לגדולתו הממשית . 
לסילוק נשיא המנסה להיבחר פעם נוספת , יש באמריקה כמעט צליל של עריפת לואי 
ה61 בגליוטינה . רק תשעה נשיאים לא הצליחו לחזור ולהיבחר ב002 שנות החוקה 
האמריקאית . במהלך המאה ה02 סירבה ארה"ב לחזור ולבחור ארבעה נשיאים . אחד 
מהם , הרברט הבר , הוחזק אחראי להתמוטטות הכלכלית הרת - האסון של 9291 ; 
אחר , גראלד פורד , היה ביש - גדא ששילם את מחיר שערוריית ווטרגייט של 
קודמו ; שלישי היה גימי קרטר , שבימיו הושפלה ארה"ב עד עפר באיראן . לא 
סולק מעולם נשיא שנחל הצלחה דרמטית כזו של גורג בוש . בשבועות הבאים תשתעשע 
ואשינגטון בניחושים על זהות הדמוקרטים שיעזו לזנק אל המים . הם לא יוכלו 
לדחות את ההחלטה לאורך זמן , כי צורכי המימון המפלצתיים של מסע בחירות נשיאותי 
יחייבו אותם להיערך לפני קו הזינוק לא יאוחר מתחילת הקיץ . בוש יוכל לסקור 
אותם בסקרנות משועשעת , מנוחיות גן - הוורדים של הבית הלבן . 
