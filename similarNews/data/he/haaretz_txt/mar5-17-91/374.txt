לונדון ( מיוחד ל"הארץ " ) . מפלגת השמרנים נחלה תבוסה בבחירות משנה למרות 
התמיכה הרבה לה זוכה ראש הממשלה מן השמרנים , גון מייגור . המצביעים במחוז 
המובטח בדרך כלל לשמרנים בצפון אנגליה , ריבל ואלי , החליפו את נציגם בפרלמנט 
מהמפלגה השמרנית ובחרו במקומו נציג מהמפלגה הליברלית - דמוקרטית . משקיפים 
אמרו כי הצבעה זו , באחד מאזורי הבחירה של בעלי ההכנסות הגבוהות , היתה 
במחאה על מס הגולגולת שהנהיגה ראש הממשלה מרגרט תאצר בבריטניה בשנה שעברה . 
בבחירות המשנה שהתקיימו ביום חמישי ניצחה המפלגה הליברל - דמוקרטית ברוב 
של יותר מ005 , 4 קולות . בבחירות הכלליות האחרונות קיבלו השמרנים במחוז 
בחירה זה ב7891 , רוב של יותר מ000 , 02 קולות . מייגור , שבעקבות הניצחון 
במלחמת המפרץ זכה לתמיכה ציבורית מן הגבוהות ביותר מאז וינסטון צרציל , 
דחה את הגדרת ה"תבוסה " , והסביר את שאירע כ"הצבעת מחאה " . מחוז הבחירות 
ריבל - ואלי מדורג כמחוז העשירי הבטוח ביותר של המפלגה השמרנית . מנהיג המפלגה 
הליברל - דמוקרטית פאדי אשדאון אמר : " אילו הייתי חבר הממשלה הייתי מאזין 
היטב לקולות העולים מריבל - ואלי מאחר וזהו הקול האמיתי של בריטניה כיום . 
הקולות האלה אומרים כי אם לא תסיר הממשלה את מס הגולגולת היא תשלם מחיר 
כבד מאוד " , הוא אמר לכתבים . בעקבות התוצאות הטיל ראש הממשלה גון מייגור 
על השר לשלטון מקומי מייקל הזלטיין להכין בתוך שלושה שבועות הצעה לשינויים 
במס הגולגולת . במישור הכללי זוכה המפלגה השמרנית לתמיכה העולה ב%9 על זו 
של יריבתה העיקרית , מפלגת הלייבור . 
