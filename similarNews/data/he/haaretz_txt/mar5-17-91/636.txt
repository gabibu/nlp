הפעילות הבין - לאומית בהנפקת איגרות חוב בחודשים האחרונים גרמה לגופים המוסדיים 
ולמשקיעים לקחת פסק זמן כדי לשקול את צעדיהם בהמשך . נקודת המוצא להשקעה 
באיגרות החוב הדולריות היא הריבית הנקובה ושיעור התחזקותו או חולשתו של הדולר . 
בעוד הדולר נמצא במסלול עלייה ורבים מצפים שיעלה כנגד רוב המטבעות , הרי 
שאיגרות החוב הדולריות בריבית קבועה יורדות , ויוצאות מהאופנה . הפדרל ריזרב 
הוריד באחרונה את הריבית לטווח קצר והמשקיעים חוששים כי הריבית תרד גם באיגרות 
החוב לטווח הבינוני . קודם כבר דיווחו הבנקים על ירידה בביקוש לאיגרות החוב 
הדולריות . האנליסטים טוענים כי הם לא צופים ירידה נוספת בריביות , כל 
עוד קיימת הנחה סבירה כי בכלכלה האמריקאית תחול התאוששות כלכלית במחצית השנייה 
של השנה . משקיע מוסדי גדול בגרמניה ממליץ לרכוש איגרות חוב דולריות , 
לפחות עד לרמה של 6 . 1 מארק לדולר . משקיעים מוסדיים אחרים ניצלו את האפשרות 
לממש רווחים באיגרות החוב ועברו להשקעה במניות . חלק משיקולי ההשקעה במניות 
ובאיגרות חוב ברחבי העולם , מושפעת מסיומה של השנה הפיסקלית ב13 במארס . 
שיקולים אלה מאיטים את הפעילות בשוק היורו , אולם המשקיעים האמריקאים 
שואלים את עצמם מה יהיה שערו של הדולר וכיצד ישפיע הדבר על שערי הריבית של 
איגרות החוב שהם מחזיקים . 
