לתיאטרון החאן יש גימיק שיווקי : המנויים יקבלו תמורת 081 ש"ח ( נוסף על 
ששה כרטיסים מרפרטואר התיאטרון או הצגותיו האורחות , כרטיס כניסה חינם 
חד פעמי לסינמטק ומוזיאון ישראל ומצודת דוד , הנחות לתיאטרון ירושלים ותיאטרון 
הקרון ) גם שעון דיגיטלי , תוצרת סין , כדי שיגיעו להצגות בזמן . החאן 
הוא תיאטרון קטן שנאבק כל השנים עם הרבה נסיבות אובייקטיוויות קשות . הוא 
צריך להתמודד עם איזה זיכרון קולקטיווי של הצלחה נפלאה מהעבר , הוא בעל 
אולם ייחודי מאוד , שאבניו העתיקות נוטות לגמד כמעט כל הצגה , ומספר המושבים 
בו לא עולה על 053 . הוא נמצא בירושלים , שקהלה שמרני ומקומי , בקרבת 
תיאטרון ירושלים שמביא לבירה את מיטב הצגות כל תיאטרוני הארץ על במה גדולה . 
כמה מנהלים אמנותיים כבר כשלו במציאות הזאת . המנהל האמנותי החדש ערן בניאל 
מגיע לחאן הירושלמי אחרי שהיה , בין היתר , דרמטורג בהבימה ומנהל אמנותי 
של הפסטיבל לתיאטרון אחר בעכו . בעיקר תפקידו האחרון לימד אותו מה זה לעבוד 
במסגרת מגבלות תקציביות חמורות ובתנאים קשים . הוא עוד לא שחוק מהתמודדות 
בתוך הממסד , שמסיטה את תשומת הלב מן האמנות . המציאות שהוא מצא בתיאטרון 
החאן ( עליה ועל העברת התפקיד המסודרת הוא חולק שבחים למנהל האמנותי הקודם , 
עמית גזית ) הוצגה במסיבת עיתונאים שהתקיימה בשבוע שעבר בתל אביב על ידי 
המנכ"ל דני אלטר . בניאל הוא המנהל האמנותי השלישי שעובד במחיצתו של אלטר . 
המציאות שלהם כוללת תקציב של 003 , 3 מיליון ש"ח לשנת הכספים שתסתיים בקרוב , 
ו4 מיליון ( כנראה ) לשנת הכספים הבאה . 201 , 1 מיליון ממשרד החינוך , 
201 , 1 מיליון מעיריית ירושלים וקרן ירושלים והשאר צריך לבוא מהכנסה עצמית . 
לשנה המסתיימת תוכננה הכנסה עצמית של 007 אלף ש"ח ממכירת כרטיסים להצגות 
החאן , ואת התקציב אמורות להשלים תרומות , הכנסות מהשכרה למסעדה ולמועדון 
שבתוך מבנה החאן והשכרת האולם להצגות חוץ . המלחמה גרמהנזק של 032 אלף ש"ח , 
שכ021 אלף ממנו יכוסו על ידי משרד החינוך ועיריית ירושלים . בשנת הכספים 
המסתיימת יתקיימו 913 הצגות , מתוכן 69 הצגות מחוץ לאולם הבית . לחאן 93 
עובדים , מהם 31 אנשי צוות אמנותי ( כלומר שחקנים , לא כולל המנהלים ) 
. הלהקה כוללת גרעין קבוע של ותיקים מאוד , כמו עליזה רוזן ואבינועם מור - 
חיים , ותיקים פחות כמו יהודה אלמגור ואורה מאירסון וחדשים יחסית כמו גל 
זייד , גולי גולדשטיין - אראל , אריה צרנר ומוטי כץ . אליהם יצטרפו שחקנים 
לעונה או להצגה , לפי הצורך . לחאן גם גרעון מצטבר של 053 אלף שקל , שהוא 
כנראה הנמוך בין גרעונות התיאטרונים כולם , 005 , 1 מנויים , ושבע הצגות 
" רצות " ברפרטואר . בניאל הציג לשנתיים הבאות תוכנית הכוללת 11 הצגות . 
בלי קלסיקה , בלי הצהרות פוליטיות , בלי תיאטרון יהודי במוצהר . ארבע 
מהן אמורות להתחיל בחזרות בימים הקרובים . אלדד זיו , שביים באחת העונות 
הקודמות בחאן הפקה בין - תחומית בשם " ינתי - פרזי " , יעלה את לס - מאה 
טמה " ( הרשי לי לאהוב אותך ) , שהוא שם להיטו של אליל הזמר המנוח מייק 
ברנט . ההצגה היא מפגש מעריצות של ברנט שעדיין עולות מדי שנה על קברו , 
ושעולמן התרבותי הוא בין להקת הנח"ל לבין לד זפלין . אהרון הרצוג כתב ויביים 
את " אולי זה כל האושר " קומדיה שחורה שבה מתפכחים אב ובנו מבועת האבל 
והאושר אחרי מות האם והאישה . השחקן גל זייד יעשה את ניסיון הבימוי הראשון 
שלו במחזה של ארתור מילר " סיפור אהבה מוזר " . גם השחקן יהודה אלמגור יעשה 
את ניסיון הבימוי הראשון שלו בהצגה המיועדת ל"חאנייד " ( מסגרת של הצגות 
שניתן להציג אותן בכל במה ארעית שגודלה ארבע על ארבע , ולא רק באולם תיאטרון 
מסודר ) : הוא יביים מחזה של אלכסנדר גלמן הרוסי , " הספסל " . זוג מבוגרים 
נפגשים על ספסל בגן ציבורי במוסקווה . אותה תגלם עליזה רוזן ואותו ויקטור 
אחנוב , שחקן עולה מרוסיה שאומץ על ידי החאן . תיאטרון החאן מאמץ עלייה 
בדרך נוספת . קבוצת שחקנים דוברי אנגלית מציגה במסגרתו , בבימויה של צפורה 
פלד , את המחזה של ונדי וסרשטיין " האין זה רומנטי " , והתיאטרון הירושלמי 
לקומדיה בשפה הרוסית מציג " מעשיות נוסח איטליה " , על פי דה - פיליפו , 
בעיבודו ובבימויו של ולדימיר וורוביוב . קבוצות אלה עורכות חזרות בחאן , 
נעזרות במחסן התלבושות והתפאורות שלו , מציגות באולמו ומתחלקות בהכנסות 
( 03 אחוז למארחים , 07 לאורחים ) . החאן מציג כמה ממחזותיו בעברית בתרגום 
סימולטני מוקרן לאנגלית ולרוסית , לטובת העולים והתיירים . עוד ברפרטואר 
" אהבת מוות " , מחזה חדש של ענת גוב ( אחת התסריטאיות של " זהו זה " ) 
, שהוא קומדיה עצובה על אישה צעירה שמחפשת סיבה טובה לחיות . שחר סגל 
יביים את המחזה " אושר נורא " , של לארס נורן , מחזאי סקנדינווי בן זמננו , 
על שני זוגות בלילה אחד . פרדי רוקם תירגם . בניאל עצמו תירגם את " האזור 
החופשי " של זאן קלוד גרימברג . בתוכנית מופיע גם מחזה ישן של נסים אלוני , 
" כמו כולם " , שנכתב על ידו עוד בשנות הששים . אלוני עצמו אמור לביים . 
עיבוד של אברהם ורוני ניניו ל"עלילות עקביא " של יהודה בורלא היה כבר תסכית 
ברדיו , והוצג בתוכניות העבודה של תיאטרון הבימה . רוני ניניו יביים , 
כשיקבעו גם מי ישחק את עקביא . חיים ומלכה מרין כתבו על פי סיפור של נחמה 
פוחצבסקי דרמה בשם " בדידות " , על מאבק בין אח ואחות חלוצים בראשית המאה . 
מלכה מרין אמורה לביים . פואד עוואד , שזכה בפרס ראשון על בימוי בפסטיבל 
עכו ( בעת שבניאל ניהל אותו ) עם " ראשו של גאבר " יביים את " הלילה 
וההר " , מחזה עם שירים מאת המחזאי המצרי ד"ר עבד - אל - עפאר מכאווי , 
בתרגומה של סיהם דאוד . על הנייר הכל נראה מבטיח . עכשיו רק נותר לראות 
איך זה ייראה אחרי העונה הקרובה על הבמה וגם בקופה . 
