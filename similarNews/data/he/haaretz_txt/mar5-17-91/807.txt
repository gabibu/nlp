אישים פלשתינאים בגדה וברצועה קוראים , זו הפעם הראשונה בפומבי , תגר לא 
רק על מנהיגותו של ראש אש"ף , יאסר ערפאת , אלא גם על זכות הארגון לייצוג 
בלעדי . הם קובעים כי רק " לבני פלשתין היושבים כאן " שמורה זכות הייצוג . 
ביטוי לעמדה זו נתן ד"ר מוחמד אבו אל - נאסר משכונת אל - רמאלל בעזה , במנשר 
שפורסם בלונדון ביומון " סאות אל - כוויית " , במהדורתו הבין - לאומית . 
במנשר נאמר עוד , כי תושבי הגדה והרצועה מאסו " בשיטות הלולייניות " של 
אש"ף , וכי זה ארבע שנים שהם משמשים " המפקד והמתכנן והנושא בתוצאות " . 
מחברי המנשר מאשימים את ערפאת וחברי הנהגתו במסחר בבעיה הפלשתינית , בהתעשרות 
ובעשיית " מאבק במטוסי הנוסעים ובמכוניות הוולוו , המרצדס ומלונות הפאר " . 
המנשר מאשים את ערפאת בהטלת הפלשתינאים למלחמת המפרץ , תוך תקווה שיזכה 
בחלק מהנפט הכווייתי . עוד נאמר כי חברי הנהגת אש"ף , אבו - איאד , אבו 
אל - הול ואבו - מוחמד , נרצחו על רקע התנגדותם להרפתקה של ערפאת במפרץ 
ולשלטון הדיקטטורי שלו באש"ף . המנשר נושא שורה ארוכה של שמות אישים פלשתינאים 
בעלי מקצועות חופשיים , לרבות אחדים מן המזוהים עם אש"ף , היכולים לשמש 
נציגים במשא ומתן להסדר באזור . קפידבינבביירות פורסמה חוברת של " תנועה 
רפורמיסטית בפתח " שתמכה באבו - איאד , הקוראת להעמיד את ערפאת למשפט על 
הנזק שגרם לפלשתינאים בנושא המפרץ . מחברי החוברת קוראים " להציל את עמנו 
והנהגתו מאות הקלון הנקרא ערפאת " . המתיחות בתוך ארגון פתח בדרום לבנון גוברת . 
עיתוני ביירות מסרו , כי חלק ממפקדי הקבוצות המזוינות של פתח באזורי צור 
וצידון , מסרבים לקבל את מרות המפקד הכללי עלי אל - אפנשי , איש אמונו 
של ערפאת . 
