ניו יורק ( מיוחד ל"הארץ " ) . אוסף תמונות מהגדולים ויקרי הערך בעולם , 
שערכו נאמד במיליארד דולר , יימסר כמתנה למוזיאון המטרופוליטן בניו יורק . 
התורם הוא איל ההון והפילנטרוף האמריקאי ולטר אננברג , שהצהיר כי יוריש 
את האוסף הענק למוזיאון . זו התרומה הגדולה ביותר של אדם פרטי למוזיאון 
בארה"ב זה שנים רבות . העיתון ניו יורק טיימס פירסם אתמול את הידיעה על 
המתנה למוזיאון בכותרתו הראשית . ולטר אננברג , שכיהן בעבר כשגריר ארה"ב 
בבריטניה , אמר בראיון לעיתון : " אני אוהב את האוסף שלי ורוצה שלאחר 
מותי יישאר שלם במוזיאון " . אננברג חגג אתמול את יום הולדתו ה38 . אננברג 
צבר הון עתק בעסקי מו " לות ותקשורת המונית , והוא הבעלים של כתבי - עת 
נפוצים ותחנות טלוויזיה ורדיו . הצלחתו העסקית הגדולה היתה ייסודו ב3591 
של השבועון לטלוויזיה " טי - וי גייד " , הנפוץ ב71 מיליון עותקים ומתחרה 
ב"רידרס דייגסט " כפרסום הנפוץ ביותר בארה"ב . ב8891 מכר אננברג את השבועון 
תמורת 3 מיליארד דולר . האוסף של אננברג כולל , בין השאר , יותר מ05 ציורים 
של דגה , מנה , טולוז לוטרק , ואן גוך , גוגן , פיקאסו ועוד . האוסף 
יהפוך את מוזיאון המטרופוליטן במנהטן לאחד ממרכזי הציור האימפרסיוניסטי העשירים 
והגדולים בעולם . 
