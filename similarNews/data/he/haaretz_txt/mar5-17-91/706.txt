חברי הכנסת אברהם בורג ( מערך ) ודן תיכון ( ליכוד ) הגישו לכנסת הצעת 
תיקון לחוק רשות השידור , בסעיף הדן בתשדירי שירות ובשידורי חסות , מתוך 
כוונה להשוות את התנאים החלים על רשות השידור והטלוויזיה החינוכית עם אלה 
החלים על ערוץ 2 . בדברי ההסבר להצעת החוק טוענים המציעים , כי בעקבות 
פסיקת בג"ץ ( בעתירת איגוד העיתונים היומיים בישראל נגד שר החינוך והתרבות , 
רשות השידור ומנהל הטלוויזיה הישראלית ) , התעורר ספק לגבי תוכנם של תשדירי 
השירות ושידורי החסות , המשודרים כיום ברשות השידור , בטלוויזיה הלימודית 
ובמנהל ההקמה של הרשות השנייה לטלוויזיה ולרדיו בתקופת הביניים ערוץ 2 . 
כדי להבהיר את גבולות המותר והאסור , קיבלה הכנסת הצעת חוק , המתקנת לעניין 
זה רק את חוק ערוץ 2 . " ברור לכל , שמן הראוי כי לגבי שלושת גורמי השידור 
בטלוויזיה במדינה ( רשות השידור , הטלוויזיה החינוכית והרשת השנייה ) , 
יהיה דין אחד בעניין זה . לפיכך מוגשת הצעת חוק זאת , הבאה לתקן את חוק 
רשות השידור באותה דרך שבה תוקן על - ידי הכנסת חוק הערוץ השני " , כותבים 
שני חברי הכנסת . מנכ"ל רשות השידור , אריה מקל , בירך על הצעת החוק ואמר 
שרשות השידור הפסידה סכומים גדולים מאז פסיקת בג"ץ . " אם לא יתוקן המצב , 
ניאלץ לדרוש העלאה נוספת של האגרה כדי שנוכל לספק את השירותים הנדרשים מאתנו " , 
אמר מקל . 
