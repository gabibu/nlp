אם מדינות העולם יפעילו עלינו לחץ כבד בתביעה לוותר על שטחים תמורת שלום 
עם מדינות ערב ופתרון לבעיה הפלשתינית , לא יהיה מנוס מעריכת משאל עם בישראל 
שבו אזרחי המדינה יביעו במישרין את דעתם בעד או נגד , ללא סחר - מכר קואליציוני , 
לאחר שהשוללים והמחייבים יציגו את עמדתם ויבהירו אותה בתוך פרק זמן קצר . 
החלטה כל - כך גורלית אסור שתתקבל בקולותיהם של חברי - הכנסת בלבד . מה 
גם שבשוק הפוליטי בארץ קונים את קולותיהם של סיעות וח"כים בכספים ובהבטחות , 
ויש מי שמצביעים בכנסת על פי עניינים אלה ולא לגופה של הדילמה העומדת להכרעה . 
התמיכה או ההתנגדות להחזרת שטחים חוצה גם את המפלגות הגדולות . אנו עדים , 
במיוחד בימים האחרונים , להתרוצצות במפלגת העבודה השסועה והמסוכסכת . 
גם צמרת הליכוד אינה מדברת בקול אחד . ככל שתקרב שעת ההכרעה יתרחבו הבקיעים 
בליכוד . ששת השבועות של הטילים והעדר התגובה הישראלית לאיום העיראקי העמיקו 
את הפירוד בליכוד . מתחים אישיים בין שרים מצאו פורקן מכוער בעיצומם של 
הימים הקשים . מפלגות ימניות קיצוניות ידברו בקולות נפרדים . במצב של תוהו 
ובוהו במפלגות , בממשלה ובכנסת , תישמע קרוב לוודאי הקריאה לבחירות חדשות . 
במשך חודשים ארוכים תיקלע המדינה כולה לאווירת בחירות מתמשכת שתגביר את 
תיאבונן של מפלגות שונות , ובעיקר את תיאבונן של הסיעות הדתיות . משאל 
עם , בפיקוחו של בית המשפט העליון , למשל , יכול לחסוך כל אלה . כי העם , 
בסופו של דבר , הוא זה שייקרא לפרוע את החשבונות הביטחוני , המדיני והכלכלי . 
קפמאפרקיפו היא הדאון - טאון הנובל והמתפורר של תל - אביב . רק בשנים האחרונות 
( לאחר שיקומה המרהיב של יפו העתיקה ) החלה העירייה להחיות אותה וליצור 
בה מרכז בילוי . אולם " נוגה " וסביבתו בשדרות ירושלים שוקמו ושופצו . 
החלו להתפתח חיי לילה באזור הנמל . מסעדות ובתי - קפה נפתחים . צעירים 
באים לבלות ולסעוד . העירייה גם הועידה שטחים לבניית אלפי יחידות דיור לזוגות 
צעירים ולעולים . ערביי יפו התנגדו לחלק מן התוכניות . הם תבעובניית שיכונים 
לתושבים הערביים של העיר . הצפיפות במגוריהם קשה במיוחד , וצפיפות מלבה , 
בין השאר , רגשות לאומניים . המצב מחייב הליכה מדודה ושקולה בין הצורך 
להצעיר את העיר ואת פניה לבין מילוי הצרכים של האוכלוסייה הערבית הוותיקה . 
עכשיו בא שר השיכון , אריאל שרון , וטורף את כל הקלפים : הוא מבטל את 
התוכניות לשכן צעירים , ובמקום אלה , ייבנו , על פי התחייבות של הליכוד 
לאגודת ישראל , שתי שכונות דתיות . מי שמבקש להכניס לקרבת מרכז הבילוי והבידור 
התוסס הזה שכונות חרדיות , מוטב שידאג מיד להגדיל את מספר השוטרים בעיר 
פי שניים ושלושה כדי שיטפלו במהומות הצפויות שם בשבתות בין החרדים לחילונים 
ובין האוכלוסייה החרדית לתושבים הערביים . שקט לא יהיה שם . אילו הציע 
פלוני בנייתה של שכונת אמנים ומרכז בילויים דווקא בבני - ברק , היו שולחים 
אותו מן הסתם להסתכלות פסיכיאטרית . אבל הקמת שכונות חרדיות באזור שנועד 
להיות מרכז בילויים , נחשבת כנראה לרעיון נורמלי לחלוטין בשוק הפוליטי של 
ישראל , כמו ההוראה לחלק ברדסי - מגן לחרדים המסרבים לגלח את זקנם לפני 
שיחולקו ברדסים אלה לילדים חסרי - מגן . 
