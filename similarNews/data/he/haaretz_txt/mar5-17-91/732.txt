בית המשפט הגבוה לצדק מתח אתמול ביקורת חריפה על דרך עריכת המכרזים לבחירת 
רופאים מתמחים . המשנה לנשיא בית המשפט העליון , מנחם אלון , והשופטים 
משה בייסקי ואליעזר גולדברג , דחו אמנם עתירה בנושא זה נגד נציב שירות המדינה 
ובית החולים שיבא בתל השומר , אך קיבלו את טענתו המרכזית של העותר כי מכרזים 
אלה אינם נערכים בתנאי שוויון , שכן בדרך כלל זוכה בהם המועמד שכבר עובד 
זמנית במשרה שמדובר בה . העותר , ד"ר יעקב קראון ( קרן ) , התמודד בעבר 
בכמה מכרזים מטעם נציבות שירות המדינה לרופאים מתמחים במחלקות גינקולוגיות 
בבתי - חולים ממשלתיים , אך בכולם נדחה . מתברר כי ועדת הבוחנים שליד נציבות 
שירות המדינה העדיפה בכל מכרז את המתחרה שכבר עבד זמנית במשרה . את העתירה 
הגיש עקב אי - זכייתו במכרז למשרת מתמחה בבית החולים שיבא . הוא טען , 
באמצעות עו"ד שמעון שיבר , כי המכרז לא נערך בתנאי שוויון , כפי שנקבע 
בפסיקה , שכן הוועדה העדיפה את הרופא שכבר הועסק במשרה באופן זמני . השופט 
אלון כתב בפסק הדין : " עקרון השוויון הוא נשמת אפו של מכרז של רשות ציבורית , 
ומתן יתרון מקדמי למי מהמשתתפים בו חותר תחת יסוד זה " . אלון ציין כי העסקת 
עובדים מתמחים כממלאי מקום בלא מכרז אינה עומדת גם בדרישות תקנון שירות המדינה . 
השופט קבע כי משרד הבריאות לא הקפיד תמיד על הוראות אלו , ולפעמים הועסקו 
רופאים מתמחים כממלאי מקום במשרות פנויות במשך זמן רב , ובלא שננקטו צעדים 
למילוי קבוע של המשרה , ובכך הוגבר אי - השוויון . קפידבינעקב הדיון בבג"ץ 
הודיעה פרקליטות המדינה לבית המשפט כי מנכ"ל משרד הבריאות , ד"ר משה משיח , 
התחייב להפסיק את הנוהג הקיים של עריכת מכרז לאחר העסקת רופא מתמחה בפועל 
כממלא מקום זמני , " פרט למקרים חריגים ביותר " . אף כי בג"ץ קיבל את טענת 
העותר נדחתה , כאמור , עתירתו . הדחייה נומקה בכך שחלפו יותר משלוש שנים 
מאז הוגשה העתירה , והרופא שזכה במכרז הספיק לסיים את ההתמחות . כמו כן , 
נאמר כי בג"ץ לא מצא לנכון להתערב בקביעתה של ועדת הבוחנים כי כישוריו של 
רופא זה עולים על אלו של העותר . עם זאת , הטילו השופטים על נציבות שירות 
המדינה לשאת בהוצאות המשפטיות של העותר בסך 000 , 3 שקל . 
