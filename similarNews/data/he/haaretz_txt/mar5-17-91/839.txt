לומה ( ע"ץ ) . בלומה , בירת טוגו שבמערב אפריקה , פרצו בשבת לפני הצהרים 
מהומות לאחר שחיילים פיזרו בעזרת אלות אלפי סטודנטים מפגינים ומתנגדים פוליטיים , 
שניסו לקיים הפגנה שנאסרה ע"י השלטונות . המפגינים התפזרו בשכונות שונות , 
הקימו מתרסים והבעירו צמיגים . עיתונאים של סוכנות הידיעות הצרפתית ראו 
ארבעה אנשים שנפצעו קל וקיבלו טיפול במרפאה . אין סיכום רשמי לגבי הנפגעים , 
ועדיין אין פרטים מדויקים לגבי מותו של נער בן 21 , שגופתו נראתה באחת 
השדרות המרכזיות בעיר . מספר אנשים מסרו לסוכנות הידיעות הצרפתית , כי 
הנער נדרס ע"י גיף צבאי . כבר לפנות בוקר יום שבת התחילו אלפי תושבים לנהור 
לעבר כיכר השחרור , שם אמורה היתה להתקיים ההפגנה של הסטודנטים ומתנגדי 
המשטר . נשים וצעירים רבים , רעולי פנים , השמיעו סיסמאות עוינות כלפי 
הנשיא אייאדמה . החיילים , חמושים באלות , התערבו במהירות כדי לפזר את 
המפגינים בטרם הצליחו להתארגן לתהלוכה . עשרות משאיות החישו חיילים נוספים 
למרכז העיר , וקבוצות אחרות של חיילים היו מוצבות במקומות אסטרטגיים כשהם 
חמושים בנשק אוטומאטי . המצב היה מתוח עד כי שגרירות צרפת בלומה פנתה אל 
כ000 , 4 האזרחים הצרפתיים בעיר , וביקשה מהם להישאר בבתיהם . 
