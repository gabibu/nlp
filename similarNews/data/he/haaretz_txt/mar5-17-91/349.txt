בנגקוק ( ע"ר וע"ץ ) . ראש הממשלה לשעבר של תאילנד , צאטיצאיי צונהאוון , 
וסגנו שוחררו אתמול , שבועיים לאחר שהממשלה הנבחרת הודחה בהפיכה צבאית . 
צאטיצאיי אמר לכתבים לאחר שחרורו כי הוא פורש מן החיים הפוליטיים ויתכן שיעקור 
לשווייץ . אולם הוא עדיין צפוי לחקירה בהאשמות שחיתות שהעלתה נגדו הכת הצבאית . 
צאטיצאיי יצא לביתו ממטה חיל האוויר , בו הוחזק במעצר מאז ההפיכה . קודם 
לכן הסב לארוחת בוקר עם ראשי הכת הצבאית שהודיעו כי ישמשו רק כממשלה זמנית 
עד הבחירות . " אני הולך הביתה לנוח . באשר לעתיד , אני מוותר על הקריירה 
הפוליטית ורוחץ ידי מן הפוליטיקה " , אמר צאטיצאיי . 
