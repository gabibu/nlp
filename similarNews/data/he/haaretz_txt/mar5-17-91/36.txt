שחה להנאתו במרכז וייסגל ברחובות בגופת ילד , מונחת על קרקעית הבריכה . 
מחקירת המשטרה התברר כי הילד טבע כמעט מול עיניהם של שני מצילים , מתחת 
לסוכתם . בבית המשפט נחשפה פרשת רשלנות חמורה , כאשר אחד הנאשמים אף היה 
עסוק במתן לימודי שחייה לאחיינו . אולם גם טחנות הצדק טחנו במקרה זה לאטן : 
שלוש שנים חלפו מאז הטביעה ועד שהוגש כתב אישום נגד המצילים , ושנתיים 
נוספות עד למתן פסק הדין , ואז לא הוטל על המצילים מאסר בפועל , בגלל הזמן 
הרב שחלף מאז ביצוע הפשע . הבריכה במרכז וייסגל היא גדולה במיוחד והועסקו 
בה , בו זמנית , שלושה מצילים : משה טביב , רביד שחם ויגאל מיצל . האחרון 
שימש כמציל האחראי ביום טביעתו של הילד . כאשר שמעו המצילים קריאות מבוהלות 
של הילד שהבחין בגווייה בתחתית הבריכה , העלו את הילד נסים גואטה בן ה21 , 
אולם היה זה מאוחר מדי : פעולות החיאה שנעשו לא הועילו ; הילד נפטר . 
ורופא שהוזעק למקום קבע את מותו . הנוהג בין המצילים היה שאחד מהם היה מפקח 
על אזור המים העמוקים ושני על אזור המים הרדודים . באזור המים העמוקים מותקנת 
הסוכה שבה נהג המציל לשהות וממנה פיקח על המתרחצים . הילד טבע באזור המים 
העמוקים , ממש מתחת לסוכת המציל . המשפט התברר בפני שופט בית - משפט השלום 
ברחובות , נסים ישעיה . כל אחד משני הנאשמים הראשונים הטיל את האשמה על 
עמיתו , בטענה שלא הוא היה אחראי בעת אירוע הטביעה ממש , לאזור המים העמוקים . 
המציל שהיה אחראי לאזור המים העמוקים רביד שחם טען להגנתו כי כמה דקות 
לפני גילוי הגופה החליף עמדות עם חברו , משה טביב , ועבר לפקח על אזור 
המים הרדודים . השופט ישעיה אימץ את טענות התובע , עו"ד בונה , וקבע כי 
לשוני זה בין גרסאותיהם של שני הנאשמים אין משקל רב לצורך הכרעה בשאלת הרשעתם 
בעבירה של גרימת מוות ברשלנות ( העונש המרבי עליה הוא שלוש שנות מאסר ) 
. השופט קבע , כי בעובדה זאת לעצמה ( החלפת אזורי הפיקוח ) אין כדי 
להסיר אחריות מנאשם אחד ולהטילה , בלעדית , על הנאשם השני . " העובדה 
כי שני המצילים נהגו להחליף ביניהם את מקום עומדם באזור הבריכה מפעם לפעם " , 
קבע השופט , " אינה מסירה מאף אחד מהם את האחריות לקורה בכל שטח הבריכה . 
. . הוכח במהלך המשפט מפי עדים שונים כי לא היה סדר קבוע , או חלוקת 
עבודה מסוימת , לפיה חולקה האחריות בין שני המצילים לגבי אזורים שונים של 
הבריכה . מתקבל הרושם , כי השניים נהגו להחליף עמדות בינם לבין עצמם מסיבות 
מזדמנות ושונות , ללא דיווח וללא הודעה לאחראי על החלפה כזאת . האחראים 
אף לא הקפידו ולא התעניינו בשאלה איזה מציל זוהה באיזה אזור בזמן נתון . 
ולא בכדי : לא הוכחה שום הנחיה , או הוראה , לפיה חולקה האחריות של המצילים 
לפי אזורי הבריכה השונים " . הנאשמים טביב ושחם הורשעו לפני כשבועיים בעבירה 
שבה הואשמו בכתב האישום ( גרימת מוות ברשלנות ) ונידונו למאסר על תנאי 
ולקנס כספי של 000 , 5 ש"ח . באשר לאחראי עליהם , מיצל , השופט קבע שיש 
מקום לזתו . עיון מעמיק יותר בעובדות המקרה , המתוארות על - ידי השופט בהכרעת - 
הדין המרשיעה , מבליט את חומרת מעשיו של טביב : עדי תביעה העידו כי באותו 
בוקר , ועד סמוך לטביעה , היה עסוק בשיעור שחייה לבן אחותו . טביב לא 
הכחיש זאת , אולם הוסיף , כי לימד את אחיינו רק בשעות הבוקר , עד לפני 
הטביעה . השופט דחה גרסה זאת מכל וכל וקבע כי " ניכר בדבריו כי הוא מנסה 
להעלים או להסתיר עובדה זאת . עולה באופן ברור כי אכן הנאשם הקדיש באותו 
בוקר עד סמוך לאותו למועד הטביעה חלק ניכר מזמנו ללימוד אחיינו . . . 
התנהגות זו מהווה הפרה בוטה של חובת הזהירות המוטלת עליו כמציל בבריכה " . 
השופט התייחס גם לטענה כי טביב כלל לא היה מציל מוסמך : " העובדה שהנאשם 
לא היה מציל מוסמך אינה יכולה להועיל לו , שהרי הוא פעל ותיפקד כמציל ולתפקיד 
זה מינו אותו הממונים עליו וככזה ראו אותו קהל המתרחצים . אחד מהסניגורים 
העלה טענת הגנה נוספת : מי הבריכה היו עכורים , באותו בוקר , בשל הזרמת 
מי כלור לחיטוי , ולכן נמנע בעד הנאשמים מלהבחין בגופה . השופט דחה אפשרות 
זאת , מפני שאחד מהנאשמים מסר בעדותו במשטרה כי המים לא היו עכורים . באשר 
למציל השני , שחם , השופט קבע , כי גם עליו מוטלת חובת הזהירות , בין 
אם היה באזור המים הרדודים ובין אם לאו . רשלנותו , קבע השופט , היא בכך 
שלא הבחין , לא בטביעה ולא בגופה בקרקעית הבריכה , לפני שאחד הנערים המתרחצים 
הזעיק את המצילים . השופט מציין כי נאשם זה שינה את גרסתו : פעם אמר כי 
היה בסוכת המציל , ופעם אחרת אמר כי היה בדרך אליה . בכל אחד משני המקרים , 
קבע השופט , הוא הפיר את חובת הזהירות , במיוחד בהתחשב בעובדה כי הטביעה 
אירעה מתחת לסוכת המציל . באשר לנאשם השלישי , מיצל , השופט קיבל את טענת 
סניגורו , עו"ד מנחם זרסקי , שהטעים כי אין טענה מצד התביעה כלפיו כי הוא 
התרשל בכך שלא שהה בבריכה : " הרי לא זו היתה חובתו ולא זה היה תפקידו " . 
בנימוקים לעונש ביקש התובע , עו"ד בונה , להחמיר בעונשו של טביב , מפני 
שרשלנותו גבוהה יותר , באשר בעת מילוי תפקידו לימד את אחיינו לשחות והזניח 
את הפיקוח על המתרחצים . השופט הסכים לגישה זאת , אולם בגלל שיקול של אחידות 
העונשים החליט לגזור על שני הנאשמים עונש אחיד . השופט הוסיף וכתב כי טביב 
צרך בעבר סמים , אך נגמל . העיקרון שהנחה את השופט להימנע מלהטיל על השניים 
מאסר בפועל , היה שחלף זמן רב מדי חמש שנים מאז אירוע הטביעה . 
