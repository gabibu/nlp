כרזות . ואם תפורסם מודעה , היא תבשר על סדרה של ספרים , או על מבצע 
הנחות . הופעת ספר חדש תסתפק בדרך כלל במודעת מלים . ב"עם עובד " הדפיסו 
כרזה שמתייחסת לספר אחד , הראשון ב"הסדרה הלבנה " , בעריכת מוקי רון וחנן 
חבר . הכרזה שתיתלה מן הסתם בחנויות ( ככל הידוע אין מדובר על רכישת שטח 
פרסום בעיתנות ) אמורה למשוך את תשומת הלב לספר הביכורים של אילנה ברנשטיין , 
" שארה כסותה עונתה " . זו לא היתה יוזמת בית - ההוצאה , אלא תוצאה של 
ההקשר התקשורתי של המחברת . דיוקנה הוא אחד הפורטרטים הגדולים ( שלושה 
מטרים על שלושה מטרים ) בתערוכתו של הצלם גדי דגון במוזיאון רמת - גן . 
הוא צילם אותה בכמה תנוחות , כולל זו שנוצלה בכרזה , כשהיא על כורסה , 
מסתירה פניה בשערה ובידיה . נועם שכטר עיצב את הכרזה , ואפילו הנייר הושג 
בתרומה . ביום ששי נערכה מסיבה לרגל צאת הספר בגלריה בוגרשוב ( שהאוצרת 
שלה , אריאלה אזולאי - ערמון , היא אחותה של הסופרת ) . באותו יום התפרסמה 
כתבה על הסופרת ועל העורך שלה בעיתון מעריב . הכתבה שנכתבה בידי בילי מוסקונה - 
לרמן חושפת עוד קשר תקשורתי : אחותה של הסופרת היא העיתונאית אורלי אזולאי - 
כץ ( ידיעות אחרונות ) . הכתבה כולה מלמדת משהו על עולם הספרות ויחסי 
הציבור . אפילו העובדה שאין רומן ( חוץ מן הספר עצמו , שהוא רומן ) בין 
אילנה ברנשטיין , שהיא אישה שחיה לבד , ובין העורך שלה , מוקי רון , 
שהוא גבר שחי לבד , נוצלה כדי להעמיד את הספר , הסופרת והעורך , בהתייחסות 
לסטריאוטיף שיצרה התקשורת מן הקשר מנחם פרי - יהודית קציר . פרי , שהוא 
חברם של רון וחבר , הפגין נוכחות במסיבה . במבט ראשון נדמה שהכרזה מדגישה 
דווקא את כל הדברים הלא נכונים לספר , שיש בו רגישויות ומיומנויות המעניינות 
יותר ממראה הסופרת . אבל כל פרסום הוא טוב כל עוד מאייתים את השם נכון . 
קפמאפרק " רומן רוסי " של מאיר שלו יצא כבר לאור באיטליה , בצרפת ( אלבן 
מישל ) ובהולנד ( ביזטו ) . הוא נמכר לנורווגיה ולשוודיה , ובקרוב יצא 
לאור בגרמניה . הוצאת " דיוגנס " לא רק שהדפיסה את הספר ב001 אלף עותקים 
( בתרגומה של רות אחלמה ) , אלא גם שמה את עטיפתו על מעטפת הקטלוג שלה . 
בארצות - הברית יצא " רומן רוסי " בהוצאת " הרפר - קולינס " ביולי , 
אבל הוא ייקרא שם " ההר הכחול " , בתרגומו של הלל הלקין . הוא ייכלל ברשימת 
הספרים של אהרון אשר , שהיה העורך של הוצאת גרוב - ויידנפלד . את ספריו 
של שלו מייצגת הוצאת " דומינו " . " רומן רוסי " יצא בהוצאת " עם עובד " 
ב8891 , ומאז מכר יותר מ09 אלף עותקים . השנה אמור לצאת ב"ספריה לעם " 
הרומן החדש שלו , " עשו " . לסופרת שולמית הראבן אין סוכן ספרותי שמטפל 
במכירת ספריה לחו"ל , ובכל זאת היא לא מתלוננת על העדר הצלחה . " שונא 
הנסים " ו"הנביא " ראו אור בהוצאת " נורתפוינט פרס " היוקרתית בארצות - 
הברית , שלמרבה צערם של חובבי ספרים רבים נסגרה בשל הפסדים . שני ספרים 
אלה אמורים לצאת בקרוב גם בהוצאת " סימפוזיום " בשטוקהולם . " עיר ימים 
רבים " , שהופיע בהוצאת בלפון בצרפת , אמור לראות אור בגרמניה , ומתנהל 
עליו מו"ם עם מו"ל איטלקי . קובץ סיפורים קצרים יצא בהוצאת פיקסו , פאריס , 
וקובץ סיפורים קצרים אמור לצאת גם בהוצאת מרקיורי פרס בסן פרנסיסקו . אסופת 
מסות שלה , השלישית במספר , תחת הכותרת ( שתזכיר לרבים את אלדוס הקסלי ) 
" עיוורים בעזה " , נמסרה לאחרונה להוצאת " דביר " . קפמאפרקבית ההוצאה 
הירושלמי ממעט להוציא ספרים בארץ וממעט להוציא אותם עם ה"אימפרינט " שלהם . 
בדרך כלל הוא מכין פרויקט מו"לי ומוכר אותו למו"ל בחו"ל , ורק כשהמכירה 
יוצאת לפועל , נשלמת עבודת ההכנה ויוצאת תחת האימפרינט של בית ההוצאה שרכש 
את הפרויקט . אין זה מונע משלמה גפני , הבעלים של " בית ההוצאה הירושלמי " , 
ויד ימינו , רחל גילון , מלהיות גאים מהצלחת הפרויקטים שלהם בחו"ל . ההצלחה 
המסחרית הגדולה של בית ההוצאה היא " האנציקלופדיה של התנ"ך " שנרכשה והופקה 
במקורו על ידי מחלקת הספריות של " מקמילן " , ובשנה הבאה היא אמורה לצאת 
לאור בהוצאת " רידרס דייגסט " שפירושו מאות אלפי עותקים . בעברית הוציאה 
את האנציקלופדיה של התנ"ך , בארבע כרכים וללא הערכים המתייחסים לברית החדשה , 
הוצאת " ידיעות אחרונות " . בשנה שעברה הכין בית ההוצאה הירושלמי את " האנציקלופדיה 
של היהדות " , בעריכתו של ד"ר גפרי ויגודר , עבור המחלקה הכללית של הוצאת 
מקמילן . בעבר הכין בית ההוצאה הירושלמי ספרים רבים עבור מחלקת הספריות 
של בית הוצאה זה . המהדורה העברית אמורה לצאת ב"מעריב " . נמכרו כבר זכויות 
לצרפת ויוגוסלוויה , וגם ביפאן מתעניינים . השבוע התקבל בבית ההוצאה הירושלמי 
פאקס מארגון הספריות האמריקאי , המבשר לגפני שהאנציקלופדיה של היהדות " 
נבחרה בין ספרי העיון של השנה כאחד מ"מקורות העיון היוצאים מן הכלל " על 
ידי ועדת אגודת הספריות האמריקאית . פירושה של בחירה כזו היא המלצה חמה לספריות 
ברחבי ארה"ב לרכוש את הספר , ובארה"ב יש , כידוע , הרבה ספריות . עורכי 
כתב העת של ארגון הספריות רוצים להדפיס על כריכת גיליון מאי שלהם , שיבשר 
לכולם על הציונים לשבח לספרים , תמונה מתוך הספר וכן את כריכתו , והם מבקשים 
מגפני להעביר אליהם בדחיפות את הפרדות הצבע . 
