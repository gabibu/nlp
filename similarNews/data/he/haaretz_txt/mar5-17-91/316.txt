שר החוץ השוודי , סטן אנדרסון , הסוציאל - דמוקרט , אומר אך מעט על חברו 
האישי וחברו בדרכו הפוליטית , שנרצח לפני חמש שנים : " בתקופת חייו , 
לא ידעתי עד כמה היה אולוף פאלמה חשוב לי " . מה היתה חשיבותו האמיתית 
של פאלמה בחייו , אין המזכ"ל לשעבר של המפלגה הסוציאל - דמוקרטית יכול או 
רוצה להסביר . שותפו לשעבר לטניס של פאלמה , הארי שיין , המשחק עתה מדי 
שבוע עם בניו של פאלמה , יואכים , בן 23 , ומרטן , בן 92 , אינו החלטי 
יותר . " פאלמה העשיר את חיי " , הוא אומר . גם יריביו הפוליטיים לשעבר 
של פאלמה אינם מרבים בדיבור . קארל בילדט , יו"ר המפלגה הקונסרווטיווית 
שבאופוזיציה , מודה : " לא הבנתי את מניעיו ואת פועלו " . חמש שנים לאחר 
הירי הקטלני הלילי במרכז שטוקהולם על ראש הממשלה , בפברואר 68 , נראה 
פאלמה יותר מסתורי מאשר בימי חייו . אוון וינבלאד , עורך ראשי של " רפורט " , 
תוכנית החדשות בטלוויזיה , מוצא לכך רק הסבר אחד : " שיחות על פאלמה 
הפכו כמעט לטאבו " . לכך יש סיבה חשובה . לאחר החקירה המקיפה ביותר בתולדות 
הפשע השוודי , שבה השתתפו תחילה יותר מ003 שוטרים ומעסיקה עד היום 52 חוקרים , 
עומדת המשטרה בידיים ריקות . אין ביכולתה להמציא את הרוצח , את הנשק , 
ואפילו לא את המניע לרצח . חשוד ברצח , פושע קטן מכור לסמים , כריסטר 
פטרסון , שהורשע ביולי 98 ברצח פאלמה , שוחרר בסתיו מחוסר הוכחות . 
מאז ועדת הרצח המצומצמת והמתוסכלת ממשיכה בעצלתיים בעבודתה . החקירה הפעילה 
נפסקה בקיץ אשתקד . החוקרים הנותרים בודקים ומנתחים את 31 אלף הידיעות והראיות . 
האחראי לחקירה , הנס אלווברו , בטוח : " רוצחו של פאלמה מופיע בחומר 
שאספנו " . הסופר סוון אנר משוכנע ששם יישאר שמו של הרוצח " עד מותו " . 
אנר הוא אחד מחצי - תריסר בלשים חובבים הממשיכים לחקור על דעת עצמם . " אינני 
מאמין למשטרה כלל " , הוא מצדיק את התגייסותו , הממלאת את כל זמנו זה ארבע 
שנים . אלא שגם הוא אינו יודע מי לחץ על ההדק . " רקמת שנאה ותוקפנות 
נרקמו סביב פאלמה . שוטרים , קציני הצי , קיצונים ימניים שבדיים וסי - 
איי - אי , לכולם היתה מטרה משותפת " , אומר אנר . קארל פאוטיאינן , מורה , 
ואחיו חוקרים " עקבות משטרה " . כלומר , הם מניחים שפאלמה היה קורבן של 
קבוצת קומנדו של משטרת שטוקהולם , הידועה כ"ליגת הבייסבול " בשל אלימותה . 
לדעתם , החוקרים סילפו את החקירות . הוכחה לכך : במשך יותר משנה נעלמה 
הקלטת המקורית שעליה הוקלטו במרכז משטרת שטוקהולם כל שיחות האלחוט של ליל 
הרצח . רכב המשטרה 0811 , שלפי רשימת התורנויות לא היה אמור לעבוד באותו 
הלילה , היה בדרך . בגלל " החוגים הקשורים לרצח " , הרוצח לא ייתפש לעולם , 
סבור פאוטיאינן . עקבות המשטרה קסמו גם למפיק הטלוויזיה לארס קראנץ . הוא 
כתב ספר , שבו אפילו גילה את שמותיהם של שני שוטרים שהשתתפו במעשה הרצח , 
לדעתו . אבל היום הוא חושב שהכל אינו אלא דרמה משפחתית . לדעתו , אישתו 
של פאלמה , ליסבט , לפחות ידעה על הטרגדיה . תיאוריה אחרת , שמעלה הסופר 
סוון ורנשטרום , מוזרה לא פחות . על - פיה , " המפלגה הסוציאל - דמוקרטית , 
המשטרה ושירות הביטחון , סאפו , מעורבים בצורה כלשהי " . בעת הרצח התנהלה 
נגד פאלמה חקירה טורדנית בגין העלמת מס . המסמכים הושמדו זמן קצר לפני הרצח . 
הבלשים החובבים אינם מוציאים מכלל אפשרות שמכירתם של 004 תותחי הוביצר של 
מפעל הנשק השוודי בופורסלהודו , תחת חסותו האישית של פאלמה , הפציפיסט , 
הפכה לנטל . מאוחר יותר התברר שבופורס שילמה שוחד כדי לזכות בעסקה . 
ראש ממשלת הודו , רגיב גנדי , אמור היה להסוות את העסקה , שתרמה לתבוסתו 
בבחירות . ורנשטרום מניח שאם פאלמה היה מועד מבחינה פוליטית בפרשה זו , 
הוא היה מפיל יחד אתו את המפלגה הסוציאל - דמוקרטית . שניים מהבלשים הפרטיים 
המתנדבים עדיין רואים סימנים שארגונים זרים מעורבים ברצח . אבה קרלסון , 
עורך בהוצאה לאור וחבר קרוב של מנהל החקירה הראשון , הנס הולמר , דבק 
באמונתו שמפלגת העבודה של כורדיסטאן , , קשורה לרצח . קרלסון תיאר את 
חקירותיו בהסכמתה של שרת המשפטים , אנה - גרטה לייון . אחרי שהתברר שהוא 
עסק בהברחת מתקני האזנה לא - חוקיים , היה על השרה להתפטר . קרלסון מעודד 
את המשך החקירה הרשמית , " ולא , ירעיל ריקבון זה את החיים הפוליטיים 
לשנים רבות " . לעומת זאת טען אולה אלזן , שהיה אז בעל טור בעיתון הליברלי 
של שטוקהולם " דגנס ניהטר " , שעלה על עקבות חדשות . על - פי מידע שקיבל , 
לטענתו , מסוכן לשעבר של סי - איי - אי , איברהים ראזין , שלח ליצו 
גלי , ראש הארגון האיטלקי הידוע לשמצה " פרופגנדה דואה " , יומיים לפני 
הרצח , טלקס לחבר הארגון האמריקאי , פיליף גוארינו . נוסח הטלקס : " מסור 
לחברנו שהעץ השוודי ייכרת " . קפמאבינמדוע היה הארגון מעוניין במות פאלמה , 
אלזן אינו מסביר . פאלמה נחשב למדינאי המפורסם ביותר בשוודיה . בשל פעילותו 
הפוליטית , הוא עורר פולמוס רב והרגיז ממשלות של מדינות אחרות . כך , 
למשל , כעסו עליו נשיא ארה"ב לשעבר ריצרד ניקסון ושר החוץ שלו הנרי קיסינגר , 
בגלל ביקורתו על מלחמת וייטנאם . ישראל רגזה על קשריו עם ראש אש"ף , יאסר 
ערפאת . אבל השפעה במישור הבין - לאומי לא היתה לפאלמה כלל . נתן שחר , 
כתב " דאגנס ניהטר " בירושלים , טוען שגילה מניע אפשרי שבגללו רצוי שחיסולו 
של פאלמה ייחשב מעשה של ארגון זר . בהתאם לניתוח שלו , התוכניות המדיניות 
של פאלמה עוררו את מורת רוחם של ממשלת ארה"ב ומרכז נאט"ו בבריסל . ראש 
ממשלת שוודיה תמך בהצעה הסובייטית להסדיר בצפון אירופה אזור מפורז מנשק גרעיני , 
שכלל גם את המדינות החברות בנאט"ו , דנמרק ונורווגיה . שחר סבור , שפאלמה 
שיחק במשחק זה בגלל ש"זכה לתשואות של תנועת השלום " . מוזר ביותר שהמשחק 
הכפול מעולם לא הובא בחשבון " בתרחישים הדמיוניים , המבקשים לעבד מניע 
לרצח " . אין כמעט קבוצה שלא נחשדה ברצח פאלמה . אין זה פלא שהחוקר הראשי , 
הנס אולווברו , מאס בכל הבלשים החובבים . " כל הנתונים שלהם הם דיסאינפורמציה 
טהורה " , אמר . יהיה עליו להשלים עם פעילותם כל עוד המשטרה לא תוכל להמציא 
את הרוצח . 
