בודפשט ( מיוחד ל"הארץ " ) . נשיא פולין , לך ואלנסה , שיגר מכתב לראש 
ממשלת הונגריה , יוזף אנטאל , על תוצאות ועידת הפסגה של נשיאי פולין , 
הונגריה וצכוסלובקיה בווישגראד . ואלנסה כתב כי הברית המשולשת אינה ארגון 
אזורי סגור , אך בשלב זה לא רצוי לצרף לברית מדינות נוספות . עם זאת , 
ציין , גם מדינות אחרות המעוניינות בכך יכולות לשתף פעולה בפרויקטים מסוימים . 
חוגים פוליטיים הונגריים קידמו בברכה את מכתבו של ואלנסה , שכן הונגריה 
אינה נוטה להיענות לשאיפתה של רומניה להצטרף לברית המשולשת . ברית זו , 
אגב , זכתה לגינויים חריפים בבריה"ם . דוברים סובייטים אף כינו אותה בלעג 
" ההסכמה הקטנה " . 
