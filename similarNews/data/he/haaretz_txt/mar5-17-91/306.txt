סועדים יחדיו לפחות פעמיים בשבוע , ומשחקים גולף ביחד . מדינאים ברחבי 
העולם יודעים שכאשר הם מדברים עם גיימס בייקר , הדברים מגיעים מיד לאוזניו 
של גורג בוש . דיפלומטים ישראלים בואשינגטון מזכירים תמיד לפוליטיקאים הבאים 
להיפגש עם בייקר שפגישה עמו יכולה להיות רבת - השפעה כמו פגישה עם הפרזידנט 
עצמו , אם לא למעלה מזה . בייקר נהנה מיד חופשית למדי בעיצוב ובביצוע של 
מדיניות החוץ האמריקאית . " בייקר אינו מניח לשום דבר שאינו תכליתי , אפילו 
לא לאידיאולוגיה , להכתיב את המדיניות שלו " , אומר פקיד במחלקת המדינה . 
" הוא חש מאוד לא - נוח כאשר הוא צריך להתעסק בעניינים היסטוריים " , 
אומר הפקיד . אחרים מציינים שהאיש טקטיקן ולא אסטרטג . " הוא אוהב לעסוק 
בעניינים שהם אמנות האפשרי " , אמר דיפלומט אמריקאי , המכיר מקרוב את סגנונו 
של בייקר . " יש תחושה שחסר לו הרקע ההיסטורי למה שקורה " , אמר פקיד בכיר 
במחלקת המדינה לעיתון " וול סטריט גרנל " , בכתבת דיוקן על בייקר שהתפרסמה 
לפני שנה . קפמאבינבתחילת דרכו כדיפלומט הבכיר ביותר של ארה"ב , לפני כשנתיים , 
הרבו להשוות אותו לקודמיו גורג שולץ , הנרי קיסינגר ואחרים הנחשבים אנשי 
אשכולות , בעלי רקע היסטורי וידע רב ביחסים בין - לאומיים . לגיימס בייקר 
היה ידע וניסיון בעריכת דין ובפוליטיקה פנימית אמריקאית . אם הסגנון והרקע 
של גיימס בייקר אינם מתאימים לתחומים מסוימים ביחסים הבין - לאומיים , שבהם 
דיפלומטיה של מיקוח אינה פועלת , " סגנונו מנוגד בתכלית לסגנון הפוליטי 
של המזרח התיכון " , כלשונו של שדולן ואשינגטוני פרו - ישראלי ותיק , המדבר 
בכיסופים רבים על הסגנון הפוליטי של רונלד רייגן וגורג שולץ . " אם רייגן 
ושולץ היו מקבלים סטירת לחי מישראל , הם היו מפנים את הלחי השנייה , ואחריה 
עוד לחי ועוד לחי . בוש ובייקר משיבים במהלומות מוחצות " , אומר האיש . 
בייקר , ובמידה פחותה גם הנשיא בוש , אינם בעלי ההתייחסות הרגשית , החמימה , 
לישראל . " בייקר פועל על - פי הרציונל המעשי שלו , לא על - פי רגשות " , 
אומר פעיל למען ישראל בואשינגטון . " הוא מתייחס לעניינים כמו לפתרון 
בעיות מתמטיות " . כאשר בייקר נכנס לתפקידו , הוא הפקיד את הטיפול בענייני 
המזרח התיכון בידי יועציו הקרובים ביותר . הטיפול בתכנון , תקשורת דיפלומטית 
וייזום מדיניות במזרח התיכון הופקע למעשה מידיהם של פקידי " המדור לענייני 
המזרח הקרוב " במחלקת המדינה . היו שפירשו זאת כניסיון של בייקר להתמודד 
באופן אישי עם הבעיות המציקות של המזרח התיכון , אך לדברי מקורות פנימיים 
במחלקת המדינה , בייקר דווקא נרתע מהמזרח התיכון . היה זה עוזרו לענייני 
תכנון מדיני , דניס רוס , שהתמחה במשך שנים כחוקר לענייני המזרח התיכון 
במוסדות הממשל ובעולם האקדמי , שביקש לאמץ אל שולחנו ואל לבו את הטיפול 
בענייני האזור . לדברי פקיד בכיר במחלקת המדינה , " דניס רוס הוא שנטל 
את המזרח התיכון לקומה השביעית " של בניין מחלקת המדינה , שבה יושב חבר 
יועציו ועוזריו הקרובים של בייקר . " למעשה , הוא התעניין בתהליך השלום 
( הישראלי - פלשתיני ) יותר מאשר במזרח התיכון בכללו " . לדברי הפקיד , 
" בייקר לא אהב לעסוק בענייני המזרח התיכון . לבו לא הולך שבי אחרי עניינים 
שיש בהם מטען סנטימנטלי רב , אם אפשר לומר כך . המזרח התיכון רווי רגשות , 
ויחסי ישראל - ארה"ב הם פקעת של רגשות . כלקפמאלידהעניין הזה זר לו , 
ומרגיז אותו " . ישראל , ליתר דיוק ממשלת ישראל , הצליחה להרגיז מאוד את 
גיימס בייקר . פקידי ממשל ופעילים למען ישראל העוקבים אחרי בייקר מאז מונה 
למזכיר המדינה אומרים שהכעס של בייקר נובע באופן מיוחד מן התחושה שממשלת 
ישראל " אינה משחקת לפי הכללים " , כהגדרת אחדים מהם . גיימס אדיסון בייקר 
השלישי מקפיד על כללי המשחק . הרקע המשפחתי המיוחס שלו , החינוך והניסיון 
המשפטי , התחרותיות הטבועה עמוק באישיותו , מסירותו לעבודה ולהצטיינות , 
האהבה לספורט והעיסוק בספורט , והחתירה האובססיווית להצלחה עוררו בלבו 
כבוד מיוחד לכללים , ל " מאבק הגון " . הוא חש שממשלת ישראל לא נהגה כך , 
כאשר לא הצליחה לענות כן או לא לשאלה המפורסמת שלו בשנה שעברה . ממשלת 
האחדות התחייבה אז לתת תשובה לשאלה פשוטה : " באשר להשתתפות בדו - שיח 
הישראלי - פלשתיני , האם ממשלת ישראל תהיה מוכנה לשקול , על בסיס שמי , 
( השתתפות של ) פלשתינאי כלשהו שהוא תושב מזרח ירושלים ? " . בייקר גילה 
לראשונה את נוסח השאלה הזו בחודש יוני אשתקד , אחרי התפרקות הממשלה , כאשר 
דוברים של ממשלת הליכוד החדשה החלו לומר ששאלת בייקר אינה עוד רלוונטית . 
" אם זו תהיה הגישה , אם זו תהיה ההשקפה , לא יהיה דו - שיח ולא יהיה 
שלום , וארצות הברית של אמריקה אינה יכולה לגרום לכך שהדבר יתרחש " , אמר 
אז בייקר בשימוע בוועדת החוץ של בית הנבחרים . " הדבר באמת יצריך תום - 
לב ומאמץ רציני מצד ידידינו הטובים בישראל . ואם לא נקבל זאת , אם לא נוכל 
לקבל זאת במהירות , אני חייב לומר שעל כולם שם לדעת שמספר הטלפון הוא 41416542021 " , 
הדהים בייקר את חברי הוועדה , והוסיף במרירות : " כשתהיו רציניים בענין 
השלום , התקשרו אלינו " . המרכזייה של הבית הלבן הוצפה בלילה של 31 ביוני 
באלפי שיחות טלפון , אך אף אחת מהן לא היתה מלשכת ראש הממשלה הישראלי . 
ההתבטאות הבוטה הזו של בייקר באה אחרי חודשים ארוכים של ניסיונות מאומצים 
לקרב בין עמדות הערבים והפלשתינאים לבין עמדותיה של ממשלת ישראל . היא באה 
שנה אחרי קריאתו הנחרצת לישראל " לדחוק הצדה , אחת ולתמיד , את החזון 
הלא - מציאותי של ארץ - ישראל הגדולה " , ו"ללכת לקראת השכנים הפלשתינאים , 
הראויים לזכויות פוליטיות " . לפני חצי שנה , שוב באחד השימועים בוועדת 
החוץ של בית הנבחרים , אמר בייקר עוד משפט שעורר תסיסה גדולה בישראל ובקרב 
תומכיה בארה"ב . " הקו הירוק עבר בירושלים , ואנחנו יודעים שמזרח ירושלים 
לא היתה בשלטון ממשלת ישראל לפני 5 ביוני 7691 " , אמר בייקר , ביחס למחלוקת , 
אם התחייבויות הממשלה לא ליישב עולים בשטחים חלה גם על מזרח ירושלים . ההתבטאויות 
האלה עוררו בקרב רבים את הרושם ( המוטעה ) שבייקר פשוט שונא את ישראל . 
" הוא פשוט עוין . אחרת , אינני יכול להסביר את ההתנהגות שלו " , אמר 
דיפלומט ישראלי לפני כשלושה שבועות , כאשר בייקר שוב הקפיא את מתן הערבויות 
למלווי השיכון לעולים . " אלו שטויות " , אומר בתגובה דיפלומט אמריקאי 
המכיר מקרוב את דעותיו של בייקר . " אי - אפשר לדבר על בייקר במושגים של 
ידיד ישראל או שונא ישראל . הוא לא ידיד ולא שונא . הוא מאמין מקרב לב 
במחויבות של ארה"ב לביטחון ישראל , אבל הוא גם אינו מוכן להעניק לישראל 
אשראי שאינו מגיע לה . הוא פשוט מאמין שכדאי ומומלץ לעשות את מה שיכול להועיל 
לאמריקה וגם לו עצמו " . גיימס בייקר המצליחן לא יסתבך עד לצווארו בעניינים 
שאינם מבטיחים הצלחה . הוא ייזהר , ינסה לשכנע , יחדיר מבט , יחמיץ פנים , 
ינסה לחפש מכנה משותף ולעודד את הצדדים להתקרב אליו , אבל לא יסכן את יוקרתו 
הפוליטית בכישלון הרובץ לפתח הביצה הפוליטית של המזרח התיכון . בייקר חוזר 
עכשיו למזרח התיכון כשהוא ריאלי ומפוכח , עם ציפיות צנועות ותקוות מסויגות . 
הוא למד היטב את לקחי כישלונו של קודמו , גורג שולץ , וגם את לקחי המכשולים 
שהוצבו על דרך יוזמתו שלו , בשנה שעברה . " בייקר למד שבין ישראלים לבין 
ערבים אי - אפשר לטשטש מחלוקות באמצעות סמנטיקה " , אומר פקיד בכיר במחלקת 
המדינה . " הוא מאמין בגישה האומרת שבאזור חבול כמו המזרח התיכון , יש 
לאפשר לתהליכים להבשיל , ולא לנסות לקטוף את הפרי כשהוא עדיין בוסר " , 
אומר הפקיד , המכיר היטב את דרך מחשבתו של מזכיר המדינה . לבייקר אין אשליות , 
הוא אומר : " הוא יודע שהפרי עדיין אינו בשל " . 
