קשה לשער שגיימס בייקר , הבולדוזר הדיפלומטי התכליתי ומהיר - המעש , ירווה 
נחת מתוכנית הביקור שמכינים לו מארחיו הישראלים . דיפלומטים אמריקאיים המכירים 
אותו היטב אומרים כי ככל שיצטמצם חלקן של השיחות המדיניות בלוח הזמנים המתוכנן , 
ככל שיידחסו בו סיורים מודרכים באתרים לאומיים , כך תלך סבלנותו של בייקר 
ותפקע . גיימס בייקר הוא איש מעשי . מכריו אומרים שהוא סמל הפרגמטיזם , 
תכלית התכליתיות . ביקור של יומיים מלאים במדינה זרה , הכולל סיור בארץ 
וגינוני נימוסין , אינו הולם את הסגנון הדיפלומטי של בייקר . בסיורי הדילוגים 
האחרונים שלו , לא בילה בייקר יותר מיום אחד בכל תחנה . בנובמבר שעבר , 
למשל , כשעשה את עבודת ההכנה הדיפלומטית להצבעה במועצת הביטחון ( זו שהתירה 
שימוש בכוח נגד עיראק ) , עצר בייקר ב91 תחנות שונות . בשבוע השני של 
נובמבר בלבד ביקר בשש מדינות בתוך ששה ימים . בסך הכל , באותו חודש , 
צבר בייקר 95 אלף ק"ם של טיסות בין בירות אירופה והמזרח התיכון . בכמה מהתחנות 
אף לא טרחו מארחיו להסיע אותו ללשכותיהם , אלא קיימו את הדיונים באחד מאולמות 
האח"מים בנמל התעופה . המנהיגים במדינות כמו סעודיה , בריטניה , צרפת 
או מצרים מן התחנות השכיחות ביותר של בייקר יודעים שהוא בא לעשות עסקים . 
" בייקר אוהב לעשות ביזנס . הוא אוהב לעבוד מהר , בצורה מרוכזת , ובלי 
שטויות " , אומר פקיד בכיר במחלקת המדינה של ארה"ב . " אין לו כוח וסבלנות 
לגינוני נימוסין " , אומר עיתונאי אמריקאי המדווח בקביעות על המזכיר . לעתים 
נראה שחסרה לו רגישות מסוימת לעניינים כאלה . אחד הסיפורים המפורסמים בהקשר 
זה הוא סיפור תגובתו של בייקר על קבלת הפנים הנרגשת שהוענקה לו בביקורו האחרון 
בסופיה , בירת בולגריה , באביב שעבר . מכוניתו של בייקר עברה בין שני 
טורים של בולגרים נרגשים , שהניפו דגלונים וססמאות בזכות הידידות בין ארצם 
לארה"ב , והשמיעו קריאות אהדה לארה"ב . מול בית - המלון שבו אמור היה המזכיר 
לפגוש את בני שיחו הבולגרים המתינה לו קבוצה גדולה של אזרחים בולגרים מכל 
הגילים , שהריעו לכבודו בהתרגשות רבה . בייקר הסתפק בחיוך המוזר שלו ( 
" חיוך שאתה נותן לרופא השיניים , כשהוא מבקש לבחון את הטוחנות האחוריות 
שלך " , כהגדרת מרגורי ויליאמס ם " ואשינגטון פוסט " ) , ומיהר להיכנס למלון . 
הדוברת הנאמנה שלו , מרגרט טאטווילר , היתה צריכה להפציר בו לחזור לקהל 
המריעים מיד , והוא הפטיר כמה משפטים סתמיים של הערכה למעשי הבולגרים . 
" כזה הוא : דג קר " , אומר דיפלומט בואשינגטון , שראה את גיימס בייקר 
בפעולה , בכמה פגישות עם מדינאים זרים . " להסביר לישראלים מאיפה בא גיימס 
בייקר היא משימה קשה כמעט כמו להסביר לאצולת הכספים של טקסס מאיפה באים הישראלים " , 
אומר איש ציבור טקסני , בעל קשרים הדוקים עם ישראל . בייקר הוא בן 16 , 
יליד יוסטון , טקסס , מולטי - מליונר , בן למשפחת פרקליטים דרומית מיוחסת , 
קפדנית , חדורת משמעת , הישגית ותחרותית מאוד . אין ספק שהפנים את התכונות 
האלה . " הוא יהיה הישגי עד שיילך לעולמו " , אמרה אשתו ( השנייה ) סוזן 
ל"ואשינגטון פוסט " לפני כשנה . " זה חדור בעצמותיו . כך הוא בנוי " , 
היא אמרה . אומרים עליו שלעולם אי - אפשר לתפוס אותו לא - מוכן לפגישה . 
ידידיו סיפרו לעיתונאים שכתבו על בייקר כי הוא אחד הפוליטיקאים הבכירים 
היחידים בארה"ב שאינו מתעצל לשבת ולהקדיש שעתיים - שלוש לקריאתם של ניירות 
עמדה וסיכומים שונים , לקראת ראיונות טלוויזיוניים עמו , בתוכניות המלל 
של יום ראשון . בייקר למד בפנימייה פרטית אקסקלוסיווית בפנסילווניה והמשיך 
באוניברסיטת פרינסטון היוקרתית . באחת מחופשות הקיץ פגש במרי סטיוארט מקהנרי , 
סטודנטית צעירה מאוהיו , ונשא אותה לאשה ב3591 . הוא בילה שנתיים בחיל 
הנחתים של ארה"ב , התאכזב , והחליט להמשיך במסורת עריכת - הדין של משפחת 
בייקר . הסטודנט השאפתן בילה שלוש שנים בבית - הספר למשפטים של יוסטון , 
טקסס , וכשסיים ( בהצטיינות ) , הצטרף למשרד עורכי - הדין השני בגודלו 
בעיר . בייקר הלך בעקבות אביו , לא רק מבחינת הקריירה המקצועית , אלא גם 
מבחינת תחביביו . הספורט שהיה חביב עליו יותר מכל בשנות צעירותו היה ציד 
תרנגולי הודו , מן הזן המעופף , האמריקאי , שהן ציפורי - בר דמויות אווזים . 
" לפחות שלושה מאמרים עליו נפתחו בניסיונות של בייקר להסביר את הדקויות 
של ציד תרנגולי ההודו בחווה שלו " , כתב העיתונאי גון ניוהאוס , שכתב לפני 
כשנה את הדיוקן המקיף ביותר על בייקר ( 03 עמודים ) בשבועון " ניו יורקר " . 
מכריו של בייקר אמרו לגון ניוהאוס שציד תרנגולי - הודו הוא הדימוי המשובח 
ביותר לתיאור סגנונו של בייקר . " הוא משלב זהירות , סבלנות ומשמעת במידה 
יוצאת - דופן , וכן אינסטינקט לפעולה מהירה " , אמר לכתב אחד ממכריו הקרובים 
ביותר של בייקר . יוסטון היא עיר עסקים , עיר פיננסית תוססת , המנהלת עסקי 
נפט , שיווק ומסחר . בייקר התמחה בדיני חברות ובמשפט מסחרי . למד להתמקח , 
לנהל משא ומתן , לתווך ולפשר . את המיומנויות הללו הוא מנצל עכשיו במומחיות 
רבה , בהתדיינויות דיפלומטיות עם מדינאים ומנהיגים . קפמאבינדוגמה קלאסית 
לסגנון הזה היא הדרך שבה ניהל בייקר את המשא ומתן בשם הממשל על סיוע החירום 
לישראל , שקיבל את אישור הממשל ואישור ראשוני של הקונגרס בשבוע שעבר . 
ממשלת ישראל הגישה בקשה ראשונית לסיוע חירום בסך מיליארד דולר . הממשל הבהיר 
שהסכום מופרז , וכאשר הובהר לו שצפוי לו מאבק קשה נגד הקונגרס אם יתנגד 
לבקשה , החליט בייקר ליטול את ההתדיינות לידיו . היה ברור לו שאם יצליח 
להיראות כמי שהפעיל את כובד משקלו כדי להעניק את הסיוע לישראל , יצבור נקודות 
דיפלומטיות חשובות לקראת הדיונים עם ממשלת ישראל ; ואם יצליח לקצץ את הבקשה 
המקורית של ישראל ולסחוט ממנה התחייבות שלא להטריד עוד את הממשל בבקשות סיוע 
נוספות , הוא יוכל לזכות בנקודות פוליטיות פנימיות , כמי שניטרל מטרד . 
במהלך נדיר , המאפיין מאוד את סגנונו של בייקר , זימן אליו את שגריר ישראל 
בואשינגטון , זלמן שובל , בשבת , באורח בהול , הפגיש אותו עם הממונה 
על התקציבים בבית הלבן , והתחיל במיקוח . " סחר סוסים " , הגדיר זאת דיפלומט 
ותיק בואשינגטון . בייקר הציע פשרה , קיבל הצעת - נגד מישראל , החזיר 
הצעה נוספת , והמתין להצעת - נגד ישראלית נוספת , שנמסרה רק ברגע האחרון . 
בינתיים הפעיל לחצים וקשרים שונים בקונגרס , נפגש עם ראש השדולה הפרו - 
ישראלית בואשינגטון , וריכז את המשא ומתן בידיו . " זה היה מיקח וממכר 
שבו אין אמן מיומן יותר מאשר גים בייקר " , אמר דיפלומט ואשינגטוני המכיר 
היטב את סגנונו של האיש . הרבה נאמר על יכולת השכנוע ועל כוח ההשפעה שלו . 
אחדים משתמשים בביטויים כגון " עיני פלדה " , " מבט מטיל אימה " , מדמים 
אותו לשחקן פוקר משופשף . " הוא חניך האסכולה הפוליטית של בוא נעשה עסקים " , 
כותב עליו השבועון הואשינגטוני היוקרתי " נשיונל גרנל " . נהוג לומר עליו 
שהוא טקטיקן מעולה , אבל אסטרטג בינוני , בניגוד לכישוריו של הנרי קיסינגר , 
למשל . את הקריירה הפוליטית שלו החל בייקר רק ב0791 . היה זה אחרי שרעייתו , 
מרי סטיוארט , מתה מסרטן בגיל 83 . בייקר התאלמן במפתיע , ומצא עצמו 
לפתע עם ארבעת בניו , כולם בני פחות מ61 שנה . נפשו קצה בעולם המשפט . 
הוא חש כמי שעולמו חרב עליו . " זו היתה הפעם הראשונה שבה חשתי שאני הולך 
לאיבוד , ביחס לעתיד " , הוא סיפר ל"ניו יורקר " . " לא יכולתי לשמש להם 
גם אב וגם אם " . הילדים הלכו לפנימייה , והאב , שהתאושש בהדרגה , החליט 
לפנות לפוליטיקה . היתה זו נקודת מפנה בחייו . אגב , שניים מבניו הסתבכו 
אחר כך בסמים , ואף נזקקו לאשפוז בבית - חולים , לפי כתבת תחקיר של ה"ואשינגטון 
פוסט " . חברו הטוב ביותר של בייקר , גורג בוש , שהחליט באותה שנה להתמודד 
על אחד משני המושבים של מדינת טקסס בסנאט האמריקאי , ביקש מבייקר לנהל את 
מסע הבחירות שלו באחד ממחוזות המפתח של טקסס . השניים הכירו חמש או שש שנים 
קודם , על מגרש הטניס של יוסטון . הם היו לצמד חובטים מוצלח על המגרש , 
וחברים קרובים מאוד מחוצה לו . בוש הפסיד במירוץ לסנאט , אך השניים קשרו 
מאז את גורלם הפוליטי זה בזה . ב3791 נישא בייקר בשנית לסוזן גארט וינסטון , 
גרושה ממשפחה טקסנית אמידה , וכעבור שנתיים עבר לוואשינגטון , שם קיבל 
תפקיד בכיר במשרד המסחר , בממשל של גרלד פורד . כעבור תשעה חודשים במשרד 
נענה בייקר לבקשת הנשיא פורד לסייע לו במסע הבחירות שלו נגד רונלד רייגן . 
בייקר התגלה כאיש פוליטי מחונן , והפך " קמפיינר " מבוקש מאוד . לחוג 
ההנהגה הואשינגטונית הצטרף בייקר ב1891 . הוא היה אז ראש צוות הבית הלבן 
של רונלד רייגן , " משרת עוצמה " מובהקת , בעגה הואשינגטונית . כעבור 
זמן מונה לשר האוצר , כיהן בתפקיד זה במשך תקופת הכהונה השנייה של רייגן , 
וקיבל ביקורות מעורבות על הצלחתו בתפקיד . כשגורג בוש ניצח בבחירות האחרונות , 
היה ברור לכל שגיימס בייקר , חברו הטוב ביותר , יקבל תפקיד מפתח בממשל 
שלו . איש לא הופתע כאשר בוש הודיע על מינויו של בייקר למזכיר המדינה , 
והפקיד אותו על יחסי החוץ של ארה"ב , במטרה לעצב במשותף עם בייקר את מדיניות 
החוץ . התיאום בין השניים באמת יחיד במינו . הידידות ביניהם , האמון ההדדי 
וההערכה ההדדית הופכים את השניים למעין תאומים פוליטיים . מכרים וידידים 
תיארו אותם בכתבות דיוקן שונות כ"קרובים יותר מאחים " . אמרו עליהם שההבנה 
ביניהם מאפשרת להם לנהל " תקשורת בסגנון של קצרנות " . קשה להפריז בערכו 
הפוליטי של התיאום הזה . הם מדברים בטלפון כמה פעמים ביום , לפעמים עד 
תריסר פעמים ביום עבו - דה אחד , סועדים יחדיו לפחות פעמיים בשבוע , ומשחקים 
גולף ביחד . מדינאים ברחבי העולם יודעים שכאשר הם מדברים עם גיימס בייקר , 
הדברים מגיעים מיד לאוזניו של גורג בוש . דיפלומטים ישראלים בואשינגטון 
מזכירים תמיד לפוליטיקאים הבאים להיפגש עם בייקר שפגישה עמו יכולה להיות 
רבת - השפעה כמו פגישה עם הפרזידנט עצמו , אם לא למעלה מזה . בייקר נהנה 
מיד חופשית למדי בעיצוב ובביצוע של מדיניות החוץ האמריקאית . " בייקר אינו 
מניח לשום דבר שאינו תכליתי , אפילו לא לאידיאולוגיה , להכתיב את המדיניות 
שלו " , אומר פקיד במחלקת המדינה . " הוא חש מאוד לא - נוח כאשר הוא צריך 
להתעסק בעניינים היסטוריים " , אומר הפקיד . אחרים מציינים שהאיש טקטיקן 
ולא אסטרטג . " הוא אוהב לעסוק בעניינים שהם אמנות האפשרי " , אמר דיפלומט 
אמריקאי , המכיר מקרוב את סגנונו של בייקר . " יש תחושה שחסר לו הרקע 
ההיסטורי למה שקורה " , אמר פקיד בכיר במחלקת המדינה לעיתון " וול סטריט 
גרנל " , בכתבת דיוקן על בייקר שהתפרסמה לפני שנה . קפמאבינבתחילת דרכו כדיפלומט 
הבכיר ביותר של ארה"ב , לפני כשנתיים , הרבו להשוות אותו לקודמיו גורג 
שולץ , הנרי קיסינגר ואחרים הנחשבים אנשי אשכולות , בעלי רקע היסטורי 
וידע רב ביחסים בין - לאומיים . לגיימס בייקר היה ידע וניסיון בעריכת דין 
ובפוליטיקה פנימית אמריקאית . אם הסגנון והרקע של גיימס בייקר אינם מתאימים 
לתחומים מסוימים ביחסים הבין - לאומיים , שבהם דיפלומטיה של מיקוח אינה 
פועלת , " סגנונו מנוגד בתכלית לסגנון הפוליטי של המזרח התיכון " , כלשונו 
של שדולן ואשינגטוני פרו - ישראלי ותיק , המדבר בכיסופים רבים על הסגנון 
הפוליטי של רונלד רייגן וגורג שולץ . " אם רייגן ושולץ היו מקבלים סטירת 
לחי מישראל , הם היו מפנים את הלחי השנייה , ואחריה עוד לחי ועוד לחי . 
בוש ובייקר משיבים במהלומות מוחצות " , אומר האיש . בייקר , ובמידה פחותה 
גם הנשיא בוש , אינם בעלי ההתייחסות הרגשית , החמימה , לישראל . " בייקר 
פועל על - פי הרציונל המעשי שלו , לא על - פי רגשות " , אומר פעיל למען 
ישראל בואשינגטון . " הוא מתייחס לעניינים כמו לפתרון בעיות מתמטיות " . 
כאשר בייקר נכנס לתפקידו , הוא הפקיד את הטיפול בענייני המזרח התיכון בידי 
יועציו הקרובים ביותר . הטיפול בתכנון , תקשורת דיפלומטית וייזום מדיניות 
במזרח התיכון הופקע למעשה מידיהם של פקידי " המדור לענייני המזרח הקרוב " 
במחלקת המדינה . היו שפירשו זאת כניסיון של בייקר להתמודד באופן אישי עם 
הבעיות המציקות של המזרח התיכון , אך לדברי מקורות פנימיים במחלקת המדינה , 
בייקר דווקא נרתע מהמזרח התיכון . היה זה עוזרו לענייני תכנון מדיני , 
דניס רוס , שהתמחה במשך שנים כחוקר לענייני המזרח התיכון במוסדות הממשל 
ובעולם האקדמי , שביקש לאמץ אל שולחנו ואל לבו את הטיפול בענייני האזור . 
לדברי פקיד בכיר במחלקת המדינה , " בייקר לא הולך שבי אחרי עניינים 
שיש בהם מטען סנטימנטלי רב , אם אפשר לומר כך . המזרח התיכון רווי רגשות , 
ויחסי ישראל - ארה"ב הם פקעת של רגשות . כלקפמאלידהעניין הזה זר לו , 
ומרגיז אותו " . ישראל , ליתר דיוק ממשלת ישראל , הצליחה להרגיז מאוד את 
גיימס בייקר . פקידי ממשל ופעילים למען ישראל העוקבים אחרי בייקר מאז מונה 
למזכיר המדינה אומרים שהכעס של בייקר נובע באופן מיוחד מן התחושה שממשלת 
ישראל " אינה משחקת לפי הכללים " , כהגדרת אחדים מהם . גיימס אדיסון בייקר 
השלישי מקפיד על כללי המשחק . הרקע המשפחתי המיוחס שלו , החינוך והניסיון 
המשפטי , התחרותיות הטבועה עמוק באישיותו , מסירותו לעבודה ולהצטיינות , 
האהבה לספורט והעיסוק בספורט , והחתירה האובססיווית להצלחה עוררו בלבו 
כבוד מיוחד לכללים , ל " מאבק הגון " . הוא חש שממשלת ישראל לא נהגה כך , 
כאשר לא הצליחה לענות כן או לא לשאלה המפורסמת שלו בשנה שעברה . ממשלת 
האחדות התחייבה אז לתת תשובה לשאלה פשוטה : " באשר להשתתפות בדו - שיח 
הישראלי - פלשתיני , האם ממשלת ישראל תהיה מוכנה לשקול , על בסיס שמי , 
( השתתפות של ) פלשתינאי כלשהו שהוא תושב מזרח ירושלים ? " . " הדבר 
באמת יצריך תום - לב ומאמץ רציני מצד ידידינו הטובים בישראל . ואם לא נקבל 
זאת , אם לא נוכל לקבל זאת במהירות , אני חייב לומר שעל כולם שם לדעת שמספר 
הטלפון הוא 41416542021 " , הדהים בייקר את חברי הוועדה , והוסיף במרירות : 
" כשתהיו רציניים בענין השלום , התקשרו אלינו " . המרכזייה של הבית הלבן 
הוצפה בלילה של 31 ביוני באלפי שיחות טלפון , אך אף אחת מהן לא היתה מלשכת 
ראש הממשלה הישראלי . לפני חצי שנה , באחד השימועים בוועדת החוץ של בית 
הנבחרים , אמר בייקר עוד משפט שעורר תסיסה גדולה בישראל ובקרב תומכיה בארה"ב . 
" הקו הירוק עבר בירושלים , ואנחנו יודעים שמזרח ירושלים לא היתה בשלטון 
ממשלת ישראל לפני 5 ביוני 7691 " , אמר בייקר , ביחס למחלוקת , אם התחייבויות 
הממשלה לא ליישב עולים בשטחים חלה גם על מזרח ירושלים . ההתבטאויות האלה 
עוררו בקרב רבים את הרושם ( המוטעה ) שבייקר פשוט שונא את ישראל . " הוא 
פשוט עוין . אחרת , אינני יכול להסביר את ההתנהגות שלו " , אמר דיפלומט 
ישראלי לפני כשלושה שבועות , כאשר בייקר שוב הקפיא את מתן הערבויות למלווי 
השיכון לעולים . " אלו שטויות " , אומר בתגובה דיפלומט אמריקאי המכיר מקרוב 
את דעותיו של בייקר . " אי - אפשר לדבר על בייקר במושגים של ידיד ישראל 
או שונא ישראל . הוא לא ידיד ולא שונא . הוא מאמין מקרב לב במחויבות של 
ארה"ב לביטחון ישראל , אבל הוא גם אינו מוכן להעניק לישראל אשראי שאינו 
מגיע לה . הוא פשוט מאמין שכדאי ומומלץ לעשות את מה שיכול להועיל לאמריקה 
וגם לו עצמו " . גיימס בייקר המצליחן לא יסתבך עד לצווארו בעניינים שאינם 
מבטיחים הצלחה . הוא ייזהר , ינסה לשכנע , יחדיר מבט , יחמיץ פנים , 
ינסה לחפש מכנה משותף ולעודד את הצדדים להתקרב אליו , אבל לא יסכן את יוקרתו 
הפוליטית בכישלון הרובץ לפתח הביצה הפוליטית של המזרח התיכון . קפמאבינבייקר 
חוזר עכשיו למזרח התיכון כשהוא ריאלי ומפוכח , עם ציפיות צנועות ותקוות 
מסויגות . הוא למד היטב את לקחי כישלונו של קודמו , גורג שולץ , וגם את 
לקחי המכשולים שהוצבו על דרך יוזמתו שלו , בשנה שעברה . " בייקר למד שבין 
ישראלים לבין ערבים אי - אפשר לטשטש מחלוקות באמצעות סמנטיקה " , אומר פקיד 
בכיר במחלקת המדינה . " הוא מאמין בגישה האומרת שבאזור חבול כמו המזרח 
התיכון , יש לאפשר לתהליכים להבשיל , ולא לנסות לקטוף את הפרי כשהוא עדיין 
בוסר " , אומר הפקיד , המכיר היטב את דרך מחשבתו של מזכיר המדינה . לבייקר 
אין אשליות , הוא אומר : " הוא יודע שהפרי עדיין אינו בשל " . 
