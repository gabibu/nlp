רנק הריס , ההולל והפורנוגרף הוויקטוריאני הזכור כיום , אם בכלל , בזכות 
האוטוביוגרפיה המפולפלת שלו " חיי ואהבותי " , כתב גם , למרבה ההפתעה , 
ספר על שקספיר . לפני זמן - מה קראתי בהנאה ובהתפעלות בספר זה ששמו " שקספיר 
האיש " שהופיע לראשונה בשנת 9091 . ייתכן שכפי שקורה בתחומי מחקר עמוסים 
רבים גם בתחום חקר - שקספיר יכולים לפעמים לחדש או להביא נימה רעננה דווקא 
האנשים מבחוץ , החובבנים הנלהבים , שאל הקריאה בכתבי הקלאסיקן מביאים בעיקר 
את ניסיון חייהם , מה שלא היה חסר , כידוע , לפרנק הריס , האיש שלפי 
השנינה של חברו - יריבו אוסקר ויילד " הוזמן לכל הבתים באנגליה אמנם פעם 
אחת בלבד לכל בית " . ואמנם נדמה שיש ב"שקספיר האיש " מעין ניסיון לא - מוצהר , 
אולי גם לא לגמרי מודע , " להזדהות " עם שקספיר , ומכאן השאיפה הראשונית 
לגלות אותו בין שורות מחזותיו , לחשוף את " שקספיר האיש " שנדמה כי הריס 
חושד בו , אולי לא בלי הצדקה , שהיה דומה יותר לו עצמו חובב - החיים רב - 
החיים רב - הדמיון , מוקיון ומין שרלטן , בודאי " שחקן " ( אולי " ארטיסט " 
במובן הסלנגי היא המלה הנכונה יותר ) , ועם זאת חכם ועצוב ביסודו ומכיר 
את האדם ואת עצמו בכל חולשותיו מאשר לפרופסורים חמורי - הסבר הכותבים בדרך - 
כלל את הספרים על שקספיר . כמעט במישרין מזדהה הריס עם אחד מגיבורי " כטוב 
בעיניכם " זאק המלנכולי , שאותו מאפיינת בעקיפין הגיבורה הראשית רוזלינד 
( מערכה רביעית , תמונה א ) כמי שהוא בטלן בעל עיניים גדולות ( " שעיניו 
עשירות וידיו עניות " ) ומי שמצטדק שהודות לתכונות אלה הוא קנה לו ניסיון 
חיים ( " והניסיון הזה משרה עליך עצב " , עונה לו רוזלינד ) . נקודת - 
המוצא של הריס יכולה להראות אבסורדית בעינינו : הניסיון למצוא את חידת הביוגרפיה 
של שקספיר במחזותיו של זה שדיבר " ברבבת קולות " ( קולרידג ) , כשאף 
לא קול אחד בין אלה הוא קולו העצמי , כביכול , עד כדי כך שעדיין לא נעלם 
כליל הפקפוק העמוק בעצם קיומו של שקספיר האיש ! אבל הריס אינו מוכן להשלים 
עם הסתר הפנים הזה של המחבר , והוא יוצא לחפש את הפנים הללו במחזות עצמם , 
בקומדיות ובטרגדיות ובמחזות ההיסטוריים . הטענה שלו כובשת - לב , כאמור : 
הוא מטעים שבכל אחד ממחזותיו משאיר שקספיר חותם אישי מסוים , מעין חתימה 
הדומה לחתימתם של ציירי הרנסנס אי - שם בשולי הציור , כמעט סמויה מן העין 
ובכל זאת מצויה שם , מעמיד דמות צדדית בדרך כלל האמורה לייצג את תכונותיו . 
רק לקראת סוף חייו , ב"המלט " , נעשית הדמות הזאת לדובר הראשי , אם כי 
דובר שקשה איכשהו לכנותו גיבור ראשי , או גיבור בכלל . ואמנם את המלט , 
נסיך דנמרק , מעמיד הריס כדמותו האוטוביוגרפית המלאה ביותר של שקספיר , 
המציגה במישרין את נפשיותו . מה שיכול להיות אבסורדי זוכה באמינות הודות 
לכך שהריס מצייר את דיוקנו של שקספיר האיש , ומבליט את קווי הדמות בכל מחזה 
שלו , כשהדמות הולכת ומתפתחת ממחזה למחזה עד " המלט " ואחרי " המלט " , 
עד המחזה האחרון " הסופה " שבה שקספיר הוא , כמובן , פרוסרו , הרב - 
מג הזקן ש"סופו הוא הייאוש " . תיזה מוזרה , מטורפת במקצת , ועם זאת כה 
מושכת . ועכשיו , לאחר הקריאה בתרגומו היפה של אברהם עוז ל"כטוב בעיניכם " 
חזרתי להגות בה , קצת בוש בהישענות זו על השרלטן הוויקטוריאני דווקא , 
שעה שעומדים לרשותי ספרים מרצינים על מקורות העלילה הקומית של " כטוב בעיניכם " , 
על הקשריו התרבותיים של המחזה , על האספקטים הפוליטיים או הפמיניסטיים 
או אף האקולוגיים שלו , וכיו"ב מחקרים נכבדים ואמינים שראוי להידרש להם , 
ואמנם אברהם עוז נדרש להם , ומוסיף אל - נכון משלו , במבואו המקיף והמעולה 
לתרגומו לקומדיה השקספירית השוצפת הזאת . ואילו אני לשיטתו , ושמא מוטב 
לומר חוסר - שיטתו , של העיתונאי רב - הדמיון שהיה ביסוד - מהותו מחבר " שקספיר 
האיש " וכן גם " חיי ואהבותי " . הקריאה ב"כטוב בעיניכם " מחזירה את המחשבה 
אל שקספיר האיש מפני שבמחזה הזה מצויה הדמות שהיא אחד הדוברים הברורים ביותר 
של הקול האינדיווידואלי של המחבר , לפי שיטת - הריס . הכוונה , כמובן 
וכנרמז כבר , לזאק המלנכולי , שאברהם עוז אומר עליו במבואו ( עם 83 ) 
שהוא " ככל הנראה אחת מתרומותיו המקוריות של שקספיר לסיפור העלילה של כטוב 
בעיניכם " . זאק הוא בלי ספק הדמות החריגה ובוודאי החיה ביותר באוסף הנפשות 
הקומיות המסורתיות של המחזה הקליל הזה שאלמלא זאק היה כמעט כולו אוסף של 
סטריאוטיפים תיאטרליים כמעט , נוסח קומדיה דל ארטה , והוא הדין בעלילה 
ובעלילות - המשנה שלכל אחת מהן אפשר למצוא תקדים במסורת הספרותית והתיאטרלית 
של הרנסנס וימי - הביניים . כמובן , גם זאק אינו בדיוק חסר - תקדים , 
גם בו יש קווים קומיים מסורתיים . דבריו המפורסמים ביותר , נאומו " כל 
העולם במה " , ודאי שהוא חזרה על " טופוס " , מוטיב רטורי חוזר , ידוע 
היטב בתיאטרון הרנסנס . טופוס זה מתבטא , למשל , בשם מחזהו של קלדרון 
דה לה ברקה " התיאטרון הגדול של העולם " . אך גם הנאום הזה , הבנוי משורה 
של טופוסים משניים , שלא לומר קלישאות , מקבל ייחוד וחיות בצאתו מפי זאק 
אגב , נראה שבימי שקספיר ( ואף בפי אנגלים בני - זמננו לעתים ) נהגה 
השם הזה כ"זאקס " , ככתיבו ולא כהיגויו הצרפתי ואף מסימני הרפלקסיה העצמית , 
הפארודיה העצמית , שבהם מטעין שקספיר את הדמות הזאת . נאום " כל העולם 
במה " ( מערכה שנייה , תמונה ז ) הוא לא רק " אוטוביוגרפיה " של האדם 
באשר הוא , של " כלאדם " אלא הוא גם אוטוביוגרפיה של " שקספיר האיש " , 
המספר על עצמו בעבר , והמנבא את עצמו כמות שיהיה עד זקנתו . כשמסיים זאק 
את הנאום , שהוא כמין דרשה נמלצת , ומדבר על הזקן שנועדה לו " ילדות שנייה 
ושכחה גמורה לא שן , לא עין טעם , ולא כלום " , נכנסים אורלנדו ואדם , 
המשרת הזקן , שהוא כמין הדגמה של הגיל השביעי שמזכיר זאק . והנה מסורת 
היא ששקספיר שיחק את תפקידו של אדם בשעה ש"כטוב בעיניכם " הוצג בתיאטרונו 
" גלוב " . הריס , שלא ידע אולי על כך ( אני למדתי זאת מן הנספחות במהדורת 
ארדן של המחזה ) , היה ודאי נעזר בעובדה זו , או מסורת זו , כך : שקספיר 
לא שיחק בעצמו את הדמות האוטוביוגרפית של זאק , דוברו ב"כטוב בעיניכם " , 
מתוך ניסיון ברור להתחמק מן הזיהוי : הוא העדיף לשחק את ההדגמה של דברי 
הנאום ואת הפארודיה של הדמות . זאק הוא לא רק חריג , הוא גם מבליט את חריגותו , 
נהנה ממנה . הוא ה"דנדי " בטרם היות המושג , האמן החש עצמו זר בחברה , 
בכל חברה . זה פשר נטייתו לצאת למסעות , שעליה עומדת רוזלינד , המבקרת 
החריפה שלו מן המערכה הרביעית . היא מתארת את התנכרותו לסביבה ואת הרתיעה 
שמעוררת בה , בברייה האוהבת , הטבעית ( גיבורת הפירוש הפמיניסטי למחזה ) 
, דמותו המתנשאת - מתנכרת , הלא - טבעית של זאק המלנכולי : " אתה מאנפף 
בדיבורך כדרך הנוכרים , לובש בגדים של חוץ - לארץ , מזלזל בכל יתרונותיה 
של ארצך ואין בך כל אהבת - מולדת , ואתה מוכן לקלל את אלוהים שברא אותך 
בצלמו מפחד שלא אאמין לך שזכית לשוט בגונדולה " . זאק מצטייר להריס כרישום 
עז במיוחד לדמותו של המלט שהיא לדידו , כאמור , הדיוקן המלא של שקספיר 
האיש . בלי להתייחס להריס , כמובן , רומז לקשר כזה בין שתי הדמויות גם 
אברהם עוז במבואו , בעיינו במשמעותה של המלנכוליה במחזאות האליזבתנית ובדמותו 
של האיש המלנכולי , הנרגן : " שקספיר עצמו היה עתיד תוך זמן קצר לספק 
לקהל את אחד משיאיה של המוסכמה הבימתית הזאת בדמותו של המלט " . רוזלינד 
המאפיינת את המלנכוליקן הפרוורטי משהו שהוא זאק שארל בודלר של המחזה השקספירי 
היא מבוא לאופליה המאפיינת את המלנכוליה המלאה יותר של נסיך דנמרק האומלל . 
ואמנם בין " כטוב בעיניכם " לבין " המלט " עוברים חוטים רבים , עד שבמעט 
מאמץ אפשר להוכיח שזו הקומדיה המקבילה לטרגדיה " המלט " , כדרך ש"הלילה 
השנים - עשר " הוא הקומדיה המקבילה , בקורפוס הטראגי של שקספיר , ל"המלך 
ליר " ( ליר מלווליו ) . " כטוב בעיניכם " , קומדיה נחותה בהרבה מן 
" הלילה השנים - עשר " , גם היא קונה לה עומק טראגי מסוים מכוח שיתופו של 
זאק , המתבונן מבחוץ ושופט את בימת העולם , ועם זאת הוא טעון במתח ובצער 
המאפיינים את הזר הנצחי בחברה , את האמן . שהרי אם בצדק מדבר אברהם עוז 
על המחזה כמציג את עולמם של הגולים מחברותיהם , וקשיי הגלות הזאת , הרי 
שזאק הוא הגולה המוחלט , מכורח ומרצון כאחד . הוא גם היחיד שלא יחזור מגלותו , 
יישאר בה גם לאחר שהכל ישובו . הגלות שלו היא מטאפיסית , ישחרר אותו ממנה 
רק המוות . בכך יעסוק שקספיר כבר ב"המלט " . שני המחזות , שכמה שנים מפרידות 
בין כתיבתן , נזקקות למשל , ולא במקרה , לתחבולת ה"מחזה בתוך מחזה " : 
שניהם מתייחסים אל העולם התייחסות פילוסופית כאל תיאטרון , עלילה משתקפת 
בעלילה , כל נפש רואה את כפילה ואת גלגולה . " מראה אוהב לאוהבים מרגוע " , 
משיבה רוזלינד להזמנתו של קוריו לבוא לחזות במחזה . " בו אהבת אמת חיוורת 
פנים תופע מול אודם בוז וגאווה " ; ואף מוסיפה : " ואם יאיר לי מזלי 
יהיה במחזה תפקיד גם לי " . בסיום " המשתה " מלמדנו אפלטון כי רוח - הקומדיה 
ורוח - הטרגדיה עולות בקנה אחד . שקספיר לא קרא אל נכון את אפלטון , אך 
ידע זאת בידע האנושי האינטואיטיווי שלו . לא בכדי מתערבבות הקומדיה והטרגדיה 
במחזותיו בלא הרף . " כטוב בעיניכם " הוא מן הקומדיות החביבות והשטחיות 
ביותר שלו , לכאורה , אלא שגם בקומדיה וירטואוזית זו , שכולה שעשועי לשון 
שאברהם עוז כה היטיב למצוא להן מקבילות , עוברת נימה טראגית , אישית מאוד . 
זהו מבוא לטרגדיה , אם לא תרגיל באוטוביוגרפיה סמויה . אכן , השם יוצא - 
הדופן של המחזה , " כטוב בעיניכם " ( או " איך שמתחשק לכם " , כפי שאולי 
יתורגם שם המחזה בתרגום העברי הבא , בעוד עשרים שנה , נאמר ) , מזמין 
כביכול לפרשנות מגוונת , גם אישית חריגה , ברוח פרשנותו של פרנק הריס שעליה 
יכולתי רק לרמז כאן . אך לפני כן , לפני כל פרשנות ורפלקסיה או אוטו - 
רפלקסיה , מוזמן הקורא - הצופה להתבונן מתוך חמדה בפסטורלה המקסימה הזאת , 
עשירת המלים והמנגינות , השירים והפתגמים , הפאונה והפלורה , הפרוזה 
והפואזיה . 
