אחת השאלות החוזרות ונשאלות בנושא חומרי הכביסה והשימוש בהן היא , מדוע 
המגבות של בתי המלון רכות וסופגות , ואילו המגבות בבית , לאחר כביסות לא 
רבות מחוספסות . בעבר הצגתי שאלה זו לאינג גיורא וולף ממכון הסיבים בירושלים , 
והוא הסביר כי תחושת הדוקרנות של המגבת ושל בדים אחרים , בעיקר מסיבים 
טבעיים כמו כותנה , נובעת מהצטברות אבנית על הסיב . לשם הסרת האבנית הוא 
המליץ להשתמש בטרי - פולי - פוספט ( קלגון ) . כמה חודשי כביסה של מגבות 
הוכיחו כי החומר המומלץ לא השפיע על נוקשת הסיב הקיימת במגבות ישנות , ולא 
מנע התקשחות הסיב של מגבות חדשות . סיפרתי על ניסיוני לד"ר שמעון גולדשטיין , 
הכימאי הראשי של מפעל שמן . הוא יעץ לי לנסות ולכבס את המגבות במלח לימון 
או בחומץ מטבח רגיל לאחר הכביסה הרגילה . " זה לא כתוב בשום מקום בספרות 
המקצועית , אבל מאחר שמלח לימון מוריד אבנית מקומקום , אין סיבה שלא יוריד 
מסיבי כותנה " . שוב הקרבתי את כביסתי הפרטית . אבל , לא זו בלבד שהמגבות 
לא התרככו , אלא שסיביהן , כאילו להכעיס , התקשו עוד יותר . קפמאבינמדוע 
בכל זאת בבתי מלון המגבות רכות , ואילו בבית הן נוקשות ? אינג מארק דה - 
ברמקר , הכימאי הראשי של סדרת " פיסגה " במפעלי זהר - דליה וחוגלה כימיקלים , 
מסביר כי האבנית לבדה אינה הגורם לתחושת החספוס במגבות . והראיה היא , 
שסיבים אחרים העוברים אותן כביסות אינם כה נוקשים . לדבריו , הדבר נובע 
מהצורך לשפשף את הסיב כדי שחומרי הניקוי יפעלו את פעולתם הסופית . בסיבים 
מן הטבע , בעיקר כותנה , גורם הדבר לחלקיקי הסיב לבלוט . הצטברות האבנית 
על חלקיקים בולטים אלה , לעומת הצטברותם על סיב חלק , גורמת את התופעה 
במגבות יותר מאשר בבדים אחרים . מדוע הקלגון אינו עוזר ? דה - ברמקר : 
משום שאם מוסיפים אותו עם אבקת הכביסה הוא אינו משפיע על האבנית המצטברת 
ממי השטיפות . יתר על כן , לדבריו באבקות הטובות יש די מהחומר הזה לצורכי 
הכביסה , ורק מי שמעוניין לשמור במיוחד על גוף החימום של המכונה יכול להוסיף 
קלגון בשיעור של מחצית מכמות אבקת הכביסה . מכל מקום , שימוש בכמות גדולה 
יותר אין בו כדי להזיק לא לכביסה ולא למכונה . הפתרון לחלק מבעיית ההתקשחות , 
שמציעים רבים מן המומחים העובדים במחלקות המחקר של תעשיות הדטרגנטים , 
הוא המרכך . תפקידו של זה הוא ליצור מעין שכבת סיכה על הסיב . אך מתברר 
כי גם כאשר מיישמים המלצה זו הדבר אינו עוזר . ד"ר שמעון גולדשטיין , כימאי 
ראשי של מפעל שמן , מפקפק ביעילותו של המרכך כאשר עושים בו שימוש תכוף מדי , 
כלומר בכל כביסה . " לחומר זה יש נטייה להצטבר על הסיב עוד ועוד , ואז 
הוא גורם תוצאה הפוכה : הסיב מתקשה כתוצאה מהצטברות החומר . אמנם , הוא 
אמור להיעלם בכביסה הבאה , אבל אין ביטחון שכביסה אחת תוריד אותו , לכן 
עדיף להוסיף את המרכך רק מדי כביסות אחדות " , טוען המומחה . המרכך לא 
מתאים לכל הסיבים , אלא לאלה שמקורם מן החי בלבד . לסיב סינתטי עדיף , 
לדבריו , לא להוסיף מרכך . עוד אומר אינג דה - ברמקר , כי הצטברות המרכך 
על הסיב יכולה גם לגרום את איטומו מפני ספיגת מים , מאחר שהוא חומר שומני 
דוחה מים . ואם בכך לא די , אומר המומחה , הצטברות המרכך על הסיב עלולה 
לפגום באיכות הכביסה הבאה , מכיוון שמבחינה חשמלית המרכך פועל הפוך מחומרי 
הכביסה ומנטרל , על כן , את המטען החשמלי שמצטבר בה . לכן זה גם אחד מיתרונות 
המרכך , בהיותו מוסף בשטיפה שלפני האחרונה . אבל אם הוא נותר על הסיב , 
יתרונו יהפוך לחסרון משום שינטרל את חומרי הכביסה של המחזור הבא . הצטברותו 
של המרכך גורמת גם את הצהבת הבגד , אומר דה - ברמקר . במרככים הטובים 
כבר התגברו על כך על ידי הפיכתם ל"חומרי סיכה חד פעמית " , הנשטפת בכביסה 
הבאה ולא מצטברת על הסיב , וכן בהיותם ציפוי המאפשר לסיב " לנשום מים " , 
כלומר : להמשיך לספוג מים למרות הציפוי השמנוני . קפמאבינכיוון שאבקות 
הריכוך החדשות עוד לא הוכיחו את עצמן , נשאלת השאלה מדוע לא ניתן לאמץ בבית 
את השיטה המקובלת במכבסות הגדולות ולקנות מכונת כביסה ביתית עם מרכך מים 
צמוד שילוב הקיים כבר במדיחי כלים גדולים ? אינג אבנר מובשוביץ , מנהל 
הפיתוח בחברת אמקור , שהיא גם יצרנית של מכונות כביסה , השיב על שאלה זו 
כי כלכלית זה לא כדאי , לא ליצרן ולא לצרכן . שילוב מיתקן מרכך המים מייקר 
את המוצר במידה ניכרת , ולכן הוא קיים רק במדיחים הגדולים . הסיבה העיקרית 
לחוסר הכדאיות הכלכלית של שילובו במכונת הכביסה נובעת מהעובדה , שהמכונה 
צורכת כמויות מים גדולות בהרבה מאלה של המדיח . היבט כלכלי נוסף שהסביר 
אינג מובשוביץ הוא האחזקה השוטפת . הטיפול במיתקני הריכוך ואחזקתם הוא מערכת 
שונה . הוא מציע למי שבדים רכים חשובים בעיניו ומוכן להשקיע בכך כסף כי 
יתקין מרכך מים לפני ברזי כניסת המים למכונת הכביסה . זה יהיה זול יותר 
לקנייה ולאחזקה ממכונת כביסה עם מרכך . ובהזדמנות זו עוד עצה : מי שמעוניין 
בסיבים רכים , גם כאשר מדובר בסיבי שיער , יכול להתקין מיתקן ריכוך מים 
גם לפני ברזי הכניסה לדוד החימום . לדברי אינג מובשוביץ , זה יאריך בהרבה 
את חיי הדוד , שגם הוא , בדומה למדיח , מכונת הכביסה וכל מכשיר ביתי עם 
גופי חימום , סובל מהצטברות האבנית על גופי החימום . אם כך , מדוע לא 
להתקין מרכך כללי לבית ? משום שהמים הקשים שלנו , ככל שהם גרועים לגופי 
חימום למיניהם , הם מקור עשיר למינרלים כמו סידן , החשובים לבריאותנו . 
כך , לפחות , טוענים אלה העוסקים בבריאות . ועוד סוגייה שנובעת מההתנסות 
ב"מעבדה " הביתית : מדוע אימונית צבעונית של ילד , שכובסה כמה פעמים בתוכנית 
של 03 מעלות איבדה צבע ואף צבעה כבסים לבנים כאשר כובסה באותם חומרים בדיוק 
בתוכנית 04 מעלות ? קפמאבין " זה היה בוודאי צבע כחול מרין " , קבע נחרצות 
אינג דה - ברמקר , וקלע למטרה . לדבריו , יש צבעים שלא דהו בשום טמפרטורה 
של כביסה , גם לא בתוכנית הרתחה ( 09 מעלות ) . אבל יש צבעים רגישים , 
ויותר משהם רגישים לחומר הניקוי הם נוטים לדהות דווקא עם עלות הטמפרטורה . 
אחד הרגישים שבהם הוא הכחול כהה ( מרין ) . גורם רגישות נוסף הוא סביבת 
ה - ( חומציות ובסיסיות ) . אלה הרגישים לסביבה חומצית יושפעו מחומרים 
כמו נוזל הברקה של מדיח או אפילו מלכלוך רגיל . אלה המושפעים מסביבה אלקלית 
( בסיסית ) יהיו נוטים לדהות בהשפעת חומרי הכביסה עצמם . מתי צבע דוהה 
יסכן בצביעה גם כביסה אחרת ? דה - ברמקר : " כדי שהצבע יישאר יציב , 
עליו לעבור תהליך נעילה על הסיב . אבל יש צבעים שלא ניתנים לנעילה . יש 
בדים שעוברים תהליך נעילת ביניים לאחר הצביעה , כך שגם אם הצבע דוהה , 
הוא איננו צובע כבסים אחרים . בד שלא עבר תהליך כזה יצבע . אלא שהצביעה 
תלויה גם בטיב הסיב הנצבע : יש סיב שיקלוט סוג של צבע שסיב אחר לא יקלוט , 
זה תלוי בהרכב הכימי של שניהם " . עצתו היא לפעול בהתאם להנחיות הכתובות 
על תג הבגד . 
