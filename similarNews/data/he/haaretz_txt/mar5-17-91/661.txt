במרוצת מלחמת המפרץ הופץ בשטחים כרוז , מעין נספח לכרוז מספר 76 של המפקדה 
הלאומית המאוחדת , אשר תבע מהאוכלוסייה הפלשתינית בשטחים להטיל חרם מלא 
על כל הקונסולים המערב - אירופים בירושלים שמדינותיהן נטלו חלק במלחמה לצד 
ארצות הברית . המגעים עם הקונסוליה האמריקאית בשטחים נותקו כבר בשנה שעברה , 
עקב הווטו האמריקאי על החלטה באו"ם על רקע רצח הפועלים הפלשתינאים בראשון 
לציון . אולם כרוז זה , המבטא תחושות עממיות של זעם ואכזבה , הופץ בהשראת 
החזית העממית בלבד . כל " המוסדות הלאומיים " הפלשתיניים בשטחים החליטו 
להסתפק באי - היענות להזמנות לאירועים רשמיים בקונסוליות . אך בפועל נמשכים 
מגעי העבודה . עמדתם המתפשרת של " המוסדות הלאומיים " משקפת מרקם של אינטרסים 
בסיסיים הדדיים בין השטחים לבין מדינות מערב אירופה שצמחו בשנים האחרונות 
ולא בנקל ניתן לקטוע אותם . בשל המכה החומרית הקשה שספגה כלכלת השטחים בעקבות 
מלחמת המפרץ והעמדה הפרו - עיראקית שנקטו הפלשתינאים , הפך הסיוע המערב 
אירופי לחיוני יותר מתמיד . ומנגד , לא מכבר נדונו באירופה מענקי חירום 
בגין נזקי המלחמה לאוכלוסיית השטחים נוסף על התקציבים השוטפים של השוק המשותף 
והמדינות החברות בקהילה . חיוני לא פחות עבור הפלשתינאים יהיה להבטיח גם 
גיבוי פוליטי אירופי בעתיד , בפרט לאור הקרע ביחסים עם ארצות הברית " הפרו - 
ישראלית " ומעמדו המעורער של אש"ף . חרף משבר המפרץ , מקווים הפלשתינאים , 
אין מדינות מערב אירופה חפצות לשמוט מידיהן את הקלפים הפוליטיים שהצליחו 
לרכוש באזור במרוצת שנות ה08 . ואכן , נראה כי מגמותיה של המעורבות הכלכלית 
האירופית בשטחים מצביעות בכיוון זה . ראשיתו של מפנה בגישה האירופית המסורתית 
כלפי הסוגיה הפלשתינית היתה בעקבות הלם מחירי הנפט שזיעזע את אירופה ב3791 , 
אך גם הבהיר לה כי בעולם הערבי מצויים שווקים עתירי הון - נפט , המהווים 
כר מסחרי נוח ורווחי , וצמאים לידע ולטכנולוגיה מערביים . גם מעיני הערבים 
לא נעלם כוחה הכלכלי העולה של מערב אירופה . הסוגיה הפלשתינית התבלטה עד 
מהרה בדיאלוג הערבי - אירופי כאחת מאבני הבוחן הערביות המרכזיות לקידום היחסים . 
שרי החוץ של הקהילה האירופית החלו להשתמש מאז במינוח חדש : " הזכויות 
הלגיטימיות של הפלשתינאים " , ו"סיום הכיבוש הישראלי " . אולם רק ביוני 0891 
חלה תפנית מוחשית . ב"הצהרת ונציה " של 7 ממדינות הקהילה האירופית הושמעו 
לראשונה בפומבי העקרונות של זכות ההגדרה העצמית של הפלשתינאים והצורך לשתף 
את אש"ף במשא ומתן לשלום . עקרונות אלה הן כיום הבסיס המוצק והמשותף של 
העמדה הפוליטית בקהילה האירופית . מנואל חססיאן , מרצה ליחסים בין - לאומיים 
באוניברסיטת בית לחם , סבור כי גם הפלשתינאים החלו לתלות בהדרגה " תקוות 
וציפיות באפשרות של חדירת מערב אירופה לאזור ככוח מאזן מול ארצות הברית . 
ב1891 החלה הקהילה האירופית להמחיש את קו המחשבה הפוליטי הזה באמצעות מתן 
סיוע לפיתוח סוציו - כלכלי בשטחים . באותה שנה העניק השוק האירופי המשותף 
לראשונה סיוע שנתי של כ007 אלף דולר למימון חלקי של פרויקטים כגון סלילת 
דרכים , הכשרה מקצועית , סיוע למפעלי טקסטיל ורכישת ציוד למרפאות . הכספים 
הוזרמו דרך סעיפי התקציב של השוק המיועדים לארגונים הלא - ממשלתיים האירופיים 
הפועלים בעולם השלישי . עד שנת 6891 הוזרמו בדרך זו מהשוק המשותף כ2 . 6 
מיליון דולר . דוגמה להיבט סוציו - כלכלי זה היא חוות מוסא עלמי ביריחו . 
החווה מפעילה מחלבה קטנה שהיתה בלתי רווחית . באמצע שנות ה08 היא עמדה 
על סף התמוטטות כלכלית . סיוע כספי מטעם השוק המשותף חילץ אותה מן המשבר . 
יסודות ההתעצמות במעורבות הכלכלית האירופית בשטחים בשנות ה08 הונחו על גבי 
ניסיונם העשיר של הארגונים הלא - ממשלתיים האירופיים , בעיקר ארגוני הצדקה , 
שפעלו בשטחים שנים רבות , והכירו היטב את צורכי האוכלוסייה . ארגונים 
אלה מעניקים מימון חלקי לפרויקטים סוציאליים וכלכליים , ולעתים גם לכאלה 
שיש להם היבטים פוליטיים , כמו הסיוע של ארגון הצדקה הבריטי " אוקספאם " 
לאגודת " אל - חק " ברמאללה , העוסקת במעקב אחרי הפרות של זכויות האדם 
בשטחים על - ידי הממשל הישראלי ובטיפול בהן . חלק מתקציביהם של הארגונים 
האירופיים ממומן על - ידי ממשלותיהם ועל - ידי השוק המשותף , אך לא בהכרח 
הם נכנעים תמיד לתכתיבי הממשלות באשר ליעדי הסיוע . מכשיר נוסף שבאמצעותו 
התפתחה מעורבות זו שימשו הקונסולים האירופים המואמנים במזרח ירושלים . אלה 
פועלים בעיקר בקרב אוכלוסיית מזרח העיר והשטחים . בכך הם מבטאים את אי - 
הכרתה של הקהילה האירופית בכיבוש הישראלי של מזרח ירושלים והשטחים . בין 
הקונסולים בולטת " קבוצת הששה " , שחבריה הם נציגי המדינות החברות בשוק 
המשותף צרפת , בריטניה , איטליה , ספרד , יוון ובלגיה . מלבד צינורות 
המימון העקיפים והוותיקים באמצעות הארגונים הלא - ממשלתיים והתרומות לתקציב 
אונרוו"א , התפתחו בתנופה שתי דרכי מימון נוספות בשנות ה08 : הסיוע הישיר 
מטעם השוק האירופי המשותף והסיוע הישיר של כל מדינה חברה בנפרד . " 6891 
היתה שנת מפנה בהתייחסות האירופית לעניין הפלשתיני ולשטחים בעשור האחרון . 
הקהילה האירופית קיבלה החלטה משמעותית שהיתה פוליטית מיסודה " , אומר הכלכלן 
הפלשתינאי סמיר חלילה , חבר הנהלה בחברה הכלכלית ( " קבוצת הפיתוח הכלכלי " ) 
. באותה תקופה מונה קלוד שסון , שר החוץ הצרפתי לשעבר , לתפקיד הממונה 
מטעם השוק המשותף על הקשרים עם העולם השלישי . חלילה סבור כי השפעתו של 
שסון על גיבוש המדיניות החדשה של השוק המשותף היתה רבה . הקהילה האירופית 
החליטה לנקוט קו שונה מזה של ארצות הברית , וליצור לראשונה מגעים ישירים 
עם השטחים ועם אש"ף . הביטויים המעשיים שלבשה החלטה זו היו משמעותיים לכלכלת 
השטחים . ב6891 הוחלט בשוק המשותף להתיר יצוא חקלאי ישיר מהשטחים לאירופה 
תוך מתן הקלות מכסים מרביות וסימון התוצרת בתוויות של ערי השטחים . עד 
אז יוצאה התוצרת החקלאית מהשטחים באמצעות חברת " אגרקסקו " ותחת תוויות 
ישראליות . ישראל התנגדה לכך בתוקף , אך נאלצה להתקפל נוכח נחישותה של 
הקהילה האירופית והאיום כי תבטל את הסכמי הסחר בינה לבין ישראל . תוצאה מעשית 
שנייה של הקו החדש היתה החלטת השוק לייחד סעיף נפרד לשטחים בתקציבו לשנת 
7891 ; קודם לכן נבלע כסף זה בסעיפים כלליים אחרים . עם זאת , תרומות 
השוק לתקציב אונרוו"א , אשר חלקו הניכר מוזרם לשטחים , נותרו בסעיף המיועד 
לאונרוו"א . סכומי הסיוע החלו לזנק כלפי מעלה לא מעט בהשפעת האינתיפאדה . 
ב7891 הועברו 3 . 3 מיליון דולר ; ב0991 כבר הגיע תקציב השטחים ל8 . 7 
מיליון דולר , יותר מפי שניים . התקציב לשנת 19 עדיין לא נקבע , אך להערכת 
חלילה הוא יעמוד על כ5 . 51 מיליון דולר פי ארבעה מתקציב 78 , ויותר מהסיוע 
האמריקאי השנתי העומד על כ41 מיליון דולר . יתרה מזו , בתקציב 7891 נוסחו 
לראשונה יעדי הסיוע האירופי : תמיכה במוסדות מקומיים , יצירת מקומות תעסוקה 
נוספים , הכשרת כוח אדם מקצועי ( בעיקר במגזר הנשים ) , ותרומה לתיאום 
משופר יותר בין תוכניות הסיוע השונות . " נוסף על העזרה ההומניטרית לאוכלוסייה 
השרויה במצוקה ועל התמיכה בשמירת זכויות היסוד האנושיות שלה " , אומר הקונסול 
הבריטי בירושלים , גון קריין , " מטרת המעורבות האירופית בשטחים היא לסייע 
להתפתחותה של זהות כלכלית עצמית שם , בנפרד מן המשק הישראלי , על מנת שתהיה 
בידי הפלשתינאים האופציה להקים בעתיד מדינה עצמאית , אם יחפצו בכך " . בד 
בבד הגדילה גם כל מדינה מחברות בשוק המשותף את ממדי הסיוע שלה באורח ניכר . 
" ספרד למשל " , מסביר הקונסול הספרדי בירושלים , חואן סראט , " החלה 
להעניק סיוע כספי דל לשטחים ב4891 לאור קשריה המסורתיים עם העולם הערבי , 
בפרט בצפון אפריקה . אך רק ב7891 , שנה לאחר שהצטרפה לשוק המשותף כחברה 
מלאה , ניתן הסיוע באורח סדיר . באותה שנה הקצתה ספרד 052 אלף דולר לשטחים . 
בשנת 09 כבר הוקצה סכום של 3 . 1 מיליון דולר למימון חלקי של 33 פרויקטים 
כגון חממות פרחים , מפעל לייצור אריזות קרטון , חווה לגידול עופות , חווה 
לייצור חלב וכו " . ממשלת בריטניה העניקה ב0991 2 . 1 מיליון לירות סטרלינג , 
ששימשו להכשרה מקצועית ומילגות לימוד בבריטניה , להקמת חווה לייצור חלב , 
חווה לגידול עופות , מרפאת נשים , רשת ביוב ועוד . סכומים נוספים הוענקו 
לארגונים העוסקים בזכויות האדם כמו " עמותת הרופאים הישראלית - פלשתינית " . 
" לשנת 19 מתוכננת הגדלה של הסיוע " , אומר הקונסול הבריטי קריין . לצורך 
ויסות הכספים לפרויקטים מתאימים מסתייעים הקונסולים האירופאים בירושלים גם 
בחברות כלכליות פלשתיניות שצצו במזרח ירושלים : " קבוצת הפיתוח הכלכלי " , 
" החברה החקלאית המאוחדת " , " החברה הערבית לפיתוח ולאשראי " , ו"החברה 
לפיתוח טכני " . הן נרשמו כחוק במזרח ירושלים כחברות ללא מטרת רווח , המעניקות 
הלוואות בריבית נמוכה ליזמים מקומיים המבקשים להקים פרויקטים חדשים . בעיקר 
חותרות החברות הללו ליצור מקומות תעסוקה ולעודד רוח של יוזמה כלכלית ושל 
השקעות הון בשטחים . פעיליהן עורכים גם מחקרים כלכליים על מנת לעמוד על 
כדאיות הפרויקטים ועל צורכי המשק בשטחים . בשנה האחרונה ניתנה עדיפות לתעשיות 
המזון והטקסטיל . הן שואבות את המימון לפעילותן מכספי השוק המשותף , המדינות 
החברות בשוק , הארגונים הלא - ממשלתיים הזרים ומקורות אחרים . אחת מנקודות 
התורפה במערכת הסיוע הכלכלי לשטחים היא חסרונם של תכנון כלכלי מקיף ומדיניות 
כלכלית מתאימה . מטעמים פוליטיים נמנעים האירופים ממגע עם הממשל הישראלי 
בכל הנוגע לכספי הסיוע שהם מזרימים לשטחים . " עם זאת " , מציין סמיר חלילה , 
" האירופים מתייעצים עם אש"ף ומתחשבים בהמלצותיו לגבי הפרויקטים המוצעים 
ולגבי סדרי העדיפויות הרצויים . במוסדות אש"ף מתרכז מידע כלכלי רב מהשטחים , 
המסייע לארגון לגבש מידה רבה של תכנון - על לפיתוח כלכלי " . אש"ף , יש 
להוסיף , מתחשב לא רק ביעדי הפיתוח שקבע , אלא גם ב"כשרותם הלאומית " 
של היזמים . יסודות " בלתי כשרים " יתקשו לקבל סיוע אירופי . הם יקבלו 
מימון מכספי הסיוע האמריקאי . מכל מקום , בראשית 0991 הגיעה רמת הסיוע הכלכלי 
של הקהילה האירופית , על כל מרכיביו , לכ001 מיליון דולר לשנה . במשק 
קטן , שבו התל"ג באמצע שנות ה08 היה בסביבות מיליארד דולר בלבד , יש לסכומי 
הכסף הללו משמעות כלכלית ופוליטית כאחד , הגם שבכך לא תוקנו תחלואיה הבסיסיים 
של כלכלת השטחים . אלה מושרשים במציאות קשה של מדיניות ישראלית מגבילה , 
של ייצור חסר תחכום , מחסור בהון עצמי , מרחב שיווק צר , כוח אדם רב 
שמיומנותו המקצועית אינה גבוהה וכיוצא באלו קשיים . אולם עד משבר המפרץ 
עמד הסיוע האירופי בסימן עלייה , ואפילו עתה נמשכת מגמת התרחבותו ביתר שאת . 
" האירופאים " , אומר חססיאן , " חשים כי ארצות הברית גרמה כרסום משמעותי 
במעמדם באזור . לכן הם ישאפו לרכוש מחדש את אהדת הפלשתינאים כדי לאושש את 
מעמדם . סיוע החירום של השוק המשותף ושל המדינות השונות כפיצוי לפגעי המלחמה 
הוא הצעד הראשון בכיוון זה " . סראט הספרדי מאשר את נימת הדברים : " חרף 
חילוקי דעות בין מדינות הקהילה האירופית והנמכת פרופיל המגעים עם אש"ף , 
לא השתנו עמדות היסוד הפוליטיות שלהן בעניין הפלשתיני כתוצאה מהמלחמה , 
ואף לא ישתנו בעתיד הנראה לעין . השאלה היא רק איזו צורה דיפלומטית תהיה 
להן בעתיד " . 
