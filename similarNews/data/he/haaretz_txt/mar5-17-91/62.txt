איש נהרגו ו21 נפצעו אתמול באכסניה של פועלים מהגרים בעיירת השחורים סווטו , 
ליד יוהאנסבורג . לדברי קצין משטרה שמסר על כך , אלמונים חמושים בסכינים 
ואקדחים תקפו את יושבי האכסניה בני שבט קסוסה , ככל הנראה כנקמה על רצח 
בן שבט זולו ביום ששי בערב . תקרית זו היא הפרה נוספת של הפסקת - אש שברירית 
בין הקונגרס הלאומי האפריקאי , התנועה העיקרית הנלחמת באפארטהייד בדרום - 
אפריקה , לבין יריבתה מפלגת החופש אינקאתה , שמרבית חבריה הם בני שבט זולו . 
יותר מ001 , 1 נהרגו בששה חודשי מלחמה בין תומכי שתי הסיעות בעיירות השחורים 
של יוהאנסבורג . למעלה מ000 , 4 איש נהרגו במחוז נאטאל בחמש השנים האחרונות 
במערכה הנטושה בין שתי הסיעות על השליטה בעיירות . מנהיג הקונגרס הלאומי 
האפריקאי , נלסון מאנדלה , ומנהיג תנועת אינקאתה , מנגוסטו בותלזי , 
נפגשו ב92 בינואר לראשונה זה 03 שנה והסכימו על הפסקת - אש . אולם כבר לפני 
שבוע נורו למוות שני ראשי שבטים השייכים לקונגרס הלאומי האפריקאי , ובסוף 
השבוע ניסו להתנקש בחייו של אחד ממנהיגי הקונגרס במחוז נאטאל . 
