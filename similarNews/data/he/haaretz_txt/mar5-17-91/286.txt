מכבי תל אביב מעולם לא עלה לגמר האירופי או לפיינל - פור במשחק מכריע בבית , 
בעימות ישיר מול קבוצה המתמודדת על אותה זכות . זה נשמע מוזר , אבל זו 
עובדה . אם היו משחקים מכריעים , הם נערכו בחוץ . לרוב , כשעלה לגמר , 
הבטיח מכבי את מקומו לפני המשחק האחרון . העונה נראה שזה הולך לקרות . 
אמנם היריבה האחרונה באייר לוורקוזן עלולה למעוד לפני כן , כשם שגם מכבי 
עלול להפסיד . אבל התסריט של משחק אחרון קובע , בהיכל ספורט גדוש ומריע , 
ריאלי מאוד . בעצם , צפויים למכבי שלושה משחקים גורליים בהיכל בסוף השבוע 
נגד אריס סלוניקי , כעבור שבוע נגד פוף - 48 ספליט ובמשחק האחרון נגד לוורקוזן . 
שלושה ניצחונות ומכבי יעשה את הבלתי ייאמן וישחק בחצי הגמר בפאריס . התרחיש 
הזה לא היה קורה , כנראה , אלמלא שב מכבי לאולמו הביתי . הניצחון ביום 
חמישי האחרון על ברצלונה ( 8786 ) מהווה עדות העדיפה על אלפי מלים , שהצדק 
הספורטיווי נעשה כאשר לכל קבוצה תנאים שווים להתמודדות . על רקע הכשלון 
של נבחרת הנוער בכדורגל , שאולצה לשחק בסידני למרות שהמשחקים נקבעו תחילה 
בישראל אפשר רק להסיר שוב ושוב את הכובע בפני " עסקן השנה " שמעון מזרחי . 
היו"ר המכבי הצליח ב"מהלכים מחושבים " ליצור מצב , שעם סיום המלחמה תינתן 
לקבוצתו הזכות לשוב הביתה . מה שלא עלה בידי ראשי הכדורגל עשרות שנים עושה 
איש אחד , למען קבוצה אחת , באותה יבשת . צריך ללמוד ולשנן . כדי שתסריט 
ההצלחה יתממש , צריך קודם לעבור השבוע משוכה חשובה ו"בעייתית " אריס סלוניקי . 
ביום חמישי ביד אליהו נראה שוב את גאליס ויאנאקיס במאבק פנים - אל - פנים 
עם מכבי , שהמפסיד בו עלול להשאר מאחור אפילו מחוץ לפיינל - פור . אריס 
היא הקבוצה היחידה שלא נעדרה ממעמד זה בשלוש השנים בהן נערך שלב הגמר במתכונת 
זו ( בגנט , מינכן וסארגוסה ) . קפספבינאריס יריבה עיקשת על המישטח וגם 
מחוצה לו . בשנים האחרונות מנסים קברניטיה , ואמצעי התקשורת התומכים בה , 
להציג את האלוף הישראלי באור שלילי : כמי שמקבל יחס מועדף מראשי פיב"א . 
זה החל בהתפרצות חסרת מעצורים של מאמנם יאניס יואנידיס כלפי מזרחי , לאחר 
משחק ההפסד בחצי הגמר במינכן ( 9968 ) לפני שנתיים , בה קבל על קיפוח . 
העונה הגיע היחס העויין הזה לשיאו . ראשי אריס ניסו בכל מחיר " להרוויח " 
הון ספורטיווי ממצב המלחמה במפרץ . בתחילה לא הסכימו להחליף ביתיות עם מכבי 
וביקשו לשחק באולם נייטרלי , כדי לא לשחק בתל אביב . פיב"א פסקה על החלפת 
ביתיות ואריס אירחה את מכבי ב - 71 בינואר , יום אחרי פרוץ הקרבות . עם 
סיום המלחמה ניסו היוונים לשכנע את כל מי שרצה לשמוע , שאין להחזיר את המשחקים 
לתל אביב , משום שפזארו כבר שיחקה בבריסל וזכתה בכך ליתרון על האחרות . 
הטענה הזו משוללת כל יסוד , כי את אריס עניין רק לגרום לכך שמכבי ייפגע 
ויסולק מהמירוץ , בכך שלא ישחק בביתו . עד השבוע , אחרי הניצחון של אריס 
( ללא קהל ) על לוורקוזן 331711 , נראתה אריס בוטחת בכוחה . עתה , תוך 
ימים אחדים , חרב עליה עולמה . הכל השתנה . מכבי חזר לארבעה משחקי בית 
וניצח את ברצלונה , ואריס הובסה 3936 בספליט . אריס חייבת להיות בלחץ . 
ראשית , מפני שלא ניצחה עד כה במשחק חוץ וכבר לא תשחק בביתה עד לסיום . 
למעשה , פרט למשחק צמוד בקינגסטון , בו נוצחה בנקודה אחרי שתי הארכות , 
נחלה אריס הפסדים קשים מחוץ לבית . זה מעודד לקראת המשחק השבוע . מכבי 
זקוק קודם כל לנצחון . אחר כך צריך לחשוב על ההפרש . כדי להיות בטוחים , 
צריך למחוק את הפיגור מהמשחק הראשון ( 3918 ) , כלומר 31 נקודות . אז , 
גם שוויון בין שתי הקבוצות יתן למכבי עדיפות . אם תהיה קבוצה נוספת בשוויון 
עם אריס ומכבי , תחושב טבלה פנימית של הפרשי הסלים במשחקים ביניהן . מה 
שנראה כרגע היא האפשרות שלוורקוזן תצטרף לשתיים . הפרש הסלים בין השלוש 
מורה על יתרון ברור לאריס ( 91 פלוס ) ; ללוורקוזן 6 מינוס ולמכבי 31 
מינוס . נצחון בן 61 נקודות על אריס יתן למכבי פלוס 3 וגם לאריס פלוס 3 . 
ניצחון מינימלי על לוורקוזן יתן למכבי את הנקודה המכרעת ואת הכרטיס לפאריס . 
חישובים אלה מתבססים על אפשרות של שוויון בין השלוש במקומות 46 . אמנם 
ייתכנו מצבים שונים ומשונים , אבל החשוב הוא שמכבי תלוי בעצמו . קפספבינאם 
חניכיו של צבי שרף , אשר חגג בשבוע שעבר ניצחון ראשון שלו על ברצלונה בגביע 
אירופה , ישמרו ביעילות כמו במשחק האחרון אין סיבה שמכבי לא יזכה בניצחון 
המיוחל . אריס תבוא מוכנה יותר מברצלונה למשחק הקובע הזה . אבל אחרי הניצחון 
המתוק על הספרדים , קבלת פנים של עשרת אלפים צופים רעשניים הכרחית למאמץ . 
אריס עדיין לא ניצחה כאן במשחק קובע . בעבר ( 3891 ) ניצחה לאחר שהפסידה 
בביתה בהפרש גבוה יותר . זה היה בשלב המוקדם , אבל הניצחון הזה לא שינה 
דבר . בבית הגמר נוצחה שלוש פעמים בשלושה משחקים . מכבי בנוי השנה על הצלחה 
בהגנה . כשזו מתפקדת כהלכה , משיגה הקבוצה ניצחונות גדולים . כמו בדרבי 
הראשון נגד הפועל תל אביב , בספליט ונגד ברצלונה . ההתקפה עדיין לא במיטבה 
וגם אחוז הקליעה לא מעל הממוצע . נגד קבוצה התקפית כמו אריס יש להגנה חשיבות 
מכרעת , ושם מכבי עשוי לקום או ליפול . גאליס מהווה כתמיד בעיה טורדנית , 
אבל גם ברד סלרס , המפיק עבור אריס הרבה נקודות חיוניות , צריך להלקח 
בחשבון . למכבי פעילות צפופה השבוע . אמש שיחק בליגה נגד מכבי חיפה ; מחר 
הדרבי נגד הפועל ואחר כך יומיים של הכנות למשחק עם היוונים . שרק לא יפלו 
מהרגליים . 
