חברת התעופה הלאומית של גרמניה , לופטהנזה , היא החברה הראשונה מבין החברות 
הזרות שהפסיקו את טיסותיהן לישראל , שחידשה את טיסותיה ואף חזרה להפעיל 
לוח טיסות סדיר מלא . בפגישה עם שר התיירות , גדעון פת , בשבוע שעבר 
בברלין , אמר נשיא לופטהנזה , היינץ רונאו , כי אילו היתה החברה זוכה 
לסיוע ממשלתי מצד ישראל בהוצאות פרמיות הביטוח הגבוהות , היא היתה ממשיכה 
בהפעלת קו התעופה ארצה גם בזמן המלחמה . לדבריו , החברה נענתה לפניית שר 
התחבורה , משה קצב , וחזרה להפעיל במלואו את לוח הטיסות הסדיר ארצה , 
למרות שבשלב ראשון היו רק מתוכננות שלוש טיסות בשבוע עד סוף חודש מארס . 
אינטרפלוג , לשעבר חברת התעופה הלאומית של מזרח - גרמניה , חנכה שבוע 
לפני תום מועד האולטימטום ( ב7 בינואר ) קו טיסה ישיר לישראל . החברה 
טסה אחת לשבוע עד פרוץ המלחמה . דווקא חברות התעופה האמריקאיות , טי - 
וו - אי ופאן - אם , טרם חידשו את טיסותיהן לישראל . פאן - אם היתה הראשונה 
להפסיק את טיסותיה , ב3 בינואר . מנכ"ל החברה בישראל , דן דנציגר , 
אמר אז כי הטיסות הופסקו רק למשך שבוע , בשל עלייה של אלפיים אחוז במחירי 
ביטוח הטיסה ארצה . לבד מטיסה מיוחדת שנועדה לפנות את אחרוני האמריקאים 
מהארץ , ב41 בינואר , לא חזרה החברה לפעול בקו הסדיר לישראל וממנה . החברה 
אמורה לחדש את טיסותיה בקו זה מ01 לאפריל . מנכ"ל החברה בארץ עושה מאמצים 
אצל ההנהלה הראשית להקדים מועד זה . טי - וו - אי מתכוונת לחדש את פעילותה 
לישראל וממנה במאי . חברת טאואר - אייר מארה"ב היתה היחידה מבין חברות התעופה 
הסדירות הזרות שהמשיכה בפעילותה מישראל כל ימי המלחמה . בראש החברה עומד 
ישראלי לשעבר , מוריס נחתומי . החברה הטיסה חיילים מארה"ב לסעודיהומשם 
היה מטוס הגמבו שב לישראל ואוסף נוסעים לארה"ב . חברת אל - על חנכה בעיצומה 
של המלחמה , ב32 בינואר , קו תעופת שכר ישיר לבריה"ם סדרה של 02 טיסות , 
המתבצעות מדי יום רביעי . בכל מועד אחר היתה חנוכת קו תעופה ישיר בין ישראל 
לבריה"ם זוכה להד תקשורתי רחב הרבה יותר . רעש סערת המלחמה במפרץ , שהבליע 
את האירוע , היה ככל הנראה נוח לשתי המדינות . עם זאת , מדובר בתכנון 
שהושלם זמן רב לפני פרוץ הקרבות . חברת " נתיבי אוויר דרום - אפריקאיים " 
היתה בין חברות התעופה הזרות הראשונות שהפסיקו את טיסותיהן לישראל . החברה 
אמורה לחדש את טיסותיה בסוף החודש . כמה מבין חברות תעופה סדירות של מדינות 
מערב - אירופה , שהיו חברות בקואליציה שלחמה בעיראק , היו האחרונות להפסיק 
את טיסותיהן לישראל וממנה ובהן אייר - פראנס מצרפת ובריטיש איירוויס מבריטניה . 
הדבר לא מנע מהן להפסיק , יותר משבועיים לפני פרוץ המלחמה , להלין את 
אנשי צוותי האוויר שלהן בישראל . סוויסאייר , חברת התעופה הלאומית של שווייץ 
הנייטרלית , נמנתה אף היא עם החברות הסדירות שהפסיקו את טיסותיה לישראל 
ערב תום האולטימטום . החברה חידשה את טיסותיה לישראל בסוף השבוע שעבר , 
עם אוסטריין - איירליינס מאוסטריה , ק - ל - ם מהולנד וסבנה מבלגיה . 
הקדימו אותן אליטליה מאיטליה ואולימפיק מיוון . 
