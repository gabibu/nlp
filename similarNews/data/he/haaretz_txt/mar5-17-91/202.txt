מוסקווה ( ע"ר וע"ץ ) . בהתנגשויות בין גרוזינים ואוסטים נהרגו לפחות 
73 בני - אדם ו051 נפצעו באזור דרום - אוסטיה שבטרנס קווקאז , מסר אתמול 
סגן נשיא בריה"ם , גנאדי יאנאייב . לדבריו , עדיין לא התקבלו ידיעות מכפרים 
נידחים , ויש להניח שמספר הנפגעים יעלה . יאנאייב אמר בדיון בפרלמנט על 
האפשרות של הכרזת מצב חירום באזור ההררי , כי ענפי תעשייה רבים משותקים 
ואלפי פליטים נמלטים מן האזור . עוד אמר כי יחידות קטנות של אוסטים ניצבות 
מול 005 , 1 פעילים גרוזיניים . לשני הצדדים נשק אוטומטי ורכב משוריין . 
עיתונאית מליטא מסרה כי שלושה עיתונאים מהטלוויזיה הליטאית פתחו אתמול בשביתת 
רעב ליד בניין הטלוויזיה המרכזי בווילניוס , בדרישה לשים קץ לכיבושו בידי 
הכוחות הסובייטים . העיתונאים , שני גברים ואשה , החלו את שביתתם בקריאה 
לציבור להצטרף למחאה . סוכנות הידיעות " לטה " מסרה כי בלאטוויה השכנה , 
זועזעה עיר הבירה ריגה כשהתפוצצו שלושה מטעני נפץ מבלי להסב אבידות . הפצצות 
גרמו נזק למעלית בבניין קומות , העיפו דלתות בבניין אחר והרסו גשר מקומי . 
פקידים לאומניים אמרו כי היה זה האחרון בסדרה של פיגועים , שאחראים להם 
גורמים פרו - רוסיים . קפידבינהעיתון " איזווסטיה " כתב כי המשטרה הפעילה 
גז מדמיע נגד נשים שפרצו לחנות בה נמכרו חליפות ייצוא נדירות בעיר סיבירית . 
בידיעה נאמר כי משטרת משרד הפנים הפעילה את הגז לאחר שאחת מעובדות החנות 
ביקשה עזרה משטרתית , כדי להרגיע קהל של נשים נרגשות בפתח החנות בטומסק . 
" הנשים פרצו לחנות ואצו אל הדוכנים עם דמעות מרות בעיניהן " , כתב העיתון . 
עיתונאים שבדקו את הפרשה לא יכלו לקבוע מי נתן הוראה להפעיל את הגז נגד אותן 
נשים . בקרב חוגי השמרנים והצבא גוברת ההתנגדות להסכמים לאיחוד גרמניה , 
הקובעים גם את נסיגת הצבא הסובייטי משטח מזרח - גרמניה לשעבר עד 5991 . 
קצין בכיר במטכ"ל הסובייטי , ולדימיר זורבנקו , ציין בראיון לסוכנות " טאס " , 
כי אין בהסכמים הסדרים מניחים את הדעת בעניין גורל העריקים הסובייטיים . 
לדבריו , עד כה ערקו בגרמניה משורות הצבא הסובייטי 151 קצינים וחיילים ו07 
מבני משפחתם . אם תשיב גרמניה בשלילה על הבקשות להסגרתם , " תהיה לכך 
השפעה שלילית על יחסי שתי המדינות ועלולות להיות לכך גם " השלכות בלתי - 
רצויות אחרות " , אמר זורבנקו . 
