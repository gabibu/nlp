למרבה האירוניה היה זה דווקא בסאם אבו שריף , האיש שהתחיל את הקריירה שלו 
בארגונו המיליטנטי של גורג חבש , ששמו נקשר עתה בתוכנית שלום אש"פית , 
אמיתית או מדומה , אך מרחיקת לכת במתינותה . שנים רבות ערך אבו שריף את 
ביטאון החזית העממית " אל - הדף " וכבר שם התבלטו כישוריו כאיש הסברה . 
הוא לא בא לידי ביטוי בפעולות המזוינות של החזית העממית או הפתח . עם זאת , 
בשנות ה07 איבד את עינו מהתפוצצות מעטפת נפץ במערכת עיתונו בביירות . מקורות 
שונים טענו כי ידו של המוסד הישראלי היתה במעשה . החל ממלחמת לבנון ב28 , 
כשהסורים יצאו בצורה גלויה נגד אש"ף , החל אבו שריף להתרחק מהארגון , 
כי שלל את הזיקה הסורית שלו . ההתרחקות ההדרגתית הפכה לקרע גמור באמצע שנות 
ה08 , ואבו שריף עבר לפתח ומונה ליועצו של ערפאת . יש סיבות טובות להניח 
כי התוכנית שהעלה אתמול אבו שריף אינה יותר מבלון ניסוי , שהפריח אש"ף מתוך 
רצון להדגיש את היצירתיות של הארגון ונכונותו להשתלב בהסדר , לפני שיידחק 
לשוליים הפוליטיים של המזרח התיכון . ראשי אש"ף חוששים כי ייפתח תהליך של 
משא - ומתן בין ישראל ומדינות ערב תוך התעלמות מן הארגון , המצוי באחד מרגעי 
השפל שלו . פרשה זו דומה באופן מפתיע לפרשה אחרת שבה היה מעורב אבו שריף . 
באביב 88 הוא פרסם מאמר בעיתון פלשתיני בלונדון בזכות קבלת החלטה 242 ועיקרון 
החלוקה , וגילה הבנה לבעיות הביטחון של ישראל . המאמר , שהופיע גם בארה"ב , 
ספג ביקורת קשה וקיטונות של רותחין בתוך אש"ף . אולם בדיעבד התברר כי המאמר 
היה הסנונית הראשונה שבישרה את החלטות המל"ף ה91 , שהתכנס בנובמבר אותה 
שנה וקיבל את עקרון החלוקה . נראה כי המאמר של אבו שריף היה אז בלון ניסוי , 
שהקדים את התוכנית להכיר בישראל , ואשר הופרח בידיעת ערפאת . כמו אז , 
גם הפעם לא נשמע קולו של ערפאת נגד דברי היועץ , ולכן סביר להניח כי שוב 
עשה אש"ף שימוש באבו שריף כבלון הניסוי המקדים תוכנית ממשית , שנועדה להחזיר 
את אש"ף למשחק הפוליטי . 
