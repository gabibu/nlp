המועצה הארצית לתכנון ולבנייה אישרה אתמול הקמת מעגנה ( מרינה ) בחיפה . 
המעגנה תוקם בחלק מהשטח שבין " הקאזינו " בשכונת בת - גלים בדרום העיר , 
ועד לתחום המכון האוקינוגראפי שליד אתר " שקמונה " , בכניסה הדרומית לעירהמעגנה 
תאפשר עגינתם של 006 כלי שיט והיא תכלול גם בית ספר ללימודי ים , מעונות 
חינוך , שטחי רחצה , שעשועי מים , אגמי נוי , מלונאות ונופש , והרחבת 
שכונת המגורים בת - גלים . בהחלטת המועצה הארצית צויין כי תוכנית המעגנה 
תדגיש השתלבותה בערכי הנוף הייחודיים של הכרמל . בתוכנית הוכנסו שינויים , 
על סמך התנגדויות שהגישה החברה להגנת הטבע . המועצה הארצית לתכנון ולבנייה , 
בראשותו של מנכ"ל משרד הפנים , דב קהת , דנה בראשונה גם בתוכנית מתאר 
ארצית לדיור מיידי וזמני . בין מטרות התוכנית : זירוז הליכי התכנון כדי 
לאפשר הצבה מהירה של מגורונים ; שינוי זמני של ייעודי קרקע קיימים לייעוד 
אזור מגורים לתקופה שלא תעלה על חמש שנים ; הבטחת פריסתם הנכונה בכל רחבי 
הארץ ; הקמת האתרים למגורונים בקרבה לתשתיות קיימות או מתוכננות ; קביעת 
תקנות , תנאים והוראות בנייה לאתרים ולמגורונים , ושמירה מירבית על איכות 
הסביבה , ערכי טבע ונוף . תוכנית המתאר תקבע אתרים שיאפשרו הקמת 05 אלף 
יחידות דיור זמניות לעולים ולזוגות צעירים . 
