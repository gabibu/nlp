קהיר ( ע"ר ) . משטרת מצרים עצרה 86 אנשים , מרביתם מצרים , בחשד כי 
הופעלו בידי עיראק לבצע מעשי חבלה כך אמר אתמול שר הפנים המצרי , מוחמד 
עבד אל חלים מוסא . לדבריו , כל אחד מהעצורים קיבל מעיראק בין 005 ל0001 
דולר לביצוע מעשי חבלה במצרים , אולם חלק מהם אולצו בידי שלטונות עיראק 
להסכים לתוכנית , לאחר שאלה איימו לפגוע בקרוביהם . מוסא , שדיבר בפני 
סטודנטים בקהיר , לא אמר מה היו מטרותיהם של העצורים . אולם הוא צוטט בעיתונים 
כמי שאמר קודם לכן שהמטרות כללו משרדים של ארגונים ישראליים ושל מדינות המפרץ 
הנמצאים במצרים . השר המצרי אמר , כי חלק מהחשודים הונחו לבחור בעצמם איזו 
מטרה לתקוף . הוא ציין בתחילת השבוע , כי החשודים מוחזקים בנמל נואייבה 
בסיני , לאחר שחצו את ים סוף בספינת מעבורת מעקבה . הם ניסו להבריח חומרי 
נפץ שהוסתרו ברשמקולים או בפריטים אחרים במטענם . מרבית העצורים הם מצרים 
שנשארו בעיראק במהלך המלחמה , אולם אחדים מהם ירדנים , פלשתינאים ועיראקים . 
זאת הקבוצה השניה שנעצרה במצרים והנאשמה בתכנון מעשי חבלה למען עיראק . 
