מוסקווה ( מיוחד ל"הארץ " ) . שר החוץ האמריקאי , גיימס בייקר , הגיע 
אתמול מדמשק לביקור בן 84 שעות במוסקווה . נוסף על פגישותיו היום עם הנשיא 
הסובייטי , מיכאיל גורבצוב , ועם שר החוץ , אלכסנדר בסמרטניך , ייוועד 
בייקר גם עם בוריס ילצין , נשיא הפדרציה הרוסית , ועם נציגי רפובליקות 
סובייטיות נוספות . משקיפים במוסקווה רואים בכך סימן שוואשינגטון אמנם מוסיפה 
לתמוך בגורבצוב , אך שואפת לפתח קשרים גם עם גורמים אחרים בבריה"ם . את 
מנהיגי 51 הרפובליקות הסובייטיות , וביניהם גם ילצין , יפגוש בייקר ככל 
הנראה הערב , במהלך ארוחה במעונו של שגריר ארה"ב במוסקווה . בשבת בבוקר 
ייוועד עם נציגי שלוש הרפובליקות הבאלטיות ליטא , לאטוויה ואסטוניה . דובר 
משרד החוץ הסובייטי אמר כי בשיחות בייקר במוסקווה תידון בהרחבה סוגיית הסדר 
השלום באזור המפרץ ובמזרח התיכון כולו וכמובן גם בעיית היחסים ההדדיים בין 
ארה"ב לבריה"ם . בייקר אמר בהגיעו למוסקווה , כי בשיחותיו בארצות המזרח 
התיכון הבחין בפתיחתו של צוהר לשלום , אם כי פריצת דרך של ממש עדיין רחוקה . 
" כל בני שיחי גילו שאיפה כנה להשגת הסדר שלום כולל " , אמר בייקר . 
