הפועל פתח תקוה הבהיר במחצית הראשונה אם למישהו זה עדיין לא ידוע מדוע 
הוא המועמד לאליפות ; מכבי חיפה החרה - החזיק אחריו במחצית השניה , בהצגת 
נתונים משכנעים למה שנראה היום אחר המוביל הלאומי . אבל שתי ההוכחות האטרקטיוויות 
שהעלו שתי המובילות על הבמה המרכזית של הכדורגל שלנו , יחייבו בדחיפות , 
בעזרת תצלומי 09 הדקות המעניינות , בחינת נקודות התורפה הלא חריפות שנדדו 
מרחבה לרחבה , כמעט חוללו מהפך , אולי הוסיפו הרבה מתח , אבל יזיקו בהמשך 
מאבק - השניים למי מהם שלא ילמד מדוע כמעט איבד יתרון פתיחה מרשים ( הפועל ) 
ולא הצליח להשלים מיפגן התאוששות ( מכבי ) . 81 פעמים בעטו - נגחו החיפאים 
לשער הפועל ; 91 פעמים עשו זאת המנצחים ; סידרת הצלות של השוער העשוי לחזור 
למדי נבחרת ברית המועצות ( צאנוב ) ושל השוער העתידי של נבחרת ישראל ( 
רפי כהן ) תפוקה משובחת המחזקת את הצבעים העזים של המשחק . נסיונות חיפה 
לקדם פתיחה צפויה ונלהבת של הפועל באחזקת כדורים , לא עלו יפה . שער לתפארת , 
במבצע על - ישראלי של ניר לוין ( זה מוקלט ? ) , ובעיטת 11 בדקה ה - 
33 יצרו תמונת אמת ליחסי הכוחות לאו דווקא בגלל הצבת " שלושה " חלוצים 
בהתקפת פ"ת , מה שנראה יותר אופטי ומשתנה גם על פי רצון היריב , כמו בגלל 
הלהט הפתח תקוואי והחולשה במרכז ההגנה החיפאית , הדורשת טיפול דחוף , אפילו 
שלא בכל שבת תיתקל בהתקפה מאסיווית כמו של פתח תקוה . תגובות איטיות של 
ליאור רוזנטל ארוך הרגליים ואי תיאום מוחלט עם בן זוגו הצעיר גונן , תבעו 
מצאנוב להיות במיטבו , מה שלא מנע ממנו לספוג שני שערי ליגה ראשונים בישראל . 
הפועל לא שומר אישית , אבל שמירת שטח אחראית היתה דרושה , בעיקר בעורף , 
על המגן התוקף איתן אהרוני . הוא סיבך את האגף השמאלי של הגנת הפועל , 
שם עדיין היה אולראן חלוד , איטי וגם לא נסגר בידי יוסי לוי , או קייסי , 
או כל אחד אחר . אלה ניטרלו במידה מסויימת את הקישור הטכני של חיפה עד 
להפסקה . לפני כן תרמה כניסתו של ברקוביץ לתבונת המשחק של חיפה , וזה מה 
שהביא להשתלטות בולטת על המרכז במחצית השניה . גם כניסתם של עטר וחרזי להילוך 
מתקדם , שינתה את פני המשחק . לא שהפועל בגד לגמרי במיתפרצות שלו , אך 
הן כבר היו מעטות , תוך ניצול גלי לחץ על שערו של רפי . ואז , אולי רק 
חזותית , נראו כמה פתח תקוואים נסוגים באיטיות מול קצב מהיר בהולכת המסירות 
של חיפה . נשכחו דקות חולשתה של חיפה עד להפסקה , ומה טבעי היה שאוהדי 
הפועל הרבים מאד כבר שרקו לשופט , בטרם זמן כי הגיע הזמן . חיפה עוררה 
בהם אז חרדה וזה מה שמדליק אצלה נורה ירוקה . הם עוד ייפגשו פעמיים . לפחות 
בחיפה יוכפל מספר הצופים מה שהיה ראוי כבר אתמול באחד המשחקים שהקהל לא 
זז ממושביו עד לדקה ה - 09 . כי היה כדאי . 
