חיילי משמר הרפובליקה , מדיהם בצבע הזית מזוהמים וקרועים , השתופפו סמוך 
לקיר בטון בכפר קטן שבתיו עשויים טיט וזרדים והסתכלו בזהירות על הגגות . 
צרורות של ירי מרובי - סער קלשניקוב פילחו את הגשם , וכדורים חדרו בבוץ 
העמוק שהגיע עד הקרסוליים ופגעו בקירות . צעקות לא - ברורות נשמעו ברחוב 
כאשר החיילים מיהרו לתפוס מחסה . " שיעים " , שאלה חייל עיראקי את חברו , 
" או צבא ? העובדה שלחייל לא היה שמץ של מושג מי האויב חיילים עריקים 
או מורדים שיעים ממחישה את עומקם של המבוכה והבלבול האוחזים בעיראק מאז 
התבוסה במלחמת המפרץ . קרב היריות , בכפר השוכן 001 ק"ם מצפון לבצרה , 
התחולל על הדרך המובילה צפונה לבגדד . היה זה עימות בין מורדים שיעים לבין 
יחידה בת 006 חיילים של משמר הרפובליקה , אחד מעשרות הקרבות שפרצו מאז 
התבוסה . כותב שורות אלו , שנסע בגיף תחת משמר חמוש , שהה שלושה ימים 
עם יחידה זו , לאחר שנשבה בידי חיילים עיראקים בדרום עיראק . אף כי נאמר 
לו ולחמישה כתבים אחרים כי הם אורחים , הופקד עליהם משמר חמוש והם הצטוו 
לומר לעוברי אורח סקרניים שהם יוגוסלווים . קפמאלידהמורדים , שהשתלטו על 
כפרים קטנים רבים לאורך הדרך מבצרה לבגדד , שרפו תחנות משטרה והרגו פקידים 
מקומיים של המשטר . בשל הקרבות נעצרה כל התנועה בכבישים המועטים שנותרו 
שמישים בדרום . ערים חשובות כמו בצרה , נגף וקרבלה היו לשדות קרב . בקרב 
היריות מצפון לבצרה הופעלו רובי - סער בשני הצדדים . חיילים חיפשו מחסניות 
חדשות , בוססו בבוץ וקיללו את מזג האוויר הגשום ואת הלחימה . מכוניות של 
נהגים מבוהלים התנגשו אלו באלו וניסו , בדרך צדדית צרה , להסתובב אחורה . 
טנקים טי - 27 מתוצרת סובייטית ומשאיות שעליהן מקלעים עברו על פני החיילים 
והמשיכו בדרכם במורד הרחוב לקו האש . תותחנים החלו להפגיז בניינים צנועים 
למראה , בשלל צלילים . קירות טיט נעלמו בהפגזות , עד ששורות שלמות של 
בתים נראו כשרידים משוננים של יישוב עתיק . כלי הרכב בשיירת הגדוד הוצאו 
במהירות מהכפר והוחנו יחד לקראת הלילה . " אנחנו לא נמשיך עכשיו " , אמר 
סרן אחד , " כי אנחנו לא יודעים מה יש כאן , או מה מצפה לנו " . תותחי 
הטנקים ירו לסירוגין בשעות הבאות . חיילים עצבניים ירו צרורות לתוך החשיכה , 
ולעתים קרובות טיווחו תותחי נ"ם באמצעות קליעים נותבים אדומים . האש נורתה 
אל סמטאות ורחובות קטנים . הלוחמים מנגד , שהכינו מארב ליחידה , ירו 
מדי פעם אש אוטומטית . גשם עז ורוח חזקה היכו בנוף הצחיח והשטוח . " אנחנו 
לא יכולים לראות כלום " , אמר רב - סרן עסאם , מדיו רטובים כליל וידו הימנית 
חבושה . " אנחנו פשוט ממשיכים לירות כדי שיידעו שאנחנו לא ישנים וכדי שלא 
יתקרבו לפה " . הרב - סרן פתח בסכין קופסת אפונה מכוויית ושפך את מקצת תוכנה 
לידיהם המושטות של החיילים סביבו . אז פתח גם צנצנת של ריבת אפרסקים וכל 
חייל קיבל שתי כפיות . היה זה המזון היחיד שאכלו באותו יום . לכותב שורות 
אלו היה זה היום השני של בלבול וחוסר כיוון . למחרת נראה תוהו ובוהו מוחלט : 
הגדוד , ללא ארגון , ללא אמצעי קשר , שלא הצליח לברר מה מצפה לו בדרכו , 
שם פעמיו אחורה . הוא החל בזחילה אטית בבוץ דרומה לבצרה , וחלף על פני 
מראות של הרס מוחלט שהותירו טונות הפצצות שהטילו מטוסי הקואליציה במלחמה . 
הנסיגה של הכוחות הנאמנים והמאומנים ביותר של המשטר עוררה עצבנות . החיילים 
נראו כמי שמעייניהם נתונים בהישרדות , לא בניצחון . הם סירבו להתפצל לקבוצות 
קטנות יותר או להיכנס לקרב בחיפוש אחר צלפים מבין אנשי הגרילה . בעיניו של 
כותב שורות אלו , שהוטס מבצרה לבגדד במסוק ב7 במארס ונמסר לידי הצלב האדום 
הבין - לאומי למחרת , היה ברור שההתפוררות בעקבות מלחמת המפרץ פושה בכל 
מקום . תריסר חיילים , בערברב של מדים , ללא נשק , יחפים , כחושים מתשישות 
ורעב , עמדו סמוך לשלולית כאשר שיירת משמר הרפובליקה חלפה על פניהם . ראשיהם 
היו עטופים בפיסות של שמיכות לחות והם שתו מהשלוליות בכפות ידיהם . הם ואלפים 
של עריקים כמותם הלכו ברגל ימים שלמים בדרכי הבוץ צפונה הביתה , ולא נענו 
להצעת החנינה של סדאם חוסיין לעריקים . רובם היו ללא נשק , ונראה שכל סמכות 
שהיתה להם אבדה עם נשקם . " ילד , תביא לנו קצת לחם " , קרא אחד לילד 
שצפה בהם . הנער לא זז ממקומו . דרומה יותר החזיקו כמה חיילים קבוצה קטנה 
של אנשים , לבושים בבגדים אזרחיים , כאסירים . סמוך להם , מלוח מודעות 
גדול , נשקף דיוקנו המושחת של חוסיין , מראה שלא היה אפשר להעלותו על הדעת 
לפני המלחמה , במדינה שבה הביקורת התמימה ביותר על השליט היתה יכולה להמיט 
עונש מוות . השיירה המשיכה בדרכה דרומה והגיעה לפרברי בצרה , העיר השנייה 
בגודלה בעיראק . הייתי העיתונאי האמריקאי היחיד שהגיע לעיר מאז פרצה המלחמה 
ב71 בינואר . שרידים של בתים ובניינים עמדו בשורות משוננות . הסירות בביצות 
הדרומיות היו מנופצות ולא נותרו מהן אלא גרוטאות מתכת מעוקמות . קווי 
חשמל התגוללו בים של בוץ . בוץ נדבק לרגליים , לנגמ"שים ולציוד . הכל 
זזו כאילו היו דבוקים לאדמה . מרחוק נשמע קול יריות , תופעה קבועה כמעט 
בדרום עיראק כיום . התפוצצויות של אש ארטילרית נשמעו מהעבר השני של הנהר , 
שהיה מלא עד גדותיו . באנדרלמוסיה הכללית לא היה ברור היכן היעד . זו 
היתה ההתנגשות השלישית בין חיילי המשמר למורדים שבה צפה כותב שורות אלו 
מאז נעצר , והכוחות לא היו שווים . כוחות סדירים ממונעים לחמו נגד חוליות 
של אנשי גרילה . השיעים נלחמו במשמר הרפובליקה במשך שלושה ימים על השליטה 
בבצרה , עד שהגיעו טנקים וארטילריה כבדה והחלו להרוס שכונות שלמות . המורדים 
המשיכו לפעול בדרום בחוליות קטנות , חזרו ותקפו בפעולות פגע וברח יחידות 
סדירות וחילקו נשק לצעירים , שמפאת אמונתם הדתית והרקע שלהם נותקו כליל 
מהשלטון במדינה . בצרה מוסיפה להיות שדה קרב , וכוחות הממשלה מהססים להיכנס 
לחלקי העיר שבהם מסתתרות עדיין קבוצות קטנות של מתקוממים . קול התרסקותם 
של פגזי ארטילריה ומטחי הנשק האוטומטי נמשכו יומם וליל בעיר . " זה הכל 
בא מאיראן " , אמר אלוף - משנה במשמר הרפובליקה . " הם הסיבה לזה " . אבל 
מורת הרוח אינה מוגבלת לצעירים השיעים ( או הכורדים ) . החיילים כבר דיברו 
על עריקה ושאלו שאלות איך להיכנע לחיילים האמריקאים או לעזוב את המדינה . 
היו אפילו כאלה שאמרו בגלוי שהיו מוכנים להצטרף למרד , לו היה לו סיכוי . 
" המורדים מאורגנים בצורה גרועה והם לא ישיגו את המטרות שלהם " , אמר חייל 
בבצרה . " אבל לו הייתי חושב שהם יכולים להיפטר מסדאם חוסיין , הייתי 
מצטרף אליהם " . רבים מבין החיילים אומרים שסדאם חוסיין כבר נמאס עליהם . 
אלה ביטויים חריפים ביותר במדינה שהיתה פעם החברה הסגורה והמדוכאת ביותר 
בעולם הערבי . " יהיו כאן שינויים " , אמר קצין זוטר במשמר הרפובליקה . 
" הם לא יבואו מלמעלה , ואולי לא יבואו מיד , אבל הם יבואו " . האלוף - 
משנה דיבר בגלוי על סילוקו של חוסיין . " הוא עשה שגיאות רבות מדי , ולכן 
הוא חייב להסתלק " , אמר . הוא השמיע את הדברים בנוכחותם של כמה חיילים , 
שחעתים קרובות הביעו מרירות על חמש או שש השנים שהם נאלצים לשרת בצבא . 
" אני ביליתי חמש שנים במלחמה נגד איראן " , אמר סמל . " איבדתי את אחי 
ואיבדתי את נעורי במלחמה . חלמתי שאוכל ללמוד יום אחד , לבנות לי קריירה , 
אבל אלה כל החיים שאני מכיר " . קפמאלידמזונם היחיד של החיילים היו כמה ביסקוויטים 
תפלים . הם לא ידעו היכן יהיו למחרת או במי ילחמו . נראה שלא היה איכפת 
להם . " יש לי שלושה ילדים " , אמר חייל . " לחבר שלי יש שניים . כל 
מה שאנחנו רוצים עכשיו זה לחזור אליהם . זו המטרה היחידה שלנו " . החיילים 
לא הגנו על ההחלטה לפלוש לכוויית . " אנחנו לא חושבים יותר על פוליטיקה " , 
אמר אחד מהם , רק חושבים מתי כל זה ייגמר " . רבים מהם היו עדיין בהלם 
מההפצצות של מטוסי הקואליציה . יותר מחודשיים לא דיברו כלל עם בני משפחותיהם , 
והם חוששים כי המשפחות והבתים נעלמו במהומת הקטל הגדולה . רופא צבאי , 
עיניו טרוטות וזיפי זקן של כמה ימים על סנטרו , ישב בחדר קטן במחנה צבאי . 
" אנחנו הרסנו את כוויית " , אמר הרופא , שאיבד את חברו הקרוב ביותר בהפצצה . 
" אבל האמריקאים הרסו את עיראק . אני לא מגן על הפלישה הזו לכוויית , 
כיוון שאני רופא ואני לא מגן על לקיחת חיים כלשהם . אבל לא נותר דבר מארצי . 
אמריקה היתה אכזרית מאוד " . בבצרה בלבד , העריך הרופא , נהרגו יתר מאלף 
אזרחים בהפצצות . " החיילים האמריקאים הדגולים שלכם יכולים עכשיו לחזור 
הביתה למשפחות שלהם " , אמר . " הם יכולים לספר להן שהם הרסו את חיינו 
ואת חיי ילדינו . ארצנו איננה עוד " . 
