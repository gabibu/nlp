ניו יורק ( מיוחד ל"הארץ " ) . גורלו של העיתון " דיילי ניוז " ייקבע 
היום , לאחר שאיל העיתונות רוברט מקסוול הסכים להאריך את המועד שקבע להשגת 
הסכם עם ראשי האיגודים המקצועיים על רכישת העיתון . לאחר שיחות מרתוניות 
שהתנהלו בין הצדדים בסוף השבוע ולא הניבו תוצאות , הצהיר אתמול מקסוול כי 
יקדיש יום נוסף למגעים עם האיגודים המקצועיים , ואם עד חצות הלילה לא יגיע 
להסכם עמם , ינטוש את תוכניותיו לרכוש את העיתון . בשבת המריא מקסוול ללונדון 
כדי להשתתף במסיבת יום ההולדת של אשתו , ואתמול בבוקר שב לניו יורק . העובדה 
שחזר לניו יורק וחידש את המגעים עם ראשי האיגודים התפרשה אתמול כסימן כי 
עדיין יש סיכויים להסכם , שיהפוך את איל העיתונות הבריטי לבעלים של " דיילי 
ניוז " , שעד לא מכבר נחשב לאחד העיתונים הגדולים והנפוצים בארצות הברית . 
מקורות הקרובים למשא ומתן גילו כי מקסוול הציג לראשי האיגודים תנאים קשוחים , 
שאינם שונים מאלה שהוצגו על - ידי תאגיד טריביון , בעלי העיתון , ושנדחו 
על הסף על - ידי האיגודים . מקסוול תובע פיטורי 009 עובדים מבין 003 , 2 
שמעסיק העיתון יותר משהציע תאגיד טריביון במגעים שניהל במשך ארבעה חודשים 
עם האיגודים וביצוע קיצוצים דרסטיים בהוצאות כדי להגיע לחיסכון של 07 מיליון 
דולר בשנה . קהיליית הפיננסים בניו יורק עוקבת בדריכות אחרי המו"ם , וההערכות 
לגבי הצלחתו מעורבות . מקסוול מעוניין לרכוש את העיתון כדי לחזק את אחיזתו 
בענף התקשורת ההמונית בארה"ב , אך הוא מודע למשבר המתמשך בו שרויים עיתוני 
ניו יורק ולתחרות החריפה ביניהם . תאגיד טריביון הודיע כי יעניק למקסוול 
06 מיליון דולר אם יסכים לרכוש את העיתון ולעמוד בהתחייבויות הפיננסיות לאיגודים 
ולבנקים , המסתכמות , לפי אומדן , ב001 מיליון דולר . מו"ל העיתון , 
גיימס יוג , אמר כי הפסדי " דיילי ניוז " בשנים האחרונות מסתכמים ב001 
מיליון דולר , וכי תפוצת העיתון , שבעבר עמדה על 1 . 1 מיליון עותקים , 
ירדה ל005 אלף עותקים . ב8891 רכש מקסוול את הוצאת הספרים האמריקאית הגדולה 
מקמילן , תמורת 6 . 2 מיליארד דולר , והשתלט על שלושה שבועונים רבי תפוצה . 
לא מכבר מכר מקסוול את חטיבת ההדפסה של מקמילן , תמורת 4 . 1 מיליארד דולר . 
במאזן שיפורסם בימים הקרובים ידווח התאגיד של מקסוול בצפון אמריקה על רווחים 
לפני מס של 033 מיליון דולר , מהכנסות של 2 מיליארד דולר . 
