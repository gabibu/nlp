קום מרכזי . היא התגייסה , באמצעות אגף הכשרת הקרקע ( שהוא חלק ממנהל 
פיתוח הקרקע ) , והעמידה את צי הציוד המכני הכבד העומד לרשותה להכשרת קרקע 
ופריצת דרכים לצורך הבנייה המזורזת . אבל אגף אחר של מנהל פיתוח הקרקע 
אגף הייעור , המופקד על שמירת היער והחורש בארץ וטיפוחו עומד על המשמר 
להגן על היער , שהוא לעתים הקורבן הראשון לשרשראות הציוד המכני הכבד שמפעיל 
האגף השני . לקק"ל משימה להתמודד עם הסתירה הזאת שבין שני תפקידיה . מתברר , 
כי אגף הייעור נדרס , תרתי משמע , בשרשראות אגף הכשרת הקרקע . וכך במקום 
לבצע את הבנייה בשלומי על הגבעות החשופות נאלץ אגף הייעור לוותר על חלקים 
מיער חניתה . כמו כן נגדע יער כרמיאל , נכחדה שמורת היער המנדטורית ליד 
היישוב קציר , וכך צפוי מן הסתם לקרות לעוד אתרי נוף וטבע . רצוי שקק"ל , 
הרואה את עצמה שותפה בכירה ליפי נוף הארץ ולאתרי נוף ונופש בטבע , לא 
תתכחש לעברה ולתפקידה . על ראשי הקק"ל היו"ר משה ריבלין והמנכ"ל האלוף 
( מיל ) אורי אור לפתור את הבעיה הזאת , ועל שר החקלאות , רפאל איתן , 
המופקד על פקודת היערות , לשקול כיצד מתבצעת אכיפתה . 
