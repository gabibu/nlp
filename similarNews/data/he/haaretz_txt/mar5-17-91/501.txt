מוסקבה ( ע"ר ) . מאות אלפים נהרו בסוף השבוע לרחובות מוסקווה וערים אחרות 
בבריה"ם , כדי להביע את תמיכתם בבוריס ילצין , נשיא הפדרציה הרוסית , 
אולם היחס אליו בטלוויזיה , בכלי התקשורת האחרים , ובפרלמנט הוא עויין 
במיוחד . בשידור החדשות אמש , הוקדשו לילצין ולמאורעות סביבו 02 דקות . 
במרבית הזמן נשמעו גינויים לעצרות התמיכה והוקעת הנאום שנשא יום קודם לכן , 
ואשר בו אמר : " הבה ונכריז מלחמה על ההנהגה שדירדרה אותנו לבוץ " . פרשן 
הטלוויזיה , אלכסנדר ארציבאשב , אמר : " אנו עומדים היום בפני ברירה . 
האם לשמור על מולדתנו , או לפצפץ אותה לרסיסים קטנים . קל מאוד להטיח 
האשמות כלפי מישהו בגלל כשלון הפרסטרויקה , אך קשה מאוד להראות דרך ליציאה 
מן הקשיים . לא נכונה הטענה , כי שש שנות הפרסטרויקה היו לשווא " . מדינאים 
מתומכי גורבצוב , שרואיינו בטלוויזיה של מוסקווה , הטילו ספקות ביושרו 
של ילצין ואחד מהם הזכיר את ההאשמות , כי שמו נכרך בשתי שערוריות שחיתות 
בשנתיים האחרונות . קפידבין " פראוודה " , שהיה אתמול העיתון המרכזי היחיד 
שהופיע בבירה הסובייטית , תקף בחריפות את ילצין והגדיר את דבריו כאנטי - 
סובייטיים ומנוגדים לחוקה . " פראוודה " טען כי ילצין מעדיף את ענייניו 
האישיים על אלה של בריה"ם . פרשת ילצין היתה אתמול הנושא הראשי בדיוני הסובייט 
העליון במוסקווה . צירים שמרניים פירשו את קריאתו להתפטרות גורבצוב כמעשה 
המנוגד לחוקה ותבעו שפרקליט המדינה יבחן את הדבר . השמרנים תקפו במלים חריפות 
ביותר את ילצין והאשימו אותו בעידוד מלחמת אזרחים ומרד . החוקה אוסרת הטפה 
למיגור השלטון בכוח . לבסוף החליט הסובייט העליון לסכם את הדיון בישיבתו 
הבאה , לאחר שילצין ייקרא לתת הסברים לדבריו . רק לאחר מכן יסוכם , אם 
בכלל תתקבל החלטה בעניין זה . בישיבה נטלו את רשות הדיבור גם חסידיו של ילצין , 
שטענו , כי מוטב לו , לסובייט העליון לעסוק בשאלה , מי נושא באחריות 
להידרדרותה הנוכחית של הכלכלה הסובייטית . אנשי המרכז טענו , כי לא כדאי 
לדון בהכרזות ילצין , כי הדיון רק " עושה לו פירסומת " וילצין משיג בכך 
את מטרתו האמיתית . ילצין ניצב גם בפני התארגנות של השמרנים בפרלמנט הרוסי , 
אשר יתכנס בהמשך החודש במטרה להדיחו . בנוסף להפגנת הענק במוסקווה , התקיימו 
הפגנות תמיכה בילצין בשמונה ערים נוספות ברחבי רוסיה מלנינגראד במערב ועד 
לחאארבסק במזרח הרחוק הסובייטי . עם התקרב מועד משאל העם ב71 במארס נרתמו 
כל כלי התקשורת הממלכתיים של בריה"ם למסע תעמולה שנועד להשפיע על הציבור 
להצביע " הן " . " הצבעה זו היא שאלה של להיות או לחדול למשפחת העמים הסובייטית 
סדר וחוק או תוהו ובוהו ואנרכיה " , כתב " פראוודה " . קפידבינאתמול יום 
השנה להכרזת ליטא כמדינה עצמאית , ב11 במארס 0991 התקיים בבנין הפרלמנט 
בווילנה טכס חגיגי בו הוענק לנשיא ויטאוטאס לנדסברגיס " פרס השלום " של 
העם הנורווגי . הפרס בסך 8 . 2 מיליון כתר ( כחצי מיליון דולר ) נאסף מתרומות 
ביוזמת יו"ר בית הנבחרים הנורווגי , יו בנקוב . " פרס השלום " הנורווגי 
הוענק זו הפעם הראשונה . לנדסברגיס קרא לממשלת נורווגיה ללכת בדרכן של איסלנד 
ודנמרק שהכירו בליטא כמדינה ריבונית ועצמאית , והביע תקווה כי העם הליטאי 
יממש את עצמאותו הלכה למעשה . 
