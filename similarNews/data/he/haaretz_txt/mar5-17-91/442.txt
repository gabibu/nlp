( ע"ר וע"ץ ) . כנס מנהיגי האופוזיציה בעיראק , שאמור היה להתקיים אתמול 
בביירות , נדחה להיום הודיעו המארגנים . שייח אבו - מייתאם אל - סאגהיר 
אמר לכתב רויטר כי איחור בבואם של הנציגים מלונדון ואיראן כפה את הדחייה . 
סאגהיר הוא חבר המועצה העליונה של המהפכה האסלאמית ( השיעית ) בעיראק , 
המאגדת ארגוני שיעים קנאיים . למועצה יש נציגות בוועדת הפעולה המשותפת 
העיראקית . ועדת הפעולה היא שארגנה את הכנס בביירות . אמורים ליטול בו 
חלק נציגי 72 ארגוני אופוזיציה עיראקיים , המקיפים שיעים , סונים , כורדים , 
סוציאליסטים , קומוניסטים , פלג שפרש ממפלגת הבעת וקציני צבא . עשרות 
נציגים הגיעו בשבת למלון בריסטול בביירות , ופתחו בדיונים לא רשמיים על 
הקמתה של הנהגה מאוחדת למורדים הנלחמים נגד סדאם חוסיין וצבאו בעיראק . התקשורת 
העיראקית הרשמית על כל חלקיה התעלמה גם אתמול מדיווחי מקורות האופוזיציה , 
לפיהם ההתקוממות נגד משטרו של סדאם נמשכת הן בדרום והן בצפון המדינה . 
שדרני רדיו בגדאד יוצרים את הרושם שהכל חזר לתקנו וסמכות הממשלה נותרה ללא 
ערעור . בין התוכניות משמיע הרדיו שירי תהילה לסדאם ודברי הערצה למנהיגותו . 
כאשר המורדים טענו כי השתלטו על העיר עמארה בחלקו התחתון של נהר הפרת , 
שידר רדיו בגדאד ידיעה לפיה סגן יו"ר מועצת ההפיכה ביקר בעיר . גם העיתון 
הכורדי הפרו - ממשלתי " אל - עיראק " התעלם מן הידיעות על המרד בצפון , 
והכריז במאמר ראשי בשבת ש"הכורדים העיראקים ימשיכו לנצח לשרת בצבא העיראקי " . 
לטענת דוברי האופוזיציה התפשט המרד בין השיעים בדרום , חרף פעולות הצבא 
העיראקי נגד המורדים , והכורדים השתלטו על שטח גדול באזוריהם בצפון . קפידביננשיא 
איראן , האשמי רפסנגאני , חזר אתמול על קריאה לפשרה בין ממשלת בגדאד לבין 
קבוצות המורדים , בנימוק כי עלולה להתלקח מלחמת אזרחים בעיראק . על כך 
מסר רדיו טהראן . " אנו מודאגים שמא האירועים יובילו להתקוממות נרחבת ולמלחמה 
בתוככי עיראק . קיים צורך שהממשלה וכל הקבוצות בתוך עיראק ישתפו פעולה כדי 
להביא לרגיעה " , אמר רפסנגאני בפגישה עם שר החוץ הצכוסלובקי , ירי דינסטביר , 
המבקר בטהראן . מזכיר המדינה האמריקאי גיימס בייקר אמר אתמול בריאד כי ההתקוממות 
נגד ממשלת בגדאד נמשכת . " עדיין קיימת תסיסה רבה " , אמר לעיתונאים , 
לפני פגישתו עם שרי החוץ של שמונה מדינות ערביות . בשבת מסר בייקר כי ארה"ב 
הזהירה את עיראק מפני שימוש בנשק כימי נגד המורדים . מדמשק נמסר כי האופוזיציה 
העיראקית קראה אתמול לחמש המדינות הקבועות במועצת הביטחון , ולמספר מדינות 
אחרות , להושיט לה " סיוע חומרי ומוסרי " . בהודעה מטעם " ועדת הפעולה " 
נקראות המדינות הללו " להושיט סיוע צודק לעם העיראקי המתקומם , כדי להיפטר 
ממשטר הרודנות של סדאם חוסיין , וכדי למנוע ביצוע פשעים נוספים נגד עמנו " . 
קפידביניחידות של הצי העיראקי בקצה הצפוני של המפרץ , בין חצי האי פאו ואום - 
קאסר , נלחמות ביניהן , מוסר קשב סוכנות עתי"ם , דוד בן - בסט , המסתמך 
על דיווח של סוכנות הידיעות היוגוסלאווית " טאניוג " . ואילו סוכנות הידיעות 
האיראנית דיווחה כי כ000 , 01 פליטים עיראקים נמלטו בימים האחרונים לאיראן . 
סוכנות רויטר מסרה , שהמורדים הכורדים בצפון עיראק הודיעו אתמול כי כבשו 
מספר יישובים מסביב למרכז הנפט כירכוך , וכי הם עומדים לכבוש את העיר כירכוך 
עצמה . דובר של " החזית הכורדיסטאנית העיראקית " אמר בלונדון כי אנשי 
גרילה השתלטו על העיירות קיפרי ועל מחוזות אגילר , באזיאן והאנגיר שמסביב 
לכירכוך , וכי הם נמצאים במרחק של 0203 ק"ם בלבד ממרכז כירכוך . בשבת מסרו 
הכורדים כי ביצרו את אחיזתם בעיר הראשית סולאימאניה בצפון - מזרח עיראק וכבשו 
מספר עיירות אחרות באזור . דובר " החזית " אמר כי המורדים הכורדים אינם 
נתקלים בהתנגדות רבה מצד החיילים העיראקים , העורקים ומסגירים את עצמם באלפיהם . 
שר הפנים העיראקי החדש עלי חסן אל - מגיד , וכן 04 אלף חיילים עיראקים , 
" מכותרים בבצרה בידי כוחות מהפכניים , ואינם מסוגלים לקיים קשר עם הפיקוד 
שלהם אלא באמצעות מסוק " , טען אתמול בטהראן דובר של המועצה העליונה של המהפכה 
האסלאמית העיראקית . הדובר אמר כי גם עבדול - ראני עבד אל - גאפור , חבר 
מועצת הפיקוד העיראקית , " מכותר בבצרה " . קפידבינמנהיג אחר של האופוזיציה 
השיעית , שייח אבו - מייתאם אל - סאגהיר , אמר בביירות כי הגז הרעיל שבו 
השתמשו אנשי סדאם נגד המורדים השיעים לא גרם נזק , משום שפג תוקפו . הוא 
טען כי שלושה - רבעים משטח עיראק נמצאים בידי המתקוממים , וכי כל פרברי 
בגדאד נכבשו בידיהם . אין אישור לטענות אלה ממקור בלתי - תלוי . מנהיג " הארגון 
לפעולה אסלאמית " , האיאתולה מוחמד טאגי מודארסי , קרא אתמול בדמשק לחיילי 
הצבא העיראקי לעבור לשורות האופוזיציה הנלחמת במשטרו של סדאם חוסיין . בגילוי 
דעת שפורסם על - ידי סוכנות הידיעות הסורית הרשמית קורא מודארסי לצבא העיראקי 
" לנצל את ההזדמנות הניתנת לחייליו כדי להצטרף לשורות הכוחות העממיים " . 
בה - בעת קרא האיאתולה לאנשי הדת האסלאמים להטיף לגיהאד נגד המשטר בבגדאד , 
ולעיראקים כולם להתגייס כדי להנחית מהלומה מכרעת אחרונה על משטר זה . 
