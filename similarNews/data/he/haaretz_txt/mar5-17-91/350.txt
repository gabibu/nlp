השאלה אם אגף המודיעין במטה הכללי של צה"ל הופתע ממתקפת הטילים הבליסטיים 
של סדאם חוסיין , ראויה לבדיקה גם אחרי שנושאים אחרים התחילו לרתק את תשומת 
לב הציבור . ראש אמ"ן היוצא התגונן בפני הביקורת שהושמעה בוועדת החוץ והביטחון 
של הכנסת , במיוחד על - ידי חברי הכנסת יוסי שריד ומיכאל בר - זוהר ; אלוף 
אמנון שחק , עתה סגן הרמטכ"ל , שולל את הטענה כאילו היה " מחדל מודיעיני " . 
קציני אמ"ן אומרים כי טילי אל - חוסיין לא היו יכולים להסב פגיעה רצינית 
לעוצמתה הצבאית של ישראל , ולכן היה מוצדק שלא לייחס חשיבות ראשונית במעלה 
לבחינת נושא הטילים . המציאות שיגורם של קרוב ל04 טילים במשך כמעט ששה 
שבועות מאשרת את נכונות הערכתם , חרף ממדי הנזק החמורים שנגרמו לאוכלוסייה 
האזרחית . אבל הציבור שאינו מסתכל במתקפת הסקאדים בעיניים צבאיות , חש 
את עצמו ניזוק ומופתע , ולכנהוא דורש הסבר , או אף מחפש אשמים . חיפוש 
זה ניזון , בחלקו , מציפיות מופרזות . הציבור מוכן להאמין כי המודיעין 
הישראלי הוא " הטוב שבעולם " ( שר הביטחון ) , או לפחות " מן הטובים 
שבעולם " ( נשיא המדינה ) . שורה של מבצעים מבריקים חיזקה את התחושה 
הזאת ; ואם היה זה כנראה המוסד שהצליח להעביר אלינו טייס עיראקי במטוסו 
איך ייתכן שאמ"ן לא השיג , לפני המלחמה , מידע מפורט ביחס לטילים הבליסטיים ? 
מכל המשטרים הדיקטטוריים באזור , אין אחד שהוא מסוכן יותר מהמשטר שהשליטו 
בעיראק מפלגת הבעת וסדאם חוסיין . המודיעין הישראלי ריכז את מאמציו במעקב 
אחרי ההכנות העיראקיות להתחמשות בנשק לא קונוונציונלי , והיה ער כל הזמן 
לסכנה של החדרת כוחות עיראקיים לתוך ירדן ; בסך הכל תיאר את הסכנה העיראקית 
באור נכון , וגם ח"ך שריד מודה ( " הארץ " , 2 . 82 ) כי " ממעט מאוד 
חומר עשה המודיעין די הרבה לבנים , ובנה הערכת מצב מוצקה שעמדה במבחן " . 
עם זאת נותרו עדיין ארבע - עשרה השאלות שלו , בנוגע לפרשת הטילים והמשגרים , 
ללא מענה . מי שרוצה להדביק בשל כך את תו הכישלון על המודיעין הצבאי , 
חופשי לעשות זאת ; אולם המקטרגים אינם פטורים מהחובה לשאול את עצמם אם 
אין הם מתעלמים ממגבלות אובייקטיוויות אשר הכבידו על עבודת המודיעין ? אפילו 
היה אמ"ן מייחס חשיבות רבה יותר לנושא הטילים אין ודאות כי היה מצליח לחשוף 
עליהם יותר פרטים . כמות המשאבים אישיים וחומריים המושקעת בבדיקת נושא 
מסוים , אינה מולידה בהכרח ובכל הנסיבות את התוצאה המבוקשת . שר הביטחון 
אמר בוועדת החוץ והביטחון של הכנסת , עוד בטרם נגמרה המלחמה , כי המודיעין 
שלנו חייב בחשבון נפש ; הערה זאת גרמה , במידה רבה , לוויכוח הציבורי 
הנרגש . אנו רגילים כי השר מלמד סנגוריה על המנגנון הכפוף למרותו . אבל 
משה ארנס הפליט הערה כזאת , ויש להניח כי ידע על מה הוא שח . האלוף שחק 
אומר כי הוא מוכן להיבדק ; ובדיקה לעומק דרושה באגף המודיעינמטכ"ל כמו בכל 
אחד מהשירותים הלא - צבאיים . אבל מן הראוי לזכור כי הפתעות קרו בכל מדינה 
בכל מלחמה . התסכול על שהיה נבצר מאתנו להגיב כלפי חוץ , אינו סיבה שנחפש 
פורקן לאכזבתנו בתגובות כלפי פנים . 
