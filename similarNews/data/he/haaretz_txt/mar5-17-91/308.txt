אך אין זה אומר שאבד כלח על חילות הים . ד"ר מאיר שש גורס כי מרחבי הימים 
קיבלו בעידן הגרעיני משמעות אסטרטגית שאין לה דוגמה בעבר . עד למהפיכה הגרעינית 
שימשה השליטה בים שלב ראשון לקראת הניצחון ביבשה , אולם מכאן ואילך יהיה 
אפשר להכריע במישרין מן הים , באמצעות צוללת גרעינית . כלי שיט זה , מציין 
ד"ר שש , מתאים ביותר להלום מהלומה גרעינית ראשונה או להשיב מהלומת - נגד , 
עקב ניידותו והקושי לגלותו במצולות . ספרו של ד"ר שש , מוסמך לשפות קלסיות 
ולהיסטוריה ובוגר בית המדרש לרבנים בבודפשט , המלמד מאז 2591 בבית הספר 
לקציני ים בעכו , סוקר את תולדות העוצמה הימית מראשיתה . המחבר מבחין בשני 
עידנים עיקריים בתולדות המלחמות בימים העידן הים - תיכוני והעידן האוקיאני . 
בעידן הים - תיכוני מתוארת התפתחותן של כרתים ופיניקיה כמעצמות ימיות 
של הזמן העתיק , הקרבות הימיים של המצרים הקדמונים , ההתפשטות המיקינית 
ופרשת טרויה , פלישת גויי הים , כפי שהמצרים כינו את הפולשים אליהם . 
זו נדידת העמים הגדולה הנוספת באלף השני לפנה"ס , שהגיעה מצפון ושינתה סדרי 
העולם . לאחר מכן מובא תיאור תמציתי על התפתחות העוצמה הימית של היוונים 
והפיניקים , הפריצה מתחומי הים התיכון , המאבקים במערב ובמזרח , התחרות 
עם קרתגו וראשית האיום הפרסי , הפיכת אתונה ל"גבירת הים האגאי " , הקרבות 
הגדולים בין היוונים לפרסים במארתון , בארטמיסיון , בתרמופילאי ובסלאמיס , 
המלחמה הפלופוניסית , המלחמות הפוניות ובהן המצור על סירקוסאי , הפלישה 
לאפריקה וחורבן קרתגו , הציים והקרבות הימיים בימי רומא וביזאנטיון . חלקו 
הראשון של הספר מסתיים בסיקור ההתפתחות הימית בים התיכון בין הנצרות לאיסלם 
מצור הרוסים על קושטא ב068 , מסעי הצלב ובהם תיאור המצור על עכו ב9811 , 
הקמת הערים - הרפובליקות האיטלקיות , עליית הטורקים העותמנים ומערכת לפנטו 
ב1751 , שבה הוכרע בקרב ימי גדול הצי הטורקי בידי בידי כוח נוצרי מאוחד 
שכלל את ציי ונציה , ספרד וקפריסין . העידן האוקיאני נפתח בוויקינגים בצרפת 
ובאנגליה , הפלישה הגדולה לאנגליה ב6601 , כינון הצי האנגלי , מלחמת מאה 
השנים . בהמשך מובא תיאור מסעות הפורטוגלים וגילוי הארצות ובהן אמריקה ב2941 , 
מלחמת השחרור של ארצות השפלה , מסע הארמדה ותבוסתה , עליית הולנד כמעצמה 
ימית , ובתוך זה תיאור שלוש מהמלחמות האנגלו - הולנדיות שעיקרן התנהלו בים . 
לאחר מכן מובא תיאור הקרבות הימיים בין אנגליה לצרפת בימי לואי ה41 , שהיתה 
מלחמה על הירושה הספרדית , שבה נחלה אנגליה ניצחונות גדולים , וגולת הכותרת 
היא הקרב שהביא לכיבוש גיברלטר . פרק שלם מוקדש לפועלו של מי שנחשב אולי 
גדול המצביעים הצבאיים בים נלסון האנגלי . המחבר מתעכב על כמה מהקרבות 
העיקריים שניהל נלסון נגד הצי הצרפתי של נפוליאון , בהם הקרב על הנילוס 
ב8971 וקרב טרפלגר , ניצחונו הגדול שבו גם מת . מכאן עובר המחבר לתיאור 
התפתחות הציים בעולם בתקופת המעבר שבין נפילת נפוליאון למלחמת העולם הראשונה . 
ציוני הדרך העיקריים בהיסטוריה הימית בתקופה זו הם התהוותו של הצי האמריקאי , 
שטבילת האש הראשונה שלו היתה בקרבות ימיים עם הצי האנגלי ב2181 . קרב ימי 
גדול נוסף באותה תקופה היה קרב נאווארינו , הקרב האחרון שהתנהל בין אוניות 
מפרש ואשר הביא לעצמאות יוון . עידן אוניות הקיטור , שכבר השתתפו בקרבות 
ימיים במלחמת האזרחים האמריקאית , מתחיל בקרב ליסה ב6681 , שבו תקפו ציי 
פרוסיה ואיטליה את אוסטריה . זה היה הקרב הראשון שבו לחמו אוניות קיטור 
משוריינות . בהמשך מובא תיאור מלחמת יפאן בסין בסוף המאה ה91 ומלחמת רוסיה - 
יפאן בראשית המאה ה02 . הקרבות הימיים המרכזיים במלחמת העולם הראשונה היו 
מערכת הדרדנלים , קרב יוטלנד ומלחמת הצוללות הראשונה . פרק נרחב מוקדש 
לתיאור הקרבות הימיים הגדולים במלחמת העולם השנייה . לאחר מלחמת העולם הראשונה 
היו שסברו שהכוח האווירי ישים לאל את הצורך בקיום צי מלחמה . הקו שהתקבל 
היה פשרה בין שתי אסכולות , חסידי האווירייה וחסידי הימייה , והתוצאה 
בניית נושאות מטוסים ואוניות מלחמה המתלוות אליהן , כדי לצוד שתי ציפורים 
בבת אחת , עליונות אווירית ועליונות ימית , אף במקומות המרוחקים מהארץ - 
האם . בפרק זה מובא תיאור הקרבות מן הגדולים שידעה ההיסטוריה הימית , ובהם 
הקרבות על השליטה באוקיינוס האטלנטי , המלחמה באוקיינוס השקט ובה ההתקפה 
היפאנית על הבסיס הימי האמריקאי בפרל הארבור , קרב מידוויי , מערכת גואדלקנל , 
הקרב במפרץ לייטי שליד הפיליפינים , קרבות איבו - גימה ואוקיאנווה , ומלחמת 
הצוללות הגדולה בין בעלות הברית לגרמניה הנאצית . את הספר חותם פרק העוסק 
בקרבות הימיים הגדולים שלאחר מלחמת העולם השנייה , בהם הנחיתה באינצון במלחמת 
קוריאה , מלחמת וייטנאם שהיתה מלחמתן הגדולה של נושאות המטוסים , ומלחמת 
פוקלנד . המחבר הוסיף נספח על ההיסטוריה הימית הצבאית של ישראל . ביחס 
ל לדמותו העתידית של חיל הים הישראלי , ובמיוחד בהקשר המחלוקת על בניית 
הצוללות לחיל , הוא גורס כי " על ההנהגה הפוליטית לקבוע אם תסתפק ישראל 
בהגנת הגבולות הימיים ותקיים רק צי משמר חופים , או תבקש להבטיח את נתיבי 
השיט אליה וממנה בטווח הכרחי ומתקבל על הדעת . . . רצוי ביותר להשתחרר 
מן התפיסה כי כוחות הים הינם זרוע בלבד של הצבא , שהועדו להם תפקידי משנה . 
בתפיסה של ישראל לגבי תחומו של הים חייבים להיות ניצני מחשבה הרואים צורך 
להפוך את חיל הים לכוח עצמאי . . . על חילות הים הוטלו מתמיד תפקידים 
מיוחדים שאין כוחות צבא אחרים יכולים להוציאם לפועל " . מי שעדיין מפקפק בחשיבות 
הזרוע הצבאית הימית מן הראוי שיעיין בספרו הממצה והמרתק של ד"ר שש . הספר 
מלווה בציורי מפות המתארות קרבות ימיים מרכזיים וכן ביבליוגרפיה נבחרת ומפתחות 
של מקומות גיאוגרפיים ושל שמות אישים . 
