אחת מקורבנות המלחמה בישראל היא הצגת " המגדל " בתיאטרון הבימה . עיבוד 
של אגדת עם הונגרית , שהיה ללהיט בהונגריה , היה בתוכניות התיאטרון הלאומי 
כמה עונות . לבסוף החליטו להעלות את ההצגה , הביאו את המעבד והבמאי לסלו 
מרטון מהונגריה , שכרו קבוצה צעירה של שחקנים מחוץ לתיאטרון , וההצגה 
ערכה את הופעותיה הראשונות בשבוע הראשון של ינואר . עתה הוחלט שלא להציג 
את " המגדל " . הסיבות הרשמיות הן כלכליות . המנכ"ל , שמואל עומר , אמר 
אמנם שהוצאות ההפקה לא היו גבוהות , כי אין כמעט תפאורה . הבעיה היא הוצאות 
התפעול : צוות גדול של שחקנים מחוץ לתיאטרון . יכול להיות , שמנהלי התיאטרון 
סברו פשוט שההצגה לא טובה דיה , והחליטו לגנוז אותה . זו זכותם וגם חובתם , 
הדבר יכול לקרות . אבל הם אינם מודים בכך . מבחינת העלילה והנושא חבל , 
כי הדברים דווקא אקטואליים : המחזמר מספר על בניית מגדל בנוסח מגדל בבל , 
שמביא להרס ולחורבן . והרי סדאם חוסיין ניסה לבנות את בבל החדשה והביא 
אסון על העולם . משווק מוכשר היה יכול למכור את " המגדל " כמחזמר רלוונטי . 
קשה לקבל את הטענה ש"המגדל " יורד לפני בכורה בגלל מצב התיאטרון עקב המלחמה . 
כששכרו את השחקנים להצגה היו צריכים לדעת שיהיו לה הוצאות תפעול גבוהות , 
ושגם אם האולם הגדול יהיה מלא , ואין ודאות שכך יהיה , עדיין עשויה ההצגה 
להיות גירעונית . לעניין זה המלחמה משנה רק דבר אחד : יהיה הרבה יותר 
קשה לטשטש את ההחלטה הלא נכונה כלכלית של העלאת " המגדל " מלכתחילה . 
ועכשיו , כשההצגה ירדה לפני הבכורה , קשה לדעת אם היתה טובה , וכל ההשקעה 
שהיתה בה זכויות , הבאת במאי , תרגום , משכורות , כוריאוגרף ועוד ירדה 
לטמיון . לא בפעם הראשונה נוהגים כך בהבימה : בעבר הורידו בהבימה את " גן 
ריקי " ואת " הדיבוק " בבימוי של ויידה , לא מפני שחשבו כי ה הצגות לא 
טובות , אלא בגלל שהוצאות התפעול היו גבוהות מדי . את זה הם היו יכולים 
לדעת לפני שניגשו לעבודה . כשמחליטים כך , לא פלא שיש גירעון . נכון שתיאטרון 
ציבורי אינו אמור לשקול את החלטותיו רק מן ההיבט הכלכלי . הוא אמור להעלות 
הצגות שמנהליו סבורים שיהיו טובות וחשובות . אחר כך צריכים המנהלים לשקול 
בכל מקרה לגופו אם הם יכולים להרשות לעצמם לעשות את התיאטרון שהם רוצים . 
קפמאבינבארץ הם לא כל - כך יכולים להרשות לעצמם . התמיכה הציבורית הניתנת 
לתיאטרון מספיקה בקושי לשלם את משכורות העובדים הקבועים , על פי התקנים 
המאושרים . כך נאלצים המנהלים להחליט לא לפי מצפונם האמנותי ( אם יש להם ) 
, אלא לפי הקופה . לפיכך , מנהלי התיאטרון מהמרים בכסף שהם מקבלים כהקצבה 
כדי להגדיל אותו בהכנסה מהקופה . הרי כל העלאת הצגת תיאטרון היא הימור . 
לפעמים הוא מצליח בגדול , כמו במקרה של " עלובי החיים " בקאמרי . אך 
לפעמים הוא נכשל . בדיון בוועדה לביקורת המדינה התלוננו מנהלי התיאטרונים 
על כך שהתמיכה בתרבות אינה מספקת , והדבר אמנם נכון . לעומתם ציטט יו"ר 
הישיבה , ח"ך רובי ריבלין , דו"ח שהוכן על פי הזמנת מנהל התרבות במשרד 
החינוך בידי רואה חשבון חיים רבינוביץ , לגבי הכנסות והוצאות העלאת הצגות 
" סאלח שבתי " ו"קברט " בהבימה . על פי הדו"ח הנ"ל קיוותה הבימה ב"קברט " 
לרווחים של 3 . 2 מיליון שקל , אבל הסיכום הסופי היה הפסד של 4 . 1 מיליון . 
בעלי הזכויות בארה"ב הרוויחו מהעלאת " קברט " 804 אלף שקל , האמרגן 
א דשא , שהזכויות היו בידיו , 474 אלף שקל ( יותר מבעלי הזכויות ) . 
המתרגם אהוד מנור קיבל 71 אלף שקל לחודש עבור התרגום , המנהל המוסיקלי 
אלדד שרים 91 אלף , ומיקי קם ומשה בקר 32 אלף שקל לחודש , כל אחד . כל 
הסכומים הללו שולמו כחוק , לפי חוזים . אין כל פסול בכך שיוצרים נדרשים 
יקבלו שכר גבוה , ושמתרגם ומנהל מוסיקלי יקבל אחוזים מן הרווח . הבעיה 
היא רק בהחלטה של מנהל התיאטרון , בתנאים כאלה , להעלות את ההצגה בעלויות 
תפעול כאלה ולהשלות את עצמו שיהיו לו רווחים . בעסקי שעשועים מתח הרווחים 
הוא נמוך , וכל אחוז שיורד מן הרווח ברוטו יכול להכריע בין רווח להפסד . 
אינני חושב לרגע שמישהו ממנהלי התיאטרונים הגדולים הנכנסים לעסקות כאלו 
( בעיקר הבימה והקאמרי ) פועל כך כדי להפסיד . זו המציאות שבה הם חיים , 
והם מאמינים כנראה שכך צריך לעשות כשהתמיכה הציבורית אינה מספקת , לדעתם . 
הם אפילו משכנעים את עצמם שאין כל רע בעשיית בידור על רמה , אם מתאפשר 
להם כך לעשות אמנות . אבל איכשהו לא יוצא להם להרוויח . השתלשלות הדברים 
מזכירה את הסיפור על האב היהודי שהיה עצוב . כששאלו אותו למה , הוא אמר 
שהוא עצוב כי הבן שלו לא יודע לשחק קלפים . טוב ויפה , אמרו לו , אז 
למה אתה עצוב . כי הוא משחק , ענה האב . 
