פאלם ספרינג , קליפורניה ( רויטר ) . הטניסאית היוגוסלווית מוניקה סלש 
עשויה לחולל מהפך בעולם הטניס הנשי . אם תנצח כאן בגמר את מרטינה נווראטילובה 
מארה"ב , היא תדיח מהמקום הראשון את הגרמניה שטפי גראף המחזיקה בתואר הטניסאית 
הבכירה בעולם כבר 581 שבועות . סלש ונווראטילובה קיימו אור לאתמול שני משחקים , 
בשל דחייה של כמה ימים בגלל הגשם . סלש ניצחה ברבע הגמר את פטרישיה היי 
מארה"ב 75 , 62 ובחצי הגמר את הלן קלסי ( 8 , קנדה ) 60 , 63 . נווראטילובה 
גברה ברבע הגמר על זולי האלארד ( צרפת ) 62 , 75 ובחצי הגמר את נאטלי 
טאוזייה ( צרפת ) 63 , 76 . 
