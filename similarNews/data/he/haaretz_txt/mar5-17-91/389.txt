( ע ) . הרב הראשי לישראל , הראשון לציון מרדכי אליהו , יצא הבוקר לביקור 
ראשון בברית המועצות . נלווים אליו בביקורו ראש לשכתו , הרב שמואל זעפרני , 
הרב הראשי לחיפה הרב שאר - ישוב כהן , הרב הראשי לרחובות הרב שמחה כהן 
קוק וסמנכ"ל משרד הדתות זאב רוזנברג . מטרת הביקור היא השתתפות בוועידה של 
רבנים , ושל נציגי כל הקהילות היהודיות בבריה"ם . ברבנות הראשית ביקשו להדגיש 
את החשיבות ההיסטורית של הוועידה , ושל השתתפותו של הרב הראשי באירוע , 
שיעניק בנוכחותו גושפנקה להקמת רבנות ראשית בבריה"ם בעתיד . הרב הראשי ופמלייתו 
יבדקו את האפשרויות להקמת בית דין רבני נייד בבריה"ם שיעסוק בין השאר בענייני 
נישואין וגירושין . הפמליה אף תבדוק את הידיעות לגבי אי יהדותם של עולים 
רבים מבריה"ם , לאור הסערה הציבורית עקב הצהרת שר הקליטה , הרב יצחק פרץ , 
כי למעלה מ03 אחוז מהעולים אינם יהודים . הרב הראשי לישראל , הרב האשכנזי 
אברהם שפירא , היה אמור להשתתף בוועידה , אך כנראה , בשל סיבות טכניות 
יידחה ביקורו . 
