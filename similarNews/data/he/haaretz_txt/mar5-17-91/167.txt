על גבי הנייר הרעיון נראה מצחיק : ניק ודבורה פיינגולד - פייפר , שני יאפיס 
בני חמישים - ומשהו , שתי מכוניות סאאב תואמות , שתי לוחיות זיהוי כמעט 
זהות , שני טלפונים , שני " ביפרים " , שני ילדים מגודלים , שתי קריירות 
משגשגות . הוא עו"ד ממולח ותוקפני , המשדך בין כוכבי ספורט ידועי שם לבין 
חברות פרסום . היא פסיכולוגית , המתמחה בשימור מוסד הנישואין . " סצינות 
בקניון " מתעד את יום השנה ה61 לחייהם המשותפים , בעיצומו של מסע קניות 
ב"בוורלי סנטר " בערב חג המולד . המון ססגוני גועש סביבם במערבולת של 
גזעים וסגנונות . כולם עולים ויורדים , מתבוננים בסרטים , קונים ספרים 
ותקועים בפקק תנועה במגרש החניה העצום . הקניון הממוזג הוא מטפורה ללוס אנגלס , 
ושני הגיבורים , יהודים , מככבים בגרסה הדרום - קליפורנית לסרטו של ברגמן 
" סצינות מחיי נישואין " . מעל צלחת סושי נתקף ניק ( וודי אלן ) בדחף 
שאינו ניתן לריסון להתוודות בפני רעייתו השמנמנה ( בט מידלר ) על פרשת 
האהבים העסיסית שניהל עם צעירה בת 52 ששמה אדווינה . כמה זמן ? שבעה חודשים . 
עד מתי ? עד אתמול בארבע - ושלושים אחר הצהריים . השיחה מתפתחת למהומה . 
" תן לי את המפתחות של המכונית ! " שואגת הפסיכולוגית המהוללת . " אני 
הולכת לעורך - דין ! " . בתשעים הדקות הבאות הם מתקוטטים , מתייפחים , 
מטלפנים , סוגרים עסקות , שותים , קונים , מחלקים את רכושם , מדווחים 
לידידיהם , מתפייסים , רוקדים ומקיימים מגע מיני באולם קולנוע ריק למחצה , 
בסצינת השיא של " סאלם בומביי " : הוא נעלם מתחת לכיסא ומפיק מגרונה שורה 
של אנקות הפתעה מעולפות . כשחיי הנישואים שלהם שבים למסלול תקין , מגיע 
תורה להתוודות על פרשת האהבים המסעירה שהיא מנהלת , אחת לשבועיים , עם 
ד"ר הנס קאפה , מהגר בן 16 מצכוסלובקיה ועמית למקצוע . " הוא פשוט מבריק " , 
היא אומרת , " זה לא רק סקס , למרות שהסקס פשוט יוצא מהכלל " . בהתקף 
של קנאת בעלים משתוללת מסתחרר הסרט , פעם נוספת , במערבולת של תוכניות 
גירושין וסצינות פיוס דביקות . זה לא מצחיק , וכמעט כמו בחיים יש לפתע תחושה 
של מלכודת . אתה תקוע בחברת חצי מיליון צרכנים אמריקאים לצד זוג מכוער 
ומשעמם , החושף את חייו לעיני כל בפרץ של הרס עצמי . כמו בקניון הולמת 
ברקותיך מחשבה אחת : החוצה . כבר מזמן לא בוזבזה כמות כה רבה של כשרון 
קומי באורח כה מחפיר . השילוב הקלאסי בין בט מידלר לוודי אלן מתרסק מיד אחרי 
שהם מזנקים יחד למיטה ומשגרים שורה מביכה של אנקות ונשיקות בין הטלפונים 
למבזקי הפרסום בטלוויזיה . מקור משיכתם ההדדית נראה חסר שחר עוד יותר בסצינות 
המריבה שאינן מסתיימות . יש רצון לפתע שהמצלמה תניח לרגע לבט מידלר ותעקוב , 
לשם שינוי , אחר הבחורה הממתינה בסבלנות ליד הטלפון הציבורי . מה בכלל 
הם עושים יחד ? ומה עושה פה פול מזורסקי ? חלפו 22 שנה מאז ביים את " בוב 
וקרול טד ואליס " , שהתמקד במתירנות המינית ששטפה את בוורלי הילס בשנות ה06 . 
גם בכמה מסרטיו האחרים " בלום מאוהב " , ו"דפוק וזרוק בבוורלי הילס " 
הוא ניסה לעקוב אחר הקודים המוסריים הרופפים באחת הערים המרתקות ביותר בעולם . 
" ביימתי סרטים רבים על חיי נישואין " , מודה השחקן לשעבר , הנשוי זה 
שלושים שנה לאותה אישה . " כולם סבורים שהסרטים האלה עוסקים בחיי שלי . 
הם לא " . מה עושה וודי אלן , הניו - יורקי המתוחכם , בשטח האויב בלוס 
אנגלס ? " אם הוא שוב יתחיל לדבר על זה שניו - יורק היא המרכז התרבותי 
של העולם ושלוס אנגלס היא מדבר שממה " , הוא אומר בסרט לאישתו , במהלך ההכנות 
לארוחת ערב עם כמה מחבריהם , " אני תוקע לו אצבע בעין " . לבמאי , התוקע 
אצבע לעינם של הצופים , אין על כך כל תשובה משעשעת . משסיים לכתוב את התסריט 
( עם רוגר סיימון ) ושוחח עם הנהלת דיסני על אפשרויות הליהוק , עלה בין 
השאר שמו של וודי אלן . מזורסקי לא הכיר את אלן . הוא שלח לו את התסריט 
ביום ששי , וודי קרא אותו בשבת , סוכנו התקשר ביום שני ואמר : וודי רוצה 
לעשות את זה . הנה מספר הטלפון , צלצל אליו . מזורסקי צילצל , טס לניו - 
יורק , שוחח עם הגאון הקולנועי , סיכם אתו שבט מידלר תהיה אישה אידיאלית , 
והסרט יצא לדרך . אחד מתנאי העסקה היה , שוודי אלן לא ייאלץ לעבוד בלוס 
אנגלס . הוא צילם פה רק שני שוטים . הראשון בוצע על אחת מגבעות הוליווד , 
והשני צולם בכניסה ל"בוורלי סנטר . שלושה ימי עבודה . כל צילומי הפנים 
בוצעו בקניון דומה בסטמפורד , קונטיקט . לא במקרה נראה וודי אלן , בקק 
ובמשקפי שמש אופנתיים , כמעט כמו בבית . מי יודע ? אולי זה לא מצחיק רק 
בלוס אנגלס עצמה , ועל מרקעי ניו - יורק , לונדון ותל - אביב זה יהיה נורא 
מצחיק . 
