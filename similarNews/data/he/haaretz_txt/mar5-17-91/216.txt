עו"ד עזיז שחאדה המנוח , שהיה מהמתונים בקרב האישים הפלשתינים בשטחים , 
הגדיר פעם את תוכנית אלון כ"גרועה בהרבה מתוכנית האוטונומיה של הליכוד " , 
והוסיף : " הישראלים המאמינים כי נקבל אותה הם אוטיסטים " . לאבא אבן מיוחסת 
האימרה שבמפלגת העבודה יודעים מזה זמן רב כי תוכנית אלון היא בר - מינן , 
אך מאחר שלמפלגה באה בימים אין כוח הגברא הדרוש כדי להביא לאוויר העולם 
ולד חדש , היא ממשיכה להחזיק בעובר מת . אפשר לחלק את התומכים בתוכנית זו , 
אשר מעולם לא קיבלה גושפנקא מפלגתית , לשתי קבוצות : האחת , זו השומרת 
אמונים להוגה התוכנית , יגאל אלון ; והשנייה , זו אשר מאז ומתמיד אהבה 
לשחק שחמט עם עצמה , תוך התעלמות מוחלטת ממהלכיו של השחקן היושב ממול . 
עתה , משהשתחררנו מהחדר האטום , דומני שהגיעה העת לנסות לשכנע את תומכי 
התוכנית , החוזרים ומעלים אותה גם עתה על נס , להשתחרר מאטימותם רבת השנים 
ומחוסר האונות שאליו נקלעה מפלגתם . אם נבדוק את עיקרי תוכנית אלון , ניווכח 
עד כמה צדק עזיז שחאדה המנוח בקביעתו , כי מבחינת הפלשתינאים היא גרועה 
יותר מתוכנית האוטונומיה : רצועת עזה תסופח לישראל , וימשיכו להתגורר בה 
אך ורק תושביה המקוריים . כל אלה שהתגוררו שם לאחר 8491 , כ002 אלף במספר , 
ישוכנו בגדה או באל - עריש . נהר הירדן יהיה קו הגבול של ישראל עם ממלכת 
ירדן . רצועה ברוחב של 0151 ק"ם לאורך בקעת הירדן תסופח לישראל . כביש 
ירושלים - ים המלח וכביש לטרון - בית חורון יהיו בידי ישראל . כל מדבר יהודה 
וכל החלקים הבלתי מיושבים של הר חברון יהיו אף הם בידי ישראל . ירושלים 
תהיה מאוחדת בריבונות ישראלית . לפלשתינאים יישארו שתי מובלעות במעמד אוטונומי , 
האחת בשומרון והשנייה באזור בית לחם . הפלשתיני תושב השטחים ישאל , ובצדק : 
הליכוד מציע לי , בהתאם להסכמי קמף דיוויד , אוטונומיה מלאה בכל השטחים 
לתקופה של חמש שנים , ולאחר מכן ייקבע מעמדם הסופי של השטחים . לאחר תקופה 
זו יש סיכוי אף ליותר מכך . מפלגת העבודה , לעומת זאת , מציעה לי תוכנית 
שלפיה עלי לוותר לתמיד על רצועת עזה , על בקעת הירדן , על מדבר יהודה 
וכמובן על ירושלים . ישראל תשלוט בכביש ירושלים - ים המלח העובר בלב הגדה , 
ועל כביש לטרון - בית חורון . נוסף על כך עלי לקלוט 002 אלף מתושבי הרצועה . 
כל שיישאר בידי הוא שתי מובלעות במעמד אוטונומי , לא מדינה חלילה , כ%04 
מכלל השטחים שאנו תובעים וזאת כאמור כהסדר קבוע , ללא שום סיכוי לשינוי 
בעתיד . עלי לצאת מדעתי , אומר תושב השטחים , כדי להסכים ולקבל תוכנית 
זו , או להעדיפה על פני תוכנית האוטונומיה . ומאחר שדעתי עדיין לא נטרפה 
עלי , לא נותר לי אלא לזעוק בקול גדול : לא עוד " סירסנוך , יא מוחמד " , 
כדברי השיר מתקופת הפלמ"ח . כמי שהכיר ועדיין מוקיר את יגאל אלון ואת גישתו 
לבעיה הערבית , אין בלבי ספק כי לו היה חי עמנו הוא היה הראשון לומר כי 
תוכניתו , שנולדה לפני למעלה מעשרים שנה , אינה ריאלית עוד ואינה מתאימה 
לנסיבות זמננו . חכמינו אמרו : " אין מראין לו לאדם אלא מהרהורי לבו " . 
תוכנית אלון שנהגתה וגובשה בסוף שנות ה06 , ואשר כבר אז לא התקבלה על דעתם 
של ישראלים ופלשתינאים כאחד , הריהי כיום , בהיערכות החדשה של האזור והעולם 
לאחר מלחמת המפרץ , חלום באספמיה שמזמן אבד עליו הכלח . 
