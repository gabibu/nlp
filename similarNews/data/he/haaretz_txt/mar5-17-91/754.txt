עולים מאתיופיה באולפן באשקלון , לא ידעו כיצד מפעילים רשמקול , במסגרת 
שיעורי הנחלת השפה באמצעות האזנה לקלטות בעברית ובאמהרית . כך התברר לצוות 
המורות במרכז ההאזנה , שנפתח באולפן שבמרכז הקהילתי באשקלון , כדי לתגבר 
את שיעורי העברית הרגילים . על הקשיים בהוראת העברית לעולים מאתיופיה מדווח 
בביטאון הפנימי של האגף לחינוך מבוגרים במשרד החינוך . " רוב העולים מאתיופיה 
הם אנלפביתים " , נאמר באחת הרשימות הכלולות בביטאון . " ידע העולם שלהם 
מצומצם ולרובם אין ניסיון קודם בהפעלת מכשירים כגון רשמקולים , המבוססים 
על טכנולוגיה מודרנית . גם אין להם הרגלי למידה במובן המקובל " . מנתונים 
נוספים עולה כי רק עולים אתיופים מעטים , שהשכלתם גבוהה יחסית , לומדים 
בכיתות מעורבות עם עולים מבריה"ם , חרף העובדה שההוראה באולפנים נעשית , 
ברוב המקרים , בעברית בלבד . העולים מאתיופיה נוטים לשנן משפטים וחלקי 
משפטים ולצטטם על - פה , גם אם אין קשר ביניהם , בתשובה לשאלות המורה . 
עובדה זו הכלולה בביטאון , עלתה במסגרת פרויקט ניסויי בקרב קבוצה נבחרת 
של עולים מאתיופיה , במכינה ללימודי עברית ליד אוניברסיטת תל אביב . התלמידים 
התקשו בפענוח טקסטים בעברית , גם בגלל בורות במושגי יסוד ובידע בסיסי בתחומים 
רבים . כשהדוגמאות בטקסטים נלקחו מתחום ההיסטוריה , הן לא היו מוכרות לתלמידים 
מאתיופיה ולא סייעו להם , כפי שהן מסייעות לתלמידים מרקע אחר . הוא הדין 
בנוגע לשמות ארצות , מקומות ואישים ידועים , התורמים לתלמידים אחרים לפענוח 
טקסטים . 
