לונדון ( מיוחד ל"הארץ " ) . חברת ייצור החימוש דלפט אינסטרומנטס שמקום 
מושבה בהולנד הודתה שמכרה לעיראק ציוד שייצרה ברשיון אמריקאי , בלי לקבל 
את האישור הדרוש לכך כותב השבועון לענייני צבא גיינס . בינואר החליט משרד 
החוץ האמריקאי להקפיא את כל היצוא לדלפט , ובכלל זה יצוא מחברת יוז שהרשתה 
לדלפט לייצר ציוד תרמי לראיית לילה . מכירתו של ציוד כזה למדינה שלישית 
טעונה אישור של האמריקאים . הפרשה נתגלתה אחרי שציוד עיראקי לראיית לילה 
נפל לידי בעלות הברית בקרב בחפגי . אולם על - פי גיינס בחפגי נמצא ציוד 
לחיזוק התמונה , ואילו דלפט ייצאה ציוד אינפרא - אדום המבוסס על גילוי האויב 
על סמך החום שמפיקים אנשים וציוד . אולם דלפט הודתה , שציוד לראיית לילה 
נמכר לעיראק בנובמבר 98 ובאפריל 09 על - ידי החברה - בת הבלגית שלה , או - 
איי - פי אינסטרובל . זו קיבלה את רשיונות היצוא מממשלת בלגיה , אך לא 
קיבלה את האישור האמריקאי הדרוש ליצוא כזה . בינתיים טענה החברה שכמה מעובדיה 
הבכירים פעלו בניגוד להוראות קבע מחייבות . 
