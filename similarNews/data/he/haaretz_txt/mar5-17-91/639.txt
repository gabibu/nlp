סטלה טרנופולסקי , בת 61 , בתם היחידה של נגן סקסופון וזמרת מקייב , חלמה 
בשנים האחרונות להיות רופאה . היום , ארבעה חודשים מאז עלתה עם הוריה ארצה 
ומאז נקלטה בכיתה י"א בתיכון " הראשונים " בהרצליה , עדיין דבקה טרנופולסקי 
בחלומה , גם אם תעודת הבגרות מתרחקת והולכת ממנה . השבוע הביעה באוזני 
חששות כבדים מכישלון בבחינות הבגרות בספרות ובלשון עברית , בתולדות עם ישראל 
ובכימיה . טרנופולסקי אינה העולה היחידה הצפויה לכישלון חלקי בבחינות הבגרות 
בגין הפערים בשפה ובחומר הלימוד . בשיחה אתה ועם קבוצת עולים מבריה"ם הביעו 
כמעט כולם חששות דומים . שר החינוך אמנם הבטיח בהזדמנויות שונות כי לא ייוותרו 
עולים מחוץ למערכת החינוך , אבל מתברר , לפחות בנוגע לעולים מתבגרים , 
שהקליטה הפיסית אינה הכל . לטרנופולסקי ולחבריה ב"הראשונים " , כמו לעולים 
רבים אחרים שנקלטו בכיתות יי"א במערכת החינוך , יאפשרו בתי הספר לגשת לבחינות 
הבגרות והם זוכים לעזרה רבה מצד צוותי ההוראה . אולם לשיעור ניכר מהתלמידים 
העולים לא יאפשרו כלל לגשת לבחינות הבגרות . סמוך לפסח עומדת הרכזת הפדגוגית 
ב"הראשונים " , רבקה קרונגרד , לזמן אליה לשיחה מכאיבה הורים של כשמונה 
מבין 33 העולים שנקלטו בבית הספר . " נבהיר להם שלא כדאי שהילדים יישארו 
בבית הספר שלנו . לגבי תלמידי י"א , נייעץ , בלי לחייב , שהם יעברו למסגרת 
מתאימה . אנחנו כבר מחפשים עבורם בתי ספר . לגבי תלמידי י , ההמלצה תהיה 
יותר חזקה . אנחנו מאוד מתלבטים , כי זה לא לטובת הילדים להישאר כאן " . 
קפמאבינקרונגרד אמנם מדגישה שאין כוונה לזרוק אף אחד מהעולים , כלשונה , 
אבל העובדות מלמדות שכשליש מהתלמידים העולים בבית ספר זה יתבקשו לעזוב . 
הם יופנו לבתי ספר אחרים , כנראה למסלול מקצועי ללא בגרות , ואפשר שלמקצתם 
זו תהיה ראשית הנשירה ממערכת החינוך . משיחות עם מנהלי תיכונים שבהם יש נתיב 
עיוני לבגרות עולה , כי יש בהם שדחו על הסף קבלתם של חלק מהתלמידים העולים . 
אחדים , בעיקר מנהלי בתי ספר מקיפים , ניתבו חלק מהעולים מהנתיב העיוני 
לבגרות לנתיב המקצועי לבגרות , או לנתיבים מקצועיים ללא בגרות . גם ההיפך 
קורה . מנהלים מנתבים עולים , בעיקר את המצטיינים שבהם , מהנתיב הטכנולוגי 
לבגרות לנתיב העיוני , נוכח הפערים העצומים בחומר הלימוד במקצועות הטכנולוגיים . 
תלמידים אלה ילמדו לקראת בחינות בגרות במקצועות הריאליים . רק מנהלים מעטים 
יאפשרו לכל התלמידים העולים לגשת לבחינות הבגרות במקצועות שבהם בחרו מלכתחילה . 
חלק מהמנהלים , בעיקר בבתי ספר אליטיסטיים , ייפטרו מעולים המתקשים בלימודים , 
משום החשש שאי הצלחתם בבחינות הבגרות תוריד את הציון הממוצע בבגרות של כל 
בית הספר . מחקר שממצאיו פורסמו ב6791 , באוניברסיטת בר אילן , אחרי גל 
העלייה מבריה"ם בשנות השבעים , מאיר את שאלת הנשירה של תלמידים עולים ממערכת 
החינוך . מחקר המעקב שנמשך ארבע שנים נעשה בידי ציל סולומון , לשם עבודה 
לתואר שני . התברר כי מבין 23 תלמידים עולים , שיותר ממחציתם מבריה"ם , 
שהתקבלו ללימודים בתיכון מקיף א באשדוד , רק 12 סיימו כיתה י"ב . כלומר , 
כ%4 . 43 נשרו ממערכת החינוך . רק % 03 מילדי העולים , גילאי 4171 , שהגיעו 
לאשדוד בראשית שנות ה07 , היו במסגרת לימודים סדירה בעל - יסודיים ( לעומת 
% 06 מילדי האוכלוסייה הישראלית בעיר ) . קפמאלידשיעור ניכר מאוכלוסיית העולים 
באשדוד היתה מבריה"ם ובעיקר מגרוזיה . עוד נמצא , כי שיעור הנשירה הגבוה 
ביותר של תלמידים עולים היה בקרב גילאי 61 . מנהלת מרכז המידע במכון סאלד , 
שושנה לנגרמן , אומרת כי בשלב זה אין ממצאים חדשים של מחקרים על ממדי הנשירה 
של תלמידים עולים מבריה"ם ממערכת החינוך . מנהלים שקלטו בשנה האחרונה תלמידים 
מבריה"ם מספרים על אכזבה , ולעתים אף על תדהמה , בגין פערי הידע של רבים 
מהעולים , גם במקצועות הריאליים . מנהל אחד דיבר על התנפצות המיתוס של 
הצטיינות במדעים בקרב התלמידים מבריה"ם . ץ מנהל אחר הביע תסכול מהאטיות 
ומהקושי של העולים , גם אלה שהצטיינו בלימודים בבריה"ם , להדביק את הפערים , 
אפילו במינוח במקצועות הריאליים . הרכזת הפדגוגית ב"הראשונים " מודה : 
" היינו בלתי סלקטיוויים לחלוטין בקליטת התלמידים מבריה"ם . יש במערכת 
החינוך בעיה אדירה של הכוון תלמידים עולים . בא עולה עם תעודה ברוסית , 
מתרגמים אותה בעירייה , אבל אין מי שמשקלל את הערכים של התעודות . מי 
יכול להעריך אם ציון גבוה של בית ספר א בבריה"ם שווה - ערך לציון מקביל של 
בית ספר ב שם ? ! אנחנו רואים תלמידים שהציונים בתעודותיהם דומים , עם 
פערים משמעותיים בהישגים , שמתבררים אחרי קליטתם אצלנו . בעיה אחרת : 
הרבה מהם באים בלי תעודות , עם כל מיני סיפורים . בהתחלה אמרתי : יכול 
להיות שבגלל המשטר ברוסיה לא נתנו להם להוציא תעודות . לאט לאט הבנתי , 
שמי שבא בלי תעודה יש לו סיבה טובה לבוא בלעדיה . קפמאבין " התבשלנו תקופה 
מסוימת במיץ של עצמנו . אחר כך התחלנו להביא לכאן נציגים של מכון הדסה בירושלים , 
כדי שיערכו לעולים מבחני כישורים . תוצאות המבחנים חסויות ומועברות רק 
ליועצת . גילינו שהגיעו אלינו תלמידים שאינם יכולים לעמוד בדרישות בית הספר 
ומומלץ להעבירם למסלול מקצועי עם בגרות , או למסלולים מקצועיים בלי בגרות " . 
ב"הראשונים " , ובתיכונים רבים אחרים , עושים צוותי ההוראה וההנהלה מאמצים 
לסייע לנערים העולים , ולא רק בלימודים אלא גם במישור החברתי . . גם 
משרד החינוך יוצא מגדרו להקל עליהם . מאפשרים להם להיבחן בכתב או בעל 
פה , בבחינות בגרות מיוחדות לעולים . בימים אלה שוקדים על תרגום בחינות 
בגרות רגילות לרוסית בחלק מהמקצועות ( בעיקר בריאליים ) . הבחינות לעולים 
במקצועות ההומניסטיים כוללים פרקים מצומצמים יחסית , בחומר הנלמד . בבתי 
הספר יש מודעות למצוקה הכלכלית הקשה של התלמידים מבריה"ם . רובם או כולם 
מממנים רכישת ספרי לימוד לעולים , לא כל שכן פעילויות חברתיות אחרות הנעשות 
מטעם בית הספר . ועדי ההורים מממנים בחלק מהמקרים , כמו ב"הראשונים " , 
רכישת חולצות לתלבושת האחידה . השבוע שאלה קרונגרד את אחת התלמידות מבריה"ם , 
המתגוררת בשכונת שיקום בהרצליה , אם היא מכירה עולים חדשים הרעבים ללחם . 
" היא הביטה בי ולא הגיבה " , אומרת הרכזת הפדגוגית . קבוצת העולים ב"הראשונים " 
סיפרה לי שאין להם כסף לקנות אפילו גלידה בקיוסק של בית הספר . רבים מהם 
עובדים אחר - הצהריים , ואף בלילות , בעבודות שחורות . הוריהם אינם עובדים , 
או שרק אחד מהם עובד ומשתכר כאלף שקל בחודש . התשלום הגבוה של שכר הדירה 
מכלה את כל מענק הקליטה החודשי שמקבלים ההורים . בתחנה המרכזית בהרצליה 
מתמודדים תלמידים מבריה"ם על משרות בניקוי אוטובוסים . כל המשרות תפוסות . 
טרנופולסקי עובדת מדי יום אחר - הצהריים במשתלה ובערבים כשמרטף . אביה 
עובד כמחלק בלוני גז לבישול לצרכנים . אמה טרם מצאה עבודה . תלמיד אחד 
סיפר שהוא עובד פעמיים בשבוע , משש בערב עד חצות , בשטיפת כלים במסעדת 
" קוזה נוסטרה " בהרצליה . אחיו ואביו ( רופא הלומד בקורס רענון לרופאים ) 
מתחלקים עמו במשרה זו בשאר ימות השבוע . התשלום לשעה : 5 . 6 שקלים . 
יחד משתכרים השלושה 032 שקל בשבוע . אבל יש בונוס : כל אחד מהם אוכל ארוחה 
חינם בימי העבודה במסעדה והם אף מביאים הביתה אוכל שהבעלים נותנים להם במתנה . 
נוכח הקשיים האלה , אין פלא שכשליש מהעולים שנקלטו ב"הראשונים " עלולים 
לנשור ממנו , ואולי ממסגרת הלימודים בכלל . הגרעין החזק של התלמידים , 
ובתוכם טרנופולסקי וקבוצת העולים שאתה שוחחתי , ימשיכו להיאבק . הם לא 
איבדו את ההומור וחלקם מקבלים את הקשיים ברוח טובה . בית הספר שלהם הלך 
לקראתם ואיפשר להם ללמוד לבגרות ברוסית ספרות ולשון רוסית ברמה מוגברת 
של 5 יחידות ( הלימודים במקצוע זה לבגרות הונהגו בתיכונים נוספים ) . 
בשאר המקצועות הם זוכים לעזרה אחרי שעות הלימודים , ממורי בית הספר הדוברים 
רוסית . הצוות ב"הראשונים " , וצוותי הוראה בכל התיכונים שקלטו קבוצות גדולות 
של עולים , חרדים בנוגע לסיכוייהם להצליח בבחינות הבגרות . " הם עוברים 
משבר נורא " , אומרת קרונגרד . " ילד שלמד בבריה"ם 11 שנה ובעצם סיים כמעט 
את הלימודים ( שם לומדים 11 כיתות ונבחנים בחינות בגרות ) צריך ללמוד כאן 
עוד שנתיים כדי להגיע לבגרות " . במלים אחרות : תלמידים מבריה"ם , גם המצטיינים 
שבהם , נאלצים לרדת כיתה ולפעמים שתי כיתות כדי להשלים את החסר . באחד 
התיכונים באזור המרכז משבץ המנהל עולים שלמדו בבריה"ם בכיתה י"א בכיתות י 
בבית ספרו . השנה הראשונה מוקדשת בעיקר ללימוד עברית בסיסית ורק בכיתות 
י"אי"ב מתחילים להתמודד עם החומר לבגרות . " אני לא מאמינה " , אומרת הרכזת 
הפדגוגית ב"הראשונים " , " שילד מבריה"ם שהגיע בספטמבר לכיתה י"ב בתיכון 
ישראלי יוכל לסגור את הפערים ולעמוד בכל בחינות הבגרות " . קפמאבינב"הראשונים " 
נפתחו קבוצות בשלוש רמות ידע באנגלית , לעולים . כאן מודעים לכך שבחינת 
בגרות במקצוע זה היא תנאי - קבלה נחרץ לאוניברסיטה . " יש לנו תלמידים 
שלא למדו בכלל אנגלית בבריה"ם , או למדו כך שבקושי הם מכירים את האי - בי - 
סי " , אומרת קרונגרד . אחת המורות עובדת עם קבוצה של שמונה תלמידים כאלה . 
חוץ ממנה , יש מורה שמלמדת את יתר העולים אנגלית . לרוב ידיעות ברמה בינונית . 
" תלמידי י"א מבריה"ם מגיעים אלינו עם רמת ידע באנגלית המקבילה לתחילת כיתה 
ט אצלנו . אבל יש גם קבוצת תלמידים מצטיינים באנגלית מבריה"ם , שלומדת 
בכיתות - אם רגילות . רובם מהערים הגדולות " . הרכזת הפדגוגית חושפת עוד 
פן בקליטת התלמידים העולים . " יש פער גדול בידע בין התלמידים ממערב ברית 
המועצות לבין אלה הבאים ממזרחה . המערביים דומים יותר לילדים שלנו , האחרים 
דומים לילדים ישראלים שלומדים במסלול מקצועי ללא בגרות " . את ההבחנה הדקה 
בין העולים האשכנזים לעולים המזרחיים ( מגרוזיה , מטשקנט או מאוזבקיסטן ) 
עושים בבתי ספר רבים . היא אינה נחלת הישראלים בלבד . " גם בקרב העולים 
יש בדלנות , אם כי לא כל כך בולטת " , אומרת קרונגרד . " הם מתבדלים בתת - 
קבוצות ובקליקות , על רקע המקום שבו הם גרים היום , סוג השכנים שלהם ומועד 
בואם ארצה " . קרונגרד מודה שהתלמידים הישראלים בבית ספרה , חלקם מהרצליה 
פיתוח ומהרצליה הצעירה , אינם קולטים חברתית את רוב התלמידים מבריה"ם . 
גם העולים מסתגרים , לדבריה . הם נמנעים מלהתארח אצל הישראלים , מחשש 
שיידרשו לאירוח גומלין בבתיהם הדלים . 
