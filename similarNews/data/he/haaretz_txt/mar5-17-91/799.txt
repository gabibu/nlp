באיזו מידה רשאי בית משפט להתערב בהסכם פוליטי ? שאלה זאת , הנוגעת לאושיותיו 
של המשטר הדמוקרטי , נדונה בהרחבה בפסק הדין שביטל את הוויתור על החובות 
הכספיים של סיעת מודעי לליכוד בהסכם שנחתם ביניהם . פסק הדין , המשתרע 
על 481 עמודים , שיא בפני עצמו בתולדות המשפט הישראלי , חושף את האסכולות 
המשפטיות העיקריות בבית המשפט העליון הנוגעות לסוגיה , כפי שהן מתבטאות 
בעמדת השופט מנחם אלון מול עמדת השופט אהרן ברק . השופט אלון מייצג את הגישה 
השמרנית , מבית מדרשו של השופט אלפרד ויתקון , המבקשת לבלום , ככל האפשר , 
פניות אל בית המשפט לפתרון בעיות פוליטיות . בפסק הדין מונה אלון את הסכנות 
הנשקפות , לדעתו , מריבוי העתירות בנושא זה . ראשית , העומס המיותר על 
בתי המשפט . מאות הסכמים פוליטיים עלולים למצוא את דרכם למערכת השיפוטית , 
ולפגוע בתפקודה . שנית , סכנת " פוליטיזציה " של השיפוט . כל הכרעה 
של בג"ץ יש לה השפעה גדולה ומיידית על הרכב השלטון ועל הליכי הקמתו . מצב 
זה עלול לפגוע באמונו של הציבור באובייקטיוויות השיפוטית . שלישית , שכר 
הבירור המשפטי של שאלה שבה משמשים בערבוביה עניין משפטי טהור ועניין פוליטי , 
עלול לצאת בהפסדו של מתן " הכשר " לעניין הפוליטי . כלומר , אם השאלה 
הפוליטית שנכללה בעתירה ראויה לביקורת ציבורית , בגלל חוסר הגינות מוסרית , 
חברתית ופוליטית , ובית המשפט דחה את העתירה כולה מנימוקים משפטיים , 
עלולה להשתמע מכך המסקנה המוטעית , כי הנושא כולו עבר את הביקורת השיפוטית 
וקיבל הכשר . ולבסוף , פיקוח צמוד של הרשות השופטת , באמצעות צווים 
ופסקי דין , על הקמתו והרכבתו של השלטון הפוליטי , עלול , לדעת אלון , 
לפגוע בחוסנו של שלטון זה ובמעמדו . " יצירתה ותיקונה של התרבות הפוליטית 
צריך שתהא בראש ובראשונה בידי הכוחות הפוליטיים עצמם " , כותב אלון . " פעילותה 
של הרשות הציבורית היא אכן בתחום המשפט הציבורי , אבל הפיקוח על פעילות 
זו והשיפוט עליה הם , בראש ובראשונה , בתחום משפט הציבור , שיבקר את הרשות 
הפוליטית , יביע אי - אמונו בה בשעת הצורך , וידון אותה , בבוא יום דין 
הבחירות , לפי מעשיה והתנהגותה " . השופט ברק דוגל בגישה שונה לחלוטין . 
בפסק הדין באה גישתו לידי ביטוי בדברי תשובתו להבחנה שעושה אלון בין משפט 
ציבורי לבין משפט הציבור . ברק דוחה הבחנה זו , וכותב כי " דמוקרטיה אמיתית 
מחייבת הפעלתו של משפט הציבור והמשפט הציבורי גם יחד . משפט הציבור בלא 
משפט ציבורי פוגע בשלטון החוק ובזכויות אדם . משפט ציבורי בלא משפט הציבור 
פוגע בשלטון הרוב . אלה כאלה פוגעים אפוא בדמוקרטיה " . ברק דוחה גם אתקפמאלידהחשש 
מפני " הצפת " בג"ץ בעתירות ציבוריות . על כל פנים , הטיפול בהצפה אינו 
בנעילת שערים בפני העותר הציבורי אלא בבחירה שקולה בין עתירות ראויות לבין 
עתירות שאינן ראויות . ברק אינו רואה מקום לחשש מפני פוליטיזציה של השפיטה . 
" מדרכה של שפיטה שהיא עוסקת בבעיות החיים , ואלה טעונות לעתים קרובות 
מטען פוליטי . מיהו יהודי , גיוס בחורי ישיבה , התנחלויות באזורי יהודה , 
שומרון ועזה , הפגנות בעד ונגד מהלכים מדיניים אלה ורבים אחרים הם עניינים 
הנידונים כעניין שבשגרה בפני בית המשפט , חרף המטען הפוליטי שלהם . כוחו 
של בית המשפט לנתק עצמו מהפוליטיקה אינו בדחייתה על הסף של עתירה שיש לה 
היבט פוליטי . ניתוקו של בית המשפט מהפוליטיקה מתבצע על - ידי כך שאמות 
המידה אשר בית המשפט מפעילן הן אמות מידה משפטיות ולא פוליטיות " , כותב 
ברק . אשר לטענת אלון כי דחיית עתירה עלולה להתפרש בעיני הציבור כמתן הכשר 
לפעילות השלטונית , ברק כותב כי קו מחשבה זה מתבסס על חוסר אמון בתבונתו 
של הציבור , שאינו יכול להבחין בין הכרעה שיפוטית באשר לחוקיות הפעולה לבין 
הכרעה פוליטית באשר לתבונתה . " אסור שטיעונים של הכשר ישפיעו על פעילותנו 
השיפוטית , שכן סופם אובדן כל אמת - מידה משפטית להכרעותינו " , סבור ברק . 
גם את טענת הפגיעה בחוסנה של הרשות הפוליטית ובמעמדה דוחה ברק . " כוחו 
של השלטון ומעמדו הראוי בעיני הציבור חייבים להתבסס על חוקיות פעולותיו . 
אין בונים אמון על אדני הפרת החוק . תרבות פוליטית שאינה מעוגנת בשלטון 
החוק אינה ראויה לטיפוח . כוחו של השלטון בחוקיות פעולותיו . הגברת הפיקוח 
השיפוטי סופה חיזוק השלטון ולא החלשתו " , גורס ברק . אף כי שני השופטים , 
ועמם גם השופט גולדברג , הגיעו לאותן מסקנות משפטיות בכל הנוגע להסכם הפוליטי 
בין סיעת מודעי לבין הליכוד , פעורה ביניהם תהום בעניין תפיסות היסוד של 
השיפוט . וזו תמצית גישתו של אלון לשאלה האם בית המשפט צריך לדון בהסכם 
פוליטי : " הסכם פו - ליטי שפיט הוא , אך לעניין הנושאים הפוליטיים המובהקים 
שבו , אמות המידה של סבירות , הגינות ותום לב אינן מיושמות , בדרך כלל , 
כקני מידה משפטיים . אמרתי בדרך כלל , כי כשופט אין זה מן הראוי לנעול 
את הדלת לחלוטין , ומי יודע מה ילד יום בתחום התרבות הפוליטית " . ועוד 
הוא כותב : " נדון בתוקפו של ההסכם הפוליטי , בחוקיותו ובשמירתו על יסודות 
בסיסיים וברורים של תקנת הציבור כגון אי - מסירת שלטון תמורת הנאה כספית , 
אך לא נדון בסבירותו , בהגינותו ובתום לבו , שהן שאלות פוליטיות מובהקות , 
ובדרך כלל , שומר נפשו השיפוטית ירחק מהן " . קפמאבינלעומתו דוגל ברק בזכותו 
המלאה של בית המשפט להתערב בהסכמים פוליטיים : " ההסכם הפוליטי הוא שפיט . 
קיימים לגביו דין ודיין . הדין הוא המשפט הציבורי . הדיין הוא בית המשפט 
הגבוה לצדק " . לדעת ברק , הבעיה העיקרית אינה בעצם שפיטותם של ההסכמים 
הפוליטיים וכפיפותם למשפט הציבורי , אלא בגזירת אותם כללים מעקרונות היסוד 
אשר יתאימו לאופיים המיוחד של ההסכמים הפוליטיים . כך , למשל , מתעוררת 
שאלת ההשתחררות מהסכם פוליטי . השתחררות מחוזה , על - פי המשפט הפרטי , 
מוגבלת . לעומת זאת , בחוזה בין השלטון לבין אזרח , רשאי השלטון להשתחרר 
מהחוזה אם " צרכים חיוניים " מחייבים זאת . ומה בנוגע להסכם פוליטי ? 
לדעת ברק , העיקרון הקובע בעניין זה הוא עקרון הסבירות . כלומר , אם , 
בנסיבות העניין , סביר שלא לקיים את ההסכם הפוליטי , רשאי צד להשתחרר 
ממנו . ברק מוסיף כי כוחו המחייב של ההסכם הפוליטי נשען על תקנת הציבור . 
לפיכך , הסכם פוליטי שתוכנו נוגד את תקנת הציבור בטל . כך , למשל , 
הסכם קואליציוני שבו הובטחה תמיכתה של סיעה פרלמנטרית בממשלה תמורת הבטחה 
שלא לבצע חקירה משטרתית בעניין פלוני , או שלא להעמיד לדין חשוד אלמוני , 
או לתת חנינה לשפוט פלמוני , הינו הסכם הנוגד את תקנת הציבור , ועל כן 
בטל . הפולמוס החריף בין אלון לברק בפסק הדין עובר , לעתים , לעקיצות 
הדדיות . כך , למשל , מתייחס אלון לדברי ברק כי " כוכב הצפון המדריך 
אותנו הוא המשפט " וכי נאמנותנו למשפט היא התשובה לכל טיעון של פוליטיזציה " , 
ועונה : " אשרי השופט שזוכה לעמוד בכל אלה . אבל , חכמינו בחוכמתם לימדונו 
שלא ניתנה תורה למלאכי השרת . . . ומכוחה של אמת גדולה זו ראוי לומר כי 
לא ניתן השיפוט למלאכי השרת . אני , הדל שבשופטי ישראל , מודה ומתוודה 
שכבשר ודם , איני נמנה על מלאכי צבא קפמאלידמרום , ובכל יום תפילת שחר 
בפי : אל תביאני לידי ניסיון . . . שופטים מתאמצים ומשתדלים שכוכב הצפון 
ידריך אותם , אבל יש שהוא נצפן מהם , ומן הראוי שלא ישקיעו עצמם בנושאים , 
כגון עניינים פוליטיים מובהקים , שבהם מאמציהם עשויים , חס ושלום , שלא 
לשאת פרי " . וכאשר ניגש ברק לבחון את עמדת אלון הוא כותב : " כבודו 
של חברי מחייב אותי להשיב לדבריו , ולהבהיר את הדרוש הבהרה . שאם באלון 
נפלה שלהבת , מה יעשו אזובי קיר " . על דברי תשובתו של אלון לביקורתו של 
ברק , שבהם הצביע שוב ושוב על הפער הגדול בין עמדותיהם , מגיב ברק בציטוט 
מדבריו של השופט כהן , שהגיב על דברי ביקורת חריפים של עמיתו : " אחרי 
שכתבתי את הדברים האלה הגיעני פסק דינו החדש של חברי הנכבד , השופט ברנזון . 
אם אין אני שותף לדעתו בעניין שלפנינו , שותף אני לצערו על הפער בין גישותינו 
השונות ; אלא מתנחם אני בכך כי שוני זה אף הוא אחד מסימני ההיכר של אי - 
תלות השופט ועצמאותו . . . בין כה וכה ניגש כל שופט לתפקיד השפיטה גישה 
אינדיווידואלית , והדברים האמורים מכס בית המשפט העליון יכולים רק לשמש 
הנחיה והארה בדרכיו שלו : מוטב שימצא כל אחד הנחיה והארה כמידתו וכנטייתו 
שלו , ולא יהיו שופטי ישראל כגדוד חיילים הצועדים בסך לפי פקודה אחת " . 
