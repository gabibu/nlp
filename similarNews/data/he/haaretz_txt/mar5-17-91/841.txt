מוסקווה ( מיוחד ל"הארץ " ) . נציגי הארגון הכלכלי של ארצות הגוש הקומוניסטי 
לשעבר ( קומקון ) שהתכנסו במוסקווה ביום ו , גם הפעם לא הגיעו לכלל הסכמה 
על אופיו של הארגון הכלכלי החדש האמור לרשת את מקומו של קומקון , ומשום 
כך גם לא הודיעו רשמית על חיסול קומקון , שלמעשה חדל לפעול . הארצות המפותחות 
יותר צכוסלובקיה , הונגריה ופולין מעוניינות שבמקום קומקון יקום מוסד 
אירופי לשיתוף פעולה כלכלי , שבו לא ישתתפו מונגוליה , וייטנאם וקובה החברות 
בקומקון . השר ההונגרי לשיתוף פעולה כלכלי בילה קאדאר אמר כי היקף הקשרים 
הכלכלים עם הארצות שמחוץ לארופה אינו מצדיק את מאמצי התיאום אתן . לאות מחאה 
נעדרו נציגי וייטנאם , מונגוליה וקובה מהכינוס במוסקווה . טרם יושבו גם 
חילוקי הדעות בין בריה"ם מכאן ובין הונגריה פולין וצכוסלובקיה מכאן . מדינות 
אלו מעוניינות במוסד תיאום הרבה יותר רופף מכפי שהסובייטים שואפים אליו . 
הוחלט למסור למומחים את ליבון העניינים שבמחלוקת ולכנס מושב נוסף של קומקון 
במחצית השנייה של אפריל , גם הפעם בדרג שרי כלכלה . חיסול קומקון יובא 
לאישור רק לאחר מכן במושב בדרג ראשי ממשלה . 
