זוהרה היא בת למשפחה ירושלמית ותיקה , שאחד מאנשיה שימש במשרה רמה בחצר 
המלוכה ההאשמית בעמאן . זוהרה , שהתגוררה בכוויית יותר מעשר שנים עם בעלה , 
איש עסקים , ושתי בנותיה , נאלצה לברוח עם משפחתה לעמאן כשפרצה המלחמה , 
כשהיא מותירה אחריה את כל רכושה . גם כיום אין היא מעזה לשוב לכוויית . 
לגבי דידה היה זה ערפאת שדן אותה , ועוד 053 אלף פלשתינאים המתגוררים שנים 
רבות בכוויית , לגלת ולפשיטת רגל , וגרם להם להיות שנואים על שכניהם , 
כולל הכווייתים ומדינות ערביות נוספות . זוהרה איננה מעזה לתת פומבי לטענותיה , 
מחשש שאנשי מנגנון הביטחון המיוחד של ערפאת , כוח 71 , יטפלו בה . אנשים 
אלה שולטים במחנה אל - וחדאת . הם נמצאים כמעט בכל מקום וידועים באכזריותם , 
וגורמי הביטחון הירדניים נמנעים מלהתערב במבצעיהם . זוהי , כנראה , 
הסיבה לשקט הנמשך באש"ף לאחר המלחמה . עד כה לא העז איש מהפלשתינאים להתייצב 
נגד ערפאת , שגרם נזק רב לבני עמו בתמיכתו העקבית בעיראק , מאז הפלישה 
לכוויית ועד היום . אין ספק שיש חברים בהנהגת הארגון , יהיה מעמדם אשר 
יהיה , שלא הסכימו עם ערפאת . ביניהם היו שהעירו , בארבע עיניים , כי 
ערפאת " מכר את נשמת הארגון לעיראק , ובכך המיט אסון על העם הפלשתיני " . 
אולם גם הם לא העזו להרים את קולם במשך חודשים ארוכים , מחשש לנחת זרועו 
של המנגנון המיוחד . איש גם אינו מעז לתבוע את כינוס המועצה הפלשתינית , 
לדיון המתבקש שלאחר המלחמה . הכל מחכים לאור ירוק מחמאם אל - שאט בתוניס . 
לא רק בארגון הפתח שבראשות ערפאת שולט הטרור , אלא גם בשני הארגונים האחרים 
השותפים לאש"ף , החזית העממית בראשות ד"ר גורג חבש והחזית הדמוקרטית בראשות 
נאיף חוואתמה . אלה הם פני הדברים מאז ייסדו המדינות הערביות , ובראשן 
מצרים , את אש"ף ב4691 . הארגון יישם את שלטון האימה גם ביחסיו עם העולם 
הערבי . אמירי הנפט , לרבות בכוויית ובסעודיה , נהגו לשלם לאש"ף דמי 
חסות או דמי כופר . סגן ראש הממשלה ושר ההגנה הסורי , מוסטפה טלאס , נתן 
השבוע פומבי למה שמנהיגים ערביים יודעים היטב : אש"ף בראשות ערפאת עסק 
בחתרנות ובהצתת אש הריב והמדון נגד כל המשטרים הערביים בפרקי זמן שונים . 
בעולם הערבי נהגו להתייחס לאש"ף כאל " גולם שקם על יוצרו " . אולם בדרך 
כלל הצליח ערפאת להציל את עורו , בזכות מעשי המרמה , הטרור והחלפת נאמנויות . 
עד לפני הופעת תנועת חמאס הצליח ערפאת לקיים שליטה על ריכוזי הפלשתינאים 
בעולם הערבי . שיטת הטרור פעלה במיוחד בגדה וברצועה מאז ראשית שנות השבעים , 
כאשר בבחירות הראשונות שנחשבו לדמוקרטיות הודחו ראשי הערים בני המשפחות 
המכובדות , ולשלטון הועלו " פרחחי אש"ף " כפי שכונו אז . צריך לזכור שכוח 
ההישרדות של ערפאת בתוך הנהגת אש"ף התחזק לאין שיעור . ככלות הכל , הנהגת 
הארגון היום מאוישת ( להוציא את חבש וחוואתמה ) באנשי ליגה ב , במיוחד 
לאחר חיסולם של אבו - גיהאד , אבו - איאד ואבו - אל - הול . ערפאת אינו 
חושש מיריבות פנימית , ואינו מתייחס ברצינות לציפיות הקיימות במערב , כי 
מתוך אש"ף תצא דרישה להדחתו . מי שמתעמק בכך יכול למצוא דמיון רב בין ערפאת 
לסדאם חוסיין . נשיא מצרים , חוסני מובארק , שתיאר השבוע את תכונותיו 
האישיות של סדאם חוסיין , כאילו חזר על הדרך שבה תיארו שני מנהיגים מצרים 
אחרים אנואר סאדאת לפני עשר שנים ומוסטפה טלאס השבוע את אופיו של ערפאת . 
גם השימוש במטרות אזרחיות כמפקדות צבאיות והכנסת ארטילריה לבתי - ספר , 
בתי חולים ומתקנים אזרחיים אחרים בעיראק הוא העתק של שיטות שנקט אש"ף בלבנון . 
דוגמה לכך היה מחנה עין אל - חילווה במבצע של"ג . למרות ששרי החוץ של סוריה , 
מצרים ומדינות המפרץ נמנעו מלהזכיר את אש"ף בהודעה שפירסמו בדמשק , אין 
לראות בכך סוף פסוק . מצרים , הנחשבת באחרונה לפטרון התורן של אש"ף , 
קובעת כי הבעיה הפלשתינית היא " פיקדון על צווארנו " , כלומר האחריות לפתרון 
היא של כל המדינות הערביות . מטבע לשון זו שטבע מובארק עשויה לקבוע את גורלו 
של אש"ף , בתנאי שמצרים ומרבית המדינות הערביות ינהגו בעקביות ולא יחזרו 
בהן , לא יחדשו את תשלום דמי הכופר ולא יחששו משיטות האימה והטרור של ערפאת . 
בכך יסייעו גם לפלשתינאים בגדה וברצועה להשתחרר משלטון האימה של אש"ף , 
ולהשתלב במהלך המדיני המתבקש לאחר מלחמת המפרץ . 
