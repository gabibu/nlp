חת החדרים האטומים , אפשר להציץ אל ליבת הכור שבו עוצבה הגישה הישראלית 
כלפי המשבר במפרץ . הצטבר שם לא מעט חומר נפץ שנוטרל תודות לאיש אחד , 
יצחק שמיר . זה היה ניסיון מעניין ביחסי ממשלה ומטכ"ל . גישת המטכ"ל , 
בשלבים שונים של המלחמה , היתה מקצועית - טכנית : הצבא הציג לדרג הפוליטי 
תוכניות פעולה במערב עיראק , והותיר לו את ההתלבטות בהשלכות המדיניות שיהיו 
להוצאתן אל הפועל . התוכניות נולדו אם כתגובה ללחץ פוליטי פנימי , שנוצר 
כתוצאה מנחיתת טילי הסקאד בישראל , ואם כרצון ליצור אמצעי לחץ על ארצות 
הברית . ככל שמספר המשתתפים בדיונים על תוכניות הפעולה היה גדול יותר , 
כך גברה הסכנה שהן יוגשמו , גם אם מחולליהן לא התכוונו לכך . המצב הזה 
טעון הסבר . היתה עמימות רבה בדרך התפקוד של הצמרת הישראלית ( ממשלה ומטכ"ל ) 
מול המלחמה במפרץ , שנבעה ממצוקתה של ההנהגה שלא ידעה בדיוק מה רצונה , 
ואשר בדיעבד מצאה שיחסה המעורפל להתגרות העיראקית משרת אותה . ככל שהאיום 
העמום של ישראל להגיב בכוח נגד עיראק הוסיף לרחף בשמי האזור , כך נשמר כוח 
המיקוח ( המוגבל ) שלה מול ארצות הברית ומול מדינות ערב , וכך הבטיחה 
הממשלה לעצמה את תמיכת הציבור . המצב המצועף הזה , כשהאינטרס הישראלי לא 
הוגדר , יצר דינמיקה שהיתה עלולה לגלגל את המאורעות אל קצה מסוכן . בתוך 
המטכ"ל התייחסו אנשי המקצוע ברצינות מלאה לתוכניות הפעולה שהתבקשו להציע 
לדרג המדיני . כתוצאה מכך התפתחה מחויבות של קצינים בכירים למבצעי הגמול 
שתיכננו . הזדהויות אלו עם אפשרויות האופציה הצבאית השפיעו , מדי פעם , 
על שר הביטחון . עמיתיו של ארנס בקבינט הבחינו בתנודות בעמדותיו לגבי אפשרות 
הפעלתה של תוכנית צבאית בעיראק ( באחת ההתייעצויות המצומצות בלשכת ראש הממשלה 
הופתע שר הביטחון להיווכח שהוא נותר יחיד בהמלצתו לפעולה צבאית , לאחר שהרמטכ"ל 
שהיה עמו איבד מנחישות עמדתו בעניין זה , כפי שהצטיירה ביום הקודם ) . 
מצד שני , מסלול הפעולה הצבאית התקיים בעצם רק כתכסיס : כדי לשכנע את 
הממשל האמריקאי לפעול בתקיפות נגד משגרי הטילים , כדי להרגיע נצים מבית 
וכדי לצקת אמינות אל תוך העמדה המוצהרת שבדעת ישראל להגיב . האד שבתוכו התנהלו 
הדיונים התעבה כתוצאה מגורם נוסף : עמדותיהם של מקבלי ההחלטות לא היו ענייניות 
לחלוטין ; הן הושפעו באופן ניכר משיקולים אישיים או פוליטיים . כך היו 
הדברים , במידה מוגבלת , בתוך צה"ל . כפי שהצטיירו הדברים בעיני השומעים 
אותם , גישתם היותר תוקפנית של אביהו בן - נון ושל דן שומרון לא היתה משוחררת 
לחלוטין מתפיסתם את דימוים העצמי האחד כמי ששגה בפרשת רמי דותן , והשני 
כמי שנזקפת לחובתו תקופת האינתיפאדה , אם כי בסך הכל עמדת המטכ"ל היתה אחראית . 
שבעתיים נכונה התופעה בדרג המדיני : בישיבות הקבינט דיברו שרים לפרוטוקול 
כדי שיוכלו בבוא היום לצטט מתוכו במרכז הליכוד . הלקח העצוב מדרך קבלת ההחלטות 
בהנהגה הישראלית בתקופת המלחמה הוא שהצופן הפוליטי הסמוי מרעיל את דיוניה . 
אין שום פורום , גם לא ישיבות שרים מצומצמות , שבו נחתכים עניינים לגופם . 
גם כאשר נועדים ראש הממשלה , שר הביטחון ושר החוץ , מושפעות עמדותיהם 
משיקולים זרים : כיצד ייראו איש בעיני רעהו ; האם מי מהם ינצל את הדברים 
הנאמרים בדיון כדי לנגח את עמיתו ; כשאחד מהם אומר כן למה הוא מתכוון . 
יוצא דופן במערכת הפוליטית בעת המשבר במפרץ היה יצחק שמיר . אצלו נבלמו 
המגמות לפעול באופן צבאי ( שנולדו וקיבלו תאוצה כתוצאה מעמימות העמדות המתוארת 
לעיל ) , ואצלו נעשתה ההבחנה בין ההסחה לבין המאמץ העיקרי . ראש הממשלה 
תיפקד כך משום שניחן בביטחון עצמי מוצק , משום שבמצב הנוכחי הוא חף משיקולי 
מה - יאמרו , משום שאינו טורח כל הזמן למצוא חן , ומשום שנטייתו הטבעית 
היא אכן לא לפעול אלא לתת לגל המאורעות לחלוף מעליו . הוא כמו מאמין שמוטב 
באמצעות אי - עשייה לא לעשות שגיאות , גם כאשר קיימת סכנה שהמחדל מזיק , 
מאשר לפעול ואגב כך להסתכן בעשיית טעות . קפמאבנזאופן תפקודה של הממשלה 
במלחמת המפרץ מעורר שאלות לגבי מתכונת ההתבטאויות בעניין האופציה הבלתי קונוונציונלית , 
שעל - פי מקורות זרים עומדת לרשות ישראל . כל העולם ראה ושמע אחדים ממנהיגי 
ישראל , בהם ראש הממשלה והרמטכ"ל , מתבטאים בעניין זה . בתקופת ההמתנה 
שקדמה למלחמה דיבר שמיר יותר מפעם אחת על המכה האיומה שתנחית ישראל על עיראק 
אם זו תעז לתקוף אותה בנשק לא קונוונציונלי , ואילו רב - אלוף שומרון הסלים 
את העמדה הישראלית המכרת , ובמקום לומר שישראל לא תהיה הראשונה נשק גרעיני 
במזרח התיכון , אמר כי היא לא תהיה הראשונה נשק גרעיני . בעת טפטוף טילי 
הסקאד , כאשר מערכת ההתגוננות שנקט צה"ל נועדה בראש וראשונה לספק לציבור 
מחסה מפני חומרים כימיים , דנה העיתונות בחופשיות בפרסומים על האפשרות למימוש 
האופציה הגרעינית של ישראל אם עיראק תשתמש בנשק כימי . לא זו בלבד , אלא 
שריצארד צייני חיווה דעתו בגלוי כי ישראל עשויה להשתמש בנשק לא קונוונציונלי 
במקרה כזה . הרי חומר למחשבה : האם מנהיגים ישראלים לא הפיקו מעצמם קולות 
ורמזים עבים מדי לגבי נכונות המדינה לפעול באופן בלתי מקובל נגד עיראק ? 
האם רטוריקה זו שיקפה את כוונותיה האמיתיות של ההנהגה הישראלית , או שהיתה 
תכסיס בלבד ? האם תמלילים אלה היו סוף ציטוט במחשבה תחילה ? האם מישהו 
הביא בחשבון את הדינמיקה הנוצרת כתוצאה מהפרחת האיום המילולי , ובכללה את 
מחויבותם של ראשי המדינה להצהרותיהם בעניין זה ? האם היה איזה פורום שהחליט 
על כך ? אם היה , האם הוא נקי מרעלת השיקולים הזרים שבה נגועים הדיונים 
האחרים ? מדוע להניח שבתחום רגיש זה נוצר מנגנון , שבודד את תהליך קבלת 
ההחלטות מכללי ההתנהגות המקובלים על אותם אנשים עצמם , כשהם דנים בנושאים 
אחרים ? קפמאבנזהתביעה שתציג ישראל לגיימס בייקר , לגבות מעיראק פיצויים 
על נזקי המלחמה שגרמו טילי הסקאד באזורים א וב , היא רק אחד השפנים שטומן 
בכובע הדיפלומטי צוות בין - משרדי השוקד עתה על ההיערכות לקראת ביקורו של 
מזכיר המדינה . שפן שני : דרישה שתופנה לכל מדינות ערב לפתור את בעיית 
הפליטים הפלשתינים . הדים ראשונים העולים מחדרי הדיונים של הצוות מעוררים 
שאלה , האם העמדה הישראלית מול התנופה המדינית האמריקאית תהיה חכמה או מתחכמת . 
גם לאחר נאומו של הנשיא בוש אתמול , לא צפו בירושלים שכבר בביקור הראשון 
ישלוף בייקר ציפורניים ; אדרבה , ההנחה היתה שהוא יציג דיוקן פתוח , מגשש , 
מגלה הבנה , משחר לשיתוף פעולה . יודעים , עם זאת , שבעקבות הסיור הראשון 
יבואו מהלכים נוספים , ומעריכים שבתוך חודש יניח הממשל האמריקאי על השולחן 
הצעות מוגדרות . בייקר ישמע ממארחיו את הטיעונים הבאים ( בערך ) : מוטב 
שארצות הברית תשתחרר מטעויותיה הקודמות . בעבר הקרוב חתרה לפתור את הסכסוך 
הישראלי - ערבי באמצעות ועידה בין - לאומית , שיתוף אש"ף במשא ומתן , והפעלת 
לחץ על הממשלה עד כדי יצירת נסיבות להחלפת יצחק שמיר . ההתפתחויות מעידות 
ששגתה לאורך כל הדרך . המרשם הנכון לפייס בין ישראל לעולם הערבי הוא משא 
ומתן ישיר , עיסוק בעניין הפלשתיני במקביל ולא לפני השגת הבנה בין ישראל 
לשכנותיה , והכרה בחשיבותו של שמיר . רק הליכוד יכול . באופן יותר מוגדר 
תודיע ישראל לאמריקאים על כוונתה לנסות ולהקים מנהיגות פלשתינית חלופית לאש"ף 
( אך תודה כי , לפי שעה , לא ברור לה מי יהיו בני השיח האלה ) , על 
ציפיותיה להנהגת הסדרים שימנעו מעיראק לחזור על תוקפנותה נגדנו , ועל תנאיה 
לפירוז האזור ולהפחתת נפח החימוש בתוכו ( כאן תיעשה הבחנה בין נשק רגיל 
לבלתי - קונוונציונלי , ובין יחסי הכוחות הקיימים לאלה הרצויים מעתה ואילך ) 
. האורחים מוואשינגטון ישמעו כאן המלצה להפעיל את לחציהם על מדינות ערב 
ולא על ישראל . יגידו להם בירושלים לנצל את כוח המיקוח שצברו כתוצאה ממלחמת 
המפרץ כדי להניע את מדינות ערב להתפייס עם ישראל . יציעו להם לרכז את מאמציהם 
בשתי מדינות , סוריה וסעודיה , ולגרום להן להגיע להבנה עם ירושלים . ואם 
לא הסכם שלום מלא , אז , לפחות , הסדר ביניים שיכלול פירוז שטחים או כינון 
מנגנון לפיקוח על הגבלת החימוש . הישראלים יאמרו באדיבות לאורחיהם להיזהר 
ממוקשים : להשאיר את מעמדה של ירושלים לסוף המשא ומתן , להימנע מלשרבב 
את אש"ף לתוכו , ולא לזנוח את המאמץ לצמצום האיבה הכל - ערבית כלפי מדינת 
היהודים . יכול להיות שגיימס בייקר יקנא בשבוע הבא בגנרל שוורצקופף . המצביא 
האמריקאי השכיל להפעיל מערכת לוגיסטית וארגונית מסועפת ומורכבת שחלשה על 
חצי מיליון חיילים ועל ערב רב של צבאות . והכל פעל ממטה אחד ודפק כמו שעון . 
בייקר , לעומתו , ייתקל בהווי הישראלי . יהיה עליו לחלוש על שלוש לשכות 
( ראש הממשלה , שר הביטחון , שר החוץ ) , לנוע ביניהן , ובהמשך הדרך 
גם לתמרן בתוכן ולפשר ביניהן . אמנם נעשה השבוע מאמץ לתאם בין שלוש הרשויות , 
אבל מותר לפקפק בעמידותה של התוצאה . יוסי בן - אהרון , בנימין נתניהו 
וסלי מרידור מסוגלים , אולי , להגיע להבנה ביניהם , אבל נתניהו אינו הנציג 
הלגיטימי של דוד לוי . ההתלהבות האופפת את שר החוץ לקראת הפגישות עם בייקר 
אינה נחלתם של שמיר וארנס . לוי , ששב שלשום מביקור מיותר באנגליה , נראה 
בעיני שמיר כמי שאץ מהר מדי קדימה וכמי שנדחף למקומות לא - לו . לוי מעד 
להיפגע מיחסו של שמיר ( באחרונה הופעל השר אריה דרעי פעמיים כדי ליישר הדורים 
בין השניים ) , והוא גם חושד בכנות כוונתו של ראש הממשלה לקדם באופן ממשי 
את המשא ומתן המדיני . לממשל האמריקאי יתברר בקרוב כי המלחמה במפרץ היתה 
משחק ילדים לעומת המאמץ הצפוי להם בישראל . קפמאבנזפצוע פלשתיני באינתיפאדה 
הוא , על פי הגדרת צה"ל , " אדם שדווח על - ידי כוח צה"ל על פציעתו , 
ואשר דווח מבית חולים כי הגיע לטיפול ואושפז " . פצוע ישראלי במלחמת המפרץ 
הוא , על פי הגדרת משרד הבריאות , " אדם שהגיע לטיפול בחדר מיון בבית 
חולים כתוצאה מנפילת טילי סקאד " . ודוק : פלשתינאי פצוע הוא מי שאושפז ; 
ישראלי פצוע הוא מי שהגיע לחדר מיון . וכך יוצא שעל פי הגדרת משרד הבריאות 
מספר פצועי העורף הישראלים במלחמת המפרץ הגיע ל5301 , בעוד מספר המאושפזים 
מתוכם לא עלה על 06 . וכך יוצא שבין מניין הפצועים נמצאים 022 שפגיעתם קלה , 
935 שסבלו מפאניקה , 622 שהזריקו לעצמם אטרופין , ו72 שסבלו מ"תחלואה 
אחרת " ובכל זאת הובהלו לבתי חולים על רקע נפילת הטילים . על פי הגדרה 
ידועה יש שלושה סוגים של שקר : שקר רגיל , שקר לבן וסטטיסטיקה . 
