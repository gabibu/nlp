( ע ) . רב"ט שחר גינוסר , שנהרג ביום ב יחד עם רב"ט גיא ציקו מפגיעת 
רכב ליד בית - חנון שברצועת עזה , הובא אתמול למנוחת עולמים בחלקה הצבאית 
בבית העלמין בקרית שאול . בהלוויה השתתף קהל רב , ובתוכו צמרת צה"ל ושירותי 
הביטחון , שרים בהווה ובעבר , אנשי משק וכלכלה , חברים ובני משפחה . 
בין המלווים היה השר אריאל שרון , מחבריו הקרובים של האב יוסי גינוסר , 
לשעבר מראשי השב"ך . רב חילות השדה נשא תפילה על הקבר , וקצין המודיעין 
שפיקד על היחידה נשא דברים : " ביצעת משימות בצורה מושלמת , למדנו להעריץ 
אותך מיד . עמדת לסיים את הקורס בהצטיינות " , אמר . הוא שיבח את כושר 
עמידתו ואת הביצוע המושלם של המשימות שהוטלו עליו . " עתידך במודיעין 
היה מובטח עתיד שאותו רצית אך נקטע בפתאומיות " . אמו של שחר , רינה , 
קראה דברי פרידה שכתבה ובהם סיפרה על חיי המשפחה , כאשר האב שהה ימים רבים 
בעזה בתוקף עבודתו . היא סיפרה כי מעט לפני הבר - מצווה שלו ביקש שחר לעבור 
ולהתגורר עם האב , ששימש לו כדמות הזדהות . " אין תרופה לכאב . הצטיינת 
בכל . כל - כך יפה היית . . . אחריה דיבר האב , יוסי גינוסר . " שחר 
איש צעיר מאוד שגילה תבונה בוגרת , שובבות נעורים ולב חם , אוהב ורגיש . 
כל מה שרוצים יש בך , וערכים זה לא משהו שצריך ללמדך " , אמר . הוא סיפר 
על הקשר הנפלא שהיה לו עם בנו והשיחות הרבות שניהלו . " אהבנו אותן שנינו . 
כמה נפלאה היתה אהבתך וכמה כיום היא כואבת . יותר מאב ובן היינו חברים , 
ואומר לך פעם נוספת ולא אחרונה , אני גאה בך אדם אתה , בני " . על הקבר 
הרענן הונחו זרים ומשמר ירה מטחי כבוד . 
