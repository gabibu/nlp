סידני ( מיוחד ל"ספורט הארץ " ) . נבחרת הנוער של ישראל בכדורגל תתייצב 
הבוקר ( 03 . 11 ) בסידני למישחקה נגד נבחרת אוסטרליה שיהיה ההתמודדות 
הרשמית החשובה ביותר של הכדורגל הישראלי , מאז המאבק עם קולומביה על הכרטיס 
למונדיאל באיטליה . שוב ניצבת נבחרת לאומית שלנו בפני אתגר גדול ואפשרי : 
להגיע לגמר גביע העולם לנבחרות נוער שיהיה בקיץ בפורטוגל . גם מיפגש הגומלין 
בין שתי הנבחרות יהיה בשבת בסידני . ישראל ואוסטרליה השלימו את ההכנות למפגש 
הכפול . אתמול , לאחר האימון המסכם וסעודת הערב ( בה חגגו למאמן הנבחרת 
אמנון רז את יום הולדתו ה - 25 ) אסף המאמן את שחקניו ופירסם את ההרכב הפותח 
למישחק היום . שתי הפתעות ניכרו בו . רז מעדיף את השוער שביט אלימלך על 
פני יצחק קורנפיין , למרות שהצהיר כי שניהם שווים בעיניו . החלוץ עמיר 
תורגמן , שהיה בין הבטוחים של רז , אינו בקו הבריאות והתקשה אתמול במיאוצים 
המהירים . לכן , יפתח רז עם אלון מזרחי במקומו . בהרכב הבא ( במערך 532 ) 
: השוער : שביט אלימלך . מגן ימני : פליקס חלפון . מגן שמאלי : אבי 
נמני . בלם אחורי : שגיא גונן . בלם קדמי : ארצי ששון . בלם קדמי : 
עופר מזרחי . קשר אחורי : איתן מזרחי . קשר בונה : יניב כהן . קשר 
בונה : אייל ברקוביץ ( קפטן ) . קשר תוקף : חיים רביבו . חלוץ חוד : 
אלון מזרחי . בעוד הקפטן אייל ברקוביץ נרפא לחלוטין מפציעתו , ספג אבי 
נמני באימון אתמול חבטה בצלעות , אך התאושש בעזרת טיפול אינטנסיווי מידי 
רופא המשלחת ד"ר מארק רוסנובסקי . הפגיעה אינה רצינית עד כדי כך שתשבית 
את השחקן היום . המוראל בקרב השחקנים גבוה והם נחושים להצליח . המאמן אמנון 
רז : " אין שום מטרה לסגור את המישחק . באנו לנצח , בלי כוונה לשחק על 
תיקו במישחק הראשון . אנחנו זקוקים ליום טוב של כולם , ובעיקר של ברקוביץ , 
נמני והחלוצים . לא ניתן לגרור אותנו למישחק הלחימה המהיר שלהם , אלא 
נשתדל לנצל את היתרון הטכני שלנו . זו משימה חשובה ביותר . הזדמנות כזו 
לא נופלת לידינו בכל פעם . אמנם היריב חזק , ומי שחושב שאנו פייבורטים , 
משלה את עצמו . יש להם יתרון ביתיות חשוב " . שאול סוירי , ראש המשלחת , 
דיבר עם השחקנים ציונות : " אתם יכולים להביא לעם ישראל מתנה יפה אחרי 
המלחמה והתקופה הקשה " . קפטן אייל ברקוביץ : " בכל מקרה , על מישחק כזה 
לא הייתי מוותר . אנו רוצים לעשות היסטוריה ולעלות לגמר " . אבי נמני : 
" אם כל שחקן יציג אפילו 07 אחוז מיכולתו , נעבור את אוסטרליה . אנו לא 
מזלזלים בהם , אך אנו לא נופלים מהם " . פליקס חלפון שהועדף על פני שמואל 
לוי : " המלחמה על מקום בהרכב גרמה למתח בריא אין מה לדבר . אנו הולכים 
על ניצחון " . ארצי ששון : " קיבלתי משימה לשמור עלך החלוץ המסוכן שלהם 
דיוויד סיל . אם שמרתי על מלמיליאן אשמור גם עליו " . קפספבינמאמן הנבחרת 
האוסטרלית לס שיינפלוג אמר אחרי האימון המסכם של נבחרתו : " נפעיל לחץ 
מתחילת המישחק . אין לנו ברירה אחרת . האווירה אצלנו מצויינת . נשגיח 
על ברקוביץ . יחסי הכוחות שקולים , כי ישראל טכנית ומהירה וזה עולה על 
יתרון הביתיות שלנו " . הנבחרת האוסטרלית סיימה אתמול אימון טקטי אחרון באיצטדיון 
החדש בסידני בו יהיה המישחק . עוזר המאמן הישראלי שלומי אדרעי , לא הורשה 
להכנס למתקן , אך מן המעט שהספיק לקלוט הבחין שהאוסטרלים תירגלו בעיטות 
עונשין רבות . איצטדיון הושלם בתקופה האחרונה בהשקעה של 51 מיליון דולר 
ובו 54 אלף מושבים . מצפים היום לאלפים בודדים בהם בני הקהילה היהודית . 
מחירי הכרטיסים נעים בין 21 דולר אוסטרלים למבוגר , 02 דולר לזוג ו - 3 
דולר לילדים ולפנסיונרים . תפתח בהרכב : סאוצרבר , ספסבסקי , פופוביץ , 
סטוצקבסקי , קוריקה , פול אוקון ( קפטן ) , סטנטון , מלוני , קינדטנר , 
סיל , טראצינובסקי . השופט יהיה בארי טאסקר מניו - זילנד , ולצידו קוונים 
מניו - זילנד ומנורווגיה . 
