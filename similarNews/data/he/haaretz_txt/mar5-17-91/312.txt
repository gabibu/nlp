הבימאי ברי לבינסון נוהג לחלק את יצירתו לסרטיו הקטנים והאישיים , ולפרויקטים 
יוקרתיים שהצלחתם הכלכלית מאפשרת לו לחזור מדי פעם אל הקולנוע האינטימי . 
החלוקה הפכה לגביו למלכוד , שסרטו החדש " אבאלון " , המתרחש כמו " דיינר " 
ו"איש הפח " המוצלחים בעיר הולדתו בולטימור , נופל לו קורבן . הצלחותיו 
הגדולות , ובעיקר המעמד שבו זכה בעקבות האוסקר על בימוי " איש הגשם " , 
איפשרו לו לחזור אל הקולנוע האוטוביוגרפי " בגדול " . נפח זה פועל נגד 
אותם אלמנטים אינטימיים שהעניקו לסרטיו הקודמים את ייחודם הקומי והאנושי . 
יש הרגשה שכל מה שמוצג ונאמר בסרט נראה ונשמע כבר בעשרות סרטים קודמים . 
עלילת הסרט עוקבת אחר ששים שנה בחייהם של שלושה דורות של משפחת מהגרים ממזרח 
אירופה . אב המשפחה מגיע לבולטימור ב4191 , בטוח שאמריקה מחכה להעניק לו 
את כל מה שיש לה להציע לזרים שמגיעים אל חופיה . בניו של האב משתלבים בדרך 
החיים האמריקאית , ומנסים , לא תמיד בהצלחה , להקים אימפריה פיננסית למכירה 
סיטונית של מוצרי חשמל . הם נתקלים בשחיתות ואלימות , המנוגדים לחלום האמריקאי 
כפי שהוא הצטייר בעיני מהגר נאיבי שבא מהעולם הישן . המשפחה מתפרקת וניתקת 
בהדרגה ממורשתה האתנית . רק הנכדים יזכו אולי לאיזון הנכון שבין אמריקאיות 
למסורת . לכל אורך הסרט מהסס לבינסון בין הרצון להפוך את סיפורה של אותה 
משפחה לדרמה מייצגת , לבין ניסיונו להעניק לדמויות קיום אנושי עצמאי . 
הוא אינו מצליח ליצור איזון נכון בין שתי הנטיות . מבנהו של הסרט אפיזודי , 
והוא עובר מסיטואציה צפויה אחת לשנייה . לבינסון מאכזב כאן בשלב כתיבת 
התסריט , וסרטו מעורר לעתים רושם חובבני בתחום של מבנה הסיפור והעברת האינפורמציה . 
דמויותיו , שחיות בכפיפה אחת לוחצת במשך רוב שנות עלילת הסרט , חייבות 
מתוקף התסריט להעביר אלו לאלו נתחים שלמים של מידע , שהן ודאי ידועות להן 
כבר , כדי למקם את הצופים בתמונה . על אף אורכו של הסרט ( למעלה משעתיים ) 
, לא ניתנת לאף דמות ההזדמנות להתפתח . רוב הדמויות מאופינות באופן חיצוני 
ושטחי על - ידי כמה גינוני התנהגות ומבטא . כתוצאה מכך איננו מתקשרים לאף 
אחת הן . שחקניו של הסרט הם קורבנותיה העיקריים של שטחיות זו . בראשם ארמין 
מולר - שטאל , שחקן מזרח - גרמני מעולה , שנדרש באמריקה לגלם זרים עם מבטא 
לוחץ . ב"תיבת הנגינה " של קוסטה גווראס הוא גילם פושע מלחמה נאצי . כאן 
הוא אבי המשפחה המהגרת , וזה אותו תפקיד חיצוני ומאנייריסטי . לצדו מבחר 
שחקני משנה , שיוצרים טיפוסים ולא דמויות , וכאלה שאפילו זה לא ניתן להם , 
כגון הצעירים , ביניהם איידן קווין ואליזבט פרקינס , שנמחקים כמעט לחלוטין . 
רק גואן פלורייט , בתפקיד אם המשפחה , שומרת על איזושהי חינניות , למרות 
המבטא שהודבק לה . כל זה היה נסלח לו היה הסרט מתגבר על הטרחנות שלו ושל 
דמויויו ( ורובן , אגב , נודניקים לא קטנים ) ומגיע לכלל אמירה על חוויות 
ההגירה האמריקאית . ללבינסון אין השראה או יכולת לעשות זאת . תסריטו מורכב 
מקלישאות , וסגנון הבימוי שלו מורכב מכל התפישות המסורתיות ביותר של קולנוע 
עשוי היטב ופיוטי . סיפורן של מרבית המשפחות מספק חומרים אין - ספור לדרמה 
גדולה . ההחמצה שלו הפעם היא כישלון גדול ומפתיע באמת . 
