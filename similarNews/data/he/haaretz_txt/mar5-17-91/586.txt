גם אם הפריזו אוהדיו של בוריס ילצין בתיאור ההפגנה שארגן ביום ראשון לככר 
מאנייז שליד חומות הקרמלין ( " 000 , 008 איש , ההפגנה הגדולה ביותר שראתה 
מוסקווה ולא מטעם " ) הרי ברור כי הוא הפעיל בהצלחה , למחרת הכרזתו על 
מלחמת חורמה בגורבצוב ובממסד הסובייטי , את הקלף החזק ביותר שלו המנדט 
הציבורי . טעותו של גורבצוב , שלא העמיד עצמו לבחירה ישירה כאשר הייתה 
הצלחתו מובטחת , עלולה להיות בעוכריו בשני ימי העימות המכריע : ה71 וה82 
במארס . אף על פי שספק רב אם תצליח קריאתו הגלויה של ילצין להביא להצבעה 
נגד הצעת גורבצוב לחוזה ברית חדשה בין הרפובליקות למרכז , ספק רב עוד יותר 
אם יצליח גורבצוב לסכל את התרגיל הנגדי של ילצין . במשאל העם האמור להיערך 
ב71 בחודש , תופיע ברחבי הפדרציה הרוסית שאלה נוספת על פתק ההצבעה : " האם 
אתם רוצים בבחירת נשיא לפדרציה הרוסית ? " . אף שלא ננקב שם המועמד , ברור 
לכל שמדובר בהצבעת אמון בילצין , הנושא עדיין רשמית רק בתואר " יו"ר הנשיאות 
של הסובייט העליון הרוסי " . ומאחר שהוא יזכה בלי ספק ברוב גדול , ואפשר 
שגדול עוד יותר מזה הצפוי להצעת גורבצוב יגיע ילצין עם גיבוי עממי מחוזק 
למבחן הבא . מבחן זה יהיה ב82 בחודש , כשתתכנס עצרת נבחרי העם של הפדרציה 
הרוסית לדון בהצעתה של " כנופיית הששה " ( מנהיגי השמרנים הקומוניסטים ) 
, להדיח את ילצין ממעמדו הנוכחי בשל קריאתו להתפטרות גורבצוב . בתוך בית 
המחוקקים הקולות כמעט שקולים , אך אם יצליח התרגיל של ילצין במשאל העם , 
עלולים הצירים המגיעים לקרמלין להיתקל בקהל מפגינים גדול עוד יותר למען 
המנהיג האהוד . זו היתה עוד אחת מן ההחלטות שקיבלה העצרת ביום א : להוציא 
לרחובות כל הערים ברוסיה ב82 במארס הפגנות המונים למען ילצין , וישנם מי 
שמעריכים את הפוטנציאל במוסקווה בלבד במיליון עד שניים . ההמונים הללו אמורים 
גם לשמש בסיס למפלגת אופוזיציה מלוכדת כמשקל נגד לקומוניסטים , במקום עשרות 
רסיסי המפלגות שצצו בבריה"ם מאז הביטול הפורמלי של עליונות המפלגה הקומוניסטית 
בחוקה . על הקמתה של המפלגה , החסרה עדיין שם , הכריזו ביום ראשון , 
יחד עם ילצין , ראשיהן של שתיים מן החשובות בתנועות החדשות יורי אפאנסייב 
וניקולאי טראבקין . בשעה שמגורבצוב נשלל הישג דיפלומטי במשבר המפרץ , וכאשר 
ראש הממשלה פאוולוב ויתר השמרנים המקיפים את הנשיא נוהגים בשלומיאליות וממשיכים 
לדרדר את הכלכלה גובר החשש כי הניסיונות , המגושמים לא פחות , להכפיש 
את שמו של ילצין כדי להוציאו ממאבק הכוחות הפוליטי יוסלמו אף עד כדי התנקשות 
פיסית . זהו חשש שביטא ילצין במופגן כאשר שיגר להפגנה את נאומו בכתב במקום 
להופיע בה אישית . יתכן בהחלט כי ילצין עצמו מעודד את השמועות כי הוא קורבן 
לרדיפות הק - ג - ב מרשם בדוק לפופולריות בציבור הרחב . אך הפופולריות 
הזו עצמה עלולה להפוך את השמועות למציאות . בכל מקרה , נראה כי שני המנהיגים 
עלו על מסלול התנגשות שיוכל להשאיר רק אחד מהם על הבמה . הצרה היא שכמעט 
אין על מה להתמודד . 
