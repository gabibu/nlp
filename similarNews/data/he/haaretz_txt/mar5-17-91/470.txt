ההתחייבויות שניתנו לא לבקש יותר , זה לא דבר חדש . אני חושב שזה מוצג 
קצת בצורה צורמת , שהנה קיבלנו , אבל אמרו לנו חברה , אתם מקבלים את זה 
ויותר אל תבקשו כלום . יש כאן בעצם רק שאלה של הערכת הסיכויים : האם היתה 
ישראל צריכה להסתפק בזה , או להגיד שזה לא מספיק ואנחנו רוצים יותר . אני 
חושב שאנחנו צריכים להיות ריאליים , ויכול להיות שיותר מזה לא היה אפשר 
לקבל , ושגם את זה לא היינו מקבלים , אלא בקונסטלציה שנוצרה עכשיו , בעיתוי 
הזה . בשביל לקבל ערבויות נוספות היתה צריכה להיות איזושהי חקיקה . גם 
הערבויות של 004 המיליון התקבלו בתהליך של חקיקה . קשה להעריך אם היה סיכוי 
להעביר חקיקה מיוחדת בשביל הערבויות לצורך העלייה . אתה מדבר עם אנשים 
שונים בממשל ובקונגרס , וכל אחד אומר לך בניואנס כזה או אחר את מה שהוא 
חושב , או מה שהוא היה רוצה ; אבל אף אחד לא יכול להבטיח את זה . גם אוהבי 
ישראל הגדולים ביותר בקונגרס לא יכולים להבטיח דבר כזה . מישהו היה צריך 
בסופו של דבר להחליט , אם טובה ציפור אחת ביד משתיים על העץ . לכן אני 
לא כל כך בטוח שההחלטה כפי שהתקבלה היא החלטה לא נכונה . אני לא יודע , 
אני מניח שעשו את הערכות המצב הטובות ביותר שהיה אפשר לעשות בהתחשב בנתונים 
שהיו . אני חושב , שבסיטואציה הקיימת היום לא היה אפשר לקבל שום דבר אחר , 
ומי שהחליט , החליט מתוך הנחה שאם לא נקבל את זה לביטחון לא נקבל את זה 
בכלל . יכול להיות שזה נכון . מערכת הביטחון רצה קדימה הרבה פעמים , וייתכן 
שיש בזה נזק ; הם כאילו דוחקים לפינה את הסיכוי לקבל סיוע אזרחי . ב98 , 
כשהייתי בוואשינגטון , ראיתי שיש לנו קושי להצדיק את הסיוע האזרחי . 
לאמריקאים הרבה יותר קל להבין , שהם צריכים לסייע לנו בתחום הביטחוני . 
ראשית , צורכי ביטחון זה דבר יותר מוחשי , ושנית , כשהם מסייעים לנו 
בביטחון , הם בעצם עוזרים גם לעצמם . כלומר , זה יוצר פעילות כלכלית 
במשק האמריקאי . זה תואם גם אינטרסים של חברות , המייצרות את מערכות הנשק 
שקנינו . הרבה יותר קשה לנו להצדיק את הסיוע האזרחי . זאת מערכת ערטילאית , 
מערכת חשבונות . צריך לשכנע , שהמשק הישראלי צריך סיוע כדי לא להיות חשוף 
למחסור במטבע חוץ . כי אם הוא יצטרך לממן מהמקורות שלו את כל מה שהוא צריך , 
תהיה לו בעיה . חלק מהסיוע האזרחי היה בשעתו במוצרים : בחיטה , במספוא , 
בגרעינים , ולאט לאט ניסינו גם להשתחרר מהצורך לרכוש דווקא בארה"ב . עשינו 
הרי הפרטה ביבוא , ביטלנו את היבוא הממשלתי , נתנו ליבואנים פרטיים לייבא 
את הדברים האלה . אם אתה נותן להם לייבא , איך אתה יכול לאלץ אותם לייבא 
דווקא מארצות הברית ? קשה לנו קצת לעמוד בהתחייבות הזאת לרכוש בארה"ב . 
זאת אומרת , שהקשר בין הסיוע האזרחי לבין המשק האמריקאי נהיה רופף יותר 
ויותר , ומיום ליום נעשה יותר קשה להצדיק את הדבר הזה . גם כשאתה בא ומבקש 
משהו בנימוקים כלכליים , מיד מתעוררת השאלה " ומה אתה עושה למען המדינה ? 
" בביטחון זה הרבה יותר פשוט . קפמאלידמובן שכל התמונה השתנתה כשבאה 
העלייה . כי עם העלייה אין כל קושי להצדיק את צורכי המטבע האלה של המשק 
וגם לטעון , שהצרכים האלה חייבים להתמלא בדרך של יבוא מחו"ל בחלק גדול . 
איש עוד לא עשה קליטה של % 52 אוכלוסייה בפרק זמן קצר כל כך . כשדיברתי 
עם האמריקאים אמרתי להם : " תחשבו שאתם צריכים לקלוט את צרפת " , אלה פחות 
או יותר הפרופורציות . זה דבר שאף אחד לא התנסה בו . ברור שזה לא יכול 
להיעשות אך ורק מתוך המקורות הפנימיים שלנו וצריך הרבה מקורות חיצוניים . 
כשאתה חושב על מקורות חיצוניים בפרק זמן כל כך קצר , אין הרבה אפשרויות . 
אנחנו מבחינתנו מוכרחים להניח , שנקבל מהאמריקאים איזה שהוא סיוע , בין 
על בסיס הומניטרי ובין משיקולים אחרים . יש לנו הסכם הסחר החופשי וקרנות 
אמריקאיות , אבל כמה אפשר לחלוב את הפרות האלה ? כל אחת מהן לאט לאט . 
הקרנות המשותפות הן אמנם סיפור הצלחה , אבל מה אפשר לעשות ? להגדיל אותן 
בכמה עשרות מיליונים , אבל אין בכך פריצת דרך . חשבנו כל הזמן איזה תוכן 
חדש אפשר לתת למערכת היחסים הזאת . אחד הכיוונים היה לנסות למצוא מסגרות 
משולשות בינינו לאמריקאים ולמזרח אירופה . העיקרון הוא , שאנחנו נותנים 
ידע ואולי מוצרים , והאמריקאים נותנים את המימון לטובת השווקים במזרח אירופה . 
ניסינו לעבוד על הדברים האלה , עד שעלתה פתאום בעיית העלייה , והיה ברור 
גם להם שהדרך העיקרית לפתור אותה היא , שהמשק יצמח מהר ויוכל לספק את מקורות 
התעסוקה הדרושים . ואז הם התחילו לשאול , מה אתם עושים לטובת האצת הצמיחה . 
זה היה הנושא בשלושת המפגשים האחרונים עם הכלכלנים האמריקאים . אנחנו אמרנו , 
שאחד הדברים המרכזיים להאצת הצמיחה במשק הוא שינויים סטרוקטורליים : יותר 
הגמשה בשוק העבודה , בשוק ההון ובתחום מטבע חוץ . במפגש באמצע שנת 09 
הסברנו להם שזה מה שאנחנו מתכוונים לעשות . זה היה כשעבדנו על התוכנית שהגשנו 
לממשלה בספטמבר . הייתי עם אז בוואשינגטון עם שר האוצר בכנס השנתי של קרן 
המטבע הבין - לאומית ונפגשנו עם קבוצת המומחים שביקרה עכשיו בארץ . הם אמרו 
לנו כמה הם שמחים שהגשנו את התוכנית הזאת ושהם חושבים שזאת תוכנית שהולכת 
בכיוון הנכון וכו וכו . הרבה לא נעשה , כידוע . הדברים תקועים בכל מיני 
תחנות . יש דברים שתקועים בחקיקה , יש שתקועים עוד לפני כן , יש דברים 
שלא קשורים לחקיקה והם לא קורים . לא יכולנו להסתיר את זה . ברגע שהם 
שאלו מה נעשה מאז , מה על אותם הדברים הגדולים שסיפרתם לנו עליהם ושהגשתם 
אותם , ושלחתם לנו בתרגום לאנגלית לא יכולנו לספר להם שקרו דברים שלא קרו . 
על הרקע הזה צריך להבין את מה שהם אמרו , שהם מרגישים שהדברים לא נעשים 
די בנחישות , לא די במהירות ולא במידה מספקת . אפשר לענות על זה בשאלה : 
אם תוכנית כזאת היתה מוגשת בידי שר שנהנה מגיבוי יותר רחב , האם היא היתה 
עוברת ? לא . יש לזכור , שגם פרס , שהיה שר אוצר שנהנה מתמיכה של יותר 
משלושה חברי כנסת , לא הצליח להעביר נושא פעוט לכאורה כמו מתן מענק של 
% 01 להשקעות במרכז הארץ . כי גם בתוך המפלגה שלו , בגלל הלובי של אזורי 
הפיתוח , לא היה אפשר להעביר דבר כזה . לכן אני רוצה לחפש את התשובה במקום 
אחר לגמרי . לדעתי , לעשות את השינוי שנדרש היום במשק זה לא כמו לעשות 
תוכנית ייצוב . בתוכנית ייצוב היו שניים - שלושה מהלכים שהיה צריך לעשות 
בבת אחת : זה ללחוץ על הברקס , וללחוץ על הברקס זה פשוט . התוכנית החדשה 
היא כמו להאיץ ולנסוע בכל הפיתולים זה דבר מתמשך , שמורכב מהרבה מאוד דברים . 
לא מדובר פה בתוכנית שקל להבין אותה , להבהיר אותה , לשכנע בחשיבות של 
כל צד . לא מדובר פה בשלושה צעדים . בשוק העבודה , למשל , רק שכר מנימום 
זאת הבעיה ? יש עוד בעיות . זה מתחיל במנגנוני השכר למיניהם ; שכר מינימום 
זה אחד מהם , לא היחיד ; זה כולל את בעיית ההצמדות בין הסקטורים למשל ; 
זה כל המנגנון של ביטוח אבטלה , מתן דמי אבטלה , המשפיע על התנהגות השכר 
בשוק העבודה . זה קשור בצורך לשבור את המונופול של שירות התעסוקה , שהוא 
הגורם המתווך היחיד הפורמלי בשוק העבודה . הזכרתי רק דברים שקשורים לשוק 
העבודה , אבל זה נכון לשוק ההון , למטבע חוץ , לסחר , לשוק הסחורות , 
לתקציב , למדיניות המחירים . יש עשרות דברים שצריך לעשות . זה לא אקזוטי 
כמו לעצור אינפלציה , כשאתה יודע שאתה עושה הקפאת מחירים ושכר , הכל מוקפא 
לשלושה חודשים וכל אחד יודע מה זה . את זה אתה יכול להציג בשלושה סעיפים . 
אבל את התוכנית כפי שאנחנו בנינו אותה אי אפשר להציג בשלושה סעיפים . זאת 
חוברת . יש כאלה שחושבים שאתה צודק בתחום אחד ולא מקבלים תחום אחר , וכל 
החוכמה כאן היא דווקא הסימולטניות . אתה רוצה ליצור מסה קריטית של שינויים 
במשק כדי שהמשק באמת יתחיל לצמוח . יש קושי לקבל גיבוי לתוכנית שמורכבת 
מכל כך הרבה סעיפים . באינפלציה אתה רואה מחירים עולים בקצב שנתי של מאות 
אחוזים , זאת שריפה כללית , אבל כאן מה אתה יודע ? אומרים לך : " אם 
לא תעשה , יהיו עוד מובטלים , ויהיה ככה ויהיה ככה " , זה לא דברים קונקרטיים . 
יכולת הניהול של הממשלה היא בעייתית , אבל זה לא בגלל שר זה או אחר . 
יש חוסר יציבות פוליטית בסיסית , שנובע מהתיקו הבסיסי . כל צד מחכה רק 
לרגע שיוכל אולי להפיל את הצד השני . נראה לי , שכל הדברים האלה שקולים 
הרבה יותר מאשר הצד האישי של שר זה או אחר . התוכנית הזאת היא לא התוכנית 
של שר האוצר . הוא הביא אותה לממשלה והממשלה קיבלה אותה פה אחד , אז זאת 
תוכנית של הממשלה . לממשלה הזאת יש רוב בכנסת . התוכנית נוגעת להרבה מגזרים , 
להרבה קבוצות אינטרסים , וקל ליצור קואליציות של קבוצות אינטרסים מחוץ 
למערכת הפוליטית המצומצמת . למשל , האינטרסים של ההסתדרות כמי שמנהלת 
את קרנות הפנסיה . מה זה בכלל שייך להסתדרות כמייצגת עובדים ? יצא שבמקרה 
קרנות הפנסיה מנוהלות על ידי ההסתדרות , ואחד השינויים שהיו בתוכנית פגעו 
בקרנות הפנסיה . ההסתדרות היא גוף די חזק כדי להתנגד לזה . ברגע שהם מתנגדים , 
קל להם להקים שותפות אינטרסים עם המערכת הבנקאית שמנהלת את קופות הגמל ועם 
חברות הביטוח שמנהלות את ביטוח החיים , ונוצרת קואליציית כוחות שמקשה להעביר 
את זה . אבל אין ספק שמוכרחים לבצע את תוכנית ספטמבר . אם לא יבצעו אותה 
במלים שלה , יעשו את זה במלים אחרות . אבל זה מוכרח להיעשות , כי אחרי 
הכל זאת הבעיה שלנו : צמיחה . יש שתי גישות . גישה אחת אומרת , שממילא 
האמריקאים הם שיקבעו . הכל נובע מהתחום הפוליטי , ובכלכלה הם ישתמשו רק 
כנימוק שנשמע יפה כדי להסתיר את המקל והגזר הפוליטי . נעים להם הרבה יותר , 
וגם יותר אלגנטי , להגיד " חברה , איך אתם רוצים שנסייע לכם כשאתם לא 
מסייעים לעצמכם ? " , במקום להגיד , " נסייע לכם רק אם תעשו ויתורים במישור 
הפוליטי " . הגישה השנייה אומרת , שוודאי שאי אפשר להתעלם מהנימוקים הפוליטיים , 
אבל כמו שאמר לנו סגן שר החוץ האמריקאי לורנס איגלברגר , " אתם צריכים 
לעזור לנו לעזור לכם , ולשכנע את משלם המסים האמריקאי שצריך לעזור לישראל . 
וכדי לשכנע את משלם המסים , אתם צריכים להראות שגם אתם עושים , ומתנהגים 
כמו בכלכלה נאורה וליברלית , ועליכם לסלק את כל העיוותים האלה אצלכם " . 
אני מאמין , שבסופו של דבר ייעשו פה דברים שאפשר יהיה להראות להם שאנחנו 
הולכים בכיוון הכללי שעליו הם מדברים . אני חושב שיש גם דברים שלא מתאימים 
לנו . הם אולי קיצוניים בכך שחשבו , למשל , שאפשר לבטל לחלוטין את הפיקוח 
על מטבע חוץ בישראל ולעבור לשער חופשי לחלוטין . אני לא בטוח שזה דבר נכון . 
זה ודאי מחריף את העניין . אבל צריך להבין , שגם בארה"ב הגדולה ומדובר 
במשק שהתוצר שלו 5 . 5 טריליון דולר תמיד מסתכלים בסופו של דבר על המיליון 
האחרון או על המיליארד האחרון . וכשאתה מדבר אתם על עשרה מיליארד דולר , 
זה הרבה כסף . צריך גם לזכור את הרקע הכלכלי של ארה"ב . בשנת התקציב 
הזאת צפו גירעון של 06 מיליארד , וכשהם סגרו את החשבונות ראו שהם בגירעון 
של 002 מיליארד . אבל אני חושב שיותר מהכל התגובה שלהם היתה חריפה בגלל העיתוי . 
הראש שלהם היה במקום אחר . הצגנו להם צרכים , שייתכן שהיינו מציגים גם 
אם לא היתה מלחמה . אבל להם זה נראה צורם , שדווקא כשהם נלחמים אנחנו 
באים עם הצרות שלנו . בסך הכל הצגנו תמונה שהראתה , שהצרכים מסתכמים בסכום 
מסוים , שאנחנו חושבים שנצליח לגייס סכום מסוים , ושהם יעזרו לנו לגייס 
את הסכום המשלים . מגיעים למסקנה , שאי אפשר לקבל את הסכומים המאסיוויים 
שמדובר בהם . מי שלא מבין שמשימת הקליטה לא יכולה להיעשות אלא על ידי גיבוי 
חיצוני הוא פשוט לא מציאותי . אי אפשר להסתפק בדרכים השגרתיות ; כלומר , 
לצאת מתוך הנחה שנקבל יותר ממה שקיבלנו בעבר . יש דרכים יותר יצירתיות 
לקבל . אפשר , למשל , לשלב הון פרטי בפרויקטים שבדרך כלל נעשו בהון ציבורי . 
מערכת ההסעות בגוש דן , לדוגמה . זה פרויקט שיכול לעניין משקיעים פרטיים . 
מפרויקטים מסוג כזה אפשר לגייס כסף , והרבה כסף . גם אם הממשלה תיתן להם 
מענק השקעה של % 03 מההשקעה , זה יהיה פחות מה%001 שהיא תשקיע אם תעשה זאת 
בעצמה . אני בטוח שיש גורמים פיננסיים בעולם , שסוג כזה של פרויקטים יעניין 
אותם . קפמאליד עושים את זה ארגונים , הפועלים כפי שהם פועלים כבר עשרות 
שנים , באפרוריות מסוימת ובלי הנמרצות שהיתה להם בעבר . הגיע הזמן לחשוב 
על מערכות אחרות . היה לי ויכוח עם מנדל קפלן , יושב ראש חבר הנאמנים של 
הסוכנות . הוא אמר , שיש 005 משפחות יהודיות עשירות בעולם שתרמו חצי מיליון 
דולר , וצריך לגרום שיתרמו עכשיו מיליון . אני אמרתי , שהרקע העסקי שלי 
אומר , ששיווק צריך להתחיל מפענוח השוק . השוק של יהדות העולם לא מורכב 
רק מ005 משפחות . יש מוצר שאני מייצר ל005 משפחות עשירות , אבל יש לי גם 
מוצרים אחרים , המיועדים למשפחות בינוניות ופחות עשירות . במקום לדבר על 
הגדלת התרומה של 005 המשפחות מחצי מיליון למיליון , נדבר על תוכנית להתרים 
000 , 001 משפחות יהודיות ; כל משפחה תתרום כמה אלפים . זה מחייב מהפכה , 
כי אם אתה רוצה לשנות את השיטות האלה , אתה לא יכול לעבור דרך הארגונים 
הקיימים . אתה צריך מערכות חדשות , והשאלה היא איך מתחרים במערכות הקיימות . 
למה שלא נציע לתורמים לרכוש דירה ולהשכיר אותה למשפחת עולים ? כך הם גם 
תורמים וגם מקבלים , וגם מרגישים באופן אישי שבארץ גרה משפחה שהם בקשר אתה . 
זה סוג דברים חדשני , שאני מאמין בו . נכון . יש בעיות יותר יסודיות , 
של תפקוד המנגנון הממשלתי . התפקוד נפגע מחוסר היציבות הפוליטית . שרי 
האוצר מתחלפים , ומחליפים אתם גם את המנכ"ל . זה לא משנה . עצם העובדה 
ששר חושב שזה לגיטימי להחליף , זאת הבעיה . למשל שמעון פרס וויקטור מדינה . 
עשו את זה מאוד אלגנטי , אבל זה היה ברור מהיום הראשון . אני התכוונתי 
להיות בערך שנתיים בתפקיד , לא לחתום על חוזה לשנתיים נוספות . לא עניין 
אותי להישאר שם בשביל לקבל את הפנסיה , עזבתי מקום עבודה . בא פרס והפעילו 
לחצים מכל מיני כיוונים , וכל כך הרבה אנשים התקשרו , שאמרתי טוב , נתרום 
שנתיים . אני בכלל לא מתייחס אל המקרה שלי , אני מתייחס אל הכלל . שום 
דבר מההתנהגות של הדרג הפוליטי לא הפתיע אותי . הדרג הפוליטי מבטא בעצם 
כל מיני מערכות אינטרסים , ולכן הוא מושך לאן שהוא מושך . זה לחלוטין לגיטימי . 
אני רואה כבעיה את התפיסה של השרים את תפקידם . הם צריכים להנחות את הדרג 
המקצועי מבחינה מדינית ולתת לו לעשות את העבודה . מה שהפתיע אותי היא רמת 
הביצוע הנמוכה של המנהל הזה , המעורבות המוגזמת של הדרג הפוליטי במגזרים 
הטכניים של הפעולה . הסך הכל לא מלהיב במיוחד , אבל עם זאת אתה מוצא בשירות 
המדינה אנשים שאיכפת להם , שמוכנים להשקיע , נטולי אינטרסים או שיקולים 
לא ענייניים . בסקטור העסקי אדם בא ועושה את תפקידו , בשירות המדינה 
אתה רואה חבורה של אנשים שמוכנים להשקיע גם מבחינת עמידה על עקרונות . 
