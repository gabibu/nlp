מוסקווה ( ע"ר ) . טורקיה , שהיתה בתקופת המלחמה הקרה " מצודת גבול " 
של נאט"ו , חתמה אתמול על חוזה ידידות עם בריה"ם . נשיא טורקיה , טורגוט 
אוזל , אמר במסיבת עיתונאים במוסקווה עם תום שיחותיו עם הנשיא גורבצוב , 
כי ההסכם בדבר ידידות , יחסי שכנות טובים ושיתוף פעולה , הינו צעד חשוב 
בהידוק הקשרים בין שתי המדינות . " הסכם זה מעמיד את הקשרים בינינו על בסיס 
חדש ברוח של תהליך רחב יותר לאחדות אירופית " , הדגיש אוזל . הוא גילה כי 
בשיחותיו עם גורבצוב נדונה גם הצעה להקמת אזור כלכלי של הים השחור , על 
מנת להבטיח תנועות סחר חופשיות יותר , וכן שיתוף פעולה בבעיות של איכות 
הסביבה . היחסים בין בריה"ם וטורקיה השתפרו בעקביות מאז החל גורבצוב בשנת 
5891 לשנות את מסלול מדיניות החוץ הסובייטית . בנוסף על חוזה הידידות , 
חתמו שני הצדדים על הסכם לעשר שנים לשיתוף פעולה כלכלי , מסחרי , מדעי 
וטכני . אוזל עומד לבקר היום באוקראינה , בקזחסטאן ובאזרבייגאן . 
