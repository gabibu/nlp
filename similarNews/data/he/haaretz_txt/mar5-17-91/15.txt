עד אמש עדיין לא מונה מאמן להפועל תל אביב במקום שמעון שנהר , שפוטר ביום 
ראשון בלילה , פחות מיומיים לאחר ההפסד 26 בפתח תקוה . שנהר הוא המאמן 
השני שפוטר העונה מאימון הפועל תל אביב . קדם לו אריה בזרנו . אחת האפשרויות 
היא , שמשה סיני ידריך לבדו את הקבוצה עד סוף העונה . הבעיה הכרוכה בכך 
היא שלפי התקנון חל איסור על המאמן לשמש גם שחקן . לפיכך ייתכן שיירשם מאמן 
כלשהו , שישמש בתפקיד באופן פורמאלי בלבד . בעקבות פיטוריו של שנהר , לאחר 
ישיבה סוערת וחילופי האשמות , לא הסתמנה אתמול מגמה שהעידה על חפזון . 
להיום ב - 2 בצהריים נקבע אימון , שבמהלכו יובהרו כנראה כמה דברים סתומים . 
אמש הכחיש רחביה רוזנבוים את הפרסומים , לפיהם כאילו פנה אליו הפועל תל 
אביב כדי שישמש מאמן . " לא פנו אלי . נודע לי על העניין כמו לכולם , 
מקריאה בעיתונים " , אמר מי שהיה כדורגלן מצטיין ומאמן באגודה . גם ההשערות , 
לפיהן ימונה למאמן מאיר נימני , שהתפטר ביום א מאימון מכבי יפו , היו 
חסרות בסיס . הקשר ישראל מאיה , שהועמד לדין פנימי בגין השמעת איומים כלפי 
המאמן יצחק שום והיו"ר ארצי בן - יעקב , נקנס ב - 000 , 3 דולר וב - 000 , 
5 נוספים על תנאי . הקשר הפנאמי דיילי ואלדז אמור להגיע הבוקר בטיסה ממאדריד . 
הקשר הסובייטי ויאציסלאב סוקריסטוב עשוי לנחות מחר . הבלם הבולגרי ולאדימיר 
לאלוב יגיע רק ביום ב הבא . השחקן עמד להגיע אתמול , אך ניצל את העובדה 
שבית"ר לא ישחק בשבת כדי להשאר בארצו שבוע נוסף . הזרים הארגנטינים קלאודיו 
דיקסטרה ורוברטו מארה היו אמורים לצאת לפנות בוקר בדרכם ארצה . השניים יטוסו 
לבראזיל , משם ימשיכו ללונדון וביום חמישי ינחתו בארץ . אלון נתן פצוע ברגלו 
ולא התאמן . דוד סלמן וחזי שירזי עדיין לא נרפאו לחלוטין וערכו אימון חלקי . 
היום יהיה אימון בפארק הירקון . 
