קופנהאגן ( מיוחד ל"הארץ " ) . בקופנהאגן יחתמו מחר שרי התחבורה של דנמרק 
ושוודיה על הסכם בראשי פרקים לבניית גשר באורך 81 ק"ם בין קופנהאגן לעיר 
מאלמו בדרום שוודיה . הגשר בין האי זילאנד , עליו בנויה קופנהאגן , לבין 
האי הדני פין יושלם בשנת 5991 . עם השלמת שני הגשרים תגושר שוודיה ( וכל 
סקדינאוויה ) לאירופה . ההסכמה השוודית לבניית הגשר , לאחר עשרות שנים 
של היסוסים , מסמלת את רצונה של שוודיה להתגשר לאירופה . בעבר התנגדה גם 
בריה"ם לגשר בין מאלמו לקופנהאגן מסיבות אסטרטגיות : במקרה מלחמה היה פיצוץ 
הגשר חוסם את המוצא הימי מן הים הבאלטי לאוקיאנוס האטלנטי . לבניית הגשר 
התנגדו גם אנשי איכות הסביבה , הטוענים כי הדבר יפגע בזרימת המים מן הים 
הפתוח לים הבאלטי ויגרום להרס החיים האקולוגיים . 
