ה"ניו יורק טיימס " ציין כי גיימס בייקר לא השיג שום פריצת דרך בביקורו 
בירושלים . מי שמתייחס ממילא , מטעמים של מדיניות פנים - אמריקאית , בגישה 
ביקורתית לצמד בוש - בייקר , יכול כמובן להביע רגשי אכזבה על שמזכיר המדינה 
לא הספיק לחולל שינוי פתאומי ומרחיק לכת במדיניותה של ממשלת ישראל . אבל 
מי שנזכר כי בייקר יצא למזרח התיכון כדי " להקשיב , לגשש , להציע הצעות , 
ולקדם את החיפוש אחרי שלום ויציבות " כדברי גורג בוש בקונגרס ב6 בחודש 
צריך להודות כי מזכיר המדינה פעל בדיוק לפי הנחיית הנשיא . הוא לא השיג 
יותר מזה , אבל אין יסוד להוכיח אותו בשל כך . ראש הממשלה אינו שותף לביקורתו 
של העיתון , אלא מציין מתוך תחושת הקלה כי האורח לא הציע אף הצעה קונקרטית , 
ולכן אין צורך בקבלת החלטות חדשות . אפשר להאמין ליצחק שמיר כי האורח מוואשינגטון 
נמנע מלשטוח בפניו תוכנית מסודרת לפי סעיפים ; בייקר עצמו אישר זאת באוזני 
עיתונאים הנלווים אליו במסעו . אבל מותר לשער כי בייקר לא הסתיר מפני מארחו , 
בשיחה בת שעתיים בארבע עיניים , את כלל המשאלות של ארצות הברית לגבי הדרכים 
לפתרונה של בעיית הפלשתינאים בשטחים המוחזקים , השלמתן של מדינות ערב עם 
זכות קיומה של ישראל , ולגבי דמות האזור בכללה . אם בייקר לא הוכרח להאזין 
אך ורק למונולוג של שמיר על מה דיבר בעצמו אם לא על הנושאים הללו ? ראש 
הממשלה עדיין לא נפרד מכל אשליותיו ; הוא התרשם מפגישותיו עם מזכיר המדינה 
כי ארצות הברית אינה נוטה לחדש את הדו - שיח עם אש"ף . אבל הנשיא גורג בוש , 
אשר בוודאי כועס על העמדה שאש"ף , בהנהגתו של יאסר ערפאת , נקט בזכות 
סדאם חוסיין , אמר בכל זאת כי הוא מקווה " שיוכל לצאת משהו סביר יותר מהארגון 
הזה " . מעמדו של יאסר ערפאת סבל מפיחות דרסטי , אבל מוקדם להשמיע הספד פוליטי 
עליו . אשר לאש"ף כגוף , הוא יוצא חבול ממלחמת המפרץ , אבל לא הפך לבר - 
מינן . כשם שאין לגבי ההנהגה האמריקאית תחליף למלך ההאשמי ברבת - עמון , 
כן אין דרך לספק את שאיפות הפלשתינאים תושבי הגדה המערבית ורצועת עזה שתעקוף 
את הנהגת אש"ף בטוניס . אנשי המשלחת הפלשתינאים שנפגשו עם בייקר בירושלים 
הבהירו לו זאת היטב . ראיונותיו של בסאם אבו - שריף ברשתות טלוויזיה בריטיות , 
ניסיונות ההכחשה שלו לאחר הפרסום , וביטולה של מסיבת עיתונאים בלונדון 
מעידים על ויכוחים נוקבים המתנהלים בצמרת אש"ף . ואין תימה בכך : לא ייתכן 
כי אין שם ול אדם אחד שאינו חש עד כמה תמיכת הארגון בסדאם חוסיין הזיקה לו 
ולעניין הפלשתינאים הרוצים להשתחרר מהכיבוש הישראלי . אפשר להאמין כי אדם 
כמו אבו - שריף מחפש דרכים לשקם את מעמד אש"ף בעיני המנצח ארצות הברית 
ואף מבטא מחשבות אשר לפני מפלת סדאם לא היה מוכן להגותן . בין אם הוא זאב 
בודד ובין אם קיימים בטוניס אנשים נוספים הסבורים כי אש"ף ייאלץ להגמיש את 
תביעותיו , לעת עתה נכפתה נסיגה על אבו - שריף . אולם הכורח לתקן את שגיאותיו 
של יאסר ערפאת יוסיף להיות מורגש . ואם הנהגת אש"ף תנקוט מהלך פייסני כלשהו 
כלפי ישראל , מותר להניח כי הכעס בוואשינגטון על הסדאמיזם של ערפאת יפוג 
בהדרגה . משימת קידום כינוסה של " ועידה אזורית " , אשר גיימס בייקר התחיל 
לחתור לקראתה , תעמיד אותו בפני קשיים שאינם פחותים לעומת אלה שהיו כרוכים 
במשימה לכונן חזית אחידה נגד סדאם חוסיין במועצת הביטחון של האו"ם . לחפז 
אל - אסד לא היה קשה במיוחד לצדד במערכה נגד הפלג העיראקי של מפלגת הבעת , 
יריבו האינטימי של הפלג הסורי מימים ימימה . אבל יקשה עליו יותר ללכת לוועידה 
אזורית בטרם יוכל להיות סמוך ובטוח כי תוחזר לו הריבונות על רמת הגולן , 
כפרס על השתתפותו בוועידה . סוריה לא השתתפה בועידת זנווה ב3791 , ורק 
כעבור חצי שנה הסכימה לחתום על הסכם הפרדת הכוחות בין הצבא הסורי לבין צה"ל . 
הסובייטים אינם מתלהבים מהתפקיד שארה"ב מייעדת להם : לנגן כינור שני בתזמורת 
המזרח תיכונית שההנהגה האמריקאית מנסה לארגן . מוקשים רבים מונחים על הדרך 
שבוש ובייקר רוצים לסלול באזור . צפויים אפוא חודשים רבים של פעילות דיפלומטית 
אינטנסיווית לפני שהמאמץ האמריקאי יוכתר בהצלחה . תקופה זו עשויה לספק ליצחק 
שמיר שפע של הזדמנויות להשהיית מתן הסכמה ישראלית להשתתפות בוועידה האזורית . 
הוא כבר הביע ספקות האם השתתפות הסובייטים באמת כדאית , נוכח החלשת מעמדו 
של מיכאל גורבצוב בזירה הפנים - רוסית . חזקה על ראש הממשלה כי ישכיל לערום 
מכשולים נוספים על דרכם של האמריקאים . הטענה כי אין זה הוגן להעניש את 
ישראל אשר הבליגה בימי המלחמה ולא הפריעה לקואליציה אמריקאית - ערבית תמצא 
הד בקרב חברי מרכז הליכוד . ויתור על כל השטחים המוחזקים , או אף על חלק 
מהם , אינו מגיע לנו כפרס בגין הוויתור על התגוננות עצמאית מפני הטילים 
מעיראק . אולם ראשי הממשל האמריקאי לא ירפו מכוונתם . ישראל הסכימה שלא 
להעלות תביעות כספיות נוספות עד לתחילת ספטמבר . עד אז תהיה שהות לממשלה 
לעסוק בכל מיני תרגילים של עיכוב והתניית תנאים בטרם תיאות לומר שלא תחרים 
את הוועידה האזורית . אבל לקראת סוף חודש אוגוסט תצטרך לתת תשובה חיובית 
לוואשינגטון . כמה קל יותר ומשפיל פחות היה בשבילנו לו שמיר וראשי הליכוד 
היו סומכים את ידיהם על ההסכם ששמעון פרס עשה עם המלך חוסיין בלונדון , 
או אפילו היו נותנים תשובות חיוביות לחמש השאלות של בייקר בראשית נובמבר 
9891 . אבל מאחר שהוחמצו כל ההזדמנויות לפתור את בעיית השטחים המוחזקים 
על סמך הסכמה עם ירדן בלבד , או עם ארצות הברית לבד , לא תיוותר עתה ברירה 
זולת זו אשר ההנהגה האמריקאית מציבה : להיפרד מרוב כיבושי 7691 על סמך ההחלטה 
של ועידה אזורית , אשר כל מדינות ערב וברית המועצות יישבו בה . המלה האחרונה 
לגבי מי שייצג את הפלשתינאים עדיין לא נאמרה . 
