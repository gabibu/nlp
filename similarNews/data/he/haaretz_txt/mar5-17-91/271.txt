ניקוסיה ( ע"ר וע"ץ ) . אש"ף קידם אתמול בברכה את מה שכינה " האלמנטים 
החיוביים בנאומו של נשיא ארה"ב , גורג בוש " . הוועד הפועל של אש"ף פרסם 
הודעה בה נאמר , כי השאלה הפלשתינית היא מהות הסכסוך הישראלי - הערבי ויש 
לקיים מאמצים ממושכים ליישום החלטות האו"ם . בנאומו של בוש נאמר , כי לאחר 
תבוסת העיראקים ארה"ב רוצה להתמקד בהשגת שלום במזרח התיכון , על בסיס החלטות 
מועצת הביטחון 242 ו - 833 . בוש לא הזכיר תפקיד כלשהו לאש"ף . דמשק ( 
ע"ר ) . שר החוץ הסעודי , הנסיך סעוד אל - פייסל , קיים אתמול פגישה 
עם מנהיגים פלשתינאים קיצוניים , המתנגדים לערפאת . חאליד אל פאהום , 
יו"ר לשעבר של המועצה הלאומית הפלשתינית ( הפרלמנט הגולה של אש"ף ) , 
אמר לכתב רויטר כי הוא מקווה שפגישה זו תשמש נקודת מפנה . 
