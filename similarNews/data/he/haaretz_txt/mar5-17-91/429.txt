מפמאמר , 61 , 6 , 3 , 2 , 0 , 96פקפתמומש , 3 , 91פ6לפני ימים אחדים פורסם 
ב"הארץ " כי נציב שירות בתי הסוהר רב - גונדר לוי שאול החליט במפתיע להקדים 
את פרישתו , לאחר שלוש שנות כהונה וחצי . בעוד כחודש וחצי אמור שאול 
לפנות את כיסאו ולצאת לחופשת פרישה . הידיעה על פרישתו הלא - צפויה עוררה 
שמועות והשערות בעיקר לגבי זהותו של היורש . המתח והעצבנות גברו בשל שמועות 
כי שוב , כמו בארבע הפעמים הקודמות ב11 השנים האחרונות , מתכוון שר המשטרה 
להצניח לתפקיד מישהו מבחוץ . זה כשבועיים וחצי מקיים שר המשטרה רוני מילוא 
מגעים עם מועמדים אחדים , בהם ניצבי משטרה ואלופי צה"ל . עם מרבית בכירי 
השב"ס הוא לא דיבר בנושא הזה , אך מרביתם סבורים כי השר צריך למנות הפעם 
לנציב מישהו מבפנים , כפי שהמליצה עוד לפני עשר שנים ועדת החקירה הממלכתית 
לבדיקת המצב בבתי הסוהר בראשות השופט מקס קנת . בשב"ס התארגנו בימים האחרונים 
קצינים בכירים לפעול אצל השר למינוי נציב מתוך השירות . קפמאלידהסיבות לפרישתו 
המוקדמת של לוי שאול אינן ברורות . השמועות והפרסומים בעיתונות המקומית 
בנתניה ( עיר מגוריו ) מדברים על כך שהוא מתכוון לרוץ לראשות העירייה בבחירות 
הקרובות . לוי אינו מכחיש את הפרסומים . אבל גם כדי לרוץ לראשות העירייה 
די אילו היה פורש , כפי שתיכנן , בסוף השנה , בתום ארבע שנות כהונה . 
בשיחות עם מקורבים ועם גורמים במשרד המשטרה הסביר שאול כי החליט להקדים את 
פרישתו מסיבות " אישיות וכלכליות " . גורמים הבקיאים בנושא בשב"ס ובמשרד 
המשטרה אומרים כי נראה ששאול הגיע למסקנה , שמבחינת הזכאות לתנאים ולמענקים 
של פרישה ופנסיה מרביים הוא מצוי בנקודת השיא , ולכן הוא מעדיף לפרוש עכשיו , 
אחרי שבמשך שלוש שנים וחצי הצליח לשמור על שקט יחסי בבתי הסוהר ולשרוד זמן 
רב יותר משני הנציבים שקדמו לו . מה גם שעתה , לדעת גורמים בשב"ס ובמשרד 
המשטרה , מתחילים מעמדו ויציבותו בתפקיד להתערער לנוכח פרשיות חריגות הנחשפות 
בשב"ס ובעיקר בבבתי הסוהר הביטחוניים . בסוף השבוע נודע כי שאול עשוי להתמנות 
לאחר שיפרוש ( על תקן של אזרח ) ליועץ שר המשטרה לענייני שירות בתי הסוהר . 
בשב"ס קיבלו את הידיעה על החלטה זו בהפתעה ובביקורת . קצינים בכירים טוענים 
כי המינוי החדש עשוי להפוך את שאול ל " נציב - על " ולגרום מתיחויות קשות 
בינו לבין הנציב החדש . פרישתו הצפויה של שאול עומדת בצלו של דו"ח לא מחמיא 
על הנעשה בבתי הסוהר הביטחוניים , שהוגש לפני שבועות אחדים על ידי מבקר 
משרד המשטרה , אברהם אדן . אדן חשף ליקויים בניהול בתי הסוהר הביטחוניים 
ורמז לקניית שקט בהם תוך כדי ויתור על נוהלי משמעת . בחודשים האחרונים אף 
הורגשה תסיסה בין הסוהרים והקצינים בשטח על רקע טענות של מפקדים בבתי הסוהר 
הביטחוניים כי מדיניות הטיפול באסירים הביטחוניים מעורפלת ואינה אחידה . 
קפמאבינשאול הוצנח לתפקיד נציב שב"ס על ידי שר המשטרה , חיים בר - לב , 
לאחר שכמה קציני משטרה בכירים ואישים אחרים שלהם הוצע התפקיד סירבו לקבל 
את התפקיד בשירות כפי שהצטייר אז , בתום 11 חודשים שבהם עמד בראשו אלוף 
( מיל ) דוד מיימון . מיימון פרש מתפקיד הנציב לאחר שהתאכזב מהמצב בבתי 
הסוהר ולאחר שהתגלעו עימותים בינו לבין קצינים בשב"ס ובינו לבין אסירים , 
בעיקר אסירים ביטחוניים , שכלפיהם נקט יד קשה . שאול , שהיה אז מפקד 
המחוז הצפוני של המשטרה , נענה לאתגר והובטח לו כי קבלת תפקיד נציב שב"ס 
לא תמנע ממנו להימנות עם המועמדים לתפקיד המפכ"ל הבא של המשטרה . בסופו 
של דבר לא זכה שאול לפני כשנה בתפקיד המפכ"ל , אך כפיצוי קיבל דרגת רב - 
גונדר , המקבילה לדרגתמפכ"ל המשטרה והרמטכ"ל , שמעניקה שכר , תנאי שירות 
ותנאי פרישה משופרים . לדעת גורמים במשרד המשטרה ובשב"ס , תקופתו של שאול 
כנציב שב"ס לא התאפיינה בשינויים מהותיים בשב"ס . אי הקמת בתי סוהר חדשים , 
ומכאן הצפיפות באלה הקיימים , היא בעיה תקציבית , שאינה תלויה בו . 
עם זאת , הוחל בתכנון הקמת בתי סוהר . אלא שרבים רואים בו את האחראי למצב 
הבעייתי בבתי הסוהר הביטחוניים ולבעיות אחרות בשב"ס . עם כניסתו לתפקיד 
הנהיג שאול פשרות והידברות עם האסירים הביטחוניים , אבל במרוצת הזמן פירש 
כל מפקד כלא כראות עיניו את מדיניות הנציב ואת המסרים שהעביר , בדרך כלל 
בעל פה . התוצאה היתה הדו"ח האחרון של המבקר אדן . שאול זירז את הקמת המפקדות 
הגושיות בשב"ס כדי להקטין , לדבריו , את מוטת השליטה ולהגביר את הפיקוח 
והבקרה על בתי הסוהר בישראל ובשטחים . הוקמו שלוש מפקדות גושיות , שבראש 
כל אחת מהן הוצב קצין בדרגת תת - גונדר שלו מטה בעל כמה עשרות תקנים . בשב"ס 
ובמשרד המשטרה טוענים כי הקמת מפקדות הגושים לא שיפרה את המצב התקנים רק 
נופחו ונוצרו כפילויות וניתוק בין השטח לבין הנציבות . גם הבקרה והפיקוח 
לא שופרו , ומתחת לאפן של המפקדות הגושיות התרחשו תקלות רבות . לנציב מצב 
זה היה נוח , לדעת המבקרים , מאחר שהקמת המפקדות הגושיות הרחיקה ממנו אחריות . 
בתקופתו של שאול אירעה בריחתו של אסיר העולם הרצל אביטן מכלא באר שבע , 
שחשפה שורה של מחדלים בשב"ס . הנציב לא אימץ את המלצות ועדת החקירה הפנימית , 
שקבעה כי יש להעביר מתפקידיהם את ראש מנהל הביטחון , ראש מחלקת הביטחון 
וקצין בכיר נוסף . בחודשים האחרונים נחשפו פרשיות נוספות , כמו זו של מחבל 
אסיר עולם שהועבר בניגוד להנחיות לבית חולים לחולי נפש בבית לחם ונמלט , 
או הפרשה של אסיר נוכל שהועסק בניגוד לפקודות בפרויקט מחשבים של שב"ס ושיטה 
בקצינים בכירים שהתרועעו אתו . שאול משאיר אחריו ירושה בעייתית בסיר - לחץ 
שבו מתחככים 000 , 01 אסירים ו000 , 3 סוהרים . חסרים קצינים טובים לאייש 
תפקידים של מפקדי בתי כלא , חלק מהקצינים הבכירים במערכת גוררים אחריהם 
פרשיות והסתבכויות ונאבקים ביניהם זה בזה . ובכל זאת יש כיום קופצים לא 
מעטים על התפקיד . ב11 השנים האחרונות כבר היו הצנחות מבחוץ לתפקיד , שלא 
עלו יפה . שתי הצנחות היו פוליטיות . בתחילת העשור הקודם מונה לתפקיד הנציב 
ד"ר מרדכי ורטהיימר , מקורבו של שר המשטרה אז יוסף בורג . לורטהיימר , 
שכיהן כנציב ארבע שנים , לא היה כל ניסיון קודם בנושאי בתי סוהר או בפיקוד 
על גוף היירארכי . אחריו היה שוב מינוי פוליטי שר המשטרה חיים בר - לב 
מהמערך מינה לתפקיד את מקורבו ואיש מפלגתו רפי סויסה . סויסה פרש אחרי שנה 
וחצי בתפקיד , בעקבות חקירות משמעתיות ופליליות נגדו . אחריו מונה דוד 
מיימון . קצינים בשב"ס אומרים כי כל האפשרויות האחרות נוסו , בלא הצלחה , 
ולכן הגיע הזמן לתת הזדמנות לקצין בכיר מתוך שב"ס . הם רואים בסגן הנציב , 
גונדר יצחק ניר , לשעבר קצין בכיר בצה"ל , מועמד טבעי . ניר מכהן כסגן 
וממלא מקום הנציב כשלוש שנים וצבר ניסיון בפיקוד על שב"ס כמחליפו של שאול 
כאשר שאול היה בחופשות או בחו"ל . הוא משרת בשב"ס כעשר שנים ומילא תפקידי 
מטה בכירים , פיקוד ושטח , בכלל זה ניהול בית סוהר , והוא מכיר היטב את 
המערכת . קפמאלידלטענת קציני שב"ס , הצנחה של נציב חדש מבחוץ תפגע במוטיווציה 
ובקידום של בכירי השב"ס ותתפרש כצעד של חוסר אמון בהם מצד שר המשטרה . 
יהיה זה מסר שאין טעם להתאמץ , כי ממילא הקידום בשב"ס נחסם בצמרת . כהוכחה 
לטענותיהם מביאים קציני שב"ס התומכים במינוי נציב מבפנים את המלצות ועדת 
קנת . בין חברי הוועדה , שחקרה במשך שנתיים את המצב בבתי הסוהר , נמנו 
גם המשפטן פרופדוד ליבאי ( כיום יו"ר הוועדה לביקורת המדינה של הכנסת ) 
ופרוף רינה שפירא . הוועדה קבעה עוד ב1891 כי " יש עדיפות רבה במינוי 
קצין בכיר מהשירות לתפקיד הנציב , שכן הוא מעורה במערכת ויכול להיכנס לתפקיד 
מיד , ללא תקופת הרצה . מינוי אדם מבחוץ פוגע ביוקרת השירות ומשאיר את 
השירות לתקופה של כמחצית השנה ללא מנהיג , עד שהנציב החדש לומד את השטח . 
הניסיון מלמד שזו תקופה שבה הסגל הבכיר מגלה יותר בקיאות בבעיות השירות 
מאשר הממונה עליהם , וכתוצאה מכך מתחילים מתחים בין הנציב החדש לבין הסגל 
הבכיר . קרה כבר בעבר שהנציב אינו רואה דרך לשחרר את השירות ממתחים , אלא 
בהרחקתם של כמה מבכירי העובדים מהשירות . . . במקומם מתמנים אנשי שלומו 
של הנציב החדש , שלרוב הם אנשים שהובאו לשירות על ידי הנציב החדש ומעורים 
בנעשה בו עוד פחות ממנו . . . חיוני הדבר שלא יתמנה לנציב אלא מי שיש 
לו הכרות עם נושא הענישה בכללה ועם מוסדות עונשין בפרט . . . מעמדו הפיקודי 
והסמכותי של הנציב מחייב שיהיה לו כושר ארגוני ונסיון פיקודי או ניסיון בניהול 
מערכת מורכבת של כוח אדם , אפסניה ומבנים , או הכשרה אחרת שתבטיח את מעמדו 
הסמכותי ויכולתו לשאת באחריות לניהול תקין של מערכת מסובכת זו . . . לפחות 
במחצית כהונתו של הנציב יש למנות לו משנה , על דעתו , שיובא בחשבון כמועמד 
לנציב הבא " . המלצות ועדת קנת היו ברורות , ובכל זאת שרי המשטרה בעשר השנים 
האחרונות לא פעלו על פיהן . הניסיון הוכיח כי חברי הוועדה צדקו בניתוחם . 
אומר קצין בכיר בשב"ס : " המערכת שלנו מסובכת ומורכבת ממילא ולנציב שבא 
מבחוץ דרוש הרבה זמן ללמוד אותה לפרטיה . בעבר כאשר הגיע נציב חדש התחילו 
האסירים , בייחוד הביטחוניים , בניסיונות סחיטה ובדרישות לשינויים והטבות . 
כל אחד רצה לעשות רושם על הנציב החדש ולהשיג קידום והטבות . זה גרם יחסים 
עכורים בפיקוד . כאשר מגיע נציב מבחוץ , שאינו מכיר את המערכת , יש נסיגה 
ברורה בקיום הנהלים והפקודות . נציב חדש כזה קובע מדיניות שלא תמיד היא 
נכונה , בגלל חוסר ניסיון , ואחר כך קשה לתקן את מה שעות " . ח"ך פרוף 
דוד ליבאי , שכאמור היה אחד מחברי ועדת החקירה הממלכתית בעניין בתי הסוהר , 
סבור גם הוא כי יש היום משנה תוקף להמלצת הוועדה למנות לנציב קצין מתוך 
שב"ס . בסוף השבוע הוא פנה בעניין זה לשר המשטרה , והמליץ בפניו לפעול 
כך . ליבאי המליץ בפני מילוא שהפעם לא ימנה לתפקיד הנציב מפקד משטרה , 
אלוף במילואים או איש ציבור שיצטרך להתחיל ללמוד את נושא שב"ס מבראשית . 
ליבאי מסביר : " שב"ס סבל מאוד בעבר ממשבר המנהיגות והזהות ויש לתת הזדמנות 
לסגל הבכיר של שב"ס לעלות לראש הפירמידה וליטול פיקוד . אילו רצה המחוקק 
שהמשטרה תפקד על שב"ס , היה מבטל את הישות העצמאית של שב"ס כגוף המאזן בין 
שיקולי שיקום והרתעה , ומעמיד את שב"ס תחת פיקוד מפכ"ל המשטרה . הסוהרים 
והאסירים אינם שוטרים ומטרות בתי הסוהר שונות במהותן מאלו של המשטרה . המחשבה 
שמי שאינו מתמנה להיות רמטכ"ל או מפכ"ל מתאים לפקד על שב"ס , אינה מגלה 
הבנה למהותו הייחודית של המוסד הזה שבו כלואים אזרחים שבעיותיהם מורכבות 
וקשות ביותר " . עם זאת מדגיש ליבאי כי הוא בהחלט מביע הערכה לתפקודו של 
לוי שאול , שהוכיח , לדעתו , שגם מינוי מבחוץ יכול להיות מוצלח , אם 
כי לתקופה קצרה יחסית . אם יחליט מילוא למנות שוב אישיות חיצונית לתפקיד 
הנציב , תהיה לנציב החדש בעיה קשה מאשר לנציבים קודמים בהיקלטות במערכת 
ובשיתוף פעולה מצד הסגל . שר המשטרה יצטרך להחליט אם הוא בוחר ברגיעה ובהמשכיות 
כלומר , במועמד מהשב"ס או שהוא מהמר , כמו השרים הקודמים , על מועמד 
חיצוני . בהקשר זה מוזכרים שמותיהם של הניצבים גבי עמיר , אברהם מוספיה 
ויגאל מרקוס . 
