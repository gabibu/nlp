בסחף ההתחרות האלקטורלית לרכישת קולות העולים מבריה"ם , ניצלו כמה חברי - 
כנסת את תוכנית ההלוואה של הסוכנות היהודית בסל הקליטה , ובלא שטרחו לבדוק 
את הנושא לגופו , ומבלי שייתנו לעובדות לעמוד בדרכם , הזדרזו לפרוע חשבונות 
פוליטיים או היסטוריים עם הסוכנות ועם העומדים בראשה , והכל , כמובן , 
בשם הדאגה לעולה . ( " הסוכנות איננה בנק " , " הארץ " , 2 . 52 ) . 
תפקידה המרכזי של הסוכנות היהודית היה והינו להעלות את המוני בית ישראל למדינת 
ישראל . מיום הקמת המשרד לקליטת העלייה נקבע שממשלת ישראל היא האחראית לקליטת 
העולים בישראל . ברוח זו נחתם בשנת 8891 ההסכם בין ממשלת ישראל לסוכנות היהודית 
על העברת כל סמכויות הקליטה לידי המשרד לקליטת עלייה . ביצוע ההסכם הושעה 
בשל גל העלייה הגדול שהתקרב שלא איפשר לממשלה לטפל בנושא מבלי להסתייע בסוכנות . 
הסוכנות הסכימה , בנוסף ליעודה המרכזי של הבאת העולים , לסייע כמיטב יכולתה 
גם בתחומים מסוימים של קליטה ראשונית בנוסף לתפקידיה המסורתים בהתיישבות , 
בשיקום שכונות , בחינוך נוער במצוקה ובפעולות רווחה שונות . אמנם , כשזרם 
העלייה לישראל היה חלש , הגדילה הסוכנות את השתתפותה בקליטה , אך גם קלטה 
ילדים ישראליים משכבות מצוקה במוסדות עליית הנוער , במספרים גדלים והולכים , 
והרחיבה את השתתפותה בפעולות רווחה שונות בשיתוף עם ממשלת ישראל . ואולם , 
כשהחלה העלייה הגדולה מבריה"ם חזר נושא העלייה לעמוד בראש סולם העדיפויות 
שלה : מתקציב של כ08 מיליון דולר לעלייה ב988891 עלה התקציב לסכום של כ035 
מיליון דולר לעלייה ב190991 . הסוכנות היהודית , מהר יותר מהממשלה , הצליחה 
להתארגן בזמן שיא למשימה שהוטלה עליה : העלאתם של יהודי בריה"ם לישראל 
יותר מ000 , 002 מתחילת 0991 . בתוך זמן קצר ביותר הקימה הסוכנות תשתית 
מדינית , תעבורתית ואנושית במזרח - אירופה כדי להעביר רבבות עולים מדי חודש 
לישראל . שליחי הסוכנות ברחבי בריה"ם עמלים יומם וליל במלאכת הקודש של הכשרת 
היהודים לעלייה והכנתם לקראת החיים בישראל . במקומות רחוקים ונידחים , 
בכל מקום שנמצאת קהילה יהודית , פועלים השליחים בחינוך , בהסברה ובהכשרה 
מקצועית , על מנת להקל ככל האפשר על קליטתם של העולים . הסוכנות גם פועלת 
ללא לאות כדי לשפר את דרכי עלייתם של היהודים ולפתוח נתיבי עלייה חדשים . 
אולם הגידול העצום במספרי העולים ובהוצאות העלאתם ארצה , חייב את הסוכנות 
לשקול מחדש את צורת השתתפותה בסל הקליטה . האפשרויות שעמדו בפניה לא היו 
קלות : אפשר היה להתנער לחלוטין מנושא סל הקליטה , כפי שהציעו כמה חברים , 
ולהעביר את האחריות המלאה לידי הממשלה , אך הצעה זו לא אומצה מחשש שהאוצר 
יתקשה לממן בעצמו את כל סל הקליטה לאחר שזה ממילא קוצץ והוא נמוך מן הנדרש . 
אפשר היה גם לבטל פעולות ושירותים חיוניים הניתנים על ידי הסוכנות היהודית 
בתחומי הרווחה , החינוך והקליטה , כמו סיוע להתיישבות העובדת , חינוך 
לנוער ישראלי במצוקה ופעולת שיקום קהילתי וחברתי בשכונות ובעיירות הפיתוח . 
אבל ביטול פעולות אלו היה מביא בהכרח לפליטתם של אלפי ילדים ישראלים ועולים 
חדשים ממוסדות עליית הנוער , לביטול התחייבויות להתיישבות העובדת ופרויקטים 
שונים בתחומי שיקום השכונות , והיה גורם תסיסה עדתית - חברתית ומעמת את 
תושבי שכבות המצוקה בישראל אל מול העולים החדשים , וכל זאת מבלי לשחרר את 
הסכומים הדרושים להמשך המענק לסל הקליטה . לאחר התלבטויות רבות בחרנו באפשרות 
השלישית המשאירה בידי העולה את מלוא סכום הכסף הניתן לו עם בואו ארצה ואף 
מוסיפה עליו , אך מבקשת ממנו להחזיר חלק מסל הקליטה לאחר שיתבסס בארץ , 
וזאת כהלוואה בתנאים נוחים לעשר שנים שאותה יתחיל להחזיר רק בשנה הרביעית 
לשהותו בישראל . בשנה הרביעית והחמישית ישלם העולה ריבית בלבד ( בסכום 
של כ01 דולר לחודש לנפש ) , ומהשנה הששית ישלם ריבית וקרן ( כ52 דולר 
לחודש לנפש ) . כמו - כן סוכם כי עולים שלא יוכלו להחזיר את ההלוואות ( 
מובטלים , קשישים ומוגבלים ) יהיו פטורים מכך . לשם כך יועמד סכום של 
כ002 מיליון דולר להבטחת הלוואות בלתי מוחזרות . החלטה זו של הסוכנות היהודית 
מעמידה מיליארד דולר נוספים למשק הישראלי , קודש לקליטת העלייה , בערבויות 
הניתנות ע"י הקהילות היהודיות בצפון - אמריקה . האם ערבויות של מיליארד 
דולר לקליטת העלייה הן דבר של מה בכך ? אם כן , מדוע נאבקה ממשלת ישראל 
במשך יותר משנה , תוך מאבקים לא נעימים שכללו סיכון מעמדו של שגרירנו בוואשינגטון , 
על קבלת ערבויות בסך 004 מיליון דולר מהממשל האמריקאי ? יש לזכור כי ערבויות 
אלו בסך מיליארד דולר הן בנוסף לשלושה מיליארד דולר שהתחייבה יהדות העולם 
לתרום כדי לקלוט את מיליון העולים בישראל . בשלוש השנים האחרונות עברה הסוכנות 
היהודית ארגון מחדש יסודי . בתקופה זו קוצצו כ055 , 1 תקנים בסוכנות ובהסתדרות 
הציונית העולמית , שהם כשליש מכוח האדם במוסדות האלה . השנה צפוי קיצוץ 
נוסף של 01 אחוז בכוח האדם . כל תקציבי מחלקות הסוכנות היהודית וההסתדרות 
הציונית קוצצו באחוזים ניכרים , למעט תקציב מחלקת העלייה שחלקה בתקציב הסוכנות 
גדל מ61 אחוז לפני שלוש שנים ל07 אחוז בתקציב שנה זו . אף מצבת השליחים 
קוצצה ב09 תקנים , גם בניין הסוכנות היהודית וההסתדרות הציונית בניו - יורק 
נמכר ב83 מיליון דולר כדי לממן את הוצאות העלייה . כמו - כן נעשו פעולות 
שונות למניעת בזבוז וכפל פונקציות , שהבולטת ביניהן היא הקמת הרשות לחינוך 
יהודי ציוני , המאגדת תחת גג אחד את כל מחלקות החינוך ופעולות החינוך יהודי 
בהסתדרות הציונית העולמית ובסוכנות היהודית . הסוכנות היהודית תמשיך לעסוק 
במשימה הראשונה במעלה המוטלת עליה העלאתם של מיליון יהודי בריה"ם ועשרות 
אלפי יהודי אתיופיה לישראל . היא גם לא תזניח את הכשרת העלייה מארצות המערב 
ומשאר תפוצות ישראל . טוב יעשו מקטרגיה אם במקום להפנות את חציהם לכתובת 
הלא נכונה ימריצו את החשת תוכניות השיכון ויתבעו להפעיל מיד את התוכניות 
לתעסוקה המתמהמהות כבר שנה שלמה . הסוכנות אינה בנק ואינה סוכנות נסיעות , 
אך היא גם לא תהיה עלה התאנה למחדליה של הממשלה . 
