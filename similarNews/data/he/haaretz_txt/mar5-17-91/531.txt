" חסרו לנו שחקנים עם הרבה דמיון , כמו טל בנין , אייל ברקוביץ , איציק 
זוהר ואבי נימני . ניהלנו משחק שבלוני ללא כדורי עומק , ולא יצרנו מצבי 
הבקעה " , אמר אמש המאמן הלאומי יעקב גרונדמן , שלא היה מרוצה מן ההפסד 
20 של הנבחרת האולימפית במשחקה נגד הפועל חיפה מהליגה הארצית . הוסיף גרונדמן : 
" היה משחק אימון טוב . בשבוע הבא צפוי לנו משחק דומה מול קפריסין . 
גם הקפריסאים ישחקו עם הגנה צפופה , אבל נקווה שעד אז נשפר כל מה שטעון 
תיקון . איני מחפש תירוצים , כיוון שכל מי שבסגל צריך לשחק טוב . נהיה 
יותר זהירים בהגנה . נקיים שני אימונים באיצטדיון בחיפה כדי להיות מוכנים 
להתמודדות עם קפריסין . הפועל חיפה שיחק בהתלהבות וראוי למחמאות " . האולימפים 
גילו חולשה , כמעט בלי שיצרו אירוע מסוכן מול שער היריב בהתקפה מתוכננת . 
לעומתם , שיחקו החיפאים בהתלהבות והגיעו לעמדות הבקעה . הבולטים שבהם 
היו השוערים ויאצסלב יורקוס ומחליפו במחצית השניה , רונן אזולאי ; הבלמים 
יוסי קרמר וחיים גבאי , וגם כמה אחרים עשו עבודה טובה , בהדרכת מאמנם אהרון 
גרשגורן . בנבחרת האולימפית ניסו המאמנים לבצע גם חילופים תיפקודיים , 
כשהחליפו בין אלון חרזי שפתח כמגן ימני לגיא גת . הקשרים שרון צופין , 
סתו אלימלך , אבי פיטוסי ודוד סטולפר לא ידעו לנווט את חבריהם , וגם שילובם 
של אבי פס ורן בן שמעון לא חולל מהפך . החלוצים מאיר מליקה ודני ניראון 
נשמרו היטב . פציעתו של גיא גת בשפתו העליונה , והעברתו לטיפול רפואי , 
היתה האירוע הבולט במחצית הראשונה . בדקה ה - 65 חטף גילי ללקין כדור במרכז 
מרועי חדד , פרץ והכניע את השוער גבי אלבז , שהחליף את רפי כהן . בדקה 
ה - 97 היתה לאולימפיים הזדמנות לשוויון , כשהחיפאי מאיר בן מרגי הכשיל 
את אבי פיטוסי ברחבה . השופט עמית קליין פסק בעיטת 11 מטר ורן בן שמעון 
בעט , אבל השוער רונן אזולאי זינק ועצר . בדקה ה - 18 הקשית נחמני כדור 
ויעקב לוי נגח מקרוב וקבע 20 . שבוע ימים לפני המשחק הקדם אולימפי עם קפריסין 
היה זה הפסד צורב , החייב לייעל את ההכנות למשימה החשובה . רפי כהן ( אלבז ) 
, חרזי , בן דב , חדד , גת ( בן שמעון ) , צופין , סטולפר ( פס ) 
, אלימלך , פיטוסי , מליקה , ניראון . 
