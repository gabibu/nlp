האירועים האחרונים במלחמת המפרץ צריכים , ללא ספק , לעורר מחשבה אצל ערבים 
אשר תמכו תמיכה עיוורת בסדאם חוסיין , אבל לא רק אצלם . אירועים אלה צריכים 
לעורר מחשבה גם אצל ישראלים הכמהים ל"איש חזק " ול"תקשורת חיובית " . סדאם 
היה איש חזק , והוא המשיך ליהנות מתקשורת חיובית עד לרגע האחרון ממש . 
רק כך יכול היה להוביל את עמו האומלל לנקודה שאליה הוביל אותו . ככל שהאיש 
חזק יותר , כך נעשית התקשורת חיובית יותר , עד שבשלב מסוים , האיש החזק 
עצמו מתחיל להאמין לתקשורת החיובית שלו . האיש החזק מאבד גורם חיוני לכל 
מנגנון שלטוני ולכל יצור חי : המשוב . איש אינו יכול לומר לאיש החזק אלא 
מה שהוא רוצה לשמוע . מדינת ישראל איננה מדינה עתירת נכסים . אחד הנכסים 
היקרים ביותר שלנו הוא המשטר הדמוקרטי שהוריש לנו דור המייסדים . חברה בריאה 
זקוקה בשעותיה הקשות למנהיג דגול , לא לאיש חזק . וינסטון צרציל , דוד 
בן - גוריון ( וגם גורג בוש ) היו מנהיגים אשר רק חברה דמוקרטית יכולה 
להצמיח מתוכה . פתח תקוהקפמאביגקראתי את מאמרו של דוד בועז " על מים וקנאות 
סקטוריאלית " ( " הארץ " , 3 . 4 ) , ולא נותר לי אלא ללחוץ את ידו 
של הכותב . כחבר ועדות המים והכלכלה בכנסת וכיו"ר הוועדה לאסטרטגיה חקלאית 
שעסקה בבדיקת כל נושא המשק החלקאי , למדתי כי מדיניות החיפוי , הסבסוד 
בכל מחיר וחוסר כל התחשבות בעתיד הביאה את המשק החקלאי למצב שבו הוא נמצא 
כיום : משק נחרב ללא חידוש , ללא כסף , ללא גידול וכמובן , ללא מים . 
באשר למים , תסמונת " שולמן ישלם " מסוכנת במיוחד , כי טרם נמצא השולמן 
המתאים . תקוותי כי מאמרו של בועז ייקרא בעיון וכי המסקנות , התואמות את 
ממצאי הוועדה לאסטרטגיה חקלאית , יאומצו לטובת עתיד החקלאות העברית , שבו 
אני מאמין . ירושלימקפמאביגח"ך שמואל הלפרט , סגן השר המופקד על הביטוח 
הלאומי , השיב בכנסת לשאילתה של ח"ך בנימין בן אליעזר על ממדי העוני בקרב 
המגזר הערבי . " אין לנו מידע אמין ומקצועי " , אמר סגן השר בנחת . " נתוני 
העוני כוללים את האוכלוסייה הערבית באופן חלקי ביותר , רק האוכלוסייה השכירה 
המתגוררת בערים . . . ידוע שחלק נכבד מבני המיעוטים גרים בכפרים , קטנים 
כגדולים . מכאן שייצוגה של אוכלוסייה זו במחקר של הביטוח הלאומי לוקה בחסר " , 
מסביר הלפרט . זאת , בעידן שבו ראש אמ"ן אומר בוועדת החוץ והביטחון שידענו 
על המספר המדויק של משגרים נייחים וניידים בעיראק . השאילתה התבססה על מחקר 
שפירסמה " אגודת הגליל למחקרים " , לפיו % 15 מן המשפחות הערביות חיות מתחת 
לקו העוני ו%06 מן הילדים הערביים הם ילדי עוני , מספרים שסגן השר אינו 
מודה בהם ואינו מכחיש אותם בתשובתו לשאילתה . מה לעשות , הוא פשוט לא יודע . 
הביטוח הלאומי אחראי לחלק חשוב וחיוני בעיצוב המדיניות החברתית והכלכלית 
של ישראל . המדובר במעקב שיטתי ומקיף אחר נתוני העוני במדינת ישראל . לפי 
נתונים אלה , יש לקוות , קובעת הממשלה את המדיניות החברתית שלה . איך 
זו נקבעת , אם כך , כלפי המגזר הערבי ? אחת מהשתיים : אם מדובר בחוסר 
יכולת מקצועית של אנשי הסטטיסטיקה במשרדי הביטוח הלאומי או האוצר , הרי 
יש להחליפם במקצועיים ומיומנים מהם . מאידך גיסא , אם המדובר במדיניות 
מכוונת של אפליה , הרי הדבר גרוע מרשעות זאת טיפשות ( טענת הלפרט , בתשובתו 
לשאילתה , כי לאלה שיודעים על זכויותיהם נותנים השלמת הכנסה , אינה פותרת 
את בעיית כלל האוכלוסייה הערבית ואינה מפריכה מסקנות בדבר אפליה בהתייחסות 
הממסדית לנושא העוני ) . בתקופה שבה אנו נאבקים על נפשם של ערביי ישראל 
נוכח האינתיפאדה בשטחים , אנו מונעים מהם את מה שהובטח להם במגילת העצמאות : 
" שוויון זכויות חברתי ומדיני לכל אזרחי ישראל בלי הבדל דת , גזע ומין " . 
מנהל המרכז לפלורליזם יהודישל התנועה ליהדות מתקדמת בישראלקפמאביגלפי המדור 
" ראיתי שמעתי " ( " הארץ " , 3 . 3 ) , שלמה קור הוא בין אלה שימשיכו 
בחברותם בוועד המנהל של רשות השידור גם בוועד המנהל החדש , שימונה ב01 באפריל , 
משום ש"קור נחשב בוועד המנהל כמי שמייצג את מחנה שמיר - ארנס וקיימת שביעות 
רצון רבה מתפקודו " . ייתכן שתפקודו הפוליטי של קור משביע רצון , אך מבחינת 
האינטרס הציבורי שהוא אמור לייצג בוועד המנהל , קיים ספק באשר לתפקודו ואף 
חשד של ניגוד אינטרסים . קור הוא בעל תוכנית קבועה בתחנת שידור פרטית ובלתי 
חוקית , המתחרה ברשות השידור על קהל מאזינים ועל הכנסות מפרסומת . קור 
מופיע בתחנה הפרטית לא בתור עיתונאי או פרשן סתם , אלא בתוקף מעמדו הרשמי 
ברשות השידור . כל יום ב מציג קריין " ערוץ 7 " את התוכנית " מבט מבט , 
מדורו של שלמה קור , המשנה ליו"ר רשות השידור " . כאילו לא די בכך , קור 
מנצל את הבמה המשודרת הקבועה בתחנה הפרטית והפירטית כדי לתקוף את הרשות ממלכתית 
שבה הוא משמש משנה ליו"ר הוועד המנהל . תוך התייחסות לענייני היום , הוא 
מתפלמס מדי פעם עם הרשות ומטיח ביקורת קשה בתוכניות טלוויזיה ורדיו ובמשתתפים 
בהן . מר קור יכול להמשיך לכהן בוועד המנהל , אלא שמוטב שנדע את מי הוא 
מייצג שם . הרצליהקפמאביגבמדור " ראיתי שמעתי " ( " הארץ " , 2 . 72 ) 
הופיעו כמה עובדות לא מדויקות באשר למר יורם אטינגר , ציר בשגרירות ישראל 
בוואשינגטון . מר אטינגר הוא עובד מדינה מאז שנת 4791 לכל המאוחר . קודם 
לעבודתו בשירות החוץ הישראלי ניהל אטינגר את יחידת המעקב במרכז ההסברה , 
שעסקה , בין היתר , באיסוף שיטתי ומדעי של מידע בנושא הסכסוך הישראלי - 
הערבי ובכתיבתו , עריכתו והפצתו של חומר הסברה . כתיבת חומר ההסברה ועריכתו 
נעשו בידי אטינגר . פרסומי יחידת המעקב זכו לשבחים מצד גורמי אקדמיה וממשל 
בארצות - הברית ובמערב אירופה . כמי שעבד ביחידת המעקב במרכז ההסברה בראשית 
שנות השמונים , ברצוני להדגיש שמר אטינגר הוא איש הסברה ותקשורת מעולה , 
איש מחקר יסודי ובעל כישורים ברוכים בתחומי הארגון והניהול . לפי מיטב המידע 
שבידי הובא מר אטינגר למרכז ההסברה בעת שאלוף ( מיל ) אהרן יריב שימש שר 
ההסברה , על - ידי אלוף הראבן . מינויו היה מינוי מקצועי לכל דבר , גם 
אם אטינגר לא צמח במסלול המקובל במשרד החוץ . 
