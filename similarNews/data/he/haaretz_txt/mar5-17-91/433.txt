היום נפתחת במרכז למוסיקה במשכנות שאננים תחרות חדשה לצלנים שגילם אינו עולה 
על 71 שנים . 31 צעירים שנרשמו לתחרות ינגנו היום , בשלב א , את האטיוד 
מס 12 מאת פופר . ששה מהם יעלו לשלב ב , שייערך מחר , וינגנו את הקונצרטו 
בדו - מזור של היידן , בליווי פסנתר . ביום ג ייערך קונצרט של שלושת הזוכים , 
שיוקלט לשידור בקול המוסיקה . בעל המקום הראשון , שבכיסו כבר 005 , 1 
דולר , הזמנה להשתלמות בכיתת אמן של הצלן אלדו פאריסו או של יאנוש שטרקר 
בבאנף , קנדה , ואף הופעה בקונצרט משודר בסדרה " צעירים במרכז " , ינגן 
בקונצרט זה את הקונצרטו של היידן , הפעם עם התזמורת הקאמרית של חיל חינוך . 
בעל הפרס השני יופיע אף הוא בסדרה " צעירים במרכז " ויקבל 005 דולר . 
הוא ינגן בקונצרט זה ( כמו הזוכה במקום השלישי , שכולו כבוד ) יצירה לפי 
בחירתו , שאורכה לא יעלה על 51 דקות , עם או בלי ליווי פסנתר . התזמורת 
עצמה תשלים את תוכנית הקונצרט בדיוורטימנטו של מוצרט . התחרות היא יוזמה 
של פרוף אלדו פאריסו , צלן בעל שם עולמי יליד ברזיל , שזה חמש שנים מקיים 
כיתות אמן לצלנים בירושלים . היוזמה לקיים את התחרות , שהיא על שם אישתו 
הפסנתרנית אליזבט פאריסו , היא היענות לרמת הצלנים שמצא בכיתות האמן שלו 
בירושלים . פאריסו ניגן צלו בתזמורת שהקימה רשת אן - בי - סי לטוסקניני , 
וזה לא היה קל , כי טוסקניני , צלן בעצמו , היה ידוע כאימת הצלנים . 
אחר כך ניגן פאריסו בתזמורת קליוולנד , כשמנהלה המוסיקלי היה גורג סל . 
פרוף פאריסו מרכז את מגמת הצלו באוניברסיטת ייל , ובמשך שנים רבות היה חבר 
ברביעיית ייל . אבל כשהחל לקיים כיתות אמן וללמד , גילה כי דבר זה גורם 
לו סיפוק והנאה גדולים בהרבה מהופעות בקונצרטים כסולן או כחבר הרכב קאמרי . 
זה מה שהוא עושה בשנים האחרונות : ללמד ולעודד צלנים . בברזיל הוא מקיים , 
יחד עם ידידו ועמיתו , יאנוש שטרקר , תחרות צלנים בין - לאומית המתקיימת 
פעם בשנתיים . חבר השופטים שיאזין ל21 ביצועים של האטיוד של פופר וששה ביצועים 
של הקונצרטו של היידן , לא יכלול , בהחלטה של פאריסו , אף צלן אחד , 
כיוון שהוא סבור שצלנים אינם בהכרח השופטים הטובים ביותר של צלנים אחרים . 
הוא עצמו יו"ר חבר השופטים , אך ללא זכות הצבעה , ועמו שלושה כנרים וויולן . 
פאריסו עמד על כך שלא יהיה דיון בין השופטים אלא ניקוד המתחרים . הזוכים 
( ואלה שלא זכו ) יוכלו לקבל אחרי ההחלטות נימוקים מחבר השופטים . עם 
תום התחרות יערוך פאריסו במרכז למוסיקה בירושלים כיתת אמן לצלנים ולאנסמבלים 
קאמריים . 
