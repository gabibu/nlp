יחסינו עם המערב הם היסטוריה ארוכה הרצופה כפל משמעויות והבטחות שלא קוימו . 
במהלך מלחמות העולם הראשונה והשנייה גייסו בעלות הברית את המדינות שהיו 
בשלטון קולוניאלי בשם " זכותם של עמים לקבוע את גורלם בעצמם " . למחרת ניצחונן 
של בעלות הברית תורגמו עקרונות אלו עד שנות ה06 לפעולות דיכוי אין - סופיות 
ולמלחמות קולוניאליות . אפשר לראות אפוא שהמדיניות של " שתי אבני משקל , 
שתי אמות מידה " לא החלה היום . ברגע שהסתיימה המלחמה שוכחים את מטרותיה 
המוצהרות . בשבועות שקדמו לתחילת מעשי האיבה במפרץ הבעתי את החשש כי במלחמה 
זו יהיו ארבעה מפסידים גדולים : החוק , הדמוקרטיה , פלשתין והמודרנית . 
חשדנותי התבססה לא רק על העובדות בשטח , אלא גם על לקחי ההיסטוריה . והנה , 
מלחמה זו , " למען החוק והזכויות " , הסתיימה . אך היכן הם החוק והזכויות ? 
ועוד : כוויית " משוחררת " כעת . אך האם הדבר פוטר מהערכת המחיר ? קפמאפרקזה 
כמה ימים עסוקה הכרוניקה העיתונאים בגורלו של סדאם חוסיין . זהו קיבוע אדיר 
המסב את תשומת הלב ממה שמן הראוי לכנות הטרגדיה של העם העיראקי . מסכימים 
למסור לנו את שיעור האבידות ה"צבאיות " של עיראק : 08 אלף עד 001 אלף הרוגים . 
זה כבר טבח של ממש יחסית למבצעים שהוגדרו " כירורגיים " . ואיזו לשון נקייה 
ביחס לשימוש בנפאלם . אך מי יגלה לנו את מספר האזרחים ההרוגים ? בעניין 
זה אין אף מלה , אף נתון מספרי , אפילו משוער . עם זאת איש לא השתכנע 
שהפצצה כה מסיווית , עיקשת ומתמדת על המרכזים העירוניים העיראקיים פסחה 
על האוכלוסייה האזרחית . ברור שהעץ עדיין ממשיך להסתיר את היער . ומה אומרים 
לנו על מצבם של אלפי נשים וילדים השרויים בלא מים ראויים לשתייה עקב זיהום 
מימי החידקל שהפכו למקור האספקה היחיד מאז הרס התעלות , תחנות השאיבה והסינון ? 
ומה ידוע על המגיפות המאיימות שהדברתן תהיה קשה כפל כפליים , כיוון שהופסק 
ייצור החיסונים בשל מחסור בחשמל ? לא נזכיר את הקשיים הפסיכולוגיים , את 
הטראומות ואת רגשות האימה בעקבות מבול האש הגדול ביותר שנראה מאז מלחמת העולם 
השנייה . וכל זה נעשה כדי לקיים החלטה של האו"ם הדורשת את שחרור כוויית ? 
האם אמנת האו"ם מדברת על הריסתה של מדינה ועל השפלתו של עם כדי לשחרר עם 
אחר ? האם בשם ה"ציוויליזציה " נערך מבצע המזכיר ואני מצטט את דבריו של 
קצין אמריקאי שהתפרסמו ב"אינטרנשיונל הראלד טריביון " את " מבצע החרבת 
בגדד בידי הלגיונות המונגוליים ב8521 " ? איזו החלטה מסמיכה את ארצות הברית 
של אמריקה לקחת כערובה חלק משטח עיראק כדי לאלץ , כדברי הגנרל קלי , את 
העיראקים " להפגין שיתוף פעולה " ? האם נעשה הדבר בהסכמת " בעלות הברית " 
האחרות ? כמובן , שהרי מבטיחים לנו ש"דבר לא נעשה ללא התייעצויות " . האם 
בעיני " בעלות ברית " אלו טבעי שלאחר המלחמה האמריקאית בא הניצחון האמריקאי ? 
זה לא בטוח כל כך אם מתבוננים בהתגודדות הלא הוגנת והפומבית כדי לחטוף מהאפר 
העשן עדיין בעיראק ובכוויית את החוזים לשיקום . ובעוד הידחקות זו זוכה לכיסוי 
תקשורתי מפליג , מסתירים את היקף ההרס שבוצע באורח כה מדוקדק . קפמאפרקפקס 
אמריקאנה אמרנו לפני ובזמן המלחמה . כיום הגענו אליו . יש ניצחונות מאלפים 
ומאירי עינים לגבי מטרותיה האמיתיות של המלחמה . אמריקה שלאחר המלחמה בוטחת 
בעצמה ושתלטנית . דיק צייני , שר ההגנה , ש"היה מת לדעת מה אומרים אצל 
אנשי הצבא הסובייטים על הביצוע של כוחותינו " , אינו מסתיר זאת . והוא מוסיף : 
" הם התרשמו מאוד כמו כל העולם " . ארצות הברית החליטה על מועדי המלחמה , 
על קצבה ועל תנאיה , וכיום בדעתה להכתיב את תנאי השלום באזור , אם לא 
בעולם . ותוך כל זאת לא שכח גורג בוש להזהיר " כל דיקטטור " שירהיב עוז 
להקים " אימפריה אזורית " . הכוונה יכולה להיראות ראויה לשבח . אבל איך 
אפשר להניח לו ליטול לידיו את הזכות להגדיר מהם טוב ורע , כאשר נשיא ארצות 
הברית מכריז כי לגבי כוויית " לא מדובר בדמוקרטיה אלא בשלטון הלגיטימי " ? 
אין ספק כי זו אותה לגיטימיות שבזמנו תבעו לעצמם המרקסים , הסומוסה למיניהם , 
הפינושה או " בני חסות " אחרים של " העולם החופשי " . כיום מושמעת תרועת 
הקטל בציד על סדאם חוסיין , והמריעים הם אותם אנשים עצמם שעוד באחרונה אטמו 
אוזניים למשמע הדו"חות המחרידים של אמנסטי , ונשארו באלם - פה מול מראות 
הילדים והנשים הכורדים שנרצחו בגז . מעולם לא גילו עניין או דאגה כלפי השאיפות 
או האינטרסים של העם העיראקי . אלו שהכריזו על סדאם חוסיין כעל " סוללת 
המגן האחרונה " להגנת המערב מפני ה"אספסוף השיעי " הם כיום אלה המפקיעים 
לעצמם את הזכות לבחור את יורשו ; וזאת , אם אבירים אלה של " העולם החופשי " 
לא יחליטו בשלב מאוחר יותר כי משטרו , שהיום כה מושמץ , הוא בסופו של דבר 
כורח ביטחוני למערב מול פני " המהפכה השיעית " , שאת רוח הרפאים שלה מעלים 
עתה בדרום עיראק . את המדיניות הזו מנהלים כאילו החלופה היחידה לדיקטטורה 
אינה החזרת זכות הדיבור וההכרעה לעם העיראקי . איך לא לראות בכך ביטוי לעמדה 
כי העמים הערביים אינם ראויים לדמוקרטיה ? האם הם תת - אדם , אונטרמנש 
על פי הביטוי הנאצי האנטישמי , המשך לאותה מדיניות מפורסמת של " שתי אבני 
משקל , שתי אמות מידה " ? רוצים להרגיע אותנו : הפלשתינאים לא יהיו קורבנות 
הפוליטיקה הזו , ונוסף על כך " תוכניות " לפתרון הבעיה הישראלית - הפלשתינית 
סובבות פה ושם . כמעט לכולן יש מכנה משותף אחד התעלמות מאש"ף שריחו הובאש 
בשל תמיכתו בסדאם חוסיין . אתמול הצדיקו את פסילתו ב"טרור " או בסירוב 
להכיר בישראל . אבל אתמול , היום ומחר הפלשתינאים בשטחים הכבושים רואים 
באש"ף את נציגם . למעשה , כל כפירה בנציגות חופשית מחפה על כפירה בזכותם 
של הפלשתינאים להקים מדינה משלהם ולבנות את אומתם . יחס של איפה ואיפה זה 
מוסיף להיות מוקד מתיחות , כיוון שהוא מנציח את האי - צדק ושולל מהאזור 
את מרכיב היציבות והפיתוח ההרמוני הטמון במדינה פלשתינאית . כלום השתיקה 
ביחס לציד הפלשתינאים הנערך עתה בכוויית אינה סימן מדאיג לרצון להתעלם מגורלו 
של עם החי בגולה מאז 8491 ? שתיקה זו מזעזעת עוד יותר כיוון שנלווית אליה 
הבלטה זחוחת דעת של העושק והגזל שביצעו העיראקים בכוויית . שוב שתי אבני 
משקל ושתי אמות מידה ? בשיאן של ההפצצות התעקשו לדבר אתנו על ה"תקופה שלאחר 
המלחמה " . כרגע יש מי שהיו רוצים כי נאמין שתקופה כזו פירושה ש"מוחקים הכל 
ומתחילים מחדש " . מי מדבר בעצם על " חלוקת העושר " , על הפרובוקציה שמייצג 
עושרם האדיר של יחידים מול עמים הגוועים ברעב ? איש אינו מסתיר את העובדה 
שסכסוך זה היה מלחמה על הנפט . מוטב יהיה להכיר בגלוי בכך כי ארצות הברית 
היא מעתה הכוח השולט באופ"ק . האם רוצים האירופים לוותר על התפקיד שתרבותם 
הישנה ויחסיהם המסורתיים עם ארצותינו הועידו להם , ולהצטצמם בדאגה היחידה 
להתווכח על דקדוקי עניות לקראת ועידות בין - לאומיות עתידות , או על זכות 
וטו בשיתוף עם יפאן במועצת הביטחון ? הטרגדיה של העמים העיראקי והכווייתי 
ראוייה לכך שנתהה על יסודותיו האוניוורסליים של סדר בין - לאומי חדש , סדר 
שאינו זהה להגמוניה אמריקאית במישור הבין - לאומי . הדמוקרטיזציה של הסדר 
העולמי כרוכה בצמיחתם של נוהגים ומוסדות דמוקרטיים בכל המדינות , ללא יוצאת 
מן הכלל אחת ויחידה . גילויים המאוחר של פשעי הדיקטטורה דומה יתר על המידה 
לדמעות תנין . אסור שהעמדת הפנים של " מלחמה נקייה " תכין לנו כבר עכשיו 
דיקטטורות אחרות , הרפתקאות אחרות , טרגדיות אחרות . 
