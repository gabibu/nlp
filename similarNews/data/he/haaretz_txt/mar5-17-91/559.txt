הנגב לא ידע תנופת בנייה כה גדולה כמו זו העוברת עליו בימים אלה . הנעשה 
בשטח מקדים בהרבה תוכניות שסוכמו אך לפני חודש - חודשיים . יעדי תכנון שנקבעו 
בתוכניות מתאר של יישובים לשנת 0102 מתממשים כבר עתה . מסמך של מחוז הנגב 
במשרד הבינוי והשיכון מ09 . 21 . 2 מדבר על 718 , 46 יחידות דיור בבנייה 
ובתכנון . בלהה גבעון , נציגת החברה להגנת הטבע בוועדת התכנון המחוזית , 
יודעת לספר כי בוועדה טופלו כבר תוכניות לבניית 637 , 67 יחידות דיור , 
מהן יותר מ000 , 02 כבר נמצאות בשלבי בנייה . דימונה , ירוחם , מצפה 
רמון , יישובים שזה לא מכבר נראו בטלוויזיה שיכוני - הרפאים שלהם , התמלאו 
עד אפס מקום ותוספת בנייה מואצת תביא בתוך השנה להכפלה ואף לשילוש של האוכלוסייה 
בהם . למרות תנופת הבנייה , פרנסיהם מודאגים וחוששים מחזרה על שגיאות העבר . 
חלקם עדיין מלקקים את פצעי הכישלון של תוכניות פיתוח קודמות , בעיקר התוכנית 
לפיתוח הנגב בעקבות היערכות צה"ל באזור לאחר פינוי סיני . גם אז ניבאו 
עתיד מבטיח לנגב . בהסתמך על דו"חות ועדות המנך " לים לפיתוח הנגב , 
בעקבות פריסת צה"ל באזור , נבנה מספר גדול של דירות שנועדו לאנשי צבא קבע . 
הוכשרו אזורי תעשייה ומלאכה נרחבים , שכן הציפייה היתה שפריסת צה"ל בנגב 
תביא להתאוששות בהשקעות בתעשייה . אך שיעור גדול של אנשי צבא הקבע העדיפו 
לגור במרכז . גם המשקיעים לא נהרו לנגב , משום שהעידוד הממשלתי לא היה 
מספיק . אנדרטה להבטחות ולציפיות לא ממומשות נמצאת בכניסה הצפונית למצפה 
רמון , בדמות שטח של 004 דונם שהוכשר לתעשייה בראשית שנות השמונים ועומד 
מאז שומם . . גם יותר ממאה דירות ביישוב עמדו ריקות , עד שאוכלסו באחרונה 
בעולים . שמואל כהן , ראש מועצת מצפה רמון , המכהן בתפקידו מאז 8791 , 
כבר ידע כמה גלי פיתוח מתוכננים , שרק מעט מהם התממש . הוא אינו ממתין 
שפקידים מירושלים יפתחו את יישובו בשלט - רחוק ופועל בעצמו למציאת יזמים 
ומשקיעים . ביישוב חיים כ000 , 3 נפש , ותוכניות משרד השיכון מייעדות למצפה 
רמון כ008 יחידות דיור חדשות , שיביאו להכפלת האוכלוסייה . בינתיים לתוכניות 
השיכון אין גיבוי בתכנון תעסוקה . זה המצב בכל הנגב . משרד השיכון רץ קדימה , 
בעוד שאר המשרדים מפגרים מאחור . אין עדיין תוכנית ידועה מגובשת לפריסת 
מפעלי תעשייה באזור , וגם לא לפיתוח התשתית הפיסית . במצפה רמון מבקשים 
לנצל את מיקומו של היישוב בנוף ייחודי כמנוף כלכלי . לא עוד יישוב של עובדי 
עזר לבסיסי צה"ל ועובדי עבודות דחק , כפי שהיה בראשיתו , וגם לא עיר המתבססת 
על תעשייה בלבד המבנים הנטושים וההרוסים - למחצה של מפעלי " טמפו " באזור 
התעשייה ביישוב מעידים על חוסר הריאליות של תפיסה זו אלא מרכז תיירות , 
אמנות ומדע . תוכנית המתאר שמכין עתה האדריכל משה אורון מבוססת על תפיסה 
זו עיר שתמשוך חובבי נוף מדברי מכל העולם . אלא שעד היום לא הצליחו הרשות 
המקומית והמופקדים על התיירות לעניין יזמים ברעיון . במצפה רמון נבנה מרכז 
מבקרים מעורר התפעלות , אבל אף לא חדר מלון אחד . אכסניית הנוער ביישוב 
היא יוזמה של המועצה , שקיבלה על עצמה עקב כך גירעונות כבדים . עתה מקווים 
במועצה שסוף סוף תתממש תוכנית ותיקה והמיליונר היהודי - האנגלי דייוויד לואיס 
יבנה במצפה רמון בית מלון בן 004 חדרים . רעיונות שנשמעים לאדם מן הצד 
כחלומות באספמיה מועלים במצפה רמון כתוכניות לביצוע למשל , הקמת אוניברסיטה 
יהודית עולמית . מחשבים , שאם רק % 01 מן היורדים מדי שנה לאילת ייעצרו 
במצפה רמון לחנייה זמנית , יהיו ביישוב עשרות - אלפי תיירים וטיילים בשנה . 
גם בונים על כך שייבנה שדה תעופה פנימי והכביש המוביל לאילת ישוקם ויורחב . 
ביישוב נוצלו כבר דירות ריקות לפנימייה לאמנויות לתלמידים מכל הארץ . 
לראש המועצה גם תוכניות להפוך את מצפה רמון למרכז רפואי לניתוחים קוסמטיים . 
אולם דומה שבמצפה רמון עומדים שוב לשים את כל הביצים בסל אחד , הפעם התיירות . 
בעיר שמבקשת להיות עיר תיירות הפגינו בשבוע שעבר תושבים נגד המועצה בשל 
מצבורי אשפה שלא פונו . ראש המועצה תירץ זאת בהעדר עובדים בגלל המלחמה . 
התחושה היא ככל שאתה מדרים דמיונם של פרנסי היישובים מרקיע שחקים . את 
השקפת עולמם ביטא , אולי , בצורה הטובה ביותר ראש מועצת ירוחם , ברוך 
אלמקייס . לדעתו , כדי להצליח בפיתוח הנגב יש צורך בצעדים חריגים . אך 
תוכניות חריגות כרוכות בהוצאות חריגות , ואלמקייס אמנם עומד במוקד חקירה 
מטעם משרד הפנים בעניין זה . אלמקייס ביקש להעלות את ירוחם על מפת התיירות 
המקומית והעולמית באמצעות אגם מלאכותי , שנחפר בהשקעה ציבורית של שמונה 
מיליוני ש"ח . עד כה האגם לא מילא את קופת המועצה בדולרים , ואף לא בשקלים . 
אלמקייס , שבלשונו החדה כבר הסתכסך עם פקידים במשרדי הממשלה , רואה בחזונו 
בתי מלון , מסעדות ומקומות בילוי ונופש מסביב לאגם . מאיר סהר , מנהל האגף 
לחינוך במועצת ירוחם , כתב בעבודת גמר לתואר ראשון כי גם תוכניות הפיתוח 
של היישוב כיום הן בנוסח של כיבוי שריפות ; בעיירה אין תשתית תעסוקתית , 
ומכאן התלות החזקה בממסד ; גם השרירים שעשה אלמקייס לא תרמו להצגת תוכנית 
הבראה כוללת . באמצעות סרט תעודה שהטלוויזיה הישראלית מפיקה עתה , בהשקעה 
של יותר ממיליון ש"ח , מקווים בירוחם לשפר את התדמית הגרועה של היישוב , 
שנוצרה לטענתם לא במעט בעקבות הקרנת הסרט " לחם " בטלוויזיה , שאף אחת 
מתמונותיו לא צולמה בירוחם . קפמאבינלא רק התושבים שבויים בתדמית הנמוכה 
שיש לעיירות הפיתוח , אלא גם המופקדים על התכנון של אזורים אלה , אומר 
אלמקייס . הוא מספר שכמה מהפקידים שבידם להכריע את גורל פיתוח הנגב לא ביקרו 
אי - פעם בירוחם . גם את המספר המדויק של התושבים ביישוב הם לא יודעים . 
אלמקייס דורש להגביל את מספר העולים ביישובו , כדי להימנע ממעברות של עולים . 
" הצרה של הנגב היא שמתכנניו הם מתכננים מתל - אביב " , אומרים האדריכל 
משה אורון ובלהה גבעון , הממונה על שמירת הטבע בנגב מטעם החברה להגנת הטבע . 
שניהם תושבי עומר , ליד באר שבע . אחד מהמתכננים בעבר של הנגב הוא האדריכל 
רפי לרמן מתל - אביב , האחראי לתוכנית פיתוח הנגב לאחר פינוי סיני . כיום 
הוא מופקד על תכנון תוכנית המתאר הארצית לקליטת העלייה . תוכנית פיתוח הנגב 
לא נכשלה בשל טיבה , אלא משום שאלה שהיו אמורים לממשה האמינו כי טנקים יפריחו 
את הנגב , אומר לרמן . אמונה זו התחלפה בעימותים בין מערכת הביטחון לפרנסי 
יישובים בנגב . בירוחם , לדוגמה , טוען ראש המועצה , הבסיסים הצבאיים 
הגבילו את פיתוח היישוב וגם פגמו בתדמית האזור . יותר מ%08 משטחי הנגב 
הם שטחי אש צבאיים . הצבא מבקש לנגוס עוד ועוד שטחים לצרכיו , ונתקל בהתנגדות 
של שוחרי הטבע והסביבה ושל יישובים באזור . על אף הבטחות מפקדים , חיילים 
פגעו באתרים ארכיאולוגיים ובצמחייה מוגנת . החברה להגנת הטבע תקיים בראשית 
חודש אפריל את הכינוס השנתי שלה בסימן המאבק נגד השתלטות הצבא על הנגב . 
" כל השנים ראו בנגב את המחסן של המדינה . כל מה שאי אפשר היה לעשות במרכז 
זרקו לנגב . כך גם שטחי אימונים , מפעלים המייצרים חומרים מסוכנים והפניית 
אוכלוסייה קשה לקליטה , כמו הכושים העבריים " , אומר אורון . יישוב שהיה 
כל השנים חצר אחורית של המדינה הוא דימונה . עד לא מכבר עמדו ריקות בדימונה 
יותר מאלף דירות . כיום כל הדירות אוכלסו בעולים , וכאלף משפחות נוספות 
יקבלו דיור בתוך שמונה חודשים . ליישוב , המונה כ000 , 62 נפש , מתוכננת 
בנייה של כ005 , 4 יחידות דיור חדשות , שתכפיל , ואף יותר מכך , את אוכלוסיית 
העיר . אך זה שנים לא נפתחו מפעלים חדשים בעיר ומקצת הקיימים נאבקים בקשיים . 
שיעור האבטלה בעיר כ%21 , וראש עיריית דימונה , גבי ללוש , מזהיר כי 
אם לא ייעשה ליצירת מקורות תעסוקה , שיעור האבטלה יגדל בתוך שנה ב%03 ויותר . 
אתרי הבנייה מקיפים את כל העיר . עובדים לילות כימים , להדביק את לוח 
הזמנים שקבע משרד השיכון . אבל תשתית הביוב הקיימת קורסת . העירייה מתקשה 
לעמוד לבדה במשימת הקליטה , אומר ללוש . הקליטה הישירה עלתה עד כה לעירייה 
5 . 2 מיליון ש"ח . ללוש , וכמוהו עמיתיו בירוחם ובמצפה רמון , דורש שסכומי 
העתק שמשלמים מפעלי ים המלח ובתי המלון באזור כארנונה למועצה האזורית תמר 
יחולקו שווה בשווה בין הרשויות המקומיות , שכן עיקר העובדים במפעלים באים 
מיישובים אלה . מדוע תיהנה מכל ההכנסה רק המועצה האזורית , וליתר דיוק 
קיבוץ אחד עין גדי ? שואל ללוש . ראשי היישובים מקווים לאושש את אזורם 
בפיתוח התיירות והמלונאות בים המלח , במימוש תוכניות כמו הקמת שדה תעופה 
אזרחי בנבטים , שיפור תשתית הכבישים באזור , שתקצר את הדרך ממרכז הארץ 
לנגב , והפניית מפעלים עתירי ידע לאזור . ללא מימוש תוכניות אלה , הם 
מזהירים , עשרות - אלפי הדירות הנבנות כיום ייוותרו פילים לבנים , לאחר 
שדייריהן יעקרו צפונה או מעבר לים . " כולם מסכימים אתנו , אבל חוץ ממשרד 
השיכון לא רואים שום גורם אחר בשטח " , אומר ראש עיריית דימונה . תקוות גדולות 
תולים ראשי היישובים בנגב בתוכנית " סיליקון הנגב " , שהשר יצחק מודעי הכריז 
עליה באחרונה . תשלובת אדירה של תעשיות עתירות ידע במרחב שבין באר שבע לדימונה , 
לירוחם ולערד , בהשקעה של מאות מיליוני דולרים , בעיקר ממקורות חוץ . 
מודעי כבר מינה ועדה בראשות האלוף ( מיל ) הרצל שפיר , שמתפקידה להכין 
את התוכנית . הוועדה מסיירת בימים אלה ביישובי הנגב ומתרשמת מקרוב מבעיות 
האזור ומהפוטנציאל הטמון בו . שפיר אומר כי עדיין מוקדם להציג תוכניות , 
אבל מדגיש כי לקח חשוב אחד מכישלון תוכניות העבר בנגב מכתיב את התוויית 
דרכה של הוועדה . " התוכניות הקודמות לא היו די אינטגרטיוויות . הן היו 
נקודתיות מדי . וגם את התוכניות הכוללות מיצו רק משרד אחד או שניים . למשל , 
לאחר הנסיגה מסיני מילא צה"ל את חלקו בתוכנית הפיתוח לנגב , בעוד ששאר 
המשרדים לא עשו כן " . השם " סיליקון נגב " לא אומר בהכרח כי התעשיות שיופנו 
לנגב יהיו כולן עתירות ידע , אומר שפיר . הוא אינו שבע רצון מהשם ורוצה 
לשנותו ל"נגב אלפיים " ( בדומה לפרויקט בגליל : " גליל אלפיים " ) או 
" נגב עכשיו " . כיום מצוי עמק הסיליקון בקליפורניה במשבר קשה ואין כל 
ודאות שניתן להשתית את מרבית הנגב על סוג זה של תעשייה , גם אם בין העולים 
המתיישבים בנגב יש שיעור גדול של אקדמאים . פרוף יהודה גרדוס , מהחוג לגיאוגרפיה 
באוניברסיטת בן - גוריון , מאמין בעתיד הנגב רק אם תחול מהפכה מחשבתית אצל 
מקבלי ההחלטות בירושלים . לדעתו , מדיניות פיזור אוכלוסין אינה יכולה להתבצע 
בדרך יעילה במשטר ריכוזי כמו בישראל . " אנחנו מנסים להגשים מדיניות לאומית 
של פיתוח אזורי שוויוני ואינטגרטיווי . קובעי המדיניות לא השכילו להבין , 
שבסוף המאה העשרים לא ניתן להגשים מדיניות כזאת ללא ביזור מנגנוני הפיתוח 
ויצירת אזורי פיתוח עצמאיים , בעלי תקצוב עצמאי ותלות מינימלית במרכז " . 
אם יש רצון לפזר אוכלוסין על פני המרחב הלאומי וגם להבטיח את הצלחת הפיזור 
וקליטת האוכלוסייה החדשה בפריפריה , יש לדעתו צורך בביזור הגופים העוסקים 
ביישום מדיניות זו . " פיתוח אזורי פריפריה אין פירושו רק הקצאת משאבים 
ומתן הטבות מן המרכז , אלא גם מתן עוצמה וייצוג פוליטי לאזורי פיתוח אלה " . 
גרדוס מאמין כי שינוי שיטת הבחירות יסייע בפיתוח הנגב . הוא חוזה שיהיו 
לא פחות מעשרה חברי כנסת מהנגב , והבחירה הישירה תביא למחויבות מצדם לפעול 
לטובת שולחיהם . בעבר אף הציע להקים את מפלגת הנגב , כדי להביא לפיתוח האזור 
המקיף % 26 משטח ישראל , אף שחיים בו רק % 6 מאוכלוסייתה . . הגוף שאמור 
לדאוג למימוש תוכניות הפיתוח לנגב , מועצת הנגב , חסר שיניים , וגם מחוק 
הנגב , שנועד להביא משקיעים לאזור , נותרו רק הנאומים של יוזמיו בדיונים 
בכנסת . גרדוס מציג את גוש דן כהונג קונג של מדינת ישראל ומציין שבעידן 
הסקאדים הוכח עד כמה התפתחות אורבנית זו מסוכנת . הוא גם גורס שהקמת העיר 
מודיעין היא שגיאה חמורה ותבוא , בין השאר , על חשבון פיתוח הנגב . הוא 
מוצא ליקוי מהותי בכך שהפיתוח אינו אזורי בראייה מרחבית כוללת , אלא כל 
יישוב לעצמו . בארבעה יישובים מפתחים בו בזמן מכונים לחקר המדבר , בהשקעה 
ציבורית נכבדה . יצירת אגם מלאכותי ביישוב אחד מניעה יישובים נוספים להקים 
בתחומם מוקד - משיכה דומה . לדעת גרדוס , יש לקבוע לכל יישוב דגשי פיתוח 
מרכזיים המנצלים היבטים ייחודיים בו . אבל לשם כך נדרשות התארגנות אזורית 
וראייה תכנונית כללית , ולאלה עדיין לא הגיעו בנגב . 
