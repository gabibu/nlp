הסגל האולימפי של ישראל בכדורגל ערך אתמול שני אימונים במכון ווינגייט . 
בבוקר היה אימון כושר ואחר הצהריים היה משחק אימון פנימי שהתנהל תחת גשם 
שוטף . כל שחקני הסגל השתתפו באימונים , פרט לאבי נימני , השוהה עם נבחרת 
הנוער באוסטרליה . בין השאר התאמנו אבי פס , אבי פיטוסי ואלון חרזי , 
שסבלו באחרונה מפציעות . המאמן הלאומי יעקב גרונדמן אמר אמש : " ההתלהבות 
בקרב השחקנים עצומה , ומורגש מאוד שהפגרה מאונס יצרה רעב לכדור . אני מרוצה 
מהלחימה הרבה שהפגינו במשחק האימון " . גרונדמן ציין את התלהבותו של יצחק 
זוהר , שכזכור הוחלף במשחק עם בית"ר ירושלים כבר לאחר 03 דקות . " ברור 
שזוהר מעוניין להצליח . קשה לו להתרגל למעבר לסגנון שאנחנו דורשים , ורק 
משחקן טוב ניתן לבוא בדרישות . אגב , גם את מראדונה החליפו השבוע " . היום 
עשויה להתקבל תשובת קפריסין לגבי מועד המשחק בטורניר הקדם אולימפי . אם 
תהיה ההתמודדות ב - 02 במארס , יקיים הסגל האולימפי בשבוע הבא מחנה אימון 
בן שלושה ימים במכון ווינגייט . אם יידחה המשחק לאפריל , או למאי , תקיים 
הנבחרת בשבוע הבא משחק אימון בלבד . 
