לונדון ( מיוחד ל"הארץ " ) . שיטת המשפט הבריטית בפלילים תיבדק במלואה 
בידי ועדת חקירה ממלכתית . כך הכריז אתמול שר הפנים והמשטרה של בריטניה , 
קנת בייקר , אחרי שבית המשפט לערעורים שחרר ששה אירים שנחשדו בפיצוץ שני 
פאבים בעיר האנגלית ברמינגהם בשנת 4791 . בפיצוצים נהרגו 12 בני - אדם . 
הששה נעצרו שעות ספורות לאחר הפיצוצים . בית המשפט גזר עליהם מאסר עולם , 
והם ריצו כבר 51 שנה ו7 חודשים מן העונש . לפני כשנה התברר , שבדיקה במעבדה 
לזיהוי פלילי , שהיתה היסוד העיקרי בהרשעתם , לא היתה מבוססת די הצורך 
מבחינה מדעית . הבודקים קבעו בשעתו , שמבדיקת ידיהם של שניים מן הנאשמים 
עולה כי הם טיפלו בחומרי נפץ . לפני כשנה הביאו משפטנים ממצאים , שעל - 
פיהם ייתכן כי אותם סימנים עשויים להיגרם גם כתוצאה משימוש בסוג מסוים של 
סבון . פרוטוקול החקירה גילה , שהנאשמים אמנם העידו על שימוש באותו סוג 
של סבון . שחרורם של הששה בא בתום משפט סוער , שבמהלכו הוטל איפול כבד על 
תפקודן של משטרת בריטניה ושל המערכת המשפטית בכל הקשור לפרשה . שלושת השופטים 
ביטלו מכל וכל את העדויות שהגישה המשטרה , האשימוה בבידוי ראיות וקבעו כי 
בוצעו זיופים בכתבי ההודאה שהוצגו בבית המשפט . האשמות דומות היו עילה עיקרית 
לשחרור קבוצה קודמת , בת ארבעה נאשמים , באוקטובר 9891 . גם הם נדונו 
על מעשה חבלה וטענו שהם חפים מפשע . השוטרים שהיו מעורבים בפרשה ההיא נחקרים 
עתה בפרקליטות , וייתכן שיוגשו נגדם כתבי אישום . חברי פרלמנט מכמה סיעות 
וגופים ציבוריים ניהלו מערכה נמרצת לשחרור הששה . אחרי ששלושת שופטי בית 
המשפט קבעו פה אחד שיש לשחררם עקב גילוי ראיות חדשות , אמר סגן מנהיג מפלגת 
הלייבור , רוי הטרסלי , כי הדבר מוכיח שיש פגם בשיטת המשפט הבריטית . בבית 
המשפט נשמעו שאגות שמחה ונראו קפיצות באוויר עם ההכרזה על השחרור . בחוץ 
נפתחו בקבוקי שמפניה . ששת האירים , שבראשם כבר זרקה שיבה , צעדו החוצה 
ואחד מהם הכריז מיד שהשוטרים אמרו להם כל העת , שהם יודעים שלא הם ביצעו 
את המעשה . השר לענייני אירלנד , פיטר ברוק , אמר אתמול בדיון בבית הנבחרים 
כי לרשותן של המפלגות האיריות התומכות במחתרת עומדים 41 יום , כדי להשיב 
על הצעותיו ליישוב המשבר בצפון אירלנד . השיחות עם המפלגות נמשכו כמעט שנתיים , 
אמר , ועתה הגיע הזמן להכריע . 
