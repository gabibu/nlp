עולים מבריה"ם הלומדים בבתי ספר על - יסודיים בישראל , לא יתקבלו לאוניברסיטאות 
בארץ , אם יעשו בחינת בגרות בשפה הרוסית , כשפה זרה ראשונה . הם יחויבו 
לעמוד גם בבחינת בגרות באנגלית כך הבהיר יו"ר ועדת התיאום הבין - אוניברסיטאית 
לקבלת תלמידים , הפרוף דן לורנץ , למנהל האגף לחינוך על - יסודי , אברהם 
אמיר . לפי הסיכום בין לורנץ לאמיר , ייבחנו העולים בשפה וספרות רוסית ברמה 
מוגברת של 5 יחידות לימוד , ויקבלו תעודת בגרות . עם זאת , כדי להתקבל 
לאוניברסיטה , יהיה עליהם לעשות גם בחינת בגרות באנגלית , ברמה של 3 יחידות 
לימוד . יצוין כי תלמידים ישראלים יכולים לקבל תעודת בגרות אם הם עומדים 
בבחינת בגרות באנגלית ברמה של 3 יחידות לימוד , אולם אם הם מבקשים להתקבל 
לאוניברסיטה , עליהם להשלים עוד יחידת לימוד במקצוע זה , ולהיבחן בה . 
ועדת התיאום הבין - אוניברסיטאית החליטה , עם זאת , ללכת לקראת התלמידים 
העולים . גם אלה שלא יספיקו ללמוד ולעשות בחינת בגרות באנגלית ברמה של 3 
יחידות לימוד , יתקבלו לאוניברסיטה , אולם הם יתחייבו ללמוד במכינה מיוחדת 
לאנגלית , ולהיבחן במקצוע זה בתום הלימודים במכינה . מסתבר כי לחלק מהעולים 
שסיימו את לימודיהם בתיכון בבריה"ם חסרים ציונים בבגרות במקצוע אחד או שניים . 
סוכם כי תלמידים אלה ייקלטו במכינות שליד האוניברסיטאות , וכאשר ירצו 
להתקבל ללימודים גבוהים יתחשבו בציוניהם במכינות במקצועות החסרים . קפידבינבמשרד 
החינוך מחפשים פתרונות גם לתלמידים מבריה"ם שסיימו , או עמדו לסיים , שם 
את לימודיהם בבתי הספר העל - יסודיים , אך לא הספיקו לגשת לבחינות הבגרות . 
אחד הפתרונות שעליהם סוכם , הוא פתיחת בתי ספר אקסטרניים לעולים חדשים , 
בהם יילמדו המקצועות לבחינות הבגרות ברוסית . משרד החינוך יממן את עלות 
הלימודים , כמו שהוא מממן את בתי הספר האינטרניים . בימים אלה עוסקים במשרד 
החינוך בתרגום לרוסית של חלק מהשאלונים הרגילים של בחינות הבגרות במקצועות 
המדעים . מדובר בעיקר במתימטיקה , בפיסיקה , בכימיה ובביולוגיה . במקצועות 
שבהם לא יספיק המשרד לתרגם את השאלונים , יוכלו התלמידים להיבחן בעל פה . 
לצורך זה , מכין עתה המשרד עתודה של בוחנים דוברי רוסית . בחוזר האחרון 
של מנכ"ל משרד החינוך מפורטות האפשרויות המוצעות לתלמידים מבריה"ם שיעשו 
בחינות בגרות . הם יוכלו להיבחן באמצעות שאלונים בעברית קלה יותר , ובהיקף 
מצומצם יותר של חומר , במקצועות הומניסטיים כספרות ולשון עברית , תנ"ך 
ותולדות עם ישראל . לחילופין , הם יוכלו להיבחן במקצועות אלה בעל - פה . 
במקצועות המדעים לא תינתן הקלה בהיקף החומר לבגרות . 
