חיים רביבו ועמיר תורגמן , שניים מהבולטים בנבחרת הנוער בכדורגל , מועמדים 
להצטרף לסגל האולימפי כבר ביום א הקרוב . השניים גם יהיו קרוב לוודאי ברשימת 
ה - 22 שתימסר לפיפ"א כמה ימים ( אולי אפילו היום ) לפני המשחק עם קפריסין , 
שיהיה ב - 02 במארס , במסגרת הקדם אולימפית . בסגל האולימפי יהיו עוד שלושה 
משחקני נבחרת הנוער שכבר היו בו בעבר . אבי נמני שישחק בהרכב הראשון ביום 
ד הבא , הקשר אייל ברקוביץ והחלוץ שי הולצמן , שהיה מועמד להצטרף לסגל 
כבר לפני היציאה לאוסטרליה . תורגמן ורביבו יצורפו לסגל האולימפי בזכות יכולתם 
במשחקי קדם אליפות העולם לנוער שהיו בסידני . תורגמן הבקיע שני שערים במשחק 
היחיד שבו השתתף ( השני נפסל ) . גם רביבו הבקיע שער שנפסל . אם כל החמישה 
מסגל הנוער יוזמנו לאימון ביום א , ישוחררו מהסגל האולימפי שניים או שלושה 
שחקנים שנכללו בו בתקופה האחרונה . הסגל האולימפי קיים אתמול אימון בוקר 
שסיים את מחנה האימון השבועי . המאמן יעקב גרונדמן לא התרגש במיוחד מההפסד 
02 להפועל חיפה במשחק האימון שלשום בקרית אליעזר . " עלינו להסיק את המסקנות 
הנכונות ובעיקר לנצח את קפריסין , כי אם לא ננצח נאבד סיכוי אדיר " , דברי 
גרונדמן . הסגל יתכנס ביום א לאימון באיצטדיון רמת גן וביום ב יסע לחיפה 
שם ישהה עד המשחק . נראה שתשעה או עשרה שחקנים כבר בטוחים בהרכב הפותח . 
נבחרת קפריסין עומדת להגיע לישראל ביום א . 
