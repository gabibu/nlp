האח הגדול ארב בכל מקום . לא רק החטטנים והמרגלים של שירותי הביטחון הכינו 
תיקים על אזרחי הרפובליקה של מזרח - גרמניה , אלא כל משרד וכל מוסד ממלכתי 
ניהלו ספרים מסודרים על לקוחותיהם . מי שנזקק למדרסים או לפרוטזות נרשם 
ב"מאגר המידע האורתופדי " שליד הנשיאות הפדרלית של האיגודים המקצועיים החופשיים 
של גרמניה , ואילו מאגר המידע " משק הדירות " , שהכיל את שמות הדיירים , 
כלל גם נתונים על פיגורים בתשלום שכר הדירה או על סכסוכי שכנים . במאגרי 
המידע הופיעו שמותיהם של אלו שנוהלו נגדם חקירות מס , של פרוצות ושל " אגודות 
רשומות " , ונרשמו בהם גם אסיפות , מכירות של מתכות יקרות וכלבים מיובאים . 
מי שהגיש תלונה כלשהי , הצטרף מיד ל"מאגר המידע של לשכת התלונות של המועצה 
הממלכתית " או של משרדים אחרים . " המידע נאסף ללא שום הגבלה " , אומר 
הנס - ירגן גארסטקה , הממונה על שמירת המידע בברלין , " מאחורי גבם של 
האזרחים , ואף - על - פי שהעיד , לכאורה , על דאגה אינטנסיווית של המדינה , 
לא היה אלא עדות לזלזול עמוק בזכויות הפרט " . לדבריו , היו אלו בעיקר 
צעדים פטרנליסטיים מעין אלה שקוממו את אזרחי מזרח - גרמניה . אלא שמורשתו 
של אורוול שרדה כמעט ללא פגע גם לאחר החלפת השלטון . אמנם צוות ברשותו של 
הממונה המיוחד , יואכים גאוק , הוא שלקח למשמרת את תיקי השטאזי , אבל 
במשרדים אחרים במדינות הפדרליות החדשות ( של מזרח - גרמניה ) מאוחסנים 
עדיין תיקים המכילים נתונים אינטימיים על האזרחים החדשים של גרמניה הפדרלית 
נתונים שאת רובם אסור היה לאגור מלכתחילה לפי חוקי גרמניה המערבית . את 
מי משמשת המורשה וכיצד את זאת אין יודע אפילו הממונה הפדרלי על שמירת הנתונים , 
אלפרד אינוואג , שחוזה האיחוד הסמיך אותו זמנית לפקח גם על הנתונים במדינות 
הפדרליות החדשות . הוא אינו יודע כלל " אילו מאגרים קיימים " וגם לא הכיר 
עד כה את מי שממונים על הנושא במדינות הפדרליות החדשות . עתה , מתלונן 
שומר הנתונים מבון , " לא ידוע אם מטפלים בנושא כלל " . למראית עין העבירה 
משטרת העם למטה הכללי של המשטרה במערב - ברלין את 04 מאגרי המידע שלה ביום 
האיחוד , אך ייתכן שהסתירה נתונים רבים . לדברי אריך פצולד , שהיה אז 
סנטור לענייני פנים בברלין , " אין להוציא מגדר האפשר שמאגרי מידע , כרטיסיות 
או מחשבים אישיים לא הועברו עדיין " . לחשדות אלה יש בסיס : בפרוטוקול ההעברה 
לא מוזכרים מאגרי מידע אחדים שיש הוכחות לקיומם , ובתקנות השימוש הסודיות 
של מחלקת , האחראית לביטחון המדינה , נזכרים מאגרי מידע שנעלמו . קפמאלידכך , 
לדוגמה , לא הועבר מאגר המידע שבו הופיעו שמותיהם של " אנשים שהתבלטו 
כבריונים " . מאגר זה כלל לא רק עבריינים , כפי שנהוג ב"לשכת המודעות להפרת 
הסדר הציבורי " , אלא בעיקר מתנגדי שלטון , שמיחו בפומבי נגד המפלגה הקומוניסטית . 
כמו כן לא הועבר לרשות המערב מידע שאספה משטרת מזרח - גרמניה בעת " ביקורת 
על תנועת אנשים " , שבו נרשם כל מי שהיה לו מגע עם משטרת העם . לעומת זאת 
העבירה משטרת העם ללא היסוס אוסף תצלומים מוזר למדי : 15 תצלומים של טביעות 
אוזניים של עבריינים אלמונים . את הטביעות השאירו כנראה הפורצים כשהצמידו 
את אוזניהם לשמשה כדי להקשיב לנעשה בבית . דיטר שנק , סגן נשיא משטרת ברלין , 
אינו מייחס חשיבות לאוסף זה , אבל האוסף המוזר הוא הוכחה לכך שמזרח - גרמניה 
לא פסחה על אף הזדמנות אחת , ולו יוצאת דופן , כדי לרשום את אזרחיה ולקטלג 
אותם . גם מערכת החקירה האלקטרונית " דורה " ניזונה מכמות מרשימה של מידע : 
כל המעשים הפליליים שביצעו כחצי מיליון אזרחים מזרח - גרמניים מאז השנה 
הסמלית 4891 , כולל מספרי התיקים שנפתחו להם , פסקי - הדין של בתי - המשפט 
ותקופות המאסר שריצו . ליד שמותיהם של 002 אלף מהם מופיעה אינפורמציה מפורטת 
על " כישורים , ידע ספציפי ומניעים " . התיאורים מחולקים ל63 קבוצות , 
לפי סיווגים משניים כמו " מאפיינים אנתרופולוגיים " ו"כתובות קעקע " , 
ושיטות העבריינים מוצפנות בלמעלה מ021 " קבוצות אפיון " . לכל אלה נוספות 
טביעות אצבעות של 051 אלף מאזרחי מזרח - גרמניה לשעבר . עתה בודקים מומחים 
במשטרה דרכים לשילובה של " דורה " במערכת החקירה הממוחשבת של מערב - גרמניה . 
בברלין , לדוגמה , עוסק בכך זה מספר חודשים צוות של 02 איש מהיחידה ללוחמה 
בפשע . אנשי הצוות מנפים את העבירות שאינן אקטואליות , או כל מידע שלפי 
" קווי היסוד של ניהול מאגרי מידע אישי של המשטרה " אסור לאגרו . " כל 
מקרה בודד " , מבטיח סגן הנשיא שנק , " נבדק בקפדנות " . במדינות הפדרליות 
החדשות במזרח - גרמניה אין למשטרה די כוח אדם , ולכן עליה לעבוד עם מאגרי 
המידע שמצאה . 
