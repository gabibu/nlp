השוכן באוקיינוס ההודי סמוך למדגסקר , לסגור את תחנת הטלוויזיה הפיראטית 
" פרי - דום " , הפועלת זה חמש שנים . זו תחנת הטלוויזיה הפרטית היחידה 
באי , הנשלט על ידי צרפת . השלטונות ביקשו כי המונופול הטלוויזיוני יישאר 
בידי תחנת הטלוויזיה הציבורית , אר - אף - או , הפועלת בהשראת פאריס . 
לבעליה של התחנה הפיראטית , ד"ר קמיל סודר , בעבר נציג של ארגון " אמנסטי " 
העולמי , יש גם תחנת רדיו פיראטית . גם היא פופולרית מאוד , והוא עצמו 
נערץ על ידי צעירים . כאשר השלטונות סגרו את תחנת הטלוויזיה קרא סודר , 
בתחנת הרדיו שלו , להמונים לצאת לרחובות ללחום על חירותם . השלטונות לא 
העריכו נכונה את כוחו של סודר . קפמאלידמאות צעירים יצאו לרחובות במסע 
של השתוללות , שריפת מכוניות חונות , פריצה לרשתות שיווק , הצתת בתי עסק . 
המפגינים השליכו חצץ ובקבוקי מולוטוב , המשטרה הגיבה באלות ובגז מדמיע . 
רשתות השיווק שנבזזו מייצגות את העושר ואת הממסד . מסיבות אלה הותקפו 
גם סוכנויות למכירת כלי רכב מפוארים . הנזק הכולל מוערך במאה מיליון דולר . 
על פי הדיווחים מראוניון , בין הבוזזים היו גם עשירים . בארבעת ימי המהומות 
נהרגו 11 איש ומאות נפצעו . שמונה מהם היו בתוך בית עסק שהוצת . עיתונאית 
נהרגה כאשר מכוניתה נרגמה באבנים והועלתה באש . לאחר שפאריס שלחה תגבורת 
של שוטרים המאומנים בפיזור הפגנות נרגעו המהומות . אבל התסיסה באי נמשכת . 
ימים אחדים לאחר המהומות פרצה שביתה כללית , במחאה נגד השלטונות . צרפת 
יצאה נשכרת מכך שתשומת הלב העולמית היתה מופנית למלחמת המפרץ , הרחק מהאי 
הקטן ( כ005 , 2 קמ"ר , 005006 אלף תושב ) . לא רבים התעמקו בשאלה , 
מה בדיוק עושה המעצמה , הנלחמת לשחרורה של כוויית , באי זעיר הנמצא במרחק 
של כעשרת אלפים קילומטר מחופיה . לראוניון מעמד של מחוז צרפתי , ככל אחד 
מחבלי צרפת האירופית . האוכלוסייה באי מגוונת : תושבים ממוצא אירופי , 
הודים , סינים , וכמובן תושבים מאפריקה . האי התגלה ב7051 על ידי הפורטוגלי 
דייגו פרננדז פררה . מאמצע המאה ה71 נשלט על ידי צרפת ואף נקרא , עד המהפיכה 
הצרפתית , בשם בורבון , על שם משפחת המלוכה . נשלחו אליו אסירים מצרפת , 
לרצות את עונשם . לאחר המהפיכה שונה שמו לראוניון . בתחילת המאה 91 נכבש 
על ידי הבריטים , לתקופה קצרה , אך שב כעבור שנים אחדות לידיים צרפתיות , 
עדיין כמושבה . ב6491 קיבל מעמד של מחוז צרפתי ותושביו הם צרפתים לכל 
דבר . השלטונות המקומיים הודיעו כי מאחורי המהומות עמדו 002003 צעירים בסך 
הכל , שהוסתו על ידי סודר ועל ידי המפלגה הקומוניסטית . % 09 מתושבי 
האי קתולים , וגם ראשי הכנסייה הקתולית מאשימים את הקומוניסטים בפרובוקציה . 
ראיה ממשית לחלקה של המפלגה הקומוניסטית במהומות לא נמצאה , אף שהיא הביעה 
הבנה לתביעות המפגינים . השר לענייני מושבות בממשלת צרפת , לואי לה פנסק , 
יצא בבהילות לראוניון והבטיח כי האחראים למהומות יועמדו לדין . לדבריו , 
לא הופתע מהמהומות , אלא מעוצמתן . לאי הגיע גם זאק ורזס , עורך דין שערורייתי 
המוכר היטב בצרפת ואחיו של פול ורזס העומד בראש המפלגה הקומוניסטית בראוניון . 
זאק ורזס הגן על הנאצי קלאוס ברבי , על הטרוריסט אברהים עבאדללה , על 
קצין המשטרה החשאית החשוד ברציחתו של כומר הומוסקסואל . בבואו לאי קרא לעם 
הקריאולי להתגייס נגד הדיכוי הקולוניאליסטי הצרפתי . " הכוחות שהגיעו מצרפת 
צדו קריאולים כפי שצדים שפנים . כך התייחסנו לאלגיראים , לקנקים ( בני 
קלדוניה החדשה ) ולמלאגשים . האשמים האמיתיים הם אלה המשתמשים בשיטות 
של גנגסטרים מושחתים ושל רוצחים " . המצב החברתי באי קשה . סגירת תחנת הטלוויזיה 
היתה לכל היותר עילה לפריקת הזעם והמרירות שהצטברו . 05 אלף איש ( % 11 
מהאוכלוסייה ) מובטלים ומקבלים דמי סעד . בצרפת רק אחוז אחד מהאוכלוסייה 
נזקק לסיוע כזה . עוד כ%01 משתכרים שכר מינימום . רמת הדיור ירודה . בעיר 
המרכזית באי , סאן דניז , שבה אירעו המהומות , יש ריכוז גדול של תושבים 
שמצבם הכלכלי - החברתי בכי רע . קפמאבינרמת הילודה באי גבוהה מדי שנה מצטרפים 
כעשרת אלפים צעירים למעגל העבודה . אך האי יכול לספק רק כ000 , 4 משרות 
שנתיות . אלף , ברמות השכר הגבוהות , ניתנות בדרך כלל לצרפתים המגיעים 
מאירופה . המקומיים נשכרים לעבוד במשרות מעוטות ההכנסה , משום בעיות של 
הכשרת כוח אדם . חמישית מהתושבים אנאלפביתים . למחצית מהצעירים המקומיים 
אין סיכוי למצוא מקום עבודה הולם , ועתה , עקב המהומות , התבטלו עוד כאלף 
מקומות עבודה . תעשיינים צרפתים מעדיפים להקים מפעלים באי מאוריציוס הסמוך , 
שאינו בשליטה צרפתית . שכר העבודה שם נמוך מזה שבראוניון . זו טענתו 
של מישל דברה , בעבר נציג ראוניון באסיפה הלאומית של צרפת , שהדגיש כי 
המהומות באי לא היו בלתי חזויות . יש מתושבי ראוניון העוקרים לצרפת ומגלים 
שהם מופלים לרעה . אחד מאלה אמר לעיתון " ליברסיון " , כי כשהגיע לצרפת 
התייחסו אליו כאל ערבי . הוא ביקש לדעת אם הוא צרפתי או לא . בראוניון 
אין כיום מגמה חזקה של תביעה לעצמאות . התחושות הלאומיות מתמסמסות בשל 
חששם של התושבים כי הם לא יוכלו לעמוד בעצמאות כלכלית ולהמשיך לקיים את רמת 
החיים הנוכחית שלהם . התעשייה בראוניון אינה מפותחת והאי מייצא בעיקר סוכר 
ורום . צרפת מעבירה לאי מדי שנה תשעה מיליארדי פרנק צרפתי . לא מעטים בצרפת 
קובלים על ניצול ביודעין של הארץ - האם . הממשל הצרפתי מבקש להמשיך את שליטתו 
על האי , כמאחז אסטרטגי המשתלב בחלומה של צרפת להיות למעצמה עולמית . לאחר 
ביקורו של פנסק בראוניון הגיעו בצרפת למסקנה כי אין די בכך . החשש הוא שאם 
לא יינקטו האמצעים המתאימים , יפרצו עוד מהומות . ראש הממשלה , מישל 
רוקאר , מתכנן לבוא לביקור באי ב5171 במארס , לבחון את המשך צעדיה של הממשלה 
ולהרגיע את האווירה . 
