היה קשה מאוד לצפות אתמול בשידור הטלוויזיה הישיר של הופעת נערי הכדורגל 
של ישראל בסידני . זה היה אחד השידורים המעיקים מבחינה רגשית והמרתקים ביותר 
מנקודת מבט ספורטיווית . השידור הופק והוגש באמצעות ערוץ הספורט של הטלוויזיה 
בכבלים , בסיוע ההתאחדות לכדורגל , ואולי חבל שרק 002 אלף מנויים יכלו 
לצפות בו כיוון שבעצם היה מיועד לעם ישראל כולו . התוצאה הסופית ( 21 ) 
העלתה את אוסטרליה , כנבחרת ה - 61 , לגמר העולמי לנוער שיהיה בקיץ בפורטוגל . 
לוא הבקיעו נערי ישראל שער משווה היה הכל נראה אחרת , והם שהיו נוסעים 
לשלב הגמר . הבעיה היא שהישראלים הצעירים אמנם הבקיעו את שער המשווה . לא 
פעם אחת , אלא פעמיים ! ולמרות זאת האוסטרלים הם שניצחו , כיוון שהשופט 
הנורווגי פסל פעמיים שערי משווה לישראל . אם יש דבר שאינו מקובל עלינו , 
הרי זה לתרץ כישלונות בהחלטות שופטים . אבל נראה שהפעם היינו עדים לאירוע 
לא - ספורטיווי חורג מן השיגרה העצובה , המוכרת לנו בזירות הללו של כדור 
הארץ . כבר ראינו שיפוט מעוות בארצות שונות באסיה אם זה בטהראן , בבאנגקוק 
ובסיאול . גם באוקיאניה מעולם לא ליקקנו דבש , אבל דומה שהפעם עלתה המציאות 
על כל דמיון . הפעם פשוט היתה הרגשה , שיעשו בחורינו על מישטח הדשא אשר 
יעשו , השופט הזה לא יאפשר להם לקלקל את הניצחון האוסטרלי . הוא פסל שער 
שוויון ישראלי בדקה ה - 58 , ופסל שער שוויון ישראלי נוסף שהובקע בשניות 
הסיום , והשאיר את הכדורגלנים שלנו במגרש ואת הצופים מול הטלוויזיה המומים 
מעיוות המציאות במצח נחושה . כל מי שהיה עד ראיה לאירועים המסעירים בסידני 
לא יוכל להבליג , בלי שתהיה תגובה ישראלית הולמת ומהירה . לשם כך מתכוון 
לצאת מנכ"ל ההתאחדות הישראלית למשרדי פיפ"א בציריך , כשהוא נושא בידיו את 
קלטת המשחק שקיבל מהטלוויזיה בכבלים . כל מי שיראה את הקלטת יחוויר כהלכה , 
אם הוא בקי בחוקיו הבסיסיים של הכדורגל . אבל לא הייתי מציע לאוהדים הנרגזים 
לתלות תקוות מופרזות בשינוי מהותי של המציאות . נערי אוסטרליה הם שישחקו 
בקיץ בגמר העולמי ונערי ישראל יוכלו להמשיך לבכות עד קץ הדורות את המהלומה 
הספורטיווית שניחתה עליהם אתמול בסידני . במקרה הטוב , אולי יינזף השופט 
הסורר מנורווגיה ; במקרה הרע , יטרחו זקני פיפ"א הנכבדים בציריך להעמיד 
אותנו במקום ולבטל את תלונותינו בכמה מלות נימוס . כך או כך , נצטער זמן 
רב על שנבחרת הנוער שלנו שילמה את מחיר המלחמה במפרץ , כיוון שאילמלא אותה 
מלחמה היה המשחק של אתמול צריך להיערך כאן , בישראל . סביר להניח ששום 
שופט לא היה מעז להתעלל כך בנבחרת ביתית , כפי שעשה לנו אתמול נורווגי אלמוני 
במשחק " הביתי " שלנו בסידני . 
