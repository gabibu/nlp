בודפשט ( מיוחד ל"הארץ " ) . לאחר שבשבוע שעבר התכנסו בווישגראד שליד בודפשט 
נשיאי פולין , צכוסלובקיה והונגריה וחתמו על הצהרה בדבר שיתוף פעולה בין 
ארצותיהם החל אתמול בפראג כינוס נציגי המפלגות הליברליות בשלוש הארצות , 
כדי לבחון את האפשרויות לתיאום ולשיתוף פעולה ביניהן . בכינוס משתתפים נציגי 
הפלג הליברלי של " הפורום האזרחי " הצכי , תנועת האחות של ה"פורום " 
בסלובקיה - " הציבור נגד אלימות " ; איגוד הדמוקרטים החופשיים ואיגוד 
הדמוקרטים הצעירים בהונגריה ותנועת " רואד " הפולנית , שעם ראשיה נמנה 
ראש הממשלה לשעבר טאדיאוש מזובייצקי . הכינוס יסתיים היום . 
