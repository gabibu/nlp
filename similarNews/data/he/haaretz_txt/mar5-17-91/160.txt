( ברוכים הבאים , ברצלונה ) במלים אלו צריכה להתקבל אלופת ספרד הערב 
( 03 . 02 ) בהיכל הספורט ביד אליהו . ברצלונה תהיה הקבוצה האירופית הראשונה 
שתופיע בתל אביב אחרי המלחמה והתקפות הטילים על ישראל והיא ראויה למלוא חופן 
הברכות על הסכמתה לבוא , עובדה שגרמה להחלטה שגם יתר הקבוצות ישחקו בהיכל . 
במקרה זו המועמדת הכמעט ודאית לזכיה בגביע האלופות המובילה בבית הגמר והיחידה 
שהבטיחה מקומה בפיינל פור בפאריס ולכן צפויה חוויה נוספת . הספרדים יגיעו 
רק היום בצהריים בטיסת צארטר וישובו לספרד שעתיים אחרי המישחק ראויים לקבלת 
פנים חמה ומיוחדת . אבל על הפארקט נראה שבחוריו של צבי שרף לא ירצו לוותר 
בנקל על ההזדמנות , הכמעט אחרונה , שנקרתה בדרכם העונה לעלות על הדרך המובילה 
לפיינל פור בפאריס . החזרת המישחקים להיכל בתל אביב , חייבת לשנות את סיכויי 
הקבוצה מן הקצה אל הקצה . נגד ברצלונה זו משימה קשה , בפרט שהמחסום הקטאלני 
לא נפרץ בשישה מישחקים רצופים ב - 3 השנים האחרונות . הניצחון האחרון של 
מכבי על ברצלונה בגביע האלופות היה בדצמבר 7891 ( 801701 ) . מאז רק הפסדים . 
בתחילת ינואר האחרון הובס מכבי בברצלונה 9846 . במישחק זה התגלו הפערים 
בין שתי הקבוצות . לברצלונה שחקני חיזוק מעולים כאאודי נוריס וחוזה אורטיז . 
למכבי שחקני חיזוק בינוניים ומטה ( הורטון ורויאל ) . זהו הבדל עצום . 
מכבי אוהב את המישטח ביד אליהו . גם את הקהל האוהד והחם שדוחף אותו לתצוגות 
שיא . הפעם יותר מתמיד יצטרכו לפעול האמוציות והאינסטינקטים של השחקנים 
בצהוב . ברצלונה שהבטיחה מקומה בפאריס תשחק משוחרר . למכבי יש יותר מה 
להפסיד ובמישחקים כאלה מצטצמים הפערים . זה בדיוק מה שמאמן מכבי צבי שרף 
רוצה ומקווה . להגיע למישחק צמוד בסיום ולנסות לנצחו . לשרף יש תסריט : 
" אסור שהצגת הריבאונדים מהשבוע שעבר תחזור על עצמה . עבודת ההגנה והלחימה 
צריכה לחרוג מהממוצע . אנחנו זקוקים לשקט נפשי , כדי להגיע למצבי קליעה 
וגם לקלוע . אסור לנו לתת לברצלונה לברוח ועצירה המתפרצות שלהם תהיה גורם 
מרכזי " . בשורה טובה לפחות היתה אתמול באימון המסכם של מכבי : הקפטן דורון 
גמצי חזר להתאמן , לאחר היעדרות של שבוע בגלל דלקת בכתף . באימון המרכזי 
אמש נראה דורון כשיר , אבל תמיד יש ספק , כאשר מדובר במישחק כל כך קובע . 
" דורון ישחק " , אמר שרף והוסיף : " אני מקווה שיהיה בכושר כזה שיוכל 
לעזור לנו " . לגבי ברצלונה הכל ידוע . תמיד יש בקבוצה הזו , המודרכת בידי 
היוגוסלווי בוזידאר מאליקוויץ , כוכב תורן שסוחף אותה . סן אפיפניו כשיר 
וכנראה גם חוזה מונטרו . קרספו וחימנס עדיין פצועים , אבל הצעיר ליסארד 
גונסאלס , שקלע נגד מכבי 51 נקודות , ממלא את המקום בצורה יעילה . איגנאסיו 
סולוסאוואל הרכז המהיר כשד הוא איש המפתח . אותו צריך לעצור ואז אולי יהיו 
למכבי במאזן נקודות לא צפויות . ישפטו זיך מפולין וראדיץ מיוגוסלוויה . שידורים 
ישירים ברדיו ובטלוויזיה . 
