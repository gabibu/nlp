עצם יצירת האמנות ושיווקה הוא עניין של התגנבות יחידים . אבל יצוא אמנות 
הוא דבר מסובך פי כמה . על שיווק - יצוא אמנות מהארץ מופקד דווקא משרד החוץ . 
אולי משום שזה נתפס כפשוטו : חוץ זה חוץ . התערוכות שיזם המשרד במשך השנים 
היו צנועות למדי . כמה ציורים הסתובבו בעולם , ומכיוון שכבר היו הפרדות 
צבעים שהקלו על ביצוע קטלוגים , השתמשו לעתים באותן יצירות שוב ושוב . אמן 
אחד טען באוזני , שאם ללמוד על יצירתו מתערוכות משרד החוץ , הוא אמן של 
יצירה אחת . הבעיה התקציבית היא ברורה , אך גם ברור שרק תערוכות בעלות 
נוכחות חזקה יכולות לצבור כוח ותאוצה במקומות מכובדים בעולם . רביבה רגב 
אמנית , מרצה , המצטיינת בכוח רצון ובאנרגיה הציעה למשרד החוץ מבצע שאפתני 
ביותר : תערוכת פיסול בהשתתפות 04 יוצרים , במסגרת חגיגות ה04 של המדינה , 
בשיתוף המחלקה לקשרי תרבות במשרד החוץ ומוזיאון ברוך לין בניו - יורק . 
אצירת תערוכה כזו היא מבצע מסובך מאוד . רגב מספרת שכאשר פנתה לאמנים 
שעל שיתופם החליטה , נתקבלה בהתלהבות אך גם בכמה סירובים על רקע ציפיות 
שונות . רגב החליטה לבחור ביצירות שניתנות לניוד , אך שהן גם בעלות משמעות 
ומייצגות נאמנה את האמנים . בנוסף לפסל , הציג כל אחד מהם גם רישום , 
שהיה מעין השלמה והרחבה של הפסל המוצג . הדבר הוכיח את עצמו אם לשפוט על 
התייחסות הביקורות בכל המקומות שבהם הוצגה התערוכה . חלק מהאמנים הוצגו בקטלוג 
( שנתרם על ידי כימיקלים לישראל ) גם ביצירות גדולות שהקימו בסביבות ובמבנים . 
היצירות שנבחרו לתערוכה היו בעלות גודל שאיננו משבש העברות ותקציבים . 
רגב אינה מזוהה עם קבוצה מסוימת . קבוצת ה04 שבחרה בהחלט מייצגת חלק רחב 
מן הפעילות האמנותית במדינה . חברת אל - על סייעה בהעברת היצירות לניו - 
יורק לפני שנתיים ובהחזרתן הביתה עכשיו , בתום הסיור . בתחנה הראשונה , 
במוזיאון ברוך לין בניו - יורק , זכתה התערוכה לתשומת לב טובה ולהתייחסות 
רצינית . המוזיאון הוסיף סביבה סימפוזיונים ופעילות מגוונת . היחידים שהתקיפו 
את התערוכה היו אמנים ישראליים החיים בניו - יורק . למותר לציין שהם לא 
השתתפו בתערוכה . רגב והמחלקה לקשרי תרבות במשרד החוץ עשו כמיטב יכולתם כדי 
להפיק מן התערוכה את המירב . התערוכה עברה למוזיאון בס בפלורידה , שם קיבלה 
טיפול מלכותי והרבה מאוד תשומת לב עיתונאית וחברתית . התחנות הבאות היו 
המוזיאון לאמנות מודרנית במקסיקו סיטי , המוזיאון היהודי באמסטרדם , הגלריה 
העירונית בטריאסט וברומא , מוזיאון האוטומוביל בטורינו ובספרד . התחנות 
המרגשות יותר היו פראג , וארשה ולייפציג . כל אחד מהמקומות בהם הוצגה התערוכה 
בעולם גייס כספים בנוסף לתקציבי המחלקה לקשרי תרבות . קטלוג התערוכה הודפס 
בעשר מהדורות , והטקסטים שבו תורגמו לאנגלית , לפולנית , לאיטלקית , 
לספרדית , לצכית ולגרמנית . הכיסוי העיתונאי והטלוויזיוני עשה למען ישראל 
שירות תרבותי חשוב , בעיקר משום שמגוון היצירות איפשר לכל מקום שבו הופיעה 
התערוכה להציג את היצירות החשובות בעיניו . קטעי העיתונות הם רבים מאוד , 
וההתייחסות היא רצינית ואינה סוטה מהנושא האמנותי לטובת הפוליטי . נוצרו 
קשרים עם מקומות נוספים בעולם , והלקחים מהסיבוב הזה נתנו קנה מידה להמשך 
הפעילות והאפשרויות הטמונות בה . 
