במאמרו " הסימפטום , לא המחלה " ( " הארץ " , 2 . 1 ) ירה שלמה אבינרי 
את הירייה הראשונה בדיון ציבורי נוקב וממושך , על האתגרים שעומדים בפני 
העולם ובפני ישראל לאחר מלחמת המפרץ . סדאם חוסיין אינו המחלה שהביאה למלחמה , 
כותב אבינרי , אלא רק הסימפטום . המחלה היא המבנה החברתי , הכלכלי , 
המדיני והאידיאי של העולם הערבי . הפונדמנטליזם האיסלמי , לדעתו , הוא 
זעקת ייאוש ומחאה כנגד ניסיונו הכושל של העולם הערבי להידמות לעולם המערבי 
ולהשתלב בו . האתגר העומד בפני העולם המערבי וישראל הוא אפוא יצירת " חברה 
ערבית ומזרח - תיכונית צודקת ושלווה יותר , שאטימות ותאוות בצע מערביות , 
אינטרסים תוקפניים סובייטיים ופערים חברתיים ערביים לא השכילו ליצור עד 
כה " . שתי סוגיות עולות מיד לדיון ביקורתי . האחת , האומנם אפשר להפריד 
בין הסימפטום למחלה , והשנייה , מקומה של הדת , ובייחוד מקומם של היסודות 
המיסטיים - המשיחיים שבה , במרקם יחסי הגומלין שבין המנהיג לבני עמו . ניתוחים 
על אישיותו של סדאם חוסיין הופיעו עם פרוץ המלחמה בכל מדיום אפשרי , והיו 
שהרחיקו לכת , השכיבו אותו על ספת הפסיכואנליטיקאי ויצאו בהיפותזות מנומקות 
להפליא על ילדותו המוקדמת , על ההזדהות עם אמו , ועד תקופת עוברותו הגיעו . 
ולא זו בלבד אלא שפרי " עבודה זרה " זו אמור היה לשמש אבן בוחן להבנת 
התהליכים שהביאו את עיראק ואת מנהיגה למלחמה , ואולי אף לומר משהו על תוצאותיה . 
אפילו זיגמונד פרויד שמר על גבולות ברורים בין המתודולוגיות המחקריות והמדעיות 
השונות , אז בואו ונהיה גם אנו זהירים וצנועים בגישותינו , ולא ננקוט מתודולוגיה 
פשטנית של מילוי " פיתה פסיכולוגיסטית " . ואף על פי כן , אם נתבונן מבעד 
להצהרות הפוליטיות , נבחין שרובן מופנות כלפי המנהיג ומקצתן אל עבר העם 
העיראקי . מדהים לשמוע את נשיא ארצות - הברית מציב אולטימטום לסדאם , ולא 
לממשלת עיראק . הפנייה היא אישית , בשמו הפרטי , כאילו סדאם ועיראק חד 
הם . ואכן , במידה רבה אנו רואים מיזוג בין סדאם לבני עמו , ומוסדות הממשל , 
מצדם , משמשים רק כשלוחות של המנהיג . להבנת המיזוג הזה , שבין סדאם 
לבני עמו , שבין הסימפטום למחלה , עוזרת המסה " מצווה הבאה בעבירה " 
של גרשום שלום שפורסמה ב7391 , אשר השפיעה על חקר התנועה השבתאית וגלגוליה 
והביאה להעמקת הראות בחביוני החוויה הדתית וההתפעמות הדתית . מסה זו היא 
אחד הנסיונות החשובים ביותר להבנת הזיקה שבין מנהיגים בעלי אופי מגלומני 
אבסולוטי , שדרכם רצופה בפשעים , בהונאות , בשימוש באמונות ובאידיאולוגיות 
להאדרת כוחם , ובין יסודות עממיים דתיים בעלי אופי מיסטי - משיחי . ההתעוררות 
המשיחית בשכבות נרחבות בעם ישראל במחצית השנייה של המאה ה71 , שבבסיסה עמד 
רעיון הגאולה מעול אומות העולם , התנפצה על סלע המציאות ההיסטורית של אותם 
ימים . שבתאי צבי , שכונה משיח שקר ושנרדף על - ידי היהדות התורנית , 
התאסלם בסופו של דבר , אולם התנועה השבתאית החזיקה מעמד דורות רבים אחר - 
כך . שתי כיתות , ה"דונמים " בטורקיה וה"פראנקיסטים " באירופה , היו 
דוגמה מאלפת לכך . יעקב פראנק , איש מושחת וחולה במובן הפתולוגי המיני , 
זכה שתנועה גדולה בקרב היהדות תראה בו מנהיג ונביא . " אין כל ספק שפראנק 
היה אדם חולה . . . " כתב גרשום שלום , " ואין ספק שבתנועה השבתאית 
בכלל ( כמו בכל תנועה קיצונית מאוד . . . ) נמצאו טיפוסים שיכולים 
לשמש עניין גם לרופא . . . אנו רוצים להבין איך קרה הדבר הזה , שאלפי 
אנשים חיו בסבכי - הנפש של השבתאות ומצאו בה מה שביקשה נפשם " . גם בלי להיכנס 
לעומקם של כתבי גרשום שלום , אפשר להעלות מהם נקודות מרכזיות הקשורות לתופעת 
סדאם חוסיין בעולם הערבי : טיפוח של כת ושל צבאיות , קידוש המלחמה , היתר 
לפשעים ולהרס , ביצוע עבירות לשם קיום מצוות ושימוש בהונאות להשגת מטרות . 
השבתאים מכת ה"דונמה " , למשל , קיימו טקס אורגיאסטי שנקרא " כיבוי האורות " , 
ושלום טוען שהוא לקוח מפולחן " האם הגדולה " , שהשתמר גם אחרי שקיעת האלילות 
באסיה הקטנה ושביצבץ גם מבעד מסווה האיסלם ( השבועון " טיים " מפרסם בגיליונו 
האחרון תמונות של אריחי שיש מבבל המשוחזרת , שבהם תבליטים של סדאם חוסיין 
ונבוכדנצר העומדים זה מול זה ) . נראה אפוא שלא מדובר בפתולוגיה של אדם 
ספציפי , וגם לא בשאיפותיו לכוח ולעוצמה , אלא במפגש שבין עם למנהיג . 
כמו כל דיקטטור , מזהה סדאם מצוקות , תסכולים וכמיהות של עמו , ומתעל 
אותם לצורכיו האישיים . ואילו העם הערבי מצדו , או חלקו , משתמש בו כדי 
להשלות עצמו בפתרונות פלאיים למצוקותיו האמיתיות . כדי להגיע למהות המחלה 
עלינו לבחון אפוא את הרמה הקבוצתית והאישית כאחת . לאחר מלחמת העולם השנייה 
החלו זרמים פסיכואנליטיים בעולם לעסוק יותר ויותר בחיים הנפשיים שמתרחשים 
בקבוצות . מתוך הידע העצום שנאגר מאז , וכן מעבודותיו של פרויד שעסקו 
בפסיכולוגיה של קבוצות , עולים שני טיפוסים עיקריים של קבוצות : קבוצות 
היררכיות , כמו בצבא , בדתות ממוסדות או במדינות דמוקרטיות , ומולן קבוצות 
בעלות אופי חמולתי , במתכונת ריכוזית של " רועה ועדר " . בראשונות מזדהה 
הקבוצה עם המנהיג דרך סמלים ואידיאות , אך ישנה ביניהם הפרדה ברורה , ואילו 
בקבוצות בעלות האופי החמולתי מתקיימת לרוב זיקה מוחלטת בין הקבוצה למנהיג , 
המביאה לאובדן הזהות של הפרטים בקבוצה לטובת המנהיג : ויטני יוסטון שרה 
את ההימנון האמריקאי וגורמת להזדהות של העם עם המנהיג ועם המלחמה , סדאם 
חוסיין סועד עם חייליו , ותוך שימוש בסמלים קניבליסטיים משלהב להתמזגות 
טוטלית עם מטרותיו . הנוסחה שמציע אבינרי ליצירת " חברה ערבית צודקת ושלווה 
יותר " משתמשת אם כך בתפיסות מערביות , השייכות לחברות שבהן קיים מרחב 
תמרון בין המציאות החברתית והמדינית לבין הסמלים והאידיאות שעליהם היא מושתתת . 
ואילו בחברות ובתרבויות שיונקות את מורשתן מעירוב של דת ולאומנות מיסטית - 
משיחית , הסמלים והאידיאות מתמזגים עם המציאות ההיסטורית . וכדי להבין 
את האתגר שבפנינו , עלינו להבין זאת . 
