המערכת הפוליטית הישראלית נמצאת בימים האחרונים בעמדת המתנה להתרחשויות בעקבות 
ביקורו של מזכיר המדינה האמריקאי , גיימס בייקר , השבוע בישראל , שעשויות 
להוביל לעימותים בתוך כל אחת מהמפלגות הפועלות בזירה ובין המפלגות לבין עצמן . 
בליכוד עוררה התפטרותו של השר אריאל שרון מקבינט הקליטה חשש של ניצול האופוזיציה 
לניגוח הממשלה והאשמת הליכוד בכישלון הקליטה , ובשבוע הבא יועלו בכנסת 
כמה הצעות אי אמון בממשלה . המאבק על ירושת שמיר נמשך , ובהקשר זה אפשר 
לראות אפילו את התבטאויותיו המתונות של השר דוד לוי בפגישותיו עם בייקר . 
במפלגת העבודה מעריכים ששלום - הבית שהושג בראשית השבוע בין פרס ורבין סביב 
התוכנית המדינית של המפלגה הוא זמני . בין המפלגות הדתיות נשואות העיניים 
אל ש"ס , המפלגה שעשויה להכריע את גורל הקואליציה הממשלתית . הגשת כתבי 
אישום נגד שר הפנים אריה דרעי , מצד אחד , והתבטאותו של מנהיג התנועה הרב 
עובדיה יוסף כי למען השלום אפשר לוותר על ירושלים , מצד שני , עשויות להציב 
את התנועה כמוקד מחודש בזירה הפוליטית . הרב יוסף גם אמר , כי אם הליכוד 
יערום קשיים בהתקדמות לשלום , יש להביא להפלת הממשלה . בתוך כל אלה תתקיים 
בעוד חודש , ב51 באפריל , מערכת בחירות בין התחיה לדגל התורה , שיתחרו 
בקלפיות ברמת גן ובבני ברק על קולו של הבוחר כדי לקבוע אם דגל התורה זכאית 
למנדט שני בכנסת או שהתחיה תגדיל את מספר חבריה לארבעה . בחירות חוזרות 
אלה , לפי פסיקת בג"ץ , הן תקדים פוליטי בישראל , בשל זיופים שהתגלו בשתי 
הקלפיות . רק 43 קולות הפרידו בבחירות האחרונות בין התחיה לבין המנדט הרביעי 
שלה בכנסת . הסכם העודפים שהיה לתחיה עם הליכוד העניק לה יתרון ברור , 
אולם בתום ספירת הקולות התברר שדגל התורה , בזכות הפרש קולות עדיף , זכתה 
במנדט השני והרב משה גפני נכנס לכנסת . בדיקה שעשו בתחיה ועדויות שנאספו 
הצביעו על זיופים של מצביעים דתיים , בעיקר מדגל התורה , בשתי קלפיות 
קלפי מספר 49 בבני ברק , שם מצביעים 365 בוחרים , וקלפי 761 בשכונת רמת 
יצחק , ברמת גן , שם מצביעים 328 . בשתי הקלפיות התגלו יותר ממאה ועשרים 
מעטפות מזויפות . בבני ברק גם נמצא שהיו אנשים שצוינו בפרוטוקול ועדת הקלפי 
כמצביעים , אף על פי שלא הצביעו בפועל . קפמאבינלמעשה , יהיו אלה בפעם 
הראשונה בישראל בחירות אישיות לכנסת . אם דגל התורה תנצח , ישמור הרב 
משה גפני על מקומו בכנסת , ואם תגבר תנועת התחיה , ייכנס לכנסת בני קצובר , 
ראש המועצה שומרון ומראשי ההתיישבות ביו"ש . המצביעים בקלפי בבני ברק וברמת 
יצחק ימצאו מאחורי הפרגוד את פתקי ההצבעות של כל המפלגות והסיעות שהתחרו 
בבחירות האחרונות לכנסת , אך רק מי שיצביע ליכוד יהיה בבחינת מצביע לתחיה , 
וכל קול שתקבל ש"ס ייחשב כאילו ניתן לדגל התורה , בשל הסכם העודפים שנחתם 
ערב הבחירות . ניתוח תוצאות הבחירות מקלפיות אלה , לפני שנתיים , מעלה 
עובדות מוזרות . ברמת יצחק , אזור בחירה המאופיין בבוחרים חילוניים , 
קיבלה דגל התורה 46 קולות , יותר מכל מפלגה בינונית או קטנה אחרת . בבני 
ברק זכתה דגל התורה לרוב ברור של 802 קולות לעומת 871 קולות לאגודת ישראל . 
באופן פרדוקסלי יכריעו 871 מצביעי אגודת ישראל בבני ברק את תוצאות הבחירות . 
ההערכה היא שתומכי אגודת ישראל יצביעו בעד התחיה , משנאתם לדגל התורה . 
רשמית , הכריזו במפלגת העבודה ובליכוד על נייטרליות בבחירות המתקיימות . 
בליכוד אומרים כי מדובר בשתי מפלגות קואליציוניות , אך המטרה היא לחזק 
את התחיה ולמנוע אפשרות שדגל התורה היונית תפתיע במהלך המו"ם המדיני הקשה 
עם האמריקאים . במפלגת העבודה כועסים על הרב שך שמנע לפני כשנה את הצטרפות 
דגל התורה וש"ס לקואליציה של פרס . אך ככל הנראה תומכי מפלגת העבודה , 
בעיקר ברמת יצחק , שם נמנו 252 מצביעים למערך , ייתנו את קולם למפלגה 
הדתית החרדית רק כדי לא להחמיץ אפשרות להסתייע בקולו של גפני לפירוק הממשלה . 
במפלגות השמאל במפ"ם , בשינוי וברץ העלו אפשרות להופיע ברשימה משותפת 
בבחירות אלה . ח"ך רן כהן מרץ עמד מאחורי היוזמה , אך הדבר לא נסתייע , 
מאחר שאי אפשר לשנות הרכבים מן הבחירות שהתקיימו לפני כשנתיים . בשמאל 
חלק מהמצביעים יימנעו כנראה מהצבעה ויהיו מי שיצביעו לתחיה . הגדלת כוחה 
של התחיה ברבע תאפשר לגאולה כהן לדרוש תפקיד שר בממשלה . צירופו של בני 
קצובר לכנסת יגדיל את כוחם של תושבי יו"ש ועזה ותומכיהם ויחזק את המפלגה 
לאחר המכות שספגה עם פרישתו של רפאל איתן והקטנת כוחה הפרלמנטרי . אם 
דגל התורה תקטן במחצית מכוחה בכנסת , עשוי הרב שך להחליט על פרישת תומכיו 
מהקואליציה , ובעיקר ש"ס . בליכוד נערכים גם לאפשרות כזאת . ההכנות ל51 
באפריל הן בעיצומן בשתי המפלגות המתחרות . בשתיהן הוקמו מטות בחירות , 
והפעם מנסים לפנות אל כל מצביע מבין מצביעי הקלפיות ברמת יצחק ובבני ברק . 
עיקר המאמץ של דגל התורה הוא בבני ברק , ועיקר מאמצי התחיה ברמת גן . 
למרות העניין שיש לליכוד ולעבודה בתוצאות הבחירות האלה , עיקר עיסוקן בימים 
אלה בביקור בייקר ובמהלכים המדיניים הצפויים . בסיעת הליכוד הועלתה לפני 
ימים מספר , באופן רשמי , דרישה להביא להקדמת הבחירות . את המהלך מוביל 
ח"ך צחי הנגבי , הנתמך על ידי חברים אחרים . " היוזמה שלי בהנהלת סיעת 
הליכוד התקבלה באופן די אוהד . אמנם הועלו שתי בעיות : השגת הסכמת השותפים 
לקואליציה , והדימוי הציבורי הקשה שהליכוד עשוי לקבל בשל הקדמת הבחירות . 
אך אם המערכה המדינית תעלה כפריט ראשון על שולחן הסדר העולמי החדש את 
ממשלת ישראל , הממשלה חייבת לקבל גיבוי ציבורי לעמדות שלה . אין שום סיכוי 
להשיג הישג מדיני כשבממשלה יהיה קרב מול לחצים בין - לאומיים ובתוך הבית , 
בכנסת ובכיכרות , האופוזיציה תציע מחיר נמוך יותר תמורת ההסכם מאשר המחיר 
שתתבע הממשלה . קפמאליד " הממשלה חייבת לקבל מנדט מעודכן , מאחר שהבחירות 
ב8891 נסבו על נושאים שונים מאשר היום . אם לא נעשה את זה , והממשלה תסמוך 
על התמיכה הפרלמנטרית שיש לה כיום , היא תגיע להתפרקות בעיצומה של המערכה 
המדינית , מכיוון שלא תוכל לנווט בין העמדות המובהקות של מפלגות הימין , 
התחיה , צומת ומולדת , לבין העמדות המעורפלות של ש"ס וגורמים מתונים במפלגות 
הדתיות ובליכוד " . " להערכתי , המחנה הלאומי , המונה היום 66 מנדטים , 
יזכה לתוספת מנדטים נכבדה , משלושה טעמים : ההנהגה שלו הוכיחה את עצמה 
כהנהגה אחראית ושקולה באחד מהמשברים החמורים שידעה המדינה . בבחירות הקרובות 
יצביעו מאות אלפי אנשים שזו הפעם הראשונה בחייהם חזו מבשרם מלחמה ממש . 
כל הדורות שנולדו לאחר מלחמת יום הכיפורים , או היו ילדים בתקופת מלחמת 
שלום הגליל . לכך תהיה השפעה בכיוון של תחושה ביטחונית יותר מעוצבת . 
הסיבה השלישית בבחירות הקרובות ישתתפו עולים חדשים מברית - המועצות , שנטייתם 
הטבעית היא לכיוון הלאומי " . הדעות בליכוד על הקדמת הבחירות חלוקות . השרים 
דוד לוי ואריאל שרון הם מראשי המתנגדים למהלך , שידחה קרוב לוודאי בארבע 
שנים את הקרב על ראשות הליכוד וראשות הממשלה . לשרון זה , אולי , העיתוי 
האחרון להתמודד על ההנהגה . סביר להניח שגם השר משה ארנס לא יתלהב מהקדמת 
הבחירות , מאותה סיבה , אך משום נאמנותו לשמיר לא יצא בפומבי נגד המהלך . 
כוחו הפוליטי של לוי עקר , ורק קיום ועידה מחודשת לליכוד ובחירה חדשה של 
מוסדותיה עשויים להצילו . דווקא משום כך שמיר וארנס אינם נלהבים לקיום ועידה 
בליכוד . אמנם יש צו של בית משפט המורה לליכוד לקיים בתוך שנה את ועידתו , 
אך שנה היא פרק זמן ארוך . גם השר משה נסים , השולט על רבע מבין חברי 
מרכז הליכוד , בזכות הכוח הליברלי , לא יקדם בברכה ועידה חדשה , שתשחק 
את כוחו ואת כוח הליברלים . אם יוקדמו הבחירות עשויה העבודה לעמוד מול שוקת 
שבורה . המפלגה אינה ערוכה ארגונית לבחירות , פרס חושש מהתוצאות הצפויות 
ורבין אינו מעוניין בהקדמת הבחירות לפני ועידת העבודה , בסתיו , מאחר 
שצעד כזה עשוי להציב את פרס בראשות המפלגה . רבין מבקש לסיים את ההליכים 
לבחירות מוקדמות בתוך מפלגת העבודה , כדי שבוועידתה יהיה אפשר לבחור את 
מועמד המפלגה לראשות הממשלה בבחירות חיצוניות , ואז , הוא מעריך , בחירתו 
מובטחת . השמאל במפלגה , שהעלה בישיבת לשכת המפלגה השבוע דרישה לכלול בתוכנית 
העבודה הכרה בהגדרה העצמית של תושבי השטחים , מעוניין בהקדמת הבחירות . 
חיים רמון , עוזי ברעם וחבריהם מעוניינים בכישלון נוסף של הנהגת המפלגה , 
כדי שתרד מהבמה . בימין בתחיה , בצומת ובמולדת תהיה ככל הנראה תמיכה 
בהקדמת הבחירות גם אם לא יפרוץ משבר בין הליכוד לבין ממשלת ארצות - הברית . 
הם מעריכים כי על רקע אירועי המפרץ צפויה הגדלה ניכרת בכוחם . בשמאל במפ"ם , 
ברץ , בשינוי ובחד"ש מתנגדים להקדמת הבחירות . שם מחפשים עתה בני שיח 
חדשים מבין הפלשתינאים . גם סיעות היחיד מתנגדות . אפרים גור , אליעזר 
מזרחי , יצחק פרץ ואחרים מבינים כי נוכחותם בכנסת היא עניין זמני . כך 
גם בסיעתם של יצחק מודעי , פסח גולדשטיין ופסח גרופר , שייאלצו קרוב לוודאי 
לחפש לעצמם עיסוק אחר מחוץ לכנסת . המפתח להקדמת הבחירות , אם הליכוד והעבודה 
לא ילכו לכך יחדיו , יהיה הסיעות הדתיות . אך גם שם אין כל עניין בבחירות . 
אגודת ישראל יודעת שלא תזכה עוד בחמישה מנדטים כפי שקיבלה בכנסת הנוכחית . 
זה גם מצבן של דגל התורה וש"ס . בש"ס השר דרעי עומד בפני הגשת כתבי אישום , 
והתנועה כולה מצטיירת כיום כתנועת שמאל . מאחר שהוכח כי רוב מצביעי ש"ס 
בבחירות האחרונות באו מחוגי הליכוד והימין , בחירות מוקדמות עשויות לנגוס 
בכוחה של המפלגה בכנסת הבאה . גם במפד"ל אין להניח שיתלהבו מהבחירות . 
זבולון המר , שבע התמודדויות , יעדיף לסיים בשלום את הקדנציה הנוכחית . 
ח"ך בנימין בן אליעזר , המנהל את מפקד החברים במפלגת העבודה , כהכנה 
לוועידתה , סבור שאסור לעבודה לתמוך בהקדמת הבחירות . יש להמתין להתנגשות 
בין האמריקאים לליכוד . " הטוב ביותר מבחינתנו הוא לתת לליכוד לשבור את 
הראש . ברור שבמוקדם או במאוחר הליכוד יעלה על מסלול התנגשות עם ארצות - 
הברית . המסלול כבר קיים . אנחנו צריכים רק לשמור על פרופיל נמוך ולקטוף 
את הפירות . כולם שכחו מה קרה לתוכנית השלום של 98 . הפיצוץ לא היה בין 
המערך לליכוד , אלה בין שבעה שרים לארבעה שרים בתוך הליכוד , ושמיר כפה 
את רצונו . כל מה שאנחנו צריכים לעשות עתה הוא להמתין להתרסקות הליכוד , 
ולנסות לא לחדד את ההבדלים בתוכנו . את הציבור לא מעניינים ניואנסים אלה 
או אחרים בתוכנית השלום . יש להבהיר שמפלגת העבודה מוכנה ללכת לפשרה משמעותית 
ולוויתורים טריטוריאליים מרחיקי לכת בשטחים תמורת מקדמי ביטחון , מול הליכוד 
הגורס אף - שעל ושאינו מוכן לשום פשרה " . 
