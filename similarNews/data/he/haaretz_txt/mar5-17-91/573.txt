ניו יורק ( מיוחד ל"הארץ " ) . נמל התעופה הבין - לאומי " קנדי " בניו 
יורק , שותק אתמול לשעות אחדות בעקבות דליקה ענקית שפרצה במטוס תובלה מדגם 
די - סי 8 , שהתרסק תוך ניסיון להמראה . עדיין לא ברורים פרטי התקרית אך 
חמשת אנשי הצוות הצליחו להיחלץ ונפצעו באופן קל . לדברי המשטרה נשא המטוס 
מטען של חומר דליק . התאונה אירעה בבוקר . תוך כדי הכנות אחרונות להמראה 
נראה עשן עולה מהמטוס . הוא המשיך לנוע על המסלול אך איבד את הבלמים ופגע 
במחסום ליד הכביש המהיר המוביל לנמל התעופה . המטוס התלקח ותוך רגעים ספורים 
פרצה דליקה ענקית . נמל התעופה נסגר מיד לתנועת מטוסים וכל מסלולי השדה 
שותקו . עשרות מכבי אש הוזעקו למסלול ורק כעבור שעות אחדות השתלטו על הדליקה . 
