יש להניח , שדב שילנסקי וביקורו ההפגנתי ברמת הגולן הם רק הסנונית הראשונה . 
מוזר שגאולה כהן עוד לא היתה שם . ייתכן שגם בנה , צחי הנגבי , עדיין 
לא סייר בקצרין ולא מצא לו מגדל או גג גבוהים דיים כדי שיהיה צורך במסוקים 
להוריד אותו משם . מכל מקום , גם בלעדיהם יש הרבה מאוד מאווירת ימית ברמת 
הגולן של ימים אלה . ויש גם לא מעט משותפות הגורל בין שני האזורים האלה . 
כמו בפתחת רפיח , לא הליכוד ולא גוש אמונים הולידו את ההתיישבות כאן , 
אלא המערך דווקא . וכמו שם , גם כאן זאת היתה אמורה להיות התיישבות סולידית 
לפי הכללים הקלאסיים : התיישבות עובדת , המבוססת בעיקר על החקלאות . קיים 
עוד קשר בין שני האזורים . חוק רמת הגולן , המחיל את החוק והמנהל האזרחי 
על האזור , התקבל בכנסת בדצמבר 1891 כתולדת מהטראומה של ימית . עד כמה 
הועיל החוק הזה בפיתוחה של רמת הגולן , זה כבר סיפור אחר . היום מועלים 
אף ספקות , אם משמעות החוק היתה סיפוח רמת הגולן . נראה שתוצאתו המעשית 
היחידה היתה ערעור סופי של יחסים תקינים עם הדרוזים בגולן . מבחינה היסטורית 
ההתיישבות ברמת הגולן היא הוותיקה ביותר בכל השטחים הכבושים . הגרעין הראשון 
של מרום הגולן , בגלגולו הקודם , עלה על הקרקע פחות משנה אחרי הכיבוש , 
תחילה כהתיישבות פראית של בני המשקים בגליל העליון , אך באישור המוסדות 
המיישבים למפרע כעבור זמן קצר . הכל נראה כאן הגיוני מאוד מבחינה כלכלית 
והתיישבותית טהורה . להוציא ריכוז קטן של הדרוזים בצפון הרמה נשאר השטח 
כולו ריק , ושטחי חקלאות רחבים כאילו חיכו לידיים עובדות . ובכל זאת , 
דווקא מבחינה התיישבותית ומשקית רמת הגולן היא כישלון חרוץ . במשך 42 שנים 
לא הצליחה אוכלוסיית המתיישבים באזור להגיע אף לעשרת אלפים נפש . לפי התוכניות 
היה מספר תושבי הרמה אמור לעבור כבר את ה05 אלף . מספר התושבים בתקופה הסורית , 
לפני מלחמת ששת הימים , היה 021 אלף איש , בעיקר אוכלוסייה כפרית . הדרוזים , 
אותה קבוצה קטנה שנשארה אחרי הכיבוש , הם עדיין הרוב המוחלט של אוכלוסיית 
רמת הגולן : פי שניים ממספר המתיישבים היהודים . למרות התחזיות הוורודות 
של השנים הראשונות התגלתה רמת הגולן כפשיטת רגל מבחינה כלכלית . משבר המושבים 
והקיבוצים , שפגע בכל חלקי הארץ , היה כאן חמור במיוחד . אלמלא ההנשמה 
המלאכותית והזרמת כספים מעל ומעבר למקובל במשקים בתוך הקו הירוק היו משקי 
רמת הגולן מתחסלים מזמן . רק בכישלון המשקי היה די כדי להסביר את הכישלון 
ההתיישבותי . רמת הגולן איננה פריפריה של מרכזי אוכלוסייה בארץ . לא היה 
בה מקום לערי לינה , דוגמת אלה שקמו בגדה . כשביקרתי בזמני בקצרין , הסביר 
לי ראש המועצה המקומית מדוע אין שם אבטלה : מי שנשאר בלי עבודה , פשוט 
עוזב את העיירה ואת רמת הגולן . ברמת הגולן יש סבורים שהתהליך הוא הפוך : 
כישלון ההתיישבות גרם את הכישלון המשקי . כך או אחרת , העובדה נשארת בעינה : 
התיישבות ברמת הגולן איננה גורם כבד משקל שיש להתחשב בו בכל הקשור לעתיד 
הרמה . אין כל סיבה שכמה אלפי מתיישבים ישבו שם דווקא , ולא בגליל העליון , 
למשל . מכל מקום , זה יהיה הרבה יותר זול . גם מבחינה ביטחונית : ביומיים 
הראשונים של מלחמת יום כיפור , ב6 וב7 באוקטובר 3791 , היה צורך לפנות 
את כל אוכלוסיית המתיישבים מהרמה . אלה הם דברים מאוד לא נעימים לכל חולמי 
ארץ ישראל הגדולה , ובעיקר לרוב מתיישבי הגולן . אך זאת האמת שיש להכיר 
בה עתה , כאשר עניין רמת הגולן עולה על הפרק כקלף אפשרי במיקוח על השלום 
באזור . וכאשר מנתקים את הבעיה מהנטל של ההתיישבות , נשאר שיקול ביטחוני 
נטו . וזהו , מטבעו , צריך להיות שיקול קר ומחושב : פלוס ומינוס , בלי 
סנטימנטים . כך , למשל , מה עדיף מבחינה ביטחונית : רמת הגולן בלי שלום 
עם סוריה , או שלום עם סוריה בלי רמת הגולן ? האם בכלל אפשרי שלום באזור 
בלי שלום עם סוריה ? ואם , מבחינה אסטרטגית , יש להישאר על הרמה , האם 
צריך אז את כל העומק ? אולי די בשניים - שלושה קילומטרים מקו הירדן ? 
ואולי אפשר להסתפק בפירוז רמת הגולן דוגמת פירוז סיני , עם פיקוח בין - 
לאומי ? אלה הן שאלות כבדות משקל , אך אין להן כל קשר לבעיות המתיישבים . 
אם זה יהיה האינטרס הלאומי , הם יצטרכו לרדת משם . 
