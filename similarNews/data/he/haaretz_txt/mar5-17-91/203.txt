יו"ר מפלגת העבודה , ח"ך שמעון פרס , וח"ך יצחק רבין ייפגשו הבוקר לאחר 
תקופה ארוכה , לשיחה בארבע עיניים , לנסות ולהגיע להבנה , כדי למנוע ישיבה 
סוערת של לשכת המפלגה היום אחר הצהריים . את הפגישה יזם פרס . פרס אמור 
לדרוש היום בלשכה לקיים הצבעה על תוכניתו המדינית , שעיקרה חידוש ועידת 
זנווה . רבין הכריז כי תוכנית זו היא בבחינת אסון ושיש להורידה מיד מהפרק . 
מזכ"ל מפלגת העבודה , ח"ך מיכה חריש , נפגש אתמול עם ראשי העבודה בנפרד , 
כדי להביא לנוסחה מוסכמת , מבחינת ניסוח הצבעת הסיכום ונוהל ההצבעה . ייתכן 
שישיבת הלשכה אחר הצהרים תוקדש להמשך ההתייחסויות להצעתו של פרס , ותוקם 
ועדה מיוחדת לניסוח ההחלטה והצעת הסיכום , או שהלשכה תתכנס שוב ביום ראשון 
כדי לקבל החלטה . פרס ורבין קיימו אתמול בנפרד מגעים כדי לשכנע חברי לשכה 
לתמוך בעמדתם . רבין התייעץ עם רבים מחברי הכנסת שתמכו בו בעת העימות עם 
שמעון פרס לפני כמה חודשים . בפגישות הבהיר כי אסור ללשכה לתמוך ביוזמתו 
של פרס , שעשויה לפגוע במפלגה . רבין תקף את פרס בתוכנית " ערב חדש " 
בטלוויזיה החינוכית . הוא אמר כי לא זה הזמן לצאת ברעיונות חדשים . " המצב 
במפרץ עדיין לא התייצב . לא הושגה הפסקת אש קבועה ועיקר המאמץ האמריקאי 
הוא ביצירת איזון בין השותפות הערביות בקואליציה המלחמתית . אנו באופוזיציה 
ואני סבור שצריך להישאר ולתמוך ביוזמת השלום של ממשלת האחדות מחודש מאי 98 , 
שאנו היינו תומכיה העיקריים . אחרי הכל , על מה פירקנו ממשלת אחדות לאומית . 
לפחות קו ההסברה הציבורי שלנו בעת פירוק הממשלה היה כי הליכוד מנע את מימושה " , 
אמר רבין . לדעתו , אין לחדש את ועידת זנווה " זה דבר שעבר מן העולם " , 
הדגיש . רבין גם הסתייג מהצעתו של פרס לחדש את היוזמה להקמתה של משלחת ירדנית 
פלשתינית . " פרס חוזר לאחור , לאחר שממשלת האחדות הצליחה להביא להכרה 
במשלחת של פלשתינאים תושבי השטחים " . בלשכתו של פרס טענו אמש , עקב ביקורתו 
הקשה של רבין , כי אפשר עוד לשכנע את רבין בחשיבות התוכנית . פרס שוחח 
אתמול בטלפון עם חברי לשכה רבים וביקש את תמיכתם ביוזמתו . ללשכת מזכ"ל המפלגה 
הגיעו אתמול הצעות סיכום רבות . גם חוג דור ההמשך , בראשותו של משה כהן , 
שייוועד היום בצהרים עם רבין , עשוי להגיש הצעת סיכום משלו . קפידבינבהצעת 
הסיכום של ח"ך יעקב צור נאמר כי ישראל תעניק עדיפות לחידוש התהליך המדיני 
עם הפלשתינאים , כדי להביא להסדרים בשטחים , כהסדר ביניים בדרך להסדר הקבע . 
ישראל תסכים ללוח - זמנים ונוהל דיונים מוגדר למעבר אל פתרון הקבע ותודיע 
כי השלום יכון על יסוד עקרונות של גבולות ביטחון והסדרי ביטחון ושטחים תמורת 
השלום . בהצעת צור מודגש כי המשא ומתן על פתרון הקבע בגבול המזרחי יתקיים 
בין ישראל , הנציגות הפלשתינאית וירדן . במשא ומתן ייקבע גם אופי המשטר 
בשטחים , שאותם תפנה ישראל בעת יישום הסכמי הקבע . הנציגות הפלשתינית לדיון 
על הסדר הביניים תהיה מבין תושבי השטחים והיא תיקבע בבחירות חופשיות בשטחים , 
או בהסכמה הדדית . נציגות זו תנהיג את הממשל העצמי ותשתתף במשא - ומתן 
על פתרון קבע . קפידבינראשי מפם קראו אתמול לראשי מפלגת העבודה לזנוח את 
ה"מחלוקת לשם שמים " , ולתת יד לגיבושה של ברית אלטרנטיווית למדיניות הליכוד . 
במפם קראו לעבודה , לפני החלטתם בישיבת לשכת המפלגה אחר הצהריים , לפנות 
לבית ולא לייצר . " כדי שתוכניות השלום של האופוזיציה היו רלוונטיות לתהליך 
השלום העתידי , חייבת האופוזיציה לשכנע את העם להפקיד בידה את ניהול המשא - 
ומתן . מטרה זו תושג רק בגיבושה של אלטרנטיווה מדינית משותפת לעבודה , 
רץ , מפם ושינוי , שתזכה בתמיכת העם " , נאמר . עוד הודגש כי אלטרנטיווה 
זו אינה יכולה להתנסות בשלב זה בתוכנית פרטנית כלשהי , וכי הסיכוי היחיד 
לגיבושה הוא שתתבסס על שלושה עיקרים : נכונות לוויתור על שטחים תמורת שלום ; 
משא - ומתן עם נציגות מוכרת של העם הפלשתיני ; ונכונות לקיים את המשא - 
ומתן בכל מסגרת שעשויה להבטיח התקדמות לקראת שלום אמת . 
