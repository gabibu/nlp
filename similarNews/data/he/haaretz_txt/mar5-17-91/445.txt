ניו יורק ( מיוחד ל"הארץ " ) . " סופת המדבר " תיזכר כמלחמה המצולמת 
ביותר אך מבחינה תקשורתית גם היקרה ביותר . כוכבי הרשתות הגדולות חזרו 
מסעודיה וכוויית ונראים שוב מאופרים ומעונבים באולפנים המהודרים שלהם בניו 
יורק . אך סיכומים ראשונים של עלות סיקור המשבר במפרץ והמלחמה מעלים כי 
תקופה קשה צפויה לרשתות . הניצחון המוחץ השיב לארצות הברית את כבודה כמעצמת - 
על ולתושביה גאווה לאומית וזקיפות קומה ; סיקור המבצע האווירי והמתקפה היבשתית , 
חרף היותו כפוף למגבלות נוקשות של הפנטגון , שיקם את מעמדן של רשתות הטלוויזיה 
הגדולות כמכשיר מרכזי לחדשות ומידע מעמד שנפגע קשות בשנים האחרונות בגין 
העדיפות שניתנה לתוכניות בידור קל . אלא ששיקום זה סחט מכל אחת משלוש הרשתות 
הגדולות משאבים פיננסיים בסדר - גודל של עשרות מיליוני דולרים . לפי דיווחים 
שפורסמו בימים האחרונים , נערכות הנהלות הרשתות לספיגת הפסדים וארגונן מחדש 
של חטיבות החדשות . בה - בעת חוזים מומחים לתקשורת המונית בארה"ב החרפה בתחרות 
בין הרשתות הגדולות , שבשנים האחרונים סבלו מירידה מתמשכת באחוזי צפייה 
והתקשו לבלום את הנטייה הגוברת של מיליוני צופים לעבור לתחנות הטלוויזיה 
בכבלים . הפופולריות של רשת סי - אן - אן , למשל , נסקה לשיא בתקופת המלחמה , 
ועם הגידול המשמעותי במספר הצופים בתוכניות החדשות של הרשת היא הפכה לגורם 
בלתי מבוטל בתחרות על צופים ופרסומת . מעמדן הפיננסי של שלוש הרשתות הגדולות 
נחשב למאפיין חשוב במשק האמריקאי , ותנודות באחוזי צפייה ובנפח הפרסומת 
ברשתות נבחנות בתשומת לב רבה בוול סטריט . גם לפני המיתון הסתמנה האטה משמעותית 
ברווחי הרשתות : ברבעון האחרון של שנת 0991 הודיעה סי - בי - אס , למשל , 
על הפסדים גדולים . רשת זו , ששנים רבות נחשבה למובילה בתקשורת האמריקאית 
ושחטיבת החדשות שלה נחשבה למעולה ויוקרתית , הידרדרה בשנות ה08 וצנחה למקום 
האחרון באחוזי צפייה . סיקור המלחמה אישש במידת מה את מעמדו המידרדר של מגיש 
החדשות של הרשת , דן ראדר , ואחוזי הצפייה במהדורת החדשות שלו עלו . בשלושת 
השבועות האחרונים העלו סקרי צפייה כי סי - בי - אס חזרה , בפעם הראשונה 
מאז שנת 5891 , למקום הראשון באחוזי צפייה בתוכניות שבין שבע ואחת - עשרה 
בלילה , מה שמסווג כ"פריים טיים " שעות צפיית השיא . אך באותו זמן חיזק 
סיקור המלחמה את מעמדה של רשת איי - בי - סי , והגדיל את אחוזי הצפייה במהדורות 
החדשות שלה . הרשת היחידה שכבר פירסמה את העלות המשוערת של סיקור המלחמה 
היא אן - בי - סי . דוברת מטעם הרשת אמרה לעיתון " ניו יורק טיימס " כי 
עלות סיקור המלחמה מסתכמת ב7 . 44 מיליון דולר . לדברי מומחים , העלות 
תהיה גבוהה פי כמה לאחר שיסוכמו הוצאות סיקור המשבר מאז ה2 באוגוסט וההפסדים 
מהירידה בפרסומת . בסי - אן - אן מעריכים כי עלות סיקור המלחמה תסתכם ב51 
מיליון דולר . בעקבות הפופולריות של סי - אן - אן והעלייה באחוזי הצפייה 
בחדשות הרשת , העלו מנהליה את מחירי הפרסומת . מחיר 03 שניות פרסום , 
שלפני המלחמה עמד בין 005 , 3 ל000 , 5 דולר , הועלה ל02 אלף דולר . במסגרת 
צעדי החיסכון והייעול בחטיבות החדשות , יבוטלו משרדים מקומיים בארצות שונות , 
ונדונה תוכנית לסיקור באמצעות ל קבוע משותף לשלוש הרשתות הגדולות . 
