מדינת ישראל ומנהיגיה גררו אחריהם , בשנות הזוהר , הפגנות תמיכה והזדהות 
גם מצד הקהילה היוצרת בהוליווד . כל ביקור של ראש ממשלה ישראלי בבירת הסרטים 
היה גודש את הטוב באולמות בוורלי - הילס בשפע של כוכבי - על . אהדתם הגלויה 
של כמה מבכירי המפיקים לישראל חילחלה תמיד כלפי מטה , אל שורות הכוכבים , 
הבמאים והתסריטאים . מאז חלפו שנים . ואשינגטון ציננה את יחסה כלפי ירושלים . 
זוהרם של כמה מכוכבי - העל הועם . בכירי התעשייה אנשים כלו ווסרמן ומייקל 
אייזנר אינם מגלים הבנה רבה לקשיי המפעל הציוני . אבל המאמץ לגייס את תמיכתם 
של ענקי הוליווד נמשך . הקונסול הכללי של ישראל בדרום - מערב ארצות - הברית , 
רן ( פקר ) רונן , ביקר לאחרונה בביתה של אליזבט טיילור ומצא שהיא אוהדת 
כתמיד , אך חוששת ממעורבות גלויה . שנים רבות מדי כיכבה טיילור ברשימת 
החרם הערבי . לוח זמנים עמוס לא איפשר לה לבקר במלחמת המפרץ בישראל ; עם 
זאת , היא הסכימה להעניק את שמה לכל אירוע תקשורתי שיופק בהוליווד לטובת 
המדינה , ואף להשתתף בו . פול אנקה שוקל עתה להפיק אירוע כזה , בעת הקלטה 
מחודשת של להיטו האחרון , " חירות " . אנקה , ממוצא לבנוני , כבר הסכים 
להקדיש את הלהיט לישראל , אבל מלוא משמעותה התקשורתית של המחווה עדיין איננו 
ברור . סילווסטר סטלון הסכים , אחרי פגישה עם רונן , לצאת מיד לביקור אהדה 
הפגנתי בארץ . בתוך יומיים התנצל סוכנו כי מפאת הת - חייבויות קודמות חזרות 
לסרט חדש לא יוכל הכוכב להתפנות לפוליטיקה המזרח תיכונית . קירק דגלאס , 
שהיה אמור להמריא לארץ בתחילת חודש מארס , נפצע לפני שבועיים בתאונת מטוס 
וכנראה לא יגיע . גם מהשחקן לו גוסט נבצר כעת לטוס לארץ . במקומם יגיעו , 
על - פי התכנון , שני שחקנים ידועים פחות : ואלרי הרפר ודייוויד סול , 
שגויסו למבצע על - ידי היזם וידאל ששון . הפצצת ריכוך של כמה מפיקים ישראלים 
בעיר לא הניבה עד כה תוצאות מעשיות . אפילו רצונם הטוב של שניים מבכירי 
מפיקיה של חברת " האחים וורנר " , טרי סמל ומייקל סולומון , לא קידם עדיין 
את העניין הישראלי . ישראל כבר אינה מה שהיתה פעם , והוליווד היא בדיוק 
מה שהיתה מאז ומתמיד , אך רונן טרם נואש מהפקת מפגן תקשורת המוני לתפארת 
מדינת ישראל . תאריך היעד שאותו הציב רונן לעצמו הוא אמצע חודש מארס . 
" אנחנו הולכים רק על כוכבי - העל " , הוא אומר . " לא נעשה את זה עם 
כוכבים מליגה ב . אם לא נצליח לדרבן אותם עד התאריך שנקבע , אנחנו יורדים 
מזה " . 
