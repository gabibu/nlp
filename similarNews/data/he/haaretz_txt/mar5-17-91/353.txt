הקוראת פרלה זיס מחולון , אם לתינוק , ביקשה לקנות עבור בנה מגבונים לחים . 
בחנות המכולת משכה את עיניה של האם אריזת פלסטיק של מגבונים , דמוית 
דובון . היא בחרה באריזה הזאת על אף שהיתה יותר יקרה מאחרות , כי הבחינה 
בכך שהיא משווקת על ידי חברת " סנו " . לדבריה , העדיפה חברה ישראלית בעלת 
מוניטין על פני חברות אחרות שלא היו מוכרות לה . האכזבה לא איחרה לבוא . 
לאחר שפתחה את האריזה גילתה זיס כי המגבונים מכוסים בכתמי עובש . היא התקשרה 
מיד טלפונית לחברת " סנו " על פי המספר שהיה רשום על האריזה והופנתה אל 
הממונה על התלונות . על פי עדותה של זיס , אמרה לה הממונה כי הבעיה ידועה 
להם והיא נובעת מתקלה במשלוח הראשון של המגבונים . על השאלה מדוע לא פירסמו 
מודעה בעיתון על התקלה , על מנת להזהיר את הצרכנים מקניית המוצר , השיבה 
הממונה כי הם אספו את רוב המוצרים הפגומים מעל המדפים ובגלל כמה מוצרים שנשארו 
על המדף לא כדאי להם לפרסם מודעה . לדברי זיס , לא נשאלה מהי כתובתה וממילא 
לא נשלח לה פיצוי על האריזה הפגומה . ( עניין זה בא על תיקונו מאוחר יותר ) 
. ימים אחדים לאחר השיחה עם סנו התקשרה למדור צרכנות וסיפרה לנו את הסיפור . 
פניתי ל"סנו " וזה מה שסיפר מנהל החברה , אלכס לנדסברג : המגבונים שבהם 
מדובר מיוצרים על ידי מפעל " אף - אר " בטבריה . " סנו " היא המשווקת . 
המגבונים הם מוצר חדש יחסית שמשווקת החברה . הם התחילו לצאת לשוק לפני 
שמונה חודשים בשני סוגי אריזות רגילות ואטרקטיוויות בצורות של חיות , 
משאית וכיו"ב . לאחר שהמשלוח הראשון באריזות - דובון יצא לשוק , התחילו 
להגיע תלונות מצרכנים על עובש במגבונים . כמה תלונות ? לדברי לנדסברג 003 
תלונות מתוך שתי סדרות ייצור של 000 , 21 אריזות . הוא סיפר שהחברה התנצלה 
בפני כל צרכן שהתקשר וכפיצוי שלחו לו שתי חבילות של מגבונים . לדבריו אין 
הוא מבין כיצד קרה שהמתלוננת לא קיבלה פיצוי . עוד סיפר , כי אספו את 
כל אריזות הדובון שאפשר היה לאסוף וכרגע , כדי למנוע בלבול , יש בשוק רק 
אריזות דמויות פיל ומשאיות . בקרוב , אמר , ישובו לשווק גם אריזות דובון . 
( לדברי המתלוננת פרלה זיס , בשבוע שעבר עדיין היו אריזות כאלה בחנות 
המכולת שלה וגם בבית המרקחת הסמוך לביתה ) . לנדסברג אמר עוד , כי מן המקרה 
המאוד - לא - נעים הפיקו לקחים : סוכם עם המפעל כי מכל סדרת ייצור חדשה 
יילקחו דגימות שייבדקו במעבדה והעתקים של תוצאות הבדיקה יישלחו לחברת " סנו " . 
על השאלה מה בדיוק גרם לעובש לא יכול היה להשיב . ברוריה להב , מנהלת שיווק 
במפעל " אף - אר " , סיפרה כי בעיית העובש מקורה כנראה בחומר הגלם שממנו 
מייצרים את המטליות הלחות . לדברי להב , בגלל מחסור בעולם בחומר גלם זה 
נאלצו לייבא אותו ממקומות חדשים , וכנראה שאחד המשלוחים לא עמד באיכות הנדרשת . 
לאחר שהחומר בא במגע עם הנוזל שאותו מוסיפים למגבונים החל להתפתח עובש . 
גם היא לא ידעה לומר מה גרם את העובש , ולדבריה גם שום מעבדה לא הצליחה 
לגלות את הסיבה . מיד לאחר שהתחילו להגיע התלונות הראשונות ( לדבריה הגיעו 
0708 תלונות בלבד ) , נתנו הוראה לאסוף את כל האריזות מהמחסנים וממדפי 
החנויות . להערכתה , אספו כמעט % 09 מהאריזות , ובסך הכל 000 , 001 אריזות . 
לאחר שהחלו לפתוח את האריזות התברר להם כי הבעיה נוגעת רק לשתי סדרות ייצור 
שמנו 000 , 21 אריזות . עדיין נותרה השאלה העיקרית והחשובה מכל : מדוע 
לא פירסמו מודעה בעיתון שתזהיר את הקונים מפני קניית המגבונים הפגומים ? 
אלכס לנדסברג השיב על כך בגילוי לב : " חששנו שאם נפרסם נגמור עם כל 
הענף " . ברוריה להב מ"אף - אר " חזרה והדגישה , כי מדובר היה במספר קטן 
של אריזות פגומות , וכי אפילו היה לקוח כלשהו משתמש במגבונים הפגומים , 
לא היה נגרם כל נזק בריאותי לתינוק . מה שחשוב , אמרה , שאנחנו מתנצלים 
בפני כל צרכן וגם מפצים אותו . אכן , הקוראת המתלוננת קיבלה מכתב התנצלות 
ופיצוי ממפעל " אף - אר " רק לאחר שהודענו למנהלת השיווק את מספר הטלפון 
שלה . לי נראה כי בהחלט היה מקום לפרסם מודעה בעיתון . ראשית , לא היה 
מדובר במקרים מעטים אלא בתופעה רחבת - היקף . העובדה שהתלוננו 003 אנשים 
מעידה על כך שיש עוד קונים רבים שלא התלוננו . החשש כי חברה המפרסמת מודעה 
כזאת תיפגע אינה סבירה . להיפך מודעה גלוית לב , שאינה מסתירה את האמת , 
תוך הדגשה כי זהו מקרה חד פעמי והסבר כי כל צרכן יפוצה , רק מוסיפה לשמה 
הטוב של החברה . קפמאפרקרשת הסופרפארם העבירה באמצעות משרד יחסי ציבור הודעה 
לעיתונות ובה מסופר על אחד ממבצעי החברה לחג הפסח : כל הקונה ברשת בסכום 
של 99 ש"ח , יקבל ערכת ניקיון חינם . הערכה כוללת ארבעה סוגים שונים של 
תכשירי ניקיון . בעיקרון זוהי עסקה טובה , מה גם שבסופרפארם יש תמיד מבצעים 
נוספים , וצרכן נבון יכול לנווט את עצמו כך שיקנה סל המורכב רק ממוצרים 
מוזלים בסכום של 99 ש"ח וגם יקבל מתנה . בכל זאת מצאתי הטעיה מסוימת בנוסח 
ההודעה . נאמר בה כי שוויה של המתנה הוא " כמה עשרות שקלים " , וזה פשוט 
לא נכון : אותה אריזה שמעניק הסופרפארם לקונים , נמכרת בימים אלה במסגרת 
מבצע של היצרן חברת חוגלה כימיקלים ב99 . 31 ש"ח בלבד . במלים אחרות : 
שוויה של המתנה שנותנת הרשת הוא בדיוק 99 . 31 ש"ח . גם זה סכום שאין לבטלו , 
אבל מדוע לכתוב עשרות שקלים ? קפמאפרקהקוראת חוה שנברגר מבאר שבע כתבה 
לנו , כי נדמה לה שבאחרונה נייר הטואלט שהיא קונה הוא יותר דק ואיננו באותה 
איכות כבעבר . היא תוהה אם בנוסף לסימון אורך הנייר שבחבילה לא היה מן הראוי 
לציין על האריזה גם את משקל הנייר . ביקשנו את תגובת מכון התקנים . ראש 
המעבדה לטקסטיל , נייר ועור במכון התקנים , אינג א . גרינברג , כתב כי 
התקן לנייר טואלט הוא תקן לא מחייב . מכאן שיצרני נייר טואלט אינם חייבים 
לעמוד בבדיקה של מכון התקנים . עם זאת , ישנם כמה מפעלים הנמצאים מרצונם 
בפיקוח של מכון התקנים : חוגלה חדרה ; שניר קיבוץ שניר ; החברה הדרומית 
לשיווק בע"ם ( סנו ) . נייר הטואלט של החברות הללו עבר בדיקות אקראיות 
ונמצא מתאים לתקן . אריזות הנייר הזה מסומנות בסימן תו תקן . בהתייחסו 
לשאלה הספציפית של הקוראת לגבי משקל הנייר , השיב אינג גרינברג כי אחת הבדיקות 
הנדרשות לפי התקן היא המשקל המרחבי הנמדד בגרמים לכל מטר מרובע . משקל כולל 
של המוצר אינו מעיד על שינוי באיכות הנייר . לעומת זאת , מסומן על כל אריזה 
מדד חשוב יותר מספר הדפים הכלול באריזה . 
