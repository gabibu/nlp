נבחרת הנערים של ישראל בכדורגל , המתכוננת למשחק הקובע בשבוע הבא עם נערי 
ברית המועצות על הכרטיס לאליפות אירופה , תקיים היום משחק אימון עם קבוצת 
הנוער של מכבי נתניה . הנבחרת ערכה אתמול , לראשונה מאז חזרה ממשחק הניצחון 
שלה ( 10 ) בהונגריה , אימון במכון וינגייט . הסגל מונה 12 שחקנים ואליו 
זומן לראשונה חנוך מררו מבני יהודה . האימון היה ברובו טאקטי ואחריו קיים 
המאמן גיגי כהן שיחת הסברה עם השחקנים , כדי להכינם כיצד להתמודד עם חיבת 
התקשורת : " צריך לזכור שלמרבית השחקנים טרם מלאו 61 שנים , ומעולם לא 
שימשו מטרה לזרקורי התקשורת . הלחץ עליהם מסוכן וצריך להכינם כיצד לעמוד 
בו " . על הנבחרת הסובייטית אומר המאמן כהן : " זו הנבחרת הטובה ביותר בגיל 
הזה . יש לה מהירות , כוח פיסי וכושר גופני נדיר " . לדבריו , שתי הנבחרות 
מכירות היטב האחת את השניה . הנערים הישראלים מודעים לרמה הסובייטית הגבוהה 
והמאמן הסובייטי מכיר את הישראלים גם מן המשחק שהיה בהונגריה , לשם הגיע 
עם צלם כדי ללמוד פעם נוספת את הצוות הישראלי וביצועיו . . הערב יקבע המאמן 
כהן את 91 השחקנים למשחק . הם יחזרו ויתכנסו בשפיים ביום ב של השבוע הבא . 
