כאות על חטא . ב"הלילה " , מזמן דן רביב לאולפן אנשי תקשורת שדווקא מכירים 
בערך עצמם , ומספר שואלים צעירים מתוך הקהל , והכל תחת הכותרת " אם כל 
הדברורים " . גם אם המשתתפים בתוכנית ניסו לשכנע את הצופים שלא היה הפעם 
כל דברור מגבוה , התברר כי תפקידם של הרשויות ושל העיתונאים גם יחד לא 
היה נטול בעייתיות . בתוכנית נדונו : הכוונת התקשורת למטרות תעמולה , וההטעיה 
של שוורצקופף שהתקשורת השתתפה בה מבלי משים ; מתכונת השידורים המיוחדת במינה 
שבראשה עמדה רשת סי - אן - אן ; התקשורת הישראלית שהואשמה על שבלעה כל מה 
שסיפקה לה התקשורת האמריקאית , וחיה מפיה של האחרונה ; איחוד השידורים 
שפגע בעקרון הפלורליזם של העיתונות הישראלית , והפך אותה לקול אחד שהיה 
גם קול מלמעלה ; מה שהוגדר כהצהבת העיתונות הכותרות והצילומים ; ומעל לכל 
ההאשמה שהתקשורת עזרה ליצירת פאניקה בציבור . ואכן , אף - על - פי שכל 
נושא מאלה היה יכול לשמש חומר לא - אכזב לדיון שלם דברי הטעם הספורים שנאמרו 
לא חידשו הרבה . הביקורת על העיתונות התרכזה בכותרות ובשמועות המפחידות שזו 
פירסמה ללא בדיקה אחראית , והתעלמה לגמרי מן הפובליציסטיקה שלא היתה בשעתה 
היפה . כוונתי לכל בעלי הטורים שחשפו עצמם בחדר האטום , והתגלו , כפי 
שכבר כתבתי , כעיתונאים שאמם פולנייה , והם ילדים פולנים חסרי כל תחכום , 
היסטרים ודביקים . ב"הלילה " לקח חלק גם נחמן שי , שלבש ממדים אגדיים 
כמעט , והמשתתפים גם חזרו ופנו אליו , והזכירו שוב ושוב את התהילה שבה 
זכה . אלא דומה שזו תהיה תהילה קצרת - ימים . 
