זיכרו כמה התרגשנו בעצרות העם : " הפרסטרויקה כתהליך בלתי הפיך האם זו 
החירות שבני אדם יוכלו לאצור בלבם ? " מהי בדיוק החירות לאדם הסובייטי ? 
ראשית כל , שחרור מפחד גנטי . ואחר - כך ? . . . איני יודעת מה דעתך , 
הקורא , אבל אני התחלתי להתכווץ מפחד לשמע צלצול לא צפוי בדלת . מצאתי 
את עצמי חושבת : עלי להחליט מראש מה עלי לקחת ומה ללבוש , אם באו לעצור 
אותי . " מדוע ? " , בני מרגיע אותי בלגלוג ( ככל הצעירים , בעורקיו 
זורמת כמות קטנה יותר של הכנעה ) . " לשם מה את נחוצה להם ? את הגונה 
מדי . . . למעשה , אני עיתונאית , לא עשיתי שום דבר מיוחד בפעילות הדועכת 
והולכת של הגלאסנוסט , שצריך לעורר בי עכשיו פחד מפני עונש . ואני מגנה 
את עצמי על המחשבות ה"שאפתניות " האלה . אך מה לעשות והן מתגנבות היום 
אל מוחי ? פעם , בצעירותי , ניסיתי לכתוב סיפור על אודות סבלו של אדם 
שמחשבותיו , לרבות אלה שצצות ועולות שלא מרצונו , מתממשות מיד . איך הוא 
משתדל לא לחשוב על דברים רעים . . . מן המיתולוגיה הקדומה ידוע שאדם השואף 
להימנע ממה שמנבאים לו , נחפז כמכושף אל זרועותיו של הגורל . הקרימינולוגיה 
בחוץ לארץ מאמינה שבני אדם בעלי אישיות פתולוגית מסוימת נעשים קורבנות לרוצחים . 
הקורבן מושך אליו את התליין ! לפיכך , מה עלינו לעשות היום , כאשר ריחו 
של הדם השפוך הטרי מרחף בחלל האוויר , כאשר הרוח הרעה של נגמ"שים כבר מורגשת 
בחוצות איך יכול אדם להיפטר מנבואות לב שחורות ? באחרונה פורסמה בעמודי 
" פראוודה " נוסחה שהציע קורא נכבד : אם הפוליטיקה מרגיזה אותך ומונעת 
ממך לחיות , כבה את הרדיו , אל תצפה בטלוויזיה ואל תקרא עיתונים . . . 
למעשה , מה פשוט יותר מאשר הטלת חרם על הגלאסנוסט , מאחר שהוא מטיל את 
החברה אל פסיכוזה קולקטיווית ? יתר על כן , לא רק מידע כוזב מעכיר את מצב 
הרוח , אלא גם הקריאה " הצילו ! חונקים את הגלאסנוסט ! " , התורמת לפחד 
השלילי המרחף בחלל האוויר . כמובן , מעניין ( ואולי אפילו חשוב ) לדעת 
כי שופצו מחנות ובתי כלא באזור מאגאדאן בקצה המזרחי של סיביר , על חוף האוקיינוס 
השקט , אבל האם צריך להפוך את השיפוץ הזה לסנסציה ? ידידים רבים כל כך 
התקשרו אתי ושאלו בקול רוטט : את יודעת ? . . . כלומר , האמצעים שננקטו 
במאגאדאן עשו את הרושם הפסיכולוגי הרצוי למישהו . בהשתתפותנו הפעילה . 
שוב מושפלים ראשים ! האם משמעות הדבר שלשווא יצא עכשיו לאור , במיליוני 
עותקים , " ארכיפלג גולאג " ספרו של אלכסנדר סולזניצין על תולדות הדיכוי 
הפוליטי של ימי סטאלין ? אם כך , מה היה הטעם בשש שנים מכאיבות של גלאסנוסט , 
אשר חשפו את כל הפשעים הישנים ואת הקברים ? הלא עמדנו בכל ייסורי הגיהנום 
החוזרים של ה"פרסטרויקה " , כדי לטהר ולזכך את עצמנו . כדי ש"לא עוד . . 
. לעולם . . . לפתע , כה מהר ? לא , זה לא ייתכן ! ול רק משום שההיסטוריה 
אינה חוזרת על עצמה . אם כך , מפני מה לפחוד ? האם הם מפחידים אותנו ? 
כן , בכל האמצעים , כשרים ולא - כשרים . אך מפחידה מכל העובדה שאנו , 
לאחר שהתרגלנו לחיות בעיוורון קולקטיווי , ואחר כך בהארה קולקטיווית , 
עדיין לא למדנו כפרטים להבחין בין אמת לבין שקר , ואנו משעבדים את עצמנו 
בקלות לא רגילה לכל היפנוזה סוציאלית . . . . השנים האחרונות השחיתו אותנו 
בחופש דיבור ללא מאמץ . אלה שאינם יודעים אופוזיציה מהי התייצבו בקלות דעת 
בשורות הראשונות . . . האקלים המתקשח היום מאלץ אותנו לזכור כי שחרור 
המוח אינו עניין פשוט , אלא עבודה מתמדת , נעימה אך מכאיבה . לקיים כיום 
את האמונה באופי הבלתי הפיך של התמורות הדמוקרטיות , לא להיכנע לייאוש , 
ולהילחם בפחד זה , אולי , הסיכוי האחרון , שעליו דיברנו זמן רב כל כך , 
ועכשיו הוא הגיע באמת . אולי זו גם השעה לשתוק זמן - מה . להרהר . כמו 
ב"ויי " של גוגול , להתוות מעגל סביב עצמנו : כאן אני עומד , ואיני יכול 
לנהוג אחרת . כן , שוררת אפלה , ובכל זאת , כמו שאומרים , לא ירד הערב . 
אתם מבינים , העשב החזק ביותר צומח , כידוע , גם מבעד לאספלט . 
