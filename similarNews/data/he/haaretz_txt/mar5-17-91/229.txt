בשלהי מלחמת המפרץ יזמו דוברים סובייטים בכירים ומוסמכים , בראיונות לתקשורת 
הישראלית , התבטאויות מרגיעות ואף מעודדות באשר למדיניותה העתידית של מוסקווה . 
כך עשו דוברו של הנשיא מיכאיל גורבצוב , סרגיי גריגורייב ( " הארץ " 
19 . 2 . 7 ) , ורוברט מרקוריאן , עוזרו הראשי של השליח האישי והמיוחד 
של גורבצוב לבגדד , יבגני פרימקוב ( " הארץ " 19 . 2 . 02 ) . ביום 
סיום הקרבות אף חזר מרקוריאן , שוב ביוזמתו , והדגיש שכל הסדר עתידי במזרח 
התיכון חייב להביא בחשבון גם את צורכי הביטחון של ישראל , " אחרת לא יהיו 
כאן שלום ויציבות , שכן יש הכרח לענות על החששות והחשדות של הישראלים ושל 
הצד השני " . כתבי חוץ שדיווחו למערכותיהם על החידושים הללו נתקלו בגבות 
מורמות ובבקשות לחזור ולוודא את הדברים , שלא נאמרו בשום פורום אחר . ואכן , 
בו ביום , במסיבת עיתונאים שבה בירך בלי התלהבות יתרה על הפסקת האש , 
חזר שר החוץ , אלכסנדר בסמרטניך , לא פחות מארבע פעמים על עיקרי ההסדר 
בעיניו : " קודם כל לפתור את הבעיה הפלשתינית , כלומר להבטיח את זכויותיו 
הלגיטימיות של העם הפלשתיני , וזאת באמצעות ועידה בין - לאומית . מדיניותנו 
בעניין זה לא השתנתה " . ישראל וצרכיה לא הוזכרו כלל . ופרימקוב עצמו , 
במאמר ב"טיים " ( שתומצת מקטעי ספרו על השליחויות לבגדד , המתפרסמים 
בהמשכים ב"פראוודה " ) , התבטא כלפי ישראל בזלזול : " צריך לומר במלים 
בוטות : בקרב ההמונים הערבים היה הכיבוש העיראקי של כוויית יכול להיחשב 
כמחיר מוצדק עבור פתרון הבעיה הפלשתינית . . . אילו הסכימה ארצות הברית 
לגישה שלנו , וגם הצליחה לשכנע את ישראל , לא היה סדאם יכול לשחק על הקלף 
הפלשתיני . שאלתי את סדאם : האם אינך חש שיש לך תסביך מצדה , בדיוק כמו 
לישראלים ? " ובכן , נראה כי במוסקווה קובעת לא רק זהות המדבר והזרם שאליו 
הוא משתייך , אלא זהות השומע . מאחר שמרננים על פרימקוב כי הוא מבקר תכופות 
אצל הקונסול הכללי של ישראל , מעניין מה הוא אומר שם . לאחר כל אלה מן הראוי 
לציין את יושרו של איש צבא סובייטי , שמרן ואוהד ערבים מוצהר , הקפיטן - 
מדרג - שני , סרגיי איוואנוביץ אישצנקו , סגן העורך של ירחון משרד ההגנה 
הסובייטי להיסטוריה צבאית . למי שהתקשר בשבועיים האחרונים למערכת ושאל על 
העורך הראשי נאמר , כי הגנראל מאיור ויקטור איוואנוביץ פילאטוב נמצא בשליחות , 
ומקום הימצאו סודי . אבל אישצנקו השיב ברצון לשאלותי ביחס למעשיו של פילאטוב 
בבגדד בניגוד להודעות משרד ההגנה כי אין יותר אנשי צבא סובייטים בעיראק . 
צריך לומר לזכותו של אישצנקו , שלא התאים את ניסוחיו כדי לסבר את האוזן 
הישראלית . " כיצד הוא מצא עצמו בבגדד ? " , שאל רטורית , " אני יכול 
לומר לך כי פילאטוב מניח , וגם לי נדמה , שהיום מראים בעולם , במערב , 
רק מלחמה אחת אותה מלחמה שמקרינה הרשת האמריקאית סי - אן - אן . זה אותו 
צד של האמת שמועיל לאמריקאים לכוון את דעת הקהל כדי לא ליצור בארצות הברית 
תסמונת וייטנאם , וכדי שלא יהיו מחאות נמרצות במערב . למעשה , כפי שמניח 
פילאטוב , שם בעיראק מתרחש טבח , רוצחים תושבים שלווים שלא חטאו ואינם 
אשמים שמנהיגם הוא סדאם חוסיין . פילאטוב טס לשם ואמר לי : את הדיווחים 
הראשונים אעביר מבית חולים שבו מאושפזים נשים וילדים נכי מלחמה " . לא , 
ככל שידוע לי אין הוא חבר באגודה . פילאטוב פשוט הוזמן על - ידי הנציגות 
הפלשתינית במוסקווה ל"שולחן עגול " שהתקיים לפני כמה שבועות . שם הוא הביע 
את דעתו שעל המלחמה עדיין לא פורסמה כל האמת , שבמערב מופצים שקרים , והוסיף : 
לו היו מרשים לי כעת , הייתי טס לשם ומספר את מראה עיני . ואז העיראקים 
הזמינו אותו באמצעות משרד התרבות והמידע , כך אני חושב שהוא נקרא . בוודאי , 
מן הרמטכ"ל או מסגנו , הרי הוא איש צבא והיה צורך לשחררו . הוא אינו יכול 
לטוס לשם על דעת עצמו . אישצנקו עצמו טרם קיבל דיווח , אך פילאטוב יצא 
גם כשליח של היומון " סובייטסקאיה רוסיה " , אחד העיתונים השמרניים ביותר , 
שכותבים בו גם אידיאולוגים של " פאמיאט " . כתבה ראשונה של פילאטוב מבגדד 
כבר הופיעה שם בסוף השבוע שעבר , וכותרתה " שמי ארגמן מעל עיראק " . " שליחנו 
המיוחד , גנרל מאיור פילאטוב , מדווח מבגדד " , נאמר שם . " אני שוהה 
במלון שאליו הביאו אותי הידידים העיראקים . הוא ריק עכשיו . חוץ מקבוצה 
קטנה של עיתונאים אין איש מתאכסן פה היום . עם נר בידי אני עולה לקומה השמינית . 
בעיר אין חשמל , ומים מזרימים רק לשעות מוגבלות " . אני דווקא חושב שלא . 
הוא בשנתו ה65 . אבל מתוך הכרות עמו אני מעריך שהוא עשוי להימצא בקרוב 
לא במלון אלא בזירת הקרבות . פילאטוב הוא איש צבא והוא טס לשם . אגב , 
לא לבד , אלא בלוויית מאיור שלנו שיודע ערבית ומשמש לו כמתורגמן . הגנרל 
שלנו איש אמיץ מאוד . הוא כבר היה בווייטנאם בזמן המלחמה , בניקרגואה , 
בקמבודיה , ארבע פעמים באפגניסטן למעשה , בכל מקום שבו היתה מלחמה . 
הירחון שלנו עוסק קודם כל בבעיות של היסטוריה צבאית : את מה שמתרחש היום 
אפשר לומר שכבר ראינו בעבר . גם למה שמתרחש היום בתוך מדינתנו יש אי - אלו 
אנלוגיות בהיסטוריה , ואנו מנסים באמצעות ההיסטוריה להציג שאלות של ימינו 
ולענות עליהן . זהו בראש ובראשונה חינוך לפטריוטיזם , חינוך לנכונות להגן 
על מדינתנו , חינוך לאהבת הצבא הרוסי והמסורת שלו . זו בערך רשימת הנושאים 
שלנו . כן , בהחלט . יש לנו מנויים בארצות הברית , בצרפת ובמדינות רבות 
אחרות ( גם מומחים לענייני אסטרטגיה בארץ מדברים בשבחו של כתב העת א"ג ) 
. בכמה דרכים : לפי המכתבים , וגם על פי ההפגנות שהתקיימו במוסקווה . 
יש רבים שתומכים במעשיה של ארצות הברית , אך יש גם רבים שחושבים שבעיראק 
מתרחש טבח המוני של בני אדם , פשוטו כמשמעו . גם אלה הסבורים כך הם רבים , 
והם כותבים לירחון שלנו . הייתי בעצרת של יום הצבא האדום ב32 בפברואר , 
ושם נישאו סיסמאות : " סובייטים וערבים מעולם לא נלחמו אלה באלה " ואלה 
בעצם סיסמאות בעד עיראק . העיתונות הסובייטית מתחילה כעת לשקף את המלחמה 
הזאת בצורה אחרת משעשתה זאת קודם . " איזווסטיה " , העיתון הרשמי שלנו , 
של הסובייט העליון , כתב בתחילה בהתלהבות על האמריקאים , אבל כעת הוא 
כותב על " טבח במדבר " . גם אחרים נהגו כך . כלומר , לאט לאט מתחילים 
לכתוב בגנות המלחמה , כי האמריקאים כבר מזמן חרגו מן המנדט שניתן להם . 
הם אינם שמים לב לבריה"ם ולקהילה הבין - לאומית , פועלים לפי האינטרס שלהם 
בלבד . עם כל יום שחולף יותר ויותר אנשים יבינו זאת : האמריקאים מתנהגים 
כמו " רזבוייניקי " ( ליסטים ) . הוא היה אמור לטוס לעשרה ימים בערך , 
אם כי הטיסות משם אינן סדירות כעת , ולכן קשה לצפות שיחזור בזמן . הוא 
עצמו חושב שאולי יתעכב שם לכמה שבועות . לשם מה ? בידי פילאטוב אשרה לעיראק 
בלבד , על פי הזמנת הממשלה בבגדד , ועד כמה שידוע לי ממשלת ישראל לא מסרה 
לו הזמנה . 
