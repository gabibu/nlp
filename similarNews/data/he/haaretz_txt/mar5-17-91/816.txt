סוריה היא מדינת המפתח לכל הסדר מדיני באזור . התקדמות במישור המדיני בין 
ישראל לסוריה עשויה להוביל תהליך שיגרוף לתוכו גם את מדינות ערב האחרות . 
את המוסכמה המזרח תיכונית הזאת מבינים היטב גם בוואשינגטון , וביקורו 
של גיימס בייקר בדמשק בשבוע שעבר , נועד לבחון אם חלו שינויים בחשיבה המדינית 
של ההנהגה הסורית . מזכיר המדינה ניסה ללמוד את השפעתן של מלחמת המפרץ 
והשתתפותה של סוריה בקואליציה שגיבשה ארצות - הברית , על יחסו של חאפז אל - 
אסד לעתיד היחסים עם ישראל . קשה לדעת כיצד הציג אסד את מדיניותו ותוכניותיו 
במהלך שבע השעות שבהן שוחח עם בייקר , אולם אם המעשים מלמדים על הכוונות , 
מוטב לבחון את השימוש שעשה נשיא סוריה בסכום הכסף האדיר שזרם לקופתו בחודשים 
האחרונים . לא פחות משלושה מיליארד דולר נוספו לאוצר הסורי מאז פרץ משבר 
המפרץ . הסכום הזה הוזרם לדמשק על ידי סעודיה , כוויית ונסיכויות המפרץ , 
כשכר על " התנהגות טובהוהתייצבות בצד הנכון של המתרס . צריך להכיר את מצבו 
הרעוע של המשק הסורי ואת המשברהכלכלי הנורא שאליו נקלעה המדינה , כדי להבין 
עד כמה משמעותית היא הזרמתם של שלושה מיליארד דולר לאוצרה המצומק . הנהגתה 
של מדינה המתכוונת לשים את פעמיה לכיוון הסדרים מדיניים היתה מנצלת , קרוב 
לוודאי , את התוספת התקציבית הזאת כדי לשפר את מצבו של המשק ולממן תוכניות 
הבראה אזרחיות ארוכות טווח . אולם סוריה בוחרת בכיוון אחר . רוב מכריע 
של הכספים שהגיעו ממדינות המפרץ מופנה לרכש אמצעי לחימה נוספים ולהשקעות 
בהעלאת רמתו המבצעית של הצבא . נשיא סוריה מקיים מגעים נמרצים עם הצמרת 
הסובייטית במגמה לחתום על עסקת רכש חדשה ויקרה , האמורה לכלול טנקים מתקדמים , 
סוללות טילי קרקע - אוויר חדישות וטילי קרקע - קרקע . מיליוני דולרים 
הופנו לרכש טילי סקאד מצפון קוריאה . אסד מאותת בצורה ברורה למדי כי אין 
הוא מתכוון לנטוש את מדיניותו המסורתית , המבוססת על הניסיון להגיע לאיזון 
אסטרטגי עם ישראל . ניתן להבחין בשיפור במוכנות של הצבא הסורי ללחימה , 
בשיפור ברמת האימונים שלו , ברמת הביצורים ואף ברמת התחזוקה . כל אלה 
מעידים כי לא חל כל שינוי במדיניות הבסיסית של המשטר הסורי , אותה ניתן 
למצות במשפט אחד : אם תיווצר הזדמנות להניע , באמצעות מהלך צבאי מוגבל , 
תהליך מדיני שיכפה על ישראל החזרת שטחים , לא יהסס אסד להורות לצבאו לפתוח 
באש . את כל מהלכיו של נשיא סוריה בשבועות ובחודשים הקרובים תהיה ישראל 
חייבת לבחון לאור התפיסה הסורית הבסיסית הזאת . עוד זמן רב לפני שנלמד לקח 
הסקאדים העיראקיים , שקד חאפז אל - אסד להצטייד בטילים בליסטיים האמורים 
להיות תשובה לעליונותו המוחצת של חיל האוויר הישראלי . הטילים שהגיעו לא 
מכבר מקוריאה משלימים מערך בליסטי רחב היקף , ומאפשרים פגיעה כמעט בכל 
מטרה בשטח ישראל . לטילי הסקאד הקוריאנים טווח של כ006 ק"ם , בדומה לזה 
של אל - חוסיין העיראקי , המאפשר לשגרם מעומק השטח הסורי אל עבר העורף הישראלי . 
ההבדל הוא שהראש הקרבי של הטיל שהוצב בסוריה הוא במשקל המתקרב לטון . כלומר , 
פי שלושה ממשקל הראש הקרבי של הטילים ששוגרו לעבר ישראל מעיראק . לסורים 
גם ראשי נפץ כימיים לטילים שברשותם . בסך הכל מצויים בידי הסורים משגרי 
טילים ניידים עבור מאות טילי הסקאד והפרוג והטילים המדויקים יותר , האס - 
אס12 . נראה , כי לקחי המלחמה אף יאיצו את מגמת ההצטיידות שלהם במשגרים 
ניידים . ההבלגה הישראלית על ירי הטילים העיראקיים נתפסת בדמשק דווקא כסימן 
של עוצמה . כושר ההרתעה הכולל של ישראל לא נפגע , ככל הנראה , בעיניה 
של הצמרת הסורית . צה"ל נתפס כצבא חזק , העושה שימוש בתורת לחימה הדומה 
לזו שלאורה פעל הצבא האמריקאי במפרץ , והמצויד באמצעי לחימה דומים . בראייתם 
של מנהיגי סוריה לא הושג עדיין האיזון האסטרטגי עם ישראל , אם כי הכיוון 
הוא נכון והשגתו היא רק שאלה של זמן . ניתוח פעולותיו וכוונותיו של חאפז 
אל - אסד אינו מצביע על נטייה לפתוח בתהליך מדיני כולל עם ישראל . המדיניות 
הבסיסית לא השתנתה , ועדיין שלטת בדמשק האידיאולוגיה של " סוריה רבתי " , 
זו הכוללת את סוריה , לבנון , צפון - ירדן וצפונה של ישראל . אם יחולו 
שינויים בעמדת המשטר הסורי יהיו אלה במישור הטקטי . אין להוציא מכלל אפשרות 
שתמורת ויתור ישראלי על רמת הגולן תהיה סוריה מוכנה לשלם במטבע של " הפסקת 
מצב הלוחמה " . ייתכן שלישראל כדאי להתחיל בתהליך גם במחיר זה כדי להפשיר 
את הקיפאון השורר בין שתי המדינות מאז 4791 . אך בכל מקרה יש להכיר בכך , 
גם אם אין זה נעים ונוח , כי הסיכוי להגיע להסדר שלום עם ההנהגה הנוכחית 
בדמשק , בראשות אסד , קלוש מאוד . 
