פרחים , תשואות וברכות קידמו אתמול בצהריים את כדורגלני נבחרת הנוער של 
ישראל עם שובם מאוסטרליה , שם קיימו שני משחקים במוקדמות הגביע העולמי . 
מאורעות המשחק האחרון שהיה בשבת , בו מנע שיפוט עויין ( פסילת שני שערים ) 
מישראל לעשות היסטוריה ולעלות לראשונה בתולדותיה לטורניר גמר הגביע העולמי , 
עדיין ניכרו היטב בפני השחקנים , המאמנים וחברי המשלחת . ההתאחדות לכדורגל 
השתדלה ככל יכולתה להמתיק את הטעם המר בקבלת פנים חגיגית וחמה , כמותה לא 
זכורה לנבחרת נוער ישראלית זה שנים . באולם האח"מים הצטופפו גזבר ההתאחדות 
לכדורגל שלמה סופר , סגן יו"ר ההנהלה עזריקן מילצן , יו"ר ועדת הנוער נתן 
סלובטיק , חברי ועדת הנוער , המאמנים זאב זלצר ושלמה שרף ובני משפחה . 
זאת , כמובן , בנוסף לחבורה נכבדה של עיתונאים וצלמים שכמעט לא הפסיקו 
להפעיל את מצלמותיהם . " מבחינתנו ניצחתם . לא נעבור על מה שקרה לסדר 
היום " , אמר עזריקם מילצן . יו"ר הנהלת ההתאחדות לכדורגל שאול סוירי , 
שכיהן כראש המשלחת , אמר : " הנבחרת הזו עשתה היסטוריה בהשיגה ניצחון 
ראשון על אדמת אוסטרליה במשחק רשמי ( 10 במשחק הראשון ) " . המאמן אמנון 
רז , בקול חנוק מהתרגשות , אמר : " הבחורים עברו טראומה רצינית . לא 
כל יום אפשר לנצח באוסטרליה . מלחמת המפרץ מנעה מאתנו להתכונן כראוי . 
כל הכבוד לבחורים " . גם דברי הקפטן אייל ברקוביץ היו מרגשים : " אנחנו 
נתנו את הכל במגרש , הבאנו כבוד לישראל , אנחנו עוד צעירים ונתאושש ממה 
שקרה . אולי בעוד כמה שנים נצליח להגיע לאליפות העולם " . ראובן פריזנר , 
חבר הנהלת המשלחת , ציין כי לא זכורה לו נבחרת עם התנהגות כל כך מופתית 
כמו במשלחת הנוכחית . המאמנים אמנון רז ושלומי אדרעי מכינים את הדו"ח המקצועי . 
בכל מקרה יש כוונה להמשיך בעוד כמה חודשים את הפעילות של הסגל הנוכחי שייצג 
את ישראל במוקדמות אליפות אירופה עד גיל 12 החל מעונת 39 - 2991 . קפספבין , 
סופר " ספורט הארץ " , מוסיף : בהתאחדות לכדורגל הוחלט אתמול להמתין בהגשת 
העירעור והמחאה לפיפ"א על ההפסד באוסטרליה ( 12 ) , שמנע את עליית נבחרת 
הנוער של ישראל לגמר הגביע העולמי בקיץ בפורטוגל , עד לישיבה השבועית ביום 
ב הקרוב . מנכ"ל ההתאחדות יעקב אראל הסביר זאת כך : " אנו יודעים שהעירעור 
לא ישנה את התוצאה ומשום כך אין צורך בפעולה מיידית " . אתמול פנתה ההתאחדות 
לטלוויזיה החינוכית , לערוץ 2 ולערוץ הטלוויזיה בכבלים , כדי לברר אפשרויות 
לשידור ישיר של משחק הנערים עם בריה"ם , שיחרוץ את גורל העולה לאליפות אירופה . 
למרות שערוץ הכבלים ביקש את זכויות השידור , מעדיפים בהתאחדות את הטלוויזיה 
החינוכית בגלל היקף שידוריה . 
