ואשינגטון ( ע"ר ) . ארה"ב הגיבה על שחרורו של העיתונאי הערבי שהוחזק 
במעצר במשך 5 שבועות ללא משפט , בקריאה לישראל לכבד את חופש העיתונות . 
העיתונאי מעזה , טהר שריטה , שהועסק על - ידי רויטר , ניו - יורק טיימס , 
הבי - בי - סי והסי - בי - אס שוחרר בערבות ביום ששי . הוא טען לאחר שחרורו 
כי ב11 ימי מעצרו הראשונים נמנעה שנתו וגם לא נתנו לו לצאת לשירותים . עוד 
טען כי במהלך חקירותיו הוא ישב עם כיסוי על ראשו . דובר מחלקת המדינה אמר 
כי אין לו תגובה על טענותיו של שריטה בדבר יחס בלתי הולם אליו . " אולם , 
נוכח שחרורו , אנו רוצים לומר כי אנו מתייצבים מאחורי חופש העיתונות , 
לרבות יכולתם של עיתונאים לעשות מלאכתם . " אם למדינה יש האשמות נגד איש 
זה או אחר , אנו סבורים כי אלה חייבים לעמוד לדין , ואם יואשמו יש להם 
הזכות להגן על עצמם " , אמר הדובר . 
