ראש הממשלה , יצחק שמיר , נראה אופטימי ובמצב - רוח מעולה ב"מוקד " בלשכתו , 
מול יורם רונן ועמנואל הלפרין . התמונה העתידית שהוא מצייר אופטימית , 
ואפילו ורודה , אולי בהשפעת ביקורו של מזכיר המדינה האמריקאי , גיימס 
בייקר , שהפעם עדיין לא לחץ על ישראל . למרות ששמיר היה נוהג בחוכמה אילו 
האזין בדריכות לדבריו של הנשיא בוש , לגבי שטחים תמורת שלום , הרי שבינתיים 
הוא מפשט תהליכים קשים , והופך אותם בהינף - יד , לבני - ביצוע . הוא 
מצייר שני מסלולים לשלום , הנראים בעיניו כמבטיחים ובטוחים , אבל הם פשטניים 
כל - כך , עד שקשה להשתכנע שהוא אכן מאמין בהם . לדבריו , ראשית יש לכונן 
שלום עם מדינות ערב , בהם סעודיה ואפילו ירדן , אך רצוי עם כאלה שאין להן 
גבול משותף עם ישראל , ולאחר מכן מדינות אלה ילחצו על הפלשתינאים ליישב 
את הסכסוך עמנו . כשנשאל שמיר על סוריה , שהיא האיום הגדול ביותר , הוא 
מציב אותה מיד בקטגוריה אחרת , מהסיבה הפשוטה ששלום עם סוריה יחייב החזרת 
שטחים מרמת הגולן . שמיר מוכן מצידו לדבר עם מדינות ערב , אלא שהוא לא 
צפה כנראה בנשיא מובארק ב"מבט " , שהכריז במפורש כי הבעיה הפלשתינית היא 
לב - הסכסוך , ועד לפתרונה לא יהיה שלום באזור למרות נכונותן אולי של כמה 
מדינות ערביות להכיר בישראל . הסיסמה של שמיר היא : יש זמן , ואין צורך 
וטעם לרוץ מהר . כך הוא דוחה בינתיים משא ומתן עם הפלשתינאים , והענקת 
זכויות פוליטיות להם . לדעתו של שמיר , מדובר כעת בדיון תיאורטי ודוגמאטי , 
שאינו מאופיו המעשי , ודייה לצרה בשעתה . את השעה הוא מרחיק בחיוך מבטיח . 
הסדק היחיד שהתגלה בחומה השמירית , הוא בנושא האוטונומיה , וקיימת אצלו 
נטייה לממש רעיון זה . אולם קשה לנבא , אם זה לא מאוחר מדי . שמיר אומנם 
אינו אומר זאת במפורש , אבל נראה שהוא תפס סוף - סוף כי לאינתיפאדה אין 
פתרון צבאי , אלא רק מדיני . בינתיים הוא במצב רוח טוב , ויש לו זמן . 
החשש הוא שלאחרים לעומתו דווקא הזמן דוחק , וקוצר - רוחם עלול לקלקל את 
מצב הרוח שלו . 
