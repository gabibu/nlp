בודפשט ( מיוחד ל"הארץ " ) . שר הפנים הסרבי , רדמילו בוגדנוביץ , נכנע 
לתביעת הסטודנטים המפגינים ואתמול בצהריים הודיע על התפטרותו , " כדי לקדם 
את פתרון הבעיות " , כדבריו . עוד אתמול התפטרו מנהל הטלוויזיה וארבעת עוזריו 
הבכירים , כהיענות לתביעה אחרת של הסטודנטים . גם מנהיג האופוזיציה , 
ווק דראסקוביץ , שוחרר ממעצרו ונתקבל בהתלהבות על - ידי תומכיו . דראסקוביץ 
דרש את התפטרותה של הממשלה הקומוניסטית בסרביה . הוא אמר לרבבות סטודנטים 
בבלגראד כי מנהיגי הרפובליקה אחראים למותם של מפגין ושל שוטר בהפגנות השבת . 
" ממשלה שיש לה שר פנים שכזה חייבת להתפטר " , אמר דראסקוביץ . " אני 
מתכוון לכל הממשלה כולל ראש הממשלה עצמו " . הסטודנטים השמיעו בהפגנותיהם 
סיסמאות , שדימו את נשיא סרביה , סלובודן מילוסוויץ , לסדאם חוסיין . 
אתמול אחר הצהריים התחדשו ההפגנות בבלגראד . כמה אלפי סטודנטים הפגינו ברחוב 
טרזיאן . הם קראו להתכנסות שלהם " עצרת הרוח החופשית " והפגינו בנפרד 
ממפלגות האופוזיציה ; אנשי האופוזיציה קיימו אותה שעה עצרת המונית בכיכר 
הרפובליקה , המרוחקת כמה מאות מטרים מ"טרזיאן " , והשתתפו בה כ02 אלף איש . 
בעצרת , שכוחות הביטחון עקבו אחריה מרחוק , בלי להתערב במהלכה , נתקבלה 
עצומה ובה שש תביעות . החשובות ביניהן ביטול מצב החירום בצבא , שיחרור 
עצורי הפגנות השבת ( כ051 ) והבטחת חופש ביטוי מלא . כהיענות חלקית לתביעה 
אחרונה זו שודר מהלך העצרת בשידור ישיר ברדיו בלגראד . עוד קודם לכן נערך 
בבית הקברות בבלגראד טקס ההשכבה של הסטודנט , שנהרג מיריות כוחות הביטחון 
בהפגנה בשבת . הנשיא מילוסוויץ נועד בלישכתו עם נציגי כמה מפלגות אופוזיציה 
וביקש מהם לסייע בהרגעת הרוחות . 
