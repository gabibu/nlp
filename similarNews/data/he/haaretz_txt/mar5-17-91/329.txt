פאריס ( מיוחד ל"הארץ " ) . צרפת עומדת לפתוח בפעילות דיפלומטית כדי לנסות 
ולמתן את המשבר שפרץ ביחסים שבינה לבין מדינות המאגרב . במסגרת זו עומד לצאת 
בקרוב שר החוץ של צרפת רולאן דומא לביקור במרוקו , אלגיריה , תוניסיה ואפשר 
שגם לוב ומאוריטניה . בשלב זה טרם נקבעו פרטיו הסופיים של המסע . במהלך 
מסעו מתכוון דומא להדגיש את החשיבות הרבה שמייחסת צרפת לקשריה עם המדינות 
הללו . במדינות המאגרב שורר כעס רב על השתתפותה של צרפת בקואליציה נגד עיראק . 
מלחמת המפרץ היוותה שיא בתהליך של ההידרדרות ביחסים שבין צרפת לאלגיריה 
וכן המשך לתהליכים אנטי - צרפתיים הקיימים במאוריטניה ובמרוקו , שבאו לידי 
ביטוי גם בתוניסיה . צרפת רואה במדינות המאגרב בנות חסות שלה לאור קשריה 
ההיסטוריים עמן . היא רואה חשיבות רבה בשמירת דימויה כמעצמה אשר תדאג לאינטרסים 
של מדינות אלו ; זאת בניסיון לשמור על מעמדה בקהילייה הבין - לאומית . נשיא 
ועדת החוץ של האספה הלאומית הצרפתית , מישל ווזל , שהנו מקורבו של הנשיא 
מיטראן , ביקר באחרונה במדינות המאגרב ולדעתו על צרפת לפעול עתה ביתר שאת 
כדי להדק את קשריה עם המדינות הללו . ווזל הציע לקיים ועידה משותפת לצרפת 
ולמדינות המאגרב וחייב פיתוחה של תוכנית חדשה לשיתוף פעולה כלכלי , שתביא 
בהכרח למיתון המגמות האנטי - צרפתיות . לדעת גורמים בפאריס , צרפת משוכנעת 
כי למרות המגמות האנטי - צרפתיות במדינות המאגרב הרי שהמדינות הללו זקוקות 
לסיוע כלכלי נרחב . למדינות המאגרב אין כיום כל פטרון אפשרי אחר של צרפת . 
עם זאת , קשה להניח כי צרפת תוכל לסייע למדינות הללו באופן רחב היקף לאור 
מגבלותיה התקציביות . למרות זאת ווזל סבור כי כינונה של ועידה בין צרפת 
לבין ארצות המאגרב יצר דינאמיקה חיובית . 
