, נשדד בבית - שאן פסיפס נדיר של רצפת מוזאיקה מהתקופה הרומית - ביזאנטית , 
שתיאר את האלה הרומית טיכה . השוד הדהים את קהילת הארכיאולוגים בארץ , 
וחשף מערכת משומנת של שוד עתיקות , הפועלת בישראל מאז ומתמיד . מאז 7691 
התעשרה הארץ באתרים ארכיאולוגיים רבים , ועיקר השוד נעשה בגדה , כמעט באין 
מפריע . שוד העתיקות אינו פוסק אף לא לרגע , גם בעת מלחמה . יוסי טורפשטיין , 
האחראי לאיסוף המודיעין ברשות העתיקות , מספר כי אירועי השוד התרבו בזמן 
מלחמת המפרץ . " העוצר הממושך שהוטל על תושבי הגדה במלחמת המפרץ הביא להגברת 
השוד , גם ממניע לאומי , לפגוע באתרים , ובעיקר כדי להתפרנס " . עשרות 
מתושבי הגדה יוצאים עם גלאי מתכות לחפש מטבעות . אמיר דרורי , מנכ"ל רשות 
העתיקות , מחלק את שודדי העתיקות לכמה סוגים : ערביי הגדה , שלהם רשת 
מודיעים המאתרים מערות קבורה ; האספנים המשוגעים לדבר , המרחיבים באמצעות 
שוד את אוספיהם הפרטיים ; ואחרים , היוצאים לטיול עם גלאי מתכות , בתקווה 
למצוא מטבע ולהעשיר את קופתם . עם אלה האחרונים נמנים ישראלים רבים קיבוצניקים , 
דייגים וצוללנים , השודדים ממצאים מתוך ספינות שנטרפו בים . עד לפני כשנתיים 
היה אגף העתיקות אחד מאגפי משרד החינוך , שהקצה לו מתקציבו . דרורי הצליח 
להפוך את האגף לרשות נפרדת רשות העתיקות בין השאר , כדי לאסוף מימון למלחמה 
בשוד המתמשך , ממקורות שונים . משרד החינוך עדיין מתקצב את רשות העתיקות , 
ולדברי דרורי , כבר בשנה הראשונה לקיומה אספה הרשות 21 מיליון שקלים מתורמים 
ומחברות ציבוריות , ששילמו תמורת הזכות לחפור במקומות מסוימים . אחת הבעיות 
הקשות של פקחי הרשות היא מחסור בכוח אדם . על כ51 אלף אתרים בכל רחבי הארץ 
ממונים כ57 איש , ומהם מטפלים במקרי השוד רק 51 . השאר עוסקים בפיקוח על 
002 אתרי החפירה הנחקרים בימים אלה , בפיקוח על איסוף הפריטים שנחפרו , 
באחסונם במחסני אוצרות המדינה ובתיעודם המדעי . כל ממצא הנעקר ממקומו מאבד 
את הקשרו ההיסטורי - הארכיאולוגי . הטרקטורים , מגלי - המתכות , המכושים 
והאתים המשמשים את השודדים , הופכים את הקרקע ומסיטים את השכבות ההיסטוריות . 
פרוף משה כוכבי , מהחוג לארכיאולוגיה באוניברסיטת תל - אביב , סבור כי 
השוד הוא " אסון שמוכרחים להתגבר עליו " . לדבריו , כל עתיקה הנשדדת ונעקרת 
ממקומה שוב אינה בעלת ערך מדעי או מוזיאלי . הערך של חפץ עתיק , הוא מסביר , 
נובע מהידיעה באיזה תל נחפר , מאיזו תקופה הוא ובאיזה הקשר היסטורי הוא 
מופיע . שודדי העתיקות הורסים את הנכס התרבותי העיקרי של המדינה , הוא 
אומר . מנהל היחידה למניעת שוד ברשות העתיקות , שהוקמה בשנת 5891 , הוא 
עוזי דהרי , המסיים בימים אלה את עבודת הדוקטורט שלו בארכיאולוגיה . מאז 
הוקמה הסיירת המיוחדת הזאת , לכדה רק 002 שודדים . זוגות של פקחים יוצאים 
אל השטח מדי יום . הרשות חילקה את הארץ לחמישה מחוזות פיקוח : צפון , 
מרכז , ירושלים , דרום , ואזור יהודה , שומרון ועזה . לשוד עתיקות בשטחים 
יש ממד פוליטי שאי - אפשר להתעלם ממנו . השודדים המקומיים רואים , כנראה , 
במעשיהם גם אמצעי לקרוא תיגר על הכיבוש , והמצוד של חוליות הפיקוח אחרי 
שודדים לא נעדר מידה מסוימת של הפגנת כוח . יום עם דהרי בשפלת יהודה ממחיש 
את המתח , הפחד ( בכפרים העוינים בגדה , שמהם יוצאים שודדים רבים , יש 
לסייר בזוגות , עם נשק צמוד ) , ובעיקר את אוזלת היד למראה מערות שדודות 
ותלים חפורים . השודדים , אומר דהרי , מוכרים את הסחורה לתיירים ולאספנים . 
התיירים הנוצרים מחפשים כל פריט מעוטר בצלב נרות חרס ביזנטיים , מטבעות 
מהמאה הראשונה ( תקופת חיי ישו ) , מטבעות ברונזה ממאה זו , או כלי זכוכית 
וחרס . מטבע נדיר מתקופה זו עשוי להימכר בכ05 אלף דולר . התיירים היהודים , 
לעומתם , מחפשים בעיקר מטבעות חשמונאיים , מטבעות מתקופת חורבן הבית וחורבן 
מצדה , והמבוקשות ביותר מטבעות מהשנה הרביעית למרד בר - כוכבא , שבה הוטבעו 
מטבעות מעטים . מחירם של מטבעות נדירים אלה עשוי להגיע למאות אלפי דולרים . 
קפמאבינבניגוד לתיירים , המעדיפים חפצים קטנים , רוכשים האספנים גם ממצאים 
כמו כדי חרס , כותרות עתיקות , וגם חרפושיות מאבן , מטבעות , גמות ( 
אבנים יקרות שעליהן חרוטות דמויות אלות מהתקופה ההלניסטית ; גמה ממוצעת 
נמכרת בכ005 דולאר ) , כלי חרס וזכוכית . שודדי הקברים נכנסים למערת קבורה 
ומרוקנים אותה מכל ממצאיה . דהרי הראה לנו מערה כזאת , נמוכה ונקייה , 
חצובה באבן ומעוטרת בקשתות סימטריות . לרוחבה פזורים שלושה קברים . במקום 
עדיין ניכרים סימני חפירה . דהרי מעריך , כי במערה מצאו השודדים כלי זכוכית , 
כלי חרס , מטבעות ותכשיטים . עד היום , הוא אומר , לא הצליחו הוא וחבריו 
להקדים את השודדים ולמצוא מערת קבורה שלא נשדדה . לדבריו נשדדו בשפלת יהודה 
כ000 , 6 מערות קבורה , וכמספר הזה במקומות אחרים בארץ . בדרך לחרבת אום - 
שקף , מקום המושך באחרונה שודדים רבים , מצטרף לסיור המפקח על אזור השפלה , 
עשהאל לביא . תוך כדי נסיעה מסמן לנו לביא להתכופף : הוא איתר דמויות 
חשודות בשטח . מבעד למשקפות נראים רק רועים ועדר צאן . " זאת השיטה " , 
מסביר דהרי . " השודדים מציבים תצפיתנים , בדרך - כלל רועים , המודיעים 
להם על כלי רכב מתקרב " . בהגיענו למקום אין , כמובן , סימנים לשוד , 
ואת הרועים עוצרים לתחקור עקר . לדהרי אין ספק , כי השודדים מסתתרים מתחת 
לפני הקרקע ומחכים עד שיעזוב את המקום . כדי למצוא אותם צריך לעבור ממערה 
למערה , ובשטח שבו פזורות מאות מערות כאלה , זוהי משימה בלתי אפשרית כמעט . 
באחת המערות נמצאים בקבוק גדול של משקה קל וקופסת גבינה . העפר עדיין תחוח . 
האתר מבוקש בעיקר משום שהוא מכיל אלפי מערות מסתור מתקופת בר - כוכבא , 
מסביר לביא . אפשר למצוא כאן מטבעות עתיקים יקרי ערך ואוסטרקונים חרסים 
שבורים שעליהם נכתבו הודעות מהתקופה הפרסית או ההלניסטית . אם הכיתוב משמעותי , 
יכול מחיר החרסים להגיע לכדי מאות אלפי דולרים . ארבעת אנשי הרשות המגיעים 
לכאן כמעט בכל יום לא הצליחו , עד כה , למצוא את השודדים . לשם כך דרושה 
עבודת תצפית של ימים ולילות רבים , בעיקר לילות : כיוון שהמערות חשוכות 
ממילא , השודדים מבכרים לחפור בלילה . את הלכידות המעטות חייבים אנשי הרשות , 
על - פי רוב , להודעות המספרות על שוד תוך כדי התרחשותו . עבודתו של טורפשטיין , 
האחראי לאיסוף המודיעין , מתבססת על הלשנות , סיורים שנתקלים בשודדים 
באקראי , תצפיות על חנויות העתיקות ועל " נאמני עתיקות " 051 אנשים מסורים 
לעניין המשמשים כמודיעים . טורפשטיין מספר גם על התגברות זרם ההברחות של 
עתיקות אל מחוץ לגבולות ישראל בתקופה האחרונה . כיוון שהתיירים אינם באים 
לארץ , מבריחים השודדים את הסחורה לחו"ל . ההברחות הן בדרך האוויר , וגם 
דרך גשרי הירדן . לפני כשבועיים נלכדה בגשר אדם ערבייה תושבת השומרון שניסתה 
להבריח כ05 מטבעות הלניסטיים מברונזה . לא קשה להבריח את העתיקות , המיועדות 
בעיקר לארצות - הברית ולאירופה , מסביר טורפשטיין . אפשר לשלוח ממצאים 
קטנים במזוודה שאותה מעבירים במסוף הנוסעים יום קודם לטיסה , לארוז חבילה 
באריזת מתנה , או אפילו לשלוח עתיקות דרך הדואר , שלא לדבר על הברחת מטבעות 
בארנק . המכס אינו בודק את הנוסעים היוצאים מישראל , העוברים בדיקה ביטחונית 
בלבד . דהרי מוסיף ואומר , כי גם אם יתפוס הבודק הביטחוני תייר שבכליו 
עתיקות , לא יבדוק כיצד השיג אותן . אורנה הס מרשות העתיקות מאשרת את דבריו . 
בנמל התעופה בן - גוריון אין כוח אדם שיעסוק בבעיית הברחות העתיקות , ובדיקות 
נעשות רק על סמך מידע מודיעיני . עלמה יצחקי , דוברת המכס , מסבירה כי 
במכס יודעים שיש הברחות , אבל אין הם בנויים לחפש בכליהם של היוצאים מן 
הארץ . מלשכת דובר המשטרה נמסר , כי כאשר יש תלונה ספציפית , היא נחקרת 
על - ידי המשטרה . מניעת ההברחות אינה בתחום הטיפול של המשטרה , אמרו שם , 
אלא של המכס . חוק העתיקות שונה בשנת 8791 , והוא מחמיר יותר מהחוק הקודם , 
שהסתמך על פקודת העתיקות המנדטורית . זו חייבה את מוצא העתיקה למסור אותה 
לרשויות , או להודיע על הימצאה , בתוך 51 יום . אם גילה אגף העתיקות עתיקה 
בידי מי שאינו מוסמך להחזיקה , היה צריך להוכיח מהיכן באה העתיקה . החוק 
החדש קובע כי כל עתיקה היא רכוש המדינה , וכי חובת ההוכחה חלה על מחזיק 
העתיקה . 
