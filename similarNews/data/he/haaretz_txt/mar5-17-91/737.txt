מוסקווה ( מיוחד ל"הארץ " ) . הנושא החם ביותר לקראת משאל העם על עתידה 
של בריה"ם שייערך ביום א הוא האם תיענה תביעתו של נשיא הפדרציה הרוסית , 
בוריס ילצין , להבטיח לו זמן שידור בערוץ המרכזי של הטלוויזיה הסובייטית 
כדי להסביר את עמדתו . הנשיא גורבצוב ישא את דבריו במוצאי שבת , ומקורות 
במוסקווה טוענים כי לילצין לא יינתן לדבר . ילצין טען אתמול שאם תישלל ממנו 
זכות הדיבור בטלוויזיה , הוא ימצא אפשרות " לא פחות יעילה " כדי להביא 
את דברו לידיעת העם . השליטה על הטלוויזיה והרדיו נחשבת לבעלת חשיבות מכרעת 
לגבי גורל המשאל שכן לאזורים המרוחקים מן הערים הגדולות מגיעות הידיעות כמעט 
רק באמצעות כלי תקשורת אלה . בשבועות האחרונים פועלים כלי התקשורת הממלכתיים 
המרכזיים בשיטות מימי ברזנייב . הטלוויזיה מקדישה שעות שידור רבות לפרשנות 
ולראיונות על המשאל אך טרם ראיינה אפילו אדם אחד שהודיע כי בכוונתו להצביע 
נגד " אמנת הברית " המוצעת או אמר שהוא מהסס כיצד להצביע . גם אם בערים 
הגדולות תהיה תוצאת ההצבעה שקולה פחות או יותר , הרי בעזרת האזורים הכפריים 
מקווה גורבצוב להשיג רוב משכנע , אף אם לא רוב מוחץ של % 99 כפי שהיה נהוג 
בעבר . בינתיים חתם סגן יו"ר הסובייט העליון של הפדרציה הרוסית , רוסלן 
חזבולטוב , על הטיוטה של אמנת הברית החדשה . הוא אמר בראיון לשבועון " מוסקובסקאיה 
נובוסטי " כי צירף את חתימתו על - פי החלטת הפרלמנט הרוסי המורחב " קונגרס 
צירי העם " , מאחר שהוא רואה בנוסח המוצע מעין פשרה הנותנת ביטוי למאמץ הקולקטיווי 
של נציגי הרפובליקות השונות למצות את המשותף , גם אם אין הוא משביעת רצון 
לחלוטין מבחינת הפדרציה הרוסית . לדבריו , נועדה חתימתו להפריך גם את הטענות 
שנציגי הפדרציה הרוסית פועלים להתפוררות בריה"ם . עמדת חזבולטוב נבדלת מעמדתו 
של ילצין שעיקרה כנראה להצביע במשאל נגד אישור האמנה . בראיון ל"פראוודה " 
שפורסם אתמול , הביע ילצין צער על נאומו בשבת שעברה בו קרא להילחם בנשיא 
גורבצוב . הנאום , שהושמע במכון לקולנוע של מוסקווה , הוצג בידי חסידי 
הקו הנוקשה בברית - המועצות כהוכחה לכך שילצין מנסה להרוס את המדינה הסובייטית , 
וגרם לעלייה במתח הפוליטי בבריה"ם . ילצין הסביר ל"פראוודה " כי אלתר את 
דבריו ולא השתמש בנאום שהוכן מראש . " אמרתי מה שחשתי . ייתכן שהייתי 
צריך לקרוא את הנאום , ואז לא היו מתרחשות פליטות פה כאלה " , אמר . הוא 
סיפר עוד כי יועציו אמרו לו למחרת כי עשה טעות , והסכים כי השימוש במילה 
" מלחמה " היה בלתי נחוץ . שש רפובליקות יחרימו את משאל העם מחרתיים : 
ליטא , לאטוויה , אסטוניה , ארמניה , גרוזיה ומולדאוויה . הצבא הסובייטי , 
תוך הפגנת עוצמה פוליטית מחודשת , גייס יותר מ36 אלף איש כדי לארגן השתתפות 
המונית של חיילים סובייטים במשאל . קצינים בכירים אמרו אתמול כי 278 , 6 
קלפיות מיוחדות הוקמו ביחידות צבאיות בכל רחבי המדינה ומעבר לים . לדבריהם 
כ%09 מאנשי הצבא יצביעו בעד הצעתו של גורבצוב להסכם חדש בין הרפובליקות של 
בריה"ם . 
