שר הביטחון , משה ארנס , מינה אתמול ועדה חיצונית לבדיקת לקחי פרשת תת - 
אלוף , רמי דותן , ראש להק ציוד לשעבר , הנאשם במתן שוחד ובגניבת כספים 
מחיל האוויר . בראש הוועדה יעמוד רו"ח יחזקאל פלומין , סגן שר האוצר לשעבר . 
כך הודיע אתמול מנכ"ל משרד הביטחון , דוד עברי לוועדת ביקורת המדינה של 
הכנסת . עברי אמר כי הוועדה החיצונית התבקשה להביא מסקנותיה לשיפור נהלי 
הבקרה על פעולות ההרכשה של מערכת הביטחון , עד לסוף חודש יולי השנה . בוועדה 
לבדיקת לקחי פרשת דותן חברים עוד , אל"ם ( מיל ) יהודה נאות , מבקר מערכת 
הביטחון לשעבר , אל"ם ( מיל ) צבי אלון , ראש מנהל ההרכשה לשעבר במשרד 
הביטחון , ותא"ל גדעון רז ( מיל ) לשעבר סגן מבקר מערכת הביטחון . היא 
התבקשה לגבש המלצות לשיפור הבקרה על תהליכי הרכש במערכת הביטחון , באופן 
שיאפשר יתר הקפדה על כללי מנהל תקין . ועדת ביקורת המדינה של הכנסת קיימה 
אתמול דיון בהצעת יו"ר הוועדה , ח"ך דוד ליבאי ( מערך ) , וח"ך דן תיכון 
( ליכוד ) לבקש חוות דעת ממבקרת המדינה , מרים בן פורת , על סדרי הבקרה 
לביצוע עסקאות רכש בחיל האוויר , בעקבות פרשת דותן . ליבאי אמר כי הוא מתרשם 
שמינוי הוועדה החיצונית , בידי שר הביטחון , שנעשה לקראת התכנסותה של הוועדה 
לביקורת המדינה בנושא , מבטא כוונה רצינית להפיק את הלקחים הנדרשים מפרשת 
דותן ולפעול לייעול הפיקוח והבקרה על מערך הרכש של צה"ל . ועדת ביקורת המדינה 
של הכנסת קיבלה את המלצתו של ח"ך ליבאי , שלא להחליט לפי שעה על בדיקה וחוות 
דעת של מבקרת המדינה בנושא , ולהמתין עד לקבלת מסקנותיה של ועדת הבדיקה 
החיצונית . בן פורת אמרה כי לוועדה שמינה שר הביטחון ניתנו סמכויות נרחבות , 
ואפשר לצפות ממנה לעבודה רצינית ואפקטיווית . עם זה , ציינה כי משרדה 
ער לנושא והיא תשקול אם לערוך ביקורת מטעמה , לאחר שהוועדה תסיים את עבודתה . 
ח"ך תיכונביקש לדעת האם קיים במערכת הביטחון מנגנון המבטיח סיכוי שווה לספקים 
הרבים המבקשים להשיג חוזים ממערכת הביטחון , והאם תלונות על קיפוח בתחום 
זה זוכות לאוזן קשבת . ח"ך רענן כהן ( מערך ) , תבע הקמת ועדת חקיקה ממלכתית . 
לדבריו , המקרה של רמי דותן הוא מקרה חריג , המחייב בחינה מחודשת של כל 
מערכת הרכש . ח"ך ראובן ריבלין ( ליכוד ) אמר כי אין מקום להקים ועדת חקירה 
ממלכתית בגלל הנושא המיוחד , אף שפרשת דותן חמורה בהרבה מפרשת " נתיבי 
נפט " . ריבלין אמר כי מערכת היחסים בין משווקים לקונים מועדת לשחיתות , 
אך מורכבות היחסים מחייבת סודיות . ח"ך חיים קופמן ( ליכוד ) אמר כי בעולם 
של טכנולוגיה מתקדמת , נהלים הופכים להיות מיושנים ובלתי אפקטיוויים , 
חדשות לבקרים , והשאלה היא אם תלונות המתקבלות על ידי אנשים העוסקים דרך 
קבע בנושאים אלה בתוך המערכת , זוכות להתייחסות רצינית ולבדיקה יסודית . 
ח"ך דדי צוקר ( רץ ) אמר כי פרשת דותן מעוררת שאלה האם מדובר בנוכל וירטואוז , 
או בכשל סימפומטי של המערכת . 
