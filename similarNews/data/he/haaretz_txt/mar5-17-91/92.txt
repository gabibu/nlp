כשהתפרסמה רשימת הספרים שמציעה הוצאת " עם עובד " למנויים של " ספרייה 
לעם " , היה כלול בה " סיפורו של מאבק " של פרנץ קפקא , כולל " מטמורפוזיס " 
המפורסם , בתרגום חדש של אילנה המרמן , כיוון שההוצאה סבורה שהגיע הזמן 
לחדש את התרגום של ישורון קשת ודן מירון , המופיע בהוצאת שוקן . הוצאת " עם 
עובד " לא תוציא את סיפורי קפקא בתרגום חדש של המרמן , לפחות לא עכשיו . 
קפקא מת ב4291 , ולכן הזכויות יפוגו בנובמבר 4991 , ועד אז הם בידי הוצאת 
שוקן , שממשיכה בלי כל קשר לתוכניות של " עם עובד " להוציא מהדורה חדשה 
של " כל כתבי קפקא " בעטיפות חדשות , ואף יזמה תרגום חדש של " המשפט " 
בידי אברהם כרמל , שהשלים זה עתה את מפעל תרגום " האיש ללא תכונות " של 
רוברט מוסיל . בספרו " כל הסופרים שווים " , מייחד המו"ל האנגלי פרדריק 
ורבורג פרק שלם למרדף אחרי זכויות ליצירתו של קפקא . " חומת סין " , " הטירה " , 
ו"המשפט " יצאו שם עוד בשנות השלושים ללא הצלחה רבה , ורק מ8391 ואילך 
התעורר עניין רב בכתבי קפקא . הוצאת סקר וורבורג רצתה , אפוא , לפרסם את 
כל כתביו אבל לא ידעה בידי מי הזכויות . מקס ברוד , שהיה המוציא לפועל 
של צוואת קפקא ( ולא שרף את כתבי היד , בניגוד להוראת הסופר ) , היה 
בפלשתינה ולא סיפק מידע . ההתכתבות בעניין קפקא העסיקה את בית ההוצאה המכובד 
בכל ימי מלחמת העולם השנייה תחת הפצצות גרמניות שהחריבו גם את משרדיהם . 
רק ב5491 נודע להם כי זלמן שוקן הוא בעל הזכויות . ורבורג מתאר בפירוט את 
אישיותו של זלמן שוקן ואת המשא ומתן הקשוח שהתנהל עמו . הוצאה אנגלית חיפשה 
את בעלי הזכויות תחת הפצצות בעת מלחמת עולם , אבל הוצאת " עם עובד " החליטה 
שהזכויות הן , כנראה , נחלת הכלל . דבר כזה לא צריך לקרות להוצאה ברמה 
ואיכות של " עם עובד " . במקום " סיפורו של מאבק " , הם יפרסמו ברשימת " ספרייה 
לעם " את " הסטודנט הנצחי " של פיליף לה - ברו , בתרגומו של אביטל ענבר . 
