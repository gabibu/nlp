מאנילה ( ע"ר וע"ץ ) . בריה"ם הציעה אתמול לשתף פעולה עם יצרנים זרים 
במחקר לפיתוח דור חדש של מעבורות חלל , מטוסי תובלה מתקדמים ומטוסי נוסעים 
על - קוליים רחוקי - טווח . אלכסנדר גארשנקו , סגן ראשון של שר התעשייה 
האווירית הסובייטית , אמר כי על אף שבריה"ם נמנית עם הנהגת המחקר העולמי 
לענייני חלל ואווירונאוטיקה , העלויות הן כל כך יקרות , עד שקשה למדינה 
אחת לממן אותן . בסימפוזיון לתעופה אווירית שהתקיים במאנילה , הוא הוסיף 
כי גם מדינות אחרות מעוניינות לפתח רכב חלל שמסוגל לחזור לבסיסו , בדומה 
למעבורות החלל שפיתחה ארה"ב , אולם הוא לא נקב בשמותיהן . לדברי גארשנקו , 
לבריה"ם יש ניסיון ייחודי בפיתוח טורבינות גז לטיסה בחלל באמצעות שימוש 
בדלקים ברמת קור גבוהה ביותר . הוא אמר כי ארצו מעוניינת לחתום על הסכם 
עם ארה"ב ועם מדינות אירופה בדבר תקנים מתאימים לתעופה בעידן החדש . בסימפוזיון 
השתתפו 003 נציגים מ02 מדינות . 
