הלהיט החדש של מרגלית צנעני , " אז לא מכפר שמריהו " , אומר בין השאר : 
" חבוב , תעזוב את הפוזה , תתרכז בעיקר , כי אצלנו פה בכפר , פוזה 
זה דבר לגמרי מיותר , כל אחד צריך אהבה , כל אחד בסוף ימות ואין שלמות . 
. . גם אם אתה מלא זהב , זה לא יעזור , כי אצלנו בדרום , צריך שיהיה 
לך בתוך הלב חלום . לא רוצה שעון זהב של גוצי מוצי , לא רוצה סיבוב קטן 
בשאנז - אליזה , פה אצלנו טוב וחם , ומותק זה קרוב , קרוב לים " . את 
השיר הזה היא שרה עם עוד חמישה אחרים בהצגת הבידור החדשה - ישנה " עליזה 
מזרחי " , המועלית מהשבוע באולם " אניס " ביפו ד . בשנות ה06 היתה הקומדיה 
הבלשית הזו אחת ההצלחות הגדולות בתיאטרון המסחרי , והועלתה כ006 פעם בכיכובה 
של עדנה פלידל . אולי רק " אמי הגנרלית " יכולה היתה להתגאות בהצלחה 
דומה . המחזה מבוסס על קומדיה בריטית ושמה " גופה עסוקה " , מאת גק פופלוול . 
אז היא עובדה בידי רות בן - דור , שם - עט של מנחם גולן , שגם ביים . 
כותרת המשנה של ההצגה היתה גם תמצית עלילתה : " המקרה המוזר שהתרחש במשרדי 
פיתוח והשקעות , כפי שסופר למשטרה על ידי עליזה מזרחי האחראית לניקיון בבניין " . 
מזרחי פותרת את סוד היעלמותה של גופה מזירת הרצח , שהיא הבניין עצמו . 
במאי ההצגה בנוסח החדש , ששון גבאי , מתנסה בבימוי בפעם הראשונה . יחד 
עם המפיק א דשא - פשנל הם התאימו את המחזה לתקופה ולדמותה של מרגלית צנעני . 
פשנל ואשר ראובני ( אמרגנה של צנעני ) , מקווים שזה יסייע לה לעבור 
לעולם המשחק . " למרגלית יש הרבה כישורים קומיים , וסוף סוף יש לה הזדמנות 
לבטא אותם " . צנעני עצמה אומרת : " התאמתי את עליזה לטמפרמנט שלי , למוצא 
שלי , ולכל מה שאני מכירה מהשכונה שלי . אני מגלמת בחורה מלאת חדוות חיים , 
וגייסתי לתפקיד את אהבת האדם אצלי . רציתי שעליזה מזרחי תהיה פקחית , 
ממזרה ובעלת כושר הבחנה חד . לא רציתי לעשות דמות פרימיטיווית , כמו שפעם 
נתפסו בתרבות הישראלית כל עוזרות הבית . היום עוזרות בית הן לא אהבליות , 
רובן נולדו בארץ והן דוברות עברית . עליזה שלי היא רציונלית ומודרנית . 
לא הלבשתי עליה כל התנהגות זרה " . אף שזהו ניסיון המשחק הראשון שלה , עולם 
המשחק לא רחוק ממנה . " ההופעות שלי מבוססות על שירים , אבל גם על הרבה 
קטעי קישור , שבהם אני מנסה להצחיק ולרתק את הקהל . אני לא זמרת סטרילית , 
והקטע של שחקנית מאוד התאים לי . אני לא יודעת אם הייתי יכולה לשחק צכוב , 
אבל אני יכולה להתמודד עם הצגה בידורית קלה " . צנעני מרוצה מאוד מהעבודה 
עם ששון גבאי כבמאי . " הוא שחקן יוצא מן הכלל ולמדתי ממנו א"ב בתיאטרון . 
הוא לימד אותי להיפתח לקהל , לגנוב את הבמה . זה לימד אותי גם על המקצוע 
שלי כזמרת " . את ההצגה מלווה להקה מוסיקלית בלהיטיה הידועים של צנעני ובשיר 
חדש שהלחין ירוסלב יעקובוביץ . עוד משתתפים , ויקי מורן , אפי בן - ישראל , 
ורד מור , שמואל טנא , סיגי חזמה , אורי בנאי ועודד מנשה . 
