במשך השנים הפך הכרמל לסמל של הצלחה : הצלחת המאבק ליצירת ריאות ירוקות 
של אזורי נופש ולשימור ערכי הטבע לרווחת הציבור כולו . הקמת פארק הכרמל 
היתה מוקד המאבק הציבורי הגדול הראשון שניהלו החברה להגנת הטבע ורשות שמורות 
הטבע . השתיים לחמו בתוכניות הבנייה , שאיימו לכרסם בפארק , ובמפעל נשר 
שהפעיל את מחצבת חרייבה בפסגת ההר , בלב הפארק . הצלחת המאבק יצרה דפוס 
של שמירת טבע ושטחים פתוחים בישראל . בשני העשורים שחלפו מאז הוקם הגן הלאומי 
בכרמל ניסו מפתחים למיניהם לשים יד על שטחים שיועדו לפארק , אבל כל הנסיונות 
נכשלו . עתה , בשל הצורך הבהול בבנייה מזורזת לעולים , חודשו נסיונות 
אלה , בין היתר עקב ההערכה כי שינויי החקיקה שבוצעו לצורכי קליטת העלייה 
יבטיחו הפעם הצלחה . מדובר בעיקר בשני נסיונות . מאחורי האחד עומדים יזמים 
פרטיים , שרכשו מאות דונמים סמוך לבית - הסוהר דמון . אף - על - פי שאדמות 
אלו יועדו בחוק להקמת גן לאומי , פירסמו היזמים מודעות בעיתונים המקומיים 
בצפון , ובהן הודיעו על הקמת יישוב בשם הר - ים , שיבטיח רמת חיים ואיכות 
חיים גבוהות . פרשה תמוהה זו הסתיימה בהתערבותו של שר הפנים , אריה דרעי . 
בהנחייתו פירסם משרדו מודעה בעיתונות הארצית , ובה הודיע כי " למרות צורכי 
השעה אין בכוונת משרד הפנים לשנות את ייעודו של שטח המוכרז כגן לאומי בפארק 
הכרמל ולהופכו לשטח למגורים " . בניסיון השני היה מעורב ראש עיריית חיפה , 
אריה גוראל , שפנה לשר הפנים וביקש ממנו לאשר את העברתם של אלף וחמש - 
מאות דונם משמורת החי - בר והגן הלאומי בכרמל לתחום השיפוט של העיר חיפה . 
יוזמה זו עוררה תגובות נזעמות , וגם הפעם סירב שר הפנים להיענות לה . 
במכתב ששיגר למנכ"ל רשות שמורות הטבע , דן פרי , הטעים אריה דרעי כי משרד 
הפנים מודע לחשיבות השמירה על הגן הלאומי ושמורת הטבע בכרמל , שבעבר היה 
מיוזמיהם . מדיניות משרד הפנים היתה מאז ומתמיד למנוע פגיעה בערכי הנוף 
והטבע של הכרמל , כתב השר , ואין בכוונתי לסטות ממדיניות זו עתה ולבטל 
את ההכרזה על חלק מהגן הלאומי . העתק מהמכתב שוגר גם לראש עיריית חיפה , 
ובעקבותיו הודיעה העירייה כי היא חוזרת בה מיוזמתה . עתה , נוכח הגידול 
הצפוי באוכלוסיית ישראל , נראה כי יש להמשיך בקו שנוקט השר דרעי ולעשות 
הכל כדי להיענות ליוזמות של הגופים האחראים לשמירת הטבע . אם אכן תאושר 
הרחבת שטחי הגן הלאומי בכרמל , מ08 אלף דונם ל011 אלף דונם , תוכל המדינה 
לספק לאוכלוסייתה הגדלה אתרי נופש בחיק הטבע . 
