) מתייחס הכותב ל"ימים היפים של עיראק בוואשינגטון " . מבלי לגרוע מתיאור 
זה על היחס שלו זכתה עיראק בוואשינגטון במשך תקופה כה ארוכה רצוי לזכור 
כמה עובדות שעמדו ביסוד המדיניות האמריקאית בימים ההם . כמעט בכל שנות מלחמת 
עיראק - איראן , העריכו הממשלים האמריקאים השונים שהתוצאה הרצויה היחידה 
של מלחמה זו היא שאף אחד משני הצדדים הלוחמים לא יצליח להביס את יריבו בצורה 
מוחצת . הם הניחו , כי תבוסתה של עיראק או של איראן עלולה להפר את מאזן 
הכוחות במפרץ . לו ארצות הברית , ובמידה כמעט שווה ברית המועצות , היו 
מתייצבות בימים ההם לצד המותקף , דהיינו איראן , כמעט אין ספק שהמשטר 
האיראני , שהיה קיצוני בהרבה משהוא כיום , היה מצליח להקים בעיראק משטר 
שיעי מהפכני , שהיה מסכן לא רק את סעודיה , אלא את האזור כולו . ואילו 
סיוע מסיווי לעיראק , שהיה מביא לניצחונה המוחץ , היה יוצר שינויים טריטוריאליים 
( הן בשאט - אל - ערב והן במה שהעיראקים כינו בימים ההם ערביסטאן ) וכתוצאה 
מכך למאזן כוחות חדש שהיה מסכן את סעודיה , מדינות המפרץ ו האזור כולו . 
המדיניות האמריקאית באותן שנים לא התבססה על סיוע בלעדי לעיראק , אלא ניסיון 
לאזן את מדיניותה , ולא לאפשר ניצחון מוחץ של צד זה או אחר . נכון שבימים 
ההם האיבה כלפי המשטר החומייניסטי היתה נחלת הכל , אך מעבר לרגשי איבה 
היה ביסוד המדיניות האמריקאית חשש מוצדק , שניצחון של צד זה או אחר יערער 
את המזרח התיכון כולו . מלאכת האיזון היתה עדינה ולא פשוטה , וייתכן מאוד 
שרוב מדינות המערב שגו לא פעם בבואן ליישם את האסטרטגיה הבסיסית שקבעו לעצמן , 
אך השיקול האסטרטגי הבסיסי לא היה בלתי מוצדק . כידוע , עיראק לא ניצחה 
במלחמה זאת . היא לא השיגה את מטרות מלחמתה . הגבול בשאט - אל - ערב נשאר 
כפי שנקבע ב5791 וערביסטאן נשאר קהוציסטאן ובריבונות איראנית . עיראק לא 
השיגה את המוצא המורחב למפרץ ולא הגבירה באופן אוטומטי את השפעתה במפרץ ובאזור 
כולו . ייתכן שבבוא העת יסתבר שהפלישה העיראקית לכוויית נבעה לא מעט מאי 
הצלחתה במלחמה ההיא . אפשר לטעון של עיראק היתה מביסה את איראן , קרוב 
לוודאי שכוויית ויתר מדינות המפרץ היו הופכות לגרורות עיראקיות . אך ייתכן 
גם של איראן היתה מצליחה לשבור את קווי ההגנה העיראקיים , במיוחד סביב 
בצרה ולהגיע לשערי בגדד , העוצמה האיראנית היתה הופכת את המפרץ כולו , 
וייתכן שגם את המדינות האחרות באזור לגרורות איראניות , או לפחות לנתונות 
להשפעתה של המהפכה החומייניסטית . אם אלה היו הקווים העיקריים של המדיניות 
האמריקאית ( ולא במעט גם זו של ברית המועצות ) הרי פרשת איראנגייט , אחרי 
כל מה שאנו יודעים היום על מכונת המלחמה העיראקית , נראית כשגויה . ניסיון 
להגיע לקשרים עם שלטון כלשהו , ולבטח עם משטר מהפכני כמו זה של חומייני , 
הנתון במאבקי כוח בלתי פוסקים , לא ניתן לעשות על - ידי תחבולות כגון 
אלה שהיינו עדים להן באיראנגייט . נדמה , כי ניתן לקבוע כמעט בוודאות , 
שלא שיקול אסטרטגי היה נר לרגליהם של רבים מאלה שהגו וביצעו את איראנגייט , 
אלא חלומות ותקוות לא מבוססות בשל הכורח לנהל מדיניות מאוזנת בין איראן 
לעיראק . את מכונת המלחמה העיראקית בנו גורמים רבים , מתוך עיוורון , 
וגורמים רבים אחרים מתוך אהבת בצע . יחד עם זאת , אין להאשים את הממשלים 
האמריקאיים , שלא הבינו את האינטרסים האסטרטגיים האמיתיים שבפניהם ניצבו . 
עוד בשלהי תקופתו של קרטר , החלו לבנות את פיקוד המרכז הנושא כיום את עיקר 
המעמסה של המלחמה . ממשלי רייגן הבינו את עיקרון האתגר שניצב בפניהם בעת 
מלחמת איראן - עיראק , דהיינו לא לאפשר את ניצחונו המוחץ של אחד הצדדים 
היריבים , ועל - ידי כך להבטיח , ללא שימוש בכוח , את ביטחונן של המדינות 
האחרות באזור . אם להפנות אצבע מאשימה לעבר גורם חוץ כלשהו , על האחריות 
שבבניית מכונת המלחמה העיראקית , אין להתעלם מהמעצמה שסיפקה לעיראק שמונים 
אחוז מחימושה , והיא ברית המועצות וגרורותיה באותם ימים . הן הטילים והן 
השריון , רוב רובו של חיל האוויר וחיל הים העיראקי הם מתוצרת ברית המועצות 
ומדינות ברית וארשה . גם אם צרפת סיפקה לא מעט מהנשק הנותר , וחברות גרמניות 
ומערביות אחרות סיפקו ציוד תעשייתי מתוחכם לתעשיות הנשק העיראקי , כולל 
הכימית , הרי אין ספק שאת עיקר האשמה יש להטיל על אותם גורמים בברית המועצות , 
שעד היום אינם מאושרים מתמיכתה של ארצם בהחלטות האחרונות של מועצת הביטחון 
נגד עיראק . יש משום הגזמה בטענה , כי " אטימותה של ואשינגטון הרשמית 
היא שהובילה למלחמה הנוכחית " . מי שהוביל למלחמה הוא סדאם חוסיין וכל אלה 
אשר תמכו בו משך שנים כה רבות , ובראשם ברית המועצות . לא ואשינגטון הרשמית 
בנתה את מכונת המלחמה שלו . ייתכן אף שההיסטוריון יגיע ביום מן הימים למסקנה , 
שלמרות כל השגיאות שגם ארצות הברית עשתה , לולא מדיניותה הזהירה בזמן 
מלחמת עיראק - איראן , המפולת שהיא מנסה כעת למנוע היתה מתרחשת שנים קודם 
לכן , מבלי שהיתה לה את האפשרות להתערב בנעשה , כפי שעשתה כעת . 
