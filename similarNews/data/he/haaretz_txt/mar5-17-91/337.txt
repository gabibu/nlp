פאריס ( מיוחד ל"הארץ " ) . צרפת פועלת לחדש את הדיאלוג הגלוי שלה ושל 
מדינות הקהילייה האירופית עם מנהיג אש"ף יאסר ערפאת ועם ראשי ארגונו , במסגרת 
המאמצים לקדם במהירות הסדר לסכסוך הישראלי - ערבי מוסרים מקורות בפאריס . 
באחרונה אמר שר החוץ הצרפתי רולאן דומא כי אש"ף ומנהיגו איבדו הרבה מיוקרתם 
עקב עמדתם במלחמת המפרץ , ואולם אינו רואה ארגון אחר , שהוא כה פופולארי 
בשטחים , ויכול לייצג את הפלשתינים . נודע , כי ייתכן שנציג צרפתי ייפגש 
בקרוב עם אישיות מאש"ף . צרפת מבקשת להפוך את הנושא הפלשתיני למרכז של המדיניות 
הפרו - ערבית שלה , בניסיון לשפר את קשריה עם העולם הערבי . הצורך בהידוק 
הקשרים גבר לאחר שבקרב מדינות ערביות היא נתפשה במלחמת המפרץ כמשתפת פעולה 
עם ארה"ב . פרשנים בפאריס אומרים כי הנושא הפלשתיני יהיה ללא ספק מהנושאים 
המרכזיים שבהם תבקש צרפת להציג מדיניות עצמאית מזו של ארה"ב . למרות הביקורת 
הצרפתית על עמדת ערפאת במלחמה וכן על גילוייו כי צרפת ביקשה ממנו שיסייע 
לה לשחרר את בני הערובה שלה , גורסת פאריס כי אין אפשרות להחליף את אש"ף 
או את העומד בראשו . בפאריס גורסים כי למרות ההחלטה להקפיא את הקשרים עם 
אש"ף על רקע עמדתו במלחמה , הגיעה העת לחדש את המגעים עם הארגון . צרפת 
אף החלה להפעיל השפעתה בנושא זה בקרב חברות הקהילייה . נציג אש"ף בפאריס 
אברהים סוס אמר בסוף השבוע כי הקשר בין ארגונו לבין פאריס נשמר כל העת . 
לדבריו , אש"ף כנראה יטול יוזמה כדי לקדם פתרון לבעיה הפלשתינית . לפני 
ימים אחדים הודה ערפאת לצרפת על מדיניותה , ואף הביע תמיכה בקריאתו של נשיא 
צרפת פרנסואה מיטראן לכנס את מועצת הביטחון בדרג של ראשי מדינות כדי לדון 
בבעיות המזרח התיכון . דברים דומים השמיע בסוף השבוע אברהים סוס , נציג 
אש"ף בפאריס , בהתבטאות ראשונה מאז פרוץ מלחמת המפרץ . 
