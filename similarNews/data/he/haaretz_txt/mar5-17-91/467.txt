משאית מוטלת בתוך תעלה בצדי כביש אשקלון - קריית גת , המשמש אחד הצירים 
המקשרים בין רצועת עזה ואזור חברון , היתה סיום אופייני למרדף קצר שהתנהל 
דקות קודם לכן בין אנשי הרשות לפיקוח חקלאי לבין סוחר ישראלי , אחד מבעלי 
הבסטות הידועים בשוק מחנה יהודה בירושלים . במהלך המרדף , שהתנהל באחד מימי 
ינואר הגשומים , ניסה נהג המשאית להסיט את רכבו לשולי הכביש ולהיכנס לכביש 
צדדי במטרה לצאת בשלב כלשהו מהמשאית ולברוח רגלי . ואולם מאמציו עלו בתוהו 
והסתיימו בפציעתו הקלה ובתפיסתו בידי אנשי הרשות , הפועלים בשטח כשוטרים 
לכל דבר . קפמאבינסביב המשאית היו פזורות ערימות גבוהות של תפוחי אדמה ועגבניות , 
במשקל חמש טונות , שנשפכו ממאות ארגזים משומשים . לכאורה עשתה תוצרת זו 
דרכה מאזור חאן יונס שברצועה לחברון , במסגרת קשרי הסחר המתנהלים בהיתר 
מלא של השלטונות בין הרצועה והגדה , ועל כך העידו תעודות המשלוח של המועצה 
לשיווק ירקות שנמצאו בידו של הנהג . למעשה לא התכוונה המשאית כלל להגיע 
ליעדה המוצהר בגדה אלא להעביר את הירקות הטריים לאחד השווקים הפתוחים בגוש 
דן , כסחורה מוברחת . אנשי הרשות לפיקוח חקלאי לא הסתפקו בהסגרת הסוחר הישראלי 
למשטרה ובהחרמת המשאית . אותה ידיעה מודיעינית שסייעה להם בלכידת המשאית 
עמוסת הירקות , הובילה אותם למחסני סתר במושבים חצב וגבעתי שבאזור . מחסנים 
אלה שימשו נקודת מעבר ראשונה לתוצרת החקלאית המוברחת , בדרכה לשיווק בארץ . 
באותה פשיטה התגלו בשני המחסנים 002 , 2 ארגזי ירקות במשקל של 52 טונות . 
תפיסת התוצרת החקלאית , המוברחת מהשטחים לתוך תחומי הקו הירוק בדרך כלל 
במסווה של סחר בין הרצועה לגדה , היא תוצאה של מרדפים יום - יומיים בסגנון 
חתול ועכבר המתנהלים סביב השעון בכבישי הארץ , בעיקר בסמוך לקו הירוק , 
מצדו הישראלי . אלא שתפיסת התוצרת החקלאית בידי אנשי הרשות לפיקוח חקלאי 
אינה אלא קצהו של קרחון . כמות הירקות והפירות ( כולל הדרים ) , מוצרי 
החלב ובעלי הכנף המוברחים מהשטחים ארצה , עולה פי שבעה , ויש אומרים פי 
עשרה , על הכמות הנתפסת . ארגוני המגדלים של ירקות ופירות ומועצות השיווק , 
ואף לא הרשות לפיקוח חקלאי עצמה , אינם מצוידים בנתונים מדויקים לגבי ההיקף 
של ההברחות , ונותר רק להעריך את הכמות באלפי טונות בחודש . הרשות לפיקוח 
חקלאי הוקמה לפני שלוש שנים במקום גופי הפיקוח שפעלו עד אז בנפרד במסגרת 
כל אחת ממועצות השיווק החקלאיות . הרעיון העומד מאחורי הרשות הוא שהברחות 
של תוצרת חקלאית בכלל , ומהשטחים לתחומי המדינה בפרט , גורמות הפרת התכנון 
הקיים לגבי חלק מהמוצרים ולהצפת השווקים . הצפה זו פוגעת בהכנסותיהם של 
המגדלים , המעוניינים למכור את תוצרתם במחיר מרבי . שאלה לגמרי אחרת היא 
אם שאיפה זו של החקלאים בחיסולן המוחלט של ההברחות עולה בקנה אחד עם האינטרס 
של הצרכן . יעקב מוסקוביץ , חבר מושב קדש ברנע , מפעילי המגדלים בענף הירקות , 
טוען כי הנזק הנגרם למגדלי הירקות בלבד בגלל הצפת השווקים הישראליים בתוצרת 
טרייה מהשטחים , נאמד במיליוני ש"ח בשבוע . קפמאבינמוסקוביץ וחבריו בארגון 
המגדלים החליטו לא להסתפק במרדפים של הרשות לפיקוח חקלאי , ובאחרונה הגישו 
עתירה לבג"ץ נגד שרי החקלאות , האוצר והתעשייה והמסחר , המועצה לשיווק 
ירקות וקציני המטה בגדה וברצועה , כדי שיסבירו מדוע אינם מגבירים את אמצעי 
האכיפה כדי למנוע הברחה של תוצרת חקלאית מהשטחים לתחומי הקו הירוק . בדומה 
לסיירת הירוקה , מועסקים ברשות לפיקוח חקלאי בעיקר יוצאי יחידות קרביות . 
מבין 001 העובדים ברשות , 52 הם אנשי משטרת ישראל , וניהול הרשות נמסר 
לחי בנימיני , סא"ל ( מיל ) , לשעבר איש אמ"ן . תפיסת המשאית בכביש 
אשקלון - קריית גת אינה נחשבת למקרה אלים ביומן האירועים של הרשות . במהלך 
שנת 09 נפצעו אחדים מאנשי הרשות לפיקוח חקלאי ונזקקו לטיפול רפואי ממושך 
עקב ניסיונות לרצחם . 03 כלי רכב של הרשות ניזוקו קשות במסגרת ניסיונות 
נקם של המבריחים . בנימיני , חבר כפר יחזקאל , מספר שבין הנתפסים בהברחות 
גם דמויות מוכרות . לדוגמה , בימים רביעי וחמישי בשבוע שעבר ביצעו אנשי 
הרשות מבצע בן 84 שעות ברציפות , שבמהלכו נתפסה באזור גמזו , לאחר מרדף 
מסוכן בכביש מפותל , משאית ובה 006 ארגזי ירקות והדרים במשקל תשע טונות . 
נהג המשאית ניסה להימלט , וכדי למנוע מהפקחים להחרים את התוצרת החקלאית 
גילגל את המשאית , כמו שעושים רבים מחבריו במקרים אחרים , לתוך תעלת בצדי 
הדרך . הנהג , כך התברר לפקחים , היה לא אחר מאשר נסים סלמן , יו"ר עמותת 
השווקים הפתוחים בישראל . סלמן , שהוא בעל בסטה בשוק תלפיות בחיפה , ניסה 
להתנגד להחרמת המשאית , ובעקבות זאת נעצר לחקירה על ידי המשטרה . מי שנתפס 
בגין הברחה של תוצרת חקלאית , סחורתו מוחרמת לטובת אחת ממועצות השיווק , 
לפי סוג התוצרת . במקביל הוא מובא בפני אחת משתי ועדות קנסות שמפעילות 
המועצה לשיווק ירקות והמועצה לשיווק פירות , ובמקרים חריגים בפני בית - 
משפט . בנימיני מטעים שהקנס המוטל על סוחר שנתפס עם , נניח , שתי טונות 
בצל מוברח מהרצועה לישראל הוא 005 ש"ח . לטענתו , זה סכום מגוחך לעומת 
הרווח הנאה המצפה לסוחר אילו הצליח להגיע עם תוצרת זו לאחד השווקים הפתוחים . 
הסיכון העיקרי האורב לנתפסים אינו דווקא הקנס שיוטל עליהם , אלא מפגש לא 
נעים עם שלטונות המס , שאליהם מועברים תיקי המבריחים . עצם כניסתם של אנשי 
מס הכנסה לתמונה כבר עשוי להוות גורם מרתיע , שכן תפיסת התוצרת ללא תעודת 
משלוח מבטלת את השומה שהנתפס בהברחה הגיש למס הכנסה . קפמאבינבדומה לענפים 
אחרים שעל גבול הפשע ומעבר לו , גם תחום ההברחות הוא מפגש של דו - קיום 
בין גורמי תיווך שונים בשטחים לבין סוחרים ישראלים . המסע של רכב ישראלי 
לתוככי הרצועה או הגדה , לרבות מרכזי הערים בשטחים , זוכה , על פי עדותו 
של בנימיני , לליווי כבוד של פעילי ה - אינתיפאדה , המעוניינים בהפנייתה 
של תוצרת עודפת מהשטחים לתחומי ישראל . פעילים אלה דואגים לביטחונו האישי 
של הסוחר הישראלי ושל נהגו , ומרחיקים כל משליך אבנים פוטנציאלי מרגע כניסתם 
לשטחים ועד לצאתם מהם . הפסקת המונופול של המועצה לשיווק פרי הדר , במסגרת 
הרפורמה בענף החותרת לפתיחתו של שוק זה לשיווק חופשי , תביא לכך שהרשות 
לפיקוח חקלאי תפסיק בקרוב את טיפולה בהברחות של פרי הדר , תחום התופס כרבע 
מכלל פעילותה . גורמים חקלאיים מזהירים שהסרת ההגבלות על שיווק הדרים אמנם 
תעודד תחרות לטובת הענף , אך לעומת זאת תגביר את היקף ההברחות מפרדסי הרצועה , 
הכורעים תחת עודפי הדרים , לעבר שוקי ישראל . פעילי החקלאים בענף הירקות 
מנסים להדוף את הקביעה שלא הכל שחור בהברחות , וכי עקרת הבית עשויה לצאת 
נשכרת מכל העניין בגלל הורדת המחירים בשווקים . מוסקוביץ גורס שהתועלת לצרכן 
מנפילת מחירים בשווקים עקב ההברחות היא זמנית . לטווח קצר , הוא אומר , 
נהנה הצרכן , אבל לטווח ארוך הוא נפגע , כי ירידה פתאומית במחירי הירקות 
והפירות גורמת תגובת נגד של המגדלים , המתבטאת בהימנעותם מלהזרים תוצרת 
טרייה לשווקים . יצירת מחסור מלאכותי בידי המגדלים , מוסיף מוסקוביץ , 
נועדה להעלות מחירים , והם אכן מרקיעים מעלה מעבר לרמתם הקודמת , והרווח 
שהפיק הצרכן , בתחילת התהליך , הופך למדומה . אבל הטיעון כבד המשקל ביותר 
כנגד תופעת ההברחות טמון בעובדה שהתחרות בין החקלאי הישראלי לעמיתו בשטחים 
מתנהלת על בסיס לא שווה , בגלל חוסר התכנון של הגידולים בשטחים לעומת חובת 
התכנון והמכסות החלה על לפחות חלק מהגידולים בארץ . ואולם נראה שטיעון זה 
ייחלש וילך בעתיד הקרוב לנוכח מגמת הליברליזציה בענפי החקלאות , שתפחית 
את מספר הענפים החייבים בתכנון . אם להוסיף לכך את האינטרס הישראלי למנוע 
החמרת המצוקה הכלכלית ברצועה ובגדה , דווקא בעקבות האינתיפאדה , מן הראוי 
לבדוק את האפשרות להנהיג ליברליזציה גם ביחס לעודפי התוצרת החקלאית בשטחים 
ולהנחות בהתאם את אנשיה מלאי הלהט של הרשות לפיקוח חקלאי . 
