ביום א הבא ( 71 במארס ) יתקיים בברית המועצות משאל עם על עתיד המדינה . 
האזרחים יתבקשו להשיב על השאלה " האם אתה בעד קיומה של הפדרציה כברית רפובליקות 
ריבוניות ? " תהיה אשר תהיה תוצאת המשאל , ברית - המועצות בשמה זה תיעלם 
מן המפה . על פי הצעה , הנדונה עתה בסובייט העליון , יוסב שמה ל"ברית 
רפובליקות ריבוניות " , כלומר בלי שמות התואר " סובייטיות " ו"סוציאליסטיות " . 
מה יקרה אם באחת הרפובליקות יהיה הרוב נגד אישור אמנת הברית החדשה ? יושב - 
ראש הסובייט העליון , אנטולי לוקיאנוב , כבר הודיע כי במקרה כזה תישאר 
בתוקף לגביהן החוקה הנוכחית , הריכוזית יותר מן החוקה המוצעת החדשה . החוקה 
מחייבת לקיים משאל עם נוסף , ובו תוצג השאלה : " האם אתה בעד פרישה מן 
הפדרציה ? " לאישור הפרישה דרוש רוב מיוחס . אחר כך יהיה צורך להמתין 
חמש שנים ולקיים משאל חוזר . אם גם במשאל הזה יהיה הרוב המיוחס בעד הפרישה 
תורשה אותה הרפובליקה לפרוש מבריה"ם . אך עד שיגיעו העניינים לשלב הזה , 
יש להניח כי רבים ממצדדי הפרישה יתחרטו על כוונתם , והשלטון המרכזי יעשה 
הכל כדי לשכנע אותם להתחרט . בין השאר יובהר להם כי התלות הכלכלית בין הרפובליקות 
היא כה גדולה , שהפרישה עלולה להיות בבחינת התאבדות . זכורים דבריו של 
הפוליטיקאי שאמר : יש להבהיר לליטאים , כי אי אפשר להיכנס לבריה"ם בגבולות 
0491 ולצאת ממנה בגבולות 0991 " . כך למשל , נמל קלאיפדה היה ב9391 בידי 
ליטא , אך בלחצם של הנאצים נאלצה לוותר עליו לטובת גרמניה . לעומת זה וילנה 
הבירה של היום היתה אז בידי פולין . רק בימי השלטון הסובייטי , מתום 
מלחמת העולם השנייה , היו בידי ליטא גם וילנה וגם קלאיפדה . פולנים רבים 
היו ודאי רואים באהדה את הצעת מוסקווה לליטאים להסכים לפרישה אבל בגבולות 
9391 . בידי מוסקווה עוד הרבה " נימוקים " משכנעים מסוג זה , המתבססים 
בחלקם הגדול על הסכסוכים והעימותים הלאומיים העתיקים , שאפשר בקלות להקנות 
להם חיים חדשים . ולא רק כלפי ליטא , אלא גם באזור הקווקזים במולדוויה , 
באוקראינה ועוד . הוא הדין באיומי פרישה מחוץ לגבולות בריה"ם : קיומם 
של מיעוט סרבי בקרואטיה , מיעוט טורקי בבולגריה , מיעוט הונגרי בסלובקיה 
מסייע למוסקווה , שכן כל אחד מהם עשוי להתגלות כבלם יעיל של כוונות פרישה . 
קפמאפרקתזמורת הכליזמר ההונגרית תשעה נגנים , חמישה יהודים , ארבעה לא - 
יהודים שיעשעה במוצאי שבת ציבור לא יהודי ברובו במנגינות יהודיות מאוקראינה , 
מגליציה ומהונגריה . גם מנגינות ישראליות הושמעו שם וסיפרו בדיחות יהודיות . 
הלהקה מופיעה פעמיים - שלוש בשבוע בחלקים שונים של הונגריה וזוכה להצלחה 
גדולה . בתיאטרון " מאדאץ " בבודפשט ממשיכים להציג , זה החודש הששי , 
את " גטו " של יהושע סובול . הביקורות היו טובות מאוד , והקהל נוהר 
לתיאטרון . ואולם הסנסציה בה"א הידיעה של עונת התיאטרון הנוכחית בבודפשט 
היא המחזה " פרשת ברנהרדי " מאת המחזאי האוסטרי ארתור שניצלר , בתיאטרון 
הקומדיה ( " ויג סינהאז " ) . המחזה מתרחש בווינה בסוף המאה הקודמת . 
פרופסור ברנהרדי היהודי מנהל מרפאה פרטית מכובדת , שבה גוססת חולה צעירה 
חשוכת מרפא . אל החולה מגיע כומר כדי להעניק לה משיחת - גסיסה . הרופא , 
המבקש לחסוך ממנה את פחד המוות , מונע את כניסת הכומר אליה . מן התקרית 
מתפתח מסע אנטישמי , ברנהרדי נאלץ להתפטר מניהול המרפאה ונדון למאסר . איך 
יכול מחזה מן ההווי הווינאי שמלפני מאה שנה להיות היום סנסציה של העונה בבודפשט ? 
" זה היה רעיון מדהים להעלות את המחזה הזה , שאורח המחשבה של גיבוריו 
דומה דמיון מדהים לאורח המחשבה של האנשים החיים היום ולהתרחשויות בהונגריה 
היום " , השיב על השאלה המבקר של העיתון " מאג אר הירלאף " . " הצופה ההונגרי 
של היום יושב באולם המום . על פי התוכנייה זוהי קומדיה , ובכל זאת חשים 
צורך לכחכח , לדמוע בענן המחניק המאיים לכסות את כולנו " . הבעיה מוכרת , 
הגישות מוכרות , אך למען הצדק יש לומר , שהדמיון אינו שלם . בראשית המאה , 
בזמן כתיבתו של המחזה , לא היה אפשר להעלותו בווינה . היום מעלים אותו , 
דנים בו , מנסים להפיק ממנו לקחים . אגב , השחקן המגלם את פרוף ברנהרדי 
( מצוין ) איננו יהודי , וכמה דמויות של נוצרים מגולמות בידי שחקנים יהודים . 
קפמאפרקאבל למרבה הצער , הנוסטלגיה אל העבר פולשת לעתים קרובות אל המציאות 
של היום . יש המטפחים אותה בכוונה תחילה . לטענתם , מאז 5491 לא היה בהונגריה 
שלטון הונגרי לאומי אמיתי , ותקופת הורטי בין שתי מלחמות העולם היתה האחרונה 
שבה הונגרים הכריעו על גורל הונגריה ( איך , זאת כבר שאלה אחרת ) . לכן 
תקופה זו היא המקור שיש לשאוב ממנו גאווה לאומית . האופוזיציה מאשימה את 
" הפורום הדמוקרטי " השליט , שהוא מעודד מגמות אלה . הנהגת ה"פורום " 
מכחישה , אף שבאחרונה נשמעו האשמות כאלה גם מפי אישים במפלגת השלטון . 
שערוריות הפורצות מדי פעם מקשות על הנהגת ה"פורום " את מלאכת ההסברה . השערורייה 
האחרונה מביכה אותה במיוחד : בהוצאת ספרים של ה"פורום " בעיר מישקולץ יצא 
לאור ספר זיכרונות של קצין זנדרמריה ששמו יוזף סנדי . הסופר מונה את מאסרי 
היהודים והלוחמים האנטי - פשיסטים שביצע ב4491 ומתפאר שעשה את כל מעשיו " באמונה 
ובתודעה , שכל מה שמולדתי ואומתי ההונגרית תובעת מבנה , ביצעתי בלא סייג , 
על פי מיטב יכולתי " . הצהרה זו חורגת אפילו מגילוי הנאמנות להורטי , שכן 
המחבר ביצע חלק ממעשיו כבר בימי שלטונו הנאצי המובהק של " המנהיג " נוסח - 
היטלר , סאלאשי . חוגים דמוקרטיים התקוממו נגד הפרסום . נציגים יהודים 
השמיעו מחאה בטלוויזיה ובעיתונות , ותוגש , כנראה , תביעה משפטית בעוון 
הפרת החוקה . המו"ל של הספר , שהיה יו"ר סניף ה"פורום " במישקולץ , הביע 
חרטה , אבל רק על כך שלא קידמו לספר דברי מבוא , שהיו מבהירים כי המדובר 
ב"תעודה היסטורית " . הנהגת הפורום " הסתייגה מן הספר , אך לדעת האופוזיציה 
עדיין לא במידה מספקת . ראש סיעת " איגוד הדמוקרטים החופשיים " בפרלמנט , 
איבאן פטו , הצהיר שאם ה"פורום " לא יסתייג חד - משמעית מן " הספר בעל 
הריח הפשיסטי המובהק " , תעלה סיעתו את הפרשה בפרלמנט . מקורות בפרקליטות 
הראשית גילו , כי על הפרקליט המחוזי הוטל " לקרוא בזריזות את הספר " כדי 
שיחווה את דעתו כבר השבוע , אם אפשר לתבוע לדין את האחראי להוצאה לאור . 
