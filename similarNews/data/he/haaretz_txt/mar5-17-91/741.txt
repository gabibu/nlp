ההנהלה הציבורית של פסטיבל ישראל החליטה שלשום כי הפסטיבל יתקיים השנה כמתוכנן , 
בין ה11 במאי ל1 ביוני . לפני חודש החליטה ההנהלה לדחות את קבלת ההחלטה 
בעניין זה עקב המלחמה במפרץ , ובגלל אי הוודאות אם אפשר יהיה לקיים את האירוע 
בשל חששן של להקות רבות להגיע לישראל . בישיבה אתמול השתתפו גם ראש עיריית 
ירושלים , טדי קולק , וראש מנהל התרבות במשרד החינוך , אבנר שלו , שהמליצו 
על קיום הפסטיבל . תוכנית הפסטיבל תפורסם בתחילת אפריל , ואז גם יוחל במכירת 
הכרטיסים . זהו איחור של חודש בתחילת הפרסום והשיווק , לעומת השנים הקודמות . 
בסך הכל יוצעו למכירה כ59 אלף כרטיסים , שישווקו גם בחבילות של 7 ו4 כרטיסים . 
זכות קדימה תינתן לשוחרי הפסטיבל , שרכשו חבילות כרטיסים בשנה שעברה . 
מחירי הכרטיסים יהיו זהים , נומינלית , למחירי הכרטיסים בשנה שעברה , 
ומשמעות הדבר , ירידה ריאלית של כ%02 במחיר . הכנסה ממכירת הכרטיסים אמורה 
להסתכם ב5 . 6 מיליון שקלים כמחצית מתקציב הפסטיבל . משרד החינוך והתרבות 
הקציב לפסטיבל יותר ממיליון שקלים , והיתר יממנו קרן ירושלים , עיריית 
ירושלים , הסוכנות ומשרדי החוץ והתיירות . משרד התיירות הכפיל את השתתפותו 
בתקציב הפסטיבל ל003 אלף שקלים . כל אירועי הפסטיבל יתקיימו בירושלים , 
רובם באולמות תיאטרון ירושלים . השנה יתוספו לפסטיבל עוד שני אתרי אירועים 
בעיר . המנהל האמנותי החדש של הפסטיבל , עמרי ניצן , עמד על כך כי יראה 
אישית כל מופע שייכלל בתוכנית . 
