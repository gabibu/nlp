שחקני הפועל תל אביב ערכו אתמול אחר הצהריים אימון תחת גשם סוחף בהדרכתו 
של המנהל - שחקן משה סיני . לאחר האימון ערך סיני תירגול אישי לשוערים גילארדי , 
ביטון ואברמוב . באימון השתתפו 91 שחקנים . לצידו של סיני ימונה מאמן , 
שישמש בתפקיד לצורך הרישום בלבד , שכן התקנון אינו מאפשר למאמן לשמש גם 
כשחקן . בשלב זה נראה , כי התפקיד יוטל על מאמן הכושר מוטי גמליאל . היו"ר 
יוסי שפרלינג אמר אתמול , כי ההחלטה לפטר את שמעון שנהר היא על דעת חברי 
ההנהלה , ולא על פי רצונו הבלעדי של המנהל סיני . היו"ר שפרלינג כינה את 
ההחלטה לפטר את שנהר " אמיצה " . היו"ר הוסיף , כי מאז נתמנה לתפקיד השתנתה 
דעתו על הכדורגל מן הקצה אל הקצה , מכיוון שלא ידע כי הכדורגל מנוהל בצורה 
כה חובבנית . הוא רמז , כי לא ימשיך בתום העונה בתפקיד כלשהו בכדורגל . 
