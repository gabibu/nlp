בסרט וידאו שנעשה באפריקה , אחד המעניינים והלא - שגרתיים שראיתי והאזנתי 
לו , משמיעה את ה"גלוריה " ואת ה"סנקטוס " שבמיסה מקהלה מנתרת ומקפצת 
של נשים , לקול דרדור תופים ולעיניה המשתאות של משפחת אריות . זוהי " מיסה 
לה " , בקלטת וידאו חדשה של " פיליפס " ( 3121 070 ) . זו מיסה שרק מקצתה 
צולמה בכנסייה אפריקאית קטנה , וכמעט כולה נשמעת ונראית בחיק הטבע של קניה . 
על רקע צילומים מרהיבים של עדרי חיות , גברים ונשים משבט המאסאי בבקתותיהם , 
צמחייה ושמים אפריקאיים . בתווך , המקהלה הלאומית " מונגאנו " של קניה , 
בהדרכת מנהלה בוניפצה מגאנגה . אין תזמורת . רק תופים . המיסה לא נכתבה 
בידי אדם אחד . אלה שירים ונעימות שעברו מאב לבנו . הדור הצעיר " עידכן " 
את השירים , הוסיף הרמוניות לנוסחים המסורתיים , שלא יישמעו חד - גוניים 
לאוזן העכשווית . הם משבחים מעשי - אל בדרכה של אפריקה המתעוררת . שירי 
המיסה לא נוצרו בקניה . רק הושמעו וצולמו שם . לידתם בקונגו ( זאיר ) 
. מוסיקולוג איטלקי , גוידו האזן , התקין את המיסה , ובהשמעתה נוטלים 
חלק שלושה טנורים , מקהלה מעורבת וכלי נקישה . פרקי המיסה מלווים בדברי 
הסבר מוקלטים , באנגלית . האריות והלביאות לא פיהקו והגירפות לא עמדו מלכת . 
התנסות מעניינת , מצולמת ומוקלטת היטב . מיסה זו מזכירה , מטבע הדברים , 
את ה"מיסה קריאולה " של אריאל רמירז . ב4691 השמיע המוסיקולוג הארגנטינאי 
לראשונה את המיסה הכנסייתית - עממית שלו , בהקלטה בבואנוס איירס . רמירז 
כתב את המיסה שלו בהשראת נעימות - עם דרום - אמריקאיות . המיסה נעשתה , 
חיש מהר , להיט ברחבי העולם . בשנים הראשונות נמכרו יותר משלושה מיליוני 
תקליטים . הנעימות הדרום - אמריקאיות כבשו אוזניים רבות , לפני שהגיעו 
אליהן השירים והקצבים של ברזיל . מאז חזרו והקליטו את המיסה במספר ביצועים . 
בהקלטה דיגיטלית במקור ( ) ניתן לשמעה בדיסק " פיליפס " 559 024 . 
הסולן הוא הטנור חוסה קאררס , ועמו מקהלה מספרד , כלי - נגינה עממיים , 
והמלחין רמירז ליד הפסנתר . הקלטה מצוינת . קפמאפרקקלטת וידאו שונה לחלוטין 
היא " הורוביץ בווינה " ( דויטשה גרמופון 3121 270 , צליל דיגיטלי . 
09 דקות ) . זו הקלטה של הטלוויזיה האוסטרית , שנעשתה במאי 7891 , באחד 
הרסיטלים האחרונים של הפסנתרן המנוח . אחריו לא חזר עוד לאירופה . באולם 
ה"מוזיקפריין " בווינה , עם קהל היוצא מגדרו בתשואות ובקריאות , מנגן 
הורוביץ , כדרכו בשנותיו האחרונות , סונטה של מוצרט ( ק . 333 ) , אמפרומפטו , 
ולס - קאפריס ומומנט מוסיקלי של שוברט , מזורקה ופולונז של שופן , ולסיום 
קטע וירטואוזי של מושקובסקי . במרכז הרסיטל 31 הקטעים של " תמונות מן הילדות " 
של שומאן , הנשמעים כמחרוזת פנינים שמשתקפת בהן שפעת גונים . בחייו הארוכים 
הורוביץ כמו התעלם מכמה מיצירותיו היותר יפות של שומאן , אך תמיד חזר אל 
תמונות הילדות , אותן השמיע ברגישות וביכולת הבעה נדירות . תמיד מצא ביצירה 
פנים חדשות . רק קלרה האסקיל ניגנה את היצירה יפה ממנו . מאחר שהורוביץ 
מעולם לא בא לישראל , בשנים האחרונות לפחות ניתן לראות אותו בנגינתו בקלטות 
וידאו . קלטת הרסיטל בווינה נהנית מצליל דיגיטלי משובח . קפמאפרקההקלטות 
הראשונות של גיל שחם , הכנר הישראלי בן העשרים , זכו בביקורות נלהבות . 
עתה מציעה " דויטשה גרמופון " דיסק ( 687924 , במחיר מלא , ) , 
שבו מנגן שחם את הקונצרטו לכינור מס 1 של פגניני ואת הקונצרטו השלישי בסי - 
מינור של סן - סנס . מלווה אותו התזמורת הפילהרמונית של ניו - יורק , בניצוחו 
של גוזפה סינופולי . שחם נשמע כווירטואוז בשל ומלוטש , המנגן בתנופה ובלהט . 
הוא מזכיר את פרלמן , כשהחל את הקריירה המטאורית שלו . ההשוואה בין השניים 
מתחייבת מעצמה , משום שההקלטה של פרלמן משנת 1791 נחשבת גם היום הביצוע 
המרתק והמבריק ביותר . פרלמן היה אז בן 62 . עם הקונצרטו הקליט גם את הפנטסיה 
של סאראסטה על נעימות " כרמן " של ביזה . את פרלמן ליוותה התזמורת הפילהרמונית 
המלכותית מלונדון , בניצוחו של לורנס פוסטר . שחם נשמע לי עתה כקרוב אליו 
ביותר , ולדיסק שלו מעלה שאין לפרלמן : איכות הקלטה דיגיטלית במקור . את 
פרלמן העבירו למסטר דיגיטלי ( ) , ואת שתי היצירות ניתן לשמוע בדיסק 
אי - אם - איי 101747 . איכות ההקלטה של פרלמן נשמעת טובה יותר לאחר העדכון 
הדיגיטלי , אך התזמורת בניצוחו של פוסטר נשמעה במקור כתזמורת כבאים , וגם 
עתה אינה נשמעת כשותפה שווה לכנר גדול . סינופולי עם הפילהרמונית של ניו - 
יורק , מקנה לגיל שחם ליווי רגיש ומוסיקלי הרבה יותר , ואיכות ההקלטה חלומית . 
קפמאפרקהגיעו לארץ , בשני דיסקים נפרדים , ששת הקונצרטי הברנדנבורגים 
של יוהאן סבסטיאן באך , בנגינת תזמורת הבארוק מאמסטרדם , בניצוחו של טון 
קמן . זו הקלטה שזכתה בביקורות מצוינות כשראתה אור לראשונה בתקליטים אריכי - 
נגן , ב5891 . עכשיו הגיע הביצוע על גבי דיסקים של " אראטו " מצרפת ( 
4373542922 ) . ההקלטה דיגיטלית במקור . זה ביצוע מינימליסטי , עם תזמורת 
קטנה , המנגנת בסגנון האותנטי ובכלים מתקופתו של באך . קופמן , עוגבאי 
ונגן - צמבלו בחסד , מגיש ביצוע מלא - חיים , בלי להריץ את נגניו בקצבים 
מהירים - במיוחד . הסולנים שלו נגנים מעולים , ללא מניירות של כוכבים . 
קזלס , בהקלטות הנודעות בניצוחו בפסטיוול מרלבורו , בשנות הששים , אפילו 
הכניס סקסופון לנגינה . בעיניו של קופמן ועמיתיו לזרם האותנטי , " חידוש " 
כזה ייחשב חילול הקודש . קופמן אינו כופה את עצמו על הנגינה , אלא נשמע 
כמנחה רגיש מאוד לרב - שיח של סולנים , שהם מוסיקאים ונגנים מעולים . הביצוע 
מספר אחת , בסגנון האותנטי , הוא של טרור פינק , עם נגני ה"אינגליש קונסרט " 
בהקלטה משנת 2891 . בניצוחו של פינוק , כמו אצל קופמן , מנגנת תזמורת 
קטנה . הוא נוקט קצבים יותר מהירים מאלה של קופמן , ושם דגש יותר חזק על 
התנופה . פינוק היה אחד הראשונים לנער את האבק מששת הקונצרטי , כמו מיצירות 
אחרות של באך ובני דורו . עתה מציעה " ארכיב " ( של דויטשה גרמופון ) 
את ששת הקונצרטי הברנדנבורגים ואת ארבע הסוויטות התזמורתיות של באך בקופסה 
של שלושה דיסקים במחיר - ביניים . ההקלטות דיגיטליות במקור . מספר הקופסה 
294 324 . זו הצעה נדיבה , אם כי לארבע הסוויטות יש ביצועים קצת יותר יפים . 
המבקש לרכוש את הקונצרטי הברנדנבורגים לבדם , בביצוע של פינוק , ימצא 
אותם בשני דיסקים נפרדים , אך במחיר מלא . מספרם : 105005 014 . הברנדנבורגים 
בביצוע רגיל , עכשווי , עם סולנים נודעים : בשני דיסקים נפרדים של " פיליפס " 
מהולנד , במחיר מלא , 770670 004 , . נוויל מרינר מנצח על נגני האקדמיה 
סיינט מרטין מלונדון . הסולנים : הכנר הנריק שרינג , האבובן היינץ הוליגר , 
החלילן זאן פייר רמפל , נגן - הצמבלו גורג מלקולם , מיכאלה פטרי בחלילית , 
אנדרה ברנאר בחצוצרה , ועוד . חגיגה , גם אם לא כל המהדרים יקבלו את 
החידושים הפזורים בביצוע . ההקלטה משנת 0891 משובחת , ונשמעת היטב לאחר 
ההעברה למסטר דיגיטלי . 
