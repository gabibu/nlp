לונדון ( ע"ר ) . בית משפט בבריטניה קבע אתמול כי גבר עשוי להיות מורשע 
באונס אשתו . " הגיעה כעת השעה בה צריך החוק להכריז כי אנס נותר אנס הכפוף 
לחוק הפלילי , ללא קשר לסוג היחסים הקיימים בינו לבין קרבנו " קבע יו"ר 
בית המשפט העליון בבריטניה , הלורד ליין , שעמד בראש חבר השופטים . " הרעיון , 
כי אשה מסכימה בנישואיה מראש , שבעלה יוכל לקיים יחסי מין עמה ללא קשר 
למצב בריאותה או להתנגדויותיה , אינו קביל עוד . לא ייתכן שאי פעם היה 
הרעיון הזה יותר מאשר סיפור בדים " המשיך השופט . הלורד ליין המליץ לשנות 
ברוח הפסיקה החדשה , את כל החוקים בבריטניה הנוגעים לאונס . בית המשפט קבע 
את פסיקתו בעקבות ערעורו של גבר שהורשע באונס אשתו בערכאות נמוכות יותר . 
הגבר הורשה לערער בפני בית הלורדים , הערכאה הגבוהה ביותר לערעורים בבריטניה . 
