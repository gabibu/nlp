הטענות הללו נגד תקשורת עוינת ומטעה ובלתי - אחראית גברו באחרונה , בקצב 
מלחמה , מפי הצרכנים הלהוטים שלה . בעיקר מפי אלה שרירם נוטף למראה אחרון 
המגישים על המסך , והקפה בבוקר תפל להם בלי מה שהם מכנים כארס של עיתונאים . 
מאוסות במיוחד ההתקפות המסיתות של פוליטיקאים המזדרזים עם שחר לנבור בין 
הטורים אחרי שמם , ולחפש את תוצאות ההדלפה הסודית שלהם מאמש באוזני עיתונאי 
גס - לב , אך אומרים בבוז שכלבי העיתונות נובחים והשיירה עוברת . שוב הגיע 
הזמן לומר מלים אחדות , בלתי מתנצלות לגמרי , למצמידי מדבקות " העם נגד 
תקשורת עוינת " : למפהקים מול כתבות ורודות , אך מקוננים על ראיית השחורות 
של התקשורת ; לשותים בצמא טורי רכילות ומאמרים חושפניים , אך משוכנעים 
שהעיתונות היא אויב יהיר . היתה להם תקופה עמוסה בשבועות האחרונים : הם 
רטטו ברעד חדש של אהבה - שנאה כלפי המצרך שאינם יכולים בלעדיו שרבים מהם 
אף פעם לא הבינו אותו כהלכה והציפו את הערוצים באותו סוג של איבה שחש אדם 
עד יומו האחרון כלפי מי שזכור לו כאב שתלטני מדי . מתוך רבדים עמוקים בוקעת , 
לא רק אצלנו , הסתירה - לכאורה בין אי - נחת לבין תלות של צרכנים כלפי 
הדבר הזה שהם אוהבים לשנוא . הם טענו שפרשנים גרועים לא סיפרו להם מראש 
על הטילים ולא ידעו מתי בדיוק יהיה הניצחון , וגם שהתקשורת היתה להוטה מדי 
לחשוף סודות . הם האזינו לרדיו ולטלוויזיה מסביב לשעון , וגם קוננו על 
הברברת האין - סופית . הבהילו אותמהרגיעו אותם יותר מדי . טעותה של התקשורת 
איננה בכך שזימנה כמה פרשנים לא מוצלחים . גם לא בכך שהעבירה שידורים של 
כתב אמיץ מבגדד , אף על פי שלא היה יכול לומר כל מה שחשב על האמא של סדאם . 
בוודאי לא בכך שרצתה לפרסם יותר ממה שניתן לה , ונאלצה לעתים להיכנע . 
טעותה בתקופה הזאת , כמו בימי שגרה , היא שאינה יודעת להסביר את עצמה , 
לתאר את התהליך הקשה מאוד שדרוש להפקת התוצרת שלה . ראש הממשלה אמר השבוע 
שהתקשורת מלאה דברי הבל ושטות . התקשורת אינה כותבת או משדרת מטעם עצמה 
אף מעט מדברי ההבל והשטות של הפוליטיקאים , יצחק שמיר בכלל זה . יש בה 
כל יום יותר שיקול דעת ודיוק מאשר בבלגן הבנייה לעולים , למשל , או בהכנות 
הממשלה להסדר באזור . אבל לא די לשמיר ברשות שידור ממושטרת המנוהלת על - 
ידי עובד לשכתו לשעבר . כמו כל מנהיג הוא רוצה את התקשורת קטנה ומתחנפת . 
על עיתונות בארץ חופשית , המספקת צרכים של ציבור בעל דרישות וטעמים מגוונים 
ואף סותרים , מוטלת משימה מסובכת ביותר שאכן קשה מאוד להצליח בה . היא 
נדרשת לסנן ולהעביר הלאה בצורה מסוגננת , מדי יום ומדי שעה , את המרקם 
רחב היריעה של המציאות המקומית והעולמית . ורק מעטים יודעים עד כמה מעשה 
זה כרוך במשמעת מקצועית ובשיקול דעת מורכב . יש בה כמובן הרבה שגיאות , 
אבל בקרב פריטי הצריכה ההמונית אין מה שמושקע בו מדי יום מטען יותר גדול 
של החלטות והנעשה בתנאים של לחץ רב יותר . מה רצה בסך הכל בוב סיימון , 
כתב הסי - בי - אס ? הוא לא רצה להוליך שולל למען תהילתו את הצופים ואת 
הבית הלבן . הוא הגיע לכלא בגלל היצר העז שלו להביא את המידע המלא ביותר 
במהירות הרבה ביותר . הוא לא ישב בכורסה וירק על המסך בכעס קליפות של גרעינים . 
הוא המשיך לעשות , כדרכו זה 52 שנה , אותה עבודה שמבצעים רבבות חבריו 
למקצוע . ובשבי הוא חשב , כמו אחרון מדביקי הסטיקרים , על הבחורה שפגש 
בצרפת ועל הפעם הראשונה שהטביל את ילדתו הקטנה במימי הים התיכון . ופיטר 
ארנט רצה בסופו של דבר רק לחזור בשלום לאהובתו הצעירה בירושלים , לא לשרת 
את האויב ולא לרמות אף אחד . הודות לו קיבלנו , באמצעות הרשת המושמצת ביותר 
בעולם , מידע שאף אחד אחר לא היה מסוגל להעביר . הטענות כלפי התקשורת מקורן 
כמעט תמיד דווקא בדרישות של הציבור שאותן היא מנסה לספק . עכשיו שואלים 
בארה"ב מדוע הניחו העיתונאים לממשל לתמרן אותם במלחמה ונמנעו מלחטט . מדוע ? 
כי הציבור האמריקאי מירר במשך שנים את חיי התקשורת מאז וייטנאם על כך שהיא 
חושפנית מדי . מדוע לא ראו דם חללים על האקרנים ? כי הצופים הם שלא רצו 
דם וכיוון שהמפרסמים , שבלעדיהם אין שם טלוויזיה , העדיפו שאחרי הקומרשל 
לתכשיר נגד ריח רע מהפה לא יראו גוויות מצחינות . ביסוד ההתנפלות על התקשורת 
ישנה להיטותם של המתנפלים אחרי חשיפה , אך גם הפחד העמוק מפניה . בגלל 
היחס האינטימי כל כך שמפתחים כלפי תקשורת יש ממנה ציפייה בלתי אפשרית לשלמות . 
כל כך סומכים על המלה הכתובה והמשודרת עד שכל טעות מקבלת ממדי מפלצת . 
ואין דבר מקומם וממריד יותר מאכזבה שמנחיל מי שנשענים עליו בשקיקה . יש לצרכני 
התקשורת טענה נגד הסגנן המופרז והשתלטני שלה בהעברת המציאות . אבל הרי האמת 
היא שהם רוצים עוד יותר מזה : שהתקשורת תסדר להם את החיים באיזשהו פעלול 
בלתי אפשרי , שיקל על התמודדותם עם מציאות מעיקה ובלתי מובנת . אף פעם הם 
לא יסלחו לה על רשלנותה הנלוזה באספקת השירות הזה . 
