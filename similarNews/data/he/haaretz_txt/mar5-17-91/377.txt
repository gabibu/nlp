ארגוני החקלאים מתכוונים להעמיד היום משמרות מחאה בקריית הממשלה ולחסום 21 
צמתים מרכזיים ברחבי הארץ , במסגרת מאבקם למתן פיצוי לחקלאים בשל הקיצוץ 
החד במכסות המים . המרכז החקלאי , המייצג את החקלאות המושבית והקיבוצית , 
והתאחדות האיכרים , המייצגת את החקלאות הפרטית , גיבשו תביעה משותפת לפיצוי 
המגזר החקלאי בסך 053 מיליון ש"ח , בגין הקיצוץ במכסות המים . היקף הפיצוי 
ישתנה בהתאם לסוגי הגידולים ואזורי הארץ . משרד החקלאות תומך במתן פיצוי 
כולל של 052 מיליון ש"ח , שייועד רק לחקלאים שלא זנחו את עיסוקם החקלאי . 
משרד האוצר , לעומת זאת , טרם הודיע על הסכמתו לפיצוי , אף כי אישר תקציב 
של 84 מיליון ש"ח לפיתוח מקורות מים חדשים . ואולם במשרד החקלאות טוענים 
שאין קשר בין התקציב לפיתוח מקורות מים לבין פיצוי החקלאים . בעבור פיתוח 
מקורות מים , לרבות הרחבתו של קו השפדן , המזרים מי שופכין מטוהרים לנגב 
הצפוני , דורש משרד החקלאות 002 מיליון ש"ח . גורמים חקלאיים הזהירו אמש 
כי " אנו מצויים בתחילתו של מאבק , שיסלים ויגיע להבערת צמיגים עד שיתקבלו 
תביעותינו " . גורמים אלה הטעימו שהפיצוי בגין הקיצוץ במכסות המים ל1991 
נועד לכסות נזקים שנגרמו לענפי החקלאות גם בגין הקיצוץ המתון אשתקד במכסות 
המים . יוזמי המשמרת מזהירים שביצוע תוכניות המים יפגע בהיקף אספקת התוצרת 
החקלאית בארץ ויגרום נזק ליצוא . הפגנות החקלאים יתקיימו היום בעת שהממשלה 
תפתח בדיון בהצעתו של שר החקלאות , רפאל איתן , לתקן את חוק המים , ולאפשר 
בכך קיצור ההליכים בהגשת התנגדויות לקיצוץ במכסות המים . עם זאת , צפוי 
שהדיון על המשבר במשק המים לא יסוכם בישיבה היום , ויימשך בישיבת הממשלה 
הבאה . נשיא התאחדות האיכרים , אליהו איזקסון , פנה אמש לראש הממשלה בדרישה 
שהממשלה לא תאשר את הצעת משרד החקלאות לקיצוץ של % 04 במכסות המים למטעים , 
" מאחר שמדובר בסכנה להכחדתם של גידולים חקלאיים שלמים , תוך השלכה חמורה 
על פרנסתן של אלפי משפחות המתקיימות רק על חקלאות " . איזקסון תובע מהממשלה 
להימנע מכל החלטה על היקף הקיצוץ במכסות המים כל עוד לא תושג הסכמה בעניין 
זה בינה לבין נציגי החקלאים . נשיא האיכרים דורש שבכל מקרה הקיצוצים במכסות 
המים והפיצוי הכספי לכל מי שיוותר על מכסת המים , יהיו בתוקף רק לשנה אחת , 
" כפוף לביקורת בעוד שנה , לאחר חורף נוסף " . קפידבינחברת החשמל עומדת 
להודיע היום לחברת מקורות כי היא מנתקת שוב את אספקת החשמל לאתרי שאיבה של 
מקורות , משום שלא נמצא פתרון לבעיית חובה המתמשך על צריכת החשמל . כיום 
עומד חובה של מקורות על 5 . 34 מיליון שקל . ניתוק אספקת החשמל לאתרי שאיבה 
הופסקו בדצמבר , לאחר שוועדת השרים לענייני כלכלה הבטיחה לחברת החשמל שתימצא 
דרך לפרוע את החוב . הוועדה דנה בנושא בתקופת החירום , ולמעשה החליטה שאין 
פתרון אחר , קרי שעל חברת החשמל לפעול כשם שהיא פועלת במקרים אחרים של גביית 
חובות מצרכנים אחרים , עד כדי ניתוק האספקה . צעד זה נדחה עד לאחר תקופת 
החירום , ועתה הוחלט לחדש את הניתוק , כנראה כבר ממחר . נודע כי בימים 
האחרונים בדקה חברת החשמל דרכים אחרות כדי לכפות על מקורות לשלם את חובה , 
בלי לנתק את הזרם לאתרי שאיבה . כך נבדקה האפשרות לנתק את החשמל למשרדים 
הראשיים של חברת מקורות , אולם צריכת החשמל שלהם , התברר , משולמת באמצעות 
הוראת קבע לבנק , ומשום כך חברת החשמל מנועה חוקית מלנתקם . 
