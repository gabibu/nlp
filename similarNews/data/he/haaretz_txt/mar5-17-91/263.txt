הסכם פשרה לגבי שכר הלימוד הנקבע על - ידי משרד העבודה והרווחה במשפחתונים 
שמפעילות הרשויות המקומיות וחברת המתנ"סים , נחתם בעקבות תביעה שהגישו הורים 
לבג"ץ . עתירת ההורים תימחק . לפי ההסכם , האמור לקבל תוקף מהיום , יורדו 
המחירים לתינוק מ006 ל084 שקל . מאידך , המחיר לילדים גדולים יותר יועלה 
מ024 ל064 שקל . בספטמבר , עם תחילת שנת הלימודים הנוכחית , הופתעו הורים 
לכ000 , 3 תינוקות השוהים במשפחתונים לגלות כי משרד העבודה והרווחה העלה 
את התעריף המירבי לאחזקת תינוק במשפחתון בכ%03 לעומת השנה הקודמת . במקביל 
הופחת התעריף לילדים בכ%01 . בכך הושוו המחירים למקובל במעונות היום . 
קודם למדיניות זו היה תעריף החזקתם של ילדים ותינוקות במשפחתונים אחיד , 
גבוה מעט מתעריף ילד במעון ונמוך בהרבה מתעריף תינוק במעון - יום . פרסום 
הצו עורר תרעומת אצל ההורים , והנושא הועלה לדיון בוועדת העבודה והרווחה 
של הכנסת , שביקשה לבחון את המדיניות מחדש . שלושה הורים ירושלמים ומטפלת 
במשפחתון עתרו לבג"ץ באמצעות עורכות הדין אורית קמיר ורבקה מקייס , בטענה 
שפרסום הצו אינו עונה לדרישות החוק . בעקבות זאת תוקן הפרסום , וההורים 
הגישו עתירה נוספת . הפעם טענו כי המדיניות החדשה פסולה ולוקה באי - סבירות 
קיצונית , וכי ההחלטה להעלות את המחיר נקבעה משיקולים זרים , בלחץ ארגוני 
הנשים . לדברי ההורים , לא סביר לקבוע תעריף שונה לילד ולתינוק במשפחתון 
כמקובל במעונות הציבוריים , שכן , בשונה ממעונות היום , בכל משפחתון יש 
רק חמישה ילדים ותינוקות , ולכן עלות כולם למטפלת אחידה . העותרים טענו 
עוד כי הזעזועים במחיר עשויים להוביל לסגירת חלק ניכר מהמשפחתונים , ובכך 
תיפגע מטרתם העיקרית של המשפחתונים עידוד אמהות לצאת לעבוד . טענתם המשפטית 
של ההורים היתה כי משרד העבודה אינו רשאי לעשות שימוש בחוק יציבות המחירים 
במצרכים ושירותים כדי להנהיג מדיניות חברתית המעלה רמת מחירים בעשרות אחוזים 
ללא הצדקה כלכלית - משקית . במו"ם שניהלו העותרים בעקבות הגשת העתירה , 
הושגה פשרה בין הצדדים , ומשרד העבודה והרווחה נאות להוריד את תעריף המשפחתונים 
לרמה שנהגה בשנת הלימודים הקודמת , בצירוף תוספות היוקר . 
