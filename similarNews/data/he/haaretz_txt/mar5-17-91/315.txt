לאומי הוא תאריך שרירותי , אשר בדומה ליום - האם , מעניק לגיטימציה למעמדן 
של נשים כמיעוט נרדף ומנציח את רעיון הגטו . הנטייה היא להציג נשים כקרבנות 
אומללים של חברה עוינת , ולא - לשווא שם ישראל סגל פעמיו למעון לנשים מוכות , 
דווקא ביום האשה . אין ספק שנשים - מוכות הן תופעה חברתית קשה , וחובתו 
של משרד העבודה והרווחה לממן את מעונותיהן ולא ל05 בלבד ומקומם של בעלים 
אלימים בבתי סוהר לזמן ממושך . אולם עדיין אין זו הבעיה המרכזית של המין 
הנשי , הסובל מאפליה ומאי - שוויון בתחומים רבים . גם נציגותיו אינן נוטות 
להדגיש את זכויותיו , אלא את אומללותו וסבלותיו . אין פלא שירון לונדון 
בחר ב"סופשבוע " להתייחס לנשים כקוריוז משעשע . כך ראיין גברת בשם טליה 
רווה , בעלת ממדים ניכרים , שנשאה עליה חנות תכשיטים , מאופרת ולבושה 
בצורה יוצאת - דופן במופגן , ולפי עדותה היא משהו מיוחד במינו , אם כי 
לא ברור למה זכתה בראיון . לצדה הדוגמנית הצעירה והיפה מיכאלה ברקו , שדווקא 
השיבה ללונדון כאיוולתו . עוד לפני סיומה של התוכנית אני נוטה לשכוח מה התרחש 
שם , אם בכלל . שלמה ניצן הוא אמנם כבר בחזקת מוסד , אבל לפי כל הסימנים 
האוויר יצא מזמן מדורון נשר , ואולי רצוי לשלוח אותו לחופשה . ומה לעשות 
ואני אוהבת את שלמה ארצי , גם אם המתקפות עליו הן " איניות " מאוד . 
אמנם הוא אינו משורר , אבל הוא זמר ופזמונאי בעל סגנון ישראלי משלו , ולפעמים 
אני נהנית לשמוע אותו . לפחות תענוג אחד שלא מונעים מאתנו . ביומן הביא 
יורם רונן דיוקן נדוש של מזכיר המדינה האמריקאי , שלא חידש דבר , ואני 
תהיתי על האינפורמציה שמצאתי באחד המוספים , ששם אישרו כי אין לבייקר רומאן 
עם הדוברת שלו , מארגרט טאטוויילר , ולראיה הוא מחפש לה חתן . תמוה בעיני 
מדוע לא הצליח במשימה , עם קשריו הרבים כל - כך . אולי כדאי להזכיר לו 
שערפאת עדיין רווק . חנן עזרן מנסה להלך בשדה - מוקשים ולחשוף את העימותים 
במפלגות הגדולות , במיוחד בליכוד . מנסה שלא להיפגע ולשאת חן וחסד בעיני 
כולם . אבל אפילו הוא מבין שמהלכי שרון והקליקה שלולא יביאו לעולם להידברות 
עם מדינות ערב והפלשתינאים . ההשתוקקות של שרון לירדן כמדינה פלשתינית מעידה , 
עם זאת , שהוא שואף לגבול משותף עם עיראק ולמשגרי סקאדים בגבול ירדן - 
ישראל . במוסף המוספים ההיסטוריון הקונטרוברסאלי , בני מוריס , בהופעה 
לא משכנעת ולא - מרשימה בהקשר עם ספרו על השירותים החשאיים . הוא אינו מחדש 
דבר ונוהג כסוכן מוסווה , כשהוא נמנע מלשאת עיניים אל מראייניו ואל המצלמות . 
