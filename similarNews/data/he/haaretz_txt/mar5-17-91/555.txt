מאמרים וכתבות הרואים אור בעיתונות באחרונה ובכללם שתי ידיעות נרחבות , 
שנדפסו במדורו הכלכלי של " הארץ " בימים האחרונים בוחנים בעין מסויגת , 
אם לנקוט לשון המעטה , את תופעת ה"לובינג " , המכה שורשים בכנסת ובחיים 
הפוליטיים בישראל . תרגומו הבלתי מדויק של המינוח " לובינג " ל"שתדלנות " 
ובעקבותיו , מטבע הדברים , הגדרת מקצועו של העוסק בלובינג פוליטי כ"שתדלן " 
הוא ביטוי חיצוני ( בלתי חשוב , לכשעצמו , אבל סמלי ) לתפיסה הלקויה 
האנכרוניסטית של חלק ממותחי הביקורת על המקצוע ועל העוסקים בו . הזהירים 
והמתונים שבמנסחי הביקורת מטילים ספק בלגיטימיות העיסוק בלובינג פוליטי 
בין כותלי הכנסת . אחרים מוסיפים אל ההגדרה " שתדלן " את מלת הגנאי הנוראה , 
" בשכר " . לשון אחרת : לא די שהאיש מרהיב עוז לטמא את מסדרונות הכנסת 
בנוכחותו השתדלנית ולתחוב את חוטמו הארוך בעניינים לא לו יש לו גם חוצפה 
לגבות משולחיו כסף תמורת עבודתו . שומו שמיים . ההתייחסות השלילית אל העוסקים 
בלובינג פוליטי היא נחלתם של אלה שאינם מבחינים או שאינם רוצים להבחין 
בין עבר להווה , ושאינם טורחים לברר איך מתייחסים משטרים דמוקרטיים נאורים 
בעולם המערבי אל יועצי התקשורת , החוצבים פרנסתם מן העיסוק הזה . אמת , 
לפני שלושים שנה נצטיירה דמותו של הלוביסט הממוצע בכנסת ובמסדרונות הפוליטיים 
כ"מאכער " מסונדל , הנטפל אל חברי הכנסת ושוטח לפניהם תחינה לעשות לו טובה 
ולהצביע כך או אחרת , מפני שפלמוני או אלמוני אמר שזה טוב בשביל המפלגה 
או בשביל בן - דוד שלו , שהקים איזה עסק או מפעל . גם בישראל של 1991 עדיין 
קיימים " לוביסטים " מן הדגם הזה . אבל הלובינג הפוליטי כבר אינו נחלתם 
הבלבדית של חובבנים ושרלטנים . פרסומאים ויועצים מקצועיים לתקשורת פוליטית 
עושים בו שימוש , כחוליה אחת בשורה ארוכה של פעילויות , שמטרותיה לעודד , 
להשפיע , או לשנות דפוסי - מחשבה . מי שחפץ לקצור הישגים בתחומי עיסוקו 
בקרב פוליטיקאים ומעצבי דעת - קהל , אינו יכול עוד להסתפק בפתק מחבר של 
מנהיג המפלגה או במשפט " בחייך , תעשה לי טובה " . הוא חייב לערוך מחקרים 
וסקרים , לאגור ולנתח דו"חות ונתונים רלוונטיים לנושא שבו הוא מטפל ; להעלות 
את עמדותיו על הכתב ; להיוועץ במשפטנים ובכלכלנים מן השורה הראשונה ולהציג 
בפני חברי בית - המחוקקים מערך טיעונים מנומק , מגובש ומקצועי . קפמאבינהפעילות 
הזו , כמובן , איננה מתבצעת לשם שמים , ואיש אינו מתיימר לטעון שהכנסת 
אינה יכולה לתפקד בלעדיה , אבל היא מהווה נדבך לגיטימי ובעל ערך בחיים הדמוקרטיים , 
ובמקרים רבים היא מספקת מידע ונתונים חיוניים לתהליך קבלת ההחלטות . משטרים 
דמוקרטיים מערביים אינם מעלים בדעתם להניח מכשולים בדרכם של יועצים פוליטיים 
ומומחים ללובינג ציבורי . בשני בתי - המחוקקים , הקונגרס והסנאט האמריקאי , 
למשל , רשומים ופועלים היום כחוק יותר מ000 , 5 יועצים מורשים ללובינג 
פוליטי . הדמוקרטיה הגדולה בעולם רואה בהם חלק בלתי נפרד מההוויה הפרלמנטרית 
והפוליטית שלה . הם מייצגים עשרות אלפי תאגידים , תנועות ציבוריות , ארגוני 
צרכנים וגורמים פרטיים . איש לא יציע לנדות אותם מזכות ההשפעה על מקבלי 
ההחלטות , וכל בר - דעת מבין כי פעילות לוביסטית מסודרת וגלויה לעיני - 
כל עדיפה אלף מונים על עסקות נסתרות בבתי - מלון אפלוליים . שוללי הפעילות 
הלוביסטית בישראל מעלים טיעון מרכזי אחד בגנותה . חשש כבד יש להם , שנבחרי 
בית - המחוקקים שלנו יפלו שבי במלכודדותיהם של הלוביסטים , יסיחו דעתם מן 
השליחות הלאומית והציבורית שלהם , ויתפתו לשרת אינטרסים זרים של תאגידים 
רבי - עוצמה או גורמים פוליטיים שהם סמויים מן העין . אילו הייתי חבר - כנסת 
הגון ונקי כפיים ואני סבור , שרבים מחברי - הכנסת שלנו עדיין ראויים להיקרא 
כך הייתי נפגע עד עמקי נשמתי מן הפטרונות המסוככת הזאת . מתחת למעטפת הצדקנית 
שלה היא מעידה על העושים בה שימוש , שהם אינם מאמינים ביכולתם של חברי - 
הכנסת להבחין בין עיקר לטפל , לדחות על הסף טיעונים בלתי ענייניים , פיתויים 
ורמזים מגונים ( אם בכלל יש כאלה ) , ולגבש החלטות ראויות לצווי - לבם 
ולמצפונם . מי שטוען כי יש להגביל את תחומי פעילותם הטריטוריאלית של יועצי 
התקשורת והלוביסטים המקצועיים או למנוע מהם את הכניסה למשכן הכנסת סבור , 
מן הסתם , כי חברי - הכנסת זקוקים לשמרטף , שתגונן עליהם מאימתו של העולם 
החיצון . לפי אותו ההיגיון , ועל סמך מידת האמון המפליגה שהוא נותן בחברי - 
הכנסת , אולי כדאי שיגבש הצעה לאסור עליהם מפגשים עם לוביסט - אויב גם מחוץ 
לשערי בית - המחוקקים . רק אז יוכל להבטיח כי הממ"ט שבו הוא מנסה לשכן את 
נבחרי - הציבור יהיה מוגן לחלוטין . 
