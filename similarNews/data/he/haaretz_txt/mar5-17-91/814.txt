כי עלינו לצאת מתוך ההנחה שכישלון של זרועות המודיעין שלנו הינו אפשרי וצפוי , 
ומשום כך עלינו להותיר בידינו שולי ביטחון גיאוגרפיים שיאפשרו לנו התרעה 
מוקדמת מספקת . כדרכו של הכותב , המאמר משכנע וערוך ובנוי היטב מבחינה 
הגיונית , אולם דווקא משום כך יש להתפלא על המסקנה שהוא מסיק כי לשם קיום 
העומק האסטרטגי הדרוש , עלינו לשמור בידינו את יהודה ושומרון . כפי שח"ך 
בגין עצמו רומז , העומק האסטרטגי הנדרש להתרעה מוקדמת תלוי בראש ובראשונה 
במערך פריסת הצבאות של שני הצדדים . כך , כאשר המרחק בין שני הצבאות מצטמצם 
לכמה מאות מטרים זמן ההתרעה הוא קצר ביותר , וההפתעה אפשרית . לעומת זאת , 
כאשר המרחק ביניהם גדל לכמה מאות קילומטרים ההתרעה מובטחת . בדומה , 
המרחק שביננו לבין עיראק מבטיח אותנו מפני הפתעות מצד הצבא העיראקי ( להוציא 
טילים , שלגביהם שולי ביטחון גיאוגרפיים אינם רלוונטיים ממילא ) , והוא 
מקבל ביטוי בקו האדום שקבענו בעניין כניסת צבא עיראקי לירדן . לרוע המזל , 
חיץ אידיאלי של מאות קילומטרים אפשר להקים רק ביננו לבין המצרים או ביננו 
לבין העיראקים , אך כאשר מדובר בגבולותינו האחרים , עלינו להסתפק בחיץ 
של כמה עשרות ק"ם בלבד . למעשה , זו בדיוק הפונקציה שממלאת רצועת הביטחון 
בגבול לבנון . גם רמת - הגולן היתה יכולה להיות חיץ כזה בינינו לבין הסורים , 
אלא שהקמנו שם יישובים , ועל מנת להגן עליהם נאלצנו לפרוס את צה"ל שוב 
במרחק של כמה מאות מטרים אל מול הצבא הסורי ובכך קיצצנו בצורה ניכרת את 
זמן ההתרעה שלנו . ח"ך בגין מציע לנו לנהוג כך גם ביהודה ושומרון והתוצאה 
תהיה שצה"ל , שיידרש להגן על היישובים שיוקמו שם , לא יוכל לעולם לסגת 
מקו הירדן , ולעולם לא נוכל להשיג זמן התרעה סביל אל מול הצבא ( הירדני 
או הפלשתיני ) שיימצא ממזרח לירדן . אולם זו אינה בהכרח האפשרות היחידה : 
כנגדה קיימת גם האלטרנטיבה של הפיכת יהודה ושומרון לאזור חיץ מפורז , שיעניק 
לנו את העומק ההתרעתי שח"ך בגין כה מדבר בשבחו . זכותו של ח"ך בגין לבחור 
באלטרנטיבה הראשונה מטעמים אידיאולוגיים , שאפשר שלא להסכים להם אך צריך 
לכבד אותם , אולם אין לו כל זכות להצדיק את בחירתו בטעמים ביטחוניים אלה , 
משום שדווקא הם סותרים את בחירתו האידיאולוגית . תל - אביבקפמאביגהחלטה 
242 של מועצת הביטחון מטעימה כי אין להסכים לרכישת שטחים באמצעות מלחמה , 
וקובעת כי כינונו של שלום צודק ובן - קיימא במזרח התיכון מבוסס גם על " נסיגה 
של כוחות ישראליים משטחים שנכבשו " במלחמת ששת הימים . החלטה 833 , מאוקטובר 
3791 , קוראת לצדדים לבצע מיד את החלטה 242 " על כל חלקיה " . הליכוד עומד 
על כך שכל הסדר מדיני יושתת על הסכמי קמף - דייוויד , וזהו חלק מ"יוזמת 
השלום " ממאי 9891 . את הסתירה בין ההסכמים , המבוססים על החלטות 242 
ו - 833 , לבין התנגדותו הנחרצת ל"שלום תמורת שטחים " מנסה הליכוד לתרץ 
בכך , שכאשר החזירה ישראל % 19 מהשטח שנכבש ב - 7691 , היא קיימה את תנאי 
הנסיגה של 242 , ולכן אין עליה לסגת משטחים נוספים . טיעון זה עומד על 
כרעי תרנגולת . באחד משני הסכמי קמף - דייוויד הסכימה ישראל להחלת הריבונות 
המצרית עד לגבול הבין - לאומי שבין שתי המדינות ולנסיגת כוחותיה מסיני . 
ואילו ההסכם השני הוא " מסגרת לשלום במזרח התיכון " , שבה תנהל ישראל מו"ם 
עם כל אחת מהמדינות השכנות המוכנות לכך , " לשם ביצוען של כל ההוראות והעקרונות 
שבהחלטות 242 ו - 833 " . כל העקרונות כוללים , מן הסתם , גם את ההסתייגות 
מרכישות שטחים באמצעות מלחמה . על סיני ישראל כבר ויתרה . בהתאם להסכמי 
קמף - דייוויד , שבהם נאחז הליכוד כאילו היו קרנות המזבח , תנהל ישראל 
עם שכנותיה האחרות מו"ם לנסיגה משטחים נוספים . לשון אחר , שטחים תמורת 
שלום . ירושלימקפמאביגכאחת מ71 הקצינות שהחזיקו בדרגת סגן - אלוף לפני עשר 
שנים ( אגב , אני הכרתי אישית 81 , ואני מניחה שהיו נוספות ) , ברצוני 
להתייחס לכתבה על אודות נשים שפנו לקריירה הצבאית ( " הארץ " , 3 . 7 ) 
. דבריו של סגן ראש אכ"א , כפי שהובאו במאמר , על מספרן הגדל של הקצינות 
הבכירות בצה"ל כיום , הם חסרי משמעות כל עוד אין התייחסות לשיעורן של הקצינות 
הללו בקרב הקצונה הבכירה . לדעתי , העלייה במספרן של הקצינות הבכירות משקפת 
יותר את הפיחות שחל במעמדן של דרגות אלה , בשל הריבוי במספר נושאיהן , 
מאשר את התבססות מעמדן של הנשים בקריירה הצבאית . הראיה לכך היא העובדה שהגנרלית 
היחידה בצה"ל היא קצינת ח"ן ראשית , ואילו במערכות מטה מקצועיות נעצרות 
הנשים בדרגות אלוף - משנה או סגן - אלוף , ללא הצדקה אובייקטיבית . קצינה 
הפורשת לגמלאות מבקשת בדרך - כלל להאט את קצב העבודה שלה , כדי להקדיש לביתה 
ולעצמה יותר מכפי שהרשתה לעצמה במהלך שירותה . אך כשהיא מנסה לעבוד במשרה 
חלקית בשירות הציבורי מקומה ה"טבעי " היא מגלה עד מהרה כי בשל תקנות מס 
ההכנסה היא נאלצת לשלם מכיסה תמורת הזכות לעבוד , או לכל היותר מקבלת הכנסה 
מגוחכת . ואם נוסיף לכך את התנגדותם של ועדי העובדים ל"הצנחות " מבחוץ ואת 
הנורמות של השוק האזרחי , שאותן לא הכירה במהלך שירותה הצבאי , אין פלא 
שגמלאיות צה"ל מחליטות להיות גמלאיות ב"משרה מלאה " . חיפהקפמאביגהמבוי הסתום 
שאליו עלולה להיקלע הממשלה בסוגיית ההסדר המדיני באזורנו , יכול להחזירנו 
לימים הקשים שלפני הפלישה העיראקית לכוויית , לפחות מבחינת האהדה הבין - 
לאומית . גישה של אף שעל בין אם היא נובעת מאידיאולוגיה ובין אם מכניעה 
ללחצים פוליטיים לא תקדם את הדיונים לקראת הסכם שלום . מצד שני , גם מהליכה 
לבחירות חדשות לא תצמח לנו כל טובה . כדאי לזכור את תוצאות הבחירות האחרונות 
ואת הסיבות לנפילת ממשלת האחדות . לכן יש לאמץ את הגישה העתיקה ולתת לעם 
לומר את דברו . כדי לקבל החלטה שתהיה מקובלת על הרוב בסוגיית השטחים , 
יש לערוך משאל עם . גם בתקופה המודרנית נקטו חלק מהמדינות ביניהן שווייץ 
וצרפת בשיטה זו , אשר הוכיחה את עצמה כנכונה והצודקת ביותר בעתות משבר 
הנובע מסוגיות קיומיות לעם ולמדינה . 
