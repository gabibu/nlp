. בחינת האזורים שבהם היו הטמפרטורות גבוהות מן הרגיל תואמת במידה רבה 
את התחזיות על תהליך ההתחממות כתוצאה מאפקט החממה שכן " חלוקת החום " 
תואמת למודלים של התחממות כזו . שלוש השנים החמות ביותר של העשור הקודם התאפיינו 
בהתחממות של אזור האוקיינוס השקט מערכת מזג אוויר הידועה בשם אל ניניו , 
המתייצבת למשך חודשים מספר ומשפיעה על מזג האוויר סביב כדור הארץ לפני שהוא 
משתנה . אולם בשנת 0991 לא נצפתה תופעה זו . פרוף פיל גונס מאוניברסיטת 
מזרח - אנגליה אחת המובילות בעולם במחקר קלימטולוגי אמר כי הטמפרטורות 
הגבוהות של 0991 , ללא אל ניניו כגורם התחממות , מעידות שאנו בוחנים " תופעה 
בלתי שגרתית " . אל ניניו מתרחש בערך אחת לארבע שנים , וכמה מדענים בארה"ב 
פירסמו בחודש שעבר תחזיות שלפיהן שנת 1991 תהיה שנת אל ניניו , ועקב כך 
היא עלולה להיות השנה החמה ביותר מאז החלו מדידות הטמפרטורה המדויקות . עד 
לאחרונה שררה מבוכה בקרב מדענים כאשר מדידות הטמפרטורה בשנות ה08 הראו על 
התחממות בעיקר בחצי הכדור הדרומי , המכוסה כמעט כולו באוקיינוסים . תחזיות 
רבות שהתבססו על מודלים ממוחשבים צפו התחממות גדולה יותר של היבשות , בדומה 
להתחממותן באביב שהיא מהירה מהתחממות המים . ההתחממות שנמדדה בחצי הכדור 
הדרומי הדאיגה גם את החוקרים שחששו כי הנתונים אינם מדויקים , שכן מדידות 
אלו אינן מבוצעות בתחנות מטאורולוגיות קבועות על - ידי ספינות הנעות לאורך 
קווי הספנות . לעומת התצפיות של שנות ה08 , מראות המדידות ב0991 על התחממות 
גדולה יותר דווקא ביבשות חצי הכדור הצפוני , התחממות המתאימה למודלים ושאין 
לה קשר עם אירועי אל ניניו . דגם ההתחממות בשלוש השנים האחרונות תואם במידה 
רבה את תחזיותיהם של חוקרים שניבאו כי עיקר ההתחממות יבוא לידי ביטוי דווקא 
בחורף שיהפוך קר פחות . מדידות אלו נתמכות גם בצילומי לוויינים שהראו הצטמצמות 
של כיסויי שלג העד בהרים במהלך שלוש שנים אלו בעיקר בגוש היבשתי של אירו - 
אסיה . צילומים אלה מראים כי בשנים 88910991 היה כיסוי השלג בהרים הדל ביותר 
ב02 השנים האחרונות . עם זאת יצוין , כי תחילת 1991 עשויה לגרום שוב מבוכה 
אצל החוקרים שכן כיסוי השלג בחורף 09911991 גדול בהרבה מבחורף 98910991 . 
הפחתת כיסוי השלג יכולה להיות התוצאה של ההתחממות , אך היא גם סיבה להתחממות 
נוספת , שכן אדמה חשופה משלג קולטת יותר חום כבר באביב . המדידות ב0991 
הראו כי חודש מארס היה החודש שבו היו הטמפרטורות הגבוהות ביותר לעומת הממוצע . 
( נתון אחד שאינו מתיישב עם מיעוט השלג כסיבה להתחממות הוא מדידות הטמפרטורות 
במערב סיביר שהגיעו גם כאן לשיא בחודש מארס 0991 , למרות כיסוי שלג לבן 
של כל השטח ) . לצד מדידות הטמפרטורה על פני האדמה והים יש חשיבות למדידות 
המבוצעות בגובה רב . המודלים של התחממות האטמוספרה כתוצאה מאפקט החממה צופים 
התחממות קרוב לפני השטח והתקררות של השכבות העליונות . זאת כיוון ששכבות 
אלה לא יקלטו קרינה חוזרת מפני האדמה , שתיבלע בשכבות הנמוכות בשל השיעור 
הגבוה של גזי חממה ( דו - תחמוצת הפחמן ומתאן ) . המדידות שבוצעו בשנים 
האחרונות בסטרטוספירה הראו אמנם התקררות התואמת את המודלים , אך החוקרים 
מזהירים כי מדובר במדידות מועטות יחסית ושייתכן כי ההתקררות קשורה לדלדול 
שכבת האוזון ולא להצטברות גזי חממה . בין הקשיים בהבנת תהליך ההתחממות בולטת 
תעלומת האזורים שבהם נרשמה בעשור האחרון ירידה בטמפרטורות . בעוד שהאוקיינוסים 
הדרומיים ומרבית אירו - אסיה מתחממים , נרשם תהליך התקררות מעל גרנלנד , 
החלק הצפוני של צפון - אמריקה , ובאיים הארקטיים של בריה"ם . נתונים אלה 
סותרים את המודלים הממוחשבים המנבאים התחממות של כיפת הקוטב הצפוני , ולדברי 
פרוף גונס , " לא היתה כלל התחממות של אזור הקוטב . אף שהמודלים ניבאו 
שם את התחממות הגדולה ביותר " . כמו בכל ניסוי שבו התוצאות אינן תואמות את 
התחזית הממוחשבת , נעשים עתה שינויים במודלים של אפקט החממה המורצים במחשבים . 
אחד המחקרים החשובים מבוצע בגרמניה ותוצאותיו יתפרסמו בתוך חודשים מספר . 
כל שידוע על מודל זה הוא שהוא צופה תהליך של התקררות בכמה אזורים בכדור 
הארץ בשלבים המוקדמים של התהליך הנגרם כתוצאה מאפקט החממה , ואזורים אלה 
אמורים להתחמם רק בשלב מתקדם יותר של תהליך ההתחממות הגלובלי . 
