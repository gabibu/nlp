ארצות הברית , בשל קיצוצים בתקציב , עלולה למצוא עצמה בקרוב במצב שבו לא 
תוכל לייצר נשק גרעיני , אמר ביום שני שר האנרגיה , גיימס ווטקינס . תת 
הוועדה להקצאות של בית הנבחרים הצביעה נגד בקשת הממשל ל382 מיליון דולר לצורך 
תיקון מפעל לייצור נשק גרעיני , " רוקי פלאטס " ליד דנבר , ואישרה סכום 
של 5 . 241 מיליון דולר בלבד . " קיצוץ זה בבקשת המימון ייאלץ את משרד האנרגיה 
לצמצם באופן ניכר את פעולותיו השנה , והתוצאה תהיה פיטורי עובדים נרחבים 
במפעל והיעדר יכולת לייצר מרכיבי פלוטוניום לנשק גרעיני בשנת הכספים 2991 , 
ולפיכך לא נוכל לעמוד בדרישות הנשיא לספק למשרד ההגנה נשק גרעיני " , כתב 
ווטקינס במכתב ליו"ר תת הוועדה , טום בביל . " הדבר עלול גם למנוע מאתנו 
לעמוד בדרישות לנשק גרעיני לשנת הכספים 3991 וגם לאחר מכן " , הוא הוסיף 
וביקש מבביל לשקול מחדש את הקיצוץ בתקציב , שעלול לגרום לפיטוריהם של אלפיים 
עובדים . משרד ההגנה ביקש את התקציב כדי לערוך שיפוצים במפעל ולהוסיף לו 
מתקני בטיחות , בטענה שהפעלתו מסוכנת אחרי הזנחה של שנים . 
