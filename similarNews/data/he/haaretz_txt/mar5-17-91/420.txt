( ע ) . " ברור שהזכויות לאסיר ניתנו תוך תיאום עם דרגים בכירים ביותר 
הן במשטרה והן בשירות בתי הסוהר " , קבע שופט השלום בכפר - סבא צבי גורפינקל 
לאחר שגזר 81 חודשי מאסר , מהם ששה בפועל , על עובדת שירות בתי הסוהר נורית 
ליבמן ( 04 ) , שלמת לשעבר בבית - ספר לסוהרים " ניר " , שהורשעה בהפרת 
אמונים ובגנבת אסימונים . ליבמן הורשעה על שסייעה לאסיר דוד ארביב לקבל תנאי 
שהייה משופרים והטבות שלא היה זכאי להם . יחד עם נורית ליבמן הואשמו בעלה 
יגאל , דוד ארביב ואשתו לואיזה . לבקשת סניגורה , תרצה ליבמן את ששת החודשים 
שנפסקו לה בפועל בעבודות למען הציבור בקופת - חולים ברעננה . מאז חודש יוני 
9891 , עת נעצרה בידי המשטרה , היא מושעית מעבודתה בשירות בתי הסוהר . 
במהלך המשפט העידו קצינים בכירים בשירות , ביניהם מפקד גוש צפון סימון ששון , 
כי בהיותו אסיר בכלא אשמורת בכפר - יונה זכה ארביב להטבות כגון אסימונים 
ושיחות טלפון מעל למותר , בגדים , כלי - מיטה ומזון שלא כחוק , מכשיר 
טלוויזיה , יציאה לעבודות חוץ במסגרת חברת בזק ושהייה בתנאי מאסר נוחים . 
כתב האישום מייחס לארבעת הנאשמים קשירת קשר לביצוע עבירה , הצעת שוחד וגנבה . 
התובעת , עו"ד מלכתה הרצליך , טענה כי נורית ליבמן היא קרובת משפחה של 
מפקד הכלא לשעבר עמרם וקנין , וניצלה את מעמדה וקשריה לטובת דוד ארביב . 
השופט פטר את יגאל ליבמן ולואיזה ארביב מאחריות להעברת הטובין לדוד ארביב , 
בנמקו שההעברה התבצעה לפי הוראתו של וקנין . הרשעתה של ליבמן בגנבת אסימונים 
התבססה על הקלטות - סתר שבהן היא מפלילה את עצמה . קפידבינבהכרעת הדין קבע 
עוד השופט גורפינקל כי ניתן לראות את הסתבכותה של ליבמן כמעידה חד - פעמית 
ולא - אופיינית , על רקע הרצון לסייע לידיד משפחה . השופט הוסיף כי הנאשמת 
הפיקה את הלקח , ואין מקום להושיבה מאחורי סוגר ובריח לצורך הרתעה , ברם 
הימנעות מהטלת עונש מכל - וכל תחטיא את האינטרס הציבורי , באשר לצורך לשמור 
על ניקיון כפיהם של עובדי ציבור . 
