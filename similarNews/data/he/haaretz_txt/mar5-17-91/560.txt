במנזר סט . וינסנט אתה פוגש בשני הקצוות של הקיום האנושי . מן העבר האחד 
מה שמוגדר בפי אנשי המקצוע " מפגרים סיעודיים " . גופי אנוש חסרי קשר כל 
שהוא עם הסביבה . מביטים אל שום מקום , מבלי שתוכל לדעת אם יש איזו שהיא 
הכרה מאחורי העיניים חסרות המבע . הם אינם מדברים , ובמקרים רבים כלל אינם 
מסוגלים לקום ממיטתם , לעמוד או ללכת . הם בוכים שעה שהם רעבים , או צמאים , 
כשחם להם , או כשהחיתול שבו הם נתונים אינו יבש . הם ניזונים מבקבוק , 
או שמאכילים אותם בכפית . אחרים מבלים את ימיהם כשזונדה מחוברת לקיבתם 
באורח קבוע , לדחיסת מזון דרכה . הם בני שנה , או ארבע , או שמונה עשרה . 
תינוקות לנצח , שהוריהם והצוות המטפל קוראים להם ילדים , אפילו אם מלאו 
להם כמה וכמה עשורים . וכאן אנו מגיעים אל העבר האחר : המטפלים במפגרים 
אלה . עבודה עם מפגרים אינה מתגמלת לכאורה . מורה בכיתה רואה את התקדמות 
תלמידיו יום אחר יום , שנה אחר שנה , ואילו כאן מחתלים ומאכילים , מתרגלים 
בפיזיותרפיה סיזיפית , ומלטפים סתם , כדי לתת חמימות אנושית והכל ללא 
תגובה של ממש . יש מי שמנהלים מעונות למפגרים על בסיס כלכלי טהור . המדינה 
משתתפת באחזקתם , ההורים תורמים תשלום קבוע עד גיל 81 ואחר כך עוברים לכאן 
כספי קצבת הנכות של הביטוח הלאומי . בסך הכל , מסתבר , אפשר לעשות כאן 
עסק המקיים את עצמו . ויש מי שמנהלים את המעונות האלה מתוך אלטרואיזם לשמו . 
כמו , למשל , הנזירות בסט . וינסנט בירושלים , או במעון הלב הקדוש בחיפה . 
וכאשר המניע לפעולה אינו רווח כספי לשמו , הסבירות למוטיווציה גבוהה יותר , 
אצל ההנהלה והמטפלות , עולה וגוברת . קפמאבינאלעד ( שם בדוי ) הוא כיום 
כבן ארבע . כששוחרר מבית החולים לאחר הלידה , בן ראשון להוריו , החריד 
לילות וימים בבכי ובצרחות . הוא עלה במשקל על פי הצפוי אלא שלבד מכך לא 
היתה כל התפתחות : לא הרמת ראש , לא היפוך במיטה . בגיל ארבעה חודשים 
ידעו הוריו כי הוא מפגר . עתה החל מקבל טיפולים פיזיותרפיים , בניסיון 
לקדמו בכל זאת אך דבר לא התפתח . הראייה והשמיעה שלו נחשבות תקינות על 
פי בדיקות , אך הוא אינו מעבד את המידע שהוא קולט מהסביבה ואינו עושה עמו 
דבר . האבחנה המקצועית מגדירה אותו כמיקרוצפאלי , " בעל מוח קטן " . אמו 
של אלעד מתארת את השנה הראשונה לחיי הילד כגיהנום לו ולהוריו . " הילד 
לא מזהה אותנו . הוא כמו תינוק קטן ויישאר כזה לנצח . עיניתי אותו בפיזיותרפיה , 
אבל שום דבר לא התפתח " . אביו של אלעד עמד אז בשלב מתקדם של לימודי הרפואה 
שלו . " בגיל חצי שנה אמרו לנו לדאוג לעצמנו . הבהירו שהוא יהיה סיעודי 
כל חייו " , מספרת האם . עד היום , כל ארוחה שלו היא פרויקט קשה . יושבים 
חצי שעה ויותר , ומכניסים לפיו כפית אחר כפית , כולל שתייה , ובסבלנות . 
זו הדרך ההומאנית היחידה , כדי שלא יהיה צורך לדחוס לו מזון דרך זונדה . 
לאחר שנה , כשהבינו בני הזוג כי אין כל התקדמות במצב הילד , החלו מחפשים 
פתרון . הם עברו ממוסד למוסד , מתאמים ומבקשים אישורים מיוחדים לביקורים , 
האסורים בדרך כלל על מי שילדו אינו שוהה במקום . תחילה הוכנס אלעד למעון 
יום של עיריית חיפה . בתום כל יום כזה היה מגיע הביתה עצבני , מורעב וצמא . 
אמו אומרת כי הצוות במקום התאמץ לטפל בו , אולם זו מומחיות שהם לא עמדו 
בה . כאשר יצאו ההורים למלאכת איתור המעון , פנו אל מרכז אקי"ם , בניסיון 
ללמוד מהן אמות המידה שלפיהן יש לבחון את המוסד . אחר כך עברו במעון הלב 
הקדוש בחיפה , בסט . וינסנט בירושלים ובמוסדות רבים פרטיים . האם , שהרתה 
שוב , אומרת כי אילו לא התקבל בנה למנזר היתה ממשיכה להחזיקו בבית , למרות 
ההריון . " המוסדות שראיתי הם מקומות פרטיים , שאמורים לתת רווח . יש 
עומס עלקפמאלידהמטפלות , וגם אם הן מעולות ביותר לא נראה שאפשר לעמוד בזה . 
המנהלת צורחת עליהם , והילדים בוכים במיטה " . קפמאבינחצי שנה נוספת חלפה 
עד שנכנס אביעד למעון הלב הקדוש . בדרך עברו את מנגנון ההשמה של משרד העבודה 
והרווחה , שהוא הסמכות היחידה המוסמכת להחליט לאן יופנה כל חוסה ולאשר את 
ההשתתפות הממשלתית באחזקתו . עכשיו , אומרים ההורים , הם יכולים לישון 
בשקט . יודעים שלא שוכחים את הילד . ארבע נזירות בסך הכל מפעילות את מעון 
הלב הקדוש : מנהלת ושתי אחראיות , כל אחת על קבוצה של שלושים ילדים . 
לצדן של אלה מסייעים מטפלות נוצריות תושבות חיפה ומתנדבים המגיעים מחו"ל . 
לעומת מוסדות פרטיים רבים , שם מבלים הילדים את כל זמנם בביתנים , יוצאים 
כאן מדי בוקר לשעתיים של פיזיותרפיה , הנעשית על ידי מטפלת אחרת . כל ילד 
זוכה לחצי שעה אישית מדי שבוע עם מורה לחינוך מיוחד , המתאמצת לקדמו ככל 
האפשר , וגם זה טיפול שאינו שכיח בכל מוסד . אם יש מישהו שיוכל להתפתח , 
הוא יטופח . גם ילדים שלא יקומו לעולם ממיטתם נתונים בהליכון , כדי ששרירי 
רגליהם לא יתנוונו . הבגדים , מגוהצים ומקופלים , מונחים בארונות מיוחדים 
לכל ילד , ואינם מועברים ללא אישור ההורים . יש כאן לא מעט ילדים נטושים , 
אבל כל יום הולדת נחוג והנזירות מקפידות להגיש עוגה ולצלם את החגיגה . 
במהלך המלחמה ישנו מטפלות על מזרנים שהונחו בחדרי המפגרים . להורים רבים 
לילדים מפגרים , ובעיקר לכאלה הסובלים מפיגור קשה , עצם הסידור במוסד הוא 
היעד . כאשר 008 ילדים ממתינים למקום מתאים , והמוסדות הקיימים מלאים ודחוסים , 
נוטים הורים להסכים לכל סידור , ובלבד שלא יצטרכו להמשיך ולשאת בנטל . 
אמו של אלעד אומרת כי לא היתה מוכנה להסכים לנוסח של " קודם מוסד ואחר 
כך נעביר אותו למקום טוב יותר " . בנה אינו מבין את שקורה סביבו . " הוא 
מבין שהוא מקבל את האוכל בזמן , אם נקי ונעים לו . הילד לא מבין , אבל 
הוא מרגיש . האמנתי שאם לא ירגיש הוא לא ייאבק " . בניגוד לחששו של סגן 
שר העבודה , מנחם פרוש , אופיו הנוצרי של המקום אינו ניכר , ואין בו גם 
צלב אחד על הקירות . בשנתיים וחצי של שהות בנה בלב הקדוש ואמו של אלעד 
מקפידה לבקר אותו באורח סדיר לא דיבר עמה איש על הנושא , ובוודאי שלא ניסו 
לשכנעה או לזכותה בשטיפת מוח מיסיונרית . במשפחתה , היא אומרת , ביקשו 
לדעת שאין מקום יהודי טוב יותר . היא שיכנעה אותם . קפמאבינמה שהשתנה אצל 
בני הזוג בעקבות שהותו של בנם במוסד היא תפיסתם את עניין הנזירת . " הבנו 
שמה שאנחנו יודעים על נזירת רחוק מהאמת . אולי קטונו מלהבין את העניין . 
זה יותר מורכב ומלא מכפי שאנו מבינים . מתברר שיש להן מטרה שונה משלנו 
בחיים שלהן , וזה ממלא אותן " . בעבר , אומרת האם , היא שמה לב יותר לצד 
ההתנזרות , לביטול העצמי , לחוסר חיי האישות . עכשיו , היא אומרת , 
" גילתה להפתעתה כי אלה נשים שאינן נראות רע . לא כאלה שאינן מסוגלות למצוא 
לעצמן גבר " . בסך הכל , היא אומרת , גרמה לה החלטת הרב פרוש שלא להפנות 
עוד ילדים יהודים למוסדות נוצרים אכזבה מדתה שלה . פעם הסביר לה רב שעמו 
שוחחה , כי מפגר נתפס ביהדות כצדיק גמור , כמי שאין חובת מצוות חלה עליו . 
אלא שלצדיק הזה שלה אין פתרון אלא במסגרת הנוצרית שבה הוא נתון . " אולי 
הם מצפים שהילדים יישארו בחיק המשפחות , אבל אני לא מוכנה לזה " . רבים במשרד 
העבודה תמהו לנוכח הירייה האחרונה של הרב פרוש . בחודשים מאז הופקד תיק 
העבודה והרווחה בידיו , הקפיד סגן השר שלא להתערב בעבודת המנגנון המקצועי 
העוסק בתחומי הרווחה . האוטונומיה שלה זוכה המנגנון הזה , שריד לתקופה 
שבה נכלל במסגרת עצמאית של משרד הסעד , כמעט שלא הופרה . אלא שלפני שבועות 
אחדים החליט סגן השר ככל הנראה להתחיל לדרוש את ליטרת הבשר הפוליטית שלו . 
תחילה הפגין שרירים בתחום העבודה בשבת , כשהוא רומז לבוחריו כי אין כמוהו 
שומר אמוני ישראל . עכשיו הוא יוצא למלחמת חורמה נגד המיסיון . והעובדה 
שמוסדות למפגרים אינם בדיוק מיסיון אינה משנה . פרוש טוען , כי ההוראה 
שלא להפנות ילדים נוספים לסט . וינסנט וללב הקדוש לא תפגע במעמדם של מי 
שכבר חוסים שם . בכך הוא מאשר למעשה את טענת ההורים כמו גם את עמדתם של 
מומחים במשרד המדברים , שלא לייחוס , על כך שרמת ניהולם של המוסדות עומדת 
מעל ומעבר לדרישות , וכי אין כל נימוק מקצועי להחלטתו . אלא שהפסקת הפניית 
מפגרים למוסדות האלה תשבש , במוקדם או במאוחר , גם את הטיפול במי שכבר 
מאושפזים בהם . יש לזכור , כי מוסד מעין זה מתוכנן לפעול בנתוני תפוסה 
מסוימים . כאשר ירד מספר החוסים , כפי שקורה בדרך הטבע , אי אפשר יהיה 
להמשיך ולקיים את מנגנון הטיפול , הבנוי גם על שכירים שמשכורתם באה , 
בין השאר , מהקצבה ממשלתית . הפגיעה , גם בחוסים הנוכחיים , היא איפוא 
בלתי נמנעת , אלא שאלעד אינו יכול לזעוק . 
