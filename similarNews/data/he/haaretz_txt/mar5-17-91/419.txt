הכת הצבאית השלטת בראנגון ממשיכה במאמציה לשמור על המדינה סגורה ומסוגרת . 
היא יצאה למלחמת חורמה בקבוצת חברי פרלמנט , שקראו עליה תיגר כשהקימו ב81 
בדצמבר 09 ממשלה זמנית בגונגל הנמצא בשליטת ארגון הגרילה של הקארן . בעקבות 
זאת הוציא המשטר אל מחוץ לחוק ארבע מפלגות אופוזיציה . והמשטר גם מחריף 
את התקפותיו על " הליגה הלאומית למען הדמוקרטיה " , שזכתה בניצחון סוחף 
בבחירות מאי 0991 . בו בזמן איים להעמיד למשפט את מנהיגת הליגה , אונג 
סן סו קי , הנמצאת במעצר - בית מאז יולי 9891 . " אנשי הצבא השולטים במדינה 
מאז ההפיכה של הגנרל נה וין ב2691 יכולים להיצמד לשלטון כאוות נפשם , 
אבל הם לא יוכלו להישאר בודדים . העולם השתנה , הכל משתנה , וגם בורמה 
תשתנה " . אומר , סיין וין , מתמטיקאי בן 74 . על אף גל דיכוי חדש והתעקשות 
החונטה לא להסיק מסקנות מניצחונה המוחץ של האופוזיציה , סיין וין מדבר 
בביטחון על העתיד . כמעט בניגוד לרצונו מצא את עצמו בראש " ממשלת קואליציה 
לאומית " שהוקמה באמצע דצמבר במאנרפלאו , המטה הראשי של גרילת הקארן , 
סמוך לגבול תאילנד . הקארן , מיעוט לאומי , נלחמים זה עשרות שנים נגד 
המשטרים השונים בראנגון . " לא היתה לנו שום דרך אחרת " , הסביר סיין וין 
כאשר קיבל אותנו עם שר המשפטים שלו במחנה מבוצר בגונגל , הרחוק 002 ק"ם 
מצפון מזרח לראנגון . " בעוד שזכינו ב293 מ584 המושבים בפרלמנט , הכת 
הצבאית אינה מוכנה לכבד את ההכרעה בקלפי ולהעביר את השלטון לנציגיו הנבחרים 
של העם . מאז הוחרף הדיכוי בהתמדה . אלפי אנשים יושבים בכלא , מאות מיליטנטים , 
כ05 מצירי הפרלמנט הנבחרים ורוב חברי הוועד המרכזי של הליגה נעצרו . הליגה 
משותקת למעשה . כיוון שלא נותרה לנו שום דרך לפעול ולהשמיע את קולנו , 
האופציה היחידה שנשארה היתה ללכת לגבול ולהקים את ממשלתנו באזורים המשוחררים " . 
הקמתה של ממשלה זמנית נשקלה באוקטובר , במנדליי , בעת ועידה של כ052 חברי 
פרלמנט נבחרים תחת חסותם של נזירים בודהיסטים . שבעה מהם קיבלו יד חופשית 
לנקוט את האמצעים הנחוצים ברגע הנכון . התקפתו האכזרית של הצבא על המנזרים 
שנתנו מחסה למשתתפים הניעה את שבעת חברי הפרלמנט לרדת למחתרת וליצור מגע 
עם מיעוטים לאומיים הנלחמים נגד השלטון המרכזי מאז העצמאות ב8491 . כדי 
לגבש את בריתה עם כ02 קבוצות לאומיות ודתיות , כמו גם קבוצות סטודנטים , 
הקימה הממשלה הזמנית את " החזית הדמוקרטית של בורמה " . אבל רק חברי פרלמנט 
נבחרים נמנים בין תשעת חברי הממשלה . לא מקרה הוא שסיין וין נבחר לראש ממשלה . 
הוא בן דודה של אונג סן סו קי , מנהיגת האופוזיציה , שלא מכבר הוארך מעצר - 
הבית שלה בששה חודשים נוספים , והוא גם בנו של או בה וין , אחיו הבכור 
של גיבור העצמאות אונג סן . שני האחים נרצחו ב7491 . " אנחנו לא מורדים " , 
אמר סיין וין , " אנחנו הממשלה שנבחרה כחוק . קיבלנו את מנדט העם ואת 
מנדט הליגה , ואילו למשטר הצבאי אין שום מנדט . המטרה העיקרית שלנו היא 
אפוא להפיל את הכת הצבאית שהעלתה את עצמה לשלטון באורח בלתי חוקי . בעקבות 
זאת נזמן ועידה לאומית של נציגי העם הנבחרים ושל נציגי המיעוטים הלאומיים , 
כדי להתחיל בחיבור חוקה חדשה ולכונן ממשלה דמוקרטית " . סיין וין אינו מסתיר 
את גודל הקשיים העומדים בפניו , אבל הוא אומר שהבורמזים קיבלו בברכה את 
היוזמה , חרף הפחד שהמשטר זורע . נוצרו מגעים עם בנגקוק לפני ההפיכה האחרונה 
שם , אונג סן סו קי קיבלה לא מכבר את פרס סחרוב מטעם הפרלמנט האירופי , 
ואוסטרליה השעתה את סיועה למדינה במחאה על מעצרה הממושך . בתחילת פברואר 
סווג המשטר בבורמה כאחד האכזריים בעולם , בדו"ח השנתי של מחלקת המדינה על 
פגיעות בזכויות האדם . עם זאת , ראש הממשלה הגולה מודה כי הניצחון " לא 
יהיה קל או מהיר " . הכת הצבאית הידקה מחדש את יחסיה עם סין , וזו מספקת 
לה נשק , כמו גם עם סינגפור , והיא יכולה להישען דרך קבע על תמיכת הצבא 
התאילנדי . בסיס התמיכה העיקרי של המשטר הוא הצבא , שמצבת כוח האדם שלו 
מגיעה כעת ל000 , 022 איש . " כדי לשמור על שלטונה " , אמר סיין וין , 
" בחרה הכת הצבאית לזרוע אימה בקרב האוכלוסייה . השנתיים הבאות יהיו מכריעות 
ויביאו לשינויים . המצב הכלכלי הולך ומידרדר , והוא רק מחדד את מורת הרוח 
העממית . ההתקפות הארסיות על ממשלתנו שופכות אור , לדעתי , על הבלבול 
והמבוכה בקרב הכת הצבאית " . 
