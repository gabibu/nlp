קובלנה פלילית נגד המפעל " איתנית " ( לשעבר " ישאסבסט " ) שבנהריה , 
הוגשה בשבוע שעבר לבית - משפט השלום בתל - אביב בגין תקיפה הגורמת לחבלה 
ממשית עבירה שעונשה מאסר של עד שלוש שנים . את הקובלנה הגיש משרד עו"ד 
אמנון זכרוני בשמה של בתו הבכירה של המנוח חיים ברקוביץ , שעבד ב"איתנית " 
במשך שלושים שנה ונפטר בימים אלה לאחר מחלת ריאות ממושכת . התביעה היא גם 
נגד מנהלי המפעל ובעליו , שבהם אישי ציבור ידועים . טרם הוגש כתב הגנה . 
בקובלנה נטען , בין השאר , כי המנוח שעבד ב"ישאסבסט " ואחר - כך ב"איתנית " 
עד 3891 , היה חשוף במהלך עבודתו במפעל לחומר האסבסט . " בנובמבר 8891 , 
כחמש שנים מאז סיים את עבודתו באיתנית , התגלתה אצלו מחלה ממארת של הריאה , 
שנבעה מחשיפתו הממושכת לאסבסט בשירות הנאשמת . כתוצאה מהמחלה חדל להיות 
כשיר לכל עבודה עד לפטירתו בחודש שעבר בגיל חמישים ושמונה . במשך השנים 
נבדק המנוח אצל רופאים שונים ועל ידי המוסד לביטוח לאומי , ונקבעה לו נכול 
של 001 אחוז לצמיתות . הוא אושפז ונותח . . . ממצאי הבדיקות העלו כי נמצא 
אסבסט בריאותיו . רופא מומחה קבע כי מחלתו באה כתוצאה מחשיפה ארוכת השנים 
לאסבסט . בשנתיים האחרונות אושפז רוב הזמן בבתי - חולים לקבלת טיפולים רפואיים 
שונים תוך שעבר בתקופה זו סבל נורא . . . נגרמו לו מכאוב , מחלה וליקוי 
גופני קבועים , אשר מהווים חבלה , כהגדרתה בסעיף 2 לחוק העונשין " . בסיום 
הקובלנה טוענת התובעת כי , " במעשיהם או במחדליהם של הנאשמים יש לראות 
הפעלת כוח במידה שהיה בה כדי לגרום נזק למנוח . . . הפעלת הכוח נעשתה באמצעות 
ייצורו ועיבודו של חומר האסבסט , תהליך אשר הנאשמים היו אחראים לו . . 
. כל יסודות העבירה היו ידועים לנאשמים ובפרט ידועים היו להם נזקי חומר 
האסבסט והדרכים שיש לנקוט כדי למנוע או להקטין נזקים אלה " . 
