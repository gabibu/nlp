טיל סובייטי ארוך - טווח חמוש בראש נפץ גרעיני נורה פעם בשגגה במהלך פעולת 
תחזוקה שגרתית , לדברי ד"ר ברוס בלייר ממכון ברוקינגס . הטיל נחת סמוך 
לנקודת השיגור , אולי משום שלא צויד בהוראות ניווט . במקרה זה , לא ידוע 
איזה סוג של מנגנון מנע את ניפוצו של ראש הנפץ בשגגה . אולם הסיבה לכך שעשרות 
ראשי נפץ במחסני הנשק הגרעיני של העולם לא התפוצצו עקב תקלות מסוגים שונים , 
היא השקידה בת עשרות שנים על בטיחות גרעינית . מטרת הבטיחות היא למנוע 
ניפוץ בכלי - נשק במקרה שיאבדו , יוטלו בשגגה או ייחשפו לאש . הבעיה העיקרית 
היא שכל כלי הנשק הגרעיניים מכילים חומרי נפץ מרסקים ( חנ"ם ) , הרגישים 
מטבעם לזעזוע ולחום . בפיצוץ מתוכנן , מתקף ( אימפולס ) חשמלי מצית את 
חומר הנפץ וההדף דוחס את הליבה הגרעינית , ומפעיל תגובת שרשרת . אלא שלהלכה , 
אפשר לנפץ את החנ"ם גם באמצעות חשמל סטטי או מכה חזקה . למרות זאת , הישגי 
הבטיחות מרשימים . אמצעי זהירות כגון חומר נפץ " אדיש " פותחו כדי להפחית 
את הסיכונים . אמצעי בסיסי יותר היה תכנון כלי נשק שמערכות החימוש שלהם 
משתקות אם ראש הנפץ חש בזעזוע . מומחים אומרים שמעולם לא פגע במצבורי הנשק 
הגרעיני בעולם ניפוץ בשגגה , למרות התקלות הרבות שאירעו . ב0691 , למשל , 
התלקח טיל " בומרק " בעל ראש גרעיני בניו - גרזי . החנ"ם בראש הנפץ לא 
התפוצץ , אך הטיל המטיר פלוטוניום סביב המשגר ושיחרר לאוויר עשן רעיל . 
ב1691 אזל הדלק במפציץ בי25 , שהחמיץ את מטוס התדלוק , מעל קליפורניה . 
אנשי הצוות צנחו והמטוס התרסק . שני כלי נשק גרעיניים השתחררו , אבל מנגנוני 
הבטיחות מנעו ניפוץ . ב6691 התנגש מפציץ בי25 במטוס תדלוק והטיל ארבע פצצות 
ליד פלומארס שבספרד . החנ"ם בשניים מראשי הנפץ התפוצץ מעוצמת ההתנגשות ושיחרר 
חומר רדיו - אקטיווי , אך לא נגרם ניפוץ גרעיני . שתי הפצצות האחרות נשארו 
שלמות . ב8691 טבעה הצוללת האמריקאית " סקורפיון " ושקעה לעומק של יותר 
מ000 , 3 מטר , במרחק 046 קילומטר מדרום - מערב לאיי האזורים . היא נשאה 
שני טורפדו גרעיניים . באותה שנה התרסק מפציץ בי25 בגרינלנד . ארבע פצצות 
נהרסו בדלקה , ונוצר זיהום רדיו - אקטיווי מסוים של הקרח . ב0891 נפל מפתח 
ברגים לתוך תרמיל של טיל " טיטאן " בליסטי בארקנסאס וביקע את מעטפת הטיל . 
אדי דלק התפוצצו והעיפו ראש נפץ גרעיני במשקל תשע מגה - טון למרחק של כ002 
מטר . בראש הנפץ לא התחוללה כל ריאקציה . מומחים אומרים שלמרות הישגיהם 
הטובים של מאגרי הנשק העולמיים בתחום הבטיחות הגרעינית , אפשר לשפרם . 
בדצמבר אשתקד אמר צוות של שלושה פיסיקאים לוועדת השירותים המזוינים של הקונגרס 
כי דרושים מנגנוני בטיחות חדשים לכלי הנשק הגרעיניים של ארה"ב , ההולכים 
ומתיישנים . " המערכת הקיימת אינה מסוכנת , אבל אנחנו יכולים לעשותה לבטוחה 
יותר " , אמר סידני דרל , ראש הצוות . הפיסיקאים אמרו שמאז ראשית העידן 
הגרעיני הועדפה המודרניזציה של מאגר הנשק על - פני בטיחותו . 
