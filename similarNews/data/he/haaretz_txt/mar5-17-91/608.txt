. 02 ) זה יהפוך למציאות . מכבי תל אביב יארח את אריס סלוניקי למאבק של 
אין - ברירה כאן ביד אליהו לעיני עשרת אלפים צופים רועשים ומעודדים . אין 
ספק שעדיף לשחק משחק קובע כזה לעליה לפיינל - פור , כאן באולם הביתי מאשר 
בבריסל . הניצחון על ברצלונה בשבוע שעבר הביא למכבי אמונה בעצמו וביכולתו 
להפוך את אולמו הביתי שוב למיבצר , כדי להשיג את הניצחונות החשובים , שיעניקו 
לו את כרטיס העליה לפאריס . הרצון העז לגמול לאריס על הנסיון להתחמק ממשחק 
בתל אביב , יבוא אף הוא לידי ביטוי הערב . כדורסלני האלוף דרוכים ומוכנים 
למאמץ והם יודעים היטב שאריס סלוניקי לא תתן להם ללקק דבש במשחק על " 4 
נקודות " . אריס שנחתה אתמול ב - 03 . 02 בנתב"ג כבר החלה במלחמת עצבים נגד 
מכבי . בתחילה אמורים היו שחקניה להגיע להיכל הספורט לאימון יחיד , אך 
הם ביקשו מהמלווה שלהם , ללא כל סיבה נראית , להגיע לבית המלון , להשאיר 
את המזוודות ואחר כך לצאת להיכל . עובדה זו גרמה לכך שהאימון החל בשעה 00 . 
22 , כשהעיתונאים והצלמים מצפים ליוונים שעה ארוכה . כן ביקשו היוונים 
לצאת להיכל הערב רק ב - 00 . 91 , שעה שעלולה לסבך אותם בפקקים . על המישטח 
עלו אמש להתאמן ניקי גאליס , פאניוטיס יאנאקיס וחבריהם . שני האסים היוונים 
הם גם השניים שמטרידים את מנוחתו של המאמן צבי שרף , כשאליהם מתוסף האמריקאי 
ברד סלרס , שעליו אמר המאמן היוגוסלווי של אריס : " זו ההזדמנות האחרונה 
שלו " . לא ברור אם התכוון שהפסד כאן ידיחו מהקבוצה . אותו סלרס קלע 52 
נקודות בניצחון אריס על מכבי בסלוניקי 3918 . שרף רוצה ומקווה להצר את צעדיו 
של גאליס קודם כל ואחר כך את יאנאקיס וסלרס . מי ישמור על גאליס ? לא ברור 
אם שחקן גבוה ממנו , כפי ששרף אוהב להפקיד עליו מפעם לפעם ( בארלו , הנפלד ) 
. לבטח ישמרו עליו מספר שחקנים . אם נצא מתוך הנחה שגאליס יקלע את מנת 
הנקודות שלו , תהיה הבעיה של מכבי למנוע מסלרס הגבוה ( 21 . 2 ) את הגישה 
לריבאונד התקפה ולסלים קלים מתחת לסל , כפי שעשה בסלוניקי . במצב זה יהמרו 
יאנאקיס וגאליס על קליעות מבחוץ , ושמירה הדוקה עליהם עשויה למנוע מהם אחוזי 
הצלחה גבוהים ואפשרות למכבי לצאת למתפרצות . שני המאמנים , שרף ולאזיץ , 
יודעים היטב שזהו משחק מפתח . זו גם הסיבה שלמרות החשיבות לניצחון על אריס 
בהפרש של יותר ם - 21 הפרש , על כל צרה שלא תבוא , ישאף שרף קודם לנצח . 
לכן גם לא ידרוש מחניכיו מהירות רבה מדי על חשבון זהירות ואחריות בהתקפה . 
ללאזיץ אין הרבה ברירות . פיליפו ורומנידיס פצועים ולא הגיעו . ליפירידיס 
יצטרף לשני הזרים סלרס והיוגוסלווי סובין , ושני שחקני החוץ גאליס ויאנאקיס 
בחמישייה הפותחת . מכבי יפתח ככל הנראה עם גודס , גמצי , רויאל , הנפלד 
ומרסר . אמש , לאחר האימון המסכם של מכבי , חגגו השחקנים את יום הולדתו 
ה - 02 של גיא גודס . אביו יצחק הביא עוגת יום הולדת וכיבודים אחרים והקפטן 
גמצי חילק פרוסת עוגה לכל מי שרק היה במקום . החגיגה הקטנה , כך מקווים 
השחקנים , תהיה הרבה יותר גדולה אם ינצחו את אריס במשחק הכל כך קובע . 
ראשי מכבי התבשרו אתמול כי ההיכל אמור להיות מלא מפה לפה וזו גם סיבה למסיבה . 
ישפטו גראר מאנגליה ומאילוויו מצרפת . שידורים ישירים ברדיו ובטלוויזיה . 
