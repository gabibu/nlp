פרוף בן עמי שילוני , מומחה ליפאן וראש מכון טרומן באוניברסיטה העברית בירושלים , 
הופתע כשקרא בראשונה את הספר " יחידה 137 " , שתיעד את ניסויי הלוחמה הביולוגית 
שביצעו היפאנים . " מזעזע לגלות את היקף הניסויים שהיפאנים ערכו בבני אדם 
חיים " , הוא אומר , " זה מוסיף נדבך לאי - המוסריות של הצבא היפאני במלחמת 
העולם השנייה " . זה עורר רעש רב . אך מעבר להתרגשות התקשורתית לא היה שום 
זעזוע פוליטי . לא הוקמה ועדת חקירה , ואיש לא התפטר . למרות פשעי המלחמה 
שביצעו היפאנים , הם היו רגישים לצד המוסרי ולא רצו להצטייר כמי שהפעילו 
בראשונה נשק ביולוגי במאסות . הם היו אכזרים יותר כלפי אוכלוסייה אסיאתית , 
בעיקר הסינים , מאשר כלפי בני המערב ; ממילא גם לא היה להם מגע ישיר עם 
האוכלוסייה האמריקאית . נגד הסינים הופעל נשק ביולוגי בכל מיני צורות של 
הפצת מחלות , אך ללא התוצאות המקוות , כי קשה היה לכוון את הנשק . ייתכן 
שרצו להשתמש בו בסוף המלחמה נגד הרוסים , שכלפיהם היו להם פחות עכבות . 
הפרויקט לא הגיע לממדים של נשק סופי בר מימוש , ובכל מקרה , יחסי הכוחות 
היו כל כך לרעת היפאנים , שלא היה להם כל סיכוי ממש כמו לסדאם חוסיין במלחמת 
המפרץ . 
