מורה ירושלמי הקליט בתקופת החירום את כל קטעי החדשות והפרשנות שהגיש בטלוויזיה 
אהוד יערי , והוא מלמד באמצעותם את תלמידיו על מלחמת המפרץ . " יערי מדבר 
בצורה בהירה " , הסביר המורה , " הוא נזהר מספקולציות ויודע עובדות כמו 
מורה טוב " . לטענתו , אין הוא המורה היחיד המנצל את דיווחי הטלוויזיה על 
מלחמת המפרץ לצורך הוראה בכיתה . סיפורו של המורה מעיד על ניתוקה של תוכנית 
הלימודים בבתי הספר מהחיים ועל קיפאונה . רוב מסיימי התיכון בישראל מגלים 
בורות בענייני הסכסוך הישראלי - ערבי . הוא הדין באשר לידע שלהם על המיעוט 
הערבי בישראל ועל מהות הדמוקרטיה . רק כשליש מבוגרי י"ב נבחנים בחינת בגרות 
באזרחות בשתי רמות , שתיהן מזעריות ( מיחידת לימוד אחת ומטה ) . אלה 
הם תלמידי הנתיב העיוני ותלמידי הנתיב המקצועי לבגרות ( רבים מתלמידי המסלולים 
המקצועיים אינם לומדים לבגרות ) . מתוכם רק 000 , 6000 , 7 תלמידים נבחנו 
בתש"ן על הסכסוך הישראלי - ערבי במסגרת פרק בחירה בבחינת הבגרות באזרחות . 
אלה שנבחנו בתולדות הסכסוך לא למדו את פרק הבחירה על המיעוט הערבי בישראל , 
ואלה שנבחנו על המיעוט לא למדו את הסכסוך . האחראים למנת ההשכלה של בוגר 
מערכת החינוך קבעו שהוא צריך לדעת תנ"ך , עברית , אנגלית , מתימטיקה ועוד 
קצת בכמה מקצועות , אבל לא - כלום , או כמעט לא - כלום , בתחום קרדינאלי 
כמו הסכסוך . המפקח על האזרחות במשרד החינוך , ד"ר דן גלעדי , מגדיר את 
חלקם המזערי של הסכסוך והמיעוט הערבי בתוכנית הלימודים " חסר רציני במערכת " . 
לדבריו , כל עוד נלמדת אזרחות כמקצוע לבגרות במשך שנה אחת בלבד ( שלוש 
שעות שבועיות ) , ימשיכו בוגרי התיכון להיות בורים בתחומים שהם מהות חיינו . 
" אמרתי את דעתי בכתב ובעל פה לכל שרי החינוך , לרבות לשר הנוכחי " , 
אומר גלעדי . " צריך לתת לאזרחות שתי יחידות לימוד לבגרות ולכלול בה , 
כפרקי חובה , את הסכסוך ואת המיעוט הערבי " . נתון מעניין : מתוך כשליש 
התלמידים במערכת , שניגשו בתש"ן לבחינת הבגרות באזרחות , נכשלו בבחינה 
הראשונה כ81 אחוז . קפמאלידבתקופת החירום הרבו בכירי המשרד לדבר על שיטות 
למידה גמישות נוסח האוניברסיטה הפתוחה , ועל הצורך לפתוח את בית הספר לחיים . 
האופן שבו נלמד העניין שבגללו הושבתו מערכת החינוך והמשק כולו , ושבגינו 
ישבו תושבי ישראל במקלטים , מלמד על הפער בין השאיפה לחדשנות ובין התאבנות 
בית הספר . הגיליון החדש של ידיעון המורים לאזרחות מספק נתונים מאלפים . 
שיעור התלמידים הבוחרים להיבחן בסכסוך פוחת והולך . בעוד שבתשמ"ד למדו 
אותו לבגרות 34 אחוז מהתלמידים , ירד שיעור הלומדים אותו בתש"ן ל12 אחוז 
( שיעורים אלה הם מתוך כשליש התלמידים הניגשים לבחינות הבגרות ) . נתונים 
נוספים מלמדים , שהציון שמשיגים הנבחנים באזרחות על שאלות הקשורות בסכסוך 
הוא הנמוך ביותר זה שנים אחדות , בהשוואה לציונים שהם משיגים על שאלות אחרות 
בבחינה . בתש"ן היה הציון הממוצע של המשיבים על שאלות בנוגע לסכסוך 95 . 
בתשמ"ז הוא היה 56 , בתשמ"ח 26 ובתשמ"ט 85 ( נמוך יותר מתש"ן ) . קפמאבינלפני 
שנים אחדות הוקמה ועדה מקצועית עליונה שדנה בשיפור החומר באזרחות . בראשה 
עומד פרוף עמנואל גוטמן , מרצה למדע המדינה , ומרכזת אותה עדה מושקוביץ , 
שהיא גם רכזת צוות האזרחות לבתי הספר הכלליים באגף לתוכניות לימודים במשרד 
החינוך . הוועדה פנתה לא אחת לשרי החינוך בתביעה להגדיל את מסגרת ההוראה 
של האזרחות לרמה של שתי יחידות לימוד לבגרות . מושקוביץ עומדת על הקושי 
ללמד את הסכסוך באמצעות ספרי הלימוד הקיימים שהתיישנו . היא מתארת את שלבי 
התהוותו של מקצוע האזרחות כמקצוע נפרד בבחינות הבגרות מ0891 ( עד אז נלמד 
המקצוע כחלק מידע העם והמדינה ) . " ספר לימוד על הסכסוך שראה אור ( 
אחרי עדכונים ושינויים ) ב8791 הוא אלטע זאכן " , אומרת מושקוביץ על הספר 
" הסכסוך הישראלי - ערבי " , שהיא היתה שותפת לכתיבתו . כבר ב1791 היה במערכת 
קומץ מורים שהוכשרו ללמד את עיקרי הסכסוך . ב0891 הוחלט על בחינת הבגרות 
באזרחות כיחידת לימוד נפרדת , שכללה גם פרק על הסכסוך ( כנושא בחירה ) 
. תחילה נבחנו בו תלמידים רבים יחסית , ואחר כך ירד מספרם בהדרגה . " סקרים 
שערך משרד החינוך העלו , שהסכסוך היה אחד הנושאימהקשים לתלמידים , כי החומר 
מורכב מאוד " , אומרת מושקוביץ . " במשך השנים חלו שינויים עצומים ביחסים 
בין ישראל לשכנותיה ומורים ותלמידים הרגישו , בסוף שנות ה08 , שאין בספרי 
הלימוד מענה לבעיה . בנוסף נכללו שני נושאי בחירה נוספים בתוכנית הלימודים : 
הערבים אזרחי ישראל ודת , חברה ומדינה ( לבתי הספר הממלכתיים - דתיים ) 
, כלומר , האלטרנטיבות שעמדו בפני התלמידים גדלו " . ואכן , במקביל לירידה 
בשיעור הבוחרים בסכסוך כפרק בבחינת הבגרות , עלה שיעור הנבחנים שבחרו בפרק 
על ערביי ישראל והוא הגיע בתש"ן ל%07 מכלל נבחני הבגרות באזרחות . לדברי 
מושקוביץ היה הנושא להיט כבר מן ההתחלה : כהנא , זכויות האזרח , מיעוט . 
ב6891 הוציא משרד החינוך את ספר הלימוד " הערבים אזרחי ישראל " . מושקוביץ 
מודה , שהיום גם ספר זה הוא אנכרוניסטי . חרף זאת המורים ממשיכים ללמד 
אותו והתלמידים בוחרים להיבחן בו . היום נדרשים המורים ללמד רק שני נושאים 
לבחינה באזרחות : פרק חובה ( המשטר בישראל ) ופרק נוסף הנתון לבחירה , 
משום שהספר על הסכסוך מיושן והחומר קשה , לדבריהם . ההוכחה לצדקת טענתם 
מצטיירת , לדברי מושקוביץ , מהציון הנמוך שמשיגים התלמידים בשאלות על הסכסוך 
בבחינת הבגרות . ראוי לציין , שהפרק על הסכסוך בבחינת הבגרות בתש"ן , כמו 
בבחינות בגרות קודמות , לא כלל שום שאלה על עיראק , למרות שבחוברת ההשלמות 
לספר הלימוד על הסכסוך יש מאמר של יצחק רבין , הדן בהתעצמות הסכנה הנשקפת 
לישראל מעיראק , ככל שמלחמת עיראק - איראן מתקרבת לסיומה . המאמר נכתב 
ב8891 . קפמאבינעתה מגבשת הוועדה המקצועית לאזרחות , בראשות פרוף גוטמן , 
תוכנית לימודים חדשה באזרחות שלפיה עקרונות המשטר בישראל יילמדו במסגרת 
רחבה יותר : כ07 מתוך 09 שעות הלימוד יוקדשו לה , היא תהיה לימוד חובה 
ותכלול ארבעה פרקים עיקריים : המיעוט הערבי , ביטחון לאומי ( ובתוך זה 
פרקים על הסכסוך ) , דת ומדינה ומדיניות כלכלית . רק 02 שעות יהיו בגדר 
בחירה והתלמידים יוכלו להרחיב במסגרתן את הלימוד באחד מארבעת הנושאים שנלמדו 
בפרק החובה . הוועדה מגבשת בימים אלה הצעה שלפיה 11 מתוך 02 השעות יוקדשו 
לגורמים הקובעים את צורכי הביטחון הלאומי . בתוך זה יהיו הערכת העולם הערבי 
ויחסי מדינות ערב על גוניהן מן הנושאים העיקריים . מושקוביץ טוענת , כי 
העובדה שבוגרי התיכון אינם בקיאים בסכסוך אינה מדאיגה אותה יותר מבורותם 
בסוגיות נוספות באזרחות . " זה נורא באותה מידה שתלמידים אינם יודעים מהם 
עקרונות הדמוקרטיה , לשהם אינם יכולים להתמודד עם בעיות דת ומדינה . כל 
אחד מהנושאים האלה הם חלק מהשכלה מינימלית של אדם בחברה מודרנית . זה סקנדל 
שבמדינת ישראל לומדים נושאים פוליטיים רק שנה אחת , שלוש שעות בשבוע . 
לבי כואב " . קפמאלידיו"ר המזכירות הפדגוגית במשרד החינוך , ד"ר אליעזר מרכוס , 
קוצף על המפקח על האזרחות הנלחם באמצעות העיתונות , כהגדרתו , להרחבת 
מסגרת שעות הלימוד באזרחות . לדבריו , התלמידים נאלצים להיבחן ב02 יחידות 
לימוד לבגרות ( זה המינימום הנדרש על ידי האוניברסיטאות ) . מתוכן 6191 
יחידות מוכתבות על ידי בתי הספר . " כל תוספת של יחידת לימוד במקצוע חובה 
תשלול מהתלמיד את האפשרות לבחור תחומים ומקצועות שבהם הוא רוצה להיבחן . 
כל המפקחים - המרכזים במקצועות השונים נאבקים כל העת להגדיל את מנת הלימוד 
של מקצועם בבחינות הבגרות , אבל לתלמידים יש נקודת רוויה " . מרכוס מודאג 
פחות מאחרים ממיעוט הנבחנים לבגרות באזרחות ובתוך זה בסכסוך . " אני מאמין 
שאיכות ההוראה קובעת יותר מאשר בחינת הבגרות " , הוא אומר . " השאלה היא 
איזה משקע נשאר אצל התלמידים אחרי סיום הלימודים ולא כמות החומר . לדעתי , 
דיונים באקטואליה , מפגשים לא פורמליים בין מורים ותלמידים יהודים וערבים , 
חילונים ודתיים , סמינרים ופעילויות אחרות , הנערכים על ידי היחידה לדמוקרטיה 
ודו קיום במשרד החינוך ועל ידי אגף הנוער , עוזרים יותר מדחיסת אינפורמציה 
יבשה " . על משקלם המזערי של לימודי האזרחות במסלולים המקצועיים ללא בגרות , 
שאותם מגדיר המפקח על המקצוע כלימוד לא מכובד , מגיב מרכוס : " יש היום 
תוכנית לימודים חדשה באזרחות למסלולים אלה ואנו משתדלים להחדירה לכל הכיתות " . 
