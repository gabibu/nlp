לונדון ( אי - פי ) . מילאן חותרת לכתר אליפות שלישי ברציפות . באיירן 
מינכן שואפת נקם . ריאל מאדריד מקווה להציל את העונה ולשחזר את ימי זוהרה . 
אולם שלושת ענקי הכדורגל האירופי , שזכו יחדיו ב - 31 גביעים מאז החל הטורניר 
האירופי לאלופות ב - 6591 , ניצבים הערב בפני משוכות גבוהות ומסוכנות עם 
פתיחת משחקי רבע הגמר . האלופה מילאן תחסר את כוכבה ההולנדי המושעה מארקו 
ואן באסטן ואת הליברו הפצוע פראנקו בארזי כשתארח את מארסיי , המקווה להביא 
לצרפת בפעם הראשונה את כתר האלופות . הצרפתים ינקטו כנראה באיצטדיון סאן - 
סירו במערך הגנתי זהיר , אבל חלוצם זאן - פייר פאפן יהווה בכל מקרה סכנה 
מתמדת לשער האיטלקי . מארסיי , שכבר הבטיחה לעצמה להלכה את אליפות הליגה 
לעונה זו , הדיחה מהרכבה את כוכבה אריק קאנטונה מסיבות משמעתיות . חלוצה 
היוגוסלווי דראגן סטויקוביץ ישחק לאחר הפציעה ברגלו . באיירן מארחת הערב 
במינכן את האלופה הפורטוגלית פורטו , שניצחה את הגרמנים 21 בגמר גביע האלופות 
ב - 7891 . רק שחקן אחד שרד מאז בהרכב באיירן , המגן האנס פליגלר . באיירן 
מנסה לזכות בתואר האירופי הרביעי שלה לאלופות , אבל הראשון מאז 6791 . ריאל 
מאדריד , שזכתה ברציפות בחמשת הגביעים הראשונים והוסיפה למאזנה כתר שישי 
ב - 6691 , עוברת תקופת - שפל . היא הודחה מהגביע הספרדי ומפגרת ב - 21 
נקודות אחר מוליכת הליגה , ברצלונה . ואם כל זה לא הספיק , יהיה עליה 
לשחק היום בקור מקפיא ועל מישטח שהיה מכסה , עד לפני שבועיים , במעטה שלג 
כבד כאשר תתארח אצל ספרטק במוסקווה . הספרדים יחסרו את כוכבם המכסיקאי 
הפצוע הוגו סאנצס . משחק רבע הגמר הנוסף יהיה בבלגראד בין הכוכב האדום לאלופת 
מזרח גרמניה , דינאמו דרזדן . " אנו מעוניינים הרבה יותר להצטרף לבונדסליגה , 
מאשר להצליח בגביע אירופה לאלופות " , מודה מאמן דרזדן ריינהארד האפנר . 
לאחר איחוד גרמניה הוחלט , כי שתי הקבוצות המצליחות ביותר במזרח גרמניה 
ישולבו בעונה הבאה בליגה הבכירה במערב . הטורניר האירופי למחזיקות גביע מציג 
שתי קבוצות איטלקיות , שזכו בעונה שעברה בתארים . סמפדוריה , שזכתה אשתקד 
בגביע זה , תופיע היום במשחק חוץ בפולין נגד לגיה וורשה . סמפדוריה מובילה 
בליגה בארצה ומקווה , שהקשר הבראזילי טונינו סרז יהיה בכושר מלא לאחר הפגיעה 
בברכו . יובנטוס , שזכתה בעונה שעברה בגביע אופ"א , תשחק היום בבלגיה נגד 
ליאז . תהיה זו הזדמנות טובה לשניים מכוכבי יובנטוס ונבחרת איטליה , " טוטו " 
סקילאצי ורוברטו באגיו , להתאושש מבצורת - השערים הפוקדת את שניהם . דינאמו 
קייב מארחת את ברצלונה , שזכתה בטורניר זה שלוש פעמים ב - 21 השנים האחרונות . 
מנצסטר יונייטד תתמודד באולד טראפורד עם מונפלייה מצרפת . לא פחות מארבע 
קבוצות איטלקיות משחקות ברבע גמר גביע אופ"א . שתיים מהן , אטאלנטה ואינטר 
מילאנו , ישחקו היום שבועיים אחרי שאינטר ניצחה את יריבתה 31 בליגה . 
בולוניה , מתחתית הליגה , מארחת את ספורטינג ליסבון ורומא הנאבקת במכת - 
פציעות והרחקות משחקת באיצטדיון האולימפי נגד אנדרלכט מבלגיה . ברונדבי 
מצפה בדנמרק לטורפדו מוסקווה ושואפת להיות הנצגיה הדנית הראשונה בחצי גמר 
אירופי . היא תחסר הערב את המגן הניגרי המצטיין שלה אצה אקצקן , שנאלץ 
לנסוע זמנית לארצו מטעמים משפחתיים . 
