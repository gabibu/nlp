פעמיים במהלך שלושת השבועות האחרונים בישר שר האוצר , יצחק מודעי , בסיפוק 
על התקדמות ניכרת בדיונים על עסקת חבילה במשק , ופעמיים הרימו קיסר והברפלד 
גבה למשמע דבריו . שלשום , בתום סיבוב שיחות נוסף ביניהם , לא שפע עוד 
מודעי אופטימיות וביטחון כבעבר . הטחת ההאשמות ההדדית נמנעה ככל הנראה בלחץ 
האיגוף הכלכלי שביצע בארץ בימים האחרונים ריצרד מקורמיק , תת - מזכיר המדינה 
האמריקאי לענייני כלכלה . מודעי נפגש עם מקורמיק סמוך לשיחתו עם קיסר . 
למחרת ירד תת - מזכיר המדינה האמריקאי לתל - אביב לפגישה עם צמרת ההסתדרות . 
גם מי שמבקש לייחס מקריות לעיתוי ביקורו של מקורמיק , בתום המלחמה במפרץ 
וערב ביקורו בארץ של שר החוץ האמריקאי גיימס בייקר , איננו יכול להתעלם 
מהלינקג בפועל בין הנושא המדיני לבין נושא הסיוע הכלכלי . כדי להמחיש עד 
כמה הדברים כרוכים , כדאי להזכיר את אחת השאלות הראשונות שמקורמיק שאל את 
קיסר : האם אתה , אדוני המזכ"ל , סבור שבעוד עשר שנים תהיה הזדמנות מדינית 
להסדר במזרח - התיכון כפי שהיא מסתמנת בהווה ? מודעי וקיסר גם מודעים היטב 
להתניה הברורה של הסיוע הכלכלי , כפי שהדבר בא לידי ביטוי בביקורתם הגלויה 
של האמריקאים על הקצב האטי של הרפורמות הכלכליות ועל העדר הגמישות בשוק העבודה . 
בתרגום חופשי הממשל הישראלי לא עמד בציפיות של ואשינגטון להוביל רפורמות 
חיוניות במאקרו הכלכלי , כשם שההסתדרות נתפסת בעיניה כמי שבולמת שוק עבודה 
תחרותי , פתוח וגמיש , ללא אזיקי שכר המינימום ותוספות היוקר המייקרים 
את עלות העבודה , המצמצמים , על פי תפיסתם של האמריקאים , את הרווחיות 
ואת כושר התחרות בשוקי היצוא . הביקורת האמריקאית הגלויה נגד הממסד הכלכלי 
הפוליטי בארץ , לרבות ההערה - אזהרה כי משקיעים יעדיפו את סינגפור ואת יוון 
אם לא ישיגו רווחיות דומה בישראל , הדליקה בהסתדרות בעיקר אורות אדומים . 
שום מזכ"ל הסתדרות , בהווה ובעתיד , לא יוכל לחתום על הסדר המוריד את 
השכר לרמה המקובלת בסינגפור ובמדינות אחרות במזרח - הרחוק , ונוצר הרושם 
שהאמריקאים מרשים לעצמם לומר בעיתוי הנוכחי דברים שבעבר לא היו מעלים על 
דל שפתיהם . נקל לשער , שהוזלת עלות העבודה על ידי הפחתת הפרשות מעסיקים 
לביטוח הלאומי לא עולה בקנה אחד עם תפיסתם , שהרי בסופו של חשבון , ההשלמה 
לקופת הביטוח הלאומי מועברת מתקציב המדינה , אותו תקציב דחוק המזניק את 
שר האוצר לוואשיגנטון לבקש סיוע נוסף . בשיחה שהתקיימה אתמול עם מקורמיק 
בלשכתו של קיסר התמקדו שאלותיו של האמריקאי בתרומתה הצפויה של ההסתדרות 
לעסקת החבילה . קיסר נשאל לדעתו על הדרכים לקלוט עלייה מאסיווית , ומה 
משמעותו של הפורום הכלכלי המשותף להסתדרות , לאוצר ולמעסיקים . מתשובתו 
של קיסר ניתן כבר עתה ללמוד גם על אחדות מעמדותיו בדיונים עם מודעי על עסקת 
החבילה . לדבריו , בשנתיים האחרונות התפוקה עלתה ב%21 בעוד השכר הריאלי 
ירד בכ%9 . 0 . התחזית ל1991 מדברת על גידול בשיעור % 6 . 9 בתוצר הלאומי 
לעומת עלייה מתונה מאוד של שכר . בתנאים אלה קיסר והברפלד מבקשים בראש ובראשונה 
להבטיח את תוספת היוקר האמורה להשתלם באפריל , מה גם שבמועד זה עלולים רבבות 
שכירים לגלות הפחתות ניכרות בתלוש השכר בשל ימי ההיעדרות בזמן המלחמה . 
אפריל הוא חודש קריטי גם למקבלי שכר המינימום , שכן הוא אמור להתעדכן בשיעור 
של כ%5 ; כך שקשה לראות את קיסר נותן את ידו לדילול נוסף של ההכנסות בעיתוי 
הנוכחי . הוויכוח המרכזי בדיונים מתמקד בתביעת המעסיקים לפיחות ובחתירת 
האוצר לעקר את השפעתו ממרכיב השכר . בוועד הפועל שואלים , מה ההיגיון לבצע 
פיחות כאשר בנק ישראל לא מיצה עדיין את מרווח הגמישות בשיעור של % 01 בסל 
המטבעות , המאפשר לו לבצע התאמות . וגם אם יבוצע פיחות , מי יבטיח שהרווחים 
הנוספים אכן יושקעו ביצירת מקומות עבודה חדשים ? ייתכן שתהיה מצד ההסתדרות 
נכונות לעקר חלק מהשפעות פיחות בעוד חודשים אחדים לקראת התשלום הבא של תוספת 
היוקר . ברשימת הקניות של קיסר קופת - החולים עדיין מסומנת במיקום גבוה , 
שכן לטענתו , לא הושג שום הסדר עם האוצר על השתתפות המדינה בתקציב קופת - 
החולים לשנה הנוכחית , לרבות ההוצאות הנוספות שנגרמו לה בשל המלחמה , ואילו 
ההזרמה של 09 מיליון שקל בימים האחרונים היא על חשבון שנת 09 , סכום המהווה 
כ%3 מתקציבה הכולל באותה שנה . עסקות החבילה עד כה נעשו ברובן תחת הכותרת 
של ייצוב המשק . עתה דרוש אולי יותר מכל הסדר לעיצוב המשק , בין שהמדובר 
באמנה כלכלית חברתית , בעסקת חבילה , או בתוכנית כלכלית שאפשר יהיה להאמין 
בה וללכת אחריה . בהעדר הנהגה כלכלית מקומית המעוררת תחושת יציבות ואמון , 
לא מן הנמנע שהאמריקאים יעשו בשבילנו " באותה הזדמנות " גם חלק ניכר מהעבודה 
הזאת . 
