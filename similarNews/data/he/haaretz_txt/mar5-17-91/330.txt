בארות נפט עוסקים עתה בהכנות האחרונות לקראת המשימה הגדולה מכולן : כיבוין 
של מאות הבארות הבוערות בכוויית . מדובר בקומץ מומחים , לא יותר מ001 . 
הם מרוכזים בעיקר בשמונה חברות בטקסס , שהידועה בהן היא חברת " רד אדייר " . 
החברות מרכזות צוותי כיבוי , משגרות ציוד מיוחד ומתכוננות לגשת לעבודה 
בתוך כשבועיים . אולם כיבוי האש בבארות הבוערות הוא עניין מורכב , אטי 
ומסוכן . על - פי כל ההערכות , יידרשו למבצע הכיבוי שנה עד 02 חודש . 
עד להצתה הסיטונית של הבארות בכוויית היה האירוע החמור ביותר בתחום הזה 
דליקה שפרצה בעת ובעונה אחת בחמש בארות נפט לוביות ב5691 . כיבוין של בארות 
אלו נמשך מעט יותר מחודש . מדוע כיבוי שריפות בשדות נפט הוא פעולה איטית 
ומורכבת כל כך ? התשובה נעוצה באופי הלהבה , ובלחץ הגבוה של הנפט המזין 
אותה . כמעט בכל בארות הנפט של כוויית עולה הנפט מבטן האדמה בלחץ של הגז 
המצוי מעל לכיס הנפט , והלחצים בפי הבאר מגיעים לפי 02 מהלחץ האטמוספרי 
הרגיל . גם ללא להבה קשה להשתלט על הנוזל השחור , הפורץ בחלק מן הבארות 
לגובה של יותר מ002 מטר ( כגובה מזרקת המים הענקית של אגם זנווה ) . כאשר 
הנפט בוער , מגיעות הטמפרטורות במרכז הלהבה ל008 , 1 מעלות צלסיוס , ובשוליה 
ל0021 מעלות . הפעולה הראשונה בכיבוי האש היא התקנת מערכת של התזת מים להורדת 
הטמפרטורה . כבאי הבארות משתמשים במשאבות לחץ עצומות , המתיזות כמעט 02 
טונות של מים בדקה כדי לצנן את הכלים והאנשים , המוגנים בשכבות של בידוד 
טרמי . זאת כיוון שגם במרחק של עשרות מטרים מן הלהבה החום הוא בלתי - נסבל . 
הולכת המים אל אתרי הבארות והפעלת המשאבות מצריכה זמן רב , והיא , כאמור , 
רק השלב הראשון . לאחר שהותקנה מערכת הקירור , ניגשים הכבאים לשלב השני : 
סילוק כל חפץ מתכתי מסביבת הבאר . באמצעות דחפורים המצוידים בזרועות רובוט , 
הממוגנים בשכבות בידוד עבות , מסלקים חלקי גדר , צנרת ומכונות מסביבת 
הבאר . חלקי מתכת אלה מלובנים מן החום שנוצר בבעירה , ואפילו חפץ מתכתי 
קטן עשוי להצית מחדש את השריפה כאשר יבוא במגע עם אדי הנפט הגולמי . אחרי 
שהשטח נוקה וסילון המים מקרר את מוקד הבעירה , בא השלב המכריע : כיבוי 
האש . שלב זה דורש את כל הידע והניסיון של המומחים , והופך את הכיבוי לאמנות . 
הכיבוי עצמו מבוצע בפיצוץ מטען של חומר נפץ במיקום נבחר ליד הלהבה . הפיצוץ 
יונק לזמן קצר את החמצן סביב הלהבה ומנתק את שרשרת הריאקציה הכימית של הבעירה . 
אפשר לדמות את הפיצוץ לנשיפה על נר המכבה אותו , אלא שכאן הנשיפה היא הדף 
האוויר הנוצר מפיצוץ של 052 ק"ג דינמיט ( כמו בטיל סקאד ) . מיקומו של 
חומר הנפץ וגודלו הם השלב הקריטי בכיבוי , ולעתים נדרשים כמה פיצוצים עד 
שמצליחים לכבות את האש . לאחר שהאש כובתה , מתחיל תהליך ממושך של השתלטות 
על הבאר . זהו תהליך האורך לעתים חודשים אחדים , ומצריך לפעמים קידוח של 
באר נפט נוספת לצד הבאר הקיימת . כאשר הנזק לראש הבאר אינו גדול , מנסים 
להרכיב ראש חדש בקצהו של צינור המעטפת של הבאר תהליך שיש לבצעו בדייקנות 
ובאטיות בלא לגרום לניצוצות וכל זאת תחת מקלחת של נפט גולמי . כאשר לחץ 
הנפט גבוה במיוחד , נדרשת לעתים יציקת בטון סביב פי הבאר כדי לאפשר תחילתו 
של תהליך בקרת הלחצים . תהליך זה מבוצע באמצעות החדרת בוץ קידוח תערובת 
של מים וחרסית אל פי הבאר . הרכב הבוץ הוא כזה שמשקלו הסגולי מבטיח שילחץ 
את הנפט כלפי מטה . מדובר בהזרמת אלפי מטרים מעוקבים של בוץ אל פי הבאר 
בניסיון להפסיק את הזרימה , כדי לאפשר התקנתו של ראש קידוח חדש שיאפשר את 
חידוש ההפקה . הנפט מוזרם בצינור המכונה אל הבאר , עד להשגת איזון בלחץ 
בין הבוץ לבין לחץ הנפט הפורץ . אם ראש הבאר חובל באורח קשה ואין אפשרות 
להתקין ראש חדש או להזרים בוץ אל פי הבאר , נותרת רק אפשרות אחת : לקדוח 
באר מקבילה במרחק בטוח מן הבאר הקיימת . הקידוח החדש הוא בדרך כלל קידוח 
אלכסוני , הנעזר באמצעי בקרה ממוחשבים כך שקצה המקדח מגיע לשכבה המפיקה 
במרחק של מטרים ספורים מקצה הצנרת של הבאר הפגועה . מבעד לקידוח זה מזרימים 
בוץ אל סמוך לקצה התחתון של הבאר המפיקה ומתגברים על הלחץ . מחירו של קידוח 
כזה לעומק של 005 , 1 מטר , האופייני לשכבות המפיקות בכוויית מגיע למיליון 
דולר , והוא עשוי לארוך שלושה חודשים . תהליך החדרת הבוץ עשוי להימשך אף 
הוא זמן ממושך ועשוי לדרוש אלפי טונות של בוץ כדי להגיע לאיזון הלחץ בקטע 
השכבה שבו מצוי קצה צינור הקידוח הראשון . לעתים יש אף צורך בשני קידוחים 
נוספים כדי להחדיר את כמות הבוץ הדרושה . במקרים שבהם פגעו החבלה והשריפה 
בצנרת הדיפון של הבאר , אין מנוס מקטילתה הסופית : אטימתה בבטון ישירות 
מראשה או אף באמצעות קידוח עזר . קטילת הבאר מחייבת קידוח חדש להפקה לצד 
הבאר הפקוקה . זהו תהליך ממושך ויקר , הנבדל מקידוח לחיפושי נפט רק בידיעה 
הברורה שבמקום הקידוח אכן מצוי נפט . מול מורכבותה של פעולת הכיבוי של בארות 
הנפט המכסות עתה בעשן שחור את פני השמים בכוויית , ניצבים מומחים מעטים 
בתחום זה בעולם . צוות כיבוי מורכב בדרך כלל מארבעה או חמישה מומחים הפועלים 
ממש סמוך ללהבות , ועוד כ001 עובדים המשרתים את המערכת הלוגיסטית , החל 
מהולכת מים וכלה בהפעלת משאבות הבוץ . צוות כזה יכול לפעול במקביל לכיבוין 
של שתיים או שלוש בארות סמוכות . מנהליה של אחת החברות מעריכים שאם יהיה 
להם מזל טוב במיוחד , יצליח צוות כזה לכבות שלוש בארות בחודש . בינתיים 
ממשיך העשן להיתמר מ3 מיליון חביות נפט הבוערות בכוווית מדי יום , והוא 
מאפיל את שמי המפרץ ודרום איראן . בטקסס מתארגנים 01 צוותים מחברות שונות 
לקראת היציאה למשימה הגדולה מכולן . רד אדייר , בן 57 , העומד בראש החברה 
הנושאת את שמו , היה מעורב ב05 השנים האחרונות בכיבוין של 005 , 2 דליקות 
בבארות נפט בכל העולם . אך לדבריו , שום דבר מניסיון העבר שלו אינו מתקרב 
אפילו לנעשה בכוויית . אחד מצוותי הכיבוי עסק באמצע שנות ה08 בכיבוי דליקת 
ענק בכוויית שבה ניצתה באר שהפיקה 521 אלף חביות ביום , וגובה להבותיה הגיע 
ל022 מטר . מנהל החברה , קוט מתיוס , העריך כי הקשיים העיקריים יהיו הולכת 
המים והסיכון שראשי הבארות נפגעו באורח קשה בעת שהבארות חובלו . ובנוסף 
לבעיות הרגילות , יצטרכו החברות להתמודד גם עם קשיים הנובעים מן המלחמה . 
קיים חשש אמיתי שחיילי עיראק מילכדו חלק מן המתקנים והניחו מוקשים סביב 
בארות הנפט הבוערות . ממשלת כוויית הודיעה כבר שהמפות הסייסמיות של חלק 
מן הבארות , מפות המפרטות את מבנה השכבות מתחת לקידוח , אבדו במלחמה . 
