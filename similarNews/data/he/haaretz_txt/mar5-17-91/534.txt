פנייתו של סגן שר האוצר , יוסף עזרן ( ש"ס ) , לרכוש את הדירה שבה הוא 
מתגורר , מידי עיריית ראשון לציון , בעלת הנכס , טרם הובאה לדיון בפני 
פורום רשמי בעירייה ועדיין לא התקבלה שום החלטה בנדון כך מסר אתמול ממלא - 
מקום ראש העירייה , יוסף שובלי . העירייה העמידה לרשותו של עזרן , הרב 
הספרדי של העיר , דירה ללא תמורה ובלי ששילם מס על ההטבה . המדובר בדירה 
ששטחה 511 מ"ר בבניין בן תשע קומות ברחוב ירושלים פינת מולכו . את האישור 
למסירתה לרב נתן בזמנו ראש עיריית ראשון - לציון לשעבר , חנניה גיבשטיין . 
שובלי , יו"ר ועדת הנכסים של העירייה , מסר כי בימים הקרובים ייפגש מנהל 
יחידת הנכסים עם הרב עזרן ויוודא שהצעתו לרכישת הדירה אכן רצינית . צעדו 
של עזרן לרכישת הדירה בא לאחר שמבקרת המדינה , מרים בן פורת , הצביעה בפניו 
על ניגודי האינטרסים שעלולים להיווצר כתוצאה מהעובדה שהוא משמש סגן שר האוצר 
ונהנה מדירה השייכת לרשות המקומית שאותה הוא מתקצב . בהמשך לפנייתו של עזרן 
לעירייה הוציא ממלא מקום ראש העיר מסמך ב4 במארס : " הנחיית מטה מס : 100 - 
19301 " , שכותרתו : " רכישת דירת העירייה בה מתגורר רב העיר מר יוסף עזרן " . 
פירוט ההנחיה : " 1 . הנ"ל הביע נכונות לרכישת הדירה . לראות את הבקשה 
בחיוב והיא תשחרר את העירייה ברבות השנים מחובת אחזקת נכס בשימוש פרטי . 
2 . מנהל יחידת הנכסים יבוא בדברים עם כבוד הרב ויקבע איתו הערכה שמאית 
על הנכס אשר בכוונתו לרכוש ( בכוונתו להחזיר חלק מהנכס לעירייה ) . 3 . 
יש להביא את הנושא לדיון בוועדת הנכסים . שלטונות מס הכנסה מסרו בתגובה 
לפניית " הארץ " , על - פי החוק היה הרב עזרן חייב לשלם מס הכנסה בגין טובת 
ההנאה שקיבל מהעירייה , בשל מגוריו בדירה . " הרשות חייבת לגלם את ההטבה 
ולהעביר את המס לשלטונות מס הכנסה ומי שהעמיד את הדירה לרב חייב היה לדעת 
שהוא נותן טובת הנאה החייבת בניכוי במקור . אם פעולה זו לא נעשתה , חובה 
על מקבל טובת ההנאה לשלם בעבורה מס בעצמו " . תגובת שובלי : " העירייה לא 
רואה את עצמה אחראית על נושא המיסוי מלכתחילה . על - פי הערכת היועץ המשפטי 
של עיריית ראשל"ץ , עו"ד אברהם בר , העירייה לא היתה חייבת לנכות מס במקור 
ולהעביר את התשלום לשלטונות המס . אם חלה חובת מס , על הנהנה מהמגורים 
היה לטפל בכך . עזרן אמר בהקשר זה : " אדם שהוא משרת ציבור ולן בתחנה מרכזית 
לא ישלם בעבורה מס . תפקידו של רב עיר אינו דומה לזה של פקיד ממשלתי , 
המסיים את תפקידו והולך הביתה . אצל רב העיר מתחילים לקבל אנשים בבית רק 
לאחר שעות העבודה . יש זוגות עם בעיות שמתביישים לבוא למקום ציבורי ומעדיפים 
לבוא בערב באופן דיסקרטי לביתו של הרב . במקרה הזה טובת ההנאה של הציבור 
היא גדולה מאוד " . ח"ך דדי צוקר ( רץ ) הודיע כי יבקש לקיים דיון בוועדה 
לביקורת המדינה בשאלה מי זכאי לקבל דירת שרד מרשות מקומית או מגוף אחר , 
ובאיזה מידה נגבה מס בגין הטבה זו . 
