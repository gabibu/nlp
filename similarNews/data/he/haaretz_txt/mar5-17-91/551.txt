דוד בועז , הממונה על אגף התקציבים באוצר , שופך את התינוק עם המים במאמרו 
" על מים וקנאות סקטוריאלית " ( " הארץ " , 3 . 4 ) . לחקלאים יש , 
אכן , מלחמה עם אגף התקציבים . מלחמה זו נמשכת כבר שנים , והיא הולכת 
ומחריפה לאחר כל ביטול של סובסידיה למשק החקלאי קיצוצים המשמיטים את הבסיס 
התכנוני של הענף ועם כל קיצוץ בתקציבי הפיתוח . היקף הסבסוד לחקלאים בעולם 
המערבי בשנת 19 הוא 55 מיליארד דולר באירופה המערבית ו74 מיליארד דולר בארה"ב . 
אולם אצלנו עוסקים כלכלני אגף התקציבים בהרס שיטתי של התכנון החקלאי , 
וכעת מגיע תור המים . בעוד בארה"ב ( שגם בה קיים משבר הידרולוגי ) משלם 
חקלאי 5 . 05 . 2 סנט למ"ק מים כלומר סבסוד של % 07%69 משלם החקלאי הישראלי 
61 סנט למ"ק מים , ואשפי אגף התקציבים מתכננים להכפיל סכום זה כדי להגיע 
ל"מחיר מים ריאלי " . בועז , שכעדותו עוסק זה עשרים שנה במשק המים , הצליח 
ללכוד ברשתו גם את שר החקלאות הנוכחי . בניגוד לכל קודמיו , רפאל איתן 
אינו יורד לעומקן של הבעיות ואינו מבין שמפעל תשתית כמו המוביל הארצי איננו 
יכול להיות ממומן על - ידי משתמשיו הישירים . המימון למפעלים מסוג זה יכול 
להיות רק באמצעות המיסוי הלאומי . דוד בועז וחניכיו באגף התקציבים אינם נותנים 
לעצמם דין וחשבון כיצד יתמודד החקלאי הישראלי בשוקי חו"ל , וכיצד ימשיך 
לספק תוצרת בסיסית זולה לשוק המקומי באותם " מחירי מים ריאליים " . וכך 
מסביר זאת בועז : " ברגע שגורמי הייצור מוקצים במחיר שהוא נמוך מעלותם , 
נגרם הפסד למשק . בהפסד זה נושאים משלמי המסים לטובתם של המשתמשים המיוחסים 
ללא כל הצדקה כלכלית וחברתית " . אם אחרי עשרים שנה באגף התקציבים בועז 
אינו יודע ששכרם של אותם " מיוחסים " גולש במורד תלול והיום הוא שווה בערך 
% 06 מהשכר הממוצע במשק כי אז אולי הוא עושה עמנו חסד כשהוא מפנה את משרתו . 
אולי משק המים יזכה בהזדמנות זו להתייחסות שלה הוא ראוי ובעיקר בתחום ההשקעות 
בתשתית , שמזמן ירדו מתחת לקו האדום ולהבנה שחקלאות ללא סובסידיה לא תוכל 
להתקיים . המרכז החקלאיתל - אביבקפמאביגביום ששי שעבר חל יום האישה הבין - 
לאומי . ביום זה מרבים לדבר על הזכויות הפגועות של נשים ברחבי העולם ועל 
אפלייתן בתחומים שונים : בעבודה , בצבא , בפוליטיקה . טענותי שלי מופנות 
אך ורק כלפי ציבור הנשים : אנו , הנשים , מתלוננות " תנו לנו " ו"מגיע 
לנו " , וזאת הטעות . תחינתנו לשריון מפחיתה מערכנו . עלינו לקחת את המגיע 
לנו , והלקיחה היא בעשייה . בגונגל החברתי שבו אנו חיים , רק מי שנלחם 
מנצח . אלא שלא כמו בין בעלי החיים , אמצעי הלחימה השתנו : לא הכוח הפיסי 
הוא העיקר . כדי לתפוס עמדות כוח בפוליטיקה אין צורך בשרירים מפותחים . 
דרושות תכונות אחרות , שאנו משופעות בהן : התמדה , נחרצות , יכולת תמרון , 
חריצות ושכל ישר . עלינו לזכור , כי עמדות הכוח בחברה המודרנית הן בפוליטיקה , 
ואם אנו רוצות לשלוט בחיינו , אם אנו רוצות לשמור על זכויותינו עלינו 
להיות במקום שבו נופלות הכרעות . לשם כך עלינו להצטרף , קודם כל , כחברות 
למפלגה ( כל אחת על - פי השקפותיה ) ולהיות פעילות במפלגות . כאשר נהיה 
% 05 מכלל חברי המפלגות ו%05 מכלל חברי מרכז המפלגות , נוכל לקחת את המגיע 
לנו % 05 בייצוג . רעננהקפמאביגבעקבות דבריו של הנשיא בוש בדבר " שטחים 
תמורת שלום " בנאומו האחרון , וכאשר שר החוץ האמריקאי , גיימס בייקר , 
מבקר בישראל , מן הראוי להזכיר את תחזיתו של ד"ר נחום גולדמן , נשיא ההסתדרות 
הציונית בעבר ואחד המדינאים הריאליסטיים והמפוכחים שהיו לנו . בפגישה עם 
ראשי הליברלים העצמאיים , שהתקיימה בביתו מיד אחרי מלחמת ששת הימים , 
העריך גולדמן כי יש לנצל את הניצחון ומתוך עמדת כוח לכרות הסכם שלום עם הפלשתינאים , 
תוך החזרת שטחים ביהודה ושומרון וברצועת עזה . הוא הוסיף כי לדעתו , מאחר 
שהציבור " שיכור ניצחון " וחילוקי הדעות חוצים את העם לא תימצא ממשלה 
שתהיה מסוגלת ליישם מדיניות של שלום תמורת שטחים . לכן סבר אז ד"ר גולדמן , 
כי אין פתרון אחר זולת שלום שתכפה ארצות - הברית . מאז חלפו קרוב ל52 שנה . 
עברנו מלחמות רבות , אלפי ישראלים שילמו בחייהם , מיליארדי דולרים בוזבזו 
על הוצאות למלחמות וכיום הם מבוזבזים על התנחלויות מזורזות בשטחים שנראה 
כי ניאלץ להחזיר אותם לבסוף , כפי שקרה בסיני . ממשלת ארה"ב אינה צריכה 
לאיים ולהכתיב לנו תנאי שלום ; היא תסתפק בייעוץ , ואם יהיה צורך בלחצים 
כלכליים ואחרים . חבל שממשלת שמיר אינה מודעת לאחריותה הלאומית ולמה שעלול 
להתרחש אם נאבד את ידידותה של המעצמה היחידה שעדיין תומכת בנו . נראה 
כי מה שניבא ד"ר גולדמן לפני שנים עומד להתרחש בקרוב , ואין להצטער על כך . 
תל - אביבקפמאביגנראה לי כי עקיבא אלדר הרחיק לכת בידיעה שכותרתה " מסמכים 
סודיים במכונית הציר אטינגר בוואשינגטון " ( " הארץ " , 3 . 7 ) . זכורים 
לי היטב החיכוכים בין משרד החוץ ליורם אטינגר , על רקע הכוונות למנותו לפני 
כשבע שנים לציר הסברה ולאחר מכן לקונסול כללי בדרום ארה"ב . אלדר נקט אז 
עמדה עקבית , נגד מינויים אלה . הידיעה , שעשויה בדיעבד להתברר כבעלת 
אופי טכני - אדמיניסטרטיווי לחלוטין , הפכה למעין כתב אישום שבו מדברים 
במפורש על כך שאטינגר חרג מסמכותו , וכן מנוצלת ההזדמנות לפרוש מחדש את 
הרקע המפלגתי של הציר . הידיעה כללה גם רמיזה בנוגע לכישוריו המוגבלים של 
הציר ( " ועד העובדים ידרוש להחליפו בדיפלומט מקצועי " ) . חוסר הפרופורציה 
בידיעה זו מקומם אותי , הן כאזרח והן כאדם המכיר את רמת כישוריו המקצועיים 
של יורם אטינגר . הוא מילא את תפקיד הקונסול הכללי בדרום - ארה"ב , ומפגישותי 
עם נציגי הקהילה היהודית והצמרת העסקית שם התברר , כי ביצע עבודה יוצאת 
מן הכלל והיה הקונסול האפקטיווי ביותר באזור . 
