מאיר בן מאיר , מנכל משרד החקלאות לשעבר , העיד אתמול בפתיחת שלב ההוכחות 
במשפט הדיבה שלו נגד " ידיעות אחרונות " . בן מאיר דורש , בתביעה האזרחית 
המתנהלת בפני השופט נסים ממן בבית המשפט השלום בנצרת , פיצוי כספי של 002 
אלף שקל . הוא מאשים את כתבת העיתון יהודית אוריין , כי הוציאה את דיבתו 
רעה והשפילה אותו בכתבה שפרסמה בפברואר 8891 , בתקופה בה כיהן כמנכ"ל משרד 
החקלאות . הכתבה מתחילה במשפט " נניח שאתה מנכ"ל משרד החקלאות " , וממשיכה 
בהנחה כי אתה מקיים סיבוב שני של נעורים " עם סגנית פרקליט המחוז , ומטייל 
עמה בעולם כאשר בבית מחכה לך אשתך הקשישה . . . בן מאיר אמר בתשובה לשאלות 
פרקליטו , כי הדברים בעיתון נתקבלו על ידי קוראים מחבריו בעבודה ומבני ביתו , 
כאילו היו מסירת אינפורמציה על חייו הפרטיים . הוא הבהיר שהיה אלמן למעלה 
מעשר שנים לפני פרסום הכתבה , וכי לדברים בכתבה אין כל קשר למציאות . בתשובה 
לחקירה הנגדית על ידי עו"ד מיבי מוזר , הסניגור של " ידיעות אחרונות " , 
נאמר כי העיתון פרסם מכתב התנצלות על פי בקשת דובר משרד החקלאות נפתלי יניב , 
וכי נעשו מספר ניסיונות מצד הכתבת ועורכי העיתון , להגיע למאיר בן מאיר 
כדי להסביר לו כי הדברים נועדו לשמש פליטון , וכי לא התכוונו לפגוע בו 
אבל הוא סירב לשוחח עמם . בן מאיר אישר כי מזכירתו ביקשה להעביר לו שיחה 
מ"ידיעות אחרונות " , אבל הוא סירב לשוחח עמם . כמו כן הכחיש כי ביקש או 
הנחה את דובר המשרד להסכים לנוסח " ההתנצלות " וטען כי נוסח ההתנצלות " הציג 
אותי כשוטה " . 
