ב11 בינואר נשא פטריק דניאל מויניהאן במליאת הסנאט נאום , שביתרון הפרספקטיווה 
אפשר לתאר אותו כאחד המחפירים ביותר שהשמיע האינטלקטואל - פוליטיקאי הזה , 
מן הדוברים הנועזים והמקוריים ביותר בפוליטיקה האמריקאית . מויניהאן נאם 
נגד מתן אישור לנשיא בוש לצאת למלחמה נגד עיראק . הוא לא היה זקוק לטקסט , 
ואת המטאפורות ההיסטוריות והפסיכולוגיות שאב מתאי מוחו . " פתאום " , 
אמר , " מוסדותינו נוהגים כמו , הו , אלוהים , החמצנו את מלחמת העולם 
השלישית , אולי אפשר בכל זאת לקבל אותה עכשיו וכאן , לא שם , אלא כאן . 
" זה גובל בסף המופרעות " , המשיך מויניהאן , כשהוא עושה בידו סימן מוסכם 
של חוסר איזון נפשי . ואז ירה הסנאטור הדמוקרטי ממדינת ניו יורק את המלים , 
" דוקטור סטריינגלאב , איפה אתה כשאנחנו זקוקים לך ! " הנאום התקבל 
בשביעות רצון ניכרת בין הסנאטורים הדמוקרטים , שרובם המכריע הצביעו נגד 
הנשיא . יציע הקהל , שהיה מלא מתנגדי מלחמה , הגיב ברעמי צחוק . אחר 
כך באה המלחמה , היא לא היתה בדיוק מלחמת עולם שלישית , ודוקטור סטריינגלאב 
היה כנראה מרותק להוליווד . בדהראן לא ראו אותו . לעומת זאת , בשבוע שעבר 
הוציאה המפלגה השמרנית של מדינת ניו יורק ( הנמצאת ימינה מן המפלגה הרפובליקאית ) 
חוזה פוליטי על מויניהאן . מודעה ענקית בעיתוני ניו יורק שאלה " איפה 
היה פאט מויניהאן , כאשר אמריקה היתה זקוקה לו ? " בתחתית המודעה ביקשה 
המפלגה השמרנית כסף למלחמת הקודש שלה נגד מויניהאן " ונגד ליברלים אחרים , 
כדי שיידעו , כי אנחנו זוכרים איך הצביעו נגד תמיכה בנשיאנו אנחנו לא 
נשכח " . האופציות לתרומות : 02 דולר , 05 דולר , 001 דולר , 052 דולר , 
005 דולר . מויניהאן יעמוד לבחירה חוזרת רק ב4991 . הוא יהיה אז בן 76 , 
ואולי יחליט בעצמו שמספיק ודי , אחרי 81 שנות כהונה . קרוב לוודאי שעד 
4991 ישכחו רוב האמריקאים מה אמר ב1991 . אבל אם יזכרו , וגם יענישו , 
זה יהיה סוף אירוני לפוליטיקאי שהזהיר בסוף 0991 , כי " במפרץ הפרסי עומדת 
לשקוע עוד נשיאות אחת " . מן המפרץ הפרסי הגיח בוש עם 09 אחוזי פופולריות , 
השיעור הגבוה ביותר של כל הזמנים . בימים האחרונים , אחרי ששככו רעמי התותחים , 
חזרה ואשינגטון אל הפוליטיקה . המשימה העליונה של הרפובליקאים היא להזכיר 
לארה"ב את כל המויניהאנים , לזהות את חולשת - הדעת שלהם עם המפלגה הדמוקרטית , 
לרמוז רמזים עבים שאין הם פטריוטים מספיק , ולנסות ולסלול את הדרך לניצחון 
פוליטי ב2991 . קפתמונה1 , 43פקפמאפרקבעוד 02 חודש תבחר ארה"ב לא רק נשיא 
חדש , אלא גם קונגרס חדש . בשני בתי הקונגרס יש כיום לדמוקרטים רוב ניכר . 
רק רעש אדמה פוליטי יוכל לגזול את הרוב הזה , וגם אז כנראה רק בסנאט . 
הפעם האחרונה שבה הפכו הרפובליקאים על ראשו רוב דמוקרטי היתה ב0891 , הרבה 
בזכות הפופולריות האישית העצומה של רונלד רייגן . אבל ההצבעה של 0891 היתה 
קודם כל הצבעת מחאה נגד המפלגה הדמוקרטית , שהחזיקה בשלטון במשך ארבע שנים , 
בהנהגת גימי קרטר . למפלגות שלטון בארה"ב קשה בדרך כלל להגדיל את ייצוגן 
בקונגרס בשיעור המספיק למהפך . האסטרטגים הרפובליקאים מקווים , כי 2991 
תיצור תקדים , אם רק יצליחו לצבוע את הדמוקרטים בצבעים שהעניק להם בשעתו 
רייגן : רואי השחורות וקטני האמונה , שאינם מבינים כי אמריקה נועדה לגדולות . 
ראש סגל הבית הלבן גון סונונו , מתאבק פוליטי במשקל כבד , אמר לפני כמה 
ימים במפורש , שאף כי הנשיא בוש עצמו לא ינהל מאבק רטורי כזה נגד הדמוקרטים , 
הוא לא יראה בעין רעה רפובליקאים שיעשו ממש כך . הרפובליקאים מיהרו להבין 
את הרמז , במידה שהיו זקוקים לו . הסנאטור פיל גראם מטקסס , העומד בראש 
מטה הבחירות שלהם לסנאט ב2991 , הכריז בטלוויזיה : " אינני חושב שהמלחמה 
היא זו העומדת על הפרק , ובוודאי אין אני חושב שפטריוטיות עומדת על הפרק 
אבל אני חושב ששיפוט הוא העניין העומד על הפרק , והוא קשור בהצבעה שהיתה 
ב21 בינואר . הנשיא איחד את העולם , קיבל את תמיכת בריה"ם , השיג החלטה 
של האו"ם בזכות עמדתו . הוא בא לקונגרס , וביקש בסיס תמיכה דו - מפלגתי ; 
ביקש שבאמצעות התמיכה הזו תדבר אמריקה בקול אחד . . . הוא לא קיבל את 
זה . % 08 מחברי הסנאט הדמוקרטים התנגדו לו . אילו היתה ידם על העליונה , 
לא היינו מתענגים על שביעות הרצון והניצחון , שהם עכשיו נחלתנו " . כלומר , 
אף כי גראם פתח את הדברים בהבטחה שהמחלוקת אינה על פטריוטיות , הוא סיים 
אותה בקריאת - תיגר על הפטריוטיות של הדמוקרטים . אפילו בריה"ם הקומוניסטית 
תמכה בנשיא , אמר גראם . אפילו האו"ם הידוע לשמצה תמך בו . מי לא תמך 
בו ? המפלגה הדמוקרטית . ולהלן הוסיף גראם בחנחון קל : " אני חושב שזה 
יזיק מאוד לדמוקרטים , מפני שזה יחזק מה שהאמין הציבור זה עשרים שנה שהדמוקרטים 
אינם ראויים לאמון בענייני הגנה לאומית , ביטחון ומנהיגות " . גראם מנסה 
איפוא להעביר את המשחק הפוליטי אל המגרש הרפובליקאי , בשיטה שפוליטיקאים 
ישראלים מיטיבים מאוד להכיר את אופיה ואת מניעיה . בדיוק כשם שהליכוד מעדיף 
לנהל מערכות בחירות על ענייני חוץ וביטחון , ובדיוק כשם שהמערך היה רוצה 
להעתיק אותן לענייני פנים ( ורק כאשר הצליח , ב4891 , נחל את הניצחון 
החלקי היחיד שלו ב51 השנה האחרונות ) מעדיפים הרפובליקאים בארה"ב לנהל בחירות 
על ענייני חוץ , והדמוקרטים רוצים ענייני פנים . אף כי המפלגה הדמוקרטית 
היתה במאה ה02 מפלגת הביטחון הלאומי , ובהנהגתה יצאה ארה"ב לשתי מלחמות 
עולם ולשתי המלחמות האזוריות הגדולות ביותר שלה ( בקוריאה ובווייטנאם ) 
; ואף כי הדמוקרטיים הם שליכדו את המערב , בסוף שנות ה04 , במלחמה הקרה 
נגד בריה"ם ; ואף כי הם הלכו כמעט עד הסוף ב2691 , בדרישתם להוצאת הטילים 
הסובייטיים מקובה ; ואף כי הם הצילו את דרום קוריאה , את יוון ואת מערב 
ברלין מידי הקומוניסטים מאז 2791 הם נחשבים למפלגת התבוסה וההתפרקות מנשק . 
את הדימוי הזה העניק להם מועמדם הפטאלי לנשיאות , גורג מקגאוורן , המפסיד 
הפוליטי הגדול ביותר של כל הזמנים , והם לא הצליחו להשתחרר ממנו . מנהיגיהם 
בקונגרס ניהלו באמצע שנות ה07 את המערכה להבאשת ריחו של הסי - איי - אי ; 
בימי גימי קרטר סבלה ארה"ב את השפלתה הטראומטית באיראן ; בימי קרטר גם 
פלשו הסובייטים לאפגניסטן , והנשיא הפצוע הודיע , לצלילי הלעג הקולני של 
הימין , " עכשיו למדתי באמת מי הם הסובייטים " . הדמוקרטים התנגדו ליד 
התקיפה נגד ניקרגואה , מתחילת שנות ה08 ; והם התנגדו לפלישה לגרנאדה , 
ששמה קץ לכת צבאית מרקסיסטית רצחנית . ב4891 דיברה גיין קרקפטריק ללבה 
של אמריקה , כאשר הכריזה בוועידת המפלגה הרפובליקאית , שהדמוקרטים לוקים 
בתסמונת " אמריקה אשמה תמיד " ( ) . יוחסה להם תערובת קטלנית של העדר 
פטריוטיות ושל העדר רצון להגן במידת הצורך באמצעים צבאיים על האינטרסים 
הלאומיים . להיטותם של הדמוקרטים להשתחרר מצלן הכבד של ההאשמות האלה הביא 
את מועמדם לנשיאות , מייקל דוקאקיס , אל פארסה מביכה , כאשר הצטלם חבוש 
קסדה , בצריח של טנק דוהר . דן קווייל , שרהיטות אינה אחת ממאפייניו , 
ניסה להתבדח על חשבון דוקאקיס . " הוא איבד את יועצו לענייני צי " , אמר 
לעיתונאים . " ברווז הגומי שלו טבע באמבטיה " . נוכחותו של גסי גקסון , 
שהציע לקצץ על המקום 02 מיליארד דולר מתקציב ההגנה , לא הקלה על הדמוקרטים 
להציג פרופיל של אחריות לאומית . נפילת חומת ברלין , שנה אחת בדיוק אחרי 
הבחירות לנשיאות , וקצה המקווה של המלחמה הקרה השליכו לחלל הפוליטיקה האמריקאית 
את המושג " דיווידנדות השלום " . הציפייה היתה שתקציב ההגנה יקוצץ בשיעורים 
דרמטיים , ישתחררו סכומי עתק לתוכניות סעד ורווחה , והדמוקרטים ייחלצו 
מצל נחיתותם בענייני ביטחון , לפחות מפני שיצטמצם הצורך בביטחון . המפרץ 
הפרסי טרף את קלפיהם . עכשיו הם צריכים לחזור ולהוכיח שהם ראויים להנהיג 
את העם האמריקאי בימי משבר ; ושהדם אינו אוזל בוורידיהם , כאשר רודן מטורף 
מאיים לשלוף את האקדח בצוהרי יום . הדמוקרטים מקווים , ש2991 רחוקה מספיק , 
כדי שבזמן הנותר הם יוכלו לחזור ולהפנות את הזרקורים אל ענייני הפנים . 
ענייני הפנים בשום פנים אינם מבוטלים : הם מקווים שהרפובליקאים ייתנו את 
הדין על השערורייה האיומה של אגודות ההלוואה והחיסכון , העלולה לעלות למשלם 
המסים האמריקאי 005 מיליארד דולר ; על המיתון הכלכלי , שהשליך בחודש פברואר 
עוד 000 , 054 אמריקאים אל שוק מחוסרי העבודה ( בסך הכול 2 . 8 מיליון , 
או % 5 . 6 מכוח העבודה ) ; על הכשלון המונומנטלי של מערכת החינוך בארה"ב , 
שגורג בוש מבטיח זה שנתיים לשפר אותה ( " אני רוצה להיות נשיא החינוך " , 
אמר במערכת הבחירות של 8891 ) . בשבת שעברה כינסו חברי הקונגרס הדמוקרטים 
את הסמינר הרעיוני השנתי שלהם , באחוזה כפרית במדינת וירגיניה . המושל , 
דאג ויילדר , השחור הראשון המכהן בתפקיד כזה במאה ה02 , ניסה לנחם אותם 
באסוציאציות היסטוריות דחוקות . גם וינסטון צרציל , אמר ויילדר , חזר 
עטור ניצחון ממלחמת העולם השנייה , והושלך מיד לכלבים על ידי הבוחר הבריטי , 
שרצה בשינויים חברתיים פנימיים מרחיקי לכת . הדמוקרטים צריכים לחשוש מפני 
ההשוואה הזו . לאחרונה ניסה אותה ב2791 גורג מקגאוורן נגד הנשיא ריצרד ניקסון . 
ערב הבחירות של אותה השנה הסתמן סופה של המעורבות האמריקאית בווייטנאם . 
מקגאוורן , שתבוסתו הובטחה חודשים רבים מראש , הכריז אז , שהוא מתנדב 
להיות נשיא השלום , כמו מנהיג מפלגת העבודה הבריטית , קלמנט אטלי , אשר 
ירש ב5491 את צרציל . ההיסטוריה מלמדת , שלא היו הרבה קופצים על הצעתו 
של מקגאוורן . ההבדל העיקרי בין 5491 ל1991 הוא , ש עטורי הניצחון יצאו 
חבולים ושותתי דם ממלחמה ארוכה וטראומטית , שבה השתתפו באופן כזה או אחר 
כל יושבי האיים הבריטיים . ב1991 היתה השתתפותם של רוב ה מוגבלת לצפייה 
בטלוויזיה , בשעה שצבאם דרס את האויב במהירות פנטסטית ובאבידות מזעריות . 
הבריטים השליכו את צרציל , מפני שבמרוצת המלחמה הקאטאקליזמית גברה אצלם 
ההכרה , שלא ייתכן לחזור אל הסטטוס - קוו - אנטה . מלחמת המפרץ לא התקרבה 
אל הממדים הטראומטיים של מלחמת העולם . לא נהרגו בה די אמריקאים , כדי 
שהחוזרים מן החפירות יוכלו להשמיע אפילו קריאת תיגר קלושה על הסדר הקיים . 
מצד שני , אם בוש אינו צרציל של סוף מלחמת העולם השנייה , ייתכן שהוא קרוב 
יותר אל המקרה של דייוויד לויד גורג , בסוף מלחמת העולם הראשונה . לויד 
גורג הליברל היה האיש שהציל את בריטניה מהתמוטטות , ב6191 , והוביל אותה 
אל הניצחון . " הוא יוכל להיות ראש ממשלה עד יום מותו , אם רק ירצה " , 
אמר עליו מנהיג המפלגה השמרנית . ב2291 נחל לויד גורג תבוסה ניצחת , ומפלגתו 
לא התאוששה ממנה עד עצם היום הזה . מחוץ להפסקה קצרה בזמן מלחמת העולם השנייה , 
לא החזיק מאז שום ליברל בכהונה ממשלתית כלשהי . בוחרים הם עם משונה , 
וייתכן שהם עדיין לא חרצו משפט סופי גם על גורג הרברט ווקר בוש . 
