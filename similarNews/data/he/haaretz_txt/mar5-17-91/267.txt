להלן הציטוטים העיקריים מתוך החלק שהוקדש לסכסוך הערבי - ישראלי והישראלי - 
פלשתיני בנאום הניצחון של נשיא ארה"ב גורג בוש בקונגרס אתמול לפנות בוקר : 
" עלינו לעמול כדי ליצור אפשרויות חדשות לשלום וליציבות במזרח התיכון . 
בלילה שבו הודעתי על מבצע סופת - המדבר , הבעתי תקווה שמתוך זוועות המלחמה 
תתפתח תנופה חדשה לשלום . למדנו בזמן המודרני שגאוגראפיה אינה יכולה לערוב 
לביטחון , וכי ביטחון אינו נובע מכוח צבאי לבדו " . " כולנו מכירים את עומק 
המרירות שבעטיה הסכסוך בין ישראל לשכנותיה כואב ועיקש כל - כך . אולם בעימות 
שהסתיים זה עתה , הן ישראל והן רבות ממדינות ערב מצאו את עצמן לראשונה מול 
אותו תוקפן . כעת צריך שיהיה ברור לכל הצדדים ( בסכסוך ) שהשכנת שלום 
במזרח התיכון מצריכה פשרה . עם זאת , שלום נושא בחובו יתרונות ממשיים לכל . 
עלינו לעשות כל שביכולתנו כדי לסגור את הפער שבין ישראל למדינות ערב , 
ובין ישראלים לבין פלשתינאים . הטקטיקה של טרור אינה מובילה לשום מקום , 
ולא יכול להיות כל תחליף לדיפלומטיה " . " שלום כולל חייב להתבסס על החלטות 
מועצת הביטחון 242 ו833 , ועל העיקרון של שטחים תמורת שלום . עיקרון זה 
חייב להיות מעובד לפרטיו , כך שיבטיח את ביטחונה של ישראל והכרה בה , ובה - 
בעת זכויות פוליטיות לגיטימיות של הפלשתינאים . כל דבר אחר לא יעמוד במבחן 
הכפול של הגינות וביטחון . הגיע הזמן לשים קץ לסכסוך הערבי - ישראלי " . 
" הוריתי למזכיר המדינה בייקר לצאת למזרח התיכון , כדי להתחיל בתהליך . 
הוא ייצא כדי לשמוע , לבחון , להציע הצעות , ולקדם את החיפוש אחר שלום 
ויציבות " . " לכל האתגרים העומדים בפני האזור הזה בעולם , אין פתרון אחד 
ויחיד , אין להם תשובה אמריקאית גרידא , אבל אנחנו יכולים לחולל שינוי . 
אמריקה תפעל בלא לאות כגורם מאיץ למען שינוי חיובי " . 
