פראג ( ע"ר ) . החקלאות בצכוסלובקיה , שהיתה בעבר היצרנית ביותר במדינות 
הקומוניסטיות , עומדת על סף התמוטטות , כתוצאה מן המשטר הכלכלי החדש . 
השלטונות בפראג צופים בדאגה אפשרות של מחסור חמור במזון בעתיד הקרוב . יותר 
משנה לאחר " מהפכת הקטיפה " , שהביאה להחלפת המשטר הקומוניסטי , טוענים 
מומחים כי החקלאות בצכוסלובקיה נקלעה לקשיים פיננסיים חמורים , וחוסר התחיקה 
בנושא עלול להביא את האיכרים למשבר קשה . " השיטה הקודמת נהרסה עד היסוד , 
אולם שיטה חדשה טרם קמה " , אמר פאבל פאנגראק , יו"ר קואופרטיב חקלאי בקרבת 
פראג , החולש על 001 , 6 אקרים ( 004 , 42 דונם ) של אדמה חקלאית עם 513 
עובדים - חברים . " מרבית המערכת שלנו חוות ממשלתיות וקואופרטיווים של 
איכרים עצמאיים לא תוכל במצב הנוכחי לשרוד זמן רב " , אמר . פאנגראק הוסיף , 
כי רוב החוות הממשלתיות הגיעו למצב של פשיטת רגל , עם הפסקת הסובסידיות 
הממשלתיות . יו"ר מפלגת האיכרים , פראנטישק טרנקה , אמר כי איש אינו יודע 
כיצד תתארגן החקלאות מחדש . " החסרון של תוכנית חקלאית כללית הוא בסיס 
הבעיה . החקלאות שלנו הידרדרה למצב רע מאוד , בעיקר מפני שהחקלאים אינם 
יודעים מהם החוקים החדשים " , אמר . יתר על כן , כל הבעיה של הבעלות על 
הקרקע והחזרת הרכוש לבעלים הקודמים , הוקפאה והטיפול בה התעכב זמן רב בפרלמנט , 
על אף שתחיקה חדשה הובטחה עוד בשנה שעברה . 
