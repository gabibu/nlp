שבוע ימים בלבד אחרי תבוסת ה - 26 שנחל בפ"ת , עמד אתמול הפועל ת"א בפני 
מבחן גדול . לא רק יוקרת הדרבי , שהפכה לנבובה מעט בעת האחרונה . חשיבות 
הדרבי הזה היתה לגבי הפועל כפולה ומכופלת : האם יצליח להתאושש מהמפלה הגדולה 
בתולדותיו ודווקא בדרבי ( שעדיין יתעקשו לכנותו " הגדול " ) מול קבוצה 
עדיפה בפוטנציה ? מרכוס , אבי כהן , באל , שמעונוב , קלינגר , מלמיליאן , 
זוהר , דריקס , מליקה כוכבים לא זוהרים , בין - לאומיים בעבר ובהווה . 
מול הסוללה הזאת התייצב הפועל למבצע השיקום , המוראלי לפחות . עלה למגרש 
לא בדחילו ורחימו כפי שהתברר לו , כפי שהוחוור למכבי . מכל זווית של ניתוח 
המעט שהיה בדרבי מתבקש להחמיא רק להפועל שעשה כמעט את המקסימום , בכלים 
האנושיים העומדים לרשותו , כדי להרים את הראש ולנצח . זה היה דבר שונה 
מן הצוות שהושכב על הדשא בפ"ת . הפועל לא מסוגל כנראה , גם ביום טוב , 
להכות יריבים , שלא לדבר על קבוצות טובות ממנו , מפני שיש לו בעיה חריפה 
בקו הקדמי . רגלי התוקפים , גם הקשרים , אינן מאופסות . זו הסיבה שהוא 
תקף רוב הזמן , עייף את הגנת מכבי , אבל הוא לא זכה בנקודות שחיכו לו ברשת 
הצהובה . במידה רבה גם מפני שמשה מרכוס היה אולי האחד והיחיד במכבי . כאשר 
המהירות והחוסן הגופני הם , ולא מהיום , הדומיננטים בכדורגל , מה פלא 
שהיה להפועל יתרון באחזקת הכדור ובגיחות לרחבת מכבי . היה חשוב לשחקניו 
למחוק את חרפת החצי תריסר ונשקם העיקרי , האלמנטרי , היה הלחימה . ועם 
כושר גופני זה עובד . הם התנפלו על המכבים , לפעמים יותר משניים על אחד , 
חטפו כדורים , נעו על פני שטחים והוכיחו , כי הם זריזים וניידים מהם . 
עדיפות זו לא היה קשה להשיגה אתמול . במכבי אולי יחליטו אם זה היה המשחק 
הרע שלהם בעת האחרונה . ההגדרה לא חשובה . חשוב יותר ללבן איך שחקנים כאלה , 
מתנועעים דקות ארוכות כמו בסלואו - מושן . לא יודעים למי - למה למסור , 
מנהלים משחק מסירות נאה לעין בעורפם , כשאיש לא מפריע להם , הרחק משולי 
גילארדי הפצוע ששיחק דקות רבות מדדה על רגל אחת . הקישור הדי מאוזן של מכבי 
לא מנע מהפועל לשלוט זמן רב במרכז , בזכות החריצות שלו . פעמים רבות לא 
היה למגיני מכבי למי למסור כדורים שהדפו , משום שבמרכז המגרש כבר חיכתה 
חגורה אדומה כדי לחדש ההתקפות על רחבת מכבי הנסגרת . לסכן את שער הפועל 
אחת ל - 89 דקות זה מעט מאד לגבי קבוצת צמרת כמו מכבי , שאתמול היתה צל 
של עצמה וכבדה מול יריבה שלא מבקשת היום לנתר גבוה מעל החגורה שלה , אבל 
יכול היה להספיק ל היה לה חלוץ רציני אחד יותר מדריקס ומליקה ביום החלש 
שלהם . אגב , אורי חזר אתמול . 
