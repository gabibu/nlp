במשך כמעט חמש שנים היה רוברטו בנדיקטו , אחד האנשים העשירים ביותר בפיליפינים , 
חרד לנכסיו ולהונו . מאז נפילתו של חברו ללימודים , הדיקטטור פרדיננד 
מרקוס , בפברואר 6891 , היה איל העסקים בבחינת מנודה חברתי . פרקליטות 
המדינה האשימה את בנדיקטו , שכונה " צאר הסוכר " , בכך שהוא וידיד נפשו 
מרקוס רוששו את המדינה עד היסוד וצברו את עושרם בדרכים לא כשרות . לבנדיקטו , 
שכידידו של מרקוס זכה בשנות ה07 בבעלות בלעדית על מונופול הסוכר במדינה , 
וגם החזיק בבעלותו 04 תחנות רדיו וטלוויזיה , ציפו מאסר והחרמת רכוש . 
כך לפחות נראו פני הדברים . כעת יכול לפחות בנדיקטו לנשום לרווחה . לאחר 
משא ומתן סודי במשך חודשים הגיע לפשרה עם ועדה ממשלתית ממאנילה , שלפיה 
יעביר לקופת המדינה הפיליפינית מניות רוב בחברות , נכסים , מקרקעין ומזומנים 
בסך של 77 מיליון דולר . בתמורה יבוטל כתב האישום . פנציסקו צאווז , 
פרקליט המדינה , טוען ש61 מיליון הדולרים שבנדיקטו יעביר מחשבונות הבנקים 
שלו " מהווים רק חמישה עד 01 אחוזים מכלל הונו המופקד בחשבונות בנק שווייציים " . 
את המו"ם הרקוב רקם דוויד קאסטרו , יו"ר " הוועדה הנשיאותית לממשל תקין " 
( פי - סי - גי - גי ) . לדבריו : " כך אנחנו מקבלים יותר מכפי שהיינו 
יכולים לצפות מפסק דין כלשהו " . הפי - סי - גי - גי הוקמה על ידי קוראזון 
אקינו " עקרת הבית הפשוטה " , כפי שכינתה את עצמה הטורחת זה חמש שנים 
בניסיון לשקם את המדינה שנהרסה ב61 שנות העריצות ששלטה ב000 , 7 איי הפיליפינים . 
משימתו של הפי - סי - גי - גי היא להחזיר לקופת המדינה את ההון שמשפחת מרקוס 
ועוזרים בעלי זכויות יתר צברו שלא כחוק . הציפיות היו גבוהות , אך על פי 
כל הסימנים התבדו . הוועדה חשבה כי תוכל תוך פרק זמן קצר מאוד להחזיר למדינה 
קרוב ל002 מיליארד פזות ( קרוב לשבעה וחצי מיליארד דולר ) . אך למעשה 
הוחזרו רק 8 . 2 מיליארד פזות . מאנילה זקוקה בדחיפות למזומנים . המדינה 
עומדת על סף התמוטטות כלכלית , וחובותיה החיצוניים מסתכמים ב82 מיליארד 
דולר . קרן המטבע הבין - לאומית מעכבת מתן אשראי חדש , שכבר הובטח , בסך 
607 מיליון דולר . אפילו לחוקרי פי - סי - גי - גי לא יכולה הממשלה לשלם 
שכר מתקבל על הדעת הם מרוויחים בקושי 002 פזות דמי הוצאות ביום . במצב 
עגום זה עלה בדעת דוויד קסטרו הרעיון להחזיר חלק מהרכוש השנוי במחלוקת לקופת 
המדינה דרך משא ומתן , במקום להמשיך ולדרוש את החרמת כל רכושה של משפחת 
מרקוס , תהליך שהיה צובר משפטים במשך שנים רבות . הברונים הכלכליים לשעבר 
ניצלו את ההזדמנות להכניס סדר ולהסדיר את הבעלות על נכסים שהאמינו כי כבר 
איבדו לצמיתות . בדיוק חמש שנים לאחר נפילת הדיקטטורה של מרקוס , החזירה 
האוליגרכיה הכלכלית של מאנילה את הסטטוס קוו כמעט לקדמותו . לא רק בנדיקטו 
חוזר למעמדו הרם . גם איל אגוזי הקוקוס , אדוארדו קוחואנגקו , דודן של 
הנשיאה אקינו , שברח בזמנו מהמדינה יחד עם פטרונו ואיש חסדו מרקוס , חזר 
וביסס את מעמדו . לאיל הון זה , הנחשב כחזק ביותר בפיליפינים , מייחסים 
גם את השאיפה לרוץ בבחירות לנשיאות במאי בשנה הבאה ולרשת את מקומה של דודניתו 
קורי . על פי ההשערות פיזר פרדיננד מרקוס , שמת בסתיו 9891 בגלות בהוואי , 
כ01 מיליארד דולר בחשבונות פרטיים ברחבי העולם , ורק האלמנה אימלדה יודעת 
היכן הם מוסתרים . במאמציו להשיב למדינה כספים רבים כמידת האפשר מכל ההון 
שבזז מרקוס , היה קסטרו אפילו מוכן להגיע לעסקה עם אימלדה . בחשבונות 
בהונג קונג מופקדים לפחות 002 מיליון דולרים שהוקפאו בעקבות פנייה של מאנילה . 
הוועדה הציעה שהכסף יועמד לרשות אימלדה ומשפחתה לפרנסתן , בתנאי שהאלמנה 
תעביר למדינה % 06 מהסך הכולל . אימלדה הסכימה . אבל מחאות בקנה מידה רחב 
בפיליפינים הביאו לפיצוץ העסקה . בתחילת השנה נראה היה שמשווייץ באות חדשות 
טובות למחפשי השלל במאנילה . בית הדין הפדרלי בלוזאן פסק שכ005 מיליון פרנקים 
שווייציים , שהוסתרו על ידי משפחת מרקוס בחשבונות שווייציים שונים , שייכים 
עקרונית לממשלה במאנילה ויש להעבירם אליה . גם כל המסמכים הבנקאיים הנוגעים 
בעניין יש להפקיד בידי הוועדה . אבל העניין נגמר בלא כלום . ההעברה כפופה 
לתנאים נוקשים : על פי פסק הדין מותר להשתמש במסמכים אך ורק לאותו מקרה 
אחד ויחיד . כל הפרה של התנאי תביא להעברת הון המיליונים החסום לידי יורשיו 
של מרקוס . אבל מעל לכל צריך עד ה12 בדצמבר לכל המאוחר לפתוח במאנילה בהליכים 
משפטיים נגד אימלדה מרקוס , שיוכיחו את אי זכאותה לקבלת ההון . אימלדה 
חיה בגלות בהוואי . בהוראה אישית של אקינו היא אינה רשאית לחזור לפיליפינים . 
ללא משפט לא תקבל הממשלה הפיליפינית את הכסף משווייץ . אבל בלי אימלדה 
לא יכול גם להתקיים משפט . על פי החוקה הפיליפינית , נוכחותו האישית של 
הנאשם במשפט חיונית ואי אפשר לשפוט אדם שלא בפניו . אולם אקינו לא הותירה 
שום ספק בתשובה לשאלה מה לדעתה הוא הרע במיעוטו : " אני מעדיפה שאימלדה 
מרקוס תישאר בחו"ל " . 
