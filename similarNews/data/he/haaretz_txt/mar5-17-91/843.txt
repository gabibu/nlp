משטרת נתניה ואנשי היחידה למבצעים מיוחדים הצליחו להשתלט על השניים החשודים 
כי פרצו למלטשת יהלומים בנתניה ביום ששי בבוקר , ושחררו את 02 העובדים שהיו 
לכודים בתוכה בעת השוד . איש לא נפגע . שק היהלומים , אותו נטלו השודדים 
עמם , ובתוכו תכשיטים משובצים ביהלומים שערכם רב , נזרק מידי השודדים בעת 
מנוסתם ונתפס בידי המשטרה . אחד החשודים הסגיר את עצמו לאחר שעתיים של משא 
ומתן שניהל עמו פסיכולוג המשטרה , ואילו החשוד השני נתפס בידי אנשי היחידה 
למבצעים מיוחדים שפרצו למלטשה . שני השודדים הם כבני 02 , בעלי עבר פלילי . 
ביום ששי , סמוך לשעה שמונה בבוקר , נכנסו שני שודדים רעולי פנים למלטשה 
ברחוב וייצמן 2 . הם איימו בנשק על העובדים והורו להם לשכב על הרצפה . 
שניים מעובדי המלטשה , פקידה ועובד חולה לב , נכפתו לכיסאותיהם , ומיד 
אחר כך החלו השודדים לאסוף לתוך שק , יהלומים ותכשיטים משובצים ביהלומים 
שערכם רב . במלטשה שהו אותה עת כ02 עובדים , ורובם נתקפו בבהלה . שוטרי 
המשטרה בנתניה הגיעו למקום בכוחות מתוגברים , והזעיקו כוחות ממרחב השרון 
בפיקודו של מפקד המרחב , ניצב משנה זאב אבן - חן , ומפקד משטרת נתניה , 
סגן ניצב דוד אורן . עשרות השוטרים התפרסו באזור המלטשה וסגרו את השטח . 
השודדים , שיצאו עם שק התכשיטים , הבחינו בשוטרים והבינו כי הם לכודים 
ואינם יכולים להימלט . הם עלו לגג הבניין , רצו לאורכו ויצאו לתוך מלטשה 
סמוכה . כוחות המשטרה כיתרו אותם מסביב . אנשי היחידה למבצעים מיוחדים והפסיכולוג 
המשטרתי החלו לנהל משא ומתן עם שני החשודים . לאחר חילופי דברים ארוכים 
הסגיר עצמו אחד החשודים לידי המשטרה . החשוד השני סירב להסגיר עצמו , ותוך 
כדי המשא ומתן התכוננו אנשי היחידה למבצעים מיוחדים לפרוץ פנימה . סמוך לשעה 
עשר בבוקר , פרצו אנשי הימ"ם לתוך המלטשה , לכדו את החשוד , את כלי הנשק 
ואת שק התכשיטים שנמצא על הגג . במהלך הפעולה לא נפצע איש . מאות סקרנים 
מכל האזור הגיעו למקום כדי לחזות באירוע . סמוך לשעה 03 . 01 נראו החשודים 
בלוויית השוטרים , כשהם מוצאים מזירת האירוע ונלקחים לחקירה במשטרת נתניה . 
אנשי המשטרה מיהרו למלטשה הסמוכה , שחררו את העובדים והרגיעו את הרוחות . 
