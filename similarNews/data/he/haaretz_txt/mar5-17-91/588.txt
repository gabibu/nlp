סיור אווירי הוא חלק מתוכנית קבועה מראש שהוכנה במשרד החוץ לאירוח אורחים 
רמי מעלה . אני לא חושב שמישהו במשרד החוץ הוא נאיבי עד כדי כך שיחשוב שבאמצעות 
סיור אווירי יצליחו להביא לשינוי בעמדות או במדיניות מגובשת של ממשלות . 
זו הדרך היחידה להראות למדינאי המגיע לביקור קצר ולחוץ את הארץ לאורכה ולרוחבה . 
להציג סיור כזה כאמצעי להשגת שינוי בעמדה של מדינאי בכיר כבייקר זה ממש 
עלבון לאורח . איש מהאורחים וגם לא בייקר לא חיכה לראות מהאוויר שמותניה 
של ישראל משתרעים על 002 ק"ם , הם יודעים את העובדות . ממעוף הציפור כמובן 
ניתן גם להתרשם מממדיה הגיאוגרפיים של המדינה , שלאורח אמריקאי הם מימדים 
של עיר גדולה . צריך גם לדעת שבדרך כלל מרבית שרי החוץ שביקרו אותנו הם 
כאלה שביקרו כאן בעבר בהזדמנויות שונות והם מכירים בדרך כלל את הארץ ולכן 
סיור אוירי לגביהם בודאי לא מעלה ולא מוסיף . לגבי בייקר שהגיע לביקור חטוף 
הסיור האוירי משמש בעיקר אמצעי טכני לאפשר לו לראות את הארץ ביעף . לעיתים 
סיור אווירי מתקיים גם מטעמים ביטחוניים על מנת לא לחשוף האורח לסכנות בסיור 
ברכב . בדיפלומטיה הדברים לא עובדים כך . מאוד יתכן שהשר ואם זה יהיה נשיא 
המדינה בעצמו יתרשמו מאוד מהסיור ואולי אפילו ישתכנעו מחלק מהטיעונים , 
זה אולי ישפיע על עמדותיהם האישיות אבל לא המוצהרות שאותן לא ניתן לקלקל 
בעובדות . אני בכלל שולל את המושג הסברה . במונח הסברה טמונה ההנחה שמישהו 
לא מבין משהו וכשיבואו ויסבירו לו פתע פתאום יבין במה מדובר , ולא כך הם 
פני הדברים כאשר מדובר במדינאים אורחים , בודאי לא ברמה של השר בייקר . 
הביקור ביד ושם משאיר רושם עז על כל המבקר בו , אבל מי שחושב כי יצליח 
לחולל מהפך בעמדות של מדינאי או מדינה אך ורק באמצעות ביקור ביד ושם או בעיירת 
עולים ובסיור אווירי מרשים ככל שיהיה טועה . לוא היה מייחד ביקור בלעדי 
רק בישראל ולא במסגרת מסע מזורז שבה הוא מדלג ממדינה למדינה בכל המרחב זה 
היה אולי יותר טוב מבחינתה של ישראל , אבל אני לא בטוח שמבחינתה של ארצות 
הברית . המעבר הזה ממדינה למדינה , מאפשר לו לקבל תמונה כוללת להכיר את 
הבעיות מכל צדדיהן דבר שהוא חיוני לקבלת החלטות שקולות ומאוזנות . משרד החוץ 
בודאי לא יוזם ומעודד מפגשים אלה אבל גם לא ידוע לי שניסה לסכל אותם . מפגשים 
אלה הפכו כבר עניין של מסורת אצל מדינאים הבאים לביקור בארץ . הם נענים 
לכך כדי לשמור על איזון , אבל לא מצפים לתכלית מעשית מפגישות אלה . שני 
הצדדים מעדיפים בדרך כלל את המפגשים המתקיימים מחוץ לישראל ואלה שמתקיימים 
כאן הם יותר לצרכי טקס . זה יכול להעיד על אחד משני הדברים או שיש קשיים 
שהנשיא נדרש להתערב כדי לחלץ את עגלת המו"ם מהבוץ או שחלה התקדמות ממשית 
שביקור הנשיא יכול לתת לכך את הביטוי הראוי . בוש הוכיח עצמו כי אינו אוהב 
כישלונות ולא מסתכן בהם , לכן הוא לא יגיע לכאן אם יעריך שצפוי לו כישלון . 
ההודעה הזו יכולה להיות איתות לצדדים להתקדם , והביטוי לדריכה על המקום 
יהיה ביטול הביקור . 
