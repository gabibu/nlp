פעילות אינטנסיווית מתקיימת בימים האחרונים במערכת הפוליטית והציבורית הפלשתינית 
בשטחים , במטרה לבחון מחדש את העמדות לנוכח תוצאות המלחמה במפרץ . במפגשים 
בדרגים הבכירים והמשניים של אנשי ציבור ופעילים של אש"ף בשטחים , נשמעים 
בראשונה גינויים לסדאם חוסיין ולמדיניותו , שהביאו לתבוסה במלחמה . התבטאויות 
שמשמיעים בימים האחרונים כלפי סדאם חוסיין לא היו מתקבלות על הדעת אך לפני 
שבוע . במסגרת מה שמתואר כהערכה מחדש של עמדות אש"ף , אין תמימות דעים 
בנוגע לצעדים הרצויים עתה מבחינת הארגון . יש הטוענים כי הגיע הזמן לקיום 
בחירות למועצה הלאומית הפלשתינית , או לפחות לכנס את המועצה המרכזית , 
המונה 05 חברים מכל הזרמים בארגון ( פתח , החזית העממית והחזית הדמוקרטית , 
קומוניסטים ועצמאים ) . לפי ההערכה , אם יכונס גוף זה , ישמיעו החברים 
בו גם דיעות המנוגדות לזו של ערפאת , אך בשטחים שוללים אפשרות כי תיתכן 
הדחה של ערפאת , שכן הוא זוכה לנאמנות גמורה גם מצד מתנגדיו הפוליטיים . 
במפגשים בשטחים עולה תמונה ברורה המעידה , שלמרות הביקורת הפנימית יקבל 
אש"ף תמיכה מתוך השטחים , כדי לגונן על הארגון ועל העומד בראשו מפני התקפות 
מבחוץ . קפידבינאישיות פלשתינאית אמרה ל"הארץ " : " מעמדו של ערפאת חזק 
כיום , בצורה פרדוקסאלית , מאי - פעם בעבר . כל הקולות המדברים על ערעור 
מעמדו של ערפאת הם משאלות לב של גורמים עוינים מבחוץ " . פעילי אש"ף בשטחים 
מקימים בימים האחרונים התייעצויות אינטנסיוויות עם אנשי אש"ף בחו"ל סביב 
כמה שאלות אקטואליות . אחת מהן נוגעת לביקורו הקרוב של מזכיר המדינה האמריקאי 
בישראל . גם בשטחים וגם אצל אש"ף בחו"ל קיימים חילוקי דעות אם להתיר לאישים 
פלשתינאים מהשטחים להיפגש עם בייקר בעת ביקורו בישראל . האישים הפלשתינאים 
המוכרים לוחצים לקבל החלטה שתתיר להם להיפגש עם שר החוץ האמריקאי , אך גם 
בקרבם שוררים חששות מתגובת הרחוב הפלשתיני . כמה מהם קיבלו באחרונה אזהרות 
שלא להיפגש עם בייקר . גורמים בשטחים מייחסים את שריפת מכוניתו של שאהר סעד 
בשכם בסוף השבוע לתסכול של הרחוב הפלשתיני מתוצאות המלחמה במפרץ , כמו לאווירה 
האנטי - אמריקאית החריפה ולעוינות כלפי מדינות הקואליציה . סעד , מזכ"ל 
האיגודים המקצועיים בשטחים , ידוע בקשריו הטובים עם השגרירות המצרית בתל 
אביב , וכנראה המשיך להיפגש עם נציגים מצריים גם בעיצומה של המלחמה . 
