פאריס ( מיוחד ל"הארץ " ) . בסנאט הצרפתי מתגבשת התנגדות מצד צירים רבים 
להצעת חוק המבקשת להעניק זכויות אוטונומיות לאי קורסיקה . הצעה ברוח זו 
אושרה לפני חודשים אחדים על - ידי האספה הלאומית , אולם היא זקוקה לאישור 
הסנאט . עיקר ההתנגדות היא כלפי הסעיף הראשון לחוק הקובע מושג של עם קורסיקאי 
במסגרת העם הצרפתי . החשש הגדול של הסנאטורים הוא כי מתן סמכויות אוטונומיות 
הוא מהלך שיביא , במוקדם או במאוחר , לאוטונומיה מלאה או אפילו עצמאות 
של האי . סנאטורים רבים מביעים חשש גם כי מתן זכויות אוטונומיות לאי והשימוש 
במושג " עם קורסיקאי " עשוי לעורר בקשות דומות מצד קבוצות לאומיות אחרות 
בצרפת כמו למשל הבאסקים והברטונים . המתנגדים להצעת החוק הביעו חשש כי השימוש 
במושג " עם " כלפי הקורסיקאים , הגם שהוא מוזכר בנשימה אחת עם העם הצרפתי , 
עשוי לעורר קשיים בין - לאומיים , משום שבעולם עלולים להשתמש בטיעון הזה 
נגד צרפת . לטענת המתנגדים , אין בהיסטוריה של צרפת ולא במסורת המשפטית 
שלה כל מושג המתייחס לקורסיקאים כאל עם . 
