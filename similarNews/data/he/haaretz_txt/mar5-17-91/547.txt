עד לפני תשעה חדשים נשקף מחלון ביתו של פרוף אנטולי ברופמן נוף הרים אירופי , 
שבחורף כוסה במעטה שלג לבן . מאז חודש יוני הנוף שנשקף מביתם החדש של בני 
משפחת ברופמן הוא נוף מדברי ואת מקומו של השלג בחורף מחליפים שמש יוקדת וסופות 
חול כמעט לאורך כל השנה . פרוף ברופמן , אישתו אליאנה ובתו לודמילה הם שלושתם 
רופאים שעלו מקישינוב , בריה"ם . שלושה משמונים רופאים עולים שהשתקעו בדימונה . 
איש מהם עדיין אינו עובד במקצועו . אנטולי , רופא אף אוזן גרון , אליאנה , 
רופאת עיניים , ולודמילה , רופאה המתמחה ברפואת ספורט ובמעקב רפואי אחר 
ספורטאים , נמצאים בעיצומם של קורסי הכשרה והשתלמות , כפי שמחייב משרד 
הבריאות עולים שמבקשים לעסוק במקצוע הרפואה בארץ . אנטולי ברופמן מספר בגאווה 
כי היה בעל קתדרה באוניברסיטה ועסק בניתוחים מסובכים . מנעימת דבריו אפשר 
להתרשם שהוא נעלב מכך שהוא נדרש להשתלם כדי שיתר לו לעסוק בתחום התמחותו . 
פרוף ברופמן מקווה שיעבוד במקצועו . הוא אינו מעלה על דעתו שהמדינה לא תנצל 
את הידע והניסיון הרב שרכש . הוא שמע על רופאים עולים שעובדים כמנקי רחובות 
מטעם העירייה . בלית ברירה גם הוא ייאלץ להתפשר על תעסוקה אחרת , אם לא 
ימצא עבודה ברפואה , אבל הוא מקווה שזה לא יהיה ניקוי רחובות , הוא אומר 
בחיוך . עד לפני ימים ספורים התחלקו אנטולי ואישתו עם בתם בדירה אחת . עתה 
קיבלה הבת דירה משלה בשכר חודשי נמוך , 021 ש"ח לחודש . שכר הדירה הנמוך , 
בהשוואה למרכז הארץ , הביא את עיקר העולים לדימונה . המדבר אינו מרתיע 
את ברופמן ומשפחתו כמו המחסור בעבודה . לחיות במדבר אפשר , לחיות בלי עבודה 
אי אפשר , הוא אומר בעברית אולפנית . לדעתו , יהיה אפשר לנצל את המספר 
הרב של הרופאים העולים אם שיטת הרפואה בארץ תשתנה וידגישו יותר את הרפואה 
המונעת . " צריך לשים בכל בית חרושת רופא " , הוא אומר . גם כתושבי אזור 
ו חשו ברופמן ומשפחתו מעט מאימי הסקאדים . שניים מהם נפלו לא הרחק מהיישוב 
והדי ההתפוצצות נשמעו היטב . פרוף ברופמן יודע כי אחרי זמן מלחמה צריכה 
לבוא התאוששות כלכלית , והוא עדיין מקווה שכך יקרה גם אצלנו . מכל מקום , 
ציונות לא תשאיר אותו בנגב . " נעזוב אם לא תהיה לנו כאן עבודה " . הוא 
מעלה על נס את היחס שקיבל מהתושבים ומפקידים בעירייה . המוסד היחיד שהצליח 
לעורר את שנאתו הוא חברת " עמידר " , שעל פי עדותו מצליחה להוציא עולים 
רגועים משלוותם בביורוקרטיה שהיא מפעילה . שלא כמו ביישובים במרכז הארץ , 
העולים בדימונה אינם נתפסים על ידי תושבים ותיקים , ובעיקר זוגות צעירים , 
כאויב מתחרה שעלול לדחוק רגלם ולמנוע מהם קורת - גג . בנגב יש מקום בשפע 
לכולם , רק שיבואו , אומר גבי ללוש , ראש העירייה . גם לא מרתיעה אותו 
האפשרות שמימוש תוכניות האכלוס יביא למהפך דמוגרפי ביישוב ואולי בראשונה 
ייווצר רוב לאוכלוסייה האשכנזית בעיר . המושגים של אשכנזי וספרדי עדיין 
אינם מוכרים לברופמן . " מבחינתי כולם יהודים , גם הכושים העבריים " . 
בעיר שבעבר התקשתה להפעיל תחנת מד"א עצמאית מדברים היום על הקמת בית חולים 
אזורי . תוכניות היסטוריות נשלפות מהמגירות , ומה שנראה עד לפני זמן לא 
רב כחלומות בהקיץ מתורגם עכשיו לתוכניות בעבודה ועל שולחנות השרטוט , במידה 
רבה בזכות העלייה . עליית העולים היא בעיקרה עליית אין - ברירה , על אחת 
כמה וכמה כשמדובר בהתיישבות בחבלי ארץ מרוחקים כדימונה , ירוחם ומצפה רמון . 
אבל התיישבות זו מחוסר ברירה תהיה להתיישבות מרצון ולסיפור הצלחה , אם 
נשכיל לקלוט את העולים וליצור להם תשתית ראויה בתחום התעסוקה , אומר ללוש , 
ומחרה מחזיק אחריו פרוף ברופמן . 
