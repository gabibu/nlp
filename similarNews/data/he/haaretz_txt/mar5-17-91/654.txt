פרסטרויקה , דמוקרטיזציה וגלאסנוסט חשפו פגמים גדולים במדיניות הסובייטית 
כלפי בעיית הלאומים ; ואיפשרו סוף סוף לראות את התמונה האמיתית של ניגודים 
בין לאומים , אשר הוסתרו במשך זמן רב מאחורי מלים על אודות " פריחה והפשרת - 
יחסים " בין המדינות הסוציאליסטיות , ועל אודות " העם הסובייטי " כ"קהילה 
היסטורית חדשה " . ה"איחוד שלא ניתן להרסו " החל להתפורר . זו האמת . 
לאחדים זו חירות מעוררת השראה , הקוראת להם להשיג עצמאות . לאחרים ואני 
בתוכם זה חופש מר , מכאיב , המדגיש פעם נוספת את התמוטטותם של הרבה רעיונות 
ואשליות של בני דורי . ברור לכל שמהות היחסים ההדדיים בין הרפובליקות חייבת 
להשתנות לחלוטין . מכינים ברית - איחוד חדשה . אך הבעיה עמוקה יותר : 
האם תישאר ברית - המועצות בגבולות הנוכחיים ? האם כל הרפובליקות המהוות 
היום את הברית ירצו להישאר במסגרת של מדינה אחת ? נשיא בריה"ם אמר ב6 בפברואר 
כי הוא מאמין שמשאל - העם המיועד ל71 במארס צריך לשפוך אור על השאלות הללו , 
ועליו לחרוץ את גורלה של בריה"ם . אולי טעות בידי , אך פירוש זה של משאל - 
העם נראה מפוקפק בעיני . אקדים ואומר שאני תומך מושבע של קיום בריה"ם בגבולותיה 
הנוכחיים , ומסיבה זו תשובתי חיובית , אף - על - פי שניסוח השאלה נראה 
בעיני כסתירה משפטית ברורה וכמגרעת פוליטית . מדוע ? ראשית , היגיון . 
יש נימוקים כלכליים , פוליטיים והיסטוריים כבדי משקל והנשיא שטח חלק מהם 
המעידים , לדעתי , שיהיה קל יותר לכולנו להוביל כל רפובליקה , וכתוצאה 
מכך את הברית , אל הרמה של תרבות מודרנית . ובכוחנו בהחלט לתקן את שגיאות 
העבר , וליצור ברית כזאת שבה הכל יחושו בנוח , ללא סייגים ומגבלות . שנית , 
פסיכולוגיה . אולי אי - שם בתת - התודעה נעוצים עמוק שורשיהם של רעיונות 
אימפריאליים של " רוסיה הגדולה " . אולם משהו אחר ממשי הרבה יותר מזה . 
עצם החיים במדינה רב - לאומית , עם רדיו וטלוויזיה , ספרים , מוסיקה , 
נסיעות וקשר יום - יומי , מאלצים את כולנו מילדותנו לקלוט יסודות אחדים 
מן הרב - גוניות שבתרבויות השונות . יחד עם אגדות - עם רוסיות קראתי אגדות 
גרוזיות וטורקמניות . הכרתי את " וויטיאז בעור הנמר " או את " קאלוואלה " 
( אגדת - עם קארלית ) , אולי טוב יותר משידעתי את " שירו של איגור " . 
מדפי הספרים בביתי הכילו את " מאנאס " הקירגיזי ואת " דויד ססונסקי " 
הארמני . ומה בדבר המוסיקה ? והשירים ? שירים אוקראינים , מולדוויים , 
גרוזיים . . . שירתו של אלישר נאבוי ושל פירדוסי , טאראס שווצנקו ובלטרושאיטיס . 
זכורה לי התגלית שבתמונות גדושות המסתורין של ציורלניס , הצבעים העזים 
של סריאן , הקווים המדויקים של קראסאוסקאס . האזנתי לפעימת הזמן אגב קריאה 
בכתבי אייטמאטוב , אמיראדזיבי , כנוביץ , דרוסטה , קרוס וביקוב . וסוף 
סוף , נוסף על הנעימות , התמונות והספרים המוכרים והיקרים , יש גם הערים 
המוכרות והיקרות והאנשים שנוספו והלכו במרוצת השנים . . . וכל אלה אינם 
זרים , אינם " נוכריים " , כי אם חלק מניסיון החיים שלי , מתרבותי , 
מה"אני " שלי . משום כך , חלוקתה של הברית , פירוקה , כמוה כחיתוך בבשר 
החי . פעם נסעתי אל טאלין , בירת הרפובליקה הבאלטית של אסטוניה כבר היו 
שתי בסופו של השם איות שנועד להפיס דעתם של לאומנים , והרוחות כבר היו 
נסערות . נכונו לי שיחות מורכבות . ורעייתי יעצה לי : אמור להם בפשטות : 
אם תפרשו , אהיה עצוב . בסופו של דבר , גם זה נימוק . אני כותב על רגשותי , 
על דעתי . אבל אני משוכנע שיש תחושה של שותפות , של דבקות וגיבוש , בלב 
מיליוני אנשים בכל הרפובליקות . . . . ברור כשמש שהרוב יצביעו בעד שימור 
בריה"ם . מה תהיה המשמעות בפועל ? לדוגמה , האם יכול רוב של תושבי בריה"ם 
תושבי אוקראינה וקזחסטן לחרוץ את גורלן של אסטוניה וגרוזיה ? האם יכול 
הרוב לאסור עליהן ( מן הבחינה החוקית ) לפרוש מבריה"ם ? אני בטוח ומשוכנע 
שלא . זכות הבחירה החופשית שייכת לעם נתון , ואין איש זכאי להחליט במקומו . 
כאשר הדברים אמורים בגורלה של ליטא , אזי ל5 . 2 מיליון הקולות של הליטאים 
יש משקל רב יותר מאשר למאה מיליון הקולות של אוקראינה וקזחסטן . ואני חושש 
מאוד שתוצאות משאל - העם ינוצלו בדרך זו או אחרת כדי להשתמט מפני האמת היסודית 
הזאת , מפני האקסיומה הפוליטית הזאת . אני חוזר ומציין שאני מתנגד מושבע 
לפרישתן של הרפובליקות . זו עמדתי . וכאדם חופשי שחי במדינה חופשית , 
זכותי להגן עליה . אך זו אינה העמדה כולה . אם עם מסוים או רפובליקה מסוימת 
החליטו לפרוש מבריה"ם , לפרוש מן הברית כי אז , כאזרח של מדינה שחוקתה 
כוללת את הזכות לפרוש מהברית , כקומוניסט , כחבר מפלגה שהאמין תמיד בזכותן 
של אומות להגדרה עצמית , אני רואה חובה לעצמי לכבד את הבחירה הזאת ולא להעמיד 
מכשולים בדרכה . כאן מסתיים מרחב - הפעולה של פשרה , תמרון , הונאה והונאה - 
עצמית . אנו , הרוסים , ניצבים לנוכח ברירה קשה וגורלית . או שנמצא את 
העוז לשים קץ לשירנו שלנו , ולאפשר לרוצים בכך לפרוש או שנשלח את הכוחות 
המיוחדים של המיליציה ואת הצבא למנוע את מימוש הזכות להגדרה עצמית . האופציה 
הראשונה מכאיבה ביותר . יהיו הרבה מבקרים ומוחים . שבענו דמגוגיה ואנו 
שומעים את הקריאות ההיסטריות של התומכים ב"מדינה מאוחדת שאינה ניתנת לחלוקה " . 
אויבי הפרסטרויקה מופעלים ( וכמותם גם יריביו הפוליטיים של הנשיא ) . 
יהיה עלינו לעמוד בזה . האופציה השנייה תביא לא רק להתמוטטות החשיבה הפוליטית 
החדשה , אלא גם לאסון מוסרי . נוקיע את עצמנו בעיני ההיסטוריה . נגרור 
את רוסיה , את הסוציאליזם ואת הפרסטרויקה בבוץ עד כדי כך שאיני יודע מתי 
יצליחו להיטהר . עד היום הזה אני בוש ונכלם , ואמשיך להתבייש עוד זמן רב , 
בגין הונגריה , צכוסלובקיה ואפגניסטן . המשטר הפוליטי והמערכת של צווים 
מנהליים , שנגדם קמה הפרסטרויקה , חנקו את המדינה כולה ועיוותו אותה , 
פגעו בעמה והשפילוהו . הרוסים שתו לרוויה מכוס המרורים הזאת . אדמת רוסיה 
העתיקה נהרסה ונתרוששה . חוסלה האינטליגנציה הרוסית . נעשו ניסיונות לרמוס 
את ניצני התודעה הלאומית הרוסית . אני חושב לא רק על " הרוח הרוסית " 
הידועה לשמצה , כי אם על זכותם הלגיטימית של הרוסים כמו של כל עם אחר 
לנצור את ההיסטוריה , התרבות והזהות שלהם . אני אשתתף במשאל - העם , כשאני 
יוצא מן ההנחות דלהלן : רצוי לשמר את בריה"ם , לאחר שישנו את היחסים בין 
הרפובליקות , וישונה שם הברית . אף אחד ( לא הנשיא , ולא הסובייט העליון 
של בריה"ם , או קונגרס צירי העם ) לא יגביל , בשום נימוק שהוא , את חופש 
הבחירה של הרפובליקות , ולא יגביל את פרישתן מבריה"ם במקרה שהרצון הזה 
יובע באורח ברור די - הצורך . שלטונות הברית חייבים לערוב לזכויות ולאינטרסים 
של המיעוטים הלאומיים , לרבות " האוכלוסייה דוברת - הרוסית " ולא רק 
במלים , כי אם גם במעשים . 
