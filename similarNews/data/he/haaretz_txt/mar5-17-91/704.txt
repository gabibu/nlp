חברת מקורות חייבת לחברת החשמל 34 מיליון ש"ח , נכון להיום , וחובה בעבור 
צריכת החשמל יגדל ב02 במארס לכ06 מיליון ש"ח , סכום נכבד לכל הדעות . אין 
פלא שחברת החשמל החלה בימים האחרונים לנתק את הזרם ממתקנים אחדים של הקשורים 
במערך שאיבת המים של " מקורות " . לדידה של חברת החשמל " מקורות " היא 
לקוח ככל הלקוחות , ועליה לעמוד בפרעון חשבונותיה . העובדה שבגלל הליכי 
עונשין אלה עלולים להיפגע צרכני המים , שהחוב הכספי אינו באחריותם , אינה 
מעניינה של חברת החשמל . אך מצב זה יוצר שורת בעיות בין " מקורות " ללקוחותיה 
ובין החברה לאלה המכתיבים את המסגרות לפעולתה . ב"מקורות " טוענים , שאין 
ביכולתם לפרוע את החוב , כל עוד לא יעביר להם משרד האוצר את הכספים שהוא 
חייב לחברה . הדבר המתמיה והמטריד בכל ההליך הזה , הוא עובדת התרחשותו התדירה 
זה שנתיים . מדי כמה חודשים מודיעה חברת החשמל שבגלל אי - תשלום חוב של 
" מקורות " היא תיאלץ להפסיק את הספקת הזרם למתקניה , ואחרי כמה ימים 
היא אמנם עושה זאת . או אז מתעורר רעש ציבורי , מחשש לפגיעה בהספקה סדירה 
של המים , וכאן נכנס האוצר לתמונה , מעביר חלק מהסכום לכיסוי החוב , החוב 
מצטבר מחדש וחוזר חלילה . בדרך כלל , הפסקות החשמל למתקני מקורות לא פוגעות 
פגיעה חמורה בכושר תפקודה של חברת המים , והצרכנים לא מספיקים להיפגע באופן 
משמעותי . אלא שהפעם המצב נראה חמור יותר . עד אתמול נותק הזרם לכ051 מתקני 
שאיבה , ואם לא תבוא הישועה בימים הקרובים , זאת אומרת אם האוצר לא יסדיר 
את החוב או לפחות חלק ממנו האזרחים עלולים להרגיש על ברזיהם את הסכסוך שבין 
חברת החשמל , " מקורות " והאוצר . כל זה נראה כמו סכסוך ביורוקרטי של 
שלושת הגופים הממלכתיים , והצרכן שאינו מעורב בעניין הוא קורבנם . המצב 
איננו בדיוק כך . ראשית , חלק מהצרכנים , ודווקא צרכני המים הגדולים ביותר , 
מעורבים בצורה זו או אחרת במשחק . שנית , בעיכוב הכרוני של העברת הכספים , 
האוצר איננו מתכוון להפעיל לחץ על " מקורות " דווקא , אלא על גופים אחרים : 
" ועדת המים " של הכנסת ( המשותפת לוועדת הכספים והכלכלה ) , שתפקידה 
לקבוע את מחירי המים לצרכן , והשדולה החקלאית הבולמת במרץ את עדכון מחירי 
המים לחקלאות לפי העלות הריאלית . ייתכן כי גם בתוך חברת מקורות יש מקום 
להליכי ייעול . טענות על ניפוח מנגנוני וביצוע פרויקטים מיותרים אינן חדשות . 
את זאת לא נוכל לדעת , כל עוד חברת המים הלאומית לא מסוגלת לפעול על בסיס 
כלכלי . אך כבר עכשיו ברור , כי הגירעון המתמיד של החברה וקשיי תשלומיה 
לספקה העיקרי חברת החשמל מקורם באי - עדכונם של מחירי המים , שהחברה מצוה 
לגבות מלקוחותיה , ובעיקר מהגדול שבהם הלקוח החקלאי . כל עוד לא ישלם 
אותו לקוח מחיר המתקרב לעלות הריאלית בעבור המים שהוא צורך , לא תוכל מקורות 
לתפקד כחברה כלכלית , ויימשכו המחזות המבישים של חשבונות החשמל העצומים , 
שלא שולמו , וההפסקות בהספקת חשמל למתקני השאיבה של החברה . זוהי עוד סיבה 
טובה לשינוי במדיניות מחירי המים , ובעיקר מחירי המים לחקלאות . הסיבה 
הטובה האחרת היא המצוקה המחריפה של משק המים בישראל והבזבוז במים , שהמחירים 
הנוכחיים גורמים . שתי הסיבות ביחד מספיקות בהחלט כדי לעמוד איתן נגד הלחצים 
של השדולה החקלאית , המעבירה בסופו של דבר את התשלום על המים המוזלים לחקלאות 
לא אל משרד האוצר , אלא אל כל אחד מאתנו , כמשלמי המסים . ברור כי שינוי 
באופן ניהולה של החברה המספקת את רוב המים במדינת ישראל הוא בעל השלכות מהותיות 
על המשק כולו ובעיקר על החקלאים , שמחיר המים הוא מרכיב חשוב ולעתים מכריע 
בקביעת סוג תוצרתם ומחירה . לכן יש לחתור לשינוי מבני שייעשה בזהירות , 
ואשר ייקח בחשבון אפשרויות לפגיעה ויאפשר לאלה העלולים להיפגע להיערך לכך . 
ובינתיים , על השרים הכלכליים להגיע להסדר אשר יאפשר ל"מקורות " לתפקד 
בלי לגלגל את קשייה אל כלל הצרכנים . 
