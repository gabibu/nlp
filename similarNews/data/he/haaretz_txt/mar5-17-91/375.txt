אלפי אלבנים עלו בסוף השבוע בכוח על אניות שעגנו בנמל דורס , כדי להגיע 
לאיטליה . הממשלה הכריזה על העיר דורס " אזור צבאי סגור " . האזהרות לא 
הרתיעו את התושבים מניסיונות לעלות על האניות . השלטונות ביקשו למנוע את 
הפלגת האניות בטענה שהן עמוסות מדי ועלולות לטבוע . חיילים אלבנים הסתערו 
אתמול באש חיה ובגז מדמיע על אניית פליטים שעלתה על שרטון , כדי להוריד 
את הפליטים מסיפונה . גראמוז פאשקו , ראש המפלגה הדמוקרטית האופוזיציונית 
דיווח על נפגעים רבים . האנייה " פרטיזאני " עלתה על שרטון לפני ימים מספר , 
בשעה שביקשה להפליג מנמל דורס , כשעל סיפונה מספר גדול של אלבנים . הפליטים 
סירבו להיענות לדרישת השלטונות לרדת מן האנייה . נראה כי הפליטים על סיפון 
האנייה השיבו אש לעבר החיילים , אולם אלה הצליחו להוריד את כולם . אף על 
פי כן הגיעו מדורס לנמל ברינדיזי באיטליה בשתי אוניות כ000 , 6 פליטים אלבנים . 
מספר הפליטים בברינדיזי מגיע ל03 אלף . 000 , 2 פליטים נוספים תקועים בספינות - 
דיג בנמל שנגזין שבצפון אלבניה . עד כה נמנע מהם להפליג לאיטליה , מכיוון 
שהספינות אינן כשירות להפלגה זו . אנייה המובילה כ03 פליטים אלבנים , רובם 
נשים וילדים , הגיעה ביום חמישי בלילה לאי פלגרוזה ביוגוסלוויה , כ06 ק"ם 
מהעיר ספליט . האנייה , בה אזלו הדלק והמזון לנוסעים , נסחפה ככל הנראה 
על ידי הסערה לעבר יוגוסלוויה . במקביל נמשכים גם ניסיונות התושבים לחדור 
לרובע הדיפלומטי בטיראנה , כדי לבקש שם מקלט . זקן הסגל הדיפלומטי , שגריר 
טורקיה בטיראנה , פנה לתושבים באמצעות הטלוויזיה והפציר בהם לחדול מניסיונות 
אלה , כיוון שהשגרירויות הזרות אינן יכולות לקלוט אותם . הוא ביקש מן האלבנים 
" ליצור במדינה אווירה של שלום והבנה " , נוכח הבחירות הכלליות המתקרבות 
( ב13 במארס ) . גרמוז פאשקו הביע הסכמה לקריאתו של השגריר הטורקי , והדגיש 
כי האלבנים חייבים להישאר בארצם " ולסייע בהקמת אלבניה דמוקרטית חדשה " . 
נשיא סרביה , סלובודן מילוסביץ , פנה לנשיא אלבניה רמיז אליה וביקש ממנו 
לאפשר לכל התושבים הסרבים של אלבניה הרוצים בכך , לצאת ליוגוסלוויה . ראש 
ממשלת איטליה , גוליו אנדראוטי , אמר אתמול שממשלתו אינה מסוגלת להתמודד 
עם ממדי הבריחה מאלבניה . ממשלת איטליה מקיימת מגעים עם אלבניה כדי למנוע 
את הבריחה , וכבר החליטה להעניק לה סיוע כספי . ארגון הפליטים של האו"ם 
פנה לממשלת רומא בדרישה לא לגרש את הפליטים , ויש להניח שמי שכבר הגיע לא 
יגורש , אף כי איטליה תעשה כל שביכולתה למנוע בואם של פליטים נוספים . 
נמל ברינדיזי אינו מצויד כדי לקלוט את הפליטים . רובם נמצאים בתחנת הרכבת 
בנמל ובבתי הספר , בתנאים סניטאריים גרועים והם רעבים ללחם . 
