אדם נהרג בהתנגשות עם כוח צה"ל , אחר מת מפצעים שנפצע בתקרית לפני שלושה 
חודשים , אשה , אם לארבעה , נרצחה לאחר שהואשמה בשיתוף פעולה עם השלטונות 
בהיותה בחודש השמיני להריונה . כמו כן נפצעו 82 מתושבי השטחים וכן גם ארבעה 
חיילי צה"ל . במושב ניצני - עוז שליד טול - כרם ניזוקו ביום ששי לפנות בוקר 
חממות וציוד חקלאי . מבצעי המעשה ציירו כתובות נאצה בעברית ובאנגלית , 
עליהן חתום ארגון החמאס . העקבות מוליכים אל מעבר לקו הירוק . החיים בגדה 
המערבית החלו בסוף השבוע לשוב למסלולם לאחר שהוסרו העוצר והסגר ברוב מקומות 
היישוב . העוצר נמשך רק בערים גנין , קלקיליה ואל - בירה ובמספר כפרים 
ומחנות פליטים . הוסר גם עוצר הלילה שחל כל תקופת המלחמה במפרץ על רוב ערי 
הגדה . תפילות יום ששי במסגדים התנהלו כסדרן . משכם נמסר על תפילות שהושמעו 
לזכר ה"שוהאדה " ( הקדושים ) העיראקים שנהרגו במלחמה . בעיר העתיקה בשכם 
צעדו כ001 מתומכי הפתח והחזית העממית , הניפו דגלי עיראק ואש"ף והשמיעו 
קריאות במגבירי קול נגד ארה"ב . המפגינים הכריזו על אחדות של דם בין פלשתין 
לעיראק . במקביל להסרת העוצר מתחדשות התקריות האלימות בין צעירים לחיילים . 
בתקרית אלימה בקאסבה של שכם אתמול נפצע נער בן 61 מקליע ברגלו ואושפז בבית 
החולים אל - איתיחאד . בהתנגשויות בגנין נפצע צעיר בן 42 , ואושפז בבית 
החולים בגנין . ביום ששי נפטר בבית החולים אל - איתיחאד נגיב חווילה , בן 
02 , שנפצע לפני 3 חודשים מאש חיילי צה"ל בגנין . האיש , שהיה מבוקש , 
נורה כשניסה להימלט מחיילי צה"ל . הסרת העוצר גרמה בעקיפין גם לעלייה בפעילות 
הפנימית האלימה בשטחים . ביום ששי נרצחה בתלייה אשה מהכפר עתיל , סמוך 
לטול - כרם . באסמה עבד אל קאדר , בת 53 ואם ל4 ילדים , היתה בחודש השמיני 
להריונה . גופתה נמצאה סמוך למחנה הפליטים עין בית אלמה . יום לפני הירצחה 
פרסמה קבוצה הקוראת לעצמה " אלצקר אל גארח " כרוז האשמות נגדה . כמה מקרים 
של הצתות רכב וזריקת בקבוקי תבערה על מכוניות אירעו בסוף השבוע בירושלים 
רבתי . גורמים בכירים בצה"ל הביעו חשש כי הפלשתינאים בשטחים עלולים להשתמש 
במסכות הגז שחולקו להם כדי להתגונן מפני גז מדמיע שיירה לעברם בעת הפרות 
סדר . בצה"ל הבהירו כי כל מקרה כזה יטופל בחומרה . מסכות גז חולקו בעיקר 
לתושבי הגדה , אך גם לתושבים ברצועת עזה . צה"ל הסיר את העוצר בשעות היום 
ברוב חלקי הרצועה , עם זאת , עוצר הלילה נמשך ברוב המקומות . מקורות פלשתיניים 
דיווחו על שלושה פצועים מירי כוחות צה"ל בעת ההפגנות . העוצר הימי שהוטל 
על רצועת עזה ערב פרוץ המלחמה הוסר אתמול , ומאות דייגים יצאו אתמול לים . 
31 אלף עובדים יצאו אתמול מהרצועה לעבודה בישראל , כולם עובדים רשומים בלשכות 
התעסוקה ובעלי אישורי יציאה לישראל . במערכת הביטחון מתכוונים להגדיל את 
מכסת הפועלים מהשטחים , להם יינתן לצאת בישראל . כמו כן יימשכו ההקלות 
ליציאת אוטובוסים ומוניות . אתמול לא הגיעו פועלים לאזור תל - אביב וגוש 
דן , עקב המשך האיסור על עבודת תושבי השטחים בריכוזי אוכלוסייה בישראל . 
התנגשויות קלות בין תושבים לכוחות צה"ל , בעיקר במחנות הפליטים שברצועה 
נרשמו אתמול . מקורות פלשתיניים דיווחו על שני פצועים , אחד במחנה הפליטים 
גבאליה והשני בשאטי . מקורות פלשתיניים דיווחו אתמול על תקריות באזור שכם , 
שבהן נפצעו חמישה תושבים , אחד מהם קשה . בגנין נורה צעיר מקומי שהיה מבוקש 
על - ידי שלטונות הביטחון מזה כשנתיים . המבוקש , יאסין אבו - סרור בן 
62 , נקלע למלכודת שטמנו לו חיילים ונורה לפני שהצליח להימלט . בכפר עוורתא , 
הנתון בעוצר , נפצע תושב מקומי , שהפר את העוצר ויידה אבנים לעבר חיילים . 
הוא מאושפז במצב קשה בבית החולים האנגליקני בשכם . בימים האחרונים קיימו 
כוחות צה"ל מבצעי מעצרים בעשרות כפרים באזור שכם , לשם מעצר חשודים בפעילות 
עוינת , בכלל זה בכפר עוורתא . בית המשפט הצבאי בשכם הטיל בסוף השבוע 81 
ימי מאסר וקנס של 01 שקלים על נביל מוגרבי , בן 03 מטול - כרם , אשר נעצר 
על - ידי חיילי צה"ל לאחר שהשמיע קריאות שמחה וקריאות " אללה אכבר " בלילה 
בו היתה התקפת טילים על ישראל . מאז הוסר העוצר הכללי בגדה דווח על תקריות 
אלימות רבות , בעיקר יידוי אבנים ובקבוקי - תבערה . בכפר סרדה שממערב לרמאללה 
נזרקו אתמול אבנים לעבר כוח צה"ל שהגיע במסגרת מבצע מעצרים . חייל נפצע 
קל וטופל במקום . החיילים פתחו באש לעבר מקומי שהחזיק בידו , על - פי הטענה , 
סכין , והוא נפצע ברגלו . גם בכפר דיר אבו - משעל הותקף כוח צה"ל באבנים 
והחיילים הגיבו בירי . תושב המקום נפצע באורח קל עד בינוני , ופונה לבית 
החולים ברמאללה . שלשום בלילה נפצע חייל צה"ל באורח בינוני בצומת אלון - 
מורה כתוצאה מזריקת אבנים ופונה לבית החולים תל השומר . בשכם נפצע שלשום 
בערב צעיר בן 02 , במהלך התנגשות עם חיילים , ופונה לבית החולים האנגליקאני . 
במהלך פעילות יזומה ללכידת מבוקשים במחנה הפליטים טול - כרם , הצליח אתמול 
כוח של צה"ל לעצור שלושה רעולי - פנים , חברי חוליית " הנמרים השחורים " , 
שעסקה בחודשים האחרונים בחקירה ובחיסול של חשודים בשיתוף פעולה עם השלטונות . 
מפגיעת בקבוק שנזרק לעברו , נפצע אתמול ברצועה חייל צה"ל , ראובן ברגר 
בן 02 , ברגלו . מקורות פלשתיניים דיווחו על התנגשויות עם כוחות צה"ל במחנות 
הפליטים ברצועה ובעיר עזה . לטענת המקורות , שבעה תושבים נפצעו . בישיבת 
ועדת הפנים של הכנסת אתמול , בנושא הרצח האכזרי של בחור הישיבה אלחנן אתאלי 
ז"ל , שאירע בסוף השבוע הקודם , אמר השר רוני מילוא כי המשטרה לא תתן למצב 
הביטחוני בירושלים להידרדר למצב ששרר לפני מלחמת המפרץ . השר מסר כי המשטרה 
כבר נוקטת צעדים , שאין לפרטם , כדי להגביר את הביטחון בעיר , ובין היתר 
נערכו מעצרים . תושב נהרג אתמול בגדה בהיתקלות עם צה"ל . מקורות צבאיים 
מסרו כי במהלך פעילות יזומה של כוח צה"ל בכפר בית רימא שבנפת רמאללה נזרקו 
אבנים לעבר החיילים , ואלה ירו לעבר המיידים על פי " נוהל עצירת חשוד " . 
מהירי נפצע תושב הכפר קשה בחזהו . מסוק הוזנק למקום , אך הוא מת מפצעיו . 
מקורות פלשתינים טענו כי ההרוג הוא עבד א - לטיף סלאח אל - ברגותי , בן 
81 , תושב הכפר דיר רסאנה הסמוך לבית רימא . שני תושבים נפצעו בהתנגשויות 
אחרות בגדה . באחרונה ניכרת בגדה התגברות בפעולות האינתיפאדה האלימות , 
ובכל יום יש נפגעים . במקומות רבים החזיר צה"ל את העוצר שהוסר בתום המלחמה 
במפרץ , עקב האירועים האלימים . אתמול נפצע קל חייל צה"ל מאבן שהושלכה עליו 
באזור בית חנון . מקורות פלשתיניים מסרו כי ארבעה תושבים נפצעו ברפיח , 
בהתנגשויות עם צה"ל . לפי דובר צה"ל לא נרשמו פצועים . 
