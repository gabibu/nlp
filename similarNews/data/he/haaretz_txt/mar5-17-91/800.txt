היום אמורים אזרחי בריה"ם להכריע במשאל - עם האם תישאר הברית הסובייטית במתכונתה 
הטריטוריאלית הקיימת או שיינתן הכשר לפרישת רפובליקות . אולם כבר כעת ניתן 
לקבוע כי לכל הכרעה יהיו פירושים רבים . הבעיה המרכזית היא עצם השאלה שהועמדה 
להצבעה " האם אתם בעד קיומה של בריה"ם כברית של רפובליקות ריבוניות וחופשיות " . 
השמרנים יצביעו ללא ספק " הן " , אולם גם לרפורמיסטים קשה להצביע " לאו " 
לגבי שאלה המנוסחת בצורה זו . היש אדם שאינו תומך בהענקת ריבונות וחופש 
לרפובליקות ? כדי להסיר ספקות , קראו הדמוקרטים , בהנהגת ילצין , להצביע 
" לאו " במשאל , גם אם רובם הגדול דווקא תומך בהמשך קיומה של בריה"ם . 
אם יהיה רוב למצביעי " לאו " ( תוצאה בלתי - סבירה שעלולה לגרום זעזוע 
קשה ) יראו בכך הרפורמיסטים ניצחון גדול . אך גם אם יהיה רוב למצביעי " הן " , 
יטענו הרפורמיסטים כי מרבית אלו שהצביעו כך תומכים בהרחבת סמכויות הרפובליקות 
על חשבון המרכז ( כפי שעולה מנוסח השאלה ) . הנקודה הבעייתית השנייה נוגעת 
לתוספות השונות של הרפובליקות . בפדרציה הרוסית הוסיפו שאלה בנוסח " האם 
אתם תומכים בכך שלפדרציה הרוסית יהיה נשיא נבחר ? " לכאורה שאלה תמימה , 
אולם בקוד הפנימי הסובייטי זהו מבחן לאמון הציבור בבוריס ילצין . ואכן 
השמרנים , שייתכן שחלק מהם תומך בבחירת נשיא לפדרציה , יצביעו " לאו " 
מתוך ניסיון לבלום את ילצין , אף - על - פי ששמו ומועמדותו כלל אינם מוזכרים 
במשאל . מיעוטים אתניים בחבלים אוטונומיים בפדרציה הרוסית יצביעו " לאו " 
לשאלה השנייה משום שהם מתנגדים לא רק להמשך קיומה של בריה"ם ( השאלה הראשונה ) 
, אלא גם לקיומה של הפדרציה הרוסית . אף שהמרחק בין אלה לבין הקומוניסטים 
השמרנים הוא גדול מאוד הצבעתם בשאלה השנייה תהיה זהה . ישנן בעיות נוספות 
במשאל , כגון התוספת באוקראינה , ההצבעה בשש הרפובליקות המחרימות את המשאל 
ועוד . השורה התחתונה היא שהמשאל לא יפתור דבר הרפובליקות הסוררות ימשיכו 
במאבקן , הרפורמיסטים יטענו לזיופים , והמערב לא יקבל את הטענה שתוצאת 
" הן " במשאל היא בגדר אישור לגורבצוב להשתמש בכוח כדי למנוע פרישת רפובליקות . 
קפמאפרקמלחמת פוקלנד , לפני תשע שנים , היתה האקורד האחרון של שלטון הכת 
הצבאית בבואנוס איירס . שנה לאחר מכן , בבחירות חופשיות , עלה ראול אלפונסין 
לשלטון , ועל היבשת כולה עבר תהליך שזכה לכינוי " בואנוס דיאס דמוקרסיה " . 
אולם פצעי אותה מלחמה עדיין מדממים , במיוחד בקרב בני משפחות החללים שלא 
הורשו לעלות לקברי יקיריהם . מחר , בראשונה מאז סיום המלחמה , יגיעו לפורט - 
סטנלי קרובי משפחתם של 232 החיילים הארגנטינאים שנהרגו בקרבות ונקברו באיים . 
קפמאפרקעל רקע ניסיונות התיווך של המעצמות ופורטוגל לגיבוש הסדר לסיום העימות 
באנגולה , יחל מחר בפרלמנט בלואנדה מושב מיוחד שצפוי לאשר שינוי דרמטי במשטר 
אימוץ מערכת רב - מפלגתית דמוקרטית לאחר 51 שנה של משטר חד - מפלגתי מרקסיסטי , 
שעשוי להביא לפיוס אמיתי באחת המדינות השסועות ביותר באפריקה . אם זה אכן 
יקרה , צפוי כי תנועת הגרילה אוניט"ה , בהנהגת גונאס סאווימבי , תצטרף 
למשחק הפוליטי , כפי שעשו הקונטראס . על פי המודל הניקרגואי תהיה המחתרת 
חייבת להתפרק מנשקה בתמורה להבטחת השלטונות כי אנשיה לא ייפגעו וכי תוכרז 
חנינה כללית . הפיוס הלאומי יכול להצליח רק אם ייקבע לוח זמנים לבחירות 
חופשיות בפיקוח בין - לאומי הדוק . בשלב זה לא ברור כלל מה עשויות להיות 
התוצאות של בחירות כאלו במדינה שהיתה נתונה מאז קבלת העצמאות במלחמת אזרחים . 
קפמאפרקאחד האירועים המעניינים הצפויים בשבוע הקרוב הוא כינוס של לשכות עורכי 
הדין של אפריקה באגה שבניגריה . המשתתפים ידונו בנושא " חוק וצדק חברתי 
באפריקה " . למרבית מדינות אפריקה יש חוקות מפוארות המבטיחות את זכויות 
האדם ואת השוויון והצדק החברתי , אולם בין אלו לבין המציאות העגומה המרחק 
רב . למרבית מדינות היבשת מערכת חוקים המבוססת על מערכות המשפט של המעצמות 
הקולוניאליות לשעבר . כך , למשל , קיים דמיון מפתיע בין חוק העונשין של 
ניגריה או קניה לבין חוק העונשין הישראלי כולם יסודותיהם הונחו בתקופת השלטון 
הבריטי . אולם באפריקה עושים מרבית השליטים את החוק פלסתר . זו אולי הסיבה 
לכך שבין הפעילים למען זכויות האדם באפריקה ניתן למצוא עורכי דין רבים . 
קפמאפרקעם ההתקדמות ההדרגתית של שלטונות דרום - אפריקה לקראת חיסול האפרטהייד , 
גוברת הנכונות בקהילה הבין - לאומית להסיר את הסנקציות השונות . פרטוריה 
טענה תמיד כי הסנקציות אינן פוגעות בלבנים אלא דווקא בשחורים המפוטרים ממקומות 
עבודתם בשל סגירת מפעלים וכו . אולם בתחום אחד לפחות פגעו הסנקציות באופן 
קשה במוראל של הלבנים , גם אם מבחינה כלכלית או צבאית לא היתה להן משמעות 
אלו הן הסנקציות בתחום הספורט . דרום - אפריקה אינה משתתפת זה שנים בשום 
אירוע ספורט בין - לאומי , להוציא אירועים כגון המכביה בישראל שאפילו בה 
נאלצים הספורטאים היהודים מדרום - אפריקה להסתיר את ארץ מוצאם . החרמת דרום - 
אפריקה בשטח הספורט היתה כה קפדנית , עד כי גם ספורטאי או קבוצה ששיחקו 
בדרום - אפריקה לא הורשו להשתתף באירועי הספורט הגדולים והמרכזיים בעולם . 
בתחום הספורט היו הסנקציות מכה כואבת למיעוט הלבן , שדווקא מתגאה בהישגים 
בענפי ספורט כגון טניס , ראגבי ואתלטיקה קלה . ספורטאים רבים נאלצו להגר 
כדי שיוכלו למצות את הפוטנציאל שלהם . אף שחרם הספורט כבר הפך בעיני הדרום - 
אפריקאים לעניין שגרתי , בכל אולימפיאדה שררה במדינה תחושה קשה . כעת ייתכן 
שהחרם יסתיים . ביום ו הקרוב תגיע לדרום - אפריקה משלחת של הוועד האולימפי 
הבין - לאומי במטרה לבחון את המתרחש בדרום - אפריקה בשדה הספורט על רקע ביטול 
חוקי האפרטהייד . סביר להניח כי הסנקציות בתחום הספורט יהיו האחרונות שיבוטלו , 
וכאשר הדבר יקרה , תשוב דרום - אפריקה למשפחת העמים . קפמאפרקמודל חיובי 
להתפתחות בדרום היבשת יכולה להוות נמיביה , שתציין ביום ה שנה לעצמאותה . 
קשה לתאר את החששות שליוו את תהליך הענקת העצמאות לטריטוריה זו . אולם 
משקיבלה תנועת סוואפ"ו המרקסיסטית את השלטון לידיה , התברר כי השד אינו 
נורא כל - כך . לבנים רבים ממשיכים להתגורר בנמיביה , ואיש אינו מדבר על 
הלאמת רכוש , קרקע וחברות . נמיביה , כשאר מדינות האזור , היא מדינה 
בעלת אוצרות טבע אדירים היכולה בקלות להבטיח רמת חיים גבוהה לתושביה המעטים . 
נראה כי זהו אכן הכיוון שבו צועדת הממשלה בווינדהק . 
