( ע ) . משרד התחבורה יורה בקרוב על הפעלת מבחן מעשי מקוצר לנהיגה לעולים 
חדשים , נוכח ריבוי רשיונות הנהיגה המזויפים שהתגלו בידי עולים , והעלייה 
במידת מעורבותם בתאונות דרכים בישראל . על כך מסר אתמול סגן שר התחבורה 
וחבר הקבינט לעלייה , אפרים גור , במהלך ביקור שערך במשרד הרישוי בחולון . 
גור אמר כי המיני - מבחן לעולים חדשים יתבצע במגרשי חנייה סגורים שיאושרו 
לצורך כך . לדבריו , בקרוב יותקנו תקנות שיסדירו את המבחן המעשי בנהיגה 
והדרכת העולים החדשים בתמרורים המוצבים בישראל . בחודשים האחרונים התגלו 
כ005 , 1 רשיונות נהיגה מזויפים , רובם מבריה"ם . משרד התחבורה ביקש מנציגי 
הסוכנות ליידע את העולים לעובדה זו כבר בבריה"ם . לדעת גור נובעת העלייה 
במעורבות העולים בתאונות דרכים עקב חוסר התמצאות בתמרורים , צפיפות התחבורה 
בכבישי הארץ , קשיי הסתגלות לנהיגה בישראל וחוסר שליטה בכלי הרכב המודרנים . 
