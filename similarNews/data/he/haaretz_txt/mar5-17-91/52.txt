הטיפול השוטף באחזקת מסכות הגז שחולקו לאוכלוסייה יועבר בהדרגה ממפקדת הג"א 
למשרד הפנים ; כך סוכם בפגישה בין שר הפנים אריה דרעי למפקד הג"א תא"ל אורי 
מנוס . משרד הפנים , בשיתוף עם הרשויות המקומיות והחברה למשק ולכלכלה של 
המרכז לשלטון מקומי , יקימו ברשויות המקומיות מערך תחזוקה קבוע לציוד המיגון 
מפני גזים . על - פי האומדן , תהיה ההשקעה השנתית הנדרשת לאחזקת המסכות 
5101 מיליון שקל . מנכ"ל משרד הפנים , דב קהת , כינס אתמול ישיבת הנהלה 
מיוחדת , בהשתתפות מפקד הג"א ומ"ם יו"ר ועדת מל"ח העליונה , מנחם שרמן . 
הישיבה הוקדשה להפקת לקחים ראשונים על היערכות ותפקוד העורף בימי המלחמה , 
ונסקרו בה פעולות משרד הפנים במצב החירום . מנכ"ל משרד הפנים שיבח את תפקוד 
מערך הכבאות , ובעיקר את הכבאים שנטלו חלק בפעולות ההצלה והכיבוי באתרים 
שנפגעו מטילי סקאד עיראקיים . בישיבה נמסר כי הופקו לקחים לגבי השימוש בכבאיות 
הטיהור והוחלט על הקמת צוות משותף לשירותי הכבאות והג"א , שיפתח אמצעים 
חדשים לטיפול באירועי אב"ך . עוד נמסר כי משרד הפנים שוקל רכישת קסדת כבאים 
חדשה , הכוללת אמצעי ראייה מבעד לעשן לאיתור מהיר של לכודים בהריסות . 
כמו כן הוצג בפני המשתתפים רכב משוכלל לפיקוד ושליטה . קהת שיבח גם את עובדי 
משרדו על תרומתם במבצע חלוקת הערכות . 
