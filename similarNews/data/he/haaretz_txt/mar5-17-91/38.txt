המחמיר כמעט שאינו ניתן לאכיפה . ברשות העתיקות טוענים שהחוק אוסר ביד אחת 
ומתיר ביד שנייה . סוחרי העתיקות מותרים לסחור בעתיקות ולהוציאן אל מחוץ 
לגבולות ישראל , באישור מיוחד של הרשות . אם כל עתיקה הנמצאת בארץ שיכת 
למדינה , אומרים ברשות , הכיצד אפשר לרכוש עתיקה בחנות ? הרי ברור , 
אומר דהרי , שהעתיקות הנמכרות אינן חוקיות . אמיר דרורי נזהר יותר . " יש 
גם סוחרים שבידיהם ירושות שנמכרו כחוק , או כאלה שרכשו ממצאים לפני שנת 
8791 " , הוא אומר . ע"ח , סוחר עתיקות שאינו סוחר בממצאים ארכיאולוגיים , 
מסביר כיצד עוקפים סוחרי העתיקות את החוק . הרשות מחייבת את סוחרי העתיקות 
לערוך רשימת מלאי . הסוחרים רושמים כד חרס , מוכרים אותו וממספרים את הכד 
הבא באותו מספר . אין מעקב רציני אחר הנעשה בחנויות , אומרת רותה פלד , 
אחראית על אוצרות המדינה . " מצד אחד " , היא מסבירה , " כל מי שמבקש 
רשיון לפתוח חנות ולסחור בעתיקות משלם 005 שקלים ויכול להתחיל במלאכה . 
מצד שני , קיים מראש חשד שהוא יסחור בעתיקות שדודות , אולי לא כל הזמן , 
אבל יש להניח שתייר שיבוא לחנות ויבקש משהו ספציפי , יקבל את מבוקשו " . 
מלבד מפקחי השדידות מצויים בארץ עוד 21 מפקחי עתיקות , כולם אריכואולוגים , 
האחראים לשימור אתרים , לחפירות ולמשא - ומתן עם גורמי פיתוח החופרים לבנייה . 
כל הארץ היא עתיקה אחת גדולה , אומר שייקה לנדר , מפקח מחוז דרום . על - 
פי חוק העתיקות , כל מי שבונה בישראל חייב באישור הרשות , ועל הגוף הבונה 
לממן חפירות שבהן הוא נתקל , עד תומן . " במקרה זה יש אכיפה של החוק " , 
אומר דרורי . " חברות בנייה גדולות , חברת החשמל וחברות ציבוריות , 
מקבלות מאתנו אישור לפני שהן מתחילות לחפור , משום שאחרת , מוצא נגדן צו 
הפסקת עבודה העולה להן בכסף רב יותר מאשר מימון חפירה מקומית " . ערביי השטחים 
אינם שודדי העתיקות היחידים . בני קיבוצים רבים חופרים בשטח ארכיאולוגי 
הנמצא בגבולות הקיבוץ או בקרבתו . במקרה הטוב , אומר דהרי , הקיבוץ מתייחס 
לעתיקות כאל רכושו הפרטי , בונה מוזיאון קטן ומציג לראווה את המוצגים . 
במקרה הרע , סוחרים בעתיקות . לדבריו , כ002 קיבוצים מחזיקים בפריטים 
אריכואולוגיים . הוא מספר על " פרויקט בר מצווה " באחד מקיבוצי עמק חפר , 
פרי יוזמה של " נאמנת עתיקות " שהוציאה את הצעירים לחפור בתל סמוך , 
אף שידעה כי הדבר אסור . שוד עתיקות אגרסיווי במיוחד מתרחש כל ימות השנה 
לאורך רצועת החוף , ועל - ידי דייגי מכמורת , גם בלב ים . אהוד גלילי , 
ראש ענף ים של הרשות , ארכיאולוג וצוללן , אחראי לים סוף , לים התיכון , 
לכינרת ולים המלח . הוא נעזר בארבעה איש בלבד . בים התיכון נמצאים מרבית 
האוצרות על גבול החוף , אומר גלילי , וצוללנים רבים מגיחים מן הים כשבידיהם 
ממצאים ארכיאולוגיים נדירים . ברצועה של כ002 קילומטר מרוכזים שרידים של 
כלי שיט על מטעניהם , אוצרות כמו מטבעות , מטילי עופרת ובדיל , פסלונים , 
עוגני עץ ועוד . בכינרת ובים המלח חשפה נסיגת המים אוצרות , והשוד אינו 
פוסק . " 000 , 04 צוללנים בארץ עשויים לצאת מצלילה עם אוצר ביד " , אומר 
גלילי , " ואני נלחם בהם בעזרת שלושה אנשים " . לטענתו , הנזק הבלתי הפיך , 
הנגרם בכל שוד , חד יותר כאשר מדובר בשוד ימי . " כאשר שודדים תל , 
תמיד יהיו עוד שכבות לגילוי . כאשר שודדים ספינה שנטרפה לפני אלפי שנים , 
אין תחתיה ספינה אחרת " . דייגים הפורשים רשתות בעומק הים מעלים כדים , 
וכמעט תמיד שומרים אותם או מוכרים אותם . רק לפני שבוע נתפסו בידי שלושה 
דייגים מעכו כדים יקרי ערך . הפריטים המבוקשים והיקרים ביותר בשוד הים הם 
מטבעות " ערים " , שנטבעו לכבוד ערים מסוימות . מטבע כזה נדיר , ומוזיאון 
בחו"ל ירכוש אותו בכסף רב . " גנבים רבים טוענים כי עברו את תחומה הטריטוריאלי 
של ישראל , ולנו קשה להוכיח שהם משקרים " , אומר גלילי . לא רק הקושי להוכיח 
גניבה מכביד על אנשי רשות העתיקות . גזרי - הדין הקלים , לטעמם , מעוררים 
בהם תסכול . מתוך 04 שודדים שנתפסו בשנה האחרונה , רק אחד הגיע לכלא לחצי 
שנה , והשאר נשפטו לתקופות מעצר קצרות . " השופטים אינם מתרשמים ששוד 
עתיקות הוא פשע " , אומר דהרי . " רוב השודדים נראים מסכנים גמורים , 
והשופטים מרחמים עליהם " . רשות העתיקות מחכה זה זמן רב לאישור מן המשטרה 
לעצור בפועל שודדים שהיא תופסת . כיום , הנוהל הוא שפקח התופס שודד נאלץ 
לבקש ממנו להתלוות אליו למעצר . המפקחים יוצאים לשטח חמושים במקלות , שכן 
הבקשה מלווה כמעט תמיד בחילופי מהלומות . דרורי סבור כי תוספת תקציב וכוח 
אדם תסייע בידו להתגבר כליל על שוד העתיקות . דהרי דוגל בפתרון קיצוני : 
איסור מוחלט על סחר בעתיקות בישראל . לדבריו , אם התיירים לא ידרשו סחורה , 
יתמעטו מקרי השוד מאליהם . כיום , הוא אומר , בכל חנות יש שלט המודיע 
לתייר שבלא אישור מאתנו , אסור לו לרכוש חפץ . בשנה האחרונה באו שלושה 
תירים בלבד לקבל אישור כזה . בקשות רבות לאישור מתקבלות בדרך הדואר , ונשלחות 
על - ידי הסוחרים עצמם , שהרשות נאלצת להסתמך על דיווחיהם . אפילו ימשיך 
שוד העתיקות והמסחר בהן במחתרת , דהרי סבור שהאיסור ירתיע שודדים , ומסתמך 
על המצב בירדן , בעיראק , בסוריה , ואף במצרים , יוון וטורקיה , הגוזרות 
עונשים חמורים על שוד עתיקות . שודד עתיקות תושב הגדה , שנלכד לפני שנה , 
סיפר לאנשי הרשות שבירדן יורים בשודדי עתיקות כאשר מבחינים בהם . גם אם 
אין זאת הנורמה בארצות הסביבה , אומר דהרי , ברור שההרתעה בישראל נלעגת . 
ד"ר אריה קינדלר , מנהל ביתן קדמן למטבעות במוזיאון ארץ ישראל בתל - אביב 
ויו"ר סניף החברה הנומאניסטית בתל - אביב , מתנגד מכל וכל לאיסור על סחר 
עתיקות . הוא חושש , כי ברגע שייאסר לסחור בעתיקות , פריטים חשובים למדע 
יורחקו מישראל והמוזיאונים יאלצו לרכוש אותם במחיר מופקע . רימון השנהב , 
למשל , שריד יחידי מבית המקדש של שלמה המלך , נרכש על - ידי מוזיאון ישראל 
ביותר מחצי מיליון דולר . " אם אי - אפשר לפקח על השוד ולאכוף את החוק , 
מוטב שהמצב יישאר כמות שהוא והמוזיאונים יוכלו לרכוש מדי פעם פריטים נדירים , 
מאשר יצטרכו לגאול אותם " , אומר קינדלר . מ"ת , שהיה בשעתו פקח באגף העתיקות 
וכיום הוא סוחר אמנות , יש פתרון אחר . הוא מציע , כי רשות העתיקות תתחיל 
למכור את המלאי העצום שבמחסניה לסוחרים , לטובת העניין . " מי רואה את 
כל האוצרות האלה " , הוא אומר . " הם מונחים במחסנים , ומדי פעם נשלפים 
לתצוגות , אבל ברגע שימכרו אוצרות לסוחרים , ואלה יורשו למכור אותם הלאה , 
לא יהיה צורך בשוד . המחסנים יתמלאו מיד : החפירות הארכיאולוגיות הרי 
אינן פוסקות לרגע " . בכסף שיתקבל ממכירת הממצאים הוא מציע לממן חפירות נוספות . 
דהרי אינו מתפעל מן הפתרון . לדבריו , במחסנים אצורים בעיקר ממצאים מחפירות , 
שאינם מעניינים את התיירים . אם אכן תימכר הסחורה , המדינה תישאר בלא 
עתיקות בתוך שנתיים . " מה שמעניין את התיירים והאספנים " , הוא אומר , 
" הוא תכולת הקברים ומערות המסתור , והממצאים האלה אינם בידינו ממילא 
השודדים לקחו כמעט את רובם , וספק אם נגיע לשאר לפניהם " . 
