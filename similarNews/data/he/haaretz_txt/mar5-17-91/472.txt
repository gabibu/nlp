בפברואר הודיע אלמוני לתחנת המשטרה בטבריה כי במאהל בדווי , במצפה איילות 
ממערב למנחמיה , שרפה אישה את עצמה ואת ילדיה למוות . החוקרים יצאו מיד 
למקום . הגשם שירד משעות הבוקר הפך את השטח לביצה גדולה וטישטש עקבות . 
כשהתגלה האוהל לבסוף עדיין היתמר עשן מן הגופות שבתוכו , שהעלו ריח חריכה 
מתקתק . שוטרים אחדים לא החזיקו מעמד ונמלטו מהמקום . בתוך האוהל היו 
מוטלות שלוש גופות קטנות חרוכות כליל ולידן גופת אישה , שרופה גם היא . 
בדיקת המעבדה המשפטית הניידת , בדיקה של רופאה מהמכון לרפואה משפטית באבו - 
כביר ושיחות עם בני משפחה אימתו את השערות החוקרים שנסמכו על הממצאים הראשוניים 
מדובר ברצח ובשריפת הגופות , לשם טשטוש העקבות . אניסיה שדאפני היתה בת 
23 , בת הכפר המוסלמי איכסל שבגליל התחתון . בעלה , סלאח בשיר , נשא 
אותה לאשה לפני 01 שנים , בנישואין אזרחיים , כיוון שהיה כבר נשוי לכעמלה . 
כעמלה , שאתה התגורר בכפר הבדווי בית זרזיר שבעמק יזרעאל , ילדה לו שש 
בנות , אך סלאח רצה בן זכר . אניסיה היתה בת 22 ועדיין התגוררה עם משפחתה . 
" אצלנו " , אומר מחמוד אחיה הגדול , בהקשר אחר , " בחורה שעברה גיל 
עשרים ועוד לא התחתנה , האוטובוס שלה כבר עבר " . נראה שברווקות הממושכת 
טמון סוד הקשור לפרשה כולה . סלאח בשיר , בן למשפחה עתירת נכסים , פנה 
לאביה של אניסיה , שהכיר אותו היטב , וביקש את ידה . אניסיה סירבה , 
אך לאחר זמן נעתרה . שנתיים לאחר החתונה נולד לסאלח בשיר בנו הבכור וכמה 
חודשים אחר כך נולד בן גם לאישה הראשונה . אניסיה , שמלכתחילה לא היתה רצויה 
בבית המשפחה , היתה עכשיו מיותרת ודחויה . היא ילדה עוד שתי בנות , אמנה 
וסועד , ולבסוף , לפני שלוש שנים , הביאה לעולם בן זקונים , יוסף . 
בבית משפחת בשיר חיו , במתח גובר , שתי נשים צרות השונאות זו את זו עם 
הבנות הבוגרות של כעמלה ועם ילדיה הקטנים של אניסיה . סאלח היה יוצא עם 
אחיו הצעיר , איברהים , אל המרעה בהרים . בבית שדאפני ידעו שאניסיה סובלת , 
ולדבריהם ידם קצרה מהושיע . נתתי לו את בתי , נתתי לו את אמוני . הוא 
בעלה והיא בידיו " , אומר אבו - ריבחי , האב . האח , מחמוד , מצייר תמונה 
שונה במקצת : " דיברנו אתו , אמרנו לו : תהיה בן אדם . והוא לא הגיב " . 
סאלח בשיר התעלם מחוק חינוך חובה ולא שלח את בנותיו לבית הספר . לפי דברי 
משפחת שדאפני , הוא נהג להכות את בנותיו ונשיו , אבל איש לא פנה למשטרה . 
" לא רצינו לעורר ריב ושנאה בין המשפחות " , הם אומרים , ומדבריהם עולה 
כי חוקי החיים חזקים מחוקי המדינה , וכי יכולתה של האישה , כפרית או בדווית , 
להשפיע במשהו על גורלה מזערית גם כיום . לפני שלוש שנים לקח סאלח את אניסיה 
עם שלושת ילדיה הקטנים ( יוסף היה תינוק ) אל המאהל שבמצפה איילות . אתם 
במאהל התגוררו איברהים , אחיו הצעיר של סאלח וגשש לשעבר בצה"ל , ושלוש 
בנותיו הבוגרות של סאלח : פאטמה , בת 32 , פאוזה , בת 02 , ופאתחיה , 
בת 81 . הבן הבכור של אניסיה נותר בבית זרזיר אצל האישה הראשונה ולמעשה 
הוצא מרשות אמו , מה שמהווה על פי הנוהג פגיעה חמורה בכבוד המשפחה . שני 
הגברים , עם הנערות , נהגו לצאת מדי בוקר למרעה ושבו בערב . אניסיה היתה 
אמורה לבשל ולנקות , לשרת את המשפחה ולטפל בילדים הקטנים באוהל המבודד , 
הרחק ממקום יישוב , בלי מים זורמים ובלי חשמל , בסופות החורף הקרות ובחמסינים . 
אניסיה , שפירוש שמה בעברית " החברותית " , " הנחמדה " , היתה באוהל 
אישה שנואה ובודדה , שהתמודדה עם תנאי חיים קשים מנשוא . על היחסים בין 
דיירי המאהל לבין עצמם ניתן היום לשמוע בעיקר ממשפחתה של אניסיה . ייתכן 
שבמשפט יגוללו הבנות הנאשמות ברצח סיפור מפורט וברור יותר . התיאור הלקוני 
והזהיר שמוסרים אביה ואחיה של אניסיה חושף בינתיים רק טפח : סאלח , הם 
אומרים , התנכל לבנותיו , ואניסיה היתה מתערבת ומנסה לגונן עליהן . הוא 
התעלל בה ובילדיו הקטנים , וכולם פחדו מפניו פחד מוות . חוץ מאיברהים . 
מן הסיפורים עולה כי איברהים , החשוד בתכנון ובביצוע של הרצח האכזרי , 
עם הבנות , הטיל אימה על אחיו הבוגר . במשפחתה של אניסיה אומרים שהוא 
היה המסית העיקרי נגדה . פעמים אחדות הצליחה אניסיה לברוח , עם ילדיה , 
אל בית הוריה , ובכל פעם היה סאלח בא ומחזיר אותה אליו . באחת הפעמים 
נשארה בבית ההורים ששה חודשים . חמישה ימים לפני הרצח , בשבת , 32 בפברואר , 
באו ריבחי ומחמוד , אחיה הגדולים של אניסיה , אל המאהל . הם דאגו לאחותם . 
בתקופה האחרונה שמעו מסאלח ביטויים אלימים במיוחד , הם אומרים : " את 
לא תראי את הבת שלך שנתיים ! " צעק על אמה . " בפעם הבאה תראי דם " . 
כשהתקרבו למאהל סלאח גירש אותם והרים עליהם אבן , הם מספרים . האחים ויתרו 
והסתלקו . ביום חמישי בערב הודיעו להם שאניסיה שרפה את ילדיה ואת עצמה במאהל , 
והם קברו את המתים והתיישבו להתאבל עליהם . " לא האמנו לרגע שהיא התאבדה " , 
אומר אבו - ריבחי . " אניסיה לא היתה משוגעת . האחים שלה ובני הדודים 
היו אומרים לה בצחוק שסאלח בא לקחת לה את הילדים והיא היתה בוכה ובוכה . 
כל כך אהבה אותם . עכשיו כמה עוד אפשר לבכות . אנחנו בורחים מהמחשבות . 
המחשבות והבכי לא יחזירו את המתים " . אמה של אניסיה יושבת עם הנשים מאחורי 
המחיצה , בקצה הסלון הגדול המכוסה שטיחים ומחצלות , ומהנהנת . 21 שעות 
בלבד לאחר גילוי הגופות עצר צוות החקירה המיוחד , בראשותו של רפ"ק סוהיל 
חדד , סגן מפקד משטרת טבריה , את שלוש הבנות הבוגרות , את אביהן סאלח 
ואת הדוד איברהים , לחקירה . בצהריים עדיין היו כל האפשרויות פתוחות : 
חקרו את בני המשפחה , את תושבי מנחמיה שהכירו את סאלח ואיברהים , את אנשי 
שמורות הטבע ואנשי הסיירת הירוקה . סאלח עצמו , המכחיש כל מעורבות ברצח , 
הגיע למאהל בעקבות הודעה על מות אישתו והתייפח בנוכחות החוקרים . רף " ק 
סוהיל חדד , שעמד בראש צוות החקירה המיוחד שפיענח את הרצח , עבד שנים כראש 
יחידת בילוש מרחב העמקים וכחוקר פשעים חמורים . בשנת 09 , לאחר תקופה 
ארוכה של פיקוד בתחנות טול - כרם וגנין , התמנה לסגן מפקד תחנת טבריה . 
הוא אומר כי בכל שנות עבודתו לא ראה רצח נורא כזה . את השערותיו לגבי 
הרצח הוא נזהר לשמור לעצמו . חוקרים ותיקים , הוא אומר , מפתחים אינטואיציה 
וחושים חדים , אבל צריך לעבוד עם הממצאים והעובדות . כיוון שלא היה כאן 
מניע ברור , הובאה בחשבון האפשרות שהרוצח היה אדם זר שבא אל האוהל בבוקר , 
כאשר הגברים והבנות היו במרעה . לפתע , בשעת החקירה , נשברו הבנות והודו 
באמת , הוא מספר . פאטמה , פאוזה ופאתחיה נראות כמו שלוש ישראליות עירוניות . 
הן לובשות מכנסי גינס הדוקים וחולצות אופנתיות , ראשיהן גלויים ושערן עשוי 
בתסרוקות מודרניות . קשה לנחש שחייהן של שלוש הנערות הבדוויות , שלא למדו 
מימיהן קרוא וכתוב , היו סגורים במעגל הקשה של מרעה מבוקר עד לילה , חליבת 
הפרות והכבשים ובדידות מעיקה בלילות החורף , באוהל המחניק . הן סיפרו את 
מעשה הזוועה , את התכנון האכזרי והביצוע בבכי ובצעקות ייאוש . אחר כך שיחזרו 
את המעשה מול מצלמות הווידאו של המשטרה . לפי הודאותיהן , הילדים הוכו 
למוות במכשירים קהים , לעיני אמם . רק אחר כך נרצחה האם . לבסוף , כדי 
לטשטש את הרצח , שפכו הבנות ודודן חומרים דליקים על הגופות והציתו בהן אש . 
כל אותו זמן היה סאלח , האב , בביתו שבכפר זרזיר , מרחק כמה קילומטרים 
משם . איש לא שמע את הצעקות , הבכי , תחנוני האם והמהלומות . ייתכן 
שגם הבנות צעקו ובכו בשעת המעשה . לדבריהן , הן ביצעו את הרצח במצוות אביהן , 
ובעזרת דודן איברהים . גם לאחר שהבנות הודו המשיכו סאלח ואיברהים לטעון 
שאין להם יד במעשה . יש להניח כי גם לאחר שייאספו כל הראיות ויוגשו לבית 
המשפט עוד יישארו שאלות ללא מענה . לפי כמה עיתונים , סאלח טען בחקירה 
שאניסיה לא שירתה אותו כראוי ולא היתה אישה טובה . המסורת , המגדירה את 
האישה רכוש בלעדי של בעלה , מתירה למעשה את דמה של אישה סרבנית , או לפחות 
מצדיקה את הענשתה . מתחת לפני השטח מסתמן ויכוח בין המשפחות על הטעם שברצח , 
ולמעשה בשאלה מי השפיל את מי האישה המורדת את בעלה ומשפחתו או הבעל הקשוח , 
שלקח מן האישה את בנה . שאם לא כן , מדוע סאלח , הטוען כי לא הוא עשה 
את המעשה , מגייס להגנתו טיעונים המצביעים על אשמתה של אניסיה ? סאלח גם 
טען שאניסיה לקחה לעצמה את דמי הביטוח הלאומי שקיבלה בעד ילדיה . לכאורה , 
איפוא , סכסוך משפחתי סביב כסף או רכוש . ממחקרים אנתרפולוגיים על מנהגי 
הבדווים , העומדים לרשות המשטרה , עולה שסכסוך כספי לכשעצמו אינו נחשב 
בדרך כלל במאהל הבדווי כמצדיק רצח . מן המסרים ששולחים שני הצדדים זה לזה 
משפחת הנרצחת מאשימה את החשוד בפגיעה בכבוד אשתו והחשוד טען באוזניהם וגם 
בחקירה כי אניסיה היתה אשה לא טובה נראה למשטרה כי הם מתכוננים למשא ומתן 
שבמרכזו השאלה מי השפיל את מי ומי צריך לפצות את מי . המשא ומתן הזה , 
כך נראה , קובע בעיני המשפחה יותר מן החוק הישראלי . מן הסיפור של הבנות , 
ומעדויות משפחת שדאפני , לא ברור כלל אם בינן לבין אניסיה היתה יריבות , 
ולמעשה אין משמעות ליחסים ביניהן לבינה . לדברי משפחת הנרצחת , קובעים 
יותר היחסים בין אביהן לבין אניסיה , והאופן שבו ראה האב את התנהגותה . 
" בנות לא מתכננות רצח לבד " , אומרים אחיה של אניסיה . גורלה , גורל 
אישה שנרצחה בידי נשים המונחות על ידי גברים , משקף משהו מן העולם חסר המוצא 
של האישה בחברה המוסלמית המסורתית . בדברם על הרצח ועל היחסים בין אניסיה 
לבעלה ולמשפחתו נשמעים בני משפחת שדאפני כמי שמהלכים על חבל דק . שואלים 
יותר ממשיבים . רוצים לדעת מה אמר סאלח ומה אמרו הבנות , ולפי המידע הזה 
הם עונים . מה יהיה הלאה ? מחמוד שדאפני משיב שהכל בידי אלוהים והאדם לא 
צריך לנקום ולא לעשות שום דבר . " אלוהים יעניש את הרוצחים בצורה הקשה 
ביותר , יותר ממה שיכול האדם " . 
