הצחוק בוודאי מעולם לא הזיק לאדם . כבר בתנ"ך נאמר כי הצחוק דוחה מחלות . 
קרוב יותר לתקופתנו , התפעל פרנסיס בייקון מ"האפיונים הפיסיים של העליזות " . 
עמנואל קאנט , ב"ביקורת התבונה הטהורה " סבר שהצחוק " גורם לתחושה של 
בריאות " . והרופא סר ויליאם אוסלר מתאר את הצחוק כמעין " מוסיקה של הנשמה " . 
אלא שהצחוק אף כי מאז ומתמיד יוחסו לו תכונות מרפא הפך לנושא המושך את 
תשומת הלב של הרפואה רק מאז הבראתו המפורסמת של נורמאן קזינס . ב4691 חוזר 
קזינס בן ה93 , עורכו של " הסאטרדיי רוויו " , מנסיעה לחו"ל כשהוא סובל 
ממעט חום . תוך מספר שבועות הוא משותק למחצה ומאושפז בבית חולים . המומחים 
הגדולים ביותר בודקים אותו ומבחינים בשיגרון שדרה משתק , הגורם לפירוק הרקמה 
המחברת של עמוד השדרה . הם מדברים על סיכוי של אחד לחמש מאות שיחלים . 
החולה עובר את ההליכים המקובלים בבתי החולים : " חוסר כיבוד כללי ההיגיינה 
הבסיסיים . . . שימוש תכוף ובלתי מבוקר של ציוד צילום . . . נתינת 
כדורי הרגעה בכמויות ניכרות , וכך גם תרופות חזקות נגד כאבים , שמיועדות 
לפעמים להקל על עבודת הצוות יותר מאשר לצרכים רפואיים " . לאחר מחשבה מעמיקה 
ולאחר שמסר לחברו הרופא את האבחנה האישית שלו , הוא מחליט לטפל בעצמו בכוחות 
עצמו . הוא עוזב את בית החולים ועובר לחדר בבית מלון . לפני כן הוא עורך , 
בעצה אחת עם מספר רופאים ידועי שם " תוכנית הדורשת שימוש ברגשות חיוביים , 
כממריצי חילוף החומרים בגוף " . אחד הממריצים הוא , כמובן , הצחוק . אבל 
איך אפשר לצחוק כששוכבים על הגב וסובלים מכאבים בכל חוליה ובכל מפרק ? במקרה 
של קזינס שלחו לו חבריו קטעים מסדרה קומית המשודרת בטלוויזיה . " גיליתי 
לשמחתי שעשר דקות של צחוק בריא פעלו כסם מרדים , הרגיעו כאבים ואיפשרו לי 
לפחות שעתיים של שינה " . אבל האם הגישה המדעית מאפשרת להאמין שהצחוק ובכלל 
כל רגש חיובי משפיעים בצורה חיובית על חילוף החומרים ? קזינס טוען כי " תמונת 
שקיעת הדם שהתקבלה מיד לאחר התקפות הצחוק שלי הצביעה בכל פעם על שיפור עקבי 
ומצטבר " . אבל עזרו גם טיפולים מיוחדים ( לרבות מנות מסיוויות של חומצה 
אל - צפדינתית , או ויטמין 3 באינפוזיה ) , שאותם קיבל קזינס . לאחר 
מספר שבועות הוא כותב : " לעתים נדירות בחיי היתה לי שמחת חיים גדולה יותר . 
הקומבינציה של חומצה אל - צפדינתית ושל צחוק הביסה את הרעל המסתורי שתקף 
את רקמותי " . קזינס סירב לקבל את פסק דינם של המומחים , שהיו סבורים שמחלתו 
היא חשוכת מרפא . עקב פרסום הפרק הראשון של ספרו " הרצון להחלים " ב"ניו 
אינגלנד גורנאל אוף מדיצין " , קיבל 000 , 3 מכתבים מרופאים מתריסר ארצות . 
בניגוד למה שהיה צפוי ממלומדים ברפואה , הם הביעו גישה חיובית לאמצעים 
שהביאו להחלמתו . המסקנה של קזינס , שהוא היום מרצה בפקולטה לרפואה באוניברסיטת 
לוס אנגלס : " הצחוק הוא חשוב , לא רק משום שהוא מהווה פעילות גופנית 
לאדם השוכב על גבו , אלא משום שהוא גורם למצב רוח המאפשר לרגשות חיוביים 
נוספים להופיע " . בצרפת נאלצו לחכות עד שאחד מחלוצי רפואת הצחוק , דוקטור 
הנרי רובינשטיין , יסביר בספר שפורסם בשנת 3891 כיצד משפיע הצחוק על הבריאות . 
הספר שנמכר ביותר מ000 , 03 עותקים מאשר למעשה את רוב התגליות של קזינס . 
לדוגמה , שהצחוק מגביר את ייצור האנדורפינים ( חומר הפועל על העצבים שתפקידו 
כתפקיד של אופיום טבעי המשכך כאבים ) ; שערכם של החילופים הנשימתיים יכול 
להיות מוכפל פי ארבעה בהתקפת צחוק ; וגם על כך שהצחוק הוא אחד האמצעים הטבעיים 
הטובים ביותר נגד עצירות , משום שהטלטול הכרוך לעתים בו גורם לפעילות מוגברת 
של מערכת העיכול . הוא גם גילה כי אותו טלטול משפיע גם על הכבד , איבר 
ההיפוכונדרים , משום שהוא מכסה על חוסר התפקוד של הכבד בכך שהוא משפר את 
תפקודו של כיס המרה . הטחול , שאמור להיות מרכז מצב הרוח הטוב , מתרחב . 
מכאן הביטוי הצרפתי עתיק היומין : " להרחיב את הטחול " שמשמעותו להתמוגג 
מצחוק . פרופסור ויליאם פריי מאוניברסיטת סטנפורד , אחד האבות של חקר תפקיד 
הצחוק , מאשר שהצחוק מגביר את פעולת המערכת הקרדיו - ואסקולארית , ומסדיר 
את לחץ הדם ומתח השרירים . " עדיין אי אפשר למדוד את ההשפעות בצורה מדויקת " , 
אומר פריי . " אבל ידוע שלאחר שנרגעים מהצחוק , חשים הרפיה שיכולה להימשך 
כ54 דקות " . הצרפתים , שבשנת 9391 נהגו לצחוק 91 דקות ביום , בממוצע , 
צוחקים רק במשך 6 דקות ב2891 . אולי זהו ההסבר לגל הגואה של התרופות נגד 
דיכאון . " כל מחלה שסובלים ממנה קשה יותר אצל מי שאוכל את עצמו " , אומר 
היום רובינשטיין , המודה שההשפעה הטובה של הצחוק היא בטוחה , אם כי קשה 
להערכה . הוא מצטט את המקרים של מספר חולים , וביניהם אישה בת 04 שנהגה 
זה שנים ליטול תרופות הרגעה רבות . הוא רשם לה כטיפול , מנה של הצגות של 
פידו וסרטים של בסטר קיטון . הוא סבר כי אם תשחרר את האדרנלין , שנתה תהיה 
טובה יותר באותו הלילה , ואכן כך היה . ולאחר מספר חודשים ויתרה החולה 
על תרופות ההרגעה . בשנת 4891 , פתח רובינשטיין מרכז לחינוך מחדש באמצעות 
הצחוק , שאותו נאלץ לסגור לאחר שנה , בשל חוסר התעניינות מצד קופות החולים . 
אלא שבכל מקום בעולם יש יותר ויותר רופאים הכוללים את ההומור בין אמצעי 
הטיפול שלהם . בשוויצריה , ארה"ב וקנדה נפתחו מרפאות , ויש אפילו מספר 
בתי חולים המייעדים אולמות להומור , כגון מרכז הצחוק בבית החולים הכללי 
של אוטווה , המיועד לחולים המטופלים במרפאת הסרטן . אחרים המציאו , עבור 
אנשים המסרבים לצחוק , צוותי " דגדוג " . טיפול בדגדוג גורם לאדם הרציני 
ביותר להשתחרר . נוכחתי בעצמי רק במקרה אחד של החלמה עקב התקפת צחוק , 
וזאת בצורה בלתי ישירה . כידוע יכול מאורע מצחיק , שבתנאים רגילים עובר 
ללא תגובה , לגרום להתקפת צחוק פרוע דווקא במקומות ובנסיבות שבהם הצחוק 
אסור ( כמו בלווייה או בכנסייה וכו ) . זה קרה ביום ששי הקדוש . הכומר 
השמן של עיירה קטנה בחבל שאמפניה , שסבל מאקזמה עיקשת , ניהל את התפילה . 
לפי המסורת של אותה תקופה , ביום ששי הקדוש , יום מותו של ישו , נהגו 
לשכב על מדרגות הבמה , ובמקום פעמון השתמשו ברעשן כדי להדגיש את העצבות 
שביום . נער מתבגר זכה בכבוד להפעיל את הרעשן . כאשר כולם שכבו על הארץ , 
והכומר באמצע עם שני ילדי מקהלה בכל צד , נשמט הרעשן מידי הנער שסובב 
אותו בכל הכוח , ונחת על שולחן קטן בקרבת הבמה ושבר קנקן . " במשך שניות 
מספר , כולם קפאו " , נזכר אנדרה , אחד מילדי המקהלה , היום מורה בדימוס . 
" לאחר זמן מה נשמע ציוץ , אחר כך שני ציוצים וכולנו נתקפנו בגלי צחוק . 
גוטיה בעצמו התפוצץ מרוב ניסיונו להתאפק . כרסו השמנה והרכה נעה כמו גלטין . 
הצחוק נמשך זמן רב . המתפללים שהיו די מרוחקים מהבמה חשדו שמשהו לא כשורה . 
הנדיבים מביניהם אולי האמינו שכולנו מבכים את מות ישו " . באופן תמוה נעלמה 
האקזמה של גוטיה לבלי שוב . האם היה זה צירוף מקרים ? " אי אפשר להוכיח 
את ההשפעה החיובית של הצחוק במקרה הזה " , מסביר רובינשטיין . " אפשר לדמיין 
שמשום היות האקזמה מחלה פסיכוסומטית , התקפת צחוק היתה יכולה לגרום להפרשת 
חומרים מרפאים " . איבון סאנט ארמאן , מומחה למחלות פסיכוסומטיות באוניברסיטת 
סאן פול באוטווה , מסויג מאוד מתפקיד הצחוק בהחלמה : " יש להמשיך בניסויים 
בקנה מידה גדול יותר , ולתכנן לפחות עוד עשר שנים של מחקר אינטנסיווי לפני 
שנוכל להצהיר בביטחון אם ובאיזו צורה הצחוק מרפא " . אבל כולם מסכימים שמוטב 
הצחוק מהבכי . ובמידת הצורך , עדיף למות כשצופים באחים מרקס בקטע האחרון 
של " לילה באופרה " . במקרה כזה היורשים אפילו לא צריכים להביע את צערם , 
כי הסב מת מצחוק במלוא מובן המלה . 
