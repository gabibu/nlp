הסופה שהקימה ארה"ב במדבר הערבי שינתה ללא הכר את מצבה האסטרטגי של ישראל . 
אמנם לא הוזמן להשתתף בקואליציה המנצחת ואמנם ספגנו טילים בעורף ללא תגובה 
שלנו . אך גם אם מביאים בחשבון את כל הפיגועים , עדיין אפשר להתברך בכך 
שיצאנו מהמלחמה הזו ברווחים אסטרטגיים מפליגים שעלו בקורבנות זעומים , שאינם 
נופלים מפירותיה של אף מלחמה עתירת קורבנות בתולדותינו . הרווח המיידי ביותר 
הוא ריסוק עוצמתה הצבאית של עיראק . אומרים שנותרו לעיראקים כ000 , 2 טנקים , 
מאות קני ארטיליה , טילים ומשגרים ויותר דיוויזיות מאשר עומדות לפקודתו 
של המטה הכללי של צה"ל . אך אפילו אם המספרים הללו נכונים , הם מטעים . 
עיראק , כדאי לזכור , חדלה להתקיים ככוח צבאי ותזדקק לשנים רבות כדי 
ששוב תוכל להוות איום בעל משמעות של ממש על ישראל . אחת המשמעויות החשובות 
של ריסוק העוצמה העיראקית היא שגם האופציה הצבאית הסורית ספגה מכה . כבר 
באביב 0991 , כאשר התחוור לסורים כי בריה"ם אינה עוד מעצמת - על , הם 
נאלצו להעריך מחדש את סיכוייהם בהתמודדות עתידית עם ישראל . כל עוד פעלה 
בריה"ם כמעצמה , זכו הסורים לחסות אסטרטגית ומדינית , שכללה לא רק את מיטב 
התוצרת של התעשייה הצבאית הסובייטית , אלא גם התחייבות לרכבת אווירית בעת 
מלחמה . קפמאבינאובדן החסות הזו היתה מכה קשה אך לא מכרעת למאמצי האיזון 
האסטרטגי . כל עוד נהנתה עיראק מדימוי של מעצמה אזורית , יכלו הסורים לבסס 
את תורת הביטחון שלהם על חזית מזרחית " מתגלגלת " . פירושה האופרטיווי היה , 
שכדי ליזום מתקפה נגד ישראל לא נזקקה סוריה ליכולת להשיג הכרעה בכוחות 
עצמה , ודי היה לה ביכולתה להחזיק מעמד במשך ימים ספורים של לחימה ללא הכרעה 
ולהפעיל , במקביל , לחץ על ממשלות ערביות אחרות כדי שיבואו לעזרתה . במצב 
כזה יכלו הסורים לצפות לחיל משלוח עיראקי גדול ( שלוש עד שש דיוויזיות , 
לכל הפחות ) שיגרור עמו גם את הצבא הירדני , ואולי בסופו של דבר גם פעולה 
מצרית . במלים אחרות , אפשר להניח כי למרות חילוקי הדעות בין דמשק לבגדד , 
המשיכו הסורים לפעול על סמך הנחת עבודה כי כוחות עיראקיים יעמדו לרשותם 
אם וכאשר יצאו למלחמה בישראל . אם אמנם נשענה הדוקטרינה הסורית על הנחה 
כזו , ריסוק העוצמה העיראקית פגע קשות גם באופציה הצבאית הסורית וחיסל 
לשנים רבות את החזית המזרחית שהילכה עלינו אימים מאז הסכם השלום עם מצרים . 
לתוצאה הזו של מלחמת המפרץ מצטרף מתת נוסף : בלימת המירוץ לחימוש בנשק גרעיני . 
אלמלא המלחמה הזו , היינו ניצבים בתוך שנים ספורות במצב שבו היינו נגררים 
למלחמת מנע נגד עיראק , או שהיינו נאלצים לאמץ אסטרטגיה גרעינית מוצהרת 
לשם הרתעת עוצמה גרעינית עיראקית . איזה מחיר היתה עולה לנו מלחמה מונעת 
נגד עיראק , שבוודאי היתה גוררת לתוכה גם את סוריה וירדן , לא קשה לנחש . 
באשר לחלופה השנייה , דומה שהתוצאה היתה בעלת משמעויות קיומיות . מאזן 
גרעיני בין ישראל לעיראק היה מבטל את הערך האסטרטגי הנוסף של המונופול הגרעיני 
המיוחס בעולם לישראל , ומעתיק את משקל הכובד לעוצמות קונוונציונליות שבהן 
יש לערבים יתרון כמותי מכריע . לחיסול החזית המזרחית ולבלימת המירוץ הגרעיני 
ראוי להוסיף את ייסוף מעמדה של ארה"ב מעל ומעבר למה שהיה לאחר מלחמת יום 
הכיפורים . ב3791 נשענה עוצמתה של ארה"ב על הדיפלומטיה הווירטואוזית של הנרי 
קיסינגר בשילוב עם הפגנת עוצמה מרומזת באמצעות כוננות בכוחותיה המזוינים . 
היום , לעומת זאת , נשען מעמדה של ארה"ב על שילוב נדיר של יכולת צבאית 
מוכחת עם נחישות מדינית , תבונת מעשה ותמיכה מוחלטת בבית ובעולם . ומאחר 
שבריה"ם חדלה לשחק תפקיד מעצמתי , נותרה ארה"ב למעשה המעצמה היחידה . במצב 
כזה הסיוע השנתי , סוללות הפטריוט , הפעולה הצבאית במערב - עיראק , וההשפעה 
הרבה של ידידי ישראל בגבעת הקפיטול כל אלה מהווים תוספת משמעותית ליכולת 
ההרתעה של ישראל . דומה כי מבחינה זאת מעולם לא היה מצבנו טוב יותר . רק 
ימים יגידו אם ממשלתו של יצחק שמיר תשכיל להפיק מכך תועלת . 
