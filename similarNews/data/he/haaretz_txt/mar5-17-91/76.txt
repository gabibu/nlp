טניסאי ישראל עלולים להחמיץ את ליל הסדר , או להסב באיחור לשולחן החג , 
אם יתמשכו משחקי היחידים ביום הראשון של מיפגש גביע דייויס עם צרפת , ב - 
92 בחודש בעיר ראן . כיוון שיום פתיחת התחרויות חל בערב פסח , ביקש האיגוד 
הישראלי מהמארגנים בצרפת להקדים את מועד תחילת המשחקים לשעות לפני הצהריים . 
מזכ"ל האיגוד הישראלי , צבי מאיר , קיבל אתמול הודעה סופית בעניין זה מפאריס . 
הצרפתים מנמקים את דחיית הבקשה הישראלית בכך , שהמשחקים חייבים להיפתח 
בכל יום בשעה 03 . 31 , בגלל הסכם עם הטלויזיה הצרפתית , שתעביר את מהלך 
התחרויות בשידור ישיר . לפני שהוחלט להעביר את המיפגש ממארסיי לראן , לבקשת 
ישראל , היו המשחקים אמורים להתחיל בשעה 03 . 41 . כיוון שכל אחד משני 
משחקי היחידים ב - 92 בחודש עשוי להימשך חמש מערכות , יש חשש סביר , כי 
תכנית היום הראשון תסתיים בשעה מאוחרת , לאחר כניסת החג . עתה מסתבר , 
שאין כל אפשרות טכנית לשנות את מועדי הפתיחה . בתוך כך נמסר אתמול , כי 
השופט הראשי בתחרות יהיה השוודי סטפאן פראנסון , שיסתייע בשופטים מארקו 
גראתר ( שוייץ ) וגבריאל מאטו ( ספרד ) . 
