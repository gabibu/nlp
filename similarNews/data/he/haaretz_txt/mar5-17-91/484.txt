שות פרוף דן האובן , מדווחים על מספר רב של מקרי כוויות כתוצאה משימוש בלתי 
זהיר במיחם - מים של שבת . הכוונה למיחמים הניצבים על רגליהם , שהמכסה 
שלהם אינו קבוע . בשבת האחרונה הובהלה למרכז הרפואי ילדה בת שמונה מאזור 
שומרון , שנכוותה בכל שטח גבה כוויות עמוקות בדרגה שלישית ממיחם שהתהפך 
עליה . על - מנת שלא לסכן את הנפגעת בניתוח רחב מדי , החליט צוות יחידת 
הכוויות בבילינסון לבצע את הטיפול בשני שלבים . בשלב הראשון נכרה האזור 
הכווי , שהיה נמקי , ונחבש זמנית בשתלי - עור שהתקבלו מבנק העור הצה"לי . 
אתמול הושתל בגבה עור עצמוני . רופאי המחלקה ממליצים להשתמש במיחמים בטיחותיים 
יותר . לדוגמא , מיחמים הדומים לתרמוסים , המבודדים כלפי חוץ , עם מכסה 
קבוע , כך שגם אם נופל המיחם המכסה אינו ניתק , והמים אינם נשפכים . 
