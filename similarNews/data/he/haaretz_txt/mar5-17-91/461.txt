בפברואר הודיעה שינייד אוקונור כי לא תשתתף בטקס חלוקת פרסי גראמי . " כאמנים " , 
הסבירה , " אני מאמינה שעלינו להביע את רגשותינו באשר למין האנושי תמיד 
לומר את האמת ולעולם לא להסתירה , אף על פי שאנו פועלים בעולם שאינו אוהב 
את צליל האמת . אני מאמינה שיעודנו הוא לעורר השראה ולהדריך ולרפא בדרך 
כלשהי את המין האנושי , שכולנו חברים שווים בו " . וזאת היתה רק הפתיחה . 
בעבר , נימה צדקנית שכזאת בפיו של כוכב רוק היתה נשמעת כמתחנחנת עד כדי 
להביך . גון לנון הכריז , אמנם , שלהקת החיפושיות פופולרית יותר מישו , 
אך הוא מעולם לא החליף בין השניים . בשנת 1991 , הצדקנות היא המניע החדש 
בתעשיית הרוק . החל בדון הנלי וכלה בפיל קולינס , מסטינג ועד כמעט כל חובק - 
מיקרופון ששמו עולה בדעתכם , כוכבי הפוף עומסים את צער העולם על שכמם ומציגים 
אותו מכל הזוויות בקלטות הווידאו שלהם . המרד כבר לא באופנה , ואת מקומו 
תפסה צדקנות טרחנית . נטלי מרצנט מלהקת " עשרת אלפים מניאקים " טוענת 
שהיא מעוניינת יותר במצבורי נשק גרעיני מאשר בבחורים , ואומרת על אחד משיריה , 
" קיבלתי על עצמי את החובה לבקש בשם הציבור הרחב את סליחתה של אמריקה התיכונה 
על מה שעוללו לה . . . " אמריקה התיכונה , את שומעת ? בונו , הזמר 
המשיחי של להקת " יו - 2 " , טוען שאפילו יסוד הבידור שברוק אינו אלא מסך - 
עשן למעשי חסד וצדקה . " בילויים " , אמר , " הם הסוואה , נכון ? משך 
שנים היה סטינג ראש לצדקנים : סטינג , שצבע את עורו בביקורו אצל שבט הקאיאפו 
ביערות הגשם והרכיב משקפיים במחיצתם של צפון - אמריקאים ; סטינג , שאמר 
כי לעולם לא יופיע בסרט שיהיו בו כלי - נשק ; סטינג , שדרש כי תשדיר הפרסום 
שלו לבירה ישודר אך ורק ביפאן , ודאגתו לעולם נמדדת בשעות טיסה . אך באלבומו 
החדש , " כלובי הנפש " , הרהורים למדניים בעקבות מות אביו , נסוג סטינג 
אל יומרנות מסורתית ואגוצנטרית יותר . בהיעדרו ממרכז הבימה , הופיעה שם 
אוקונור . כשהיא גולשת ממחווה נבובה אחת אל רעותה , היא סירבה להופיע בתוכנית 
" סטרדיי נייט לייב " עם אנדרו דייס קליי , בחודש מאי אשתקד , ומיאנה 
לשיר במרכז לאמנויות בניו - גרזי באוגוסט שעבר , אם ההמנון הלאומי יושמע 
לפני הקונצרט שלה . היא הילדה הטובה שאומרת לא . " אילו זכיתי בפרס " , 
אמרה לוועדת פרס גראמי , " הייתי רואה חובה לעצמי לסרב לקבלו כדי להביע 
את סלידתי מן הערכים שלדעתי הורסים את עבודתנו ושאני מאמינה כי הם הורסים 
את המין האנושי " . אך אוקונור אינה לבדה . יש כוכבי רוק הלוחמים למען השלום , 
למען איכות הסביבה , למען החיות , למען דייגי לונג - איילנד , למען הרעבים 
והעצירים הפוליטיים ברחבי תבל . אפילו האריזות של התקליטורים החדשים דואגות 
לאמא - אדמה . האריזות המיוחדות הללו הוסיפו תשעה מיליון ק"ג פסולת לסביבה 
בשנה שעברה . " זוהי פוליטיקה לאנשים א - פוליטיים " , אומר פראנק אוון , 
העורך המוסיקלי של כתב - העת " ספין " . אף על פי שההטפה קשוחה לפעמים , 
הנושאים קלים תמיד : אחרי ככלות הכל , מי מתנגד ליערות הגשם ? במקרים 
רבים הפוף הצדקני אינו קריאה לפעולה אלא תחליף לפעולה . לדברי האצנס , 
אתה מקבל " 04 דקות של תזמורת שאכפת לה , שעה שאתה משליך את פחית הבאדווייזר 
שלך מבעד לחלון המכונית " . לא תמיד קל לשאת את הדגל . בלינדה קרלייל מלהקת 
גו - גו מטיפה בשם " אנשים למען יחס מוסרי כלפי חיות " , קבוצה שמתנגדת 
לניסויים בחיות ולשימוש בעורות ובפרוות . אשתקד ביטלה קונצרט ברודיאו בוויומינג , 
בהסבירה : " אתבייש לראות את שמי קשור לאכזריות בוטה כזאת " . אבל קרלייל 
פירסמה את " שמפו אגרי " שנבדק על חיות מעבדה , ואת חברת אל - איי גיר , 
המייצרת נעלי - עור . בסתיו שעבר הופיעו 52 כוכבים בתשדירים שעודדו אזרחים 
להצביע בבחירות . אך מדונה לא הצביעה , וכמוה גם לני קרביץ ואחרים . סטינג , 
שהופיע בסרט אשר כלל מכונית - תופת , הטיף באחרונה להגבלת הילודה בראיון 
ל"אבנים המתגלגלות " . " יש לנו אנשים רבים מדי " , אמר . סטינג הוא אב 
לחמישה ילדים . גם כאשר אין בו צביעות , נתקל הפוף הצדקן בסתירות . למרות 
כל המאמצים , מוסיקת הפוף אינה ירוקה . ביסודה היא נוגדת את חיי הצנע והסבלנות 
של שוחרי איכות הסביבה . תחת זאת , היא מטיפה לשינויים מהירים ולסילוק 
מהיר של הישן מפני החדש . משום כך היא מסעירה : להיטות שאינה יודעת שובעה 
לחדש תקליטים חדשים , כוכבים חדשים , סגנונות חדשים כאשר את הישן משליכים 
מאחורי הגו . שלא כמו פיל אוקס או בוב דילן , הפילנתרופים החדשים מעולם 
הפוף אינם מנסים להציל את מאזיניהם או את עצמם . הם דואגים לעלובי החיים 
במידה הדרושה לכתיבת שיר חדש או לביצוע נעימת פוף חדשה . לא צריך עוד לסבול 
כדי לשיר בלוז . לשם כך יש עניים . 
