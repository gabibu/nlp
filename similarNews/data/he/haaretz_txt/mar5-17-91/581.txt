ניו יורק ( מיוחד ל"הארץ " ) . הסכם תעופה שסווג כהיסטורי נחתם בין ארצות - 
הברית לבריטניה . משמעותו המעשית המיידית היא שחילץ מסכנת סגירה שתי חברות 
תעופה אמריקאיות גדולות פאן - אמריקן וטי - וו - איי . בה - בעת יקל ההסכם 
את מצבן הפיננסי של חברת בריטיש איירוויס וחברות תעופה בריטיות אחרות . הסכם 
זה , שהושג בתום משא ומתן ממושך , מעניק לחברות תעופה אמריקאיות רשות להשתמש 
במתקני נמל התעופה היתרו בלונדון , שהיתה עד כה שמורה בלעדית לפאן - אם 
ולטי - וו - איי . ההסכם יאפשר לשתי חברות אלה להשלים את מכירת מתקניהן 
בנמל התעופה בלונדון לחברות התעופה יונייטד איירליינס ואמריקן איירליינס . 
עסקות אלה יזרימו לפאן - אם ולטי - וו - איי מאות מיליוני דולרים , לתשלומי 
חובות ולמימון תוכניות השיקום . בה - בעת יעניק ההסכם לחברת בריטיש איירווייס 
זכויות נחיתה בנמלי תעופה מרכזיים בארה"ב , ורשיון להפעיל קווים חדשים מערים 
מרכזיות במערב אירופה לארה"ב . ההסכם גם יאפשר לחברת תעופה בריטית נוספת , 
כנראה וירגין אטלנטיק , להפעיל נתיבי טיסה לארה"ב וממנה . הידיעה על חתימת 
ההסכם פורסמה אתמול בהבלטה רבה באמצעי התקשורת בארה"ב , והופיעה בעמוד הראשון 
של העיתון " ניו יורק טיימס " . " שני הצדדים יצאו מנצחים " , אמר שר התחבורה 
האמריקאי , סמואל סקינר . " ההסכם פותח תקופה חדשה בתחבורה האווירית הטראנס - 
אטלנטית " , אמר אתמול נשיא חברת יונייטד , סטפן וולף . קפידבינההסכם שם 
קץ לבלעדיות של חברות אמריקאיות בהפעלת קווים ממערב אירופה לארה"ב . אחד 
הסעיפים המרכזיים מעניק לחברות תעופה בריטיות רשיון להפעיל קווי טיסה לארה"ב 
משש מדינות במערב אירופה : בלגיה , צרפת , גרמניה , אירלנד , לוקסמבורג 
והולנד . ההסכם מסיר את המכשולים האחרונים ליישום העסקות בין פאן - אם ליונייטד 
איירליינס ובין טי - וו - איי לאמריקן איירליינס . תמורת העברת מתקניה בנמל 
התעופה היתרו לחברת יונייטד תקבל פאן - אם 092 מיליון דולר . טי - וו - 
איי תקבל מאמריקן אייליינס 044 מיליון דולר תמורת מתקניה בהיתרו . שתי עסקות 
אלה , אמרו אתמול מומחים , עשויות להציל את שתי חברות התעופה האמריקאיות 
מפשיטת רגל וחיסול . ההסכם מאפשר לחברת התעופה הבריטית וירגין אטלנטיק לחדור 
לשוק הטיסות הטראנס - אטלנטיות , ויהפוך חברה קטנה זו לגורם תחרותי . וירגין 
אטלנטיק כבר הודיעה אתמול כי היא מפחיתה את מחיר הטיסה לניו יורק ב%51 , 
וכי מחיר הכרטיס לכיוון אחד עד ל1 באפריל יעמוד על 481 דולר . לאחר תאריך 
זה תציע החברה טיסה בשני כיוונים ב855 דולר . 
