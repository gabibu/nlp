חברת אייר - סיני , ממצרים , תחדש היום את טיסותיה לישראל . אתמול חידשה 
חברת בריטיש - איירווייס את הקו האווירי ארצה . שלשום חזרה לפעול בקו לישראל 
גם חברת התעופה הלאומית של הולנד ק - ל - ם . בכך חידשו טיסותיהן לישראל 
כל חברות התעופה הסדירות ממערב אירופה , למעט ס - א - ס , שתחזור לפעילות 
ב31 למארס , וסייפרוס איירווייס , שתחל לטוס לארץ יום למחרת . בסוף השבוע 
חידשו את פעילותן לישראל חברות התעופה סוויסאייר , אוסטריין איירלינס , 
סבנה , וטורקיש איירווייס . בנוסף להן חידשו כבר את טיסותיהן אולימפיק , 
לופטהאנזה , אייר פראנס ואליטליה . לפי מידע בלתי רשמי אמורה טי - וו - 
אי לחדש את טיסותיה מחודש מאי . חברת התעופה פאן - אם הודיעה אמש על חידוש 
טיסותיה לישראל החל מ01 באפריל . החברה היתה הראשונה להפסיק את טיסותיה 
ארצה כשבועיים לפני תום מועד האולטימטום של בוש לעיראק . מנכ"ל החברה בארץ , 
דן דנציגר , אמר כי חידוש הטיסות התאפשר " עם השחרור ההדרגתי של מטוסי 
החברה מהעברת כוחות ומטען למפרץ הפרסי " . בשלב ראשון תפעיל החברה שלוש טיסות 
בשבוע , והחל מחודש מאי תגדיל את תדירות טיסותיה לחמש בשבוע . 
