נשיא סוריה , חאפז אל אסד , הותיר את הדלת פתוחה בפני המשך התיאום ושיתוף 
הפעולה עם מאמצי ארה"ב להפגת המתיחות ולקידום הסדר באזור , חרף הדעות החלוקות 
בנושאי מהות , כמו הוועידה הבין - לאומית וסיווג הטרור . פקידים ערביים 
בכירים הביעו אמש את שביעות רצונם מתוצאות השיחות של מזכיר המדינה האמריקאי , 
גיימס בייקר , במדינות הערביות בהן ביקר . המקורות ציינו כי השיחות בכללותן 
היו " מועילות וחמות , ופתחו את הציר לצעידה להסדר באזור " . עוד ציינו , 
כי המגעים בין ואשינגטון לבין בירות מדינות הברית הערביות יימשכו לאחר שובו 
של בייקר לארה"ב , וכי בשלב הבא מצפים " לבחינת הרעיונות שהועלו בסיורו 
של בייקר לקידום התהליך " . שר החוץ הלבנוני , פארס בויז , אמר עם תום פגישתו 
עם בייקר , כי הגיעו לתמימות דעים בעניין יישום הסכם טאיף בלבנון , לרבות 
פירוק כל המיליציות וארגוני אש"ף בלבנון . עם תום שיחותיו בדמשק , אתמול , 
אמר בייקר כי הוא רואה " חלון לשלום במזרח התיכון " . לדבריו , " יש 
הסכמה לחפש הסכם מקיף שיפתור את הסכסוך הישראלי - ערבי , על בסיס החלטות 
מועצת הביטחון 242 ו - 833 " , כך התבטא בייקר במסיבת עיתונאים שקיים בשדה 
התעופה של דמשק , לפני שהמשיך בדרכו למוסקווה . בייקר אמר כי הסכים שלא 
להשתמש בשום סטנדרטים כפולים בעת טיפולו בסכסוך הישראלי - ערבי . בייקר קיים 
עם נשיא סוריה שיחות מרתוניות שנמשכו 7 שעות , פי שניים מכפי שתוכנן בתחילה . 
