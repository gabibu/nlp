בהתקפתו החריפה על ראשי גופי המודיעין בישראל לגבי כל מה שלא ידעו לגבי עיראק , 
כוחה וכוונותיה , ניצל ח"ך יוסי שריד עד תום את זכות הדיבור שלו ואת חובת 
השתיקה של קורבנות התקפתו . בחפזונו הוא העדיף לתקוף בפומבי בטרם בדק את 
הדברים לאשורם , ול , חלילה , הגיש אחד הקצינים " מודיעין " שכזה , 
אפוי למחצה , המשעבד עובדות להשערות , היה זוכה לנזיפה קשה . לעניין משבר 
המפרץ , תלונתו העיקרית של ח"ך שריד היא שגופי המודיעין לא ידעו , כביכול , 
" דבר וחצי דבר " על מספר משגרי אל - חוסיין במערב עיראק ועל דרך תפעולם . 
הוא הלין על סתירות שמצא בדיווחים : פעם נמסר שהמשגרים זקוקים לקרונות 
פיקוד נפרדים לשם הפעלתם , ופעם אחרת נמסר כי המשגרים עצמאיים . לו טרח 
לבדוק , היה מוצא שפתרון החידה , לגבי אדם שכישוריו כשלו , הוא פשוט : 
בידי העיראקים , הפלא ופלא , גם משגרי טילים עצמאיים וגם משגרי טילים 
הזקוקים לקרונות - פיקוד . לו טרח ח"ך שריד והעמיק בפרטים כמנהגו , היה 
נוכח לדעת , לאחר שקיעת אבק הקרב , שגופי המודיעין העריכו היטב את מספר 
משגרי הטילים העיראקים , הן הנייחים והן הניידים . ההיקף המרבי של מטחי 
הטילים ששוגרו בו - זמנית מתחום עיראק אישש הערכות אלה , ופערי הידע נותרו 
בעיקרם אצלו . כל גוף העוסק בהערכת פעולות סודיות של אויב רחוק המקיים משטר 
דיקטטורי של חשאיות ואכזריות , עלול לטעות , אולם במקרה דנן הוכיחה קהילת 
המודיעין בישראל בקיאות רבה , מיצתה את יכולתה בתחום מגבלותיה והגיעה להישג 
מצוין . לא לנזיפה היא ראויה אלא לשבח ; לא לגינוי אלא להכרת תודה . הריני 
מעיד שוב , מכלי ראשון , על בקיאותו הרבה של עמיתי , ח"ך שריד , בנושא 
הביטחון הלאומי , הן בתמונה הכוללת והן בפרטיה . אולם כאשר הוא מלין על 
קונספציה " אשר שיבשה כביכול את עבודת המודיעין הישראלי , הוא חושף את 
אגפו בפזיזות . נכון שכבר למחרת פלישת עיראק לכוויית חזה נחרצות כי המהלך 
יביא לתבוסת צבא עיראק בידי צבא ארה"ב . אולם מסתבר כי בעניין זה , בין 
ידענות לבין ידעונות מבדילה לא רק האות ו"ו ; מבדילים ביניהן שמונה ימים 
וקונספציה . קפמאבינבהיותו שבוי בקונספציה שעל פיה מתחמק שר הביטחון , משה 
ארנס , ממשא ומתן עם הערבים , אמר ח"ך שריד מעל דוכן הכנסת , ביום 09 . 
7 . 52 , בהצעה לסדר היום : " אני מבין ששר הביטחון , כאשר הבין סוף 
סוף שכלתה אלינו הרעה , יצא לוושינגטון כדי להפחיד את האמריקאים במלחמה 
חדשה באזור . . . מדוע בעצם ארה"ב והאמריקאים צריכים להתיירא מן המלחמה 
הבאה במזרח התיכון , שעליה אומר עכשיו שר הביטחון בפעם הראשונה , באמירה 
כל כך מפורשת ומוגדרת ומסוימת , שהסבירת שלה היא עכשיו יותר גבוהה מכפי 
שהיתה בשנים האחרונות ? . . . אין היום סכנה של התלקחות בין - לאומית . 
לא תפחידו את האמריקאים בעניין הזה . פעם היתה סכנה שמלחמה במזרח התיכון 
תביא לסיבוך מבחינת אספקה סדירה של נפט לארצות הברית ולעולם כולו . היום 
אין סכנה כזאת . . . וברור לגמרי שגם אין סכנה שחיילים אמריקאים יילחמו 
כאן בעצמם . הערכתו הנכונה של שר הביטחון , שעליה ליגלג הנואם , נשענה 
על הערכתם הנכונה של גופי המודיעין בישראל . האמריקאים , ובכך צדק ח"ך 
שריד , לא התרשמו . וחלפו שמונה ימים ובא יום השניים באוגוסט וצבא עיראק 
פלש לכוויית , והשאר כתוב בקורות הימים . אומר מיד : " קונספציה " , 
כלומר " רעיון מוביל " , אינה כשלעצמה פסולה , ולמעשה אי אפשר לקלוט בלעדיה 
את הכמות האדירה של המידע השופע לעברנו . רעה היא רק קונספציה מוטעית , 
ורעה שבעתיים היא קונספציה מוטעית שמשעבדים אליה את העובדות . הרעיון המוביל 
את ח"ך שריד וחבריו הוא , שאין אסון חמור למדינת ישראל משליטתה בערביי השומרון , 
יהודה וחבל עזה . כדי להיפטר מצרה זו הם סיפרו לנו שמותר , צריך ואפילו 
הכרחי לשאת ולתת עם ראשי סינדיקט הרצח של אש"ף , וניסו להסוות את טבעו האמיתי . 
בחורף הזה הציע ח"ך שריד לאנשי אש"ף : " אל תחפשו אותי " ; בקיץ שחלף 
הציע להם : " חפשו אותי " . אולם באביב הקודם , שבעה שבועות בלבד לפני 
הפלישה העיראקית לכוויית , עוד חיפש הוא אותם . שלושה שבועות אחרי חג השבועות , 
שבו ערך אש"ף את ניסיון הרצח ההמוני בחוף תל אביב , אמר ח"ך שריד מעל דוכן 
הכנסת , ביום 09 . 6 . 02 , בזו הלשון : " אנחנו קוראים לממשל בארצות 
הברית שלא לנתק את הקשרים עם אש"ף ולא להשעות את הדיאלוג אתו , כי זה החוט 
האחרון , רופף ככל שיהיה , להידברות עם הפלשתינאים " . קפמאבינהפולמוס הזה 
אולי דרוש , אבל לא בו העיקר . העיקר טמון דווקא בדברים הנכוחים והחשובים 
שהביא ח"ך שריד אגב התקפתו הכוללנית על זרועות המודיעין , בהזכירו כי המודיעין 
הישראלי כשל פעמים אחדות בהערכתו האסטרטגית את כוונות האויב . כשל זה אינו 
מקרי ואינו מפתיע , ועל פי סיכום מחקרה של רוברטה וולסטטר על כישלון פרל 
הרבור " עלינו לקבל את עובדת האי - ודאות וללמוד לחיות עמה " . בוודאי נכונים 
הדברים בעומדנו מול משטרים ערביים , מוסלמים , דיקטטוריים , אכזריים , 
שבהם מתקבלות החלטות על ידי קומץ אנשים אשר , כפי שהוכח זה עתה , קשה 
להרתיעם וקשה לנתח את התנהגותם בכלים רציונליים . פליאתי על ח"ך שריד וחבריו , 
השבויים באותה קונספציה , ואינם מסיקים את המסקנה ההגיונית והסבירה מתצפיותיהם 
שלהם . אפנה אותם איפוא לספרו המעולה של ד"ר אפרים קם " מתקפת פתע " , 
שיצא לאור בעברית לפני חודשים אחדים . למחקר מעמיק זה הקדים דברים אחד 
האלופים המנוסים והבכירים בצה"ל , שכתב : " מבחינת ישראל שורש הבעיה נעוץ 
בא - סימטריה היסודית שבין מבנה הכוח של האויב , שכולו סדיר , לבין כוחו 
של צה"ל , שעיקרו מילואים , ועל כן פריסתו מחייבת התרעה מוקדמת , קבלת 
החלטה על גיוס מילואים וביצועה . זאת ועוד העומק האסטרטגי כמעט אינו עומד 
לרשותנו והיעדים החיוניים שלנו קרובים מאוד אל הגבולות . כל אלה הופכים 
את סוגיות מתקפת הפתע וההתרעה המודיעינית לנושאים מרכזיים בתפיסת הביטחון 
של ישראל " . פרוף תומס שלינג , מאוניברסיטת הרווארד , הוסיף אף הוא הקדמה 
לספרו של ד"ר קם וכתב : " הפרק האחרון בספר קרוי האם ניתן למנוע התקפות 
פתע . צר לי לומר שמסקנתו הינה פסימית ; גרוע מכך , מסקנה זו נראית מבוססת 
היטב " . מסקנתי המדינית אינה מחייבת , כמובן את ד"ר קם , את פרוף שלינג 
או את האלוף הבכיר , אך אין היא סותרת את הערכתם . במזרח התיכון האלים 
וההפכפך עלינו להתכונן לתוצאה החמורה של כשל מודיעיני אסטרטגי ולא נוכל לעמוד 
בו בקווי הארבעה ביוני 7691 . כלומר , עלינו להותיר בידינו שולי ביטחון 
מזעריים ולקיים את שליטת ישראל מערבית לירדן . עלינו למנוע ריבונות זרה 
בשטחי מולדתנו אלה ולהסיק שוב את המסקנה ההגיונית : אם נשכיל לשמור על ארצנו 
תשמור היא על עמנו . 
