נציגי בית המלוכה בסעודיה אמרו למזכיר המדינה האמריקאי , גיימס בייקר , 
כי הם מוכנים למלא תפקיד פעיל בתוכניות להבטחת הביטחון באזור המפרץ ובמאמצים 
ליישוב הסכסוך הישראלי - ערבי . פקידים בכירים אמריקאים , המלווים את מזכיר 
המדינה בסיורו במזרח התיכון , אמרו כי בייקר ביקש את מעורבות הסעודים בהסדרי 
ביטחון אזוריים , בפיקוח על הנשק , בשיתוף פעולה כלכלי ובהחלטות על הסכסוך 
הערבי - ישראלי . מזכיר המדינה נועד ביום ששי בריאד לשיחה ממושכת עם המלך 
פאהד , בנוכחות יורש העצר , האמיר עבדאללה , וסגן ראש הממשלה ושר ההגנה , 
האמיר סולטאן . המלך הדגיש את הצורך בזירוז הצעדים לקביעת סידורי ביטחון 
במפרץ ולמסירת האחריות לידי הכוח הערבי . סעודיה הביעה בפני מזכיר המדינה 
את חששה מההתקוממות השיעית בדרום עיראק . קפידבין " ארחיב את הדמוקרטיה בכוויית , 
על יסוד החוקה שבוטלה " הודיע אמיר כוויית , שייח גאבר אל - אחמד אל - 
סבאח , בשיחה שקיים אתמול עם מזכיר המדינה האמריקאי , גיימס בייקר . האמיר , 
שיצא לגלות בעיירת הנופש טאיף בסעודיה , מאז הכיבוש העיראקי ב2 באוגוסט , 
הבטיח לחזור לכוויית כבר בשבוע הקרוב . פקידים אמריקאים בסעודיה אמרו כי 
בייקר העלה בפני האמיר את נושא הבחירות החופשיות בנסיכות . בהופיעו בפני 
הצלמים , ביחד עם מזכיר המדינה , נשאל האמיר מדוע עדיין לא חזר לכוויית 
והשיב כי היו לו " סיבות אישיות " . בתשובה לשאלה אם ירחיב את הדמוקרטיה 
בנסיכות אמר האמיר : " בהחלט . הסכמנו על - כך " . משקיפים סבורים כי 
האמיר התייחס לפגישה שקיים עם ראשי האופוזיציה בכוויית עוד באוקטובר אשתקד , 
שבה דרשו ממנו שינויים בחוקה והחזרת המשטר הפרלמנטרי על כנו , לאחר שפוזר 
ב6891 . בהשיבו לשאלה , אם כוויית מוכנה לנהל משא - ומתן עם ישראל , השיב 
שעל ישראל לחתור לשלום עם שכנותיה ולממש את החלטות מועצת הביטחון 242 ו833 . 
כמו - כן אמר כי על ישראל לשבת יחד עם נציגים של מדינות ערב ולדון בשאלת 
עתידן של ארצות אלה , באמצעות ועידה בין - לאומית בחסות האו"ם . פקיד של 
מחלקת המדינה סיפר כי בייקר חזר והכריז בשיחתו עם השייח על עמדת ארה"ב , 
שיש לשמור על אמברגו על אספקת נשק לעיראק , כל עוד יהיה סדאם חוסיין השליט 
בארץ זו . כאשר נתבקש להתייחס לידיעות , כי עיראק הפעילה נשק כימי נגד המורדים , 
השיב בייקר : " יש לנו סיבה להאמין שהם עלולים לתכנן פעולה כזו . חשוב 
מאוד שהם יידעו את עמדתנו בנושא זה " . בשיחתו עם השייח סעד אל - עבדאללה 
אל - סבאח , דן בייקר בצעדים הננקטים כדי להחזיר את השליטה על רחבי האמירות , 
ובעיקר על כוויית סיטי , וכן על יישום חוקי החירום שהפעילה הממשלה . מקורות 
ערביים מסרו כי בפגישות נדון גם מצבם של הפלשתינאים בכוויית . בייקר הביע 
את רצונה של ארה"ב בהחזרת החיים למסלולם התקין בכוויית במהירות האפשרית . 
שר החוץ המצרי , איסמת עבד - אל מגיד , יצא אתמול לשיחות עם מזכיר המדינה 
גיימס בייקר בסעודיה ועם שר - החוץ הקנדי , גו קלארק , המבקר בריאד . 
הוא יקיים שיחות גם עם ראשי המדינות הערביות , שהשתתפו בקואליציה האנטי - 
עיראקית . שרי - החוץ של שמונה המדינות הערביות שהשתתפו במלחמה , יקיימו 
דיונים על תוכנית שאישרו בדמשק ביום רביעי , להקים כוח ערבי לשמירת השלום 
במפרץ . עבד - אל מגיד אמר כי שרי החוץ של שש מדינות המפרץ ושל סוריה ומצרים 
ידווחו לבייקר על הרעיונות שהעלו בפגישתם בדמשק . בייקר הגיע אתמול לכוויית 
ופתח מיד בשיחות עם ראש הממשלה , נסיך הכתר השייח סעד אל - עבדאללה אל - 
סבאח . מטוסו של בייקר נחת בנמל התעופה של כוויית , שבו ניכרים עדיין הנזקים 
שנגרמו בקרב הטנקים בין נחתים אמריקאים וכוחות עיראקים . הוא טס במסוק בשמי 
בירתה של כוויית , אשר מעליה מיתמרים ענני עשן שחור . דאגלס הוג , שר במשרד 
החוץ הבריטי , עומד לבקר השבוע בירדן ובסוריה , כדי לדון עם מנהיגיהן בביטחון 
במזרח התיכון ובסכסוך הערבי ישראלי . ממקורות דיפלומטים בלונדון נמסר כי 
הביקור ברבת עמון נועד לחדש את קשריה של בריטניה עם ירדן , ולשמוע את דעותיה 
באשר לפתרון השאלה הפלשתינית . שר החוץ הבריטי , דאגלס הרד , ביקר בירדן 
ימים ספורים לפני שפרצה מלחמת המפרץ . ביקורו של הוג בסוריה יהיה ביקור ראשון 
של שר ממשלה בריטי בארץ זו , מאז חודשו הקשרים הדיפלומטיים בין שתי המדינות 
בחודש נובמבר אשתקד , לאחר ניתוק של יותר מארבע שנים . משקיפים סבורים 
כי בשיחותיו בדמשק יעלה הוג את שאלת בני הערובה המערביים בלבנון , שסוריה 
הבטיחה לסייע בשחרורם . 
