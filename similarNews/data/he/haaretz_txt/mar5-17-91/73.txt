עם הכוחות הבריטיים בכוויית ( ע"ר ) . העיניים והאוזניים של שירותי הביון 
עקבו אחר הצבא העיראקי הנידון לכליה בכל מהלך המלחמה . לפעמים יכלו לשמוע 
את זעקות הקצינים . קצין בריטי סיפר לכתב רויטר כי בשלב מסוים נזקק איש 
מודיעין שהאזין יומם ולילה לקשר העיראקי לטיפול אצל הפסיכיאטר הצבאי . " הם 
היו מדוכדכים מזעקות העיראקים שנצרכו לטיפול רפואי שעה שהטנקים שלהם בערו 
ושירותיהם התמוטטו תחת ההתקפות האוויריות " , אמר . המידע המודיעיני הגיע 
מצילומי לוויין , מטוסי סיור , האזנה לקשר , ומכוחות מיוחדים שפעלו מאחורי 
הקווים העיראקיים , כמו גם מסוכנים בשטח . לכל אחת משלוש היחידות הקרביות 
של הפלוגה המשוריינת השביעית של הבריטים , המכונה " עכברי המדבר " , התלווה 
קצין מודיעין , שנסע מאחורי שיירת הטנקים ברכב פיקוד קטן מסוג סולטן . 
לפניו היתה פרושה מפה בקנה - מידה גדול מסומנת בריבועים אדומים , עיגולים 
וסימנים של מצבת השדה העיראקית . מדי יום זרמו הערכות על היקף הנזק ופרטים 
על תוצאותיהן של התקפות האוויר והארטילריה ועל הידלדלותה של יכולת הלחימה 
של העיראקים . זרם המידע שכנע את מפקד הפלוגה , בריגדיר פאטריק קודינגלי , 
כי קרב היבשה יהיה קצר . היו תוקפנים " , אמר לאנשיו ערב הקרב , " ותקחו 
שבויים , ולא נפגעים " . 
