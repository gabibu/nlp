מוסקווה ( מיוחד ל"הארץ " ) . כנס " קומקון " , הארגון הכלכלי של ארצות 
הגוש הקומוניסטי , בדרג שרי הכלכלה , נפתח אתמול במוסקווה ויימשך היום . 
הוא נועד לסכם את ההצעות בדבר הקמת ארגון כלכלי חדש שיחליף את קומקון . 
בחודש שעבר היו אמורים ראשי הממשלה של ארצות קומקון להתכנס בבודפשט כדי 
לחתום על המסמכים בדבר חיסול הקומקון והקמת הארגון החדש ואולם ברגע האחרון 
הוחלט לדחות את הכינוס . על זהותו של יוזם הדחיה נפוצו שמועות שונות , ועל 
פי הגרסה האחרונה שהשמיע אתמול שר הכלכלה הצכוסלובקי ולדימיר דלאוהי באוזני 
" הארץ " , היתה זו הממשלה הפולנית שביקשה שהות להימלך בדעתה . קרוב לוודאי 
שבשיחות מוסקווה תושג הסכמה ותוכשר הקרקע לחתימת הסכם על ידי ראשי הממשלה . 
המשלחת הצכוסלובקית הגיעה למוסקווה דרך בודפשט , וממקור יודע דבר נודע כי 
חבריה קיימו התייעצות מוקדמת עם עמיתיהם ההונגרים . 
