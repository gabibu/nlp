איטליה הודיעה אתמול כי תחזיר לארצם את הרוב מבין 21 אלף הפליטים האלבנים 
שהשתלטו על צי של אניות מחלידות כדי להימלט מארצם המרוששת . ההחלטה נתקבלה 
לאחר שכמעט ופרצו מהומות , בשעה שאלפי אלבנים רעבים נאבקו על מזון עם נחיתתם 
בנמל ברינדיזי אתמול , לאחר ששהו שלושה ימים בים . " מלבד אותם 000 , 3 
שכבר הגיעו הנה , עמדתנו היא כי כולם , להוציא פליטים פוליטיים , חייבים 
לשוב לאלבניה " , הודיע במסיבת - עיתונאים סגן ראש ממשלת איטליה , קלאודיו 
מארטלי , בתום ישיבת חירום של הממשלה . " איטליה גורסת שאלפי האלבנים 
המתגודדים באניות , למעט יוצאים מן הכלל , אינם פליטים פוליטיים , אלא 
פליטים כלכליים " , הוסיף . השלטונות התירו אתמול לאלפי פליטים לרדת משתי 
אניות אלבניות שהגיעו לנמל ברינדיזי , לאחר שאחת מהן החלה לנטות על צדה , 
בשל משקל היתר של נוסעיה . חמש אניות אחרות גדושות פליטים , בהן שלוש 
ספינות - דיג , הורשו להיכנס לנמל , אך נוסעיהן נצטוו להישאר על סיפונן . 
000 , 1 פליטים ממתינים בספינות בנמל האיטלקי בארי . קפידבינבהלה פרצה בברינדיזי 
כאשר המוני פליטים שירדו זה עתה ליבשה הסתערו על מחסן מאולתר ברציף שבו חילקו 
חלב וביסקוויטים . עובדי סעד מבוהלים החלו להשליך קרטונים של חלב ושקי מזון 
לתוך ההמון , כדי לבלום אותם , אולם האלבנים המשיכו להיאבק ביניהם . אמבולנסים 
החישו מספר פצועים לבית חולים , ואחרים קיבלו טיפול במקום . אחד הפליטים 
סיפר כי קבוצתו השתלטה עוד ביום שני על אנייה בנמל דורס , אולם זו הצליחה 
לעזוב את הנמל האלבני רק ביום רביעי . " רבים מבינינו לא אכלו במשך שלושה 
ימים " , העיד . סגן ראש ממשלת איטליה אמר עוד במסיבת העיתונאים שלו כי ארצו 
תבקש עזרה מטעם נציבות הפליטים של האו"ם והצלב האדום הבין - לאומי . מארטלי 
הבהיר כי " ממשלת אלבניה יכולה וחייבת להבטיח לנו ששום ספינה נוספת של פליטים 
לא תפליג עוד לאיטליה " . בהתנגשויות שלשום בבוקר בטיראנה , בין המשטרה לבין 
קבוצות של אלבנים שניסו לפרוץ לתוך שגרירויות זרות , נהרג אדם אחד ונפצעו 
כעשרה . 000 , 2000 , 3 אלבנים נהדפו בידי כוח משטרה גדול שהפעיל גז מדמיע . 
בערב ניסו אלפי אלבנים לפרוץ מחדש לרובע , ולדברי משרד הפנים האלבני " יידו 
המתקהלים אבנים וחומרי - נפץ ולאחר מכן ירו לעבר כוחות הביטחון ופצעו שוטר 
אחד . המשטרה השיבה אש , ואז נהרג אחד המפגינים " . האלפים שהתקהלו בטיראנה 
פעלו בעקבות שמועות חסרות - שחר שלפיהן עומדות הנציגויות הדיפלומטיות להעניק 
אשרות לכל המועמדים להגירה . אתמול הכריזה ממשלת אלבניה על עיר הנמל הראשית 
דורס ועל סביבתה כעל אזור צבאי , בניסיון לבלום את נהירתם של אלפי אלבנים 
לנמל . בנמל אין כלל ספינות המסוגלות לחצות בבטחה את הים האדריאטי , ומאות 
מנסים לעשות דרכם לאיטליה בסירות - דיג רעועות . הודעת הממשלה ציינה כי 
הצבא יבטיח מעתה שהספנות תוכל לפעול באורח תקין . בדורס , בבירה טיראנה 
ובשתי ערי החוף ולורה ושנגין הכריזה הממשלה על מצב - חירום ועל עוצר - לילה . 
