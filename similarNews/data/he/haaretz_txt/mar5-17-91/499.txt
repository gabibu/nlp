בודפשט ( מיוחד ל"הארץ " ) . הטלוויזיה היוגוסלווית שידרה אתמול בשידור 
ישיר את ההפגנה , שאורגנה על - ידי המפלגה הסוציאליסטית ( הקומוניסטית 
לשעבר ) השלטת , שנועדה לתת תשובה להפגנות ההמוניות של הסטודנטים שנערכו 
בבלגרד ביומיים האחרונים . ההפגנה , שהשתתפו בה כ51 אלף איש , עברה בשקט . 
אתמול בבוקר התחדשו התנגשויות אלימות בין כוחות המשטרה לבין מתנגדי המשטר 
הקומוניסטי . עד כה נמסר על שני הרוגים ו67 פצועים מאז החלו ההתנגשויות בסוף 
השבוע שעבר . השוטרים ירו רימוני גז מדמיע על 000 , 3 סטודנטים שהפגינו וצעקו 
" רוצחים אדומים " וסיסמאות אנטי - קומוניסטיות אחרות , כאשר יצאו במיצעד 
מחאה למרכז העיר , שם חיכו להם 000 , 5 מפגינים אחרים , שחסמו את עורקי 
התחבורה העיקריים בעיר , על אף התקפות המשטרה בגז מדמיע . עדי ראיה אמרו 
כי לפחות אדם אחד נפצע קשה בהתקפה על המשטרה על הסטודנטים , שדרשו את שיחרורם 
של מנהיגי האופוזיציה , אשר נעצרו בעקבות ההתנגשויות בשבת . במהלך הבוקר 
אירעה התפתחות מפתיעה : השוטרים הירשו לסטודנטים לעבור דרך שורותיהם ולהצטרף 
ליתר המפגינים . המשטרה הסתלקה מיד לאחר מכן ונשאר קהל מפגינים של 000 , 
8 איש במרכז העיר . לאחר מספר שעות סיימו הסטודנטים את הפגנתם , לאחר שהובטח 
להם , כי נשיא סרביה , סלובודן מילוסביץ , יקבל את נציגיהם והפרלמנט הסרבי 
יכונס מייד . הפרלמנט אמנם כונס , אולם על סדר יומו הועלה הדו"ח על רקע 
ההפגנות של הימים האחרונים ולא תביעות הסטודנטים . הסטודנטים דורשים את 
פיטורי שר הפנים הסרבי , ראדמילו בוגדאנוביץ ( המוחזק אחראי לדיכוי ההפגנות ) 
, ושינויים בהנהגת הטלוויזיה , כדי שיינתן ביטוי לדעותיהם של כל חלקי 
הציבור . גם מועצת הנשיאות היוגוסלווית דנה במאורעות בבלגרד . בישיבה לא 
השתתפו נציגי סלובניה וקרואטיה , משום שלא סמכו ידיהם על האמצעים שננקטו 
עד כה . ברחובות המרכזיים של בלגרד נראו גם אתמול משוריינים של הצבא , אולם 
החיים חזרו למסלולם . בהגיבו על ההפגנות , אמר ראש ממשלת סרביה , דראגוטין 
זלנוביץ : " מטרת מארגני ההפגנות , שפעלו ביחד עם גורמים חיצוניים , 
היתה הפלת הממשלה החוקית שנבחרה בבחירות חופשיות וביטול שיטת המימשל ברפובליקה , 
כפי שנקבעה על פי החוקה " . המהומות האלימות הן החמורות ביותר ביוגוסלוויה 
בתקופה האחרונה ובעקבותיהן גברה המתיחות בין שש הרפובליקות המרכיבות את הפדרציה 
של יוגוסלוויה . נוצר מצב העלול לגרור את יוגוסלוויה למלחמת אזרחים . בארבע 
מן הרפובליקות שביוגוסלוויה התמוטט המשטר הקומוניסטי , כתוצאה מבחירות חופשיות 
בשנה שעברה . סרביה ומונטונגרו הצביעו בעד המשך המשטר הקומוניסטי , מצב 
שהחמיר את המתח ביחסי הרפובליקות . 
