ולינגטון ( ע"ר וע"ץ ) . גרמניה עשויה לשנות את חוקתה עד סוף השנה , 
כך שהממשלה תוכל לשלוח כוחות צבאיים גם מחוץ לשטח נאט"ו אמר הקאנצלר לשעבר , 
וילי ברנדט , בניו - זילנד . עם זאת , אמר , מוטב שהצבא הגרמני לא יהיה 
מעורב בסכסוכים כמו זה שפרץ במפרץ הפרסי , שם היו מעורבים ישראלים וערבים . 
על אף שממשלת גרמניה תרמה כספים לכיסוי הוצאות בנות הברית במלחמה , לא הצטרפו 
כוחותיה לקואליציה הרב - לאומית , מפני שהחוקה הגרמנית שלאחר מלחמת העולם 
השניה , אוסרת על הצבת צבא גרמני מחוץ לשטחי נאט"ו . ברנדט , שבא לביקור 
בניו - זילנד , אמר כי הוא מצפה שיעשה שינוי בחוקה . " אני סבור כי יכניסו 
בה תיקון , שיאפשר לצבא הגרמני ליטול חלק בכוחות האו"ם לשמירת השלום בעולם , 
והדבר יעשה תוך שנה מהיום " . בתשובה לשאלה , אם הוא מצדד בשיתוף גרמניה 
בהתקפה צבאית באישור האו"ם , כמו זו שהיתה במפרץ הפרסי , הוא אמר : " אינני 
נלהב לכך ובוודאי לא במצב , שבו הישראלים והערבים היו מעורבים והיו אולי , 
בסופו של דבר , נכנסים לסכסוך מזויין " . 
