ד"ר אורה גרבלסקי , מבית הספר לחינוך של האוניברסיטה העברית , תיארה ברב - 
שיח שנערך בשבוע שעבר כיצד מבינה האוכלוסייה מעוטת ההשכלה את החדשות . היא 
מצאה כי אוכלוסייה זו כלל אינה מבינה אותן , משום שאינה מבינה את מושגי 
היסוד הנשמעים בהן . במחקר נבדק מדגם מייצג של 006 תלמידי פרויקט תהיל"ה 
ללימוד מבוגרים מ03 מרכזים ברחבי הארץ . השכלת הנבדקים היתה 08 שנות לימוד , 
ורמת ההבנה של עולים חדשים כלל לא נבדקה . הבנת מושגי היסוד נבדקה על - 
ידי קריאת עיתון " שער למתחיל " , שהחדשות בו כתובות בשפה פשוטה . גרבלסקי 
הניחה כי אם לא יובנו המושגים הבסיסיים בעיתון זה , אותם מושגים לא יובנו 
גם כשהם נאמרים ב"מבט " . כמחקר נוסף נבחרו שני התלמידים הטובים בכל כיתה , 
והם התבקשו לקרוא ולהסביר טקסט פוליטי וכלכלי . נמצא שרק % 1 מהנבדקים הודו 
שאינם מבינים מושג כלשהו , ואילו היתר הסבירו את החדשות למרות שלא הבינו 
את מושגי היסוד . אחת התופעות הנפוצות היתה ניסיונות להסביר את הטקסט בעזרת 
קטגוריות דומות או מלים בעלות צליל דומה . כאשר נשאלו הנבדקים מהי ועידה 
בין - לאומית , ענו : בין - לאומית זה בין המערך לליכוד . מהו שכר מינימום ? 
" זה רע מאוד " , אמרו . " מינימום זה קצת " . נמצא שההתמקדות היא על 
החדשות באופן ויזואלי , ולא על התכנים . " זוהי אוכלוסיית הדממה " , גורסת 
ד"ר גרבלסקי , משום שאין הם מודים באי ידיעתם ונוצרת אשליה שהבעיה אינה 
קיימת . בבדיקת המהדורות היומיות של " מבט " , נמצא כי התוכנית מכילה 07 
מושגי יסוד . הידיעות ב"מבט " נכתבות בשפה מקצועית . כותב הטקסט רואה 
לנגד עיניו צופים כדמותו , ולכן הוא משתמש במושגים שנדמה לו שהם ברורים 
לכלל האוכלוסייה , מה שאינו נכון . עוד נמצא , כי התוכנית " ערב חדש " 
מובנת לאוכלוסייה מעוטת ההשכלה יותר , משום שהיא מתנהלת כשיחה וכי תוכניתו 
של אלכס אנסקי , המגיש את החדשות בהגשה אישית , מובנת לאוכלוסייה זו . 
מחקרה של ד"ר גרבלסקי מצביע על בעיה רצינית בהבנת החדשות . בישראל למעלה 
מ065 אלף מבוגרים בעלי השכלה של 08 שנות לימוד , ועוד כמיליון שהם בעלי 
901 שנות השכלה . לטענת החוקרת , גם לאוכלוסייה שלמדה 01 שנות לימוד יש 
בעיה בהבנת המושגים הבסיסיים בחדשות . 
