ממיסי אבנית הם חומרים הנמכרים היום בחנות מכולת ובמרכול , אך שלא כמו במוצרי 
מזון , תכשירי קוסמטיקה ותרופות , אין חובה לסמן על אריזות ממיסי האבנית 
את הרכיבים שלהם . באחרונה קניתי מסיר - אבנית מתוצרת מפעל " בלנקו " . 
על תווית הבקבוק כתוב " לא למאכל " , אך עם זאת מצוין כי הוא מיועד להסרת 
האבנית מקומקום , מיחם , מכונת כביסה או מדיח כלים . ההנחיות : למלא 
את הקומקום במים עד שכבת האבן ולשפוך לתוכו שליש עד מחצית הבקבוקון . יחס 
הכמויות שבין החומר הפעיל למים לא מוגדר , אבל ברור למדי שיש לערבב את החומר 
במים . לגבי מכונת הכביסה או מדיח הכלים הדברים ברורים אף פחות : יש לשפוך 
לתוכם את מחצית כמות הבקבוקון ולהפעיל את המכונה במחצית כמות המים . את 
מכונת הכביסה שלי , למשל , לא ניתן להפעיל במחצית כמות המים . מאחר שבביתי 
מכונה מן הנפוצות בארץ , נראה לי שאיני היחידה שיש לה בעיה . ניסיתי להשתמש 
בחומר לניקוי הכיור , שהוא אביזר שממנו לא אוכלים ומגעו עם הגוף מזערי . 
ואמנם , הוא התגלה כיעיל , אבל גם חסרונו הגדול נחשף עד מהרה : החומר 
צרב את ידי עד כדי פציעה . בניסיונותי לפתוח את הברז במהירות כדי לשטוף 
את מקום המגע נגעתי בספוג , שהיה רווי בחומר ( המהול במים ) , גם בברז 
הכיור . הברז , המצופה כרום ניקל , התכסה כעבור כמה שעות בירוקת . משמעות 
הדבר היא שהחומר חדר ואיכל את הכרום ניקל ויצר עם רכיבי חומר - הציפוי או 
הצינור את תחמוצת הנחושת . כימאי מומחה אמר כי ייתכן שהחומר מכיל חומצה 
מלחית . אברהם ידין , מנהל " בלנקו " , אמר בתגובה כי החומר לא אמור ליצור 
ירוקת ולא ידע להסביר מדוע היא הופיעה . הוא סירב לומר מהם רכיבי החומר , 
בנימוק שזה סוד מסחרי . אהרן אייזנברג , הטוקסיקולוג הראשי של שירותי בריאות 
הציבור במשרד הבריאות , אמר כי הנושא נמצא זה מכבר על הכוונת . משרדו מודע 
לכך כי במוצרי צריכה מסוימים כפי שהם נמכרים היום בארץ יש סיכונים טוקסיקולוגיים . 
לדבריו , בכל ארצות המערב ואנחנו טרם התאמנו את עצמנו אליהן קיימים תקינה 
ופיקוח מחמירים בתחומים אלה . אצלנו , אמר , יש הצעת חוק הסובלת מסחבת 
מיותרת . מכל מקום , משרד הבריאות תובע לאפשר לשר הבריאות לחייב את היצרנים 
והיבואנים להגדיר כל מוצר צריכה שיש בו רכיבים טוקסיקולוגיים , וכן לחייבם 
לסמן בבירור על המוצר את החומרים המרכיבים אותו ואת ריכוזם , כדי שהצרכן 
יוכל ללמוד מה עליו לעשות וממה להימנע . בנוסף , הם יחויבו , כשהצעת החוק 
תתקבל , לציין על האריזה את האזהרות וההגבלות לצרכן וכן להשתמש באריזות 
ובסוגרים המתאימים לחומרים בעלי סיכון . " כיום התחום פרוץ ומי שנפגע מכך 
הוא קודם כל הצרכן . כל עוד החוק אינו מוסדר , משרד הבריאות לא יוכל לעזור " , 
אמר אייזנברג . 
