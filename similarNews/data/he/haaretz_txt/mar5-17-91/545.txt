הפסנתרן תומר לב ( 42 ) , שהופעת הבכורה שלו בפילהרמונית בניצוחו של זובין 
מהטה בקונצרט מס 3 בסדרה " מוסיקה קלאסית קלה " עברה בהצלחה גדולה , ביצע 
את הרפסודיה בנוסח בלוז " ( 4291 ) מאת גורג גרשווין . שליטתו הטכנית 
הכמעט מוחלטת היתה רק אחד מסימני ההצלחה . השני היה מוסיקליותו המיוחדת , 
הרגישה לשינויים הרמוניים ולהתפתחויות רתמיות ומלודיות , ובכך מעבירה את 
היצירה למאזינים בעושר של גוונים ודינמיקה , המקנים לה תקפות רגשית והגיונית . 
סימן ההצלחה השלישי היה תרגומה של מוסיקליות זו לפן הגופני - חזותי . תנועות 
כל גופו של לב ולא רק זרועותיו ואצבעותיו הזדהו עם גוני הצלילים והרגשות 
החזקים שמאחוריהם . כך הוכפלה ההתרשמות וזיכתה את הפסנתרן בתשואות קצובות . 
היה זה זובין מהטה , שבנוסף לתמיכה המוסיקלית החזקה בעת הביצוע , ממש 
דחף בתנועת יד את תומר לב לבצע הדרן " רג - טיים " מאת הינדמית שחיזק 
את חותם הבכורה המוצלחת . 
