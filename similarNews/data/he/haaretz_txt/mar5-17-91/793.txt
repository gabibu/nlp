שערי המחזור ה - 71 של הליגה הלאומית , הסובלת עתה משאריות של שיבוש בלוח 
הזמנים בגלל המלחמה , חשפו מחדש שתי עובדות ברורות : הפועל פ"ת שומר על 
יציבות וכושר סביר ומתבסס בראש , כשהוא מרחיק מעצמו את הדולקים אחריו ואילו 
בתחתית הכל נראה , יותר מאשר קודם לכן , פתוח . לדוגמה : הפועל צפרירים 
חולון שפיטר את מאמנו והחתים את נסים בכר מצוי עתה בתנופה . אם בתחילת העונה 
חששו בחולון מירידה , עתה מדברים ברצינות על הפליי - אוף העליון , ממנו 
רחוקה הקבוצה ניצחון אחד בלבד . אתמול המשיכו החולונים בתנופתם , כאשר 
פיגרו 01 מול מכבי ת"א ברמת גן ( שער של מלמיליאן ) וסיימו בניצחון - חוץ 
מרשים 31 ( 2 שערים של ארמלי , 1 של סוויסה ) . זה היה ניצחונו האישי 
המתוק - מכל של המאמן נסים בכר , ששוחרר מאימון מכבי בעונה שעברה בצורה 
שהותירה אצלו מישקע מריר . אבל הסיפור האמיתי של השבת היה במשחק הגדול בין 
המוליך לדולק אחריו , בסיומו הנחיל הפועל פ"ת למכבי חיפה את הפסדו הרביעי 
העונה , הפעם 21 , כדי לבסס את חניכיו החרוצים של אברהם גרנט 6 נקודות 
ומספר שערי - זכות כמעט כפול מזה של חיפה ( 63 שערי - זכות לפ"ת , 02 לחיפה ) 
. בית"ר ת"א חזר למקום השלישי לאחר ניצחון 10 על הפועל ת"א , שכמו יריבו 
העירוני מכבי מצוי במצוקה גוברת . על הפועל ת"א סוגר הפועל כפר סבא , האחרון 
הנצחי של העונה , שהכניע בבעיטת - 11 בסיום דרמטי במגרשו 10 את האלוף היוצא 
בני יהודה . כפר סבא מצויה עתה בפיגור נקודה בלבד מהפועל ת"א . בני יהודה 
נסוגו למקום ה - 7 , בלי שום ערובה לפליי - אוף העליון . מכבי נתניה , 
שהעתיק משחקיו לימי ו , הפגין שלשום תצוגה מרשימה כאשר הביס 30 את הפועל 
ירושלים . זה היה לא רק הניצחון המשכנע ביותר של המחזור , אלא גם האות 
שעיני הנתנייתים לפליי - אוף העליון . הניצחון הזניק את חבורתו של המנהל 
מרדכי שפיגלר והמאמן אבי כהן בשני שלבים ( ל - 6 ) , עם סיכוי טוב מאוד 
להימנות עם חצי תריסר קבוצות הצמרת של העונה . הפועל באר שבע , שלא תמיד 
מצליח לשמור על יציבות , נאחז במקום החמישי כאשר השלים בשבת סופשבוע ירושלמי 
לא מוצלח , בנצחו בימק"א 10 את בית"ר ירושלים . 
