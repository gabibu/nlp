מבדיקה שערכו כוחות הביטחון עולה כי החשוד ברצח ארבע הנשים בירושלים , מחמוד 
מוסטפא חסן אבו - גלאלה מהכפר נאזלה ברצועה , לא היה מצויד באישור להיכנס 
לשטח ישראל . ברשותו היה כרטיס מגנטי בלבד , אך בעקבות המלחמה היו חייבים 
תושבי הרצועה להצטייד באישור נוסף . ההנחה היא שאבו - גלאלה שהה ברמאללה 
כל תקופת המלחמה , ולפיכך גם לא קיבל אישור כזה . כוחות הביטחון ברצועה 
עצרו אתמול את שני אחיו של אבו - גלאלה ושלושה בני אחיו . מקורות צבאיים 
מסרו כי ביתו של אבו - גלאלה ייהרס . על - פי מקורות פלשתיניים , אבו - 
גלאלה לא היה בעל עבר פלילי , וכן לא השתייך לארגון אסלאמי כלשהו . בדעותיו 
נטה לחמאס . מקורות משטרתיים מסרו אמש כי בתוך תקופה קצרה יוגש נגדו כתב 
אישום . ( ע ) . ארבע הנשים שנרצחו שלשום בקרית - היובל מרצדס בניטה , 
בלה לויצקי , מרים ביטון ורוזה אליספור הובאו אתמול למנוחת עולמים בירושלים . 
במהלך דברי ההספד שנישאו בהלוויות נשמעו לעיתים קריאות " עונש מוות לערבים " 
ו"טרנספר " , אולם רוב הקהל שמר בדרך כלל על איפוק . צעיר שצעק " מוות 
לערבים " במהלך אחת הלוויות עוכב לחקירה על - ידי המשטרה , אך שוחרר כעבור 
דקות מספר . 
