עורכי המהדורה הראשונה של " האנציקלופדיה הסובייטית הגדולה " ( 1491 ) 
כתבו תחת הערך " משאל עם " : " רק בארץ שבה ניצח הסוציאליזם , משאל - 
עם הוא ההבעה האמיתית של רצון האומה הסובייטית כולה , והשתתפות ישירה אמיתית 
של העם ביישוב עניינים תחיקתיים " . הם אולי לא שיערו שכעבור 05 שנה בדיוק 
תערוך ברית המועצות משאל עם , שבעקבותיו יהיו התוצאות אשר יהיו היא תחדל 
להתקיים . כל אחד מאזרחי בריה"ם , אם אכן יטרח להצביע , או אם שלטונות 
הרפובליקה שלו ירשו לו להצביע , יישאל מחרתיים : " האם אתה רואה צורך 
לקיים את ברית המועצות כאיחוד של מדינות ריבוניות ושוות ? " אם תהיה התשובה 
חיובית , תוגש טיוטה של אמנת איחוד חדשה לסובייטים העליונים של הרפובליקות . 
לפי אחד מעוזריו של הנשיא מיכאיל גורבצוב , יידרש לסובייטים בערך חודש 
לשקול את הטיוטה . מועצת הפדרציה , המאגדת את נשיאי הפרלמנטים של הרפובליקות 
וראשיהן , תצטרך אז לקבוע תאריך לכינוס ועידה של נציגי הרפובליקות כדי לחתום 
על האמנה . עוזרו של גורבצוב , גריגורי ראוונקו , אמר לאחרונה כי למרות 
ששמה של ברית המועצות כלול בשאלה שתוצג מחרתיים למשאל עם , הוא יוחלף אם 
תהיה התשובה חיובית . ראוונקו מניח שאת השם הישן יחליף השם " פדרציית המדינות 
הריבוניות " . מאחר שבשם הזה לא ייכלל התואר " סובייטיות " , אין זה כלל 
מן הנמנע שאנחנו עומדים לפני שינויים דרמטיים במילון הפוליטי הבין - לאומי . 
אם תיתקלו בקרוב בראשי התיבות , אינכם צריכים להיבהל . זה לא יהיה מושג 
צה"לי חדש , אלא שמה החדש של ברית המועצות . אם ישיבו הבוחרים בשלילה על 
השאלה , יהיה אפשר להניח תוהו ובוהו מיידי . ההנחה ערב המשאל היתה שהתשובה 
תהיה חיובית , אם גם לא נלהבת . בוואשינגטון התנבאו השבוע אנשי ממשל , 
שבערך שני שלישים של המצביעים יתמכו . מאחר שזה זמן - מה נערכים בברית 
המועצות סקרי דעת קהל תכופים על עניינים שונים , יש להנחה הזו כנראה על 
מה שתסמוך . אבל עדות לדרגת האדישות הציבורית העניק לאחרונה סקר שהראה , 
כי רק % 31 מתושבי ברית המועצות חושבים את הסכנה לשיור הדמוקרטיה לבעיה מס 
1 שלהם . % 76 העמידו בראש סולם הבעיות את המחסור במזון . קשה להאמין שמשאל 
העם לא יעניק לברית המועצות את היציבות הפנימית המבוקשת . קודם כל , מפני 
שלא פחות משש רפובליקות מסרבות לערוך משאל עם : ליטא , לטוויה , אסטוניה , 
מולדובה , גרוזיה וארמניה . הן רוצות לצאת מן הבית המשותף , לא לשפץ 
אותו . שלוש הראשונות כבר הכריזו עצמאות , ושלוש האחרונות הכריזו שיכריזו . 
שלוש הראשונות ערכו משאלי עם משלהן בשבועות האחרונים , שבהן הצביע רוב 
מוחץ בעד עצמאות . השתיים האחרונות יערכו משאלי עם בסוף החודש , וגם שם 
מובטח רוב מוחץ לטובת עצמאות . לא ברור איזה תוקף משפטי יהיה לתוצאות משאל 
העם . העיתון הליברלי " קומסומולסקאיה פראוודה " שאל בשבוע שעבר מה יקרה 
אם יהיה רוב ארצי לטובת קיום מסגרת פדרלית , אבל לא יהיה רוב כזה בכמה מן 
הרפובליקות המרכיבות את ברית המועצות . האם הרוב הארצי ייכפה על הרפובליקות ? 
" אם כך יהיה " , כתב העיתון , " לרפובליקות המסרבות תהיה הזכות לראות 
במשאל פגיעה בזכותן החוקתית להגדרה עצמית " . הבעיה היא שברית המועצות הולכת 
אל משאל העם הזה עם מבנה פוליטי ומשפטי מעורער . פדרציות הן בדרך כלל מסגרות 
סימטריות , שבהן יש לכל אחד מן המרכיבים שיטת ממשל דומה , חובות וזכויות 
דומות . אבל בברית המועצות יש כיום רפובליקות עם שיטת ממשל נשיאותית אקזקוטיווית 
( מולדובה , אזרבייגן , קזחסטן ) לעומת רפובליקות עם ממשלות קולקטיוויות , 
שבראשן עומדים יושבי ראש הפרלמנטים . כמה מן הרפובליקות השמיטו משמותיהן 
את התארים " סוציאליסטית " ו"סובייטית " ( כל הבלטיות וכל הקווקזיות ) 
. הרפובליקה הפדרטיווית הרוסית , המחזיקה % 08 משטח ברית המועצות , מאיימת 
להתפורר לגורמיה , ולפעמים נראה שהממשלה המרכזית מעודדת התפוררות כזאת . 
הרפובליקה היא מעין ברית המועצות בתוך ברית המועצות . היא מורכבת משורה 
של רפובליקות אוטונומיות ומחוזות אוטונומיים , עם שמות אקזוטיים , כמו 
טאטארסטאן , צצן - אינגש , צאש , קאראקאלפאק , ריאט וכו . אחת מהן , 
הרפובליקה האוטונומית היאקטית , במזרח סיביר , משתרעת על שטח הגדול יותר 
מכל מערב אירופה . בזמנים כתיקונם היה לאוטונומיות האלה ערך אנקדוטאלי בלבד . 
אבל חוק סובייטי מאפריל 0991 פתח תיבת פאנדורה , ואיפשר להן לתבוע " ריבונות " 
כשותפות שוות באיחוד הסובייטי , לצד הרפובליקות המלאות . באווירה של שיכרון 
פוליטי , שפקדה את ברית המועצות באמצע השנה שעברה , לא היו צריכות הרפובליקות 
רמזים נוספים . להכרזות ה"ריבונות " שלהן היה בדרך כלל ערך מוגבל , אבל 
אחדות מהן נטלו לעצמן את הזכות לחוקק חוקים , שלא התיישבו עם חוקי הרפובליקה 
הרוסית , שבתוכה הן יושבות ; או עם חוקי ברית המועצות , שבתוכה יושבת 
הרפובליקה הרוסית . באותו הזמן התחילה הרפובליקה הרוסית עצמה לחוקק חוקים 
שלא התיישבו עם חוקי ברית המועצות , וכמוה עשו רפובליקות אחרות , אשר הכריזו 
על " עליונות חוקיהן " . כך פרצה בברית המועצות " מלחמת החוקים " , המשתוללת 
באין מפריע , וממלאת לפחות תפקיד מסוים בתוהו בוהו כלכלי ופוליטי מתעצם . 
לקראת משאל העם החליטה שורה של רפובליקות להוסיף לשאלת הממשלה המרכזית גם 
שאלות משלהן . הפרלמנט הרוסי החליט להוסיף את השאלה : " האם אתה רואה 
צורך לכונן ברפובליקה כהונת נשיא ? " השאלה נתפרה על מידותיו הגדולות של 
יו"ר הפרלמנט הרוסי , בוריס ילצין , אויבו הקשה ביותר של גורבצוב . אם 
ישיבו הרוסים בחיוב , יוכל ילצין להתמודד על הכהונה בבחירות כלליות . שום 
דבר לא יוכל כנראה למנוע את בחירתו , והוא יהיה רשאי להתייצב עם מנדט עממי 
מול גורבצוב שלא עמד לבחירה מעולם . אבל כמה מן הרפובליקות האוטונומיות מיהרו 
להודיע שהן לא ירשו לבוחריהן להשתתף במשאל הרוסי ( אם כי ירשו להן להשתתף 
במשאל הכל - ארצי ) . הסיבה היא בדרך כלל רצונן של הרפובליקות האוטונומיות 
לכונן את עצמאותן מממשלת רוסיה . סגן יו"ר הפרלמנט הרוסי , רוסלאן חאסלאטב , 
הזהיר שרוסיה מתקרבת אל קצה כמדינה מאוחדת . חאסבולאטוב נוכח עד מהרה שלתחזיתו 
יש סיכויי התממשות מיידיים , מדאיגים אפילו יותר מהתקוממות האומות האסיאתיות 
הקטנות בפאתי סיביר . אחד המחוזות ההיסטוריים החשובים ביותר של רוסיה , 
סביב העיר סמולנסק , החליט לא להשתתף במשאל הרוסי מטעמים אידיאולוגיים . 
הסובייט של המחוז מוסיף להישלט על - ידי קומוניסטיים אורתודוקסיים , והם 
החליטו ברוב גדול כי השאלות שרוצה הפרלמנט הרוסי להציג לאזרחים " אינן נכונות , 
והן משאירות מקום לפירושים מנוגדים " . זה כמובן נכון אבל זה נכון בכל 
משאל עם , גם במשאל הארצי , שמחוז סמולנסק תומך בו בהתלהבות . הרעיון שמחוז 
לא - אוטונומי יודיע לממשלת הרפובליקה שהיא יכולה ללכת לכל הרוחות , לא 
שעשע את הממשלה . חאסבולאטוב הזמין אליו את נשיא הסובייט של סמולנסק , 
ונתן לו אולטימטום לבטל את ההחלטה . אם לא , אמר חאסבולאטוב לעסקן הסמולנסקי , 
" אנחנו נפטר אותך ונפרק את הסובייט שלך " . העסקן , שמסר את פרטי פגישתו 
לעתון הקומוניסטי השמרני " סובייטסקאיה רוסיה " , ענה על פי עדותו : " נראה 
אותך " . " סובייטסקאיה רוסיה " חלק לסמולנסק מחמאות מופלגות על אומץ לבה , 
והזכיר את התפקיד ההיסטורי שמילאה בשיגור איתותי הזהרה לרוסיה לנוכח אויב 
מתקרב . זה היה רמז ברור לניסיונותיה הנואשים לבלום את נפוליאון ( 2181 ) 
ואת היטלר ( 1491 ) . הסגנון הקלינט איסטוודי של הסובייט הסמולנסקי היה 
יכול להקנות לתהליך הפוליטי בברית המועצות ממדים קומיים , אילמלא היה מדובר 
במסת יבשה כל כך אדירה , הזרועה נקודות תבערה מועדות להתלקחות . סמולנסק 
נענתה בסופו של דבר לפרלמנט הרוסי , והיא תרשה לאזרחיה להצביע . אבל אין 
כנראה ספק שהיא חתתה את הגחלים בשביל השמרנים , המאמינים שהם מנהלים עכשיו 
את קרב המאסף על נפשה של מהפכת אוקטובר . באוקראינה , הרפובליקה הסובייטית 
השנייה בגודלה , לבש המאבק בין חסידי עצמאות ובין חסידי הישארות אופי של 
קרע גיאוגרפי , היסטורי ודתי בין מערב אוקראינה הקתולית ובין מזרח אוקראינה 
האורתודוקסית . מערב אוקראינה , הידועה גם כגליציה , שלבוב היא הגדולה 
בעריה , היתה בין שתי מלחמות העולם חלק מפולין . היא לא התנסתה בהרעבה 
הרצחנית של סטאלין ( כשבעה מיליון מזרח אוקראינים מתו בה ) , והמסורת 
הלאומנית האנטי - קומוניסטית ואנטי - רוסית מפותחת בה הרבה יותר . מחוז 
לבוב התקרב בשנה האחרונה למעמד אקס - טריטוריאלי , וקומוניסטים כמעט ירדו 
למחתרת . אילוסטרציה מדהימה ללהט הרגשות באוקראינה ניתנה ב02 בפברואר , 
כאשר קבוצה של " אוקראינים אנטי - פשיסטיים " פירסמה קול קורא למען תשובה 
חיובית במשאל העם . החותמים הזכירו שנסיכי גליציה לא באו לעזרת נסיכות רוסיה 
הקייבית נגד פלישת הטאטארים - מונגולים , לפני 005 שנה ! התוצאה היתה חלוקת 
אוקראינה בין הרוזנים הליטאים - פולנים , הטאטארים של חצי האי קרים והסולטאן 
הטורקי . כוונת הקול - קורא היתה ברורה : להראות , מצד אחד , שהבדלנים 
המערב - אוקראיניים הם בעלי מסורת ממושכת של בגידה ; ושימי הקשר בין אוקראינה 
לרוסיה , מצד שני , ארוכים כימי המדינה הרוסית . הניסיון להציל את הקשר 
בין אוקראינה לרוסיה , ובין שתיהן לביילורוסיה , עובר כחוט השני בפוליטיקה 
הסובייטית של החודשים האחרונים . קומוניסטים אורתודוקסיים , שנהגו להתנבא 
בלשון של " סולידריות מעמדית " ושל " אינטרנציונליזם " , נשמעים בימים 
האלה כלאומנים רוסיים לכל דבר , המתעניינים בהגנה על " האומה הרוסית הגדולה " 
ועל הזכויות ( לעתים קרובות גם זכויות - היתר ) של מיעוטים רוסיים ברפובליקות 
הלא - רוסיות . הרוסים הצליחו להקים ברית מעניינת , לפחות לצורך משאל העם , 
עם הרפובליקות האיסלמיות באסיה המרכזית הסובייטית : קזחסטן , אוזבקיסטן , 
טאגיקיסטן , טורקמניה ( אשר שינתה את שמה ל"טורקמניסטן " ) , וקירגיזיה 
( " קירגיזסטן " ) . כל החמש יצביעו כנראה ברוב עצום למען קיום ברית המועצות , 
אם גם במתכונת אחרת , מפני שהן אולי היחידות המפיקות תועלת מקיום המדינה 
הסובייטית . בהעדר השווקים של רוסיה ואוקראינה תזומן להן התמוטטות כלכלית . 
לקואליציה בין מיכאיל גורבצוב למנהיגים האסיאתיים ( הידוע ורב ההשפעה ביותר 
הוא נשיא קזחסטן , נורסולטאן נאזארבאיוב ) עשויה להיות השפעה לא מבוטלת 
גם על מדיניות החוץ של ברית המועצות החדשה . בימי מלחמת המפרץ הפרסי נקטו 
הפרלמנטים האסיאתיים עמדה ביקורתית מאד כלפי ארצות הברית , ומוסקווה עצמה 
קשרה את ניסיונות התיווך שלה בדעת הקהל האיסלמית בתחומיה . רפובליקה איסלמית 
אחרת , אזרבייגן , פסחה שבועות ארוכים על שתי הסעיפים , ורק בקושי הסכימה 
לערוך בתחומיה את משאל - העם . אזרבייגן אינה שוכחת שבינואר 0991 השתלט 
עליה הצבא הסובייטי , לכאורה כדי להגן על מיעוט ארמני נרדף , ולמעשה כדי 
לשים קץ להתעוררות לאומנית ודתית גדולת ממדים . במהלך ההשתלטות נהרגו מאות 
אזרים , אף כי העניין לא קיבל את שמינית תשומת הלב שקיבלו כעבור שנה אחת 
בדיוק ההריגות בליטא ובלטוויה . שתי האחרונות , יחד עם אסטוניה , הודיעו 
שמשאל עם , אם ייערך בתחומיהן בחסות כידוני הצבא הסובייטי , יהיה חסר כל 
תוקף חוקי . אבל מנוי וגמור עם הצבא ועם ארגונים קומוניסטיים פרו - סובייטיים 
מקומיים לקיים הצבעה , ולהציג אחר כך את תוצאותיה כבסיס לגיטימי להשארת 
הרפובליקות הבלטיות בתחומי ברית המועצות . אחרי שיירד המסך על הצגת - המשנה 
הזו , יעלה במוסקווה המסך על ההצגה הבאה , הגדולה אולי הרבה יותר . ב82 
במארס , יום אחד לפני " יום הששי הטוב " שבו נצלב ישו הנוצרי , ינסו 
הקומוניסטים בפרלמנט הרוסי לצלוב את בוריס ילצין . הם קראו את הפרלמנט למושב 
שלא מן המניין , והכוונה המקורית היתה להעלות הצעת אי - אמון בילצין . מאז 
יצאה היוזמה לכינוס הפרלמנט מילאו מאות אלפים את הרחובות במוסקווה , בלנינגרד , 
בסוורדלובסק ובוולדיבוסטוק , בתמיכה בילצין , ובקריאה להתפטרות גורבצוב . 
מאמינים שאלה היו ההפגנות האנטי - קומוניסטיות הגדולות ביותר מאז מהפכת 
7191 . המראות האלה אולי ירפו את ידי הקומוניסטיים ואולי לא . ילצין מכין 
את הכפפות לסיבוב הבא בהתגוששות עם גורבצוב , ודם עוד יישפך , פשוטו כמשמעו . 
