בימים אלה התגלה בצפון הערבה , ליד היישוב ספיר , הריכוז הגדול ביותר בארץ 
של סחלבים ממין נדיר בן - חורש גדול , שהוא המין היחיד ממשפחה זו הגדל 
באזור המדברי שבדרום הארץ . אחראית לתגלית שעוררה התרגשות בקהילת הבוטנאים 
תושבת ספיר , תחיה אילני , מורה לביולוגיה ומדריכה בחוגי טבע לנוער באזור . 
בעבר היו ידוע על ריכוזים קטנים של בן - חורש גדול באזור עין - גדי ובעין - 
ענבה שבנחל צאלים , וכן במעיינות עין - סיף ועין - תמיד שבצפון הערבה , 
אבל עם השנים נעלם צמח זה ממקצת המקומות , הן משום שהמטיילים קטפו אותו 
והן בשל התייבשות . קפמאבינבשנות הארבעים התגלה ריכוז אחר של בן - חורש 
גדול בדרום הארץ , בעין - ענבה , ועורר התרגשות דומה . טוביה קושניר , 
שנחשב אז לבוטנאי בעל שם ואשר צפו לו עתיד גדול בשטח זה , הוא שגילה אז 
את הצמח בעת מסע של הפלמ"ח . קושניר , שמאוחר יותר היה בין הל"ה , התרגש 
כל - כך מהמפגש המחודש עם הסחלב הנדיר , עד שרק לאחר זמן מה , כשהחום עלה , 
נוכח כי שכח למלא את מימייתו במי המעיין . סיפור זה מופיע בכתביו , המהווים 
עד היום חומר לימוד חיוני לכל בוטנאי וחובב טבע . ואילו הריכוז שנמצא באחרונה 
ליד ספיר , ואשר מונה מאות רבות של בן - חורש גדול , התגלה בעת סיור שערך 
חוג הטבע של בית - הספר שביישוב ספיר . סביב ליישוב , שהוקם לפני 21 שנה , 
נכרתה בשעתה תעלת מגן . בשל זרימת מי תהום עיליים , החלו לצמוח בתעלה 
צמחי מדבר חובבי לחות , כמו סמר , משיין גלילי , קנה וסוף נחלים , והחוג 
נהג לבקר במקום מדי שנה . בביקור האחרון , כאמור , זיהו המבקרים כמה צמחי 
בן - חורש גדול , ובהמשך התגלו כל היתר . ההערכה היא שהצמח הגיע למקום 
בדרך טבעית בעזרת הרוח מאזור המעיינות שבצפון הערבה או מעבר לגבול ירדן , 
הסמוך ליישוב , שם גדל כנראה הסחלב הנדיר . 
