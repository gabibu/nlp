התפתל שותת דם על הארץ . כאשר חבר נגע בראשו " הוא היה רך לגמרי " ממכות 
אגרופים , מוטות ברזל וצליפות שוט . " אנחנו ידענו שהוא ימות " , סיפר 
החבר . גיימס מוקאטסי ( סטומפי ) סייפאי , המהפכן הצעיר שותת הדם , 
מת בדצמבר 8891 , זמן קצר לאחר חג המולד . הילד שכונה בסוואטו " הגנרל 
הקטן " בשל פעילותו הממושכת נגד האפרטהייד שכב בביתה של ויני מנדלה , שמרבית 
השחורים בדרום - אפריקה עדיין ראו בה אז את " אם האומה " . בשנה שעברה נידון 
המאמן של מה שכונה מועדון הכדורגל " מנדלה יונייטד " למוות על רצח הנער . 
הכדורגלנים , שהיו גם שומרי ראשה של רעיית נלסון מנדלה היו טיפוסים מאוסים . 
" לא רק בסוואטו , בכל ערי השחורים , שבהן הופיעו תמיד עם נשק כבד במכוניות 
המסחריות שלהם , האנשים פחדו . הם היו טסוטסיס ( עבריינים ) ולא יותר " , 
אמר העד שהסכים לדבר בחשאי עם " שפיגל " . רק לאחר הרשעת המאמן , כמעט 
שנתיים לאחר הרצח , בחודש ספטמבר האחרון , הוגשה תביעה נגד ויני מנדלה 
ושבעה אחרים בעוון סיוע לחטיפה ופגיעה גופנית קשה . עדויותיהם של שלושה 
צעירים שהובאו עם סטומפי לביתה של מנדלה , הוכו ועונו , נראו מכריעות ומוחצות . 
אבל המשפט שעורר עניין בין - לאומי הפך לפארסה . העיתון הדרום - אפריקאי 
" ויקלי מייל " , התומך בקונגרס הלאומי האפריקאי , מתח ביקורת על " הנסיבות 
המוזרות של ההליכים " ושאל בכותרת עמודו הראשון : " האם זהו צדק " ? מאות 
מפגינים שמו מצור על בית - הדין העליון ביוהנסבורג , כאשר נפתח סוף - סוף 
המשפט בפברואר . בקריאות עידוד רועמות לוויני ובדחיפות מרפקים ניסו להרתיע 
עוברים ושבים , עיתונאים וכל מי שרצה להיכנס לאולם בית המשפט . ארבעה נאשמים 
נעלמו , טען פרקליט המדינה הטרי , שברגע האחרון צריך היה להחליף את התובע 
הראשי הממולח , קלאוס פון לירס אונד וילקאו . בכל זאת עלה בידי ה"סנדיי 
טיימס " ביוהנסבורג לראיין ללא קושי את אחד הנאשמים הנמלטים , כביכול 
זה ישב בתחילת המשפט כאחד הצופים באולם . יתר על כן , ערב לפני עדותו נעלם 
אחד משלושת עדי התביעה הצעירים שהמערכת המשפטית של דרום - אפריקה לא מצאה 
לנכון לדאוג להגנתו . עדי ראייה סיפרו כי הנער נראה עוזב את דירתו בסוואטו 
מלווה בפקיד איי - אן - סי ( הקונגרס הלאומי האפריקאי ) . ( על - פי 
גרסה אחרת , נחטף מכנסייה מתודיסטית שבה מצא מקלט ) . שני העדים האחרים 
נמנעו " מחשש לחיינו " מלמסור עדות , וההליכים המשפטיים נדחו . " הסיפור 
עם ויני הוא סכנת מוות " , אמר גם העד שדיבר עם " שפיגל " . הנער , שטרם 
מלאו לו 61 , הסתתר בכפר , מרחק כמה מאות קילומטרים מצפון ליוהנסבורג . 
אי - אן - סי ניסה ליצור אתו קשר באמצעות משפחתו , סיפר העד , כדי שיעיד 
לטובת ויני . אבל עדות כזו מסוכנת בעיניו : " העדות שלי היתה לרעת גברת 
מנדלה , אם הייתי מדבר ביושר , וטוב , כבר נעלמו כמה אנשים " . הנער התגורר 
בזמנו עם סטומפי , הנרצח . שניהם ראו בעצמם " לוחמי רחוב הלוחמים בעד 
הקדמה ונגד האפרטהייד " . אבל בעיני חבורת " מנדלה יונייטד " הם היו " מתחרים , 
כיוון שאנחנו הפרענו לפעילות העבריינית שלהם " . לכן , אמר הנער , " רצו 
לחטוף אותנו ולהפחיד אותנו " . ויני מנדלה עצמה עמדה בראש מסע העונשין , 
כזכור לו היטב : " היא עמדה בדלת , קיללה אותנו וצעקה עלינו . כאשר 
קראו בשם שלי , קפצתי מהחלון . עוד ראיתי איך דחפו ארבעה מהחברים שלי , 
ביניהם סטומפי , במכות למכונית " . ההאשמות החמורות נגד מנדלה , עובדת 
סוציאלית במקצועה , מחריפות מתחים בגופי ההנהגה של אי - אן - סי . בעיני 
חברים רבים היה מינויה של ויני לראשות מחלקת " הרווחה החברתית " של הארגון , 
למרות ההאשמות , חיזיון גרוטסקי . בעיקר מתקשה לקבל זאת " הסיעה הדמוקרטית " 
החזקה בתנועת השחרור . בדרום - אפריקה עמדו לפעמים שופטי בית - הדין העליון 
בפרץ כנגד כמה מצעדי המשטר הגזעני . מערכת משפטית בלתי תלויה תהיה חיונית 
ב"דרום אפריקה החדשה " . עם זאת , מרבית מנהיגי הארגון , בניגוד לחברים 
רבים מהשורה , התייצבו לימין ויני מנדלה . בהודעה פומבית הם כינו את ההליכים 
משפט פוליטי , והאשימו את העיתונות בהשמצות מרושעות של " החברה ויני " . 
נוסף לכך , טענו , אין לשלטונות " לגיטימציה מוסרית כלשהי , שכן כל 
השופטים בדרום - אפריקה בעלת הרוב השחור הם לבנים " . טענה זאת לכשעצמה 
צודקת בתכלית היתה כלולה בהכרזה רשמית של הארגון לפני כשבועיים . אך בעיקר 
יכולה " מלכת אפריקה " , כפי שכונתה ויני מנדלה בשנים עברו , להישען על 
בעלה . הוא צעד לצדה אל אולם המשפט בהפגנתיות . שוב ושוב אחז האיש הזקן 
ביד אישתו הצעירה ממנו ב51 שנה , כפי שעשה פעמים רבות מאז שחרורו בפברואר 
אשתקד . הנער המסתתר בבקתת קש דבק בנאמנות גמורה , לא בוויני עצמה , אלא 
בקונגרס האפריקאי הלאומי . על אף כל פחדיו , אמר : " אני לא רוצה להזיק 
לאי - אן - סי . אני רוצה להילחם בשורותיו עד לניצחוננו המוחלט " . בינתיים 
הסכים קנת קגאסה , עד מפתח שסירב בתחילה להעיד , להופיע בבית המשפט , 
וסיפר בעדותו כיצד חזרה ויני והכתה אותו ואת שלושת חבריו , ו"רקדה לפי הקצב " 
כאשר הוכה בידי חברי " מועדון הכדורגל " . 
