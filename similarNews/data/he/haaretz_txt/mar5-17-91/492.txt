( ע"ר וע"ץ ) . המפלגה הימנית , השלטת בסלוואדור , טענה אתמול לניצחון 
מכריע בבחירות הכלליות , שנערכו יום קודם לכן בעיצומה של מלחמת אזרחים קשה . 
זו הפעם הראשונה ב11 שנות מלחמת אזרחים , שאנשי ארגון המחתרת של חזית השחרור 
לא הפריעו במהלך הבחירות . " במדינה כולה ניצחה ברית הרפובליקה הלאומית . 
היה לנו ניצחון מוחץ " , אמר נשיא המפלגה , ארמאנדו קלדרון סול , בראיון 
לטלוויזיה . לדבריו , יש למפלגתו 34 מושבים בטוחים . הפרלמנט של סלוואדור 
מורכב מ48 מושבים . הבחירות עברו בשקט יחסי , נהרגו 9 אנשי מחתרת ו3 חיילים 
בשתי היתקלויות בצפון ובמזרח , אמרו מקורות צבאיים . ארגון המחתרת של חזית 
השחרור הכריז על הפסקת אש של 3 ימים לרגל הבחירות , אולם הודיע כי הלוחמים 
יגנו על עצמם , אם החיילים ינסו לחדור לאזורים הנמצאים בשליטתם . 
