ור עומד לבצע תפנית חדה ולהכניס שינויים מרחיקי - לכת במס הגולגולת למימון 
תפקידי הרשויות המקומיות . מקורות פוליטיים בלונדון מסרו כי הקבינט עומד 
להשלים דיון מחודש על מס הגולגולת , שהנהיגה ראש הממשלה לשעבר מרגרט תאצר 
ואשר עורר התנגדות רבה באוכלוסייה . מס זה מוטל על כל אזרח באופן אישי במקום 
המס הקודם , שהיה מס על רכוש . תכליתו לממן שירותים שונים החל מחינוך ועד 
לאיסוף אשפה . בעקבות יישומו של החוק פרצו מהומות במקומות רבים ברחבי בריטניה . 
יש התולים בו את הסיבה העיקרית לירידת הפופולאריות של השמרנים בסקרי דעת 
הקהל ובכישלונותיהם בבחירות המשנה מאז שהוטל . ראש הממשלה רמז על שינויו 
הצפוי של החוק באומרו : " אנו מתקרבים לעיבוד הצעות על מס שיהיה הוגן לכולם " . 
