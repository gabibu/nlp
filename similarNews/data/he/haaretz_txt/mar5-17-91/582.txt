בתחילת חודש פברואר השנה , כשהדולר האמריקאי התפרקד על הקרשים ופרפר את 
פרפורי גסיסתו האחרונים , נחלצו בנקים מרכזיים להנשימו מלאכותית ורכשו אותו 
כמזכרת ברמות - מציאה היסטוריות , בין 44 . 1 ל74 . 1 מארק . השבוע , 
כשעלה שערו של הדולר לרמה של בין 65 . 1 ל95 . 1 מארק , התחוור לבנקים 
המרכזיים , ובראשם לבונדסבנק הגרמני , כי הדולר החלש לא רק חי , אלא גם 
בועט במיטיביו , ומסרב לרדת מן הגגות . עלייתו הסהרורית של המטבע האמריקאי 
בכ%01 ב5 שבועות ( גם לעומת השקל הישראלי ) מבשרת כי יש חיים אחרי המוות . 
בנקים מרכזיים , האוהבים לבחוש בקדרות לוהטות , לא החרישו . בתנועת - 
מלקחיים בו - זמנית בחזיתות אחדות , שלא היתה מביישת את הגנרל נורמן שוורצקופף 
במיטבו , החלו להזרים למרכזי - כספים ברחבי העולם פקודות - קנייה לין ולמטבעות 
האירופיים , כשעיקר פעילותם מתמקדת ברכישתם של מארקים גרמניים , המקרינה 
אוטומטית על שאר המטבעות . קפידבינאף שמוקדם לנבא אם יהיה במאמציהם המתואמים 
של בנקים מרכזיים כדי לבלום את תנופת עלייתו של הדולר בחודש האחרון , ברי 
כי שלא כבהזדמנויות קודמות , הפעם תנחיל להם התערבותם רווחים נאים : כ01 
פניג לכל דולר שרכשו בפברואר ומכרו במארס , שהם כ001 מיליון מארק ( כ56 
מיליון דולר ) לכל מיליארד דולר שהשקיעו בוויסות ( בחישוב שנתי : כ%57 ) 
. מן הסתם , יפצו רווחים נאים אלה חלק מן ההפסדים הכבדים שצברו ( ויצברו ) 
בנקים מרכזיים בגין התערבויותיהם התכופות בשוקי - מטבעות , שהגיעו לשיאן 
בשנים 88910991 , כשתמכו , בלא רחם ובלא זיקה לנסיבות כלכליות , בדולר 
הכושל וכפוי - הטובה . חרף נטייתם של שווקים להפריז , בירידה כבעלייה , 
קשה להאשים סוחרים ומהמרים הפעילים בהם ( שכל מעייניהם נתונים לנטרול סיכונים 
ולגריפת רווחים ) במשוא פנים למטבע זה או אחר . לא כן לגבי בנקים מרכזיים . 
אף שעיקר פעילותם המייצבת בשווקים אמורה לתמוך במטבעות השרויים במצוקה ולחבוט 
במטבעות חסונים , קשה לטעון כי תחושות השליחות וההקרבה הפועמות בקרב קברניטיהם 
נעדרות - פניות וחפות משיקולים אינטרסנטיים . התנהגותם המבוהלת של הבונדסבנק 
ועמיתיו , העושים לילות כימים להלום בדולר המתחשל , היא דוגמה לאינטרסנטיות 
כזו . קפידבינאי לכך , עומדת בעינה התמיהה מדוע חשים בנקים מרכזיים כנציגיו 
של אלוהים עלי אדמות , וכה ששים להתעמת עם סוחרי - מטבע ועושי - שוק , 
במגמה להכתיב להם רמות - שערים נאורות ונאותות . לעתים דומה שהדרך לאבדון 
מרופדת כוונות נאורות ונאותות . כיצד נסביר , במבט לאחור , את עלייתו המסחררת 
של הדולר ( בכ%01 ) ב5 השבועות האחרונים ? פרשנים , הכמהים להסביר הכל 
ולסלוח הכל , נוקבים בסיבות כמו הציפיות להיחלצות מן המיתון עד סוף 1991 ; 
הכספים שתשלשל כוויית לחברות אמריקאיות שיסייעו בשיקומה ; אופוריית הניצחון 
במפרץ הפרסי ; והתיקון הטכני שהתבקש אחרי תקופת הידרדרות ממושכת . בהיעדר 
ועדת חקירה ממלכתית להתרת הסוגייה , רק העתיד יוכל לפזר את הערפל הלוט עליה . 
