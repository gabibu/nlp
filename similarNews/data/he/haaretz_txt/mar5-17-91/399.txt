שר התיירות , גדעון פת , תקף אמש בחריפות את החלטת מליאת רשות השידור להעתיק 
את מהדורת החדשות באנגלית בטלוויזיה וברדיו מהשעה 00 : 02 בערב לחצות , 
וכינה אותה " מעשה חלם " . שר התיירות מתכוון להעלות היום את הנושא בישיבת 
הממשלה . " ההחלטה של מליאת רשות השידור , להעתיק את שידורי הטלוויזיה 
והרדיו באנגלית לשעה בלתי סבירה לחלוטין , היא החלטה שגויה בעיתוי אומלל , 
המזיקה לאינטרסים החיוניים שלנו " , אמר פת . לפני מספר חודשים התקבלה ההחלטה 
להתחיל בשידורים באנגלית , לרווחת התיירים , הדיפלומטים הזרים ועשרות 
אלפי דוברי השפה האנגלית החיים בארץ . " מועד השידור נקבע כדי לאפשר צפייה 
בזמן סביר לכל המעוניינים . התוכנית עברה את מבחן תקופת ההרצה בהצלחה . 
עתה מבקשים לשדרה בשעה שאיש לא יצפה בשידורים " , אמר פת . הוא הדגיש שכאשר 
המשבר בתיירות היה בשיאו שודרה המהדורה בשעה סבירה מדי ערב , " ועתה , 
עם תום המשבר , כשיש לנו סיכוי לתנועת תיירות טובה , תועתק התוכנית למועד 
שפירושו חיסול השידורים הללו . אין לנו כל עניין להבטיח צפייה של תיירים 
וישראלים דוברי אנגלית בשידורי הטלוויזיה הירדנית באנגלית , אך החלטת מליאת 
רשות השידור , אם תיושם , תביא לכך " , סיים פת . 
