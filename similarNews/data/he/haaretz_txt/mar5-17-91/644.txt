שני קציני צה"ל בדימוס , יאיר קליין ופנחס שחר , סיפקו נשק לברון הסמים 
הקולומביאני , רודריגז גאצה למסקנה זו הגיעה תת - ועדה של הסנאט האמריקאי , 
שחקרה את פרשיית משלוח הנשק הישראלי שנתפס בזמנו באנטיגואה . על כך דיווח 
אתמול העיתון " ניוזדיי " בידיעה בלעדית . לדברי העיתון , בדו"ח שהשלימה 
הוועדה בסוף החודש שעבר נקבע כי הצטברו הוכחות מוצקות למעורבותם הפעילה של 
שני הקצינים לשעבר באספקת נשק לגאצה , דמות מרכזית בקרטל הסמים מדלן . 
הוכחות אלה מבוססות בעיקר על חשבונות בנקים שחברי הוועדה בדקו . ניוזדיי 
מזכיר את הצהרתו של יאיר קליין , שהכחיש בתוקף מעורבות באספקת נשק לברוני 
הסמים בקולומביה . " אף פעם בחיי לא העברתי נשק למדינה זרה ולא מכרתי נשק " , 
אמר קליין . דו"ח תת - הוועדה קובע , בין השאר , כי הצטברו הוכחות הקושרות 
בנק בפנמה לעסקת הנשק עם אנטיגואה . אולם לדברי העיתון , נשיא פנמה , 
גיולרמו אנדרה , סירב לשתף פעולה עם חברי הוועדה ולכן לא ניתן היה להשלים 
את חקירת חלקו של הבנק הפנמי בעסקת הנשק . המדובר במשלוח נשק שכלל רובים , 
תת - מקלעים מדגם עוזי וכמות גדולה של תחמושת , שנתפסו בנמל אנטיגואה . 
בזמנו התעוררו חששות מבוססים , כי הנשק ששלחה התעשייה הצבאית הישראלית היה 
מיועד למעשה לברון הסמים גאצה . ניוזדיי חשף בשעתו את הגילוי כי רוצחיו 
של המועמד לנשיאות בקולומביה לואיס קארלוס גאלאן השתמשו ברובה - סער ישראלי 
מדגם " גליל " . חוקרי הרצח , שבוצע באוגוסט 9891 , העלו השערה כי הרובה 
היה חלק ממשלוח הרובים מתוצרת התעשייה הצבאית שהגיע לאנטיגואה ומשם לחוותו 
של ברון הסמים גאצה . כתוצאה מגילוי זה דרש יושב ראש תת - ועדה לעניייני 
סמים של הסנאט פתיחת חקירה על משלוח הנשק שנלכד באנטיגואה . הוועדה בדקה 
חשבונות של בנק הפועלים במיאמי , אינטרנשיונל בנק בפילדלפיה ומאניפוקשר 
האנובר בנק במנהטן . הבדיקה עלתה כי התשלום על משלוח הנשק לא הופקד על ידי 
שלטונות אנטיגואה , אלא באמצעות חשבון בבנק בפנמה שהיה בפיקוחו של יאיר 
קליין , שדרכו נעשו העברות כספים לתעשייה הצבאית בישראל . חשבונות בנקים 
אלה גילו , נאמר בדו"ח תת - הוועדה , כי תשלום דמי קדימה בא מחשבון של 
חברת " חוד החנית " בבנק " באנקו אלמן פנאמינו " . הקבוצה הישראלית גם 
העניקה תגמול בסך של 44 אלף דולר לקצין צבא קולומביאני מאנזס ביאז . לפי 
הדו"ח , תשלום זה היה דמי עמלה בעבור עסקת הנשק . 
