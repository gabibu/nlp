הסופר והמחזאי ההונגרי , אישטוון צורקה , ההולך ומתייצב בראש " המחנה 
הלאומי " במפלגתו , " הפורום הדמוקרטי " , פירסם באחרונה מספר מאמרים 
שמהם נדף יותר מסתם ריח אנטישמי . עתה עורר צורקה ויכוח ציבורי סוער , 
לאחר שטען , כי רק הישארותה בשלטון של הממשלה בראשות ה"פורום " , תבטיח 
שהונגריה " תישאר בידי ההונגרים " , תיבנה " על ידי מחנה אזרחים הנוצרי " 
ותימנע הפקרתה " לבולשביזם , לקוסמופוליטיזם , לזרות עטופה בסמרטוטי הליברליזם , 
לדיכוי האומה , לשלטון השמאל והקומוניזם , הנמשך מאז 5491 " . במלים פשוטות , 
צורקה פוסל את כל מפלגות האופוזיציה , שעלולות לדעתו להפקיר את הונגריה 
לכל הרעות שבעולם . ואם כי אין הוא מזכיר את היהודים במפורש , לא קשה לנחש , 
למי הוא מתכוון , כאשר על פי המתכונת הידועה הוא מאשים אותם בעת ובעונה 
אחת בבולשביזם ובקוסמופוליטיזם , בזרות מתעטפת בסמרטוטי הליברליות , בדיכוי 
האומה ובהעדר רוח נוצרית . עד עכשיו מתחו ביקורת על הופעותיו של צורקה רק 
מתנגדיו הפוליטיים , בעוד שנציגי מפלגתו , " הפורום " , חיפו עליו או 
לכל היותר התעטפו בשתיקה . אך דומה , כי הפעם צורקה הגדיש את הסאה . חבר 
פרלמנט אחר מטעם ה"פורום " , אישטוון אלק , השיב לו במכתב גלוי והאשים 
אותו כי ניסיונו לפסול את מפלגות האופוזיציה ככוחות אנטי - לאומיים נוגד 
לעיקרון הפרלמנטרי של חילופי השלטון , המשמש נר לרגלי ה"פורום " . לכן , 
דעתו אינה יכולה להתקבל על דעת ה"פורום " מבחינה פוליטית ומוסרית כאחד . 
לדעה זו הצטרף גם סגן יו"ר ה"פורום " , אימרה פורמן . נוסף לכך טוען אלק , 
כי מפסילתה של כל התקופה מאז 5491 נודף ריח הנוסטלגיה לתקופה שקדמה ל5491 , 
כלומר לתקופת שלטונו של הורטי , שליטה של הונגריה בין שתי מלחמות העולם , 
שניהל מדיניות חצי - פאשיסטית . אלק הגדיר את דברי צורקה כ"מגמה נוצרית " . 
בבודפשט מצפים עתה לתגובתו של ראש הממשלה יוזף אנטאל , שהוא גם ראש ה"פורום " . 
עד כה נמנע אנטאל מהסתייגות מצורקה , מתוך פחד שביקורת על צורקה תרחיק 
מן ה"פורום " את תומכיו , אשר אינם מעטים , כנראה . תוצאות הסקרים האחרונים , 
לפיהם התמיכה בפורום ירדה מ%42 באביב שעבר ל%01 עתה , עלולות להגביר חששות 
אלה ; מצד שני , הטפותיו הלאומיות התוקפניות של צורקה וחבריו מתחילות להיות 
מעמסה פוליטית ל"פורום " , לא רק בתוך הונגריה ובקשרים הבין - לאומיים 
אלא אף בשורות ה"פורום " עצמו . קפמאפרקב71 במארס אמור להיערך בכל רחבי 
בריה"ם משאל עם , שבו יידרשו האזרחים להשיב , אם הם רוצים שמדינתם תתבסס 
על יסודות חדשים , כברית של רפובליקות ריבוניות . שבע מבין 51 הרפובליקות 
שלוש הארצות הבלטיות , שלוש ארצות באזור הקווקזים ( גרוזיה , ארמניה 
ואזרבייגן ) וכן מולדוויה החליטו לא להשתתף במשאל . מנהיגיהם חוששים , 
שהשלטון המרכזי יצליח להפעיל לחץ על התושבים ולהטות את התוצאות לטובתו . 
ליטא , ובעקבותיה גם אסטוניה ולאטוויה , ערכו משאל מוקדם , שבו הוצגה 
לתושבים השאלה , אם הם רוצים דמוקרטיה וריבונות . המשאל בליטא הסתיים 
בניצחון מוחץ של המצדדים בעצמאות . גורבצוב הכריז על המשאלים המוקדמים , 
וממילא על תוצאותיהם , כבלתי - חוקיים . שלטונות הארצות הבלטיות הכריזו 
מראש על המשאל ה"רשמי " ב71 במארס כבלתי - חוקי . כך נוצרת מראש תסבוכת 
משפטית , שתאפשר לכל צד לבסס את צדקת עמדתו שלו . מוחשי יותר הוא הלחץ הכלכלי 
שמוסקווה מסוגלת להפעיל על הארצות המבקשות לפרוש מברית המועצות , בנצלה 
את קשרי התלות העבותים שנוצרו ב0507 שנות קיומה של המדינה הסובייטית המשותפת . 
ואולי עוד יותר משמעותי הוא הלחץ באמצעות הרוסים , שבמרוצת השנים השתקעו 
בגלל משיכה טבעית וגם כתוצאה של מדיניות מכוונת באזורי הספר של האימפריה 
הסובייטית . בכמה רפובליקות מגיע חלקם של הרוסים ל%53%54 מכלל האוכלוסייה . 
ויש גם לחצים פוליטיים . במוסקווה נשמעה באחרונה הטענה , הליברלית לכאורה : 
אם ליטא רוצה לפרוש מבריה"ם למה לא ? זו זכותה . אך במקרה זה יהיה עליה 
לפרוש בגבולות שהיו לה בעת הצטרפותה או סיפוחה : " אי אפשר להצטרף בגבולות 
0491 ולפרוש בגבולות 0991 " . חלקים גדולים של ליטא , ובכללם וילנא הבירה , 
היו שייכים בין שתי מלחמות העולם לפולין . בשביל המיעוט הפולני בליטא זהו 
פיתוי לא קטן ; גם בשביל ממשלת וארשה . אולי כאן טמון גם ההסבר לזהירותה 
המופלגת של פולין בכל התבטאויותיה בשאלת גורלן של המדינות הבלטיות . טיעון 
דומה מועלה גם כלפי אוקראינה : אם ברצונה לפרוש הרי בלי חצי האי קרים , 
שצורף אליה בימי חרושצוב , ותושביו ( הרוסיים ברובם ) אכן נוטים לקשור 
את גורלם עם רוסיה . אשר למולדוויה אם היא תנסה לממש את כוונות הפרישה 
שלה מברית המועצות , מאיימים בני המיעוט הרוסי והגאגאוזי לפרוש ממנה . העיקרון 
של " האיום הנגדי " פועל גם מחוץ לגבולות בריה"ם . ביוגוסלוויה , למשל , 
הגיבו הסרבים על כוונות הפרישה של קרואטיה מן הפדרציה היוגוסלבית ( שהם 
מיעוט גדול למדי ) באיום להקים אזור עצמאי משלהם , לפרוש מקרואטיה ולהצטרף 
לסרביה . ככל הנראה , עוד רבים הקלפים הסמויים בידי כל המשתתפים ב"משחק " . 
פולין מבקשת לשמש דוגמה לאירופה . כמו במרבית הארצות המזרח - אירופיות , 
הססמה הנפוצה בפולין היא אמנם " להצטרף לאירופה " אבל יש תחומים שבהם 
מבקשת פולין להקדים את אירופה ולשמש לה דוגמה . בראש ובראשונה בעניין ההפלות . 
קפמאפרקהחוגים הקתוליים הרדיקליים ( שקיבלו תגבורת עם בחירתו של לך ולנסה 
לנשיא ) מפעילים לחץ כבד , כדי שחוק ההפלות ( או כפי שהוא נקרא " חוק 
להגנה משפטית של העובר " ) יאושר ב"סיים " ( הפרלמנט ) כמעין " מתנה " 
לאפיפיור הפולני , עוד לפני ביקורו המתוכנן בפולין ביוני השנה . אם יאושר , 
יהיה זה אולי החוק הקיצוני ביותר בעולם בתחום זה . בעיני קתולים רבים , 
אפילו תומס הקדוש מאקינו לא הרחיק לכת דיו . הקדוש הקתולי קבע בזמנו , 
כי העובר נעשה יצור אנושי חי החל בחודש השלישי להריון אולם על פי הצעת 
החוק שהוגשה ל"סיים " , חיי העובר מתחילים ברגע ההתעברות . עונש מאסר של 
שנתיים יהיה צפוי בפולין לא רק למי שיבצע הפלה מלאכותית , אלא גם למי שסייע 
לו ואפילו מי ששידל את האשה להסכים לביצוע ההפלה , גם אם זה בעלה . המחמירים 
ב"סיים " מבקשים להעלות את מידת העונש לחמש שנות מאסר . הפלה לא תותר בפולין 
אפילו אם ההריון נגרם כתוצאה ממעשה אונס , ויוזמי החוק מנסים לשנות גם את 
הסעיף המאפשר לרופא לבצע הפלה אם הוא סבור כי המשך ההריון והלידה עלולים 
לסכן את חיי האם . לדעת המחמירים , סעיף זה טומן בחובו אפשרות של התחמקות 
מהציות לחוק . על פי ההצעה , תיאסר מכירתם והפצתם של אמצעי מניעה , אשר 
בשלב מסוים של ההריון יכולים לגרום להפלה טבעית . העיתונות הקתולית דוחה 
בזעף את ההצעה להעמיד את הצעת החוק להכרעת משאל עם , כיוון שלדעתה " לא 
הרחוב צריך להכריע בשאלות מוסר בסיסיות " . בלחץ החוגים הקתוליים שונתה גם 
ההצעה להעמיד את הצעת החוק לדיון ציבורי , ובמקום זה ייערך רק סקר מייצג 
ובלתי מחייב על הטענה שאין חוק דומה בארצות קתוליות מובהקות כאיטליה , ספרד 
או פורטוגל . 
