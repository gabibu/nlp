דברי גורג בוש אתמול מלמדים כי המשא ומתן יהיה קשה מכל מה שידעה ישראל מאז 
מלחמת ששת הימים . לקראת האביב המדיני החם זקוקה הממשלה לאמון עדכני מתומכיה . 
הצדק היה עם החישוקאים כשתבעו דיון גם בשני הסיבובים הקודמים ביולי 9891 
ובפברואר 0991 . יצחק שמיר ניסה לחמוק , אבל עניינים כאלה מצריכים גיבוי 
מתמיד . אי אפשר להחליט על מו"ם מדיני או על סירוב גורלי להשתתף בו בלי 
תמיכה כזאת . מאז אין כבר חישוקאים . יצחק מודעי מחוץ לליכוד , ודוד לוי 
מוריד את הפלשתינאים מן הגג , והמלחמה בעיראק שינתה , בין השאר , את המפה 
הפוליטית בישראל לבלי הכר . מחנה היונים נסדק . במפלגת העבודה צצו תוכניות 
חדשות לבקרים , לעתים פעמיים ביום . אפילו במפ"ם הקטנה התחבטו מה ייעשה 
בקיבוץ של השומר הצעיר ברמת הגולן אם יפרוץ השלום עם סוריה . רק בצמרת 
הליכוד העמידו פנים שהעסקים כרגיל . שמיר אינו מבין מדוע צריך לקבל במצב 
זה החלטה במרכז הליכוד . הרי היוזמה הישראלית ממתינה מבוישת מאז מאי 9891 . 
משרידי החישוקאים , שתובעים לבוחנה מחדש , הוא מנסה להתעלם , ומהנסיכים 
הוא מנסה להסתיר כי דחק אותה בהבל פיו למבוי סתום . מהלכי שמיר מתאפיינים 
בעמימות ובחשאיות . בסיעת הליכוד הבינו ממנו כי ינסה לחמוק מהיוזמה האמריקאית . 
מה שפורסם מהישיבה הסגורה הכעיס את הבית הלבן . יש יסוד לחשוב כי מה שנאמר 
היה חריף אפילו ממה שפורסם , ויכול להרגיז עוד יותר את האמריקאים . אך הבעיה 
אינה הכעס אלא המהות . לא מדובר בעוד תכסיס - זוטא אם יהיה במשלחת הפלשתינית 
עסקן שיש לו כתובת בירושלים , או רק מרפסת ברמאללה , ואולי חדר - מדרגות 
בשועפט . לא צריך את מרכז הליכוד כדי להכריע בסוגיות טקטיות - מעשיות כאלו . 
מפלגת השלטון אנוסה להתייחס באופן מוסמך לדברים שמשמיעים בוש ובייקר בבהירות 
מרבית מאז נדמה האש בעיראק : שטחים תמורת שלום ; משא ומתן הן עם הפלשתינאים 
והן עם מדינות ערב ; לא עם יאסר ערפאת , אבל עם " אנשים טובים " באמצע 
הדרך באש"ף . 000 , 3 הצירים ששלחו את שמיר ואת שרון ולוי ועמיתיהם לממשלה , 
חייבים לחשוף את כוונותיהם . מפני שעל כף המאזניים מונחת מערכת היחסים 
עם ממשל אמריקאי מסויג וקריר ונחוש וקצת עוין ; ומפני שיש תמורות במדינות 
ערב , ואפילו בקרב הפלשתינאים , הראויות להתייחסות בלתי דוגמטית ; ומפני 
שהנושא היהודי אינו רק " שטחים תמורת שלום " אלא גם " שטחים תמורת עלייה " ; 
ומפני שהכרעה כה קיומית בין הסיכוי והסיכון שבחיפוש אחרי הסדר מדיני , 
אינה עניין שאפשר לקבלו בנשיפה אל תוך השרוול . ייתכן שהחישוקאים החדשים 
התובעים את כינוס מרכז הליכוד טועים בהערכת המצב . באיבתם לשמיר הם אינם 
מבינים כי הוא בעצם פועל בשירותם . כמתאגרף מקצועי , העוסק כל הזמן ב"עבודת 
רגליים " הנחוצה לקיום הקרב , מזין שמיר את הזירה המדינית באין - סוף ענייני 
נוהל ומשמעת כדי שלא להגיע ללב הבעיה . לא כדאי להם ולו לעסוק בניסוח מדויק 
של המדיניות הישראלית , שכן חשיפת העמימות תגביר את העימות בין ישראל לעולם . 
הדיון במרכז הליכוד יביא תועלת נוספת . באלצו את הממשלה להצהיר על דרכה , 
הוא יכריחה להוציא מן המחסן את הקלף האחרון שבו מחזיקים כל סרבני המשא ומתן 
המדיני , קלף הבחירות המוקדמות . שמיר משתמש בו בכל הזירות . הוא מאיים 
בבחירות מוקדמות על החישוקאים כדי שיחדלו לתבוע את כינוס המרכז ; והוא מזהיר 
את האמריקאים כי יתבצר מיד בקלפיות לכנסת הבאה אם ילחצו עליו יתר - על - 
המידה . אבל מישהו צריך " לקרוא לבלוף " , כפי שמכנים באנגלית את המשחק 
בקלפים . מישהו צריך להניח אותם פתוחים על השולחן . שכן , אם נגזר לקיים 
הליך של בחירות לכנסת הישראלית לפני אובדן הסיכוי לעלייה ולמשא ומתן כל 
המקדים הרי זה משובח . מבחינה זו , אולי בלי שהתכוונו לכך , עושים החישוקאים 
שירות טוב גם למתונים שמחוץ למפלגתם . 
