בלגראד ( ע"ר ) . מנהיג האופוזיציה ווק דראסקוביץ אמר אתמול כי המפגינים 
ייצאו שוב לרחובות אם הממשלה הקומוניסטית של סרביה לא תתפטר . דראסקוביץ 
דיבר שעות מספר לאחר שהסטודנטים סיימו חמישה ימים של הפגנות , שבעקבותיהן 
השיגו ויתורים מהממשלה , כולל שחרורו מן הכלא . במסיבת עיתונאים הוא אמר , 
כי האופוזיציה תדרוש באופן רשמי את התפטרותה של הממשלה כולה בפרלמנט של 
הרפובליקה . " אם זה לא יקרה אנו נצא שוב לרחובות , להפגנות שקטות " , 
אמר . " אנו נפעיל כל לחץ אפשרי על שליטי סרביה עד להשגת חופש ודמוקרטיה 
מלאים " . קודם לכן , הסטודנטים שהפגינו מאז יום ראשון בערב במרכז בלגראד 
הפסיקו את ההפגנה סמוך לחצות הלילה שבין יום ראשון לשני . אחרי שדחו הסטודנטים 
את כל הקריאות להתפזר , הם נכנעו לדברי השכנוע של ציר פרלמנט דמוקראט , 
זוראן דזינדזיק , שהפך לדמות מובילה של האופוזיציה . דזינדזיק , כמו גם 
נשיא המפלגה הדמוקרטית , דראגוליוב מיקונוביק , הגנו בהצלחה על העניין 
של האופוזיציה והסטודנטים , מול הרוב הקומוניסטי בפרלמנט הסרבי . המפגינים 
התפזרו בקריאות " ניצחון " . 
