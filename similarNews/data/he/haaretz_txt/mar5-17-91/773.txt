" אם ננצח בשני המשחקים הנותרים נגד ספליט ולוורקוזן , נשחק בפאריס " 
זו הערכתו של מאמן מכבי תל אביב צבי שרף על שלל האפשרויות והחישובים , 
בהם עוסקים הפרשנים , השחקנים וכל מי שמקורב למועדון . " אנחנו צריכים 
לנצח , והכל יבוא מאליו . החישובים לא יעזרו . אסור לנו לחשוב מה יקרה , 
אם ומה " . כדי לממש את ההזדמנות להעפיל לחצי הגמר , חייב מכבי לנצל את 
התנופה בה הוא מצוי . חמשת הנצחונות שהשיג האלוף בפחות משבועיים ( 3 בליגה 
ו - 2 בגביע אירופה ) מעוררים תקוות . למרות זאת גדול החשש , בפרט שמגיע 
לכאן השבוע טוני קוקוץ הכדורסלן המבוקש ביותר באירופה ומי שנחשב לטוב בעולם 
מחוץ לארצות הברית . שרף התרשם מאוד משיפור יכולתה של ספליט בשבועות האחרונים . 
הוא ראה את קלטת המשחק בו הביסה ספליט את אריס ( 3936 ) ונוכח לדעת , 
שזו שוב מכונה משומנת להפליא . " כולם טובים , לא רק קוקוץ " , אומר 
שרף . פרט מעניין : באחרונה בא לידי ביטוי שחקנה הזר אבי ליסטר , שאף 
עלה בחמישיה נגד אריס . זהו חיזוק נוסף לקבוצה שתמיד קשה לנצח . אתמול אחר 
הצהריים התאמן מכבי תל אביב בבית הלוחם , כשהמטרה הראשונית מבחינתו השבוע 
משחק הליגה נגד הפועל חולון . בתת - ההכרה , חושבים הכל על קוקוץ . " אפשר 
לעשות שהוא לא יגיע ? " , שאל בבדיחות הדעת חן ליפין , ששמר עליו בספליט 
בצורה יעילה כשמכבי ניצח שם 2707 . איציק כהן הופיע אתמול עם גבס בכף יד 
שמאלו , לאחר שבאימון יום ד לפני המשחק עם אריס ספג חבטה מרגלו של דרור 
ברדיצב ונפגע ברצועת כף היד . כהן יהיה מנוטרל לשלושה שבועות . למרות זאת , 
קיים אימון כושר . 
