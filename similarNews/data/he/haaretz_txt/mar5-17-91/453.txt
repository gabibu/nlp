שחקני מכבי ראשון - לציון המשיכו גם אמש במשחקם הנמרץ , שופע רוח הלחימה 
הידועה שלהם , והקורבן התורן היה מכבי רמת - גן ( 4978 ) שהופיע בהרכבו 
המלא , אך החזיק מעמד מחצית אחת בלבד . המחצית הראשונה היתה שקולה , כאשר 
ראשל"ץ אמנם מובילה כל העת אך רמת - גן הצליחו לשמור על שוויון בעיקר בזכות 
יכולתם הטובה של אמיר בינו וגרווין הולקומב , שצברו כל אחד 51 נקודות בעד 
להפסקה . אך פתיחת המחצית השניה חוללה מיפנה : ראשל"ץ , בניצוחם של יוגין 
באנקס , מיקי ברקוביץ וקורקי נלסון השיגו יתרון משמעותי בעיקר בהתקפות מתפרצות 
בזכות שליטה בכדורים החוזרים של באנקס ונלסון . ההתקפות המתפרצות שברו למעשה 
את רמת - גן , והמארחים עלו ליתרון שיא בדקה ה - 82 0725 . רק כשהמשחק 
כבר הוכרע התאוששו הרמת גנים , בעיקר פירסון שקלע במחצית הראשונה רק 4 נקודות 
אך לקראת הסיום החל לצבור תאוצה וסיים עם מאזן של 52 . אלא שזה הספיק לשחקני 
רמת גן רק לצמצם את הפער לקראת הסיום . 
