התזמורת הפילהרמונית לא תנגן בסיורה בארצות - הברית , המתחיל היום אחרי 
שהמפרץ שקט באופן יחסי , את הפתיחה " ים שקט ודרך צלחה " של מנדלסון . 
לא רק מפני שהיא יוצאת לסיור בדרך האוויר ולא בדרך הים . הסיור , שמאורגן 
על ידי חברת אי - סי - אם , תוכנן זמן רב לפני המלחמה במפרץ . אחד ממוקדיו 
הוא סדרת אירועי מאה שנה לאולם " קרנגי " . הפילהרמונית תנגן באולם קרנגי 
בניצוחו של זובין מהטה , כמובן ב21 במארס ( יום ג ) עם הכנר יצחק פרלמן . 
התוכנית תכלול את הקונצרטו לכינור של בטהובן ואת הסימפוניה השביעית של דבוזק . 
בראשית שבוע הקונצרטים שלו בישראל ניגן פרלמן את הקונצרטו לכינור של מנדלסון . 
אילו היו שואלים אותו מה פתאום , היה עונה מן הסתם שברנבוים מבלה את החופשה 
שלו בסקי בשווייץ , ואילו הוא מבלה אותה בנגינת הקונצרטו של מנדלסון בישראל . 
בקונצרטים בחיפה ובקונצרט יום ו בצהריים בהיכל התרבות , הוא כבר ניגן את 
הקונצרטו של בטהובן , כהכנה לקונצרט באולם קרנגי . במקור היתה אמורה הפילהרמונית 
לבצע בקונצרט השני שלה באולם קרנגי את הסימפוניה התשיעית של מהלר , אבל 
מכיוון שלא היה די זמן לחזרות בימים שבהם נוגנו שני קונצרטים ליום שבסוף 
המלחמה , נדרשו שינויים . במקום מהלר תבצע התזמורת בקונצרט השני בקרנגי - 
הול תוכנית סימפונית הכוללת את הסימפוניה מספר 2 של טל , את הסימפוניה מספר 
14 " יופיטר " של מוצרט ואת הסימפוניה הרביעית של ברהמס , ותבצע תוכנית 
זו עוד פעמיים במהלך הסיור . המנויים שמעו את התוכנית הזאת בשבועות האחרונים , 
כי התזמורת השתמשה במשטר הקונצרטים הדחוס גם כמגרש אימונים , ורבים מהם 
נותרו מתוסכלים וכועסים . הסימפוניה השנייה של טל תבוצע ב01 מבין 11 הקונצרטים 
של הסיור . תוכנית שנייה של התזמורת , שתבוצע שבע פעמים , כוללת את הסימפוניה 
השביעית של דבוזק , את הסימפוניה של טל ואת הקונצרטו לכינור של צייקובסקי . 
הסולן בקונצרטים אלה יהיה מקסים ונגרוב , בן 71 , שעלה מרוסיה השנה וכבר 
ניגן את הקונצרטו הזה בהיכל התרבות בדצמבר . ונגרוב יצטרף לפילהרמונית בתום 
סיור קונצרטים באירופה עם התזמורת הקאמרית הישראלית . בעת המלחמה סברו בתזמורת 
ובחברת אי - סי - אם שיהיה צורך לבטל את כל הסיור , או לפחות את חלקו . 
הקונצרט באולם קרנגי היה חשוב מכדי לבטלו , אבל היתה כוונה לקצר את הסיור , 
ולחזור ארצה בלי לנגן בטורונטו , קנדה , ובשיקגו ( ב42 במארס ) . עם 
תום המלחמה הוחלט לקיים את הסיור כמתוכנן , אך התעוררה בעיה בהשגת כרטיסים 
לטיסה . התזמורת תנגן מלבד בניו יורק , בטורונטו ובשיקאגו גם בקנדי סנטר 
בוואשינגטון , בפילדלפיה , בבוסטון , בפיטסבורג , בהרטפורד , בצרלסטון , 
ובאן - ארבור . אי - סי - אם מדווחת על התעוררות הביקוש לכרטיסים בשל הסימפטיה 
לישראל אחרי מלחמת המפרץ . זה משתלב בדימוי העצמי שיש לתזמורת במידה לא 
מעטה של צדק כשגרירה מוסיקלית של ישראל . 
