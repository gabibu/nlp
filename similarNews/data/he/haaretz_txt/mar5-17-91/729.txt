יהיה על מועצת הביטחון להכריע בדבר היורש . מאז הקמת האו"ם , כיהנו בתפקיד 
המזכיר שלושה אירופים ( מנורווגיה , שוודיה ואוסטריה ) , אסיאתי ודרום 
אמריקאי . גוש המדינות היחיד שלא זכה עד כה בתפקיד הוא זה של 65 מדינות 
אפריקה . למרות שיש סיכויים גבוהים לכך שמועמד אפריקאי יזכה בתפקיד , יוכל 
הדבר להתרחש רק אם יימצא מועמד מוסכם על כל מדינות אפריקה . במקרה של מחלוקת 
פנימית ביניהן , יגברו סיכוייו של מועמד אירופי לזכות בתפקיד בפעם הרביעית . 
בימי המלחמה הקרה היה ברור כי לא ייתכן לבחור כמזכיר האו"ם מועמד הבא ממדינה 
מערבית או קומוניסטית ; אבל כיום יכולה נורווגיה , שהיא חברה בנאט"ו , 
להציג כמועמדת את ראש ממשלתה לשעבר , גרו הארלם ברונטלנד ( 25 ) . שני 
מועמדים נוספים מסקנדינאוויה באים ממדינות נייטראליות : שר החוץ השוודי , 
סטין אנדרסון ( 66 ) , והמדינאי הפיני ארטי אטיסארו ( 65 ) שהוא כיום 
שליחו של מזכיר האו"ם ליישוב הסכסוך בין עיראק לכוויית . יתרונה של ברונטלנד 
נעוץ בהיותה אשה , שכן עד כה לא שימשה אשה בתפקיד זה . גם בשנת 1791 התמודדו 
על הכהונה מועמדים משוודיה ומפינלנד גונאר יארינג ומאקס יעקובסן היהודי . 
בתפקיד זכה לבסוף קורט ואלדהיים . 
