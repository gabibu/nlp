" מיקרוגל ? שמעתי על זה " , אמר יילי היקה . " זה מוזכר בשיר של דייר 
סטרייטס . דרך אגב , מה זה מיקרוגל ? " היקה וידידו פרדריק סייטי , 
סטודנטים בני 22 , ישבו בקפה של הקמפוס . הם יודעים מה זה המבורגר . " כמובן , 
יש לנו הרבה המבורגרים " , אמר סייטי המגולח למשעי ולבוש מעיל גשם . מה 
לגבי מקדונלדס ? " זו חברה " , אמר היקה , המגלה דקדקנות אקדמית רבה 
יותר . " ראיתי סמל שלה בשידור המשחקים האולימפיים בטלוויזיה . מה הם 
מייצרים ? באולם הקר אפשר היה לראות את הבל נשימותיהם . מעל שולחן מכוסה 
פירורים הם שתו משקה תפוזים מבקבוקים שבתחתיתם רבצה שכבה שמנונית לא בדיוק 
מעוררת תיאבון . מאחוריהם שיפשפה אישה בסמרטוט את הרצפה המזוהמת . הם יודעים 
הכל על מדונה , כמעט כלום על איידס . " מה קורה אז ? " שאל סייטי . 
פקסימליה ? אין להם מושג . אמריקן אקספרס ? " זה עיתון " , ניחש היקה . 
כשהראו לו כרטיס אשראי מישש אותו והחזיק אותו מול האור . " כרטיס פיס ? 
כרטיס הגרלה ? " ניסינו להסביר . " אתה מתכוון שיש לו ערך ? " שאל 
סייטי בהתרגשות . אבל רוחו של ידידו נפלה . " מצטער " , אמר והושיט חזרה 
את הכרטיס . " אנחנו לא שייכים לעולם הזה " . קפמאבינאלבניה המרוחקת מרחק 
09 ק"ם מעקב המגף האיטלקי נמצאת מחוץ לעולם הזה 64 שנה . שליטה האבסלוטי , 
אנוואר הודגה , הרחיק לכת בסטליניזם שלו , במובנים מסוימים , במידה שגם 
סטלין לא העלה בדעתו . בכעסו על העלבונות שהטיחו בגיבורו ניתק את היחסים 
בזה אחר זה עם היוגוסלווים , הסובייטים , הסינים , וכיום אין לאלבניה 
מדינה ידידה אחת . בעוד צעירים הציצו במערב דרך חור המנעול של מוסיקת רוק , 
פסחו הסערות במזרח אירופה על אלבניה . לאחר מות הודגה ב5891 , נטל ראמיז 
אליה את שרביט המנצחים הסטליניסטי . הוא הנהיג אי אלו רפורמות נוסח גורבצוב 
בדיוק כאשר החל כוכבו של האחרון לדעוך . אבל בדצמבר 0991 בכל זאת הגיעה 
לכאן המהפיכה . היא החלה בליל ה8 בדצמבר . האורות כבו במעונות הסטודנטים 
הקרים והדולפים , והסטודנטים התאספו למחות . במדינה שבה אסורה היתה אף 
הלחישה הרפה ביותר של אי הסכמה , היתה זו תופעה חריגה במיוחד . במהרה עמדו 
במשמרות המחאה בקמפוס אלפי אלבנים , ושלושה ימים בלבד לאחר מכן נכנע אליה . 
נקבע מועדן של בחירות רב מפלגתיות לסוף מארס , אסירים פוליטיים שוחררו 
מדי יום , והכנסיות והמסגדים של המדינה הראשונה בהיסטוריה שהאתאיזם היה 
בה דת מדינה פתחו את שעריהם מחדש לאחר 42 שנים . אבל הזעם נשאר . סטודנטים 
שדרשו את הסרת שמו של אנוואר הודגה משם האוניברסיטה יצאו במאותיהם לשביתת 
רעב . לפני כשבועיים הסתערו מפגינים על הכיכר המרכזית של טיראנה והרסו פסל 
של הדיקטטור בן תשעה מטרים . אליה נסוג שוב . האוניברסיטה תקבל שם חדש . 
בהתפרצות אלימה נוספת היו מעורבים ככל הנראה תומכיו של הודגה בצבא . מאז 
ה22 בפברואר עד סוף החודש נהרגו כחמישה בני אדם וגברו החששות מפני השתלטות 
צבאית . ב52 בפברואר כיתרו טנקים בנייני ממשלה בטיראנה לאחר שלושה ימי מהומות . 
מאוחר יותר דווח שהטנקים נסוגו למרות שחיילים עדיין פיטרלו ברחובות . מאז 
תחילת השנה ברחו למעלה מ51 אלף אלבנים ליוון והבריחה נמשכת . לא בטיראנה 
עצמה אך בשתי ערים אחרות הוצבו מחדש פסלים של הודגה , ובבירה מצפים כששים 
איש למשפט באשמת הפלתו של פסל השליט . קפמאבינבתגובה על גל התסיסה , הכריז 
אליה בחודש שעבר על משטר נשיאותי ומינה ראש ממשלה חדש . הוא מקווה לשמור 
על השקט לקראת הבחירות . לאחר 03 שנה חידשה ברית המועצות לא מכבר את יחסיה 
עם אלבניה . קרוב לוודאי שארצות הברית תלך בעקבותיה , זאת לאחר 05 שנות 
ניתוק יחסים . אנשי העסקים והעיתונאים המערביים במקום התרבו ובאים כעת בקילוח 
דק . אפילו האמריקאים מקבלים כיום דרכונים . ילדי רחוב לבושי סחבות וגברים 
במכנסי פעמון נטפלים אליהם ברחוב , לא מהססים להביע דעה או לבקש מסטיק . 
לפני כמה חודשים נחשבה שיחה עם זר לעבירה . כל מי שמוצא טלפון מתפקד , 
יכול לחייג כעת ישירות לחו"ל ואין צורך לבקש אישור . אפשר גם לצפות בתוכניות 
איטלקיות בטלוויזיה הממלכתית . בשדרת הקדושים המעונים נעלם דבר מה : רק 
גוש בטון נותר מפסלו האחרון של סטלין באירופה . הוא נלקח מהמקום ב12 בדצמבר , 
יום הולדתו . התחבורה דלילה בשדרה . באלבניה התחבורה תמיד דלילה . משאיות 
מעלות עשן ואוטובוסים חלודים חולפים על פני עגלות רתומות לסוסים ואופניים 
מתוצרת סין , ומפלסים את דרכם בין המוני הולכי רגל . המדינה מחזיקה בבעלותה 
000 , 2 מכוניות . עד פברואר היא אסרה על האזרחים להחזיק בבעלותם מכונית . 
היום רשאי כל אזרח לקנות מכונית או לחלום עליה . אלבנים רשאים כעת לפתוח 
מסעדות פרטיות , כפי שעשה כבר גלאל סטויקו המוכר בשר עגל מטוגן וראקי חזק 
מעל דוכן קטן . אלאט קשאו בן ה81 יכול לנסות לגדל זקן . " לפני שנה קיצצו 
שוטרים את השיער שלי ברחוב " , אמר . " עכשיו יש לנו דמוקרטיה . ניצחון , 
ואני מגדל זקן מאז חג המולד " . אבל אין ללכת שולל . זו עדיין ארץ הלקוחה 
היישר מעולמו של גרהם גרין . " איש עסקים " טס לכאן מרומא ושהה חמישה 
ימים תמימים בלובי של דאיטי כשהוא לוחץ ידיים עם כולם . אחר טען שהוא מייצג 
את לשכת המסחר של ברינדיזי . מאוחר יותר שאל מכר " אתה קורא איטלקית " , 
הוציא את ארנקו , שלף כרטיס בעל חזות רשמית ולחש " ביון , מצב מאד רגיש . 
מוסלמים " . הלילות אפלים בטיראנה . שוטרים לבושי גלימות שומרים ליד כניסות 
ומשתופפים בקרנות רחוב . חברי המפלגה מפחדים מנקמה , דמוקרטים פוחדים מהפיכה . 
" כולם מרגישים עכשיו שקורה דבר מה מאוד לא כשורה " , אמר בוקר אחד סאלי 
ברישה , מראשי המפלגה הדמוקרטית החדשה . " מישהו מתכנן ימים עקובים מדם 
לאלבניה " , הוסיף , " הפיכה סבירה כעת " . ד"ר ברישה , קרדיולוג , היה 
מעט רגוע יותר בשעות הערב . ההפיכה לא קרמה עור וגידים אבל שום דבר אינו 
ודאי כאן . השמועות הן המושלות בכיפה . במשך שבוע בפברואר הילכו שמועות 
במדינה כי דרום אפריקה זקוקה לכוח עבודה אלבני . שגרירותה ברומא תשלם את 
דמי הנסיעה של כל הבאים , וארבע מעבורות יאספו אותם בבוקר יום שבת בנמל 
דוראס ( דוראצו לאיטלקים ) על חוף הים האדריאטי . באותו יום בלובי של 
מלון דאיטי התיז בלחישה איש הביון האיטלקי " דוראצו , בנג בנג " . מצויד 
במידע זה נדרשו שעות ארוכות לעיתונאי למצוא מונית . המכונית שנסעה בעקבות 
משאיות צבאיות הגיעה לנמל בשעות הערב . שוטרים לדיכוי מהומות מלווים בכלבים 
נובחים שמרו על שערי הנמל . שדרת אנוואר הודגה היורדת לים היתה מלאה שברי 
לבנים . מול חנות ספרים עדיין בערו גחלים במקום שבו נשרפו כרכיו של אבי 
האומה . פועלים כיסו בקרשים חלונות מנופצים בעוד צעירים מאוכזבים בעליל 
צופים בהם . " שמענו שיגיעו ארבע מעבורות " , אמר אחד . " באה רק אחת . 
המשטרה לא נתנה לנו לגשת . אנשים זרקו אבנים . השוטרים ירו " . אחר הוסיף : 
" השדרה היתה מלאה אנשים . כולם רצו לעלות " . מאוחר יותר הודיעה המשטרה 
ש53 שוטרים נפצעו ושני אנשים מההמון נורו . המעבורת שבאה לא היתה אלא המעבורת 
הרגילה של קו טרייאסטה . ד"ר ברישה העלה את הסברה ש"כוח שלישי " הפיץ את 
השמועה על דרום אפריקה . אבל גם אליה אמר אותם דברים על המהומות שפרצו בטיראנה 
אלה מעלליו של כוח שלישי . בעיני אדם מבחוץ הכוח השלישי הפעיל ביותר כאן 
הוא ניתוקה של אלבניה מהמציאות . אלבנים אומרים כי הם צאצאים ישירים של האילירים 
העתיקים , למרות שנראה כי יצאו לגיחות צדדיות גם בקרב עמים אחרים . איליריה 
נלחמה במשך מאות שנים נגד רומא , התפצלה לשתיים כאשר התפצלה הנצרות לשני 
מרכזים ברומא וקונסטנטינופול , ואז נלחמה נגד סלאווים , בולגרים , נורמנים 
ונפוליטנים עד שבאו הטורקים ב3241 ונשארו באלבניה במשך 984 שנים . גם לאחר 
שזכתה אלבניה בעצמאות ב2191 שלט בה נסיך גרמני . במלחמת העולם הראשונה פלשו 
אליה סרביה , מונטנגרו , האימפריה האוסטרו - הונגרית , בולגריה , איטליה , 
צרפת ויוון . ב9391 , לאחר תקופת שלטון קצרה של ראש שבט שהכתיר עצמו בשם 
המלך זוג , נכבשה על ידי איטליה . אפשר להתחיל להבין מדוע הודגה לא נתן 
אמון בזרים . הפרטיזנים של המפלגה הקומוניסטית שחררו את המדינה ב4491 , 
הודגה עלה לשלטון , השתמש ברוסים כדי להרתיע את היוגוסלווים . פנה עורף 
לברית המועצות ב1691 ולאחר הפלישה לצכוסלובקיה ב8691 מילא את אזורי הכפרים 
בשורות שורות של בונקרים קטנים פרימיטיוויים עשויים בטון המעידים על פחדו 
מפלישה . כאשר עזבו הסובייטים ( ופירקו את בתי החרושת שסטלין בנה עד לבורג 
האחרון ) , התיידד הודגה עם הסינים . הוא קיבל שני בתי חרושת ענקיים לטרקטורים 
ומפעל פלדה מפלצתי בגודלו . אבל בא היום וגם הסינים נראו לו בוגדים במורשתו 
של סטלין וגם הם עזבו . אלבניה המסוגרת הוציאה אל מחוץ לחוק כל אשראי זר 
וכל עסקים עם " מדינות ומונופולים בורגנים וקפיטליסטים רוויזיוניסטים " . 
גם היום עדיין אמור כל אזרח להקדיש שבוע מדי שנה לאימוני נשק והתרוצצות 
בבונקרים . " ההיסטוריה היתה מרה כלפי האלבנים " , אמר סגן שר החוץ מוחמט 
קפלאני , " אולי זה לא מובן כל כך לשאר העולם " . רק בחג המולד 9891 נכח 
יורשו של הודגה כי אינו יכול עוד להמשיך להסתתר מפני ההיסטוריה . שבועיים 
קודם לכן , כאשר דיבר על " תהליכים " במקומות אחרים במזרח אירופה , עוד 
אמר אליה : " לאירועים המתרחשים שם אין שום קשר אלינו " . אז הוצא להורג 
צאושסקו ברומניה ואליה הפך לפתע להתגלמות חלב אהבת אנוש . הוא רופף את ההגבלות 
על דת , נתן לאיכרים חלקת אדמה פרטית , פתח מחדש את משרד המשפטים והירשה 
לכל אדם לקבל דרכון , תקנה שעוררה פשיטה קדחתנית על השגרירויות המערביות 
בטיראנה ביולי . לאחר שהתיר השקעות זרות , דיבר באו"ם ואכל במסעדה אלבנית 
בבוסטון , נדרשו רק כמה מהומות ומחאת הסטודנטים בדצמבר כדי לדחוף אותו לעשות 
את כברת הדרך שנותרה . אבל הערפל הסטליניסטי עדיין דחוס . בשדרת המרטירים , 
חיילים השומרים על מטה המפלגה עדיין הודפים עוברים ושבים בדרכם לאוניברסיטה 
לתוך הבוץ בשולי הדרך . השדרה הסתיימה בפקולטה לאמנות , שם נדברנו להיפגש 
עם אדמונד דרווישי כדי לראות את תמונותיו האחרונות . " ריאליזם סוציאליסטי " 
הוא הזאנר היחיד הרשאי להתקיים באלבניה , כך נאמר בחוקה . לדרווישי , 
סטודנט בעל סגנון משלו , יש מסתור לא קונסטיטוציוני בתא שלו . כאשר ניסה 
להראות את התמונות לידידו , חסם שוער את הדרך . מורה חייב להיות נוכח . 
דרווישי מצא מורה שאמר לו לשאול את המנהל . המנהל אמר שהדיקן חייב לתת 
את אישורו . דרווישי לא הצליח למצוא את הדיקן . " אני כל כך מצטער , 
באמת רציתי שמישהו יסתכל בתמונות שלי " . החוקה החדשה שחיברה המפלגה אינה 
עוסקת בביקורת אמנות וגם לא מזכירה את תפקידה המוביל של המפלגה , אבל מוסיפה 
לכנות את אלבניה " רפובליקה סוציאליסטית עממית " . במלון דאיטי ניסה הפונקציונר 
פטמארי קומברו להסביר את מצע מפלגתו . האם לא עדיף היה לא להגדיר את המדינה 
עד לאחר הבחירות במארס ? " הפרלמנט הזה נבחר בבחירות לגיטימיות " , השיב . 
" אנחנו צריכים לענות על רצון העם " . מפלגתו טיפחה את זכויות האדם , 
הדגיש . " שאם לא כן לא היינו יכולים להחזיק מעמד יום אחד מול האיומים 
על הקיום הלאומי שלנו " . והמפלגה תנצח בבחירות ? " כמובן , עשינו עבודה 
טובה " . האם גם עשו שגיאות כלשהן ? קומבארו מצא שגיאה : " לא היינו צריכים 
לבצע קולקטיוויזציה במשק החי ב8791 " . אבל המפלגה כבר אינה מוליכה את האזרחים 
שולל . בוקר יום ראשון בעיר שקודרה . את חלונות הראווה שנופצו במהומות 
לאורך שדרת אנוור הודגה מכסים בקרשים . הקתדרלה הקתולית עדיין משמשת כאולם 
ספורט . מוזיאון האתאיזם נסגר ונפתח מחדש כסניף של המפלגה הדמוקרטית . 
בבית קברות לשעבר מתפזרים אלפי קתולים לאחר מיסה בבוץ תחת כיפת השמים . 
בקפלה עורך הכומר זאף סימוני טקס נישואים דתי לזוג נשוי . מאז דצמבר ערך 
אלפי טקסים כאלה . ובסמוך , מאחורי עגלה רתומה לסוס , בסופה של סמטת עפר , 
נערכת מיסה בכנסיית המדונה של מחרוזת התפילה . היא שימשה כמחסן לבית חרושת 
לטקסטיל . עכשיו זו הכנסיה הראשונה של אלבניה שקודשה מחדש . " תמיד הייתי 
כומר " , אמר אנטוני נוגאי . " אני אשרת את האנשים כמו בעבר " . אין לו 
ספרי קודש , מחרוזות תפילה , ספרי המנונים . אבל זה לא משנה . " מצאנו 
התלהבות דתית בקרב כולם . אפילו הצעירים " . מהי הרגשתו כלפי מפלגת השלטון ? 
" אנחנו חסידי ישו . ישו אמר סילחו להם ואני סולח " . בדומה לכומר סימוני 
הוא ישב שנים בכלא . כך גם הכומר אלכס באקלי . " אני מרגיש צעיר " , אמר . 
" יש לנו 23 כמרים שנושמים שוב לרווחה " . קפמאבינסוקול נגאלה לגם תחליף 
שוקו חם בבית קפה בטיראנה לאחר יום ארוך של חיפושים אחר מקום מגורים . נגאלה , 
בן 53 אך נראה בן 05 , נולד בר מזל ; אביו היה חבר בממשלת הודגה . אולם 
ב5791 סר חינו של האב והוא הושלך לכלא . המשפחה נשלחה לגלות בתחומי המדינה . 
בגיל 91 הלך נגאלה לעבוד במכרה אספלט תת קרקעי . ארבע שנים מאוחר יותר 
השמיע בין כתלי הבקתה שלו ביקורת על הדיקטטור . בביקתה היו מכשירי ציתות . 
הוא נעצר , הודה כי הוא אויב העם ונשלח גם הוא לכלא . שני המחנות שבהם 
חי בשבע השנים הבאות היו ללא חימום וללא זכוכית בחלונות . הוא יצא בשלום 
מהמכות , המאסר המבודד וארבע שעות כל יום של קריאה בכתבי הודגה אך ורק הודות 
לחבילות המזון שיכלה אמו לשלוח . ב6891 שוחרר ונשלח חזרה למכרה הזפת . במארס 
האחרון , לאחר תום גלותו , אך בלי כסף ובלי מקום מגורים נשאר בכפר הסמוך 
למכרה . לא מכבר החליט לעזוב את עבודתו ולחפש חיים חדשים בטיראנה . זה 
סיפור רגיל , אבל לדידו של זר מאלפת תגובתו של נגאלה עם שובו הביתה לאחר 
61 שנה : " טיראנה לא השתנתה . כאשר חזרתי לא ראיתי שום דבר שונה . רק 
מלון טיראנה ומוזיאון הודגה . שום דבר אחר . אני חושב שכל אלבניה היתה 
כלא . כל תושבי אלבניה היו בגלות " . 
