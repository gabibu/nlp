אלבניה , שבמשך שנים ארוכות לא הוזכרה כמעט בחדשות וחייתה במעין הסגר שכפתה 
על עצמה , עלתה ביולי אשתקד לכותרות , כשאלפי אלבנים מצאו מקלט בשגרירויות 
זרות בבירתה , טיראנה , בדרכם אל מחוץ לגבולות המדינה . לאחר מכן נהר 
זרם בלתי - פוסק של פליטים שנמלטו ליוון דרך היבשה ולאיטליה דרך הים . חודשים 
ספורים לאחר מכן , באוקטובר 0991 , ביקש בכיר סופרי אלבניה , איסמעיל 
קדארה , מקלט מדיני בצרפת . האיש לא האמין שהשלטון הקיים בארצו מסוגל לתקן 
או לשנות את עצמו בכיוון דמוקרטי ופלורליסטי . במסגרת גל התסיסה המחודש בראשית 
השנה הנוכחית ניפצו המוני מפגינים בטיראנה את פסלו של אנוור הודגה , " הסטאלין 
של אלבניה " . בתגובה על המשך ההפגנות ההמוניות נגד המשטר ובתביעה לדמוקרטיה 
ולהעלאת רמת החיים , שהתפשטו לחלקים נוספים של הארץ , ניתנה הוראה לצבא 
לירות במפגינים . כתוצאה מכך נפלו חללים רבים מבין המוחים . השלטונות הצדיקו 
את הדיכוי בנשק חם בחובתם " להחזיר את הסדר על כנו " , " להביא לכיבוד 
החוק " ו"לחסל את מוקדי הטרור " . לרבים הזכיר הדבר את רמיסת אביב 9891 
בפקין , ורק הגביר את זרם הפליטים שנמלטו מארצם תוך סיכון חייהם . אלבניה 
שוכנת לחופי הים האדריאטי , מוקפת ביוון וביוגוסלוויה . באלבנית נקראת 
הארץ שקיריה , כלומר ארץ הנשרים . חיים בה כשלושה מיליון ורבע בני אדם . 
הגיל הממוצע של תושביה הוא 62 שנה . כשני שלישים מהם מוסלמים , רבע הם 
נוצרים - אורתודוקסים , והשאר קתולים . השלטונות כופים אתאיזם : הוטלו 
הגבלות חמורות על קיום פולחן דתי , מסגדים וכנסיות למיניהם נסגרו , והמאמינים 
מנועים מלקיים פולחן דתי באורח חופשי וגלוי . מקור התסיסה העממית באלבניה 
הוא המשבר הכלכלי והחברתי המחריף והולך בשנים האחרונות . רמת החיים של האלבנים 
היא , כלשונם , " ללא שפע " , כדי לא לומר ספרטנית . בוועידה האחרונה 
של מפלגת הפועלים האלבנית שבשלטון , שנערכה בסוף 6891 , הוצבה המטרה של 
סיפוק מי - שתייה ראויים לכפרים ולעיירות רבות . די בכך כדי לתת מושג כלשהו 
על תנאי החיים הירודים של האנשים , בעיקר בכפרים . המשק הכלכלי האלבני 
נשאר בעיקרו אוטרקי , מנוהל על - פי תכנון ביורוקרטי נוקשה , רמת הפריון 
בו נמוכה ואיכות מוצריו ירודה . על פי הדגם הסובייטי הישן והדוקטרינרי פותחה , 
בעזרת מיכון מיושן , התעשייה הכבדה , על חשבון יצור מוצרי צריכה חיוניים . 
מקורות רשמיים הודו כי רק מחצית ממשימות תוכנית החומש של תחילת שנות ה08 
יושמו . ביטאון מפלגת השלטון , זרי אי ליט " ( " קול העם " ) , העריך 
בעבר כי רק % 3%4 מהעבודות בענף הבנייה מבוצעים בעזרת מכונות . על פי מקורות 
זרים יידרשו כשלושה מיליארד דולר כדי להחליף בהדרגה את הציוד הישן בתעשייה 
ולרכוש טכנולוגיה חדישה . מצב החקלאות גרוע עוד יותר : היא מפגרת , ואינה 
מצליחה לספק בשנים האחרונות כמה מן המוצרים החיוניים . עתה מצפה המשק האלבני 
לסיוע מן החוץ . השלטון אף פנה בבקשת עזרה לבנק העולמי ולקרן המטבע הבין - 
לאומית . עם מותו של אנוור הודגה ב5891 תפס את מקומו בהנהגת המפלגה והמדינה 
רמיז אלייה , ונערכו חילופים פרסונליים : פעילים צעירים החליפו חלק מאנשי 
המנגנון הישן . כן הוכנסו שינויים קלים בכלכלה . למפעלים ניתנה מידה של 
אוטונומיה בייצור ובניהול , אך לא שונתה מדיניות ההכוונה הריכוזית מלמעלה . 
ביוני אשתקד הכינה סוכנות הידיעות הרשמית , אטא " , את הציבור לכך שחלק 
מהמחירים ייקבעו בהתחשב בהוצאות הייצור ועל פי כללי ההיצע והביקוש . הובטח 
כי מחיריהם של הלחם , הקמח , מוצרי הפסטה , החלב ושכר הדירה לא יועלו . 
כדי להקל על מצוקת הדיור ניתנה לאזרחים האפשרות לבנות את ביתם בכוחות עצמם 
או לרכוש אותו . דובר על פיצול חלק מהחוות החקלאיות הממלכתיות ליחידות קטנות 
יותר , ועל מתן רשות למכור את תוצרתן ישירות בעיר , בהתאם למחירי השוק . 
בפברואר 0991 הודה שר הפנים דאז , סימון סטפאני , בראיון לביטאון מפלגת 
השלטון , כי ב"מחנות לחינוך מחדש " כלואים 058 , 3 אנשים . מתנגדי המשטר 
טענו שמספר זה נמוך בהרבה מהיקף המאסרים במציאות . הם הציגו נתונים הנעים 
בין עשרים לארבעים אלף . באפריל 0991 נמסר בישיבת הוועד המרכזי של מפלגת 
הפועלים האלבנית על הקמת מיניסטריון משפטים ועל החזרת המשמעות לתפקידו של 
עורך הדין בהליכים פליליים . בשנה שעברה , כשהתרבו ניסיונות הבריחה לחו"ל , 
הודיעה הממשלה , עוד לפני פרשת השגרירויות ביולי , כי מעתה ואילך לא יוטלו 
על המנסים לברוח עונשים חמורים ( 0152 שנות מאסר ואף עונש מוות ) , וכי 
העונש הופחת לחמש שנות מאסר . נמסר גם כי לאזרחים תינתן הזכות לצאת מהמדינה . 
החלטות אלו אך זירזו אנשים למצוא מקלט בשגרירויות הזרות בדרכם החוצה . חלק 
מן השינויים שבוצעו בשנים האחרונות באלבניה ביקשו למתן את התסיסה הפנימית 
ולהקל על הבידוד הבין - לאומי . אלבניה חידשה את קשריה הדיפלומטיים עם ארצות 
רבות . בשנים האחרונות חתמה על הסכמים לשיתוף פעולה כלכלי וטכנולוגי עם 
גרמניה , עם איטליה , עם צרפת , עם טורקיה ועוד . בשנה שעברה ביקשה ליטול 
חלק בישיבות הוועידה האירופית לביטחון ולשיתוף פעולה , שאותה החרימה בעבר , 
ועתה היא משתתפת בה כמשקיפה . אולם רק באביב שעבר הודיע רמיז אלייה כי 
שאלת חידוש היחסים עם ארצות הברית וברית המועצות תצטרך לעמוד על הפרק . 
שנים סירבה אלבניה לקיים קשרים דיפלומטיים עם שתי מעצמות אלו מטעמים שהגדירה 
" עקרוניים - אידיאולוגיים " . בעקבות הימלטות האלפים אל תוך השגרירויות 
נאלץ השלטון לנקוט צעדים להרגעת הרוחות . כמה מן השרים הבכירים , שנמסר 
עליהם כי הם מצדדים בקו הנוקשה , ביניהם שרי הפנים וההגנה , סולקו מהנהגת 
המפלגה ופוטרו מתפקידיהם הממלכתיים . אלמנתו של אנוור הודגה שוחררה מכמה 
מתפקידיה הבכירים בהנהגת השלטון . ניתנה האפשרות להציג מספר מועמדים בבחירות , 
והועברה הנחיה לחדול מן הנוהג הישן של קבלת החלטות פה - אחד . אושרה תוכנית 
של הפרטת המסחר הזעיר והמלאכה בלבד . שכר הפועלים הועלה בשיעור של % 01%02 . 
באותה תקופה מתחו אינטלקטואלים ידועים ביקורת חריפה על השלטונות . הם התקיפו 
את היסודות השמרניים בשלטון ואת המשטרה הפוליטית , הסגרימי " . הסופר איסמעיל 
קדארה הוקיע את מדיניות הכפייה האנטי - דתית , וציין כי לאלבניה שני צרכים 
דחופים : העלאת רמת החיים של העם ודמוקרטיה . הסוציולוג חמית קזה תבע כי 
יימסר מידע אמיתי ואובייקטיווי באמצעי התקשורת . חוקר הסרטן הנודע , סאלי 
רישה , קרא לבטל לאלתר את האיסור על קבלת מידע על הנעשה מחוץ לאלבניה . 
" הביורוקרטיה שוכחת כי הזכות למידע היא גם הזכות להגיע לאמת " , אמר . 
השכבה התוססת ביותר באוכלוסייה הם הצעירים . מדי שנה מצטרפים למעגל העבודה 
07 אלף צעירים , אך רבים מהם אינם יכולים למצוא עבודה . המדינה אינה מסוגלת 
לקיים את הסעיף בחוקה המחייב לספק עבודה לכל דורש . השכר הממוצע באלבניה 
הוא 007 לק . לק אחד שווה בשוק הרשמי 04 סנט , ובשוק החופשי 31 סנט . 
מהנדס משתכר כ009 לק בחודש , ולשם השוואה מכשיר טלוויזיה שחורלבן עולה 
005 , 4 לק ( כלומר שווי של 5 משכורות חודשיות ) , זוג מכנסי גינס 005 , 
1 לק , ושעון ( שמחירו בישראל 04 שקל ) עולה באלבניה למעלה מ000 , 2 לק , 
או כשלושה חודשי משכורת ממוצעת . השינויים שנקט השלטון בעקבות פרשת השגרירויות 
לא סיפקו את דרישות האלבנים . בעיניים כלות הם ראו מעל מרקע הטלוויזיה את 
השידורים מהתחנות האיטלקיות והיוגוסלוויות על המהפכות שהתחוללו בארצות הסוציאליזם 
הריאלי . הם חזו בקריסתה של חומת ברלין ובקץ משטרו של הרודן ניקולאי צאושסקו . 
השלטון הגדיר מהפכות אלו כ"מעשי חוליגניזם " . הטלוויזיה תיארה את הבורחים 
מאלבניה " אלבנים רעים " , " אלבנים המסרבים לעבוד " , " מי שהוטעו על - 
ידי תעמולת - הכזב המערבית " . באין אמצעי תקשורת אמינים פונים האלבנים לאמצעי 
התקשורת של הארצות השכנות . ההאזנה לתחנות רדיו זרות והצפייה בתחנות טלוויזיה 
זרות הביאו בצידן ברכה לאלבנים : רבים הפכו פוליגלוטים הדוברים שלוש ואף 
ארבע שפות שאינן נלמדות בבתי הספר . באוניברסיטת טיראנה לומדים 000 , 21 
סטודנטים . הללו דורשים העלאת רמת החיים , דמוקרטיה , ואת הזכות לצאת 
את הארץ . בעת ההפגנות אמר אחד הסטודנטים לעיתונאים : " נמאס לנו לאכול 
כל הזמן שעועית שעה שהמנהיגים אוכלים אומצות בשר וקוויאר " . אחר אמר : 
" החנויות ריקות לרוב , וגם אם עובדים אין בידי הפועלים די כסף לקנות מזון 
וביגוד " . סטודנטים הם שהרסו כמה מפסלי סטאלין שהיו מוצבים באלבניה . באוגוסט 
שעבר חיבלה פצצה שהניח אלמוני בפסלו של אנוור הודגה בטיראנה . בחודש שעבר 
הוא הופל לאור היום . אשה שתפקידה לטפל בקברו של הרודן הגדירה אותו : " מי 
שהפך את חיינו לגיהנום עלי אדמות " . כדי למנוע הישנות התופעה של בריחת אלפים 
לשגרירויות הזרות בנו השלטונות חומת בלוקים בגובה 4 מטרים מול חזית השגרירויות 
הגרמנית , הצרפתית והאיטלקית . את הפארק הציבורי הגדול שמול רחוב השגרירויות , 
שבו נהגו תושבי הבירה לקיים פיקניקים משפחתיים , הפכו השלטונות למעין מחנה 
צבאי . השלטונות פועלים במרץ למניעת בריחתם של אלבנים ממוצא יווני ליוון , 
אך למרות אמצעי השמירה יש כאלה המצליחים לעבור את הגבול . לעתים מצטרפים 
אל הנמלטים גם חיילים צעירים . אלבניה ויוגוסלוויה משתפות פעולה בגבולן 
המשותף למניעת הבריחה : האחרונה חוששת מהתחזקותו של המיעוט האלבני בארצה , 
המהווה רוב במחוז קוסובו ותובע בתוקף אוטונומיה . בקשתו של הסופר איסמעיל 
קדארה למקלט מדיני בצרפת בחודש אוקטובר שעבר היכתה רבים בתדהמה . אלבנים , 
בארץ ומחוצה לה , ראו בכך צעד של חולשה ושל ייאוש . יש שהזכירו לו שהוא 
נהנה בארצו מחסדי השלטון , גם בימיו של אנוור הודגה . מבקריו ציפו שהוא 
יישאר בה ויטה שכם במאבק לדמוקרטיה ולשינוי המשטר . למבקריו השיב הסופר 
כמתגונן : " דיקטטורות שואבות את כוחן ממקורות נעלמים . השיטות שנוקטים 
עריצים מודרניים מתוחכמות יותר מאלו של העריצים מן הטיפוס הישן . כוחם כה 
נורא שהם מחשידים כל אחד " . בספרו " טירת החלומות " , שראה אור אשתקד בפאריס , 
תיאר קדארה את הגיהנום עלי אדמות בימי האימפריה העותמנית , שבו אנשי השלטון 
מלקטים חלומות של אנשים ומפרשים אותם . לא קשה להבחין בספר בהקשרים של אקטואליה . 
רבים ראו בו אלגוריה מסוכנת מזו שביצירתו של אורוול . פרשת איסמעיל קדארה 
העלתה מחדש על סדר היום את מר גורלם של אותם יוצרים אלבנים שיצירותיהם אסורות 
לפרסום בארצם , את הצנזורה החמורה ואת שליטתה הבלעדית של מפלגת השלטון על 
היצירה הספרותית והאמנותית ועל המידע שמספקים אמצעי התקשורת . באמצעות משרד 
החינוך והתרבות , וכן דרך הליגה האלבנית של הסופרים והאמנים , שולטת הממשלה 
על הספרות ועל האמנות . היא היחידה המסוגלת לממן את פעילותם של סופרים , 
עיתונאים ואמנים , ובככלהבטיח את אי - סטייתם מהקו הרשמי של המשטר . גם 
העיתונות ואמצעי התקשורת האלקטרוניים נמצאים באורח בלעדי בידי השלטון . 
לרדיו טיראנה משדר חזק המשדר בעשרים שפות , ומצליח לשבש רבים מן השידורים 
של תחנות רדיו בחו"ל . עיתונאים ואמנים " סוטים " מפוטרים . השלטונות 
מגבילים יוצרים אלבניים במגעיהם עם עמיתיהם בחו"ל . השתתפותם במפגשים בין - 
לאומיים נדירה . בתחילת שנות ה07 התנסתה אלבניה בפתיחות ספרותית ואמנותית 
קצרת ימים . האחראי לה היה הדרמטורג פאדיל פאקראמי המנוח , שכיהן זמן מה 
כשר התרבות והאמנויות . הוא לא החזיק זמן רב בתפקידו . ב3791 הוקע כ"אויב 
המפלגה והעם " וסולק . אמצעי התקשורת האלבניים משעממים עד מוות . הם מביאים 
כמעט כלשונן את הידיעות שמספקת להם סוכנות אטא , הנוהגת לתאר את " הישגי " 
המשטר בתחומים הפוליטי והכלכלי , ומנהלת תעמולה מרוכזת נגד ארה"ב , יוגוסלוויה , 
יוון ובריה"ם . התעמולה האלבנית הרשמית ספוגה לאומנות ושנאת הזר . רק 
לאחרונה מזכירים אמצעי התקשורת האלבניים את המחסור במוצרי מזון ומאשימים 
בכך את המנהלים ואת הביורוקרטים . נוסף על שופרה של מפלגת השלטון שהוזכר 
לעיל פועל עיתון מרכזי אחר , " באשקימי " ( " אחדות " ) , המשמש ביטאון 
" החזית הדמוקרטית האלבנית " . שני עיתונים אלה , וכן הרדיו והטלוויזיה 
הממלכתיים , מבקרים בחריפות את השינויים המתחוללים בארצות המזרח . עורך 
ביטאון מפלגת השלטון הכריז : " איננו מסכימים עם הרפורמות המתבצעות במדינות 
המזרח . אנו נלך בדרך שלנו בלא כל עזרה . היתרון של השיטה שלנו הוא בכך 
שלכל אחד בארצנו אותה רמת חיים " . בצד המשטרה , הצבא והסגורימי פועלת גם 
יחידה לביטחון פנים הפועלת בחשאי . בזמן הפגנות מתערבים אנשיה בקהל בלבוש 
רגיל ופועלים נגד המפגינים . המבקרים את המצב הכלכלי והפוליטי או מבטאים 
בפומבי את השקפתם הדתית צפויים למאסר בגין " תעמולה וחתרנות נגד המדינה " . 
העובר על סעיף 55 של החוק הפלילי , האוסר בין השאר " תעמולה דתית או אנטי - 
סוציאליסטית " , צפוי לעונש מאסר של 301 שנים , ולעונש מוות ב"מקרים חמורים 
במיוחד " . אלבניה היא מקרה קלאסי של משטר המבקש להנהיג רפורמות בשיטה , 
אך מבלי לאבד את השלטון . דוגמה לכך היא החנינה שהכריזה הממשלה לאסירים 
הפוליטיים לפני עמה ימים . אך נפשו של העם האלבני קצה במשטר הקיים . הוא 
אינו מאמין שזה מסוגל להשתנות . בחירות כלליות בארץ זו צפויות ב13 במארס 
השנה . הדיכוי האלים של ההפגנות האחרונות בחודש שעבר שם קץ לתקוות שאחרי 
עשרות שנים יהיו באלבניה בחירות חופשיות באמת . בהחזרת פסלו של " סטאלין 
האלבני " על כנו ביקש המשטר להעביר מסר לעם לבל ישגה באשליות של דמוקרטיה 
ופלורליזם . 
