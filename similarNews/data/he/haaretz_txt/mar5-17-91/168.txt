שזו לה הופעה ראשונה קול קונטר - אלטו רך , בעל גוון כהה וחם , עוצמה 
עשירה ונעימה דרמטית . השירים הרוויים רומנטיות של ריכרד שטראוס , שאת 
סגולותיהם מיצתה באופן אינטנסיווי , היו השיא המוסיקלי של התוכנית . בשירים 
האליזבתניים היא הביאה לביטוי את חינניותם של אחדים ואת המלנכוליות האופיינית 
לאחרים , אף כי לא הקל עליה הצורך להתמודד עם צליליו המגושמים של הפסנתר , 
שלא הצליחו וגם לא ניסו לשמש תחליף לצלילי הלאוטה של גרסת המקור . ב"תמונות 
הים " של אלגר ניכר פער גדול מדי בין התובעניות של היצירות לבין טכניקה 
ווקאלית , הסובלת מהפקה מאומצת של הקול , שאינו משוחרר וגמיש די הצורך . 
התמקדות נבונה ברפרטואר שאינו מציב אתגר שלא לפי יכולתה של הזמרת היתה 
עשויה לחסוך מבוכה ממנה ומן הקהל . " מחרוזת שירי הערש " של בריטן בסיום 
התוכנית סיפקה לזמרת הזדמנות להפגין את כושרה במיניאטורות מוסיקליות . בפסנתר 
ניגנה רודיקה ינקוביץ באופן נוסך ביטחון , אך לעתים בעוצמה שתלטנית מדי . 
