ששת המחבלים שנהרגו אתמול סמוך לקיבוץ טירת צבי בעמק בית שאן , היו בדרכם 
לבצע פיגוע בקיבוץ . הם התגלו לאחר שחתכו את גדר הגבול בין ישראל לירדן . 
המחבלים נהרגו לפנות בוקר , בהיתקלות עם סיור צה"ל . שלושה מחיילי צה"ל 
נפצעו במהלך ההיתקלות . סמוך לשעה ארבע לפנות בוקר גילה סיור צה"ל עקבות 
חדירה של מחבלים מירדן לשטח ישראל , כשני ק"ם מדרום מזרח לקיבוץ טירת צבי . 
חיילי הכוח פתחו במרדף ונתקלו במחבלים . במהלך חילופי הירי נהרגו ששת החבלים 
ושלושה מחיילי צה"ל נפצעו , שניים מהם באורח קל ושלישי באורח בינוני . 
הוא פונה לבית החולים תל השומר . מתחקיר שערך צה"ל עולה , כי המחבלים תכננו 
לבצע פיגוע ראווה ואף אולי לתפוס בני ערובה . מדובר בחוליה של קיצונים דתיים 
מהגיהאד האסלאמי או מתנועת החאמס כולם היו בעלי זקנים . ברשות חברי החוליה 
נמצאו ספרי קוראן , נשק אישי מסוג קלצניקוב ומטולי אר - פי - גי . בכיסם 
של שניים מההרוגים נמצאה תמונתו של מנהיג תנועת החמאס , השייח אחמד יאסין . 
נראה כי המחבלים המתינו מצדו השני של הירדן להזדמנות לחצות את הגבול , ופילסו 
לעצמם את דרכם בין המוקשים בעזרת סכין . הם הצליחו לטפס על גדר המערכת והחלו 
לחצותה . צה"ל הגיב במהירות , סיור נשלח למקום ויצר מגע ראשוני עם המחבלים . 
מפקד הגזרה , אל"ם ג . , הגיע מיד לזירת האירוע ועמד מיד בראש אנשיו . 
התפתח קרב קצר במעלה גבעה , לאורך של כ001 מטרים . כוח של חיילי גולני 
שתגבר את כוח המילואים במקום , נכנס לקרב מטווחים קצרים עם המחבלים . אחד 
החיילים סיפר כי במהלך הקרב נזרק לעברו רימון שפגע בחזהו , אולם ניתז ממנו 
והתפוצץ מטרים ספורים לידו . כעבור דקות אחדות נהרגו ששת המחבלים . למקום 
האירוע הגיעו שר הביטחון , משה ארנס , הרמטכ"ל רב אלוף דן שומרון ואלוף 
פיקוד מרכז , יצחק מרדכי . ארנס אמר כי הוא מניח שפעולת טרור זו באה להרשים 
את האמריקאים והאו"ם כדי שילחצו על ישראל . עוד אמר ארנס שירדן לא מצליחה 
למנוע חדירת מחבלים . 
