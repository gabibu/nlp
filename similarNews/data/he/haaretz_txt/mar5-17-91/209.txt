העם הכורדי , מן העמים העתיקים ביותר במזרח התיכון ובעולם , הוא זה שגם 
קופח ביותר בכל ההסדרים המדיניים שהיו באזור מאז תום מלחמת העולם הראשונה 
ועד ימינו . במשך שבעים שנה שילמו מחיר גבוה עבור מימוש שאיפותיהם לעצמאות 
או לאוטונומיה לאומית . כורדיסטן , ששטחה 053 אלף קמ"ר , משתרעת משרשרת 
הרי הטאורוס המזרחיים במערב עד הרי זגרוס באיראן במזרח , ומהרי אררט בצפון 
עד לעמקי מסופוטמיה בדרום . אבות אבותיהם הקימו במאה השביעית לפני הספירה 
אימפריה אדירה שהביסה את אשור , ושלטה על איראן דהיום כולה ועל אנטוליה 
המרכזית . הכורדים גילו התנגדות עזה לפלישות הערביות - מוסלמיות . גם אם 
התאסלמו בסופו של דבר , הם עמדו בכל הניסיונות לכפות עליהם ערביזציה . 
במשך דורות חיו במסגרת נסיכויות , חלקן תחת ריבונות עותמנית וייתרן תחת 
ריבונות פרסית . מאמצע המאה ה91 ועד 4191 נרשמו מספר התקוממויות של כורדים 
שדרשו הקמת מדינה משלהם . בהסכם סייקס - פיקו מ5191 התכוונו בריטניה וצרפת 
לבתר את שטחה של כורדיסטן בין כמה יחידות מדיניות שביקשו להקים באזור . בחוזה 
סבר משנת 0291 התחייבו בריטניה , צרפת , ארצות הברית והאימפריה העותמנית 
להקים על חלק משטחה של כורדיסטן אוטונומיה כורדית , עם אופציה להפוך בהמשך 
למדינה עצמאית . חוזה זה לא קוים מעולם . במלחמתו להדיפת הפלישה היוונית 
לאנטוליה ובמאבקו לביטול חוזה סבר כרת מוסטפא כמאל הטורקי ברית עם הכורדים , 
והתחייב להקים " מדינה של הטורקים ושל הכורדים " . לאחר ניצחונו נשכחו 
הבטחותיו . בהתאם לחוזה לוזאן שחתם מוסטפא כמאל עם המעצמות האירופיות ב3291 
הועבר רוב שטח כורדיסטן לידי טורקיה . מחוז מוסול , שהיה מאוכלס בעיקר 
בכורדים והיה עשיר במאגרי נפט , נפל בחלקה של עיראק , שהיתה אז תחת מנדט 
בריטי . מחוזות גזירה וכורד - דאח סופחו לסוריה , שהיתה תחת מנדט צרפתי . 
משנת 5291 ואילך חולקה ארץ הכורדים בין ארבע מדינות : טורקיה , איראן , 
עיראק וסוריה . ב6491 , בעידודה של ברית המועצות שצבאותיה עדיין החזיקו 
תחת כיבוש צבאי חלק מאיראן , קמה הרפובליקה הכורדית העצמאית . אך זו חוסלה 
בכוח בידי השלטונות האיראניים , בעזרתה הפעילה מאוד של בריטניה . אין בידינו 
נתונים מדויקים לגבי היקפה הנוכחי של אוכלוסיית הכורדים . המספר המשוער 
נע בין 71 ל52 מיליון . כמחציתם חיים בטורקיה , כ%52 מהם באיראן , כ%51 
בעיראק , ויתרם בסוריה , בלבנון ובברית המועצות . כורדים חיים גם בבגדד , 
בבצרה , בדמשק , בחאלב ובכאבול , וכן קיימות קהילות כורדים , לרוב פליטים 
פוליטיים , באירופה ובארצות הברית . כל ממשלות טורקיה הפרו את התחייבויותיהן 
לתת שוויון לכורדים , שהיוו כחמישית מכלל האוכלוסייה . הלאומנים הטורקים 
הכריזו על שאיפתם להקים חברה רב - תרבותית , רב - גזעית ורב - לאומית במסגרת 
אומה אחת ויחידה . לכן הם כפו על הכורדים התבוללות בכוח . הגדילו לעשות 
המשטרים שקמו בעקבות ההפיכות הצבאיות של 0691 , 1791 , ו0891 . ממידה מסוימת 
של ליברליזציה נהנו הכורדים בטורקיה רק בשנות ה05 , כשהותר להם להשתמש באופן 
חלקי בשפתם . רוב השנים הקפידו השלטונות הטורקיים לכנותם " טורקים ( היושבים ) 
בהרים " , " טורקים מאנטוליה המזרחית " או " טורקים של המזרח " . אך 
הכורדים המשיכו להשתמש בשפתם בחשאי , ואלה שנתפסו הועמדו למשפט ונאסרו . 
בספטמבר 9891 דרש התובע הכללי מבית המשפט להטיל עונש מאסר של שלוש שנים 
על הזמר העממי רחמי סלט מפני ששר שירים בשפה הכורדית . באותה שנה נשפט מחמת 
גללאדין ילדיז בעוון הענקת השם הכורדי רפין " ( שלגיה ) לבתו . קודם - 
לכן החליט בית המשפט למחוק את שמה הכורדי של הילדה מספר מרשם התושבים . 
ד"ר נוראי אוזכאן הועמדה למשפט על שהציגה בוועידת נשים בטורקיה את בעיותיהן 
הספציפיות של הנשים הכורדיות . היא נעצרה בהיותה בהריון . עורכי כתב - 
העת אזגרלק , שפירסמו את דברי ד"ר נוראי אוזכאן , הועמדו אף הם למשפט . 
המושגים " כורדי " ו"כורדיסטן " אסורים בשימוש בטורקיה , וכן כל שימוש 
אחר בשפה . בני העם הכורדי אולצו לשנות את שמותיהם . השלטונות גם נקטו 
מדיניות של השמדת כל זכר לתרבות הכורדית , בכתב , בארכיאולוגיה ובארכיטקטורה . 
דיכויים הוגבר אחרי ההפיכה הצבאית של 0891 . דו"חות של ארגונים כורדיים 
במחתרת , ושל ארגונים בין - לאומיים ובכלל זה של אמנסטי אינטרנשיונל , 
מספרים על מעצרי - שווא , על עינויים בבתי הכלא , ועל הוצאות להורג ללא 
משפט . קבוצות מחתרת כורדיות בטורקיה , ובכלל זה מפלגה הפועלים הכורדית 
המצהירה על עצמה כעל " מרקסיסטית - לניניסטית " , מנהלות מאז 4891 מלחמת 
גרילה בהרים . עד כה עלתה מלחמה זו בחייהם של כאלפיים מורדים . מורים טורקים 
שנשלחו ללמד את שפת המדינה בכפרים הנידחים הוצאו להורג בידי המחתרת . רבבות 
כורדים שנמלטו מאימי הרדיפות של השלטונות העיראקיים גורשו בחזרה לטורקיה . 
בחודש מארס אשתקד הוציא הנשיא טורגוט אוזאל צו המתיר למושלים האזוריים לבצע 
טרנספר בכוח של כורדים ממקום אחד למשנהו , לסגור בתי - דפוס המדפיסים בשפה 
הכורדית , ולהכביד את עונשם של אלה הנאשמים ב"בדלנות " . באופן מפתיע למדי , 
למחרת פרוץ הקרבות במפרץ הודיעו השלטונות הטורקיים על התרת שימוש חלקי בשפה 
זו , כגון בכתב ובאסיפות פומביות . כן הותר מתן שמות כורדיים לילדים . 
הכורדים הסבירו את החלטת הליברליזציה החלקית ברצונה של ממשלת טורקיה לצאת 
נשכרת ממלחמת המפרץ . הם הזכירו נאומים קודמים של אוזאל שבהם אמר כי ארצו 
לא תסבול הקמת כורדיסטן עצמאית בצפון עיראק , וכי היא תעדיף הקמת מדינה 
פדרטיווית בעיראק בחסות איראן , סוריה וטורקיה . בעיתונות הטורקית הופיעו 
מאמרים שהזכירו את " קריעת המחוזות הטורקיים מוסול וכירכוך בשנת 6291 בידי 
הבריטים " , ופורסמו מפות חדשות שבהן נראו שני מחוזות : כורדי בצפון - מזרח 
עיראק , וטורקמני באזורי מוסול וכירכוך . במלחמת המפרץ היו הכורדים בטורקיה 
בדילמה : גם אם הם נרדפים על - ידי שלטונותיה , הם רוחשים שנאה עזה למשטרו 
של סדאם בגין מעשי הזוועה שבוצעו בכורדים בעיראק . לשאלות עיתונאים על העדפותיהם 
במלחמת המפרץ השיבו כורדים אחדים כי הם היו רוצים אוטונומיה ; אחרים דרשו 
הקמת מדינה כורדית . משטר השאה באיראן לא הכיר בקיומו של עם כורדי . מלחמת 
גרילה שפתחה ב7691 המפלגה הדמוקרטית של כורדיסטן האיראנית דוכאה בכוח בידי 
הצבא האיראני ומשטרת הביטחון , הסאוואק . רבים ממנהיגי הכורדים הוצאו להורג 
ורבים אחרים נעצרו . בעקבות הפלת השאה ב9791 קיוו הכורדים המרוכזים במחוזות 
סננדז , אזרבייגן המערבית , כרמנשאה ועילם , שממשלת האייטוללה חומייני 
תיענה לתביעותיהם לאוטונומיה . אלא שהשלטונות האיראניים החדשים , המפלים 
לרעה את תושבי האזורים המאוכלסים כורדים , דחו תביעות אלו בטענה שהם מתייחסים 
לכורדים כאל " איראנים טהורים " . בצד דיכוי החירויות הדמוקרטיות בכל רחבי 
איראן והוצאות להורג המוניות של מתנגדי המשטר , ניהלו השלטונות האיראניים 
מלחמה של ממש נגד הכורדים . במלחמה זו , שנפתחה בקיץ 9791 ושחומייני הגדירה 
" מלחמת קודש " ( רוב הכורדים הם מוסלמים סונים ) הופעלו נגד הערים והכפרים 
הכורדיים מרגמות , תותחים , טנקים , הליקופטרים ומפציצי פאנטום . בעקבות 
כיבוש ערים וכפרים נערכו הוצאות להורג המוניות . אחד ממעשי הטבח הנוראיים 
ביותר בוצע בכפר גארנה , שם נרצחו ללא רחם נשים , ילדים וקשישים . שלושה 
חודשי מלחמה לא שברו את הכורדים . בסיבוב הראשון של הבחירות הפרלמנטריות 
שנערכו ברחבי איראן בסוף 9791 הצביעו רוב הכורדים לטובת המפלגה הדמוקרטית 
של כורדיסטן האיראנית , אך הנבחרים לא יכלו לתפוס את מקומם בפרלמנט האיראני . 
כדי למנוע את השתתפותם של הארגונים הכורדיים בסיבוב הבחירות השני חידשו 
השלטונות באביב 0891 את מלחמתם בכורדים , בטענה שהם חותרים לניתוק אזורי 
הכורדים מאיראן ומקיימים קשרים עם הקומוניזם הבין - לאומי , עם האימפריאליזם 
האמריקאי , עם הציונות ועם עיראק . במלחמה נהרגו למעלה מ04 אלף כורדים , 
רובם אזרחים , לרבות נשים וילדים . המלחמה באזורי הכורדים נמשכת גם כיום , 
אך לא בעוצמה הקודמת . הפסקת הקרבות בין איראן לעיראק בשנת 8891 לא שמה 
קץ לדיכוי שממנו סובלים הכורדים בשני המשטרים הללו . לוחמי המחתרת והמפלגה 
הדמוקרטית בכורדיסטן האיראנית מצליחים לעמוד בפני הצבא האיראני ומשמרות המהפכה 
האיסלמית , ובכמה אזורים משוחררים הם אף מקיימים חיים אוטונומיים ומספקים 
לתושבים שירותי בריאות , סעד וחינוך . במצעה תובעת המפלגה הדמוקרטית של 
כורדיסטן האיראנית הנהגת משטר דמוקרטי ופלורליסטי , הפרדת הדת מן המדינה , 
ושוויון בין הגבר והאשה בחברה ובמשפחה . כל המשטרים העיראקיים מאז השיגה 
ארץ זו את עצמאותה ניהלו מדיניות של אפליה כלפי הכורדים . הם השיגו זאת 
באמצעות דיכוי אכזרי בארץ פנימה והסכמי גבול צבאיים עם שכניהם " לבלימת 
האיום הכורדי " . בטענה שתביעות הכורדים לאוטונומיה מסכנות את שלמותה הטריטוריאלית 
של עיראק ופוגעות באופיה הערבי , לחמו השלטונות העיראקיים בכורדים בכל האמצעים 
שעמדו לרשותם . הם הפעילו נגד תנועות הגרילה ונגד ישובי הכורדים טנקים , 
תותחים כבדים , מסוקים , מטוסים , פצצות נפאלם וזרחן , וגזים למיניהם . 
המקרה המזעזע ביותר אירע במארס 8891 , כאשר אלפים הורעלו למוות בנשק כימי . 
מאות עיירות וכפרים כורדיים הושמדו ונמחקו מעל פני האדמה בעזרת בולדוזרים . 
בוצעו טרנספרים המוניים של כורדים מצפונה של עיראק לדרומה , ואלפים מהם 
מתו בדרכים . בתום מלחמת עיראק - איראן גורשו רבבות כורדים לעבר גבולות איראן 
וטורקיה . השלטונות העיראקיים מנהלים מדיניות של ערביזציה בכפייה , תוך 
דיכוי כל שימוש בשפת הכורדים בחינוך או במינהל . מערכת החינוך ושאר השירותים 
באזורים הכורדיים מופלים לרעה , ונפוצה בהם האנאלפבתיות . כדי להציל את 
חייהם נאלצו משכילים כורדים רבים לצאת את עיראק . שלוש מפלגות מנהיגות את 
מאבקם של הכורדים בעיראק , במחתרת ובחו"ל : המפלגה הדמוקרטית הכורדית , 
בהנהגתו של מסעוד ברזאני ( בנו של מוסטפא ברזאני ) ; האיחוד הפטריוטי 
של כורדיסטן , בהנהגתו של גלאל טלבאני ; והמפלגה הקומוניסטית העיראקית , 
שלה השפעה רבה בקרב הכורדים . מפלגות אלו חתמו אשתקד , יחד עם גורמי אופוזיציה 
אחרים , על פרוגרמה משותפת בתביעה להנהגת משטר חוקתי - דמוקרטי בעיראק , 
לאוטונומיה אמיתית לכורדיסטן העיראקית , ולשיתוף הכורדים בשלטון בבגדד . 
כשאר מרכיבי האופוזיציה העיראקית התנגדו הכורדים לכיבוש כוויית , תמכו 
בהטלת הסנקציות הכלכליות , אך התנגדו למלחמה . בשנות ה06 ניצלו השלטונות 
הסוריים את ההתקוממות הכורדית בעיראק כדי לנשל את הכורדים בארץ זו מאדמותיהם 
בגזירה ולשלול מהם את זכויותיהם האזרחיות . מ021 אלף כורדים באזור זה ניטלו 
תעודות הזהות שלהם . שטח של 000 , 3 קמ"ר לאורך הגבול עם טורקיה הוכרז " חגורת 
ביטחון ערבית " , ותושביהם הכורדיים של 223 עיירות וכפרים נדרשו לפנותו . 
שעה שפעילותם של ארגונים כורדיים - עיראקיים מותרת בסוריה , הרי אסורה 
פעילותה של המפלגה הדמוקרטית הכורדית הסורית . לכורדים בסוריה , כמיליון 
נפש , אין מערכת חינוך מיוחדת ואסורים שם פרסומים בשפתם . עקב המשבר הכלכלי 
בארץ זו נוהרים כורדים רבים לדמשק , אך לרבים מהם אין אזרחות סורית , מה 
שמקשה עליהם למצוא עבודה או ליהנות משירותים סוציאליים . צעירים כורדים 
עוזבים את סוריה ושוהים באלפיהם כעובדים זרים בגרמניה . אחרים מגויסים ליחידות 
העילית בצבא הנאמנות למשטר הבעת . תופעה זו מתנקמת בכורדים : בעיני רבים 
בסוריה הם נתפסים , יחד עם בני העדה העלאווית , כשכירי - חרב של המשטר . 
הכורדים בלבנון מונים כ001 אלף נפש , ומרוכזים בעיקר בביירות . דרישתם 
המרכזית היתה כל השנים כי יוכרו כלבנונים . אך המארונים , שהחזיקו בהגמוניה 
בלבנון במשך שנים רבות , דחו תביעה זו . הכורדים בברית המועצות , שרוכזו 
ברפובליקות של אזרבייגן וארמניה , הוכרו כלאום אך לא כמיעוט אוטונומי . 
הם יכלו לפתח את תרבותם ולקיים בתי ספר , תיאטראות , עיתונות והוצאות 
ספרים בשפתם . התרבות הכורדית בברית המועצות פרחה ואף צמחה עילית משכילה . 
תקופה קשה לעם ידוע - סבל זה היתה בתקופת משטרו של סטלין . ב9291 נסגרו 
בתי הספר שבהם לימדו בשפתם . בשנים שקדמו למלחמת העולם השנייה הועברו רבבות 
כורדים בכוח בקרונות משא לאסיה התיכונה , בעיקר לקזחסטן . רבים מהם נעלמו 
מבלי להשאיר עקבות . בהווה מאלצים העימותים האתניים ברפובליקות האסיאתיות 
של בריה"ם כורדים רבים להגר לחלקים אחרים של הארץ . כיום הם מפוזרים בתשע 
רפובליקות , ללא דיור ועבודה קבועים , בלא כל אותן זכויות חברתיות ותרבותיות 
שהיו להם בעבר . קיימת גם גולה כורדית ענפה באירופה , בארה"ב ובאוסטרליה . 
בשוודיה פועלות מספר הוצאות לאור בשפה הכורדית ומופיעים כתבי - עת כורדיים . 
בפאריס קם ב38 המכון המדעי הכורדי , ראשון מסוגו באירופה המערבית . המכון 
מפרסם מחקרים בכורדית , בערבית , בפרסית , בטורקית ובצרפתית . סביב כל 
אלה התפתחה פעילות של משוררים , סופרים ואינטלקטואלים כורדיים . 
