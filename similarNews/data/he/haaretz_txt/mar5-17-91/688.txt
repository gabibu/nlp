לאחר שמלחמת המפרץ החזירה אותנו לא רק בעיני עצמנו לגודלנו הטבעי , מתבקשת 
גם עריכתו של חשבון נפש בעניין " פעוט " , שדעת הקהל שכחה או נוטה לשכוח . 
האם נעשה כל שניתן לעשות , כדי לברר את גורלם של החיילים סמיר אסעד , זכריה 
באומל , יהודה כ"ץ וצבי פלדמן שנעלמו במבצע של"ג ( שלושת האחרונים בסולטן 
יעקב ) ; וכן גורלם של החיילים רחמים אלשייך ויוסי פינק שנחטפו לפני חמש 
שנים בדרום לבנון ? והדברים אמורים גם לגבי הנווט רון ארד . האם סוגיה 
כואבת זו עומדת לעלות על הפרק בעדיפות עליונה בכל מו"ם או דיון שיתקיימו 
עתה בעקבות סיום מלחמת המפרץ ? רמת גנבמלחמה הנוכחית הפך העורף לחזית נוספת . 
אך מוזר שהוויכוח על מימון איטום החדרים מתנהל בין המחוקק שנתן תמריץ להוצאות 
פרטיות ( כהוצאה מוכרת ) למטרת התגוננות מפני התקפות אוויריות , לבין 
נציב מס הכנסה הגורס שההוצאה מותרת רק לשם איטום עסקים . האם יעלה על הדעת 
שחייל יממן את הוצאות הגנתו וירכוש ציוד מגן להגנה מפני חל"ך ? כמובן שלא . 
אם כן מדוע האזרח צריך לממן זאת , מה עוד שמימון אמצעי הגנת העורף ( החזיתי ) 
גולם בסוגי המסים השונים שהאזרחים משלמים מיום הקמת המדינה . חובת המדינה 
לממן הוצאות אלו אשר שולמו מכיסם הפרטי של אזרחי ישראל , בייחוד לנוכח ההוצאות 
הגבוהות שנבעו מהפקעת המחירים של אמצעי האיטום . תל אביבלכל אלה שסברו בתקופת 
מלחמת המפרץ כי על צה"ל להגיב כולל הפרוף לספרות דן מירון שאף כתב מאמר 
בעניין זה ( " הארץ " , 2 . 41 ) אפשר להזכיר אירוע שהתרחש בשנות ה03 . 
אחת מפלוגות המחץ בהנהגת וינגייט יצאה לפעולה בכפר הערבי דבוריה שבתבור . 
הפלוגה היתה מורכבת מחיילים יהודים ובריטים . בסיום הפעולה החלו האחרונים 
לטבוח בכפריים . החיילים היהודים רצו להשתתף בטבח , אך וינגייט אמר : 
" אנחנו הבריטים נסתלק מפה במוקדם או במאוחר . אתם תישארו פה לנצח , ולכן 
אסור שאדם דובר עברית ייקח חלק במעשים אלו " . צא ולמד . נתניההדיון בלקחי 
המשבר חייב להתרכז במרכיב היסודי של ההבלגה הישראלית , כלומר : יכולתה 
של ארה"ב לכפות על ממשלת ישראל מדיניות המנוגדת לרצונה . ידענו אמנם גם בעבר 
כפיית מדיניות על - ידי המעצמות ששללו מישראל ניצול מלא של ניצחונות צבאיים , 
אך זו הפעם הראשונה שנכפתה על ממשלה ישראלית התנזרות מפעולה צבאית , שבעיני 
רוב שריה היתה חיונית לביטחונה . ההיסטוריה מלמדת כי כל ריבונות מדינית 
היא מוגבלת , כל שכן ריבונותה של מדינה קטנה שעצם קיומה תלוי בסיוע חוץ . 
הגבלה זו חלה על חופש פעולה מדיני ועל השימוש בכוח גם יחד . מאחר שריבונות 
היא פונקציה של עוצמתה הכוללת של המדינה , הרי שחופש הפעולה נתחם בהכרח 
על - ידי האינטרסים של מדינות שעוצמתן גדולה משלה . חזרתם האין - סופית 
של קברניטי המדינה שזכותה וחובתה של ישראל לנקוט פעולה צבאית נגד עיראק והתחייבותם 
כי היא אכן תממש את זכותה , לא הצליחה להלביש למלך את בגדיו . ההבלגה 
של ממשלת ישראל היא סימן המעורר סיכוי , קלוש ככל שיהיה , שאולי גם ראשי 
הליכוד למדו שיעור ראשון זה בתורת היחסים הבין - לאומיים . משבר המפרץ הוכיח , 
שככל שלדעת הנשיא והממשל נושא השלום במזרח התיכון חיוני יותר לאינטרסים 
של ארה"ב כך גוברת נחישותם לכפות את רצונם על המדינות העלולות לסכנם . 
גם התנהגותה של בריה"ם במלחמת המפרץ והתגובה האמריקאית לה נתנו לעולם שיעור 
במגבלות הריבונות . הלקחים שעל ישראל להפיק ממשבר המפרץ הם : 1 . להכיר , 
אחת ולתמיד , במגבלות הריבונות והעוצמה שבהן מסוגלת כל ממשלה ישראלית לפעול . 
2 . על ממשלת ישראל להגדיר את מטרותיה המדיניות בצורה מציאותית לנוכח המגבלות 
הברורות כבר היום , כאשר כל הקהילה הבין - לאומית קוראת להגשמת החלטות האו"ם 
242 ו833 . 3 . סיסמת הליכוד " שלום תמורת שלום " לא נתקבלה על דעת העולם 
בעבר ובוודאי שלא תתקבל אחרי מלחמת המפרץ . אבל התבטאויותיו האחרונות של 
ראש הממשלה ושריו , וצירוף זאבי לממשלה , מעידים שהלקח טרם נלמד . ומאחר 
שגם הפלשתינאים משתתפים במצעד אי - רציונלי זה , וזועקים כמו רוב הישראלים 
" כולה שלי " , הרי ארה"ב , בריה"ם ומדינות אירופה ייאלצו לכפות פתרון 
על העמים העקשים האלה . אשקלונמיחזור נייר , בעיקר עיתונים , נחשב כענף 
כלכלי חשוב דווקא בארצות מתועשות ועשירות . אמנם עוד לפני הרבה שנים החלו 
בפעולה חשובה זו בארץ , אך מתקבל הרושם כי תהליך איסוף נייר העיתונים לשם 
מיחזורו אינו מאורגן די הצורך . מה שמוביל לכך , שכמויות גדולות של עיתונים 
מושלכות אל מיכלי האשפה בלית ברירה . באזור מגורי , למשל , שבו מצויים 
הרבה בתים רבי - קומות , היו מיכלים לאיסוף נייר , אך הם סולקו משום מה 
על ידי עובדי חברת אמניר . התקשרתי לחברה פעמיים , כדי להעמידם על הבעיה , 
ונעניתי בתשובה התמוהה כי הם לא יכולים להחזיר אותם , כי אין להם מיכלימכרגע . 
בשל החשיבות הכלכלית הטמונה במיחזור נייר , חייב , לדעתי , גורם ממשלתי 
לבחון את הנושא במטרה להבטיח ארגון יעיל בנושא איסוף הנייר . צריך גם להיות 
ברור , כי המפעלים שאליהם מועבר הנייר לשם מיחזורו חייבים בתשלום בעד חומר 
גלם זה . וגורם מוסמך צריך לקבוע את מחירו . תל אביבכתבתו המזעזעת של תום 
שגב ( " הארץ " , 3 . 8 ) היוותה כנראה אי - נחת קטנה נוספת לקוראי מוספי 
השבת . מסמך נורא זה על לידתה ומותה של תינוקת בכפר בלעין ליד רמאללה מתעד 
רק את אחד המקרים הרבים , מהיותר חמורים , שאירעו בשבועות האחרונים בשטחים . 
הוא נותן לנו פתח הצצה אל מאחורי מסך הברזל של אכזריות ואטימות אשר הורד 
על אוכלוסייה של יותר מ6 . 1 מיליון בני אדם . מ51 בינואר , נתונים תינוקות 
וילדים , נשים וגברים בכלא עצום . הייתי רוצה לדעת מה באמת קורה שם , 
מאחורי חומת ההסתרה והשתיקה . איך מתנהלים חייה של אוכלוסייה המוחזקת בידי 
כוח צבאי תחת עוצר בן יותר מששה שבועות , וזאת ללא מתן שירותים בסיסיים 
של רפואה וסעד , עבודה וחינוך . העוצר הממושך הזה יהיה עוד מכשול של שנאה 
ואיבה בדרך לכינונה בעתיד של מערכת יחסים תקינה בין שני העמים . 
