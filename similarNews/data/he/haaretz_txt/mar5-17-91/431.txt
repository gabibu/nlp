מזכיר המדינה האמריקאי בא למזרח התיכון , לדברי הנשיא גורג בוש בנאומו בקונגרס 
ב6 במארס , כדי " להקשיב , לגשש , להציע הצעות , ולקדם את החיפוש אחרי 
שלום ויציבות " . הממשלה מתכוונת להציע לאורח לשוב לתהליך הדיפלומטי שהתחיל 
עם החלטתה הידועה מיום ה41 במאי 9891 , וכפי שאמר שר התעשייה והמסחר משה 
נסים , " היא תבחן כל רשימה של נציגים פלשתינים שתוגש לה , ותמחק מועמדים 
שאינם מקרב תושבי השטחים , ובהם מגורשים ותושבי מזרח ירושלים " . משמע , 
כי הממשלה אינה מוכנה לנטוש עמדה שהתעקשותה עליה גרמה בתחילת השנה הקודמת 
להפסקת תהליך השלום ; וכשם שעמדתה הסרבנית דאז לא נתקבלה על דעת ההנהגה 
האמריקאית , כן יש להניח כי מה שגרם בשעתו לקילקולם של סיכויי המו"ם , 
לא יוכל עתה לפעול למען חידושם ושיפורם . השר נסים טען כי אילו השלימה ישראל 
עם צירופם של מגורשים ובעלי כתובת כפולה למשלחת הפלשתינים , היה הדבר מתפרש 
כנכונות למו"ם עקיף עם אש"ף ואי - הכרה אמריקאית בסיפוחה של ירושלים המזרחית . 
טענה זו אינה עומדת במבחן הביקורת : ארה"ב ממילא אינה מכירה בסיפוח הזה , 
כך שגמישות בעניין הרכב המשלחת הפלשתינית למפגש קהיר לא תרע אפוא את המצב . 
אשר לאש"ף נכון כי הנשיא בוש מדבר על ערפאת בנימה של תוכחה , מאז הטיל 
את יהבו על סדאם חוסיין , אבל יחד עם הסתייגותו מערפאת משאיר פתח לאחרים : 
" אולי יש גם כמה אנשים טובים באש"ף " , אמר בנאומו . החלטת הממשלה מלפני 
22 חודשים מזכירה את החלטות 242 ו833 של מועצת הביטחון ואת הסכמי קמף דיוויד ; 
אבל יש מקום לתהות אם חלק מסוים מאלה עדיין ישים בנסיבות של שנת 1991 . 
ההסדרים שנקבעו ב8791 , לגבי לוח הזמנים לקיום האוטונומיה וההכנות להחלפתה 
בהסדר של קבע תקופת - מעבר בת חמש שנים , ותחילת המו"ם לפתרון הסופי בשנה 
השלישית של האוטונומיה קרוב לוודאי שיידחו עתה על ידי כל משלחת פלשתינית . 
42 שנים אחרי מלחמת ששת הימים ולאחר יותר משלוש שנות האינתיפאדה , ידרשו 
כל הפלשתינאים שמו"ם עם ישראל יבטיח להם סילוק מהיר של הכיבוש ופתרון - קבע 
בעתיד הנראה לעין . אין מדינה ערבית שלא תתמוך בדרישה זו . תחזית זו קשה 
לממשלה הנשענת על קואליציה של הליכוד עם סיעות הימין הקיצוני ; וייתכן כי 
יצחק שמיר רואה בעין יפה את ביקורי דב שילנסקי בחברון וברמת הגולן , הנועדים 
לחזק את התנגדות המתנחלים לכל הסדר מדיני . אפשר , שראש הממשלה מקווה כי 
גיימס בייקר יתרשם דווקא מטיולי - הפגנה אלה של יושב ראש הכנסת אשר בית הנבחרים 
לא ייפה את כוחו להופיע שם , וגם מההודעות של שר השיכון , אריאל שרון , 
המפריח ידיעות על תוכניות בנייה בקצרין כדי להוכיח לסורים כי אין על מה 
לדבר אתם . אבל כל מה ששילנסקי ושרון מספיקים לחולל , הוא השפעה שלילית 
על אווירת המגעים של הממשלה עם בייקר . מי שמתבונן בנוסח המלא של נאום הנשיא 
בוש בקונגרס , ומהדברים שהשמיע באוזני עיתונאים ערביים שהוסעו לואשינגטון 
כדי להאזין להם , מוכרח להשתכנע כי מנוי וגמור עם בוש להביא את הסכסוך הערבי - 
ישראלי לסיומו . מעולם לא דיבר בנחרצות שכזו ; ובמקום לחתור לקראת עימות 
עם ארה"ב , להפקיר את יהודי ארה"ב להחשדה בנאמנות הכפולה ולנפנף בהקדמת 
הבחירות לכנסת ה31 , מוטב לו ליצחק שמיר להכין את עצמו , את הליכוד , 
את " המחנה הלאומי " ואת הציבור כולו להערכת מצב ברורה שלא יהיה מנוס מהכרת 
ישראל בזכות ההגדרה העצמית של הפלשתינאים תושבי השטחים המוחזקים . 
