לא הרחק מגן הוורדים , בפארק לאפאייט בשדרות פנסילווניה , מעבר לגדר הבית 
הלבן , עדיין נראו בשבת שעברה מפגינים נגד המלחמה . בסן פרנסיסקו אפילו 
צעדו כמה מאות מהם בתהלוכת מחאה . נגד מה בדיוק הם מוחים ? כל שמרני אמריקה , 
שעדיין לא הגלידה צלקת תבוסתם לתנועת השלום של מלחמת וייטנאם , היו שקועים 
בימים האחרונים בשמחה לאיד . ומי שלא ראה שמחה לאיד , לא ראה שמחה פוליטית 
מימיו . ציר בית הנבחרים בוב דורנאן , אחד החברים הימניים ביותר בקונגרס 
של ארה"ב , הציע ליושב ראש הדמוקרטי של הבית להוביל את חבריו במצעד התנצלויות 
על הצבעתם נגד המלחמה , בתחילת ינואר . תנועת השלום קיימת עכשיו כנראה רק 
במשאלות הלב של גורג מקגאוורן . תנועות שלום באמת אינן נחוצות לאחר שמסתיימת 
המלחמה , בייחוד כאשר היא מסתיימת בניצחון מרעיש . אבל תנועת השלום הערית 
של החודשים האחרונים קיוותה להיות הרבה יותר מתנועה נגד המלחמה . היא תיכננה 
להפוך את המלחמה לבמה , שממנה תטיף לסדר יום חברתי ופוליטי חדש לאמריקה , 
כפי שעשתה תנועת השלום של שנות ה06 . הקמפוסים של אמריקה , שנועדו להיות 
מטות המלחמה של תנועת השלום , נכנסו בשבוע שעבר לשיתוק קטאטוני . " הרווארד 
בהלם " , אמר עיתונאי אמריקאי ביום ו שעבר , בשם ידידיו באוניברסיטה המהוללת , 
בצפון - מזרח ארה"ב . תנועת השלום היתה הסיוט הפוטנציאלי הגדול ביותר של 
הממשל . היא לא היתה צריכה לייצג את רוב האמריקאים כדי להיות מוקד של צרות 
צרורות . היא לא ייצגה את רובם גם לפני 02 שנה . כאשר הועמדה התנועה למבחן 
אלקטורלי , בבחירות של 2791 , השיג מועמדה לנשיאות , גורג מקגאוורן , 
קצת יותר משליש הקולות , והובס ב94 מ05 המדינות . אבל נוכחותה ברחובות 
הכריחה את ארה"ב לצאת מווייטנאם . דחיקת הפוליטיקה הרדיקלית לשוליים הסהרוריים 
ב1991 היא אחד הביטויים הפנימיים החשובים ביותר של סילוק תסמונת וייטנאם . 
אבל חרף כל הפאתוס הנבוב של תנועת השלום הזו , אי אפשר להתייחס אליה בחוסר 
כבוד . צריך להאמין לכנותם של אמריקאים , או אירופאים , או ישראלים , 
המגיבים בחוסר התלהבות על הידיעות ש001 או 051 אלף חיילים עיראקים נהרגו . 
המספרים האלה אינם משעשעים . אין זו התחסדות להכיר בהיקף הנורא של הייסורים 
האנושיים , שהמספרים האלה מבטאים . דור עיראקי שלם נקבר בחולות המדבר , 
וגם אם האשמה מוטלת על עיראק , עדיין מותר לשאול בקול רם אם המחיר הזה 
היה כדאי . כשם שהיה אפשר לשאול , לפני חמש שנים , אם סילוק הדיקטטורה 
הסנדיניסטית במנגואה הצדיק את ההחרבה השיטתית של ניקרגואה . אני מאמין שסדאם 
והסנדיניסטים היו ראויים לסילוק , והמלחמות נגדם שירתו עניינים צודקים . 
אבל מי שחושבים אחרת , ממניעים אנושיים ומוסריים , ראויים להישמע גם בעידן 
של ציניות , של פרגמטיות ושל כוחניות . 
