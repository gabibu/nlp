את המלחמה הזאת לחם העורף בכלים שתוכננו למלחמה אחרת . מי שתיכננו את תפיסת 
המקלוט של מדינת ישראל הניחו כי האיום שבפניו צריך יהיה לעמוד הוא של מטוסים 
מה שמותיר זמן התראה ארוך למדי וכי תושבי תל - אביב לא יצטרכו לשבת שעות 
ארוכות במקלטים . מאחורי ההנחה הזאת מסתתרת הגישה המסורתית אצלנו , של העברת 
המלחמה אל שטח האויב ותגובה התקפית מקדימה לכל איום שלא לדבר על תגובה מוחצת 
למכה לאחר שזו הונחתה . אלא שהטילים קיצרו את זמן ההתראה , האמריקאים דחו 
את עיתוי התגובה , ואנו נותרנו מתלבטים בין החדר האטום והקרוב על כל חסרונותיו 
בתחום המיגון , ובין המקלט הרחוק על כל מגרעותיו בתחום הגישה . קפמאבינאולם 
הבעיה אינה רק במקלט . תמונות ההרס שזרעו הסקאדים , חלונות קרועים וקירות 
קורסים , מעלים שאלות לגבי הדרך שבה אנו בונים : מה שמחייב התקן ומה שמתבצע 
בפועל . העין המקצועית של פרוף דוד ינקלבסקי מהמרכז לחקר הבנייה בטכניון 
קלטה בצילומי הטלוויזיה מאתרי הפגיעה של הסקאדים את מה שרוב הציבור לא יכול 
היה לדעת . כשניזוקו שלד בניין אפשר היה לראות לא פעם כי פריטי הקונסטרוקציה 
לא נבנו תוך הקפדה רבה . ברזלי זיון העוברים לאורך הקורות ואמורים להסתיים 
בכיפוף מלא וארוך , המשלבם עם ברזל הזיון של האלמנט הבא בשלד , היו מכופפים 
כלאחר יד . ינקלבסקי ועמיתיו ממתינים עתה לריכוז הסופי של נתונים בדוקים 
לגבי הפגיעות האלה . אין לו ספק כי חומרת הפגיעות בבתי מגורים ברמת - גן 
היתה גם תוצאה של העובדה שבתים אלה נבנו ללא תקרה יצוקה לקומה העליונה אלא 
עם תקרת רביץ שמעליה רעפים בלבד . תקרה יצוקה היתה משפרת את עמידות הקירות 
ואת עמידות המבנה כולו . את המלחמה הבאה אי אפשר לחזות על פי המלחמה הזאת , 
אומר פרוף ינקלבסקי . כל גישת מקלוט שתינקט על סמך הלקחים העכשוויים עשויה 
גם היא , בסופו של דבר , להימצא מוטעית . המקלט הישראלי על פי התקן הנוכחי 
אמור לספק הגנה מפני נשק קונוונציונלי וחומרי לחימה כימיים . למעשה מסתפקים 
בהכנה למערכות אוורור וסינון אוויר מבלי להתקין את המערכות האלו בפועל בשל 
עלותן הגבוהה ובשל הסיבוך שבתחזוקתן בעתות רגיעה . המקלט מספק לפחות מ"ק 
אוויר לנפש , מה שאומר כי משך השהייה הנוחה בו אינו עולה על שעה . לאחר 
מכן עולה ריכוז דו - תחמוצת הפחמן באורח בלתי בריא , והלחות מגיעה לרמה 
שקשה לעמוד בה . אם מתבדה הנחת היסוד הזאת , שהייה רצופה של לא יותר משעה , 
יש צורך במערכות אוורור שיזרימו אוויר טרי למקלט , ובהמשך יש צורך לתכנן 
גם שטח גדול יותר לנפש כדי לאפשר תנועה . מערכות אוורור , אם כן , אינן 
רק עניין של התגוננות מפני חומרי לחימה כימיים המחייבת גם התקנת מערכות סינון . 
אין בישראל תקן למערכות אוורור וסינון למקלטים . טיוטת תקן , שהוכנה בהג"א , 
מאמצת למעשה את התקנים השווייציים והגרמניים . החוק הקיים אינו מחייב התקנת 
מערכות כאלו . מי שבונה כיום מקלט ששטחו יותר מ051 מ"ר , חייב לתכנן את 
המערכות האלו אך לא להציבן בפועל . כיום , אחרי המלחמה , מדברים בהג"א 
על תפיסה חדשה בתחום המקלוט . ייתכן , בין השאר , כי תצא הוראה לכלול 
בכל בנייה חדשה תשתית לחדר אטום . למי שמתגוררים בבתים קיימים , תיתכן 
המלצה כללית לייעד כבר עתה את אחד החדרים לשימוש כחדר אטום ולהחליף בו את 
משקוף החלון ואת הדלת , תוך שיפור איטומם וחיזוקם למבנה . סא"ל יצחק פוקס , 
ראש ענף הנדסה ומיגון במפקדת ראש הג"א , מדבר על גישה חדשה למיגון , שאותה 
הוא מגדיר כגישת המרחב המוגן . הכוונה , לדבריו , היא למרחב שזמינות הגישה 
אליו תהיה גבוהה , והשימוש בו מתאים לסוג האיום החזוי . כאשר תאושר התפיסה 
הזאת במערכת הצבאית ובגופי התקינה , צריך יהיה לעבד פרטים לאופי החיבור 
קיר - תקרה - רצפה , סוג דלתות וחלונות , ואופן חיבורם . פוקס מקפיד שלא 
לדבר על חדר ביטחון במתכונת המוכרת לנו מיישובי קו העימות . חדר ביטחון , 
הוא אומר , מגן מפני תקיפות ארטילריה , והוא למעשה פתרון פרטני למרחב 
מוגן . חדר ביטחון הוא חלק מדירה ומרחב מוגן עשוי להיות גם פתרון לקומה 
שלמה . המרחב המוגן לא ייקר את הבנייה , ויהיה פתרון בעל זמינות גבוהה . 
יתרונו הגדול הוא בכך שמידת השימוש היום - יומי בו , בעתות שלום , תהיה 
גבוהה מזו המקובלת כיום במקרה של מקלט . שלא כמו מקלטים בבתים משותפים , 
לא יהיה המרחב המוגן בבחינת נספח לבניין אלא חלק בלתי נפרד ממעטפתו . בכוונת 
הג"א לאשר מעתה מגוון של צורות מקלוט . בבנייה צמודת - קרקע תישאר דמותו 
של המקלט כפי שהיא כיום . בבתי קומות ירדו דיירי הקומות התחתונות למקלט 
שעה שבקומות גבוהות יותקנו פתרונות אחרים . האדריכלים יוכלו לבחור בין מגוון 
הפתרונות המוצע להם , על פי שיקולי התכנון שלהם . קפמאבינבהג"א אין צופים 
שינויים מיידיים בתקנים המקובלים כיום . לקח חשוב שעליו מוכן סא"ל פוקס 
להצביע כבר עתה הוא בסוגיית עיגונם של משקופי חלונות , תריסים ודלתות , 
אל מעטפת המבנה . במעטפת רכה , בבניית הבלוקים המקובלת אצלנו , נעשה 
העיגון במסמרים בני 01 ס"ם המוצלבים בכמה נקודות ויצוקים אל כמות בטון מזערית . 
כתוצאה מכך גרם ההדף מנפילת הסקאדים עקירת מסגרות שלמות , חלונות ודלתות , 
על משקופיהם . לעומת זאת , אבזרי הפרזול במקלט תקני , המעוגנים ישירות 
אל הקירות היצוקים ואל הזיון הנושא אותם , עשויים למנוע זאת . בעיה אחרת 
היא זו של השמשה . סרגלי העץ המקובלים , המחוברים במסמרים בודדים אל כנף 
החלון , נוטים להתנתק ולשחרר את הזכוכית למסלול תעופה חופשית בחלל החדר . 
סרגל שיספוג , ולוא גם חלק מרתיעת ההדף , עשוי למנוע חלק מרסס השמשה . 
במקביל נבדקת האפשרות לשימוש בחומרים פלסטיים , דוגמת פוליקרבונט , כתחליף 
לזכוכית הרגילה , לפחות באותו חדר המיועד לשמש כחדר אטום . אחד היתרונות 
של חומר זה היא היכולת לקבוע אותו אל מסגרת החלון באורח שיבטיח כי גם אם 
יעוף ממקומו מכוח הדף התפוצצות , יהיה כיוון המעוף שלו החוצה ולא פנימה , 
אל החדר . לנוכח הניסיון שנצבר , ולאחר ניתוח הפגיעות במלחמה האחרונה , 
ניתן כבר לקבוע כי משקופי עץ בבנייה ישנה מעוגנים אל הקירות טוב יותר ממשקופי 
העץ החדשים יותר . משקופי אלומיניום נוטים להינתק בשלמותם ממעטפת הקירות , 
לעומת משקופי העץ , שבהם ניתקו לעתים מזומנות רק כנפי החלון . את כל הדברים 
האלה צריך לומר בהסתייגות אחת : אסור לשכוח כי גם לאחר שיחוזק החלון כך 
שלא יעוף , תישאר בעיית עמידותו המוגבלת של הקיר כולו . התקן הישראלי הקיים 
אינו דורש יציקת חגורות מלאות מעל המשקופים ועיגונן בעמודי השלד . במקרים 
רבים מסתפקים קבלנים ביציקת חגורה החורגת אך מעט מרוחב המפתח שמעליו היא 
יושבת ללא כל עיגון נוסף . אין ספק כי עיגון חגורות ומתיחתן לאורך הקיר 
כולו היו מסייעים לעמידות הקיר ומשפרים את עמידות הדלתות והחלונות הצמודים 
לחגורות האלו . פרוף ינקלבסקי אומר כי ייתכן שבעתיד יוכנסו החגורות למסגרת 
הנדרשת בתקן גם כתוצאה ממחקרים בתחום רעידות אדמה , שהוכיחו כי חגורות כאלו 
משפרות את עמידות הקיר כולו . המשמעות הכספית של שיפור כולל בעיגון מסגרות 
החלונות והדלתות אל השלד אינה כבדה במיוחד . השאלה היא עד כמה יקפידו רוכשי 
דירות חדשות לדרוש שיפורים אלה מהקבלנים . קירות הבלוקים השכיחים אצלנו מציבים 
בעיה של ממש בתחום המיגון מפני הדף . אחת הטכנולוגיות הנשקלות עתה בהג"א 
לשיפור עמידותם היא השימוש בחומרים מרוכבים לציפוי קירות כאלה ולחיזוקם . 
במקביל נבחנת גם יעילותן של יריעות בליסטיות : יריעות ניילון מעוגנות אל 
אלמנטים נושאים בשלד הבניין , המונעות את התפרקות הקיר ומעופו כלפי החדר . 
קפמאבינלפני שניגשים לשינויי תקן ולשיפורים , אומר פרוף ינקלבסקי , צריך 
לברר מה התמונה האמיתית של מצב המקלטים הקיימים . הוא אינו בטוח כי מישהו 
במדינה מחזיק בידיו תמונה מושלמת של מצב המקלטים בכל אזור ואזור . צריך 
לבדוק אם מקלטים שנבנו בתקופות מסוימות מתאימים לדרישות הנוכחיות . כך , 
למשל , נבנו בת"א מקלטים רבים עם סבכת ברזל בחלונותיהם ולא עם דלת הדף . 
אין בעיה לשפר מקלט כזה , אולם כרגע הוא אינו יעיל מפני פגיעת טילים . 
במקביל , יש לבחון מחדש את פריסת המקלטים , ובעיקר אלה הציבוריים , מבחינת 
זמני ההגעה אליהם . בעיה חדשה שבפניה אנו ניצבים כיום היא זו של המקלטים 
בבנייה ארעית , דוגמת שכונות הקרוואנים ההולכות ומוקמות . כאן צריך להתאים 
את אורך חיי המקלט לזה של הקרוואן : אין טעם בהקמת מקלט המיועד לעמוד חמישים 
שנה ויותר ליד קרוואן שמשך חייו המתוכנן אינו עולה על עשר שנים . בטכניון 
עובדים עתה על דגם של מקלט ניתן לפירוק , שאותו ניתן יהיה להעביר לאתר אחר 
עם סיום השימוש במקום הקמתו הראשון . כאשר מדובר על מיגון דירות בעת מלחמה , 
צריך לדעת כי הפתרון הטוב ביותר הוא זה שאינו נובע מצורכי המיגון בלבד . 
שיטות מסוימות של בנייה מתועשת המקובלות כבר כיום , מספקות קירות בטון 
עמידים הרבה יותר מקירות בלוקים . הבעיה כאן היא בחיבור האלמנטים הטרומיים 
השונים זה אל זה . שיפור מבני החיבורים עשוי לספק , בהשקעה לא גדולה יחסית , 
מעטפת מבנה בעלת עמידות טובה באורח מהותי מזה המקובל כיום . שילוב של אלמנטים 
מתועשים גם בבניינים שבנייתם נעשתה בעיקר מבלוקים , יחסוך בעלות המיגון 
הדירתי . במקלט פנימי , הבנוי במרכז חלל הבניין , מוסיפים גם קירות המעטפת 
חדירים ככל שיהיו על המיגון . במצב הנוכחי בונים בישראל מקלטים אחידים 
בעובי המעטפת שלהם . למעשה , צריך היה להגדיר אזורים בעלי סיכון נמוך יותר , 
המועדים פחות להפצצה , שם אפשר להוריד מעובי המעטפת תוך חיסכון בעלות הבנייה 
הכוללת . הבעיה היא לשכנע את האוכלוסייה בכך שמקלטים שונים מבטיחים מיגון 
זהה . אך מעל הכל קיים קושי בגיבוש הנחות היסוד לביסוס שנת כזאת . קפמאבינסוגיית 
הפגיעות המלחמתיות לא נכללה עד עתה במסגרת שיקולי התקן הקובע דפוסי תכנון 
מבנים במדינת ישראל . הגישה המסורתית אצלנו גרסה כי מבנה צריך לעמוד בעומסיו 
הרגילים , ברוח וברעידת אדמה , עד לעוצמה מסוימת . השאלה עד כמה נשקיע 
במיגון בתי המגורים שלנו לעתות מלחמה צריכה להיבחן ברמה הלאומית הכוללת . 
צריך להגדיר תרחישים למלחמות הבאות ולבדוק מה המשמעות הכלכלית של כל פתרון . 
גם אם ברור כי מקלטים אטומים בכל דירה מספקים מיגון טוב יותר , ברור כי 
המשק הישראלי אינו יכול לעמוד בתוספת ההוצאה הנדרשת לבנייתם . כיום מהווה 
עלות המקלט % 2%3 ממחיר דירה ממוצעת , וכמחצית מכך אם מדובר במקלט דו - תכליתי . 
ברור כי הרוב המוחלט של רוכשי הדירות לא יהיו מוכנים להוסיף עשרות אחוזים 
למחיר הרכישה כדי לשפר את מוכנותם למלחמה . במשך השנים הופנתה עיקר ההוצאה 
לביטחון לתחומי המיגון האקטיווי שבאמצעותו ניתן לנצח במלחמה . עתה מתברר 
כי המיגון הפאסיווי של העורף עולה פחות , וכי ערכו גבוה מכל הבחינות . 
בטכניון אומרים כי בעלויות נמוכות יחסית ניתן לשפר את עמידותם של מבני מגורים 
ולהקנות מיגון גבוה לאוכלוסייה על ידי הקשחתם של חללים מסוימים . 
