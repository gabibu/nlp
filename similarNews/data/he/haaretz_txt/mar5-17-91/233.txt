" קילומטר ממערב לרמאללה , שוכן כפר קטן ושמו בלעין . מסורת מקומית שזקני 
הכפר מעבירים מדור לדור גורסת כי שמו ניתן לו על שום היותו כפר בלי מעיין . 
הוא נראה כמו ברישום של אנה טיכו : חורשות זיתים , חקלאות טראסות , נשים 
בשמלות רקומות , עדרי צאן עם נערי רועים . לעבדול לטיף יאסין יש מסמכים 
עתיקי יומין המעידים כי אבות אבותיו ישבו בכפר עוד בימי הטורקים . עבדול 
לטיף יאסין הוא איש סימפטי ורך מבע בן 33 , מורה ואיכר . בוקר בוקר הוא 
נוסע לירושלים , לבית ספר יסודי השייך לוואקף ; הוא מלמד קריאה , כתיבה 
וחשבון . תריסר מורים מלמדים בבית הספר : בכל יום אחד מהם קונה את העיתון 
" אל קודס " ומעבירו לקריאה לכל האחרים . פעם פנה יאסין אל עיתוני מזרח 
ירושלים וסיפר להם על הפקעת כמה אלפי דונמים מאדמות הכפר , כנראה לטובת 
ההתנחלות הסמוכה . זו היתה עד כה פעילותו הפוליטית היחידה ; אין לו עבר 
חבלני . בשובו הביתה הוא עובד בחורשת הזיתים שלו וגם בערוגה שבחזית ביתו . 
הוא מגדל פול . לעבדול לטיף ובותיינה יאסין ארבעה ילדים , שתי בנות ושני 
בנים ; הבת הגדולה בת שש , הקטנה בת שנה וחודשיים . שלושה מהם נולדו בבית 
החולים של הסהר האדום בירושלים , ושם עמדה בותיינה יאסין ללדת גם את תינוקה 
הבא . בראשית השנה היתה בחודש התשיעי להריונה . רופאה הזמין אותה לבדיקה 
ב12 בינואר . ימים אחדים קודם לכן פרצה המלחמה במפרץ הפרסי ובשטחים הוכרז 
עוצר . כארבעה קילומטרים מבלעין , בכפר חרבתה , יש לצה"ל נציגות של מה 
שמכונה " המינהל האזרחי " . עבדול לטיף יאסין לקח סיכון והלך לשם , ברגל , 
תוך הפרת העוצר , כדי לבקש רשיון להסיע את אשתו לבדיקה בירושלים . בכניסה 
לנציגות המינהל ניצב חייל , כנראה איש מילואים . יאסין הסביר לו את העניין : 
אשתו קרובה ללדת , יש צורך לבדוק אותה בבית חולים . החייל שאל אם הביא 
אתו את המוכתר של כפרו . בלי המוכתר אין מה לעשות , אמר החייל ושילח אותו . 
יאסין ניסה לדבר על לבו . החייל אמר שאם לא יסתלק יעצור אותו על שהפר 
את העוצר . יאסין הלך בחזרה לכפרו . הבדיקה בבית החולים לא נערכה . ב52 
בינואר , בסביבות השעה 9 בערב , החלו צירי הלידה . בכפר בלעין אין רופא 
ואין טלפון . ליאסין אין מכונית . יאסין הלך אל השכנים . הוא חיפש מישהו 
שיסכים להסיע את אשתו לבית החולים הקרוב ברמאללה , חרף העוצר . איש לא 
הסכים לעזור לו . יאסין חזר הביתה . צירי הלידה גברו בינתיים . יאסין הלך 
לקרוא למיילדת של הכפר . יש לה רשיון ממשלתי . היא החליפה את סבתו של יאסין 
שהיתה בת 011 במותה , וילדה את תינוקות הכפר כמעט עד יומה האחרון . רוב 
נשות בלעין נעזרות במיילדת . רק העובדים בישראל , המשלמים דמי ביטוח לאומי , 
יכולים להרשות לעצמם את מחיר הלידה בבית חולים : הם מקבלים מענק לידה . 
המיילדת באה , סייעה לבותיינה יאסין ללדת תינוקת , חתכה את חבל הטבור , 
קיבלה 02 דינר ( כ06 שקל ) והלכה . זו היתה לידת עכוז . התינוקת היתה 
כחולה ולא השמיעה קול , אך נשמה . למחרת , שבת 62 בינואר , אמור היה להגיע 
הרופא הנוהג לבוא לכפר אחת לשבוע . הוא לא הגיע , כנראה בגלל העוצר . כעבור 
יומיים , בליל 82 בחודש , העירה בותיינה יאסין את בעלה . הוא חשב ששוב 
יש אזעקת טילים : הם היו שומעים את הצופרים של ההתנחלות הסמוכה וחובשים 
את שתי מסיכות הגז שקיבלו לשני הבנים שלהם . אך האישה אמרה שהתינוקת חולה 
מאוד ועומדת למות . השעה היתה קרובה לחצות . יאסין קם והלך להעיר את האיש 
הראשון שעלה בדעתו , שכן אשר בימי בחרותו שירת כחובש בצבא הירדני . האיש 
בא , סובב את התינוקת ימינה , סובב אותה שמאלה , אמר שאין מה לעשות , 
הכל יהיה בסדר והלך . יאסין הלך לחפש מישהו שיסכים להסיע את התינוקת לבית 
החולים . הוא עבר מבית לבית , דפק בדלתות השכנים , בעלי הרכב . התינוקת 
שלי גוססת , צעק . חלק מהשכנים לא פתחו . אחד מהם אמר שהמכונית שלו מקולקלת 
וגם הביטוח שלה פג . השני אמר שאם יתפסו אותו ללא רשיון תנועה בעוצר יטילו 
עליו קנס שלא יוכל לעמוד בו . זה היה לילה קר מאוד . עוד הוא עומד שם , 
באחת הסמטאות החשוכות של כפרו , אובד עצות , חסר אונים , עבר בחור אחד , 
בן הכפר , ושאל מה קרה . יאסין אמר שהתינוקת שלו גוססת . הבחור אמר שיש 
שכן אחד , בעל רכב וגם אמיץ לב : לילה לילה הוא עולה אל גג ביתו , לראות 
את הסקאדים שנופלים על תל אביב . יאסין הלך אליו , אמר לו שהתינוקת שלו 
גוססת וביקש הסעה . האיש אמר שהוא פוחד להפר את העוצר וחזר אל גג ביתו , 
לחכות לסקאדים . יאסין הלך לביתו של חבר לעבודה , מורה בעל רכב . הוא 
דפק בדלת , הזדהה בשמו , צעק שהתינוקת שלו גוססת , אך איש לא פתח . אולי 
לא היו בבית . השעה התקרבה בינתיים לשתיים אחרי חצות . יאסין הלך אל ביתו 
של המוכתר . דפק , צעק שהילדה שלו גוססת . המוכתר לא ענה . אולי לא היה 
בבית , אולי לא התעורר , אולי פחד שבאו רעולי פנים . לא הרחק מביתו של 
המוכתר שוב נתקל יאסין בבחור אחד , מתושבי הכפר . הוא אמר שדוד שלו קשור 
באגודת מגדלי העופות ויש לו רשיון לתנועה בעוצר : הוא מספק מזון לתרנגולות , 
כדי שלא יגוועו ברעב . הלכו להעיר אותו . הוא הסכים לעזור , אבל אמר 
שהמכונית שלו מקולקלת ואפשר להדליק אותה רק בדחיפה , בירידה . המכונית 
חנתה בתחתית המורד . כדי שאפשר יהיה להדליק אותה צריך היה אפוא לדחוף אותה 
תחילה למעלה . יאסין והבחור שפגש והדוד ניסו לדחוף את האוטו ולא הצליחו . 
זה היה פולקסוואגן דאבל קבינה . הלכו להעיר שכנים . כמה מהם באו לעזור 
ועדיין לא הצליחו . הלכו להעיר בעל רכב אחר . זה משך את הפולקסוואגן ברכבו 
אל מעלה המורד ושם הצליחו להדליקה , בדחיפה . בינתיים הפציע השחר . לקחו 
את האשה ואת התינוקת ונסעו . בדרך לבית החולים הממשלתי ברמאללה לא עצר אותם 
איש כדי לבדוק את הרשיון . כשנכנסו לחדר המיון היתה השעה שש ורבע . אמרו 
להם לחכות . הרופא לא היה . הוא בא בסביבות תשע . כשראה את התינוקת שאל 
מדוע לא הביאו אותה מוקדם יותר . גם הוא אמר להם לחכות . בסביבות השעה 
11 אמר להם הרופא שהחליט לאשפז את התינוקת . הוא נתן להם פתק , בשפה האנגלית , 
המאשר שהילדה בבית החולים ושלח אותם הביתה . עכשיו התעוררה השאלה כיצד יחזרו 
לכפרם : בעל הפולקסוואגן שהביא אותם בבוקר נסע מזמן . יאסין החליט ללכת 
לבית אחיו המתגורר ברמאללה . לאח יש מכונית . בדרך נתקלו יאסין ואשתו בתצפית 
של חיילים המוצבת על גג של בית גבוה . אחד החיילים קרא להם משם לעצור ושאל 
אם יש להם רשיון תנועה . יש , שיקר יאסין . החייל דרש לראותו . יאסין 
נופף בפתק שקיבל מהרופא . החייל שילח אותם . אחיו של יאסין אמר שהוא ואשתו 
יכולים להישאר אצלו , אך הוא לא יפר את העוצר כדי להסיעם לכפרם . יאסין 
ואשתו אמרו שהם צריכים לחזור , הילדים מחכים להם . כשיצאו בבוקר השאירו 
אותם אצל שכנים . החליטו ללכת אל המינהל , לבקש רשיון . היו שם אולי 05 
איש שחיכו . לבסוף הגיע תורו של יאסין להיכנס . יש לו תינוקת חולה , הסביר 
לקצין המינהל , היא מאושפזת בבית החולים , הנה האישור מהרופא . עכשיו 
הוא ואשתו צריכים לחזור לכפר . יש להם עוד ארבעה ילדים קטנים והם מחכים 
בינתיים אצל השכנים . הם צריכים גם רשיון שיאפשר להם לחזור לרמאללה , כדי 
להיות עם התינוקת . ה"קפטן " , כפי שנהוג לכנות את פקידי הממשל הצבאי , 
אמר שאין רשיונות . יאסין שאל מה עליו לעשות . הקפטן אמר לו לחכות בחוץ . 
עברה שעה . לא קראו לו . יאסין חזר אל הקפטן . זה כעס מאוד : אין נכנסים 
אליו ללא הזמנה . הוא שלח את יאסין אל קפטן אחר וזה שלח אותו בחזרה אל הקפטן 
הראשון . זה אמר שאין רשיונות . יאסין אמר שהוא מוותר על ההיתר לבקר את 
התינוקת , ומסתפק ברשיון לחזור לכפרו . הקפטן נטל פיסת נייר קטנה , בצבע 
כתום , ורשם עליה בכתב יד : " נא לאפשר לנ"ל להגיע לבית תוך שעתיים , 
עד שעה 00 . 51 " . הוא הטביע על הנייר חותמת של המינהל האזרחי נפת רמאללה , 
והוסיף חתימת יד הנראית כמו " יצחק " . יאסין אמר שזה לא מספיק : צריך 
רשיון גם לנהג , אחיו . " קפטן " יצחק , אם זה שמו , אמר לו להסתלק . 
עוד הוא מתלבט מה לעשות הוסר העוצר לכמה שעות והאח החזיר אותם הביתה . 
עברו כמה ימים . יאסין שוב הלך אל נציגות המינהל האזרחי בכפר השכן לבקש 
היתר שיאפשר לו לבקר את התינוקת . לא נתנו לו . ועברו עוד ימים . ב9 בפברואר 
הוסר העוצר ברמאללה . אחיו של יאסין הלך לבית החולים , לברר מה שלום הילדה . 
אמרו לו שהיא נפטרה . נתנו לו אישור קבורה והרשו לו לקחת את הגופה . לא 
נתנו לו תעודת פטירה ; לא אמרו לו מה סיבת המוות . הוא לקח את הגופה , 
עטף אותה בשמיכה ונסע לבלעין . יאסין ואשתו ישבו בפתח ביתם . הם הבחינו 
בו מרחוק ומיד הבינו מה קרה . בותיינה יאסין נתקפה בהיסטריה . בעלה ניסה 
להרגיע אותה . כל כך הרבה אנשים נהרגים עכשיו בעיראק , אמר לה . היא סירבה 
להתנחם . יאסין נטל טורייה והלך לטמון את התינוקת שלו בבית הקברות . בדרך 
התעכב לתפילה קצרה במסגד . אחיו הלך אתו , אשתו נשארה בבית . האדמה היתה 
קשה . יאסין חפר בה רק לעומק של 04 סנטימטר . הניח את גופת הילדה , שם 
עליה אבן גדולה וכיסה אותה באדמה . שמה היה שורוק , שפירושו זריחה . יאסין 
רשם את השם על פיסת עץ והניחה על הקבר . מאז הוא נאכל בספק . אין הוא יודע 
מי אשם במותה של שורוק : המלחמה במפרץ או העוצר בשטחים ; אנשי הממשל , 
המיילדת או השכנים שסרבו לעזור . שוב ושוב הוא מייסר גם את עצמו : אולי 
לא עשה מספיק כדי להציל את חייה . השבוע הלך יאסין אל מערכת העיתון " אל - 
פגר " . העיתון הפנה אותו ל"בצלם " , מרכז המידע הישראלי לזכויות האדם בשטחים . 
" בצלם " פנה אל הפרקליטות הצבאית הראשית ודרש חקירה . מפזרכותל אימת 
שמראיינים את ראש הממשלה בטלוויזיה , רואים מאחורי גבו שורה של כרכים כחולים , 
על כל אחד מהם סמל המדינה , בזהב . זהו אוסף התעודות למדיניות החוץ של 
מדינת ישראל שמפרסם גנזך המדינה . השבוע יצא לאור הכרך השישי ובו מסמכים 
מ1591 . העורכת היא ימימה רוזנטל . כמו בכל אחד מהכרכים הקודמים בסדרה 
גם בזה כמה מאות מברקים , תזכירים וניירות - עמדה שחוברו במשרד החוץ והיו 
חסויים במשך שלושים שנה . כמו הכרכים הקודמים , גם זה משופע בהערות הבהרה 
מועילות ובאינדקס מעולה אך חרף חזותו האקדמית , המדובר בהיסטוריוגרפיה 
רשמית . גנז המדינה הוא הפרופסור ראובן ירון , איש חירות . ביולי 9491 
רשם דוד בן - גוריון ביומנו : " בא אבא אבן . אין הוא רואה צורך לרדוף 
אחרי השלום . שביתת הנשק מספיקה לנו . אם נרדוף אחרי השלום הערבים ידרשו 
מאתנו מחיר . ( שינוי ) גבולות או ( החזרת ) פליטים או שניהם . נחכה 
שנים אחדות " . זה היה הקו שהינחה את מדינת ישראל גם בשנה השלישית לקיומה : 
היא ריכזה את מדיניות החוץ שלה במאמץ לשמור על הקיים . ארבעים שנה לאחר 
מכן כותבת ימימה רוזנטל : " בישראל של 1591 לא היה מקום לוויתורים כלשהם 
לערבים , בוודאי לא לדרישות הטריטוריאליות הערביות שאיימו לבתר את היסוד 
לביטחונה ( דרישות כגון שלילת הנגב הדרומי ומחצית ים כנרת מידי ישראל או 
החזרת הפליטים ) " . זוהי קביעה לגיטימית , וצפויה למדי בספר שמוציא משרד 
ראש הממשלה , אך המסמכים שבספר מעידים שזו היתה שאלה שעמדה , כבר אז , 
לוויכוח . רוזנטל כותבת זאת בעצמה : היו אנשים , ובראשם אליהו ששון , 
שמתחו ביקורת על מה שנראה להם כקו שגוי . משה שרת , שר החוץ , טען שלא 
הזניח את הטיפול בענייני השלום . רוזנטל קובעת ששר החוץ אכן טרח למען השלום 
והוטרד מהעדרו לא פחות מפקידיו , אך היא כותבת גם זאת : " כאיש פוליטי 
היה ( שרת ) ער יותר מפקידיו למערכת הפוליטית הפנימית בישראל , ולמגבלות 
כוחה של הממשלה שמפלגתו עמדה בראשה " . הנה כי כן , תעלומה : האומנם " לא 
היה מקום לוויתורים כלשהם " , או שהיו אלה " מגבלות כוחה של הממשלה " שמנעו 
ממנה לוותר . באין לנו המסמכים הערביים אין לדעת אל נכון אם אמנם החמיצה 
ישראל סיכוי לשלום . משהו ניתן בכל זאת ללמוד מהמסמכים שחיברו הדיפלומטים 
הראשונים של ישראל : למעט בודדים מהם , לא היה להם שמץ של הבנה לגבי אופיה 
האמיתי של בעיית הפלשתינאים . זה עתה הגשימו את חלומה הלאומי של התנועה 
הציונית לאחר אלפיים שנות פליטות וגלות , אך גלות הפליטים הפלשתינאים נראתה 
בעיניהם כמטרד שייעלם מעצמו , כמו היתה רק חצקון על מצחו של נער . בינואר 
1591 הגיע למשרד החוץ מכתב מאבא אבן . שגריר ישראל בוואשינגטון סימן את 
מכתבו בסיווג " כמוס ואישי " . בין היתר כתב אבן על מה שלמד משיחותיו עם 
אחמד טוקאן , דיפלומט ואחר כך שר החוץ הירדני : " לאחר השיחות האלו יש 
לי רושם מובהק כי לוא מצאנו אפשרות לשלם פיצויים לחברי הממשלה הירדנית וחברי 
בית הנבחרים עבור אחוזותיהם הנטושות במדינת ישראל , כי אז היינו נתקלים 
ביחס אחר לחלוטין מזה השורר כיום באותם החוגים . ייתכן שנטייתנו אנו להתבונן 
בעניינים מדיניים על - פי מונחים ומושגים כלליים מוליכה אותנו שולל . דרכם 
של אנשי מדינה ערבים היא להסתכל בעניינים אלה באספקלריה אישית , ולהעדיף 
את גורל הפרט על גורל הכלל . על כל פנים , הסדר של שלום עם המדינה הזאת 
מיד היה נחשב בעיני כהישג כה עצום , בייחוד לנוכח המשברים שלנו היום , 
שלא הייתי מהסס להמליץ על ניסיון בכיוון זה ; כדאי לשלוח את הלחם הזה על 
פני המים האלו . ברור שהמשימה הזאת היא עדינה מאוד וביצועה דורש אמנות מדינית 
לא מעטה , אולם חזקה עליכם שתמצאו את הדרך באם תתקבל ההחלטה " . כעבור זמן 
הבהיר אבן כי התשלום לחברי הממשלה הירדנית ולחברי בית הנבחרים לא צריך לבוא 
במקום הפיצויים ל"דלת העם " , אלא " כפעולה תכסיסית המכוונת להקל על משימת 
השלום " . מינויו של אחמד טוקאן כשר החוץ בממשלת ירדן מחזק אותו בדעה זו , 
כתב אבן , והוסיף כמה מלים שגנזך המדינה בחר משום מה להשמיט . ייתכן , 
כמובן , שטוקאן דרש את הכסף מאבן . אך במקום שמדובר על כך השמיטו את המלים 
הקובעות , והחליפו אותן בשלוש נקודות דיסקרטיות . כך עשו גם בכרך הקודם . 
אין לדעת אם רצו להגן על שמו של טוקאן או לפגוע בשמו של אבן . כך או כך , 
הרושם הוא שאבן האמין כי אפשר לפתור את בעיית הפלשתינאים בעזרת תשלום למנהיגיהם . 
כרך המסמכים של גנזך המדינה לא מגלה אם אכן שילמו להם , בסופו של דבר . 
אם חשבה ישראל שאפשר לפדות בכסף את הכיסופים הלאומיים של העם הפלשתיני היה 
עליה לעשות כמיטב יכולתה שכל פליט יקבל פיצוי נדיב מאוד על הרכוש שהשאיר 
בארץ ועל ההרעה בתנאי חייו . אך ישראל רצתה לחסוך . על כן התנתה את נכונותה 
לפצות את הפליטים בהסדר שלום כולל עם מדינות ערב . בשלב מסוים החליטה שבבוא 
יום החשבון תנכה מהפיצויים לפלשתינאים את ערכו של רכוש היהודים שנותר בעיראק 
והוחרם בידי הממשלה . ולטר איתן , מנכ"ל משרד החוץ שהודיע על כך לדיפלומט 
האמריקאי אילי פאלמר , השתמש בביטוי " . הלינקג הזה לא היה הגיוני יותר 
מהלינקג שסדאם חוסיין ניסה ליצור בין כיבוש כוויית לשחרור השטחים . רוב קובעי 
המדיניות מצטיירים מהכרך הזה , כמו מקודמיו , כתחבלנים - תכסיסנים , לא 
מדינאים העושים היסטוריה . משה שרת גילה פעם לדוד בן - גוריון שהמצרים חוששים 
מפני פעולה ישראלית ברצועת עזה ובסיני . המלצתו רבת הנפתולים נשמרה במלים 
אלו : " לדעתי עלינו לדאוג לבל תקהה רגישות זו , ולכן הנני מציע לשיקולך 
לתת הוראות להתנהגות כזו מצדנו בספר , שתעיד לכל משקיף כי אנו עומדים הכן 
לכל אפשרות של יוזמה מצדנו , כמובן מתוך שליטה גמורה על כוחותינו לבל יקדיחו 
את התבשיל באיזה צעד נמהר שהוא , ותוך הבנה ברורה למטכ"ל כי זהו תכסיס מדיני 
ולא כוונה ממשית לפעולה צבאית " . המשפט הזה לא משקף בעיה מילולית : הוא 
משקף אורח חשיבה , לעולם בקטן . מה היו משיגים אילו חשבו בגדול ? אין לדעת . 
יתכן שחטאם ההיסטורי של האנשים האלה אינו מתבטא בהזדמנויות שהחמיצו , אלא 
במנטליות שהנחילו לקובעי המדיניות של היום : מכורבלים בתוך נכלוליות דיפלומטית , 
ללא תעוזה , ללא דמיון , מאמינים ב"הסברה " , במקום במדינאות וכל העת 
מצפים שאחד מהשניים ימות : הפריץ או הכלב . מפזרכותמים אחדים לאחר שפרצה 
המלחמה במפרץ צילצל הטלפון בביתו של הד"ר דן בר - און מהמחלקה למדעי התנהגות 
באוניברסיטת בן - גוריון בנגב , ועל הקו היה מרטין בורמן , מורה גרמני 
הנותן שיעורי דת . הוא התקשר מגרמניה כדי להביע דאגה וסולידריות . במהלך 
המלחמה צילצל עוד כמה פעמים לשאול אם יוכל לעשות משהו בשביל הבר - אונים 
ובשבוע שעבר צילצל שוב , להשתתף בשמחת הניצחון . באחת השיחות העלה זיכרון 
ילדות : הוא זוכר היטב כיצד נטל אותו אביו ללחוץ את ידו של שר החוץ הבריטי 
נוויל צמברליין . זה היה בעיירת הסקי הבווארית ברכטסגאדן . צמברליין היה 
שם במסגרת המשא ומתן על הסכם מינכן . אילו חיסלו אז את הפיהרר במקום לנהל 
אתו משא ומתן על שלום חייהם של 05 מיליון בני אדם היו ניצלים , אמר בורמן . 
הוא למד מכאן שגם את סדאם חוסיין יש לחסל . בר - און פגש את בורמן במסגרת 
מחקר על בניהם של ראשי הנאצים . מאז שמרו על קשר . מרטין בורמן האב היה 
סגנו של היטלר . 
