בצמרת צה"ל הוחלט לעכב לפי שעה את סבב המינויים , הצפוי בקרב הקצונה הבכירה 
בחיל האוויר , עד לאחר כניסת הרמטכ"ל המיועד , האלוף אהוד ברק , לתפקידו 
ב1 באפריל . סבב המינויים בחיל , שאמור היה לכלול גם את הסדרת יציאתם של 
קצינים בכירים ללימודים , יידחה לעת - עתה . השאלה המרכזית בעניין זה היא 
האם ימשיך מפקד חיל האוויר , האלוף אביהו בן - נון , לכהן בתפקידו . בן - 
נון נכנס לתפקיד בחודש ספטמבר 7891 . אחד המוזכרים כמועמדים אפשריים להחליף 
את בן - נון , אם יוחלט שלא להשאירו בתפקידו , הוא האלוף רן גורן , שצמח 
בחיל האוויר ומכהן כיום כראש אגף כוח - אדם במטה הכללי . עם זאת , מעריכים 
גורמים צבאיים כי לא מן הנמנע ששר הביטחון והרמטכ"ל המיועד יחליטו להשאיר 
את בן - נון שנה נוספת בתפקידו , או למנות במקומו קצין בכיר מחיל האוויר . 
בד - בבד , נמשך ביצוע סבב המינויים בצמרת צה"ל , שעליו הוחלט עם בחירתו 
של האלוף אהוד ברק לתפקיד הרמטכ"ל הבא . הבוקר יתמנה דני יתום לתפקיד אלוף 
פיקוד המרכז , ויחליף את האלוף יצחק מרדכי ; זה עובר לפקד על פיקוד הצפון 
במקומו של האלוף יוסי פלד , היוצא ללימודים . יתום , בן 64 , נחשב מקורב 
לאלוף אהוד ברק , ומילא עד כה שורה ארוכה של תפקידים בצה"ל . בתפקידו האחרון 
שימש כראש אגף התכנון , ובמסרת זו עסק בהתוויית התוכנית הרב - שנתית של 
צה"ל . 
