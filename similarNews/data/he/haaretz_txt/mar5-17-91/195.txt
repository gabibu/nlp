ות , הקצאת הסכום הנ"ל בתור סיוע חירום אמריקאי לישראל , אינה מעוררת את 
הסיפוק שלכאורה היתה ראויה לו . לא זו בלבד , שהסכום נופל בהרבה מן המשתמע 
מחלומותיו הגרנדיוזיים של שר האוצר יצחק מודעי , ואפילו מן הבקשה הצנועה 
יחסית של ישראל בסך מיליארד דולר בגין כעין - השתתפות אמריקאית בעלות הכוננות 
בעת מלחמת המפרץ . אלא שאפילו למתן סכום זה קדם מה ששליח " הארץ " בארה"ב 
הגדיר בידיעה אתמול במלים " מקח וממכר " , ולא עוד , אלא שהודבקו לו תנאים 
מגבילים , שהיו , עד כמה שידוע , חד - פעמיים בתולדות הסיוע האמריקאי 
לישראל . יש כמובן צד שני לסיפור : לא משלם המסים האמריקאי הוא שסיבך את 
ישראל במלחמת המפרץ ; ולא זו בלבד , אלא שהממשל בוואשינגטון עשה ככל יכולתו 
כדי שישראל לא תהיה מעורבת בסכסוך . כלומר , אם יש לישראל תביעה כספית 
בגין המלחמה , הנמען להגשתה יושב בבגדד , ולא בצד השני של האוקיאנוס האטלנטי . 
אך ישראל לא יכולה להתעלם מרוחב היד שהפגינה ואשינגטון , למשל , כלפי 
מצרים : באופן יחסי לעבר , נהגו בנו בקמצנות . בקמצה את ידה , ארה"ב משגרת 
מסר לעבר ישראל , והוא , כי מי שמצפה לנדיבות במענקים , הלוואות וערבויות , 
למשל כסיוע לקליטת העלייה ההמונית , מוטב שיהיה מוכן לגמול לארה"ב בזירה 
המדינית , לרבות , כמשוער , בטיפול בנושאים , שהוצאו עד כה על ידי ממשלת 
ישראל אל מחוץ לתחום . נרמז לנו גם בימים אלה , ולא בפעם הראשונה , שעניינה 
של ואשינגטון בפתרון סביר לבעיית ערביי השטחים " על כל היבטיה " אינו גחמה 
או אופנה רגעית שמתה אי - שם במדבר הכווייתי . ואם לא נדע לבוא לקראתה , 
ואף לא נטרח לחפש הסבר לסירובנו , שיכול להתקבל על דעתם של אנשי מדינה 
מפוכחים , בל נצפה שוואשינגטון של הממשל נזכור , מעמדו של הממשל במאבק 
הרשויות התחזק מאוד בעקבות מבצע " סופת המדבר " תצא מגדרה כדי לבוא לקראתנו . 
בהקשר זה היתה מועילה תעודה עם ציון 01 לאופן טיפולה של ישראל בבעיותיה הכלכליות , 
לרבות משיכת משקיעים למימון קליטת העלייה . בפועל , בקושי עברנו את הדרגה 
של מספיק בקושי . ועדה מעורבת של אנשי מקצוע אמריקאים וישראלים בדקה בימים 
אלה את המצב המשקי ואת טיפולה של הממשלה בו . התוצאה , שהתבטאויותיהן האדיבות 
של החברים האמריקאים בוועדה לא מחפות על קצות הממצאים המעשיים , תוגש למזכיר 
המדינה בייקר בשבוע הבא , בעת ביקורו בישראל , ותחזק מן הסתם את הנטייה 
בממשל להסתייג ממתן סיוע רחב - ממדים למדינה שאינה מכינה שיעורי בית . כל 
זה מאותת לכיוון שלנו , כי תמו ימי הכסף הקל , וכי אין עוד ארוחות צהריים 
חינם . ומן הראוי הוא , שההכנות לקראת בואו של גיימס בייקר , שעליהן עמלים 
בקריה בירושלים , אמנם יושתתו על בסיס עקרוני זה . 
