סידני ( מיוחד ל"ספורט הארץ " ) . נישאים על גלי מוראל גבוה ואופטימיות 
רבה בעקבות ניצחונם הגדול ביום רביעי השבוע על אוסטרליה ( 10 ) , יתייצבו 
מחר ב - 03 . 11 לפני הצהרים ( שעון ישראל ) כדורגלני הנוער למשחקם החשוב 
ביותר בשנים האחרונות הגומלין נגד אוסטרליה . המנצחת בסיכום שני המשחקים 
תזכה בכרטיס לטורניר הגמר העולמי שיהיה ביוני בפורטוגל . לישראל תספיק תוצאת 
תיקו . אם בסיכום שני המשחקים יושווה מאזן השערים , תהיה הארכה . אחד מגיבורי 
הניצחון שלשום , אבי נמני , קלע בהגדרתו : " אנחנו נמצאים במרחק 09 דקות 
מתהילה עולמית " . מצב הרוח בקרב השחקנים ואנשי המשלחת כמובן מרומם והכל במחנה 
הישראלי משוכנעים שניתן להשיג מחר לפחות תיקו . לא מדברים על מה שקרה בקוסטה 
ריקה בשנת 3891 , כאשר ניצחה ישראל בשני משחקיה הראשונים , את אוסטרליה 
ואת קוסטה - ריקה , אבל בסיבוב השני נוצחה 12 בידי האוסטרלים וסיימה 00 
עם קוסטה - ריקה . עכשיו , מאמינים הישראלים , יגמלו לאוסטרליה . המאמן 
אמנון רז ערך אתמול אימון קל לשחקנים ששיחקו שלשום , ואימון נפרד לשאר . 
לקראת הגומלין צפוי שינוי אחד , לפחות : עמיר תורגמן , המחלים מפציעה , 
יחזור להתקפה על חשבון של אלון מזרחי . תורגמן אמנם לא נרפא לגמרי מהמתיחה 
במפשעה , אבל רז מאמין כי יהיה כשיר . אם לא , ישחק אסף טובי שהצטיין 
במחצית השניה . ייתכן עוד שינוי טקטי כדי לשמור על גורם הפתעה נוסף . השופט 
יהיה הנורווגי איגיל נרוויק . אמנון רז : " לא נשנה הרבה . לדעתי , גם 
האוסטרלים אינם מסוגלים לשנות הרבה . אני מצפה לתפוקה גדולה יותר מנמני , 
חלפון וברקוביץ . יש עלינו לחץ , אבל נחפש גם הפעם את הניצחון , כדי 
לעשות היסטוריה " . אבי נמני : " נקודת המפתח היא השליטה בכדור . אנו צריכים 
להחזיק בו כמה שיותר ולא לתת להם ליזום . הם יעלו בטירוף , אבל אנחנו בטירוף 
גדול יותר " . אייל ברקוביץ : " אסור לחשוב על תיקו , אלא רק על ניצחון . 
זה משחק החיים שלנו . אני מקווה , שגם אם לא אהיה בשיאי , אתרום את חלקי . 
גם אם נספוג שער ראשון , חשוב להמשיך בלי להתייאש " . אתמול ביקרו השחקנים 
בבית ספר יהודי בסידני ועוררו התרגשות רבה . הם גם ערכו משחק ראוה בכדורסל 
עם התלמידים , ואבי נמני הפגין כושר קליעה לא פחות טוב מאשר בכדורגל . המאמן 
האוסטרלי , לס שיינפלוג , יקבע את ההרכב מחר לפני המשחק . אתמול הוא אמר , 
כי ישנה מעט את ההרכב ואת סיגנון המשחק : " אין לי סודות מיוחדים . לישראל 
נבחרת טכנית ברמה גבוהה והמשחק תלוי גם בה . השחקנים שלי מתוסכלים , אך 
אני מאמין שנשחק טוב יותר מחר . לא מספיק לתקוף וללחוץ . עלינו להשקיע 
יותר מחשבה במשחק " . 
