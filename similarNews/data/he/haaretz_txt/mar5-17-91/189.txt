מתכנני יום העיון " השירות הצבאי כקריירה " , שהתקיים השבוע מטעם המרכז 
הישראלי לניהול , על ידי פורום המנהלות הבכירות , לא תיארו לעצמם כי בעת 
ההוצאה לפועל של תוכניתם יקבל הנושא ממד כה אקטואלי . גם יום האישה הבין - 
לאומי , המתקיים מחר , עומד השנה בישראל בסימן השוואה בין מצבן של הנשים 
הישראליות למצבן של האמריקאיות , כפי שהדבר מצא את ביטויו במלחמת המפרץ . 
צה"ל שיוצג ביום העיון על ידי תא"ל יוסי ליפמן סגן ראש אכ"א , תא"ל חדוה 
אלמוג קצינת ח"ן ראשית , ואל " ם יהודית בן נתן מפקדת בה"ד ( בסיס הדרכה ) 
21 , שהוצגה באותו מעמד כקצינת ח"ן ראשית הבאה , נאלץ לעמוד במגננה בפני 
קהל תקיף , שדרש תשובות מדוע דווקא בישראל , בעלת מסורת צבאית ארוכה , 
עדיין מורחקות הנשים מעימותים בשדה הקרב ולא כל המקצועות הצבאיים פתוחים 
בפניהן . בצה"ל לא נרצה לראותן בשדה הקרב זה היה המסר החד - משמעי שהעבירו 
קצינת ח"ן ראשית וקצינת ח"ן ראשית הבאה גם עתה , לאחר שבמשך 04 יום נחשף 
הציבור הישראלי לתמונותיהן של החיילות האמריקאיות בשדה הקרב במפרץ והורגל 
למטבעות לשון חדשות של מנהיגי ארה"ב , שבכל פניותיהם לצבאם לא שכחו לציין 
את " הגברים והנשים במדבר " . קצינות הח"ן ניסו אמנם למתן את המסר בציון 
העובדה כי חיילות שירתו בלבנון , משרתות בשטחים , והן אינן מנותקות משטחי 
עימותים . אך הן התעקשו על הרחקתן משטחי אש . בן נתן , אם לשתי בנות שאחת 
מהן תתגייס בקרוב , הבהירה את עמדתה גם מנקודת המבט של האישה בעורף : " כאשר 
התגייסתי היה לי ברור כי זו הקריירה שלי , ולו היו מאפשרים לי , הייתי 
מתנדבת ללוחמה . " היום אני לא רוצה לשלוח את בתי לתפקיד לוחמה . יש די 
תפקידים לבנות מלבד לחשוף אותן בשדה הקרב הירדני , הסורי , הלבנוני או 
העיראקי . אני לא מקנאה בחיילת האמריקאית שנפלה בשבי , ולא רוצה להגיע 
למצב שילדה יהודייה תיפול בשבי הערבי " . לא במקרה השתמשה בן נתן במלה " ילדה " . 
בכך נתנה דרור למכלול התדמיות והסטריאוטיפים המיוחס לאישה הישראלית , שמראש 
פוסל אותה לכל ניסיון מלחמתי , קשה ככל שיהיה , שגבר יכול לעמוד בו . אלמוג 
ששה כמעט להזדמנות להשיב על השאלה שניסרה בחלל . " להבדיל מהצבא האמריקאי , 
שהוא צבא מתנדבים , המתגייסים יחסית בגיל מבוגר , צה"ל הוא שירות חובה 
הנמשך עד לגיל מבוגר במילואים . ישראל היא המדינה היחידה בעולם עם שירות 
חובה לנשים . איך אפשר להשוות חיילת בת 7181 לנשים אמריקאיות בוגרות , 
לאחר אוניברסיטה , הבוחרות בצבא כקריירה ומתגייסות ללא כפייה ? גם אופיו 
של שירות הקבע שלנו הוא פועל יוצא של שירות החובה , ולכן גם אותו אי אפשר 
להשוות לשירות הקבע של הצבא האמריקאי " . מערך אחר של הצטדקויות טומן בחובו 
את העיקרון של נחיתות האישה מכיוון אחר : לא חולשתה הפיסית וחוסר יכולתה 
לעמוד בתנאי שבי , אלא העדר כישורים צבאיים . " צה"ל הוא צבא לוחם " , 
מסבירה אלמוג , " מטרת המלחמה לנצח ולהגן , וכוח האדם מתוכנן בהתאם למשימות . 
שוויון הזדמנויות הוא רק סעיף אחד במערך התכנוני . מתן הזדמנויות כן , 
אך כפוף לצורכי הצבא " . הנימוק האחרון הוא המוזר בכולם . הגיונו הפנימי 
אומר בעצם , כי דרך החיים הישראלית ואורח המחשבה המקובל , המכתיב את התחיקה , 
הם גם ההצדקה לחסימת הצבא בפני האישה הישראלית . " הבנות משרתות בחובה 
רק שנתיים ומשתחררות ממילואים עד גיל 42 . הצרכים הכלכליים שלנו אינם מאפשרים 
השקעה ארוכת - טווח . צה"ל פועל על פי חוק , ואת החוקים קובעת החברה הישראלית . 
אפשר לשנות את פני החברה , אך זו לא החלטה של הצבא " . אך בצבא משתדלים , 
לדברי קצינות הח"ן , למצות את המרב במזער הכשרה יעילה . כיום פתוחים בפני 
המתגייסות כ005 מקצועות צבאיים , שבחלקם יש משום הכשרה לחיים האזרחיים . 
החיילות משקיעות אף הן בקורסים קדם - צבאיים ובהארכת שירות החובה , בעיקר 
כאשר אלה המועסקות במקצועות יוקרתיים . אם לפני עשר שנים % 07 מהחיילות היו 
פקידות ורק % 03 מקצועיות , כיום היחס התהפך . לפני כעשרשמונה שנים נפתחו 
בפני החיילות מקצועות הדרכה בתחומי שריון , קשר , הנדסה קרבית , תותחנים . 
כיום עוסקות שליש מהחיילות במקצועות הללו . תהליכים אלה , מדגישה אלמוג , 
לא התרחשו בן - יום והיו כרוכים בלא מעט הסברה . אך משנפתח מקצוע בפני 
חיילת , הוא מאויש במלואו , וזו הוכחה בדיעבד כי הבעיה המהותית אינה יכולת 
אלא בעיה של עמדות חברתיות וניפוץ התדמיות השליליות של נשים . ביום העיון 
נבחן השירות הצבאי של הנשים כקריירה וכקרש קפיצה לקריירה שנייה . תא"ל 
ליפמן אמר כי כיום % 07 מהבנות מתגייסות ב%21 יותר מאשר לפני עשר שנים . 
פחות בנות מצהירות על היותן דתיות ורואות בצבא שלב מכין לקראת חיי קריירה . 
מצד אחר , בצה"ל שוקלים לקצר את זמן שירות החיילות , בשל עודף כוח אדם , 
ולפיכך צפויה פגיעה בהכשרתן המקצועית . הנתונים מעידים כי הקצינות כיום 
יותר משכילות ( % 83 מהקצינים בעלי תואר ראשון לעומת % 03 מהקצינות ) ובעשור 
האחרון הן נשלחו ללימודים על חשבון הצבא . מבין אלפי קצינות שליש הן בעלות 
תואר אקדמי , אך יש עוד רבות בשלבי לימוד . יש כבר 051 סא"ליות , לעומת 
08 לפני ארבע שנים ו71 לפני עשר שנים , אך הן נעצרות במסלול הקידום לאלופות - 
משנה . מסלול הקידום בח"ן קל יותר . בחיילות אחרים קצינה מתמודדת על קידום 
מדרגת רס"ן לסא"ל בממוצע עם עוד 5 . 4 מתחרים גברים . אבל גם כאן הצבא אינו 
מוכיח את עצמו בהכשרת נשים לקראת חיי קריירה . מחצית מכלל משוחררות הקבע 
אינן פותחות בקריירה שנייה , אף על פי שנהנו מהכשרה טובה לניהול מערכות 
גדולות . רבות מתקשות למצוא תעסוקה לאחר השחרור , גם אם הן מוכנות להתפשר 
על רמת המשרה . אחד ההסברים שניתנו לכך השחיקה שעברו קצינות הקבע ב02 שנות 
השירות . ייתכן שחלק מהתשובה נעוץ בקשיים במציאת עבודה ברמה שבה הורגלו 
בצבא , קשיים שבפניהם עומדים קציני קבע משוחררים , אך אין בכך כדי להסביר 
את השיעור הגבוה של נשים מביניהם . סגן ליסה סמית , בת 62 , ילידת דטרויט 
( מישיגן ) , מצוות הפטריוט המוצב בארץ שהוזמנה ליום העיון , הדגימה 
את ההבדלים בין הצבאות . בצבא ארה"ב גיל הגיוס גבוה יחסית , אמרה . " אצלנו 
מגיעים לצבא לאחר הלימודים ו%59 מהקצינים הם אקדמאים . בעבודתי בארץ הדרכתי 
קצינים צעירים ממני בשנתיים וזה היה משונה , כי אצלנו מגיעים לדרגות הבכירות 
בגיל הרבה יותר מבוגר " . הבדל נוסף בצבא האמריקאי אין חיל נשים נפרד . 
עם זאת , יש פער ברמת הקידום של הקצינות . " עוד לא פגשתי גנרלית " , 
הודתה . היא עצמה תקבל בעוד שנה דרגת סרן , בזכות הניסיון הישראלי שלה , 
אבל גם דרגה זו נדירה בין נשים . הוריה של סמית הסתייגו מהחלטתה להתגייס 
לצבא עם תום לימודיה באוניברסיטה . " אבא לא שירת בווייטנאם " , סיפרה , 
רומזת לדור שלם של סרבני - גיוס שמחו על ההתערבות האמריקאית בדרום מזרח 
אסיה ואשר ילדיהם גילו מחדש את הפטריוטיות והשוביניזם האמריקאיים . סמית 
החליטה על בחירתה . היא חולקת כיום אוהל עם חבריה הגברים ונמנית עם מפעילי 
משגר טילי פטריוט מאז 6891 . הסיסמאות הפטריוטיות של חבריה הגברים שגורות 
על לשונה . " כל בוקר אני מתעוררת לאתגר חדש וגאה במדים שלי " , היא אומרת . 
מאחר שהסוללות ממוקמות בעיקר בגרמניה , היא עשתה את מרבית שירותה במדינה 
זו . היא בחרה אך גם היא שבויה בדילמה של " מחיר הנשיות " , כמו נשים 
רבות המתגדרות בפלישתן לתחומי העולם הגברי הסגור - לכאורה . " אני משלמת 
מחיר . אני עד היום רווקה . החבר שלי משרת אף הוא בצבא ומוצב בארה"ב , 
כך שקשה לנו להתראות . קשה להיות חיילת ולהקים משפחה " , היא אומרת . קפמאביניותר 
מ%01 מהמשרתים בצבא ארה"ב הם נשים . מגוון המקצועות הפתוחים בפני חיילות 
גדול . תפקידן של נשים - חיילות בעבר לא היה כה בולט ומסוכן כפי שהיה במלחמת 
המפרץ . נשים שירתו במלחמה זו כפקחיות טיסה , בצוות רפואי , כצנחניות , 
כמומחיות בתחומי מודיעין , כמשפטניות , כעובדות שירותים , במשטרה צבאית 
ובשירותי דת . הן תיחזקו מסוקים וטנקים , היו אחראיות לאספקת דלק , מים 
ואף כוח - אדם לקווים הקדמיים . הגם שהנוהג מונע את העסקתן בתפקידי לחימה 
מובהקים , והחוק אף אוסר על כך בחיל האוויר , בחיל הימובחיל הנחתים , 
הגדרת המושג " תפקידי לחימה " אינה ברורה דיה ( בשל התפתחות הטכנולוגיה ) 
והן יכלו למצוא את עצמן ביחידות שספגו אש ממרחק . בשבוע שעבר גם הטיסו 
נשים טייסות , בראשונה , מסוקים במשימת תקיפה . החקיקה , הלכות משפטיות 
ותקנות הבטיחו מתן שוויון מלא בקידומן של הנשים הללו בצבא . הנחיות משרד 
ההגנה מספטמבר 8891 קבעו , כי גיוס נשים למגוון תפקידים כמעט בלתי - מוגבל 
חייב להביא בחשבון , כדי לשמור על רמת הבטיחות המרבית , כי הן יתבקשו לבצע 
אותם תפקידים בימי שלום ובימי מלחמה . הביטוי המעשי לכך בשטח היה פתיחת 
% 79 מהמשרות בחיל האוויר בפני נשים , % 06 מהמשרות בחיל הים , % 02 בחיל 
הנחתים . גם עיתונאיות שדיווחו מן השטח , כמו הכתבת לינדה פטילו מאי - 
בי - סי , שהצטרפה לכוחות שפרצו לכוויית , בלטו הפעם יותר מאשר בעבר בהסתכנותן . 
על רקע זה מודגשים ביתר שאת מצבי הנחיתות והאפליה של נשים אמריקאיות בעורף 
האמריקאי . בסנאט האמריקאי יש רק שתי נשים מבין 001 חברים , ובבית הנבחרים 
72 מבין 534 . שתי נשים ממלאות בממשל בוש תפקידים המקבילים לתפקידי שרים . 
כ%85 מכלל הנשים האמריקאיות העובדות משתכרות 66 סנט כנגד כל דולר שמשתכר 
הגבר . ככל שהן עולות בסולם המקצועי , כך גדל פער השכר . נתוני לשכת המסחר 
האמריקאית מלמדים כי שכר נשים שכיהנו בתפקידי סגני נשיא בחברות היה נמוך 
ב%24 משכר עמיתיהן הגברים . הנשים בארה"ב לא פרצו לדרגות ניהול בכירות . 
ממצאים דומים איתרה ד"ר לינדה עפרוני , יועצת כלכלית בתחום התעסוקה , בין 
נשות מקצוע ישראליות . פער השכר הממוצע בין עובדים בשירות הציבורי הוא % 03 
לטובת הגברים . הפמיניזציה של העוני , נושא שהועלה בארץ על ידי נעמת סמוך 
לפרוץ המלחמה , הועלתה בראשונה בארה"ב בשנות ה08 . פערים בשכר , משפחות 
חד - הוריות , אי הנהגת חופשות לידה ומעונות יום הביאו לכך ש%06 מכלל הבוגרים 
מתחת לקו העוני בארה"ב הם נשים . בעקבות גירושין יורדת רמת החיים של נשים 
ב%37 , בעוד רמת החיים של בעליהן עולה ב%24 . נתון מקביל פורסם לא מכבר 
בישראל על ידי פרוף אריאל רוזן - צבי בספרו " דיני משפחה בישראל בין קודש 
לחול " : נרשמה ירידה של % 06 ברמת חייה של הישראלית לאחר הגירושין . הטענה 
שהפיגור הכלכלי של נשים מכשיל אותן בדרך השתחררותן החברתית מצאה הוכחות 
למכביר דווקא במלחמת המפרץ . עם פרוץ המלחמה שבה לשלוט החלוקה המסורתית 
בין הגברים המפרנסים לנשים המרותקות לבית . בסיור שקיימה מזכ"ל נעמת , 
מאשה לובלסקי , במעונות היום של נעמת באמצע חודש פברואר , עם פתיחת המעונות 
לאחר השבתתם הממושכת , קבלו בפניה אמהות רבות על כך שדווקא הן נושאות בעול 
ההיעדרות מהעבודה , הנדידה בין מוסדות החינוך השונים ומילוי חובת התורנות 
לשמירה על ילדיהם , בעוד הגברים שבים ברוב המקרים לעבודתם ועובדים כרגיל . 
מבדיקת הנושא הסתבר כי הסיבות היו בעיקרן כלכליות : זמנן של הנשים זול 
יותר . בעלות מקצוע חופשי , שמשכורתן היא מרכיב נכבד בהכנסה המשפחתית , 
לא נשארו מאחור . ככל שנשים עולות בסולם השכר , הן גם נהנות מחלוקת נטל 
צודקת יותר . 
