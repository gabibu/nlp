התזמורת הסימפונית ראשון - לציון היא גוף חדש , יחסית , הנהנה מפינוקי 
הביקורת . זו מן הסתם התזמורת העסוקה ביותר בתקופה האחרונה . מראשית המלחמה 
היא השתתפה , כמעט ללא הפוגה , בביצוע האופרה " הכלה המכורה . השבוע תרמה 
התזמורת את חלקה באירועי 002 שנה למותו של מוצרט במסגרת הסדרה הקאמרית שלה 
למנויים , כשהפסנתרן העולה החדש , ואג פפייאן , יבצע את הקונצרטו מס 12 
( הידוע כ"אלווירה מדיגן " ) , את הסימפוניה מס 33 ואת הדיוורטימנטו למיתרים 
ק 831 מס 3 . ניצח על קונצרט זה מנהלה המוסיקלי של התזמורת , נועם שריף . 
מחר תשתלב התזמורת שוב בתוכניתה של האופרה הישראלית החדשה , עם זמרים ישראלים , 
ברובם , ומקהלת האופרה הישראלית שאותה הדריכו סוזנה למברסקיה ואשר פיש . 
הפעם תשב התזמורת לא מתחת לבמה , אלא עליה . ינצח על הקונצרט הזה שמואל 
פרידמן , שהיה אמור לנצח על " לה צנרנטולה " של רוסיני , אלא שהעלאת 
אופרה זו בוטלה בעיקר בגלל הודעתו של הבמאי מייקל אלפרדס שלא יוכל להגיע . 
התוכנית נתפרה כדי לספק את המנצח והזמרים שכן החליטו להגיע למרות המלחמה : 
הישראלים זהבה גל וירון וינדמילר , החיים בחו"ל , והבריטי מייקל קזינס , 
יחד עם הישראלית , שהיתה כאן , מרינה לויט . התוכנית כוללת מוצרט ( פתיחה , 
אריה ודואט מ"דון גובאני " , ואריות מ"כך עושות כולן " , " נישואי פיגארו " 
ו"טיטוס " , שלא כל - כך מוכר אצלנו ; מוסיקה לבאלט מהמערכה החמישית ושתי 
אריות מ"פאוסט " ( שהיה הפקה מוצלחת למדי של האופרה ) ; הפתיחה ושתי 
אריות מ"לה צנרנטולה " של רוסיני ( בכל זאת , שלא יתבזבז ) , הפתיחה 
ושתי אריות מ"הספר מסוויליה " ( גל השתתפה בהפקה הלא כל - כך מוצלחת של 
האופרה הישראלית החדשה ליצירה זו ) וקטעים מ"ריגולטו " ו"לה טראוויאטה " . 
בין " הכלה המכורה " לאשכול הנוכחי קיימה התזמורת קונצרט מחווה לכוחות 
הלוחמים במפרץ , שגרסה מצולמת שלו לטלוויזיה תוקרן במוצאי שבת בתוכנית " הזמנה 
ל . . . " . שגריר ארצות הברית בישראל , ויליאם בראון , שיגר לתזמורת 
מכתב שבו הודה לה על המחווה שהיתה , לדבריו , . בראון , שהיה באולם , 
התרגש מביצוע המוסיקה האמריקאית ( " רפסודיה בכחול " של גרשווין עם הפסנתרן 
הצעיר ( חייל בחיל החינוך ) , אבירם רייכרט , וגם מארש של גון פיליף 
סוזה לסיום . " כמי ששירת בבירות לא מעטות , אני יכול להבטיחכם שהרבה 
תזמורות סימפוניות שלהם צריכות עדיין להשתדל ולקוות להגיע לרמתכם " . התזמורת 
ורמתה הנוכחית היא " בייבי " של מנהלה המוסיקלי , נועם שריף , שגם מנצח 
על חלק מן הקונצרטים . היא לא היתה קמה אלמלא התלהבותו ואלמלא התגייסותה 
של עיריית ראשון - לציון לתמיכה במפעל החדש . קשה להעלות על הדעת דמות נוספת 
שחוללה שינוי כזה בנוף התרבותי בעשור האחרון . שריף אומר לכל מי שרוצה לשמוע 
שאין לו עניין מיוחד בניצוח . הוא מנצח כמעט בעל כורחו , וגם בחזרות של 
התזמורת הוא יותר מסביר ומדבר על מוסיקה מאשר מאמן אותה כגוף מוסיקלי . 
הוא היה ונשאר מלחין . הירחון " קלסיק סי - די " ייחד בגיליונו האחרון 
מאמר על יצירתו , " מחייה המתים " , ראתה אור לאחרונה על דיסק , עם החזן 
יוסף מלובני , מקהלת גברים מהולנד , מקהלת הילדים הישראלית " אנקור " , 
התזמורת הפילהרמונית הישראלית בניצוחו של דויד פורצליין . המראיין פטר זינגר 
שומע משריף את סיפור חיבורה של היצירה על פי הזמנתו של יהודי הולנדי , ברנרד 
ברונקהורסט , שרצה כי שריף ילחין יצירה על השואה , ויכלול בתוכה חומר מוסיקלי 
לפי בחירת המזמין . שריף מדבר על חיבוטי היצירה , בין אי היכולת לכתוב 
יצירה מוסיקלית על " שואה " , ניסיונו לשלב בתוכה מסורות מוסיקליות שונות , 
דחייתו הטבעית את הנחיות המזמין ( והמממן ) ומאבקו במזמין שראה במה ששריף 
כותב " אוונגרד " . בסופו של דבר התקבלה היצירה בת 05 הדקות בהתרגשות רבה 
בכל מקום שבו בוצעה : בביצוע הבכורה בהולנד , בהיכל התרבות בתל - אביב , 
ולאחרונה במרכז הברביקן בלונדון , במסגרת שבוע ישראל . זינגר כותב ששריף 
מתאר את היצירה , במידה מסוימת של חוסר צניעות , כמשהו שבין פנדרצקי ו"רקוויאם 
המלחמה " של בריטן . המאמר , הכולל תיאור מפורט של פרקי היצירה ומרכיביהם 
( " צליל השופר מתחלף באזעקה " ) , מסתיים בציטוט מדברי שריף : " אני 
רואה עצמי כמי שמדבר על דברים רציניים מאוד בדרך שכל אחד יכול להבין . הייתי 
רוצה לראות עצמי כמין ליאונרד ברנשטיין " . לקראת סוף החודש תשב שוב תזמורת 
ראשון - לציון על הבמה , הפעם בהיכל התרבות ותחת שרביטו של רפי קדישזון . 
היא התזמורת המלווה את ערב הבידור " הערב מחזמר " בהפקת התיאטרון הקאמרי . 
בערב זה מנצח עליה אפילו שלמה בר - אבא , האומר לנגנים לקום ולשבת לפי 
נפנופי שרביטו . בסוף מארס ינצח עליה גארי ברתיני , בגרסה בימתית מלאה של 
" אורפאוס ואורידיצה " מאת גלוק באופרה הישראלית החדשה , במקום " לה 
צנרנטולה " . הבמאי מייקל מקאפרי שלא ברח מכאן בעת המלחמה ונשאר לביים את 
" הכלה המכורה " , חוזר כדי לביים את גלוק , ואת התפאורה יעשה שוב פול 
אדוארדס , שגרם לכמה אנשים שרוצים את " הכלה המכורה " שלהם צבעונית מאוד 
לעקם את האף על תפאורות השחור - לבן שלו . 
