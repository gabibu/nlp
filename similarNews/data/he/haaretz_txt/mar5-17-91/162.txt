עד היום הביע האפיפיור הנוכחי , פאולוס השני , משאלות כלליות ובלתי מחייבות 
לבקר בישראל , אבל לא היה לו עניין אמיתי לבקר , כי ידע שכל ביקור שלו 
עלול לגרום רק לסיבוכים או שירגיז את הפלשתינאים , או שיקומם עליו את היהודים . 
הפעם נראה לי שיש לו כוונות רציניות לממש את הביקור , אך אין זה אומר שהביקור 
ייצא לפועל כבר בעתיד הקרוב . כל נושא המזרח - התיכון הפך כיום ליותר אקטואלי . 
אין לי ספק שהאפיפיור לא רוצה להישאר מחוץ לתמונה ביצירת מה שמכונה " הסדר 
החדש " במזרח - התיכון . גם בעת השיחות שישראל ניהלה עם המצרים באיסמעליה 
שלח האפיפיור נציג שלו , שהשתתף כמשקיף באותן שיחות , כדי לא להישאר מחוץ 
למשחק . אם לשפוט לפי ניסיונו בנושא הרי שהסיכויים קלושים . השלום היחידי 
שהאפיפיור הנוכחי סייע להשכין היה בין ארגנטינה לצילה , והוא הצליח בכך 
משום ששתיהן מדינות קאתוליות . בכל ניסיונותיו האחרים להשכין שלום למשל 
בלבנון נכשל , משום שחלק מהמעורבים בסכסוך לא קאתולים ואין לו השפעה עליהם . 
לכן איני חושב שיצליח בניסיון להשכין שלום אצלנו , כאשר הצדדים המסוכסכים 
הם בני שתי דתות שונות יהודים ומוסלמים , וכשגם הערביים הקאתוליים בשטחים 
אינם מסכימים איתו בכל מהלכיו . זה נכון שהביקור הראשון של האפיפיור בארץ 
השאיר במידה מסויימת טעם מר בפה . נערכה לו קבלת פנים מאוד חמה נשיא המדינה 
וכל הממשלה יצאה להקביל פניו במגידו וליוותה אותו יום שלם , אך הוא הפגין 
יחס קריר . הרבנים הראשיים סירבו לצאת לקבל את פניו בשער העיר והוא מצידו 
לא מצא לנכון להיפגש איתם ליד היכל שלמה . בנוסף , נשא דברים שבהם סינגר 
על האפיפיור פיוס ה21 , שהיה מעוזריו , על התנהגותו בימי מלחמת העולם השנייה , 
דבר גרם להתמרמרות בדעת הקהל ובקרב הפוליטיקאים בארץ . הוא הוסיף לכעס 
כאשר הפנה את מכתב התודה לנשיא המדינה , זלמן שז"ר , מבלי שציין את תוארו 
" נשיא מדינת ישראל " ובציון המען ציין את העיר תל - אביב ולא ירושלים . 
נפגשתי כמה פעמים עם האפיפיור הנוכחי , והתרשמתי שהוא הרבה יותר חם ופתוח 
מהאפיפיורים הקודמים , במיוחד הבהשוואה לפאולוס השישי . צריך לקבלו כיאה 
לראש אחת משלושת הדתות הגדולות , אבל אני לא חושב שצריך לתת לביקור אופי 
מדיני במיוחד כאשר מדינת הוותיקן טרם הכירה במדינת - ישראל . לא בהכרח . 
היו עד היום כל מיני רמזים בכיוון זה , אולם עוד לא נשמעה הצהרה מפורשת 
המביעה הכרה במדינת ישראל . גורמים מרכזיים בוותיקן אמרו בשיחות שקיימתי 
איתם שאין סיבות תיאולוגיות שלא להכיר בישראל , והסיבה היחידה היא סיבה 
פוליטית . ספק אם הם אומרים את כל האמת . לדעתי ישנן עדיין גם סיבות תיאולוגיות 
המעכבות את ההכרה בישראל זה כמובן לא צריך להפריע לקבל את האפיפיור בכבוד 
המגיע לו . להערכתי , ביקורו יישא אופי דתי - צלייני בלבד , ואולי יתווסף 
לו כינוס בהשתתפות נציגים של שלושת הדתות הגדולות , אך לא יהיה זה ביקור 
פוליטי , משום שגם ישראל וגם הפלשתינאים מסתייגים ממנו כמתווך . תמיד האפיפיור 
דיבר על בעיית העם הפלשתיני , אלא שבעבר ההתבטאות שלו בעניין זה היתה יותר 
במישור ההומניטרי , בעוד שבתקופה האחרונה הוא מתבטא יותר במישור הפוליטי , 
על הצורך בהקמת מדינה פלשתינית לצד מדינת ישראל . כך התבטא כאשר קיבל את 
ערפאת לאחר שגורש מלבנון . אבל בצד התבטאויות אלה הוא מקפיד גם , לשם איזון , 
להדגיש את הצורך בהבטחת ביטחונה וקיומה של ישראל . 
