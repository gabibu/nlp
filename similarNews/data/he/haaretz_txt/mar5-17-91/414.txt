מאז סיום מלחמת המפרץ מלקטים הפלשתינאים אחת לאחת את התנסויותיהם בתקופת 
העוצר הכללי הארוך ביותר מאז 7691 אלא שלדידם זה סיכום ביניים בלבד . 
העוצר הכללי , שנמשך מאמצע ינואר והוסר בהדרגה החל מאמצע פברואר , הומר 
בעוצר לילה מהשעה חמש או שש אחר הצהריים . גם הגבלת התנועה בין הנפות השונות 
בגדה עודנה שרירה וקיימת , ומגבלות היציאה מהרצועה מכבידות מתמיד . ומעל 
הכל ההתנסות הקשה לא נקטעה עם הפסקתה , וגם בתום העוצר האנשים עדיין חיים 
את רישומו . ס"ר , תושב אחד הכפרים בגדה , הרגיש בתחילת השבוע השני לעוצר 
שהוא חנוק . בחמש השנים האחרונות הרבה לשהות בתל - אביב , עבד במיני עבודות , 
רכש חברים , למד עברית רהוטה , והרגיש שם יותר בבית מאשר בכפרו . באחת 
מהפוגות העוצר התקשר לחבריו מבית השכנים והציע להיפגש אי - שם בגדה . תביאו 
לי עיתונים ואת המשכורת שחייבים לי בעבודה , ביקש . הוא הסביר היכן כדאי 
להיפגש . כמו חסמב"ה , גיחך . הוא נתקל פעם בספר הזה אצל אחד החברים . 
המבצע לא הצליח . החברים אכן נסעו דרך כמה כפרים שהיו נתונים בעוצר , 
ס"ר נתקל במחסום לא צפוי , והחיילים לקחו את העבריין אל הממשל , שם הוא 
נשפט במשפט מהיר , נקנס ב057 שקל וקיבל גם חצי שנה מאסר על תנאי . בתקופת 
העוצר רזה ס"ע " איזה 01 קילו " . תושבי השטחים הרבו אז לאכול קטניות עד 
מיאוס ועד שהגז נגמר , ובכפרים חזרו להבעיר עצים לבישול . ירקות ופירות 
אכלו רק מעט , " ומכיוון שאף אחד לא ידע כמה זמן יימשך העוצר " , מספרת 
אסלח עבד אל - גוואד מאל - בירה , " כל משפחה היתה צריכה לחשוב על כל פרוטה 
שהוציאה ולחסוך גם באוכל שכן היה " . באחת מהפוגות העוצר בטול - כרם ראה 
עדנאן דמירי אישה שנעמדה מול בסטה בשוק , לטשה עיניים כלות בכרוב וקוננה 
שאין לה כסף . האנשים מסביב אספו כסף ושילמו את מחיר הכרוב . " בסופו 
של דבר אנחנו פלאחים , לומדים להסתדר עם מה שיש . עלי חובייזה . עלי גפן " . 
לבעלי תרנגולות בכפרים לא הגיעה תערובת המזון . הם הפצירו בשכניהם שיקנו 
עופות ברבע ממחירם . בדו"ח התקופתי של " בצלם " לחודשים ינואר - פברואר 
מובאים נתונים של הכלכלן סמיר חוליילה , שמצא שבשבוע הרביעי למלחמה ירדה 
צריכת בשר הבקר והצאן ב%08 , בשר עוף ב%04 וירקות טריים ב%07 . הדו"ח גם 
מביא כדוגמה את כפר בתיר , משם נמסר בסוף ינואר שהתושבים לא הורשו במשך 
81 יום להגיע לשדות ולמטעים וכי נמנע מהם לטפל בבעלי החיים . " בשווקים 
היה הכל " , אומר תא"ל פרדי זך , סגן מתאם הפעולות בשטחים , , שלדעתו 
הטלת העוצר היתה מחויבת מציאות , כדי למנוע את האלימות ושפיכות הדמים שנצפתה 
על רקע מלחמת המפרץ וכדי לסכל את כוונת ערפאת לפתוח " חזית שנייה " נגד 
ישראל . " אך כשנמשכה המלחמה היתה בעיה של מזומנים " , הוא מסביר . אולם 
עדויות תושבים ל " בצלם " מדגישות מחסור במזון , במיוחד ברצועה . ז"ע , 
ממחנה הפליטים שאטי , טען כי " אלמלא הקמח והמצרכים של אונר"א היינו רעבים , 
אבל גם לאכול בכל יום אותו אוכל פשוט זה קשה מאוד " . וס"ו מנוסייראת סיפרה 
שגם הסיוע של אונרוו"א לא הספיק והיא " נאלצה למכור את כל הזהב שלה בשביל 
לקנות אוכל למשפחתה " . המנהל האזרחי הגדיל את חלוקת המזון והרחיב את מעגל 
המשפחות הנזקקות . שלושה מיליון שקל הקציבו במנהל לסלי מזון חודשיים לנפש , 
בסך הכל 021 אלף מנות . ומי שלא הגיעה אליו העזרה הזאת נעזר בשכנים ובמכרים . 
" נהנינו להסתכן ולשבור עוצר כדי להביא אוכל לאנשים " , אמר לי א"ע מעזה . 
בעדות ל"בצלם " סיפר ס"ס כי יש צעירים שבאים בלילה , דופקים בדלת , 
משאירים שק קמח , אורז או משהו כזה , ונעלמים . אנחנו אפילו לא יודעים 
מי הם " . עם זאת , אומרים גם ב"בצלם " , כי רעב של ממש לא היה בשטחים . 
לדברי זך , התמונה שאש"ף מנסה ליצור כאילו העוצר היה מקיף ומלא במשך חודש 
ימים מטעה . קפמאבינאחת המצוקות הקשות של תקופת העוצר היתה , לדברי תושבים , 
התנכלויות של חיילים והצקות קטנוניות ומשפילות . בטול - כרם , סיפרו 
לי כמה וכמה תושבים , אנשי הבסטות שמוכרים ירקות הם תמיד מטרה להתנכלויות , 
גם בימי שגרה . נ"ם ראתה איך איש מג"ב או חייל , היא לא מבדילה , התבונן 
" בתענוג " , לדבריה , במוכר שליקט מהכביש את תפוחי האדמה אחרי שהחייל 
הפך את עגלתו . האנשים מספרים גם על ניבולי פה של החיילים , כשהם מסתובבים 
בגיפים ומודיעים ברמקולים על הטלת עוצר או על הסרתו . בחסות העוצר היה 
קל יותר לחפש מבוקשים . משפחת ם בטול - כרם סיפרה על חיילים שפרצו לביתה 
לילה אחד וחיפשו את אחד מבניה . " הם קפצו דרך השער הראשי אל החצר , דפקו 
בקתות הרובים על הדלתות , שברו שמשה , נכנסו לבית והיכו את האב " . אחד 
מהחיילים , הם מספרים , אף הציע לאשת המבוקש , שהיתה חולה , לשכב אתו 
כדי שתבריא . בעדות ל"בצלם " סיפר איש מחנה הפליטים שאטי על אחיו שיצא 
בזמן הפוגה כדי לקחת קמח שחילקה אונרוו"א . רק לנשים היה מותר לצאת , " והחיילים 
היכו אותו עד זוב דם ולקחו אותו , אבל הוא ברח מהם . במשך שבוע היו החיילים 
באים לבית פעמיים ביום . אחד מהם פרץ את הדלת בגרזן . . . אחרי שבוע 
החלו לבוא אולי כל שלושה ימים . לפעמים מכים אותי . . . פעם תפס אותי 
אחד החיילים בצוואר וכמעט חנק אותי , אחר כך חבט את ראשי בקיר . בפעם האחרונה 
דווקא התנהגו בסדר . בכל פעם שהחיילים פרצו לבית היו כל עשרת ילדינו מתחילים 
לצרוח ומתחבאים מאחורי . הרגשתי חוסר אונים נורא . . . מהפחד הילדים 
לא אכלו טוב ולא ישנו בלילות " . אנשים אינם מגישים תלונות על פגיעות מעין 
אלו . הם אינם יודעים להצביע על האשמים ופוחדים שיציקו להם אחר כך , כנקמה . 
ובכלל , הם לא מאמינים שזה יעזור . תא"ל זך מדגיש שתופעת הגידופים היא 
חריגה וגם על פגיעות ברוכלים אין לו מידע . " אם עשו את זה אני מגנה זאת . 
שיפנו בתלונה למנהל האזרחי . אנחנו מקבלים תלונות רבות וכאשר התלונה מוצדקת 
נותנים פיצוי כספי " . והוא מוסיף : " עוצר הוא דבר נורא , אני אומר 
זאת במלוא הצער , אך זו היתה הדרך היחידה להימנע מנפגעים " . החיכוך עם הצבא 
קשה במיוחד בעת העוצר " כשכולנו כלואים בבתינו כמו בלול תרנגולות " . דווקא 
אז כשכולם מכונסים בבתיהם הרגישו אנשים יותר פגיעים , יותר חשופים לשרירות 
לבו של הממשל . " אם הכיבוש שולל מאתנו את העצמאות הקולקטיווית , בא 
העוצר ושולל מכל אחד ואחד את עצמאותו האישית " , אומרת ר"ג מרמאללה . " איננו 
אדונים לזמן שלנו , להרגלים שלנו , לתוכניות שלנו . גם לא לשינה שלנו , 
כשהרמקולים המכריזים על עוצר פולשים אליה ומחרידים את הילדים " . תנאי העוצר 
היו הפעם חמורים במיוחד . היציאה נאסרה אף אל החצרות הפנימיות , למרפסות 
ולגגות . זך אומר שאין לו ספק שאיפשרו לצאת ולתלות כביסה על הגגות , אך 
סלים תמארי מרמאללה טוען שנשים שתלו כביסה הצטוו מיד להפסיק ולהיכנס לבית . 
לעבר אחת אפילו ירו יריות באוויר . א"ץ , מטול כרם : " ילד עלה על גג 
כדי להאכיל את היונים . חיילים נכנסו לביתו ונזפו באב על שהבן מפר עוצר . 
החיילים נזפו באם שבנה הציץ מהמרפסת . נזפו בנו כאילו היינו קטינים או 
אידיוטים " . לפי עדות של בני משפחה מטול כרם , שאביהם מת בזמן העוצר , 
הם הונסו פעמיים על ידי חיילים כשיצאו לרחוב לעבר הממשל כדי לבקש את האישורים 
הדרושים . אפילו היו יריות באוויר . ואז , אחרי מקח וממכר , הם קיבלו 
אישורים ל21 בני משפחה בלבד . מכיוון שההלוויה נמשכה מעבר לזמן הקצוב , 
נעצרו ארבעה מהסופדים לכמה שעות . במשפחתה של עבד אל - גוואד היתה חתונה 
שהתקיימה בזמן ההפוגה בעוצר . " עשינו הכל מהר - מהר - מהר " , היא מספרת . 
" את הכלה הסיעו במכונית מהר - מהר - מהר ; לאכול אכלנו מהר - מהר - 
מהר ; רקדנו מהר - מהר - מהר . כדי שהמוזמנים לא יהפכו עבריינים " . קפמאבינהאי - 
ודאות שלטה בכל . כמה זמן יימשך העוצר , כמה זמן תימשך ההפוגה הבאה , 
האם היא תקוצר לפני המועד המוכרז , כפי שקרה לא אחת , ואנשים ייתקעו בבתי 
קרובים וחברים או יסתכנו בהפרת עוצר ובתשלום קנס ? נדירה קיבורקיאן , מרצה 
לעבודה סוציאלית באוניברסיטה העברית ובבית לחם , יזמה פתיחתו של קו טלפון 
בזמן העוצר לאנשים שרצו לשוחח על מצוקותיהם . " אני מבינה שהיו צריכים 
לסגור את השטחים , אבל לא להטיל עוצר . זה מנע תמיכה חברתית וקהילתית . 
היה בלבול מוחלט . אנשים בעוצר תולים את כל הקשיים רק בבית , בילדים , 
באישה , בבעל , בצפיפות . מקום המשחק של הילדים הוא בשכונה . אין להם 
לגו או בארבי . העוצר מונע מאנשים לקפוץ לשכנים ולשתף אותם בצרות . ילד 
יושב בבית ומתכנן : אני הולך לשחק . את זה העוצר מנע . אישה שרצתה לקנות 
עוף , העוצר מנע ממנה " . " הילדים נעשו תוקפניים . רבים על כל דבר קטן . 
מפתחים כל מיני אשליות והזיות מזיקות " , סיפרה עבד אל - גוואד , " כמו , 
למשל , שאלוהים ידריך טילים כדי להרוג את החיילים שפגעו בנו " . ילדים 
בני עשר התחילו להרטיב . " הילדים חולים הרבה " , אומר ז"ע בעדותו ל"בצלם " , 
" בגלל שהם לא נושמים אוויר נקי ולא נחשפים לשמש " . בזמן העוצר התרבו 
גם התופעות של ביטוי גופני ללחץ . פריחות שונות , אלרגיות , אנשים מקיאים 
ומשלשלים , סובלים מכאבי עצמות , מכאבי רגליים וגב . נשים החלו לסבול 
מיתר לחץ - דם , אפילו מסוכרת . אנשים הירבו לבקש תרופות הרגעה . ידועים 
גם מקרים רבים של דיכאון שהתבטא באפתיה או ברצון למות . ילדה בת 41 הביעה 
משאלה למות , " מכיוון שהסבל כל - כך רב ואין שום תקווה לעתיד " . עבד 
אל - גוואד נדהמה לפגוש תלמידה שלה , שנתקפה דיכאון " ונראתה כמו רוח , 
נראתה מתה . כל רגע פורצת בבכי . לא מפסיקה לעשן " . קיבורקיאן , המפעילה 
גם עתה , לאחר סיום העוצר היומי , את הקו הטלפוני הפתוח , מספרת שכל אותן 
תופעות דיכאון ולחץ עדיין מציקות . לתוך סיר הלחץ הזה נוסף הפחד הכללי מפני 
התקפה כימית . כל הפחדים שהנחיתה המלחמה על הישראלים לא נחסכו מהפלשתינאים , 
אלא שהם הרגישו הרבה פחות מוגנים . הרוב הגדול לא קיבל מסיכות גז בשלבים 
הראשונים של המלחמה . ומי שקיבל ילדיו לא קיבלו . " את מתארת לעצמך איך 
אמהות בכו בפני , שלהן יש מסיכה ולילדים אין ? " אומרת קיבורקיאן . והיה 
הפחד מטרנספר או מניצול המלחמה לפגיעה חמורה יותר בפלשתינאים . את החלל 
שנוצר בתקופת העוצר בקבלת מידע מילאו אנשים בשמועות , שהוזנו בין היתר מהידיעה 
על צירוף רחבעם זאבי לממשלה . החששות הוגברו גם על ידי הניתוק מהעולם החיצון 
והתחושה שהישראלים , המפוחדים והכועסים על הפלשתינאים בשל אהדתם לעיראק , 
ייפרעו מהם . ברחבי הגדה נפוצה שמועה ש"היהודים מכינים לנו קברים 
המוניים " . מועצות מקומיות קיבלו הוראה לחפור קברים , אומר סלים תמארי . 
קיבורקיאן , שנדהמה לשמוע מפי רבים מהפונים לקו הפתוח על שמועות אלה , 
צילצלה לעיריית ירושלים לברר את פשר הדבר . הוסבר לה שהדבר נועד לקבורת 
רהיטים ובגדים למקרה של התקפה כימית . אבל מהעובדה שההוראות לא לוו בהסברים , 
אומר תמארי , מתקבל הרושם שזו היתה לוחמה פסיכולוגית . הפגיעה הכלכלית 
מעיבה ביותר על עתידו של כל אחד ואחד בשטחים . " המצב שלי על הפנים " , 
אמר ס"ר לחבריו שבתל - אביב . הוא מובטל , אינו מאמין שיקבל אישור לעבוד 
בישראל מכיוון שנקנס על הפרת עוצר , ואין לו מאין להחזיר את ההלוואה שקיבל 
לתשלום הקנס . כאחרים , הוא אינו יכול להפריד בין העוצר לבין המדיניות 
הכוללת עוד צעד במסכת כוללת להכנעתם ולשבירת האינתיפאדה . בכפרים , אומר 
ס"ר , מנסים לשקם את כוחם וסמכותם של המוכתרים , וקבלת אישורים שונים כרוכה 
בהתחנפות ובהתחננות בפניהם . ברמאללה , מספר תמארי , היו בהתחלה הפוגות 
עוצר בבוקר שאלו שעות פתיחת החנויות על פי הוראות האינתיפאדה . בשבוע השני 
ניתנו ההפוגות רק אחר הצהריים , שעות הסגירה של ההתקוממות . הופץ כרוז 
שקרא לפתוח את החנויות עד השעה שתיים בלבד , וכיום מופצת השמועה שבינתיים 
לא הוכחה כנכונה שהממשל יבטל רשיונות של חנויות שלא יהיו פתוחות עד השעה 
חמש . בלי לאשר את השמועה , מסביר זך שהמנהל מעוניין לשקם את הכלכלה הפגועה , 
" ואילו המסיתים , שכופים על החנויות להיסגר בצהריים , מחבלים במטרה 
ראשונה במעלה זו " . התושבים מתלוננים שההגבלה על תנועתם החופשית מכבידה במיוחד 
על החיים היום - יומיים . העוברים מצפון הגדה לדרומה מה שמצריך מעבר דרך 
ירושלים חייבים באישור מיוחד , שקשה להשיגו , והם נתונים לא אחת לרצונם 
הטוב של חייל זה או אחר הניצב במחסום . " כשמבקשים אישור כניסה לירושלים 
שואלים אותך לשם מה , האם אתה רוצה לעבוד בישראל ? כאילו זו הסיבה היחידה 
שאדם נזקק לאישור . מתייחסים אל הפלשתינאים רק כאל פועלים , לפי הפונקציה 
שלהם למשק הישראלי " , אומר תמארי , " לא כאל בני אדם " . " אני לא מאמינה 
שאנשים מתרגלים למכות " , אומרת קיבורקיאן , " שהם הופכים חסינים מפני 
פגיעות " . היא בעיקר חושבת על הפגיעה בחוסן הנפשי ומודאגת מההשפעות שיהיו 
ל"רגשות הכעס והשנאה המובנים והטבעיים " כלפי ישראל . תמארי מוטרד פחות 
מתוצר זה של המדיניות הישראלית ויותר מהפגיעה הכלכלית הקשה . 06 עד 07 אחוז 
מכוח העבודה בשטחים מועסק בעסקים קטנים , שספגו את המכה הרצינית . אין 
לאנשים , הוא אומר , מוטיווציה להשקיע את מעט חסכונותיהם בפיתוח התעשייה 
וביוזמות פרטיות . " ברגע שיהיה תהליך כלשהו של מו"ם זה יעזור לאנשים לשכוח 
את הפגיעה הרגשית . אך דבר לא ייעלם אם הבעיה לא תטופל באופן פוליטי " , 
אומר תמארי . במשרד רוחש הפעילות של אוניברסיטת ביר - זית , חמש דקות לפני 
שעת הסגירה על פי הוראות האינתיפאדה , אחד העובדים מטיל ספק באופטימיות 
של תמארי ונותן פורקן לתחושה הרווחת שישראל אינה מוכנה לשום מחווה . בשבוע 
שעבר שוב הוארך לשלושה חודשים צו הסגירה של ביר - זית . שוב הוטל עוצר בכמה 
מקומות . " כמה שיותר מכבידים עלינו " , הוא אומר , " כך נהפוך יותר 
למה שקרוי סיכון ביטחוני , ואז יכבידו יותר וחוזר חלילה " . 
