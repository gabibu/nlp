במשך שנה בקירוב , לפני פרוץ מלחמת עיראק , הסכימו ביניהם רבים מחוקרי 
המזה"ת בארץ שיש בסוריה הפשרה מסוימת ביחסה לישראל . היו שביססו השקפה זו 
על התבטאויות שרמזו על נכונות להידברות עם ישראל , מה גם שסוריה היתה המדינה 
היחידה בקבוצת המדינות הערביות הרדיקליות שקיבלה על עצמה בזמנה את החלטת 
האו"ם 242 . חוקרים אחרים סברו כי שאיפתה של סוריה להגיע לאיזון אסטרטגי 
עם ישראל כתנאי הכרחי לפתיחת מו"ם עמה מומשה בצורה זו או אחרת , לפחות בעיניה 
היא , וכתוצאה מכך אפשרי השינוי המיוחל בעמדתה . ואכן , סוריה הגיעה עוד 
טרם פרוץ המלחמה למסקנה , שעליה להשתלב באסטרטגיה האמריקאית והיא יישמה 
זאת על ידי מחויבות חלקית והשתתפות מוגבלת , שיאפשרו לה להיות בצד המנצח 
ולגבות מאוחר יותר תמלוגים בהתאם . אין לזלזל במידת ההשקעה של סוריה במלחמה , 
ועדיף להעריך כראוי את נכונותה להתייצב נגד בנות בריתה מאמש , תוך נטילת 
סיכונים עצמיים גבוהים למדי . למעשה , לאחר שסוריה עשתה ביוזמתה את הצעד 
הראשון בדרך החוצה מן המחנה הרדיקאלי , מן הראוי היה להקל עליה בעשיית הצעד 
השני על ידי תגובה חיובית בתחומים היותר חיונים לגביה , כמו ביטחון וכלכלה . 
הסיוע המינימלי שישראל תוכל להושיט לסוריה בעשיית הצעד השני יהיה למשל הצהרה 
פומבית שישראל לא תתנגד שארה"ב תיתן היתרי אשראי ויבוא בתנאים נוחים לסוריה , 
בניגוד להתנגדותה היעילה להספקת סוללות " הוק " משופר לירדן בעבר הלא 
רחוק . בהצהרה כזאת , שעלותה לגבי ישראל אפסית , עשויה ישראל לרכוש את 
אמונה של סוריה . קפמאבינהשאלות בדבר טיב המערכות להגנה אווירית מתוצרת 
סובייטית , המושמעות באחרונה במוסקווה בגלוי , חייבות להדיר שונה מעיניהם 
של המופקדים על ביטחון סוריה . אם אסד יחוש שהוא חשוף או מאוים , הוא עלול 
לשוב ולהתחפר בדוקטרינות הישנות שלו ולחפש את שותפיו מאתמול , ובכך לשים 
קץ בבת אחת ל"נזילות " המדינית , המאפשרת היום את המשך ההפשרה . מן " החזית 
המזרחית " , שעיראק היתה הנדבך המרכזי שלה מבחינת היקף כוחותיה המזוינים 
ונכונותה להילחם , נותרו אמנם רק מדינאים מושפלים , גייסות מוכים פיסית 
ומוראלית וניצני מלחמת אזרחים שאת טיבה קשה להעריך כיום , אולם אין כל ודאות 
שאי אפשר להחיות את החזית , אם סוריה תחליט ליטול יוזמה ומנהיגות בכיוון 
זה : מדינאים ואנשי צבא בישראל טענו בשבועות האחרונים , שיש לטילי הסקאד 
החדישים שבידי סוריה פוטנציאל הרס מסוכן פי כמה מזה שהיה לטילי הסקאד העיראקים 
המיושנים . משום כך גברה הדאגה , לאחר שבבוקר ה6 במארס פירסם העיתון האיטלקי 
" קוריירה דלה סרה " ידיעה על מטען טילי סקאד חדישים העושה דרכו לנמל לאדיקיה 
הסורי , ושמקורם בקוריאה הצפונית . האיטלקים יכולים להיחשב לעניין זה מקור 
מהימן ביותר , נוכח יחסיהם המיוחדים עם אזור החוף הסורי . קפמאבינהגעת 
הסקאדים החדשים משתלבת לכאורה עם נסיעתה הבהולה של משלחת סורית למוסקווה 
במהלך מלחמת עיראק , לאחר יירוט טילי הסקאד הראשונים בתל - אביב על ידי 
סוללות ה"פטריוט " האמריקאיות . באותה נסיעה , כך דווח , ביקשו הסורים 
מברית המועצות פתרון גם לבעיית ההגנה האווירית על שמי סוריה , לאחר שהוכח 
שמערכות ההגנה האווירית הסובייטית בעיראק נוטרלו במהירות על ידי האמריקאים . 
הנסיעה הפתאומית למוסקווה , וההצטיידות המזורזת בטילי קרקע - קרקע חדשים , 
מצביעות בפירוש על דאגה בצמרת הסורית ועל שאיפה לתיקון מיידי של הפרצות . 
עד פרוץ המלחמה לא ניכרה בסוריה תחושת בהלה , ומכאן שהם העריכו שיש איזון 
כלשהו בינם לבין ישראל . הערכה זו התבססה בין השאר על מלאי הנשק הכימי והביולוגי 
המצוי ברשות הסורים , על - פי ידיעות מכל המקורות האפשריים , שהסורים כלל 
לא טרחו להכחישן , כדי שלא תוקטן עוצמת ההרתעה שלהן . הממד החדש , של לוחמת 
טילים , בזירה המקומית , דורש דרך חשיבה חדשה והתייחסות שונה למאזן הכוחות 
הצבאי בין מדינות האזור וליכולת ההשמדה ההדדית הגלומה בו . אי - אפשר עוד 
להתחמק מבחינה מחודשת של השאלות העקרוניות הנוגעות להפעלת מערכות נשק שטרם 
הופעלו בזירה זו . זכורה הצעתו של שמעון פרס , במהלך המלחמה , לבחון 
מחדש את המדיניות הביטחונית של ישראל הצעה כוללנית שאפשר לפרשה באופנים 
שונים . אולם העובדה שבמשך חמישה וחצי חודשי ה"המתנה " בין פלישת עיראק 
לכוויית לבין פרוץ המלחמה נשבו באזור רוחות מזרחיות ערות , שהיו עלולות 
לכסות את תל - אביב בענן רדיואקטיווי הרסני , מעוררת תהייה נוספת שיש לתת 
עליה את הדעת במסגרת הדיונים הללו , במיוחד שהם קשורים במדינה כסוריה , 
בעלת גבול משותף עם ישראל . מן האמור לעיל נראה שיהיה זה מציאותי יותר 
לחתור להסכם עם סוריה תחילה . מנהבחינה הצבאית , יכולת ההרס ההדדי של ישראל 
וסוריה היא רבה לאין שיעור ביחס לשאר מדינות ערב , ולפיכך כל השקעה במניעת 
הרס זה תשתלם . מבחינה כלכלית , סוריה וישראל גם יחד נבלמו בעשורים האחרונים 
בתחומי הפיתוח הכלכלי , עקב הצורך בהתחמשות איזון אסטרטגי ( בסוריה ) , 
או בעליונות צבאית כוללת ( בישראל ) . כתוצאה מכך היתה סוריה למדינה 
פושטת רגל , שבמועד מסוים בקיץ האחרון נותרו בקופתה חמישים מליון דולארים . 
זהו מעגל קסמים , שכמעט אי אפשר לצאת ממנו , נוכח ריבוי האינטרסנטים המעודדים 
את קיומו לעד . לפיכך יש להיאחז בכל סיכוי ומוצא המסתמנים לפתרון הבעיה , 
כגון הצעתו של ראש ממשלת טורקיה , בזמן המלחמה , שלפיה תספק ארצו מים 
לסוריה ולישראל , כדי לפתור את בעיית המים והאנרגיה המשותפת לשתיהן . כדי 
שכל הסיכויים והאפשרויות ייבחנו וייושמו , יש לנצל את הקונסטלציה המיוחדת , 
הקיימת היום , שבה ישראל וסוריה יביעו את נכונותן לצאת מן המצב הנוכחי 
לדרך חדשה . התנאים המקומיים והבין לאומיים השוררים באזורנו כיום והמשטרים 
הנוכחיים , החזקים והבוטחים בעצמם , בשתי המדינות , מתאימים לכך . קשה 
להעלות על הדעת שליט יותר חזק , פרגמטי והחלטי מחאפז אסד , שיהיה מסוגל 
להיענות בחיוב לאתגר כזה , אם ישראל אכן תחליט להציבו בעתיד הקרוב בפני 
סוריה , ואם היא תצליח לגייס תמיכה בלתי מסויגת מצד ארצות - הברית בצעדה 
זה . 
