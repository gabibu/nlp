( ע ) . היועץ המשפטי לממשלה , יוסף חריש , הודיע אתמול לבית הדין הגבוה 
לצדק , כי ישקול המלצה לגבי המשך כהונתם של השרים אריה דרעי ורפאל פנחסי , 
כאשר תתגבש החלטה סופית בדבר הגשת כתב אישום נגדם . לפי שעה , טרם גובשה 
החלטה כזו , וחריש מציין כי חומר החקירה נמצא בפרקליטות " בשלבים של בדיקה 
והשלמות חקירה " . לפני כחודשיים עתרה לבג"ץ " התנועה למען איכות השלטון 
בישראל " , בראשות אליעד שרגא , וביקשה להורות ליועץ המשפטי לממשלה , להנחות 
את ראש הממשלה להשעות מתפקידם את שר הפנים אריה דרעי ואת שר התקשורת רפאל 
פנחסי , בשל החקירה הפלילית המתנהלת נגדם במשטרה בחשד לביצוע עבירות פליליות . 
בג"ץ העביר את העתירה לדיון בהרכב של שלושה שופטים , וזימן לדיון את נציג 
היועץ המשפטי לממשלה . אתמול הגיש היועץ המשפטי לבג"ץ הודעה מטעמו , לקראת 
הדיון , ובה הוא טוען כי אין לו סמכות בחוק להשעות שרים , כפי שמבקשת העותרת . 
" מדובר בפרשה מורכבת ומסועפת אשר החקירה המשטרתית בה , שהחלה ביוני 0991 , 
עדיין בעיצומה . חלק מן התיקים נושאי החקירה הועבר כבר לפרקליטות המדינה , 
ונמצא בשלבים של בדיקה והשלמות חקירה . בשעה זו טרם גובשה ההמלצה הסופית 
בדבר הגשת כתב אישום נגד מי מהנחקרים והשרים ביניהם . כאשר תתגבש עמדה 
כזו , ישקול היועץ המשפטי עמדתו , באשר להנחיה או המלצה , ככל שתידרש , 
באשר להמשך כהונתם של השרים , במסגרת הסמכויות הנתונות בחוק " , נאמר בהודעתו 
של חריש . עוד אמר היועץ המשפטי לממשלה , כי הערכת חומר החקירה והצורך בהנחיות 
המתחייבות ממנו , הם עניין ליועץ המשפטי לענות בו , במועדם , ולא על פי 
דרישותיה של העותרת , במהלך החקירה המשטרתית ובעיצומה . 
