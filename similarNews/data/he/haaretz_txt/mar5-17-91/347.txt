מי שמבקש לתת דימוי לנעשה במחנות הפוליטיים השונים במדינה מאז נודע על ביקורו 
של גיימס בייקר בישראל , ובמיוחד מאז נאומו של גורג בוש , לא יכול שלא 
להשוות את התוכניות וההצהרות לתזזית האוחזת במחנה צבאי ערב ביקור מפקד רם - 
דרג . מצב - רוח לחוץ זה קשור , ללא ספק , להחלטות שהתקבלו , או שלא 
התקבלו , על - ידי המנהיגות הלאומית בזמן שיגור הטילים ממערב - עיראק . 
אלה שטוענים שפוטנציאל ההרתעה הצבאי של ישראל לא נחלש כהוא - זה עקב ההבלגה , 
יש להם על מה לבסס את טענתם . אולם מי שחושב , כפי שצריך לחשוב , שעוצמה 
לאומית מורכבת מדימוי - עצמי , מדימוי המדינה בעיני שאר העמים ומחוסנה הרוחני , 
החברתי , הכלכלי והצבאי , ימצא כי השמחה שאחזה בנו שעה שהכרזנו , בזחיחות 
דעת לא מוסתרת , שזכינו ומלאכתנו נעשית בידי אחרים , היתה , למצער , 
מוקדמת מדי . אלה שקיבלו את ההחלטה כי עדיפה הבלגה על פעולה , היו צריכים 
לחשוב לא רק כיצד ישפיע לטווח ארוך מצב של שב ואל תעשה על שליטי סוריה ולוב , 
איראן ואש"ף . עיקר המחשבה היתה צריכה להינתן לשאלה כיצד ניראה בעיני עצמנו , 
וכיצד ינהגו בנו ארה"ב , בריה"ם והמערב , כתוצאה מן הדימוי החדש שאנו 
משווים לעצמנו . התשובה על השאלות האלו היא שעמדה , מן הסתם , ביסוד הרגשתם 
של כמה מן הוותרנים שבנו , כמו עזר וייצמן , דן מירון ואחרים , כאשר תבעו 
" אם יש צה"ל יופע מיד " . " אני רוצה לוותר , לא להיאנס " , אמרה לי 
פעילת שמאל ידועה , " ובמצב שאליו הובילה אותנו ממשלת הליכוד אנחנו עלולים 
להיאנס " . הטומאהוק המדיני ששיגר אלינו בוש בנאומו לפני שני בתי הקונגרס 
הוא שמוכיח , יותר מכל , עד כמה הם צדקו ולאן הובילה אותנו ההבלגה . יכול 
להיות שבייקר , כפי שהכריז , כלל לא בא לאנוס . אך די לעקוב אחר ההתנהגות 
הקולקטיווית של המערכת הפוליטית הישראלית בימים האחרונים כדי להבין באיזה 
מצב נפשי היא מתייצבת למשחק השחמט המדיני מול רב - האמן בייקר . לפני שהוכרז 
כי תוכנית ממשלת האחדות ממאי 98 היא גם הבסיס המדיני של הממשלה הנוכחית , 
היה צריך להוכיח לאורח ולבוס שלו , שמצב הקבע האופייני למזרח התיכון הוא 
מצב של חוסר יציבות כרוני . במצב כזה , כל עוד האזור אינו מגיע ליציבות 
מינימלית , מהלך ישראלי הוא בלתי אפשרי . יש לומר לבוש , באמצעות בייקר , 
שכל עוד לא התגבש המזרח הערבי למדינות טבעיות מבחינה לאומית , טריטוריאלית 
ודתית מנהיגים הדומים לנאצר , לחומייני , לסדאם חוסיין , לאסד ולקדאפי , 
ימשיכו להתסיס את האזור לפרק זמן ארוך וכואב ובמחזוריות הכרחית ואכזרית . 
משבר המפרץ , לבנון , מלחמת איראן - עיראק , המהפכה החומייניסטית שקדמה 
לה ושאר משברים בעולם הערבי , הם " לב הבעיה " והגורמים המרכזיים לחוסר 
היציבות ולא הבעיה הפלשתינית , כפי שמדקלמים מנהיגי ארה"ב ואירופה , שאינם 
מבינים דבר בנבכי המזרח התיכון , וישראלים מוכי רגשות - אשם וסלידה כאחת 
כלפי הערבים שיחד עמם הם חיים . העולם הערבי , שאינו מעז להודות אפילו 
לעצמו מה הן הסיבות האמיתיות לפיגורו ולחוסר האונים שלו , נתלה בעלה - התאנה 
הפלשתיני כסיבה וכתירוץ להמשך עליבותו . למרבה הצער , במערב , גם בארה"ב , 
קונים את התירוץ התלוש הזה גם היום , אחרי מלחמת המפרץ . פתרון ביניים 
לבעיה של הפלשתינאים יכול להימצא בירדן , בסוריה , או בכל מקום אחר ברחבי 
המרחב הערבי הגדול שממנו באו . רק כאשר ייפסק חוסר היציבות הפוליטי , החברתי 
והדתי באזור , ויתגבש מבנה מדיני וטריטוריאלי השונה במהותו מזה הקיים , 
נוכל לגשת לפתרון " הבעיה הפלשתינית " , בהנחה שזו עדיין תהיה קיימת . 
היום , גם לו רצינו , אין בנמצא בסיס רציני לפתרון המבוקש . מי יכול 
לחזות איזה עתיד צפוי לממלכה הסעודית , לאמירות הכווייתית , לכתר הירדני 
או ל"רפובליקה " העיראקית ? האם כבר נאמרה המלה האחרונה בתוך העולם הערבי 
באשר לעתידן של סוריה ולבנון ? והאם הקמת מדינה פלשתינית ביש"ע תגרום לאסד 
או ליורשיו לוותר על חלום הסהר הפורה ? 
