עד לאחרונה הסתמכו חוקרי תולדות חייו של נפתלי הרץ אימבר , מחבר " התקווה " , 
בעיקר על הביוגרפיה שהכין אחיו שמריהו ל"מבחר כתבי נפתלי הרץ אימבר " ( 
תל - אביב , תרפ"ט ) , שיצא לכבוד יובל החמישים של " התקווה " . האח 
טען אמנם שהביוגרפיה אובייקטיווית לחלוטין , אבל למעשה היא מחפה על מגרעותיו 
של המשורר ויש בה לא מעט אי - דיוקים . יעקב קבקוב , שהיה פרופסור ללימודי 
יהדות בלהמן קולג שבאוניברסיטת ניו - יורק , התחיל להתעניין באימבר כשעסק 
בתולדות הספרות העברית באמריקה וגילה חומר ארכיוני חדש , שכלל בין השאר 
כתבים של המשורר שלא היו ידועים עד אז . כבר בתחילת הספר מפריך קבקוב את 
אחת האגדות שנקשרו בשמו של אימבר . לדבריו , לא נמצאה כל עדות המאשרת שאימבר 
היה אילם וחירש וכמעט משותק עד גיל שבע , ושרק בגיל זה התחיל ללמוד ב"חדר " 
וגילה חריפות שכלית מיוחדת במינה . קבקוב מציין גם שאימבר נטה לדברי התפארות 
וגוזמה , ולכן יש להתייחס בזהירות למה שסיפר על עצמו . אימבר נולד בגליציה , 
ב72 בדצמבר 6581 . אביו היה מוזג ואמו היתה עקרת בית . בהיותו בן עשר 
חיבר את שירו העברי הראשון , " בית תפילתי " והקדיש אותו למלחמת פרוסיה - 
אוסטריה . אימבר נהג לספר שהוא מתעניין במיסטיקה וקורא בספרי קבלה , אך 
האווירה החסידית בעירו העיקה עליו , ולאחר מות אביו יצא לעיר ברודי , ובה 
פגש את עורך " החלוץ " , יהושע השל שור . הוא הראה להשל שור את מחברת השירים 
שלו , ואמר שברצונו להיות משורר כנפתלי הרץ וייזל , ולכתוב שיר לאומי כדוגמת 
" יונה הומייה " למאיר הלוי לטריס . אבל העורך אמר לו , שאם ברצונו לדבר 
אל לב העם עליו לבחור בלשון פשוטה יותר . בעזרת ידידים , בהם אברהם קרוכמל , 
יצא לאור ספר השירים הראשון של אימבר ובו הפואמה " אוסטריא " , אותה חיבר 
ב5781 לרגל יובל המאה לסיפוחה של בוקובינה לאוסטריה . הפואמה הוקדשה לקיסר 
פרנץ יוזף , וזה זיכה אותו בתשורת כסף . המשורר הצעיר יצא לווינה ומשם לבודפשט . 
עם פרוץ המלחמה בין רוסיה לטורקיה , ב7781 , יצא לרומניה והתיישב ביאסי . 
כשנגמרה המלחמה יצא לקושטא ונשאר בה עד 2881 . בקושטא פגש בלורנס אוליפנט 
וברעייתו אליס . אוליפנט , שהתעניין גם הוא במיסטיקה , מצא באימבר אדם 
כלבבו , המשורר הפך לבן בית אצל האוליפנטים , וכשהחליטו לנסוע לארץ - ישראל 
נלווה אליהם . אוליפנט גם עזר לו להוציא את ספרו " ברקאי " ( ירושלים , 
תרמ"ו ) , שבו נדפס הנוסח הראשון של " התקווה " . לא ברור מדוע החליט 
אימבר לעזוב את אוליפנט , אך יום אחד קם ויצא לאירופה . מאוחר יותר רמז 
שהסיבה היתה כעסו של אוליפנט עליו , לאחר שבסקירה שהכין עבור ספרו של אוליפנט , 
" דת מדעית " , סירב להכיר במציאותו של ישו . בשנים שבהן שהה בארץ , הרבה 
אימבר לסייר במושבות וביקר גם במצרים . הוא התלהב מפגישותיו עם החלוצים 
וחיבר שירים לכבוד המושבות ראשון לציון , עקרון , גדרה וראש פינה . על - 
פי עדויות מאותה תקופה התמכר לטיפה המרה , ואחת העדויות בספר מתארת כיצד 
הצילו אותו מטביעה באגם מי - מרום כשהיה שתוי כלוט . דמותו מלאת סתירות . 
למשל , הוא כתב נגד המיסיון דברים חריפים , אך בה בעת לא הוקיר את רגליו 
מביתו של ראש המיסיון . מחבר ההימנון הלאומי שהה רק ארבע שנים בארץ - ישראל , 
ואחר - כך הפליג לאירופה . לאחר שהות קצרה בברלין ובפאריס קבע את מושבו 
בלונדון . כבר באותה תקופה תואר אימבר כ"משורר היהודי הלאומי " . זנגוויל 
איפיין אותו כאיש בעל סתירות וראה במעמד של " התקווה " את " אחת האירוניות 
הרבות מספור בתולדות היהודים " . ב1981 עזב אימבר את אנגליה והשתקע באמריקה . 
הוא התוודע אל השופט מאיר זולצברגר , תושב פילדלפיה , שהיה לתומכו ולפטרונו , 
וזכה לכינוי " מלך הבוהמה היהודית " . מראהו המיוחד משך את תשומת לבם של 
חוגים יהודיים ונוצריים כאחד , ועורר את התעניינותן של נשים נוצריות כבודות . 
כיוון שהציג את עצמו כמומחה לתורת הקבלה , התקרב לחוגים תיאוסופיים ולכיתות 
נוצריות . הוא אימץ לעצמו את התואר פרופסור שלא כדין , וכך חתם גם על חלק 
מספריו . באמריקה הביע דעות קיצוניות בדבר ישו והנצרות , שהיו מנוגדות לעמדות 
שנקט בצעירותו . הוא הביע תמיהה וכעס על שנציגי היהודים לא הכירו בישו , 
טען שהם חסרים רגשות דתיים ואף תקף רב בשיקגו , כיוון שלא הודה בשילוש 
הקדוש . דעות אלה גררו מאמרי ביקורת בעיתונות היהודית , ואחד העיתונים אף 
טען שהמשורר התנצר . אימבר תבע את המפרסם על הוצאת לשון הרע , אולם הפרשה 
הסתיימה בפשרה בין הצדדים מחוץ לכותלי בית - המשפט . קבקוב מתאר את אימבר 
כאדם בעל תסביך גדלות , שניסה ליצור רושם של מומחה לענייני דת וקבלה . 
הוריה של אהובתו אסרו עליה להינשא לו , בשל התנגדותו של אחד הרבנים , והדבר 
שבר את לבו . אימבר נפטר ב01 באוקטובר 9091 , בבית - החולים " הר מוריה " 
בניו - יורק . זמן קצר לפני מותו חיבר צוואה ברוח סאטירית , שבה נאמר בין 
השאר : " לרבנים הנני עוזב את כל מה שאינני יודע ומבין . זאת תועיל להם 
לאריכות ימים ושנים . לשונאי הנני מניח את מחלתי , מחלת השיגרון . בין 
הרפובליקאים והדמוקרטים הנני מחלק את השוחד שלא נגעו בו עדיין " . לאחר 
הקמת המדינה הוקם ועד להעלאת עצמותיו של אימבר לישראל , שבראשו עמד ד"ר 
יוסף קלוזנר . בשנת תשי"ג , הועלה ארונו של המשורר באונייה " תל - אביב " 
ונטמן בהר המנוחות בירושלים , בחלקה המיועדת לאבות הציונות ולסופרי התחייה . 
דמותו המסתורית והמוזרה שימשה השראה ליוצרים רבים , ורוב דברי ההערכה שהוקדשו 
לו דנו באישיותו , ורק חלקם הקטן בחנו את שירתו עצמה . הדעה המקובלת אצל 
רבים היא , שרק פעם אחת האירה בת - השירה את פניה לאימבר , ב"התקווה " , 
וכי יתר שיריו אינם מתעלים מעל לחרזנות . מבקריו טענו שכתב בטכניקה לקויה , 
ברשלנות ובחובבנות . קבקוב גורס שנעשה עוול למשורר , ומדגיש שאת יצירתו 
יש לראות בפרספקטיווה של זמנו : " הקורא בשיריו של אימבר נרתע אמנם מפני 
הטכניקה הלקויה , אבל בה בשעה הוא מתרשם מסגנונו העממי והקולע ומהשימוש 
המוצלח שלו בלשון " . בנספח לספרו מביא קבקוב את שירי אימבר מהתקופה האמריקאית , 
שלא כונסו , ואת השתלשלות חיבור " התקווה " על נוסחיו השונים . מוזכרים 
בו גם הוויכוחים הציבוריים לגבי האקטואליות של מלות השיר ולגבי הרצון לאמץ 
הימנון חדש . אימבר הצהיר לא פעם , ששאף להכניס שמחת חיים לשירה העברית , 
שהיתה לפי דעתו רוית יגון . קבקוב מציין שרבים התענגו על החוש המיוחד שלו 
לסאטירה ולשנינות , וראו בכך ביטוי נוסף לאופיו התמהוני . 
