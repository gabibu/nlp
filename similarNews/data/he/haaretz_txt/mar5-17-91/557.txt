ערוכה ראשונה : במשכן לאמנות בעין - חרוד מוצגת התערוכה " דיוקן המנהיג 
באמנות הישראלית " שאצר הד"ר גדעון עפרת . התערוכה פותחת בתחילת המאה , 
בציורים המציגים אבולוציה של המנהיג ( הרצל , אחד העם , ברל כצנלסון , 
בן גוריון ) . לאחר 7691 מסתמנת בבירור מגמה מנוגדת המאופיינת בניתוץ 
וכיעור דמות המנהיג ( משה דיין , גולדה , אריק שרון , בגין ) . בד 
בבד מופיעה בשנים האחרונות מגמה נוספת של געגועים למנהיג האידיאלי י . ח . 
ברנר ושוב , לסגירת המעגל הרצל . הפינות היפות בתערוכה הן דיוקנאות 
אחד העם של יוסף טפר , ראובן רובין וליטבינובסקי , ודיוקנאות ברל כצנלסון 
של גליקסברג , ליטבינובסקי ולבנון . בציורים אלה יש חמימות וכבוד שפשוט 
לא יעלו על הדעת בציור היום . התערוכה מלווה בקטלוג טוב , עשיר בצילומים 
ובטקסט מפורט הסוקר את גלגולי המוטיב בציור הישראלי , והן את הבעייתיות 
הרחבה יותר של דיוקנאות מנהיגים . קפתראותערוכה שנייה : תערוכת זיכרון לצייר 
אורי רייזמן בקיבוץ כברי . התערוכה קטנה וצנועה , לא מפתיעה , ואין להתייחס 
אליה כאל תערוכה מייצגת אלא כאל דקה של דומייה לזכרו אל אמן גדול . שני 
הציורים הוורודים , " נופי אבלות " מ0891 , הם משיאי הציור הישראלי . 
בשני ציורים אלה הטעין רייזמן דווקא בצבע הוורוד כל כך הרבה חרדה וכאב שנראה 
כי לעולם לא יימצא עוד הצבע שיש בו נחמה . קפתראותערוכה שלישית : יחזקאל 
שטרייכמן במוזיאון הפתוח בתפן . התערוכה מבולגנת . ציורים רבים מדי , 
ללא עריכה כרונולוגית , תלויים בצפיפות שאינה מאפשרת להתבונן בכל ציור בנפרד . 
אולם שטרייכמן הוא צייר טוב , ומרגע שמתמסרים לציוריו מגלים בהם עולם ומלואו . 
בציורים החדשים בולט השימוש המורכב בלבן ובירוק - וירידאן , שני צבעים 
קרים ששטרייכמן מחמם אותם בהדרגה ומוציא מהם שפע ניואנסים עדינים . אחד 
הציורים המעניינים בתערוכה נקרא " סולם יעקב " ( 6891 ) . הידיד שביקרתי 
אתו בתערוכה העיר כיח אף - על - פי שבציורי הנוף קו האופק נראה בבירור , 
אין אצל שטרייכמן הבדל מובהק בין האדמה והשמים . השמים מטופלים באותם צבעים 
ומרקמים כמו האדמה . " סולם יעקב " המתנשא במרכז הציור יוצר אקסיס - מונדי , 
" ציר עולם " , המקשר שמים וארץ . התערוכה מלווה בקטלוג מהודר , הראיון 
של נתן זך עם שטרייכמן ישיר ובהיר , אולם חלק מצילומי הצבע אינם באיכות 
טובה דיה , והטכסט של יורם קניוק מפוטפט ופרובינציאלי ( לדוגמה הטענה 
המיותרת ששטרייכמן צייר יותר טוב מוויליאם דה - קונינג ) . עוד כמה מלים 
על המוזיאון בתפן . גן הפסלים של המוזיאון גדוש פסלים רבים מדי שרק מיעוטם 
טובים . חלל המוזיאון בעייתי . יש בו יותר מדי במות ומחיצות . בתפן יש 
מרחבים , ופיזור הפסלים בשטח , כמו גם שיפורים בחלל התצוגה , יכולים לתרום 
הרבה . עוד כמה מלים על מצוקת האוצרת בארץ . מוזיאון תל - אביב ומוזיאון 
ישראל אינם מסתירים עוד כי אוצרי המוזיאון הקבועים אינם יכולים לעמוד בעומס 
העבודה . שני המוזיאונים הזמינו לאחרונה אוצרים אורחים ( איתמר לוי , 
דליה מנור , שרית שפירא , אריאלה אזולאי - ערמון ) . היוזמה ברוכה בעיני , 
אולם איני מבין כיצד יכלו שלא להזמין את גדעון עפרת . עפרת אצר לאחרונה 
גם את תערוכת " ראשית הקרמיקה הישראלית " בבית האמנים בירושלים , תערוכה 
מקורית ומעניינת . לאיש מבין שאר האוצרים האורחים אין שמץ מהידע ומהניסיון 
של עפרת , ואין בארץ מי שישווה לו בתערוכות הכרוכות במחקר היסטורי , ואולי 
זוהי סיבת הזהירות ? 
