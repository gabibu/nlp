סוויליה , ספרד ( רויטר ) . גל חדש של כשרונות צעירים , תאבי הצלחות , 
המבקשים להדיח את הכוכבים הוותיקים , שטף כאן את אליפות העולם באתלטיקה 
באולמות וזיעזע את המימסד הספורטיווי הבכיר . האמריקאי אנדריי קייסון והסובייטית 
אירינה סרגייבה , שניהם בני 22 , היו חיל החלוץ של הכוח העולה בניצחונותיהם 
בריצת 06 מטרים ביום פתיחת האליפות , שנמשכה כל סוף השבוע החולף . הישגיהם 
המפתיעים נגד המועמדים לבכורה במקצוע זה , לינפורד כריסטי מבריטניה ומארלן 
אוטי מגאמייקה , שניהם בני 03 , שימשו אזהרה גלויה לראשיתו של תהליך חילוף 
המשמרות . כאשר אליפות העולם באתלטיקה בטוקיו ( מחוץ לאולם ) מצויה במרחק 
של פחות משישה חודשים , והמשחקים האולימפיים של 2991 בברצלונה הולכים וקרבים , 
חייבים אחדים מוותיקי האתלטים להנמיך את ציפיותיהם . כריסטי נאלץ להסתפק 
במקום השני גם בגמר ל - 002 מטרים , כאשר נכנע לבולגרי המוצק בן ה - 22 , 
ניקולאי אנטונוב . " היה זה חלום ישן שלי לנצח את כריסטי . הוא אצן גדול " , 
החמיא ליריבו הכוכב החדש . אולם בדרך כלל , רחשו בסוויליה בני הדור החדש 
כבוד מוגבל בלבד לאלופי העבר . האלזירי נורדין מורסלי , רק בן 12 , אך 
כבר מזמין השוואות עם הרץ המרוקאי הגדול סעיד אוויטה , חיסל את כל יריביו 
בריצת 005 , 1 מטרים בקצב רצחני וחסר רחמים . הצרפתיה מארי - פייר דיר , 
בת 32 וללא שום הישג מרשים לזכותה , תקפה באומץ את כל יריבותיה המנוסות 
וניצחה בריצה ל - 000 , 3 מטרים . לודמילה רוגאצובה מבריה"ם חיקתה אותה 
בריצת 005 , 1 מטרים , שבה נותרה מנצחת האליפות הקודמת דינה מלינטה מרומניה 
ללא מדליה . פול ארנג מקניה , שהגיח מאחור , כדי לזכות בריצת 008 המטרים 
בגמר האולימפי בסיאול , היה בין המעטים שהגנו על התואר גם באולם הגם שנהנה 
מפסילת בן ארצו וויליאם טאני , בגלל פריצה מוקדמת מדי למסלול הפנימי . 
אבל בגיל 32 , עדיין נחשב ארנג לכשרון צעיר . היו , כמובן , גם חריגים . 
אוטי הוכיחה שהיא יודעת להשיב מלחמה , כאשר גמלה לסרגייבה בגמר ל - 002 
מטרים ב - 42 . 22 שניות , הישג השווה לשיא העולמי באולם שקבעה שבעה ימים 
קודם לכן . המיפגן המרשים ביותר מצד הוותיקים היה של האמריקאי בן ה - 23 
גרג פוסטר , שחזר לפיסגה אחרי ששבר את ידו פעמיים , וניצח בסוויליה ב - 
06 מטר משוכות . בתחרויות השדה גילו אלופי העבר כי לא נס ליחם . השיאן העולמי 
סרגיי בובקה קפץ פעם נוספת במוט לגובה 6 מטרים , כדי לזכות במדליית הזהב . 
גם הודף כדור הברזל משוייץ , ורנר גונתאואר , והקופצת לגובה מגרמניה הייקה 
הנקל ניצחו כצפוי במקצועותיהם . מבין חמשת שיאי העולם , נשברו שניים על 
ידי הנבחרת המאוחדת המבריקה של גרמניה , במירוצי השליחים ל - 4004 מטרים 
לגברים ולנשים , בזכות הסיום המרשים של תומאס שאנלבה וגריט ברויאר . מיכאיל 
שניקוב מבריה"ם חזר ונטל את השיא העולמי בהליכה ל - 000 , 5 מטרים והגרמניה 
ביאטה אנדרס שיפרה את שיאה העולמי בהליכה ל - 000 , 3 מטרים . אינסה קראווטס 
מבריה"ם קבעה שיא עולמי בתחרות ההזמנה בקפיצה משולשת . סין זכתה לראשונה 
במדליית זהב באתלטיקה , דבר שלא עלה בידיה בעבר באליפות עולם או במשחקים 
אולימפיים , כאשר הודפת כדור הברזל סי קסינמיי נטלה את הבכורה . אולם כמה 
עובדות לא השתנו וגם נבחרת גרמנית מאוחדת לא הצליחה להאפיל על הצלחות הרוסים . 
הגרמנים צברו 6 מדליות זהב , אבל נציגי בריה"ם עלו 71 פעם על דוכן המנצחים 
וצברו 7 מדליות זהב , בתוספת 01 מארד וכסף . 
