נפוליון הורה במתכוון לנתץ את אפו של הספינקס כדי שפניו לא יסגירו את זהותו 
האפריקאית . זו מסקנתו של פרופסור מפורטלנד ביום עיון שהתקיים לא מכבר באטלנטה 
כדי לקדם את הפלורליזם התרבותי בבתי ספר ציבוריים , ובמיוחד לשים דגש רב 
יותר על תרומתה של אפריקה , " ערש התרבות והידע בתקופה העתיקה " . כאלף 
אנשי אוניברסיטה שחורים השתתפו בכנס זה , ולא הכל שותפים לדעות של חסידי 
האפרוצנטריות , הרוצים להעמיד את אפריקה במרכז ההיסטוריה הרשמית של האנושות . 
המסמך שהוגש בכנס ממליץ על " הבנה , כיבוד והערכת ההיסטוריה , התרבות 
והתרומה של קבוצות אתניות אחרות " . בד בבד הוא תוקף " היסטוריונים לבנים 
גזענים " , בטענה כי " גנבו ורמסו את העבר האפריקאי הגדול " . " האירופים " , 
קובע המסמך , " הבטיחו את שליטתם והביאו לעולם הרס ומוות " . קפמאבינכדי 
להחזיר לתלמידים שחורים את ביטחונם העצמי ואת גאוותם , סבורים חסידי האפרוצנטריות , 
יש להזכיר עובדות שאמיתותן ההיסטורית אינה מוטלת לדעתם בספק : מצרים היא 
מדינה אפריקאית ; האירופים הם אלה שהמציאו את התזה כי המצרים היו לבנים 
שעורם השחים בשמש . רעמסס ותות אנח אמון היו שחורים , כמו גם אסוף ( ככל 
הנראה ) וקליאופטרה ( בת תערובת שחורה - יוונייה ) . חסידי האפרוצנטריות 
היו רוצים להנהיג בבתי הספר תוכנית המדגישה כי " הפירמידה הראשונה היתה 
פרי מחשבתו של אימחותף , שחי במצרים 62 מאות לפני ישו . לא היפוקרטס אלא 
אימחותף היה , על פי מסמך זה , " אבי הרפואה " . פרוף היליארד מאוניברסיטת 
גורגיה סבור כי גם האלים היווניים ועשרת הדיברות שאבו את השראתם מהתרבות 
השחורה . משה היה כוהן מצרי , והיליארד , המתבסס על הדיוקנאות המוקדמים 
ביותר של ישו ובודהה , סבור כי גם הם היו שחורים . לדברי היליארד , העומד 
בראש תוכנית לימודי הבאנטו , הפילוסופים היוונים הביאו ליוון מה שלמדו מכוהנים 
במצרים . " והמזימה הגזענית נגד האפרו - אמריקאים אחראית להשמטה זו בספרי 
ההיסטוריה " . תלמידים שחורים גם אינם יודעים שהמלה " אמן " החוזרת הרבה 
כל כך בתפילותיהם היא אחת המלים האפריקאיות העתיקות לציון שמו של האל הכל - 
יכול . קפמאבינחסידי האפרוצנטריות סבורים כי לשם טיפוח העצמיות ושאיפת הלימוד 
של תלמידים שחורים יש להעלות בפניהם את הישגיה של מצרים העתיקה . אחד מהם 
אמר : " השואה שלנו תימשך כל עוד לא נקבל בחזרה מה שנלקח מאתנו , כולל 
ההיסטוריה של תרומותינו " . מובן שתזות אלו עוררו מחלוקת , ובעיקר יצאה נגדם 
ועדה של אנשי אוניברסיטה להגנת ההיסטוריה , שחברים בה כמה היסטוריונים ידועים 
ובהם ארתור שלזינגר . שלזינגר הודה אמנם כי ההיסטוריה השחורה " הוזנחה 
באורח מחפיר " עד לאחרונה , אך אמר : " התפיסה שאפריקה עומדת במקור כל 
הטוב ואירופה היא מקור כל הרע אינה אלא רטוריקה , לא היסטוריה " . ואכן , 
כמה מהתבטאויותיהם של חסידי האפרוצנטריות מפלגים את הקהילה השחורה . רוב 
אנשי האוניברסיטה השחורים חוששים כי בהתקפותיהם , שאינן מבוססות דיין על 
" היורוצנטריות " , רק ישמיטו האפרוצנטרים את הקרקע מתחת למאמציהם ומתחת 
להצלחה שהושגה בהקצאת מקום נרחב יותר בתוכנית הלימודים לעבר האפריקאי . ואילו 
השלטונות חוששים מתקדים מסוכן , בעיקר בערים כמו ניו יורק או לוס אנגלס , 
שבבתי הספר התיכוניים שלהן לומדים תלמידים הדוברים כ001 שפות שונות . מדוע , 
הם אומרים , לא לחבר תוכנית מיוחדת גם לקריאולים , לקמבודים , לאיטלקים 
ואחרים ? לדעתם , יש לשכלל תוכנית לימודים שתלמד על המשותף לכל האמריקאים . 
אין זו משימה קלה אל מול לחצים של קבוצות לאומיות . כך , למשל , בצפון 
מזרח מדינת ניו יורק שונתה תוכנית הלימודים בעקבות ביקור של משלחת אינדיאנים 
מבני אירוקואה והיא כוללת כיום את הקביעה , שהשיטה הפוליטית של האירוקואה 
השפיעה על חיבור החוקה האמריקאית . 
