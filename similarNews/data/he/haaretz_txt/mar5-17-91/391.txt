אישרה ממשלת הליכוד בראשות מנחם בגין פה - אחד את נייר העבודה שגיבש שר 
החוץ דאז משה דיין עם נשיא ארה"ב דאז גימי קארטר ושר החוץ האמריקאי סיירוס 
ואנס . בנייר זה סוכם על כינוס ועידת זנווה בתנאים מסוימים כשיושבי הראש 
של הוועידה יהיו נציגי ארה"ב ובריה"ם . אבל שבועות ספורים לאחר מכן הגיע 
לישראל אנואר סאדאת וטרף למעשה את הקלפים . איני יודע . אבל עובדה היא שבאותה 
ממשלה שאישרה פה - אחד את נייר העבודה היו חברים שרון , דוד לוי ומודעי 
והם תמכו בהחלטה אחרי שבגין הגיע למסקנה שניתן לקבל את הסיכום שהושג בין 
דיין וקארטר . כשקיסינגר כיהן כמזכיר המדינה הוא התנגד לשיתופה של בריה"ם 
ולכן הוא עמד על כך שרק ארה"ב תהיה פעילה בתהליך השלום . זו הסיבה שהוא 
הצליח להביא לחתימת הסכמי הביניים בין ישראל למצרים ולסוריה . אבל כשקארטר 
נבחר לנשיא השתנתה המדיניות האמריקאית . לגבי המצב הנוכחי , ברור שוועידה 
כזו לא תוכל להתכנס אם ארהב לא תרצה בשיתופה של בריה"ם . השאלה היא אם עקב 
השינויים שהתחוללו באחרונה בצמרת הסובייטית והחשש שבריה"ם תגלוש שוב לתקופה 
של תחרות עם ארה"ב ולמלחמה קרה בזעיר - אנפין , תרצה ארה"ב בשיתופה . אינני 
בטוח שבוש ירצה להחזיר עתה עטרה ליושנה , כלומר להחזיר לבריה"ם את מעמדה 
ויוקרתה כשותפה שווה בניהול ועידת זנווה . במשך כל השנים היתה עמדת ממשלות 
ישראל שעל בריה"ם לכונן קודם כל יחסים דיפלומטיים מלאים עם ישראל , בטרם 
נסכים לשיתופם בתהליך השלום . אני מניח שזו גם עמדתה של הממשלה הנוכחית . 
אם בריה"ם תעמוד בתנאי הזה , אני מעריך שישראל תתנה את נכונותה בהשתתפות 
פעילה של בריה"ם , בהגדרת מעמד יושבי הראש של הוועידה , כלומר איזה חלק 
יהיה להם בניהול הוועידה . ישראל חתרה תמיד ובמידה רבה היא שואפת גם היום 
למו"ם ישיר בינינו לבין מדינות ערב . הוא צודק . הוועידה כונסה בדצמבר 37 
בזנווה בהשתתפות נציגות של כל המדינות . סוריה החרימה את הוועידה והכיסא 
שלה נשאר ריק . אחרי סיום המושב הראשון סוכם שיוקמו ועדות צבאיות שיעסקו 
בנושא הפרדת הכוחות ובבוא היום הוועידה תתחדש . במשך חודשים ארוכים המשיך 
הנציג האמריקאי לשהות בזנווה ולשאת בתואר הזה . גם אני שהייתי סגנו של שר 
החוץ אבא אבן נותרתי שם זמן מה . אבל הוועידה התרוקנה במידה רבה מתוכנה בשל 
מהלכיו של קיסינגר שהביאו לחתימת הסכמי הביניים בינינו לבין מצרים וסוריה . 
