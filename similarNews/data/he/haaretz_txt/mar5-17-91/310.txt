הסרט הסיני הראשון בהיסטוריה שמתמודד השנה על פרס האקדמיה לאמנויות ולמדעי 
הקולנוע ( הידוע גם בשמו " האוסקר " ) כבר נקלע לשערורייה - זוטא , כשהסתבר 
שממשלת סין מבקשת לפסול את מועמדותו . הסרט " גו דו " גבר על כ03 סרטים 
אחרים בדרך למועמדות . הוא מתמקד בפרשת ניאוף ונקמה בסין הכפרית של שנות 
ה02 . התיאור קודר במידה כזו , שכמה פקידים ברפובליקה העממית ביקשו לשלוף 
את הסרט מרשימת המועמדים ולהחזירו הביתה . הפקידים נימקו את בקשתם בסיבות 
טכניות . הם טענו שהסרט לא הוצג בהקרנה מסחרית בסין , כנתבע בתקנון האקדמיה . 
אלא ש"גו דו " ייצג כבר את סין בפסטיבל קאן , זכה לתשבחות וזכה אף בפרס 
בונואל , המוענק מדי שנה על ידי מבקרי הקולנוע של אמריקה הלטינית . עכשיו 
היה תורה של ואשינגטון למשוך בחוטים , והוליווד לא קיבלה את הטיעון הסיני . 
על פי הגדרת האקדמיה , הקרנה מסחרית " פירושה לפחות הצגה אחת בתשלום . 
בהוליווד טוענים ש"גו דו " הוקרן בפני סטודנטים בקמפוסים בסין ובהקרנות 
מיוחדות אחרות ברחבי סין . המאמץ הסיני המגושם למנוע מהסרט את המועמדות , 
הקנה לו בתוך 84 שעות פרסום רב . כלי התקשורת החלו מדווחים על התנכלות 
נוספת לחופש היצירה והביטוי בסין . לא ברור אם מדובר בלפיתה סינית מתוחכמת , 
שנועדה לפרסם את הסרט טרם ההצבעה , או בקו פוליטי נוקשה המאפיין את שלטונות 
המעצמה המזרחית מאז מהומות הסטודנטים בכיכר טיינאנמן . עמדתה הנחרצת של 
האקדמיה כבר קצרה שבחים , ואם יזכה " גו דו " באוסקר , יהיה זה מסר פוליטי 
מהדהד מהוליווד לפקין . הוליווד אוהבת לחנך את העולם . 
