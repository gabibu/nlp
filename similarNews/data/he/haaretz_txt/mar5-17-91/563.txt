פאריס ( מיוחד ל"הארץ " ) . למרות הודעת שלטונות מרוקו כי בני משפחתו של 
הגנרל מוחמד אופקיר , שנחשד לפני שנים רבות בניסיון לבצע הפיכה נגד המלך 
חסן השני , שוחררו ממעצרם הרי בפועל הם נמצאים תחת פיקוח והשגחה של שירותי 
הביטחון המרוקאים , ואין הם חופשיים לעשות כרצונם ובוודאי שלא לעזוב את 
המדינה . כך עולה מכתבה שערכה רשת הטלוויזיה החמישית של צרפת . לא מכבר 
הודיעו השלטונות המרוקאים על שחרורם של אלמנתו של אופקיר וששת ילדיו , לרגל 
חגיגות 03 שנה לכהונתו של המלך . קדמו לכך פרסומים בתאמצעי התקשורת המערביים 
ובעיקר בצרפת על הדרכים בהם נוהג המלך לחסל את יריביו . פרסומים אלה עוררו 
את זעמו של המלך . אופקיר היה ממקורבי המלך וכיהן כשר הפנים בממשלת מרוקו . 
הוא נחשב במשך תקופה ארוכה כאיש סודו של חסן השני . אולם צוות של רשת הטלוויזיה , 
שיצא לבקר אצל בני משפחת אופקיר ( הגנרל עצמו חוסל על ידי המלך ) , גילה 
כי למרות הודעת השלטונות הרי שבפועל נמצאים בני המשפחה תחת פיקוח חמור של 
שליחיו של המלך . העובדה שבני משפחת אופקיר נמצאים במעצר משך 81 שנה עוררה 
ביקורת קשה בצרפת על רקע העובדה שהמלך נוקם בילדיו ובאלמנתו של מי שהיה יריבו . 
הממשלה הצרפתית הקפידה לשמור כל העת על פרופיל נמוך בכל הקשור למתיחת ביקורת 
על דרכיו של המלך חסן . כאשר שוחררו כמה ממתנגדי המלך הביעו מנהיגים צרפתיים 
שמחה על ההחלטה . ואולם עתה מתברר כי השמחה היתה מוקדמת . 
