ועדת משנה של דירקטוריון בנק לאומי מגבשת בימים אלה מתכונת חדשה להעסקת הבכירים 
בבנק . הוועדה תמליץ להעסיק בעתיד את כל הבכירים על - פי חוזים אישיים . 
ועדת המשנה מונתה לפני שבועות מספר ביוזמת משה זנבר , יו"ר הדירקטוריון . 
חברים בה זלמן שליו , דוד רוטלוי ואבנר פרץ . הוועדה הוקמה לאחר שהנהלת 
בנק לאומי הגיעה למסקנה כי תנאי ההעסקה הנוכחיים של בכירי בל"ל הם מיושנים 
ברוחם . גם פרישתו מהבנק של שלמה פיוטרקובסקי , המשנה לשעבר למנכ"ל , השפיעה 
על הקמת הוועדה . פיוטרקובסקי עזב את בל"ל , ועבר מיד לנהל את הבנק הבינלאומי , 
שם הוא זוכה למשכורת גבוהה יותר . לפי התוכנית המתגבשת , בחוזים האישיים 
יועסקו 62 מנהלים בבנק לאומי , בדרגת סמנכ"ל ומעלה . חמישה מתוכם כבר מועסקים 
בהסכם אישי , שנחתם עוד בתקופת כהונתו של ארנסט יפת כיו"ר מועצת המנהלים 
של הבנק . בחוזים האישיים החדשים ישופרו תנאי השכר של בכירי הבנק , אך תנאי 
הפרישה שיוצעו להם יתאימו למתכונת שהציעה בזמנו ועדת לנדוי שבדקה את החוזים 
האישיים בבנק לאומי . כך למשל , בכיר שהחליט לפרוש מרצונו לא יהיה זכאי 
לקבל פיצויים מוגדלים . מי שפוטר מהבנק או שעבודתו הופסקה לא יוכל ליהנות 
הן מפנסיה והן מפיצויים , אלא יצטרך לבחור באחת משתי האפשרויות . כמו - 
כן תצומצם התקופה בה משולם מענק ההסתגלות לכל בכיר שפורש . תשלומי קופת 
הגמל שהצטברו לזכות הבכיר יועמדו לרשותו עם הפרישה מהבנק . ועדת הדירקטוריון 
בבל"ל בוחנת את האפשרות לחייב כל בכיר שפורש מהבנק בתקופה צינון מסוימת קודם 
להעסקתו בתפקיד דומה בבנק מתחרה . קפידבינהחוזים האישיים שייחתמו בבנק לאומי 
באים על רקע פרשת החוזים האישיים , שהתפוצצה ב88 לאחר שהתברר כי למספר רב 
של בכירים בבנק יש חוזה אישי בעל תנאים מפליגים במיוחד , כולל תנאי פרישה 
יוצאי דופן הכוללים גם מקרה שבו אותם בכירים התפטרו מרצונם מהבנק . בעקבות 
הפרשה נאלץ מאיר חת , שהיה אז יו"ר הבנק , להתפטר מתפקידו , יחד עם כל 
דירקטוריון הבנק . צדיק בינו עזב בעקבות הפרשה את ניהול הבנק . על רקע זה , 
הוקמה ועדה בראשות שופט ביהמ"ש העליון לשעבר , משה לנדוי , שקבעה כללים 
וסייגים באשר לחוזים האישיים . הנהלת בל"ל מנסה מאז להגיע להסכמים עם חלק 
מהבכירים לשעבר כדי שיפחיתו את תנאי הפרישה שהובטחו להם . עם חלק אחר מתנהלים 
הליכים משפטיים . 
