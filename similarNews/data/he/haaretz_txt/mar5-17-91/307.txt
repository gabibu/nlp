שני אנזימים הממלאים כנראה תפקיד חיוני בפעילותו של חוש הריח התגלו באחרונה 
על - ידי פרוף דורון לנצט ותלמיד המחקר דניאל לזר , מהמחלקה לממברנות והכרה 
מולקולרית במכון ויצמן למדע . על כך מדווח העיתון המדעי היוקרתי " נייצר " 
בגיליונו האחרון . אלה הם חלבונים המונעים את המשך השפעתם של הריחות לאחר 
שמתרחקים מן המקור שמפיץ אותם . אלמלא פעילות אנזימטית זו , היינו עלולים 
לשאת עמנו כל העת את תחושתם של מאות , אם לא אלפי , ריחות שונים , אשר 
היו מונעים מאתנו לחוש כל ריח בנפרד . שני האנזימים שייכים למשפחות גדולות 
של אנזימים , הממוקמות בדרך כלל בכבד ובריאות , ותפקידן לנטרל רעלים שונים 
החודרים אל הגוף . הראשון שבהם שייך למשפחת ציטורכרום 054 ; השני נמנה 
על משפחת הגלוקורונוזיל טרנספרוזות . פרוף לנצט סבור ששני סוגי האנזימים , 
שלא היו מוכרים עד כה , ומצויים אך ורק באיבר חוש הריח באף , פועלים שם 
בדומה לפעילות " בני משפחתם " באברים אחרים . כלומר , הם מנטרלים את 
חומרי הריח באמצעות מנגנון דומה לזה שמופקד על ניטרול רעלים בגוף . כך נמנעת 
השפעתם המתמשכת של הריחות על תאי החוש . יתכן שהאנזימים האלה ממלאים , בנוסף 
לכך , גם את תפקידם " הרגיל " : הגנה על תאי העצב החושיים באף , וכן על 
המוח , מפני חדירתם של רעלים נדיפים . רעלים מסוג זה עשויים לגרום לפגיעות 
במערכת העצבים , כגון סרטן או מחלת אלצהיימר . פרוף לנצט מבקש לבדוק עתה 
אם האנזימים האמורים מופיעים גם בווריאציות גנטיות אנושיות . אם אמנם כך 
הוא , עשויים שינויים כאלה להשפיע על מידת הרגישות לריחות ולהסביר את ההבדלים 
בין בני אדם בהעדפת מזון ובשמים . 
