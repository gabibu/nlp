דיווחים בעיתונות ידעו לספר , כי אלוף מפורסם ( במיל . ) גילה את צפונות 
לבו והודה כי היה משלם כל הון שבעולם תמורת הזכות ליטול חלק במלחמת המפרץ . 
אפשר להניח , כי הגנרל גלוי הלב הוא חריג בקרב הקצונה הבכירה של צבא הגנה 
לישראל , אך ליתר ביטחון מומלץ פה לעודד קרבות חלופיים , מסעות מלחמה שבהם 
לא נפגעים חיילים , להשבעת התאווה . בין כל המאבקים הפנימיים , בין כל 
האפשרויות לקיום מלחמה לוהטת ללא אש של רובים , מה יותר מרתק , מותח וחשוב 
מהקרב על רכב השירות החדש של האלופים . התקציב עדיין לא הופשר , אבל חיל 
התחזוקה כבר הכין את כל הנתונים ובשנה החולפת טרח ואסף מידע מדוקדק ומפורט 
על ארבעת הכוחות המתמודדים . בריטניה שלחה לקרב יחידה של עקרבי המדבר , 
נציגי צרפת בוטחים באריות עמק הלואר , ארה " ב נסמכת על צליל הכסף בקופות 
ואיטליה , כך מתברר , עדיין מבררת את הנושא . פורד סקורפיו , פזו 506 , 
הונדה אקורד ולנציה תמא הן הארבע שיתמודדו במכרז שיקבע את רכב השירות החדש 
של האלופים . ארבע מכוניות מנהלים המציגות ארבע גישות שונות ומעוררות עניין 
רב גם בשוק האזרחי . אין כוונה לערוך כאן מבחן השוואתי מדוקדק שלוש מהן 
כבר זכו , גם במדור זה , לחשיפה רחבה אלא רק לציין את המאפיינים הייחודיים 
לכל אחת ולצרף את ההימור שלנו על זו שתזכה בסופו של דבר במערכה . קפמאפרק 
ה506 היא ללא ספק המכונית היפה ביותר בחבורה . הקווים הזורמים המבוססים 
על העיצוב של פינינפארינה יוצרים יחידה מגובשת , הרמונית ונעימה למראה . 
באופן מסורתי הפזו נוחה מאוד לנסיעה וזו הפעם הראשונה שהחברה הצרפתית הצליחה 
לתכנן ולייצר מכונית מנהלים של ממש : מהודרת , מרווחת מאוד ומשרה אווירה 
של פינוק אריסטוקרטי נינוח . בשנים האחרונות פזו הצטיינה במכוניות בעלות 
אחיזת כביש מעולה , וה506 , בעלת ההנעה הקדמית , יכולה להיחשב כפנינה 
בכתר ההצלחה לשלב בין בטיחות ויציבות לנסיעה נוחה . נקודת התורפה של הפזו 
506 היא הביצועים הנרפים פרי שילוב גרוע בין מנוע שני ליטר מוזרק ( 031 
כוחות סוס ) לתיבת הילוכים אוטומטית תוצרת , שהגיע המועד להחליפה . נתוני 
המהירות המרבית , מעל 002 קמ"ש , אינם מרמזים על החולשה , אולם בנסיעה 
יום - יומית מורגש מחסור בכוח לתאוצה . נקרתה בידי הזדמנות לנהוג גם ב506 
עם מנוע שני ליטרים זהה , שאליו חוברה תיבת הילוכים ידנית ובה לא הורגש 
המחסור בכוח . מקור הבעיה , אם כך , היא תיבת ההילוכים האוטומטית , הממהרת 
לשלב הילוך גבוה , ואינה מאפשרת למנוע להגיע לתחום שבו הוא יעיל ( מומנט 
מרבי ב008 , 4 סל"ד ) וכופה עליו מגבלה מעציבה . בניגוד לדגמי פזו אחרים , 
ב506 בולט המאמץ להקפיד על איכות ההרכבה , טיב חומרי הריפוד ורמת הגימור 
הכללית , אולם במבחן של שימוש ארוך טווח , עלולות ידיים צבאיות וצעירות 
לחשוף ברבים את עדינותה . המחיר , כולל מערכת 000 , 511 ש"ח . קפמאפרקהדור 
השני של הלנציה תמא עבר שיפור מקיף ברוב מרכיביה הדינאמיים של המכונית , 
אך החברה האיטלקית לא הצליחה להיפטר מהמראה הגמלוני והכבד שלה אחת הסיבות 
העיקריות לכך שהתמא לא הפכה ללהיט בשוק המנהלים האזרחי . מבחינה דינאמית 
התמא מציעה את החבילה המאוזנת ביותר : יש לה מנוע שני ליטרים 61 שסתומים 
נפלא ואחיזת כביש יוצאת מגדר הרגיל . התמא היא מסוג המכוניות שכישורי הנהיגה 
של מרבית רוכשיה נופלים מיכולתה מעוררת ההתפעלות לשמור על יציבות ולתקוף 
פניות במהירות מסחררת . לזכותה גם רשימה ענקית של אבזרי מותרות , כגון : 
תומכות ראש במושב האחורי המזדקפות רק כשמונח משקל על המושב ואינן פוגמות 
בשדה הראייה לאחור , מראות צד המתקפלות בלחיצת כפתור ומאפשרות השתחלות בין 
מכוניות חונות , ועוד כהנה וכהנה אבזרים חשובים יותר או פחות . נוחות הנסיעה 
טובה , אך נופלת משל הפזו והמרווח הפנימי טוב באותה המידה . כמו הפזו , 
גם התמא מצוידת בתיבת הילוכים אוטומאטית תוצרת למזלה מנוע חזק יותר ( 
051 כוחות סוס ) ועקומת מומנט שטוחה יותר מצליחים להתגבר על תיבת ההילוכים 
הפלגמטית ולספק תאוצות מספקות . בתא הנוסעים של התמא אפשר למצוא את החומרים 
הטובים ביותר , כולל ציפוי עץ שהובא במיוחד מאפריקה , אך מכסה המאפרה , 
למשל , עלול לנשור לפתע על הרצפה ואיכות הגימור עשויה לכן להיחשב לנקודת 
תורפה . המחיר , כולל מערכת 993 , 89 ש"ח . קפמאפרקהעיצוב החיצוני של ההונדה 
אקורד מעיד על המכונית כולה : אין בה אקורד צורם אחד , אבל גם לא מערבולת 
צלילים באפסיונאטו . הפן החזק שלה הוא מכלולי ההנעה : המנוע ( 531 כוחות 
סוס ) מושך כשור זועם ותיבת ההילוכים האוטומאטית התואמת אותו מאפשרת תמיד 
למצות את מרב הכוח . בפרק הדן במערכת המתלים ובכיול השלדה נחשף הפן השני 
של האקורד . חסר בה השילוב המוצלח בין מים לאש , בין נוחות נסיעה לאחיזת 
כביש בטוחה , המאפיין את המתחרות שלה , והיא לא נוחה ויציבה במיוחד . 
המרווח הפנימי טוב , אך העיצוב והחומרים בתא הנוסעים מונעים מנוסעיה את 
אותה הרגשת אדנות מפנקת שמקנות מכוניות סלון אירופיות מהשורה הראשונה . 
היא מציעה פשרה מקובלת , הקולעת לטעמו של קהל רחב ככל האפשר , ולכן אין 
תימה שהאקורד היא המכונית הנמכרת ביותר בארה"ב בשנתיים האחרונות . לזכותה , 
איכות הרכבה טובה ואווירה של פשטות במובנה החיובי , המניחה את הדעת ומבטיחה 
חסינות מתקלות מכניות הנובעות מתחכום יתר . המחיר , לא כולל 005 , 19 ש"ח . 
קפמאפרקיחסית לשלוש האחרות הסקורפיו היתה בארץ בבחינת נעלם . היא הוצגה 
לראשונה בתערוכת פרנקפורט 5891 , כמכונית סלון במבנה האצבאק , ולמעט בריטניה , 
לא זכתה ברחבי היבשת להצלחה גדולה . בניסיון לאשש את מעמדה , פורד עידכנה 
את הסקורפיו כמה פעמים ובעדכון האחרון התוסף דגם עם תא מטען נפרד וארבע דלתות . 
הסקורפיו היא היחידה מבין ארבע המכוניות העושה שימוש בהנעה אחורית , ולפחות 
על פי הנתונים התיאורטיים היא בעלת המנוע החלש בחבורה ( 521 כוחות סוס ) 
. מי שזקוקים להמחשת ההבדל העשוי להתגלות בין נתונים תיאורטיים לבין המציאות 
מוטב שיעשו סיבוב בפורד סקורפיו . היא אינה המהירה ביותר בין המתחרות , 
אך יש לה תגובה פנטסטית לפקודות הדוושה , וככל שמדובר בתאוצות , שהן החשובות 
בנהיגה יום - יומית , לסקורפיו אין מחסור בשרירים . להיפך , יש לה כוח 
מוחשי מזה של הפזו והלנציה . על הלהטוט אחראית עקומת מומנט ששיאה מצוי כבר 
ב005 , 2 סל"ד וכעזר כנגדה הותקנה תיבת הילוכים אוטומאטית , תוצרת פורד , 
שבשעת הצורך מושכת את ההילוכים ומסייעת להפיק את המיטב מהמנוע . המשקל 
העצמי של הסקורפיו אינו חורג מהמקובל בקבוצה , אולם הדלתות ומפתניהן מעלים 
זיכרונות של מכונית אמריקאית עבת פח , והתחושה הכללית היא של מסיוויות כוחנית 
שתקסום לחובבי מכוניות המיוצרות מעבר לאטלנטי . ההנעה האחורית , שתוכננה 
בראשית העשור , פוגמת בשילוב שבין הנוחות לאחיזת הכביש , ובהתחשב בה ובקפיצים 
הרכים כדאי לא להיקלע למצבים גבוליים , כגון נסיעה במהירות מרבית בכביש 
רטוב . נקודת התורפה של הסקורפיו היא העיצוב החיצוני המשעמם ובעיקר החומרים 
מהם מורכב תא הנוסעים . מהיכרות אישית בחו"ל , ידועים לי דגמי סקורפיו 
עם רמת גימור גבוהה , אולם הדגם המיובא לכאן , לפחות זה שנמסר לחיל התחזוקה 
לבדיקה , נופל ברמת הגימור שלו משלוש המתחרות . אמנם מצויים במכונית כל 
האבזרים החשמליים המקובלים במכוניות מנהלים , אלא שסכין הקיצוצים קיצצה 
בתקציב רכישת החומרים . במקום שלנציה התקינה בתמא עץ אפריקאי מהודר , הסקורפיו 
מציעה פח חשוף , והיכן שפזו הדביקה ב506 פלסטיק דמוי עור רך למגע , פורד 
הבריגה פלסטיק שחור וחלק . תא הנוסעים , כמו המכונית כולה , מעורר תחושה 
של יעילות כוחנית , מחוספסת וחסרת עידון . המחיר , כולל מערכת 000 , 001 
ש"ח . קפמאפרקבשוק האזרחי כל אחת מארבע המתחרות מוצאת לה קהל שסדר העדיפות 
שלו תואם את תכונותיה . אוהבי העיצוב הנקי ונוחות הנסיעה יבחרו בפזו , 
המנכ"לים המתפתים לביצועים , אביזרים ובעיקר לאחיזת כביש ילכו ללנציה , 
מי שחזות דהויה ולא בולטת ואיכות הרכבה טובה חשובים לו לבו להונדה , וחובבי 
מכונית המנהלים השמרנית והמסיווית הם קהל היעד של הסקורפיו . הצבא , וזה 
בסך הכל הימור , יבחר בפורד סקורפיו מכונית המנהלים שתזכיר לאלופים משהו 
מהרכב הקרבי שעליו רכבו בצעירותם . 
