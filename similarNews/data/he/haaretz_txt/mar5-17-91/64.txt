אילו אני מנהל מרכז ההשקעות , לא הייתי מתאבל במיוחד על התפוגגות חזונו 
של רפי קליין , ישראלי לשעבר , להקים בכרמיאל את מפעל השבבים שלו , זייקור . 
יותר מהרבה פרויקטים אחרים שאושרו בתקופת כהונתו של אריאל שרון כשר המסחר 
והתעשייה , יש בפרשה הזאת כדי לחשוף את העיוות שבתפישת עידוד ההשקעות בישראל 
בתחום התעשייה המתוחכמת . זייקור , כפי שהוצג על - ידי קליין , היה אמור 
להעסיק יותר מאלפיים עובדים . כאשר הגיע קליין מעמק הסיליקון ותווית המצליחן 
צמודה לדש בגדו , חיזרו אחריו ראשי ערים בניסיון לשכנעו להניח את מתנת התעסוקה 
הזאת על סף דלתם . באר - שבע התחרתה במגדל - העמק , דיברו על האוויר הנקי 
יותר של הגליל ( מה שלא מפריע למוטורולה לשגשג בערד ) ובסופו של דבר זכתה 
כרמיאל . אחר - כך התברר כי קליין למד היטב במהלך שהותו הארוכה בארה"ב את 
אמנות יחסי - הציבור כמו גם שיטות מתוחכמות של לחץ בעת מו"ם . בסופו של 
דבר , מצא עצמו עם הבטחה למימון % 83 מהשקעתו מכספי משלם המסים . ומפעל 
שבבים , זאת יש לדעת , אינו עניין זול : קליין קיבל למעשה הבטחה לממן 
201 מיליון דולר , מתוך סך הכל השקעה של 072 מיליון . קשה להבין ממה התלהבו 
בירושלים , שעה שרפי קליין התדפק שם על הדלתות . כאשר אושר הפרויקט , 
לפני כשנתיים , היתה כבר תעשיית השבבים העולמית שרויה במשבר של ממש . המשבר 
הזה הוא תוצאה של עודף כושר ייצור שהולדתו בהבשלת תהליכים טכנולוגיים ובשיפור 
שיטות העבודה , כמו גם בפיגור הדרישה בשוק אחר התחזיות האופטימיות של אמצע 
שנות השמונים . על כך יש להוסיף על כך את תהליך ההזדקנות המהיר של הציוד 
בענף הזה , מה שמחייב השקעות עתק בעדכון קווי - ייצור ומעמיד שנה אחר שנה 
מפעלים ותיקים בפני הברירה : לסגור או להשקיע מחדש ולהתחרות במפעלים שעתה - 
זה נפתחו . אילו אני יושב על ברז הנדבות של האוצר , לא הייתי ממהר להשקיע 
בתחומים שמומחי חברות היעוץ מתריעים על המשבר הנמשך בהם . והחשוב מכל : 
תדמית התעשייה המתוחמת של עולם השבבים משבשת לעיתים את התמונה האמיתית שלה . 
בסופו של דבר , מדובר כאן בתעשייה עתירת הון , הדורשת כוח - אדם זול ככל 
האפשר שיעבור בחדרים הנקיים . נכון , זה אינו ענף הטקסטיל של שנות החמישים , 
אבל גם כאן אין לישראל כל יתרון יחסי מול כוח - האדם היפאני , ההון האמריקאי 
או סבסוד ההון המאסיווי במדינות דוגמת אירלנד . גם לרפי קליין , מסתבר , 
התבררו הדברים האלה עם הזמן . עובדה . השבוע פג המועד בו היה אמור לסיים 
% 02 מהשקעתו ומשלא הביא לכאן ולוא גם חלק אפסי ממנה , פקע תוקף האישור 
שניתן לו . קליין תירץ את העיכוב באי קבלת היתר עבודה בשבת , אלא שניסיונם 
של מפעלים אחרים בתחום הזה מעיד כי אפשר למצוא דרך לעבוד ולהרוויח גם במסגרת 
הקיימת . אין זאת אומרת שאין מקום לתעשיית שבבים בישראל . שלוש חברות - 
ענק אינטל , נשיונל ומוטורולה , מקיימות בארץ מפעלים מצליחים ביותר ורואות 
בהם נחת . אלא שכל החברות האלה החלו דרכן בארץ במרכזי תכנון , תוך הישענות 
על כוח - האדם ההנדסי המקומי ורק אחר - כך פנו לפעולת ייצור . דיגיטל מפעילה 
מרכז תכנון כזה בירושלים , ויבם מבצעת עבודת מחקר בתחומים נרחבים במרכז 
המדעי שלה , בחיפה . גם לזייקור של רפי קליין יש אישור להקמת מרכז תכנון 
כזה , בהשקעה של 41 מיליון דולר , ואולי נראה אותו כאן בעתיד . בנסיבות 
כאלה , וכאשר תקציב עידוד ההשקעות של מדינת ישראל רחוק מלהתחרות עם אלה 
של מדינות המזרח הרחוק או השוק האירופי , מותר לפקפק בדיעבד בהיגיון שבהנחת 
כל הביצים יותר ממאה מיליון , למען הדיוק בסל אחד . מדיניות עידוד השקעות 
נכונה היא זו המשתמשת בכסף ממשלתי לקידום תחומים בחזית הטכנולוגיה , כאלה 
המסוגלים להקנות למדינת ישראל מעמד מוביל בעולם . דוגמה טובה לכך מן העבר 
היתה ההתמקדות בענפי הראייה הממוחשבת שהולידה הצלחות דוגמת אורבוט . תהליך 
ההשקעה והסיוע הממשלתי בתעשיות כאלה חייב להיות מבוקר , ולאחר שהיזם מוכיח 
כי יש בידיו פיתוח טכנולוגי ולא רק מפעל ייצור והרכבה העושה בארץ את מה שאפשר 
לעשות זול יותר בקוריאה . כדי להמשיך ולחדד את ההבדל , אפשר להביא כאן את 
סיפורה של קבוצת די - אס - פי . החברה , שנוסדה ב7891 , מתמחה במערכות 
רכיבים לעיבוד ספרתי של אותות . רכיבים כאלה ממירים אות אנלוגי , דוגמת 
דיבור או תמונה , לאות ספרתי ( דיגיטלי ) , המעובד במחשב . התפישה העסקית 
של דווידי גילה , נשיא החברה , היא שאין לו צורך במפעל ייצור . הוא מנצל 
את עודף כושר התפוקה הקיים כיום בתעשיית המוליכים - למחצה , כדי לייצר את 
רכיביו במפעלים שונים בעולם בראש ובראשונה באלה של טקסס אינסטרומנטס . 
לקוחותיו , חברות - ענק דוגמת סאניו וענקים יפאניים ואירופיים אחרים , 
מזמינים אצלו שבב שיבצע פעולה מסוימת ומוגדרת ומרכז הפיתוח שלו בגבעת - 
שמואל מבצע את עבודת התכנון , ומחפש מפעל ייצור מתאים . אתה יכול לרכוש 
מהם תכנון בלבד או שבב מוגמר כאשר ייצור השבב נמסר תמיד לצד שלישי , בדרך 
כלל בארה"ב . באופן כזה , גדלה קבוצת הדי - אס - פי והיא מעסיקה כיום בארץ 
יותר משמונים עובדים , רובם ככולם מהנדסים ואנשי מדע . היקף מכירותיה עובר 
כבר את מחסום 02 מיליון הדולר . הנהלת החברה יושבת בקליפורניה , ונשיאה 
חי ביפאן , שם הוא עומד בקשר רצוף עם לקוחותיו . השבוע אישר מרכז ההשקעות 
את התוכנית שהגישה לו די - אס - פי להקמת מרכז התכנון שלה . בסך הכל , 
מדובר ב41 מיליון דולר בלבד , פחות מרשים מ072 המיליונים של זייקור . אלא 
שבמקרה של די - אס - פי מהמרת המדינה על טכנולוגיה חדשנית , שמומחי שוק 
חוזים לה פריחה של ממש בשנים הקרובות . מעבר לכך , יש כאן עניין של חברה 
עם קבלות , שלא המתינה עד לאישור השקעתה וביססה עוד קודם לכן פעילות נרחבת 
בארץ . בכסף שנחסך עם הסתלקותו של רפי קליין מתוכניתו הגרנדיוזית , אפשר 
לקדם את ענייניהן של 02 חברות דוגמת די - אס - פי . וגם אם אחדות מהן תיפולנה , 
כפי שקורה לא פעם בעולם התעשייה המתוחכמת עתירת הסיכון אותן אחת או שתיים 
שיצליחו יהיו סאיטקס ואלסינט של הדור הבא , או פיברוניקס , שרשמה השבוע 
המחאה של מיליון דולר לפקודת המדען הראשי , תמלוגים על תמיכתו בה . ודרך 
אגב , המדען הראשי שם הבינו כבר את הסיכוי הגלום בחברות צעירות המגלגלות 
רעיונות טכנולוגיים חדשים . עתה מקים המדען שורת חממות לתעשייה עתירת - 
ידע ברחבי הארץ . אלה אמורות לספק ליזמים קרקע נוחה להצלחה . 
