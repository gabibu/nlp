בודפשט ( מיוחד ל"הארץ " ) . מהומות דמים פרצו אתמול בבלגראד , כאשר המשטרה 
פיזרה בכוח אלפי מפגינים . לפי הדיווחים האחרונים , נהרגו שוטר וכן מפגין 
צעיר שטרם זוהה והובא לבית חולים כשהוא פצוע מירייה בראשו . בבתי החולים 
בבלגראד טיפלו בכ04 פצועים . נמסר , שבין הפצועים גם מנהיג המפלגה הדמוקרטית , 
דראגויב מיצונוביץ . המפגינים ביקשו למחות נגד מדיניותה של המפלגה הסוציאליסטית 
( הקומוניסטית לשעבר ) השלטת בסרביה , בראשות הנשיא סלובודן מילוסביץ . 
כמו כן היתה מחאתם מכוונת נגד הטלוויזיה היוגוסלווית , שלטענתם נותנת מקום 
בשידוריה רק לדעות המפלגה הסוציאליסטית . ההפגנות פרצו אתמול בבוקר ולאחר 
הפוגה קצרה התחדשו אחר הצהרים . לפנות ערב שקטו הרחובות ושני המחנות המתינו 
לבאות . כ02 עד 03 אלף איש התקהלו לפני בניין הפרלמנט , בהמתינם לתשובת 
הממשלה לדרישותיהם . יו"ר הפרלמנט הסרבי , סבטוזר בוגדשקוביץ , ביקש להטיל 
את האחריות על הנשיא מילוסביץ , כיוון שלדעתו , רק הוא מסוגל לשים קץ לשפיכות 
הדמים . עדי ראייה מסרו , כי כיכר הרפובליקה , שם היתה התנגשות הדמים , 
נראית כשדה קרב . ברחובות שוררת אנדרלמוסיה ובכמה מקומות בעיר הוקמו מתרסים 
מאבני כביש . על המדרכות מתגוללים רסיסי זכוכיות של חלונות - ראווה מנופצים . 
ברחובות הסמוכים לכיכר הרפובליקה נראות מכוניות הפוכות , ובאחד הצמתים 
המטיר ההמון אבנים על ניידת משטרה הפוכה . המפגינים הציבו ברחובות גושי 
בטון למיניהם , כדי למנוע את מעבר מכוניות המשטרה . 
