בודפשט ( מיוחד ל"הארץ " ) . לקראת משאל העם על עתידה של בריה"ם , שייערך 
ביום א הקרוב , מתנהלת ברחבי בריה"ם מערכה פוליטית של ממש . ההתלכדות האופוזיציונית 
" רוסיה הדמוקרטית " , בהנהגת בוריס ילצין , החליטה " להרים את הכפפה " 
ולאחר היסוסים ממושכים היא קוראת עתה לתומכיה לא להסתפק בהימנעות מהצבעה , 
אלא להצביע נגד אישור " אמנת הברית " החדשה של גורבצוב . בעשרות עצרות 
ברחבי רוסיה הושמעה הסיסמה " את המפעלים לפועליהם ; את האדמה לאיכרים ; 
את הקומוניזם לקומוניסטים " . גם מנגנון התעמולה הממשלתי פועל עתה במלוא 
הקיטור . תומכי גורבצוב נשמעים בוטחים בעצמם ואחת הסיבות לביטחונם בנצחון 
היא , שבאמצעות הטלוויזיה הם מצליחים להגיע לכל פינה נידחת , שם כלל לא 
שמעו על " רוסיה הדמוקרטית " . קווי החזית הדמוקרטית לא בכל מקום ברורים . 
למשל , שלטונות הרפובליקה הטאטארית האוטונומית מתנגדים לא רק ל"אמנת הברית " 
של גורבצוב , אלא גם לתוכנית הפדרציה הרוסית של ילצין . באוקראינה תתקיים 
הצבעה כפולה על הצעת " אמנת הברית " הרשמית וכן על טיוטה שהוכנה על - 
ידי הקומוניסטים האוקראינים וגורמים אחרים , המבקשת להקים ברית רופפת יותר . 
הנהגת המפלגה הקומוניסטית האוקראינית קראה להצביע בעד שתי ההצעות ; התנועה 
הלאומית האוקראינית " רוך " קוראת להצביע רק בעד ההצעה האוקראינית . בוריס 
ילצין הצליח בינתיים לקומם נגדו את אנשי המנגנונים המחוזיים והמקומיים בתביעתו , 
שכל מזכירי המפלגה יתפטרו עד ה51 במארס ממישרותיהם כיושבי הראש של הסובייטים 
( המועצות ) המחוזיים והמקומיים . בישיבת הסובייט העליון נדחתה תביעה 
זו כמנוגדת לחוקה הן על - ידי יו"ר ועדת החוקה , בוריס לאזארב , והן על - 
ידי הפרקליט הראשי ניקולאי טרובין . באמצעות תביעתו מבקש ילצין לבטל את 
ה"אוניה הפרסונלית " בין המנגנון המפלגתי והממלכתי ולהחדיר למנגנון הממלכתי 
את אנשיו - שלו . קפידבינמוסקווה ( ע"ר וע"ץ ) . מנהיגי הכורים בשני 
שדות הפחם הגדולים ביותר בבריה"ם קראו אתמול לשביתה כוללת , בדרישה להעלאת 
שכרם ולהתפטרות גורבצוב . חמישה ימים לפני משאל העם אמרו דוברים של איגודי 
הכורים , כי השביתות במכרות מתפשטות באזורים שונים . השביתות כבר פגעו בייצור 
הפלדה , והממשלה הזהירה כי שביתה כוללת במכרות עלולה לפגוע קשה בכל מגזרי 
הכלכלה הסובייטית . הכורים משתכרים כ005 רובל לחודש , והם בין מקבלי המשכורות 
הגבוהות ביותר במדינה . 
