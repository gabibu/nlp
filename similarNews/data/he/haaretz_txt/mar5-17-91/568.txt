חבר הכנסת צחי הנגבי ( ליכוד ) הגיש לכנסת הצעת - חוק פרטית , המאיימת 
בהטלת עונש מוות על מחבלים רוצחים . הנהלת הקואליציה החליטה להשאיר את ההצבעה 
בידי כל אחד ואחד מחברי הסיעות , שאת יוזמותיהן ותגובותיהן הפרלמנטריות 
היא מכוונת . סיעת המערך , לעומת זאת , החליטה להצביע במלוכד נגד הצעת - 
החוק . יוזמתו התחיקתית של הנגבי מסתברת על רקע ריבוי מקרי רצח שמבצעים ערבים 
פלשתינאים מסיבות פוליטיות . ואין תימה כי המגמה שהוא מבטא שבה ומתחזקת 
בעקבות כל גל של פעולות טרור . אבל הנימוקים בעד הטלת עונש מוות על מחבלים 
רוצחים לא משכנעים היום יותר מששיכנעו בעבר . רוב הקרימינולוגים בעולם שוללים 
את הדעה , שלפיה עונש מוות מסוגל להרתיע רוצחים בכוח מלבצע את מזימתם . 
אין יסוד לשער , כי רוצחים " פוליטיים " , כגון אלה שהתנפלו בימים האחרונים 
על יהודים לרוצחם נפש , עשויים לפחד מעמוד התלייה יותר מרוצחים " רגילים " . 
יש אף מקום לשער , כי אצל אחדים מאלה תתעצם דווקא הנכונות לפגוע ביהודים , 
על רקע ציפיות המעוגנות בעולם המושגים של האיסלם . ברור , על כל פנים , 
כי אש ההתקוממות העממית של הפלשתינאים נגד שלטון הכיבוש הישראלי תתלהט ככל 
שירבו גרדומים ; תנועת האינתיפאדה תזכה לקדושים , ומסביב לכל אחד מהם יירקמו 
אגדות של הקרבה עצמית ושל גבורה . אין זה יכול להיות מעניינה של הכנסת לספק 
לארגוני המחבלים ולתנועה העממית סמלים כאלה . האמונה ביכולת ההרתעה של עונש 
המוות יונקת לא רק מהשקפות מוטעות , אלא גם ואולי בשיעור רב יותר מיצר 
הנקמה . הטיעון בדבר יעילותו המרתיעה של עונש המוות משמש לרבים מאלה התובעים 
במפגיע את הנהגתו בכוח החוק כמסווה ליצר הזה , אשר ככל שהוא מובן מבחינה 
פסיכולוגית , מדינה חייבת שלא לטפחו . כל מה שעונש מוות יכול לחולל , 
אם יונהג כדרישת הנגבי , זאת ברוטליזציה של הציבור היהודי . ניסיונות פיגוע 
לא יתמעטו בעקבותיו . גם שאר ההצעות שהועלו בסיעת הליכוד , והן מאופקות 
יותר כביכול , אין בקבלתן כדי להוריד את גל הטרור מגאותו הנוכחית . מנין 
לחבר הכנסת אריאל ויינשטיין , כי מעשי רציחת יהודים בידי פלשתינאים יהיו 
פחות תדירים . אם תיאסר כניסה לישראל על כל פלשתינאי שגילו נמוך מ53 שנים , 
אין ודאות שלא ייכנס רוצח שהוא בן 63 . רבים מגיבים על גל הטרור המחריד , 
שעל קורבנותיו אנו אבלים בימים אלה , לא בדרישה להחמיר בעונשים פליליים 
דווקא ; הם רוצים לא להיות חשופים לטרור ונתלים בסיסמאות הדוגלות ב"הפרדה " 
בין שני העמים . למעשה הם רוצים להרחיק את הפלשתינאים מכל אפשרות של מגע 
אתם . אבל אפילו בסגירה מוחלטת של הגבול הבין - לאומי אין ערובה לכך ששום 
יהודי לא יירצח . די להזכיר את השנים שבין 9491 ל7691 תקופת הפדאיון , 
שבה כל פעולות התגמול של צה"ל לא הצליחו להבטיח ביטחון מוחלט ליהודי ישראל . 
בעיית הביטחון , כפי שהטרור מציג אותה , היא תולדה של בעיה מדינית . בהכרה 
הזאת אין כדי להצדיק את הטרור , אבל היא צריכה לחזק את הרצון למצוא פתרון 
לבעיה שמציג קיומם של שני עמים על יחידה גיאוגרפית אחת . הכנסת חייבת להקדיש 
את כוחה לדיונים על מציאת פתרון מניח את הדעת לבעיה הזאת ולא לחוקק חוק , 
שרק יחריף את הניגוד בין העם היהודי לעם הפלשתיני , ולא יחליש ולא יבטל 
את הדחף המעודד טרוריסטים פלשתינאים להתנכל לחיי יהודים . 
