התפרעות חמורה של אוהדי מכבי תל אביב היתה אתמול באיצטדיון ברמת גן אחרי 
משחק ההפסד להפועל צפרירים חולון . בגלל היעדר כוחות משטרה היתה ההתפרעות 
חמורה מן המקובל בכדדורגל הישראלי . מאות מאוהדי מכבי טיפסו על הגדרות והשליכו 
חפצים , בעיקר בקבוקי שתיה , לעבר ספסל הקבוצה המנוצחת . עשרות בקבוקים 
נראו מתעופפים ואחד פגע בגבו של המאמן צבי רוזן . בקבוק אחר פגע בסדרן מכבי , 
מעל לעינו , והאיש נזקק לטיפול רפואי . כוחות משטרה הוזעקו ולפחות עשרה 
כלי רכב משטרתיים נראו ביציאה הצפונית של המגרש , שם התגודדו מאות אוהדים 
נסערים , ששברו מכל הבא ליד וגרמו נזקים לרכבים חונים . שוטרי מג"ב הצליחו 
לפזר את ההתגודדות ואוהדי מכבי שמו פעמיהם למגרש האימונים של מכבי תל אביב 
בקרית שלום , לשם עשו פניהם שחקני הקבוצה לאחר המשחק . רק ך - 54 דקות אחרי 
הסיום נתן צבי אברמוביץ , מנהל האיצטדיון ברמת גן , את האות לשחקני מכבי 
שהסתגרו בחדר ההלבשה לצאת לכיוון האוטובוס . כלי רכב משטרתיים ליוו את 
האוטובוס בשיירה ארוכה בדרכו לקרית שלום . אחר כך נודע על דקירת אוהד ליד 
האיצטדיון וכוחות משטרה נעו לכיוון מקום האירוע . המאמן צבי רוזן ספג בקבוק 
בגבו ולא הגיב . הוא נראה רגוע על אף האירועים הסוערים ואמר : " אם אני 
הייתי יושב ביציע , אמנם לא הייתי מתנהג בברוטאליות , אך הייתי כועס על 
הקבוצה ועל המאמן . הקהל תמיד צודק והוא ודאי משפיע . גדלתי במכבי תל אביב 
וכואב לי מצב הקבוצה גם כשאני לא מאמנה , ובוודאי כאשר אני מאמנה " . על 
המשחק אמר : " חולון תפסה אותנו בלי מכנסים . החלק היותר יציב שלנו , 
ההגנה , היה חלש . חולון קבוצה מצויינת . לא טבעי שנפסיד בבית 13 , 
אם כי הקצב היה מהיר יותר בהשוואה לדרבי בשבוע שעבר . הצמרת ברחה לנו לפחות 
לכמה שבועות , אך לא נרים ידיים . המלחמה השפיעה עלינו לרעה . אני בודק 
את עצמי ונכון שיש לי מסקנות . לא אומר אותן . לא אופייני לי להרים ידיים . 
אני מאמין שבסיס השחקנים הקיים בצירוף שניים או שלושה שינויים יוביל את 
הקבוצה גם בעונה הבאה " . החלוץ מאיר מליקה : " התנהגות הקהל מבישה . ההרגשה 
לא נעימה . אני מבין את הקהל המאוכזב , אך ניתן להגיב בדרכים אחרות . 
אנו לא בכושר של לפני המלחמה . קשה להסביר מה עובר עלינו . לא תפקידי להציע 
דרכי שיפור " . ריב קולני התרחש אתמול בין היו"ר יוסי שפרלינג לבין המנכ"ל 
קובי סידי , לפני משחק ההפסד לבית"ר תל אביב ( 01 ) . היו"ר דרש לקבל 
מסידי את ההזמנות למשחק , אותן קיבל המנכ"ל מהנהלת בית"ר תל אביב . בתגובה 
האשים סידי את היו"ר שפרלינג בתיפקוד לקוי ודרש ממנו לדאוג תחילה לחובות 
האגודה לפני שהוא דואג להזמנות . 
