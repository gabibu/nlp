מאמן מכבי תל אביב , צבי שרף , היה הדובר היחיד במסיבת העיתונאים המסורתית 
המתקיימת עם סיום משחקי הקבוצה ביד אליהו . מי שלא טרח להגיע , היה מאמנה 
היוגוסלווי של אריס לזר לציץ . הוא נשאר בחדר ההלבשה של קבוצתו כועס , 
עצבני וחסר מנוחה , כפי שהיה במהלך ההתמודדות כולה . פתיחת המשחק , הגרועה 
מבחינתו של מכבי , נבעה לדעת המאמן שרף מהעובדה שהשחקנים היו לחוצים . 
" חלק מהשחקנים היו כמו רתוקים לריצפה במסמרים " , הגדיר שרף . גם בעית 
העבירות הטרידה , בעיקר עבירות התוקף הרבות , " שלא הותירו מספיק עבירות 
לבזבז בהגנה " . העבירות הרבות שנשרקו , אילצו את שני המאמנים לבצע חילופים 
רבים . שרף : " כל מאמן ביקש להישאר עם השחקנים הטובים שלו לסוף המשחק . 
לנו יש ספסל טוב יותר " . שרף שיבח את משחק ההגנה של ווילי סימס , מוטי 
דניאל , חן ליפין , דונאלד רויאל ולאוון מרסר . על סימס אמר : " אין 
ספק שהוא עשה עבודה טובה מאוד על גאליס . אבל אם הוא היה מתחיל את המשחק , 
לא היינו נשארים עם שומר על גאליס בסוף " . התפנית במשחק באה גם בזכות הכנסת 
כדורים פנימה למרסר ולרויאל . " הם עשו זאת בצורה יוצאת מן הכלל " בעקבות 
ארבע עבירות שנשרקו לחובת סובין וליפירידיס בשלב מוקדם . על היתרון שהושג , 
21 נקודות , בדיוק בשיעור ההפסד בסלוניקי , אמר שרף : " אני לא מאוכזב . 
אם אנחנו מגיעים עם אריס באותו מצב אז אנחנו לפניהם ( למכבי יתרון 52 
נקודות בהפרש סלים כולל ) . לפני המשחק דיברו על 21 נקודות יתרון , אני 
דיברתי על ניצחון " . שרף מוטרד מהעייפות של השחקנים בעקבות השבוע הקשה שעבר 
עליהם ארבעה משחקים . ביום שני מצפה לקבוצה מאבק קשה בחולון וביום חמישי , 
ביד אליהו , ההתמודדות עם אלופת אירופה פוף 48 ספליט : " נכון שניצחנו 
בספליט , אבל ספליט חזרה לכושר . אני חושב גם שאנחנו קבוצה יותר טובה . 
אבל ספליט היא קבוצה מאוד מסוכנת . 
