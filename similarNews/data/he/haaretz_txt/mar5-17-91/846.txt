ראש אש"ף יאסר ערפאת אומר כי כל עוד יש לו מעל % 05 תמיכה בקרב העם הפלשתיני , 
הוא אינו מתכוון לפנות את מקומו בראשות הארגון . ערפאת הסביר כי אם יתפטר 
עכשיו , תפעיל ארה"ב לחץ על פלשתינאים צעירים וחסרי ניסיון להעניק פשרות 
מרחיקות לכת , שיעמידו בסכנה את זכויותיהם הלאומיות . " האמריקאים רוצים 
מנהיגות חדשה , שתקבל פשרות , אשר יהיה אפשר לרמות אותה בקלות רבה יותר " 
אמר ערפאת בראיון לעיתון " ניו - יורק טיימס " . בראיון שהתפרסם שלשום , 
מסר ערפאת נתונים על ההפסדים שנגרמו לארגונו בגלל השעיית התשלומים ממדינות 
המפרץ . לדבריו , מאז תחילת המשבר במפרץ , איבד אש"ף הכנסות בסך של 6 
מיליון דולר בחודש מסעודיה , 2 מיליון דולר בחודש מכוויית ו4 מיליון בחודש 
מעיראק . לדבריו , פלשתינאים שנאלצו לעקור מכוויית הפסידו הכנסות בסך כולל 
של 11 מיליארד דולר לפחות , ואילו הפלשתינאים בשטחים הפסידו כ4 . 1 מיליארד 
דולר מאז תחילת המשבר . ערפאת דחה את הטענות , כאילו רבים באש"ף ומחוצה 
לו אינם רווים נחת ממנהיגותו ומהעמדה שנקט ביחס לעיראק במשבר המפרץ . " אנו 
בפסגה של פופולאריות בקרב עמנו , בפסגה בקרב ההמונים הערביים , וכן ברחבי 
העולם השלישי " . עוד אמר ראש אש"ף לכתבת העיתון בתוניס , כי לא יכון שלום 
במזרח התיכון ללא נסיגה ישראלית מהגדה המערבית ורצועת עזה והקמת מדינה פלשתינית 
שם . העיתון כתב כי ערפאת לא היה מוכן לגנות את נחיתת המחבלים בחוף ישראל 
ביוני שעבר כדי לבצע פיגוע באוכלוסייה . ארה"ב התנתה את השיחות עם אש"ף 
בגינוי פומבי של הארגון לאותה תקרית . ערפאת שאל מדוע האו"ם דרש את הנסיגה 
המליאה של עיראק מכוויית בעוד שהוא מגלה יחס שונה לחלוטין לבעיית ישראל והפלשתינאים . 
