גם לפי המידע שהגיע אלי , משטרו של מנגיסטו בסכנה . המורדים הנתמכים על - 
ידי מנהיג לוב מועמר קדאפי , ואשר בעבר נתמכו על - ידי עיראק , כוויית 
וסעודיה , מנהלים קרב משולב נגד השלטון והם מתקרבים לבירה אדיס - אבבה . 
בשלב זה אין כל ודאות שהמורדים יצליחו למוטט את המשטר , כי מנגיסטו הוכיח 
בעבר שיש לו כוח הישרדות בלתי רגיל והוא הצליח להיחלץ מסכנות רבות . באופן 
רשמי השלטונות באתיופיה מתרצים את הפסקת היציאה בסיבות טכניות , אבל קשה 
לי להאמין שרק בגלל קשיים טכניים הפסיקו לחלוטין את מתן האישורים ליהודים 
לצאת . לפי פרסומים זרים יש קשר בין המצב הפנימי המתוח באתיופיה לבין הפסקת 
היציאה . מקורות זרים מציינים שאתיופיה הביעה אי - שביעות רצון מכך שישראל 
לא עמדה בהבטחות הסיוע שנתנה ומנגיסטו משתמש ב"קלף " היהודי כדי ללחוץ על 
ישראל ובאמצעותה על ארה"ב , שמסתייגת ממשטרו המארקסיסטי . אני שמח מאוד 
שדובר משרד החוץ מסר הודעה זו , אבל אשמח עוד יותר כשאראה את העולים מאתיופיה 
מגיעים ארצה . בשלב זה אף עולה לא הגיע לישראל מ1 במארס . זאת אחרי שבחודשים 
ינואר ופברואר הגיעו יותר מ000 , 2 עולים מאדיס - אבבה . בחודשים האחרונים 
לא היו לנו שום טענות לממשלה , לסוכנות ולגורמים היהודיים שפעלו באתיופיה . 
הם טיפלו היטב ביהודים ומצבם השתפר מבחינה כלכלית ובריאותית . עובדה שגם 
מספר העולים גדל בחצי השנה האחרונה . אבל עכשיו קשה מאד לחזות מה יהיה גורלם . 
אם האזרחים הזרים ייאלצו לעזוב את אתיופיה בגלל המצב וגם עובדי שגרירות 
ישראל יתבקשו לצאת , היהודים יהיו בסכנה גדולה , כי הם מתקיימים כיום מהסיוע 
הניתן להם מארגונים שונים . אין להם אמצעי מחיה אחרים . ברור לי שאם תהיה 
הפיכה באתיופיה , היהודים יהיו הקבוצה הפגיעה ביותר . בוודאי . אולי זה 
נשמע אירוני שאני תומך בהמשך שלטונו של מנגיסטו , למרות חסרונותיו . אבל 
ברור שאם חלילה הוא יודח מהשלטון , האינטרס שלנו ייפגע , כי באופן עקרוני 
הוא תומך ביציאת יהודים על בסיס של איחוד משפחות ואם הוא יוחלף על - ידי 
מנהיג אחר , אין לדעת מה תהיה עמדתו בנושא הגירת היהודים . בכל מקרה נצטרך 
להתחיל מבראשית את המאמצים להצלת היהודים . כלומר מבחינתנו עדיף שטן שאתה 
מכיר מאשר אפילו מלאך שאינך יודע מה טיבו . 
