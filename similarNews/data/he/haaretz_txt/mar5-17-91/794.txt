יותר ויותר מומחי לב סבורים כי זיהום ויראלי שכיח עלול להיות הצעד הראשון 
בתהליך המורכב של סתימת כלי הדם המתחוללת בתהליך ההזדקנות . אף כי מומחים 
אחדים אומרים כי הממצאים נסיבתיים בלבד , התרשמו מדענים אחרים מממצאים 
המקשרים את מחלת כלי הדם הפקוקים , טרשת העורקים , לנגיף ציטומגלוירוס , 
ממשפחת נגיפי ההרפס . העדות נובעת מכמה כיווני מחקר : מושתלי לב הסובלים 
מציטומגלווירוס מתנסים בגרסה מואצת של טרשת עורקים , החוסמת את כלי הדם 
בתוך חודשים ספורים . מחלה זו גם מופיעה לבסוף אצל מושתלי לב שאינם סובלים 
מהווירוס , אך אז נמשך התהליך שנים רבות . רקמת עורקים שנלקחה מחולים רגילים 
בטרשת עורקים נגועה לעתים קרובות בציטומגלווירוס . בתרנגולות שהודבקו בנגיף 
מזן קרוב , מתפתח סוג של טרשת עורקים שכמעט זהה למחלה האנושית . כאשר 
אין מדביקים את בעלי - החיים בווירוס והם ניזונים ממזון בעל שיעור כולסטרול 
גבוה , לא מתפתחים אצלם כלי דם סתומים . גרסה של ציטומגלווירוס בקרב עכברים 
חודרת במהירות למערכות הלב וכלי הדם של עכברושי ניסוי . ממצאים אלה מראים 
שנגיפים עלולים למלא תפקיד מוקדם וקריטי בטרשת העורקים , אמר ד"ר גוזף 
מלניק , וירולוג מולקולרי בקולג הרפואי ביילור שביוסטון , טקסס . " עד 
כה זו רק היפותיזה " , אמר , " אבל אנו חושבים שהיא ראויה מאוד למעקב ובדיקה " . 
אם נגיפים הם האחראים הראשוניים לטרשת העורקים , אמר מלניק , פירוש הדבר 
כי יש לעשות מאמץ רב יותר לפיתוח חיסונים או תרופות אנטי - ויראליות במקום 
להתמקד כמעט אך ורק בגורמי סיכון אחרים כמו כולסטרול . אבל מומחים אחרים 
פוסלים הנחה זו . % 08 מהאמריקאים נגועים בציטומגלווירוס , אמר ד"ר ראסל 
רוס , מומחה ידוע לטרשת העורקים באוניברסיטת ואשינגטון בסיאטל . " הנתונים 
לא מגלים לך אם הנגיף הוא צופה תמים מן הצד , הלוקח טרמף , או אם הוא 
ממלא תפקיד כלשהו במחלה " , אמר . " לא הוכחו סיבה ותוצאה " . בכל זאת , 
ראויה ההיפותיזה הוויראלית לתשומת לב רבה יותר , אמר ד"ר מייקל דבייקי , 
מנתח לב ידוע בביילור . " אני מנתח אנשים הסובלים מטרשת עורקים חמורה " , 
אמר . " רק לשליש מהם יש שיעור כולסטרול גבוה . לרוב החולים יש שיעור 
כולסטרול פחות או יותר רגיל " , הוסיף , " דבר הגורם לי לחשוב שמשהו אחר 
מתרחש כאן " . קפמאבינטרשת עורקים היא מחלה הדרגתית של קיר העורק , שבה מתעבה 
השכבה הפנימית , התעלה נעשית צרה יותר ונפגעת בזרימת הדם . תחילתה של המחלה 
היא בתקופת הילדות , אך בדרך כלל אין היא פוגעת בבריאות האדם באורח רציני 
עד גיל העמידה או גיל בגרות מאוחר . בסופו של חשבון , היא קוטלת אמריקאים 
רבים יותר מכל סיבה יחידה אחרת . קיימות שתי תיאוריות עיקריות על דרך התפתחותה 
של המחלה . על - פי הראשונה , מתחילה הבעיה כאשר השכבה הפנימית של כלי 
הדם , או האנדותליום , נפגעת באורח כרוני מהתערבלות בדם או סוג אחר של 
פגיעה . הדבר מביא להצטברות שומנים ופותח תהליך מורכב שבו תאי המערכת החיסונית , 
טסיות דם וגורמי גידול מדורבנים לפעולת גומלין בתוך האנדותליום . בסופו 
של דבר , תאים של שרירים חלקים מתרבים במקום הפגיעה . במשך הזמן צובר האתר 
שומנים , כולסטרול , תאי קצף , קולאגן , גורמי קרישה , סידן ותאים נוספים 
של המערכת החיסונית בפצע גבוה המכונה " לוחית " . יש לוחיות דקות , 
דחוסות וסיביות , בעוד אחרות הן עתירות - שומן וכולסטרול . התיאוריה השנייה 
לקוחה ממחקרים המראים שרוב החומר בלוחית מגיע לעתים קרובות מתא יחיד . הלוחית 
יכולה איפוא להיות גידול לא - סרטני המתפתח בתוך קירות כלי הדם . שני הדגמים 
מתיישבים עם הדעה כי נגיפים ממלאים תפקיד מוקדם בתהליך המחלה " , אמר מלניק . 
כולסטרול בתזונה , לחץ דם גבוה , עישון , גורמים גנטיים וגורמי סיכון 
אחרים חשובים , אך איש אינו מבין עדיין מה גורם בכלל למחלה לפרוץ . נגיפים 
מתאימים לתפקיד הגורם הראשוני יותר מכפי שהם מצטיירים כצופים תמימים מן הצד , 
הוסיף מלניק . כמו ששת חברי משפחת הנגיפים של ההרפס , מסוגל ציטומגלווירוס 
להישאר רדום בדרך כלל בתאים במשך תקופת חיים שלמה , כשהוא מזנק לחיים מפעם 
לפעם . אם נמצא ציטומגלווירוס ברקמות אנדותליום של כלי הדם , אמר מלניק , 
הוא עלול להצית את תהליך הפגיעה המוקדם ביותר . כיוון שהווירוס אינו הורג 
את התא בו הוא שוכן , הוא עלול להצית מחדש את התהליך פעמים רבות . הוא 
גם מסוגל להפוך תאים יחידים לגידולים דמויי - סרטן על - ידי השתלטות על המנגנון 
הגנטי של התא . 
