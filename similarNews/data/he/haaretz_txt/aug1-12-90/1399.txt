אנקרה ( מיוחד ל"הארץ " ) . משלחת עיראקית תנסה לשכנע את סוריה לפתוח מחדש 
את צינור הנפט העיראקי - סורי שמוצאו בטריפולי . מקורות מערביים אישרו כי 
המשלחת הגיעה לסוריה ביום חמישי או ששי אך בינתיים לא החליטה סוריה כיצד 
לנהוג . לדברי המקורות אם תחליט סוריה לפתוח את הצינור ייאלצו כוחות אמריקאים 
להטיל מצור גם על נמל טריפולי . צינור הנפט שופץ חלקית לפני שלושה חודשים 
כאשר בתיווך מצרים החלו מגעים בין סוריה ועיראק וההערכה היתה ששתי המדינות 
עומדות לפני חידוש יחסים . סוריה לא השתתפה אומנם בוועידת הפסגה הערבית 
בבגדאד לפני כחודש , אבל תמכה בהחלטות שהתקבלו בה . ביום ששי נפגש תת שר 
החוץ האמריקאי לענייני המזרח התיכון , גון קלי , עם פקידים סוריים רמי - 
דרג במטרה לשכנע את סוריה לשתף פעולה גם באמבארגו וגם עם הכוח הרב - לאומי . 
דיווחים אמריקאיים רומזים לכך שאסד הסכים לשתף כוחות סוריים ביחד עם הכוחות 
המצריים והמרוקאיים שנשלחו לסעודיה , אך כל הודעה רשמית לא הגיעה מסוריה . 
אנקרה ( ע"ר ) . טורקיה הורתה ביום ששי לעובדים ששבתו בבסיסים אמריקאיים 
המצויים בתחומה לחזור מיד לעבודה . בצו ממשלתי שפורסם נאמר כי שביתתם של 
000 , 4 עובדי התחזוקה הטורקים ב8 בסיסים אמריקאיים , בדרישה להעלאת שכר , 
" פוגעת בביטחון הלאומי " . הממשלה אסרה באותה הזדמנות על כל שביתות או 
עיצומים במשך ששה ימים בסכסוך , הנוגע למספר חברות אמריקאיות גדולות . 
איגוד הפועלים הטורקי דורש עליית שכר של % 551 . בטורקיה שוהים כמה אלפי 
חיילים אמריקאים בשמונה בסיסים . בין היתר ניצבים בבסיסים הללו 41 מטוסי 
התקפה מדגם אף - 111 . 
