" וודסרוק 2 " נפתח באילת ביום שלישי שעבר והסתיים אתמול . שישה ימים , 
שש הופעות ביום , מהן לפחות אחת של אמן מהשורה הראשונה ולעתים גם שניים 
ושלושה . הפקה פרטית בקנה מידה גדול , שעלותה מוערכת בכמיליון שקל , משכה 
לאילת צעירים רבים , אך במספר נמוך מזה שלו ציפו המארגנים . עטרה ישראלי , 
אשת יחסי הציבור של האירוע , טוענת כי הורים רבים נמנעו מלאשר לילדיהם 
להדרים לאילת לשבוע , ומצטרפת בכך לדעה הרווחת שההיקף היומרני של האירוע 
היה לו לרועץ . שלומי שבת היה היחיד , עד מוצאי שבת , שביטל את השתתפותו . 
שבת , שמועד הופעתו הוקדם , לא הסכים להופיע מול 04 דונם ריקים מקהל ובעיקר 
כעס כי לא כובדה ההתחייבות לשלם לו עבור הופעתו הקודמת ב"וודסרוק 2 " , ביום 
ג שעבר . כנראה שנגזר כי מופעי הקיץ השנה יהיו מלווים בשערורייה כספית כזו 
או אחרת . נוסף על פרשת התשלום לשלומי שבת נדרשו חלק מאנשי ההפקה לחתום 
על ערבות אישית לתשלום חשבון המלון , אחרת , כך הובהר להם , יהיו נאלצים 
לפנות את החדרים . ערב מופעים אחד הטילה חברת הסעות עיקול על הכנסות בשל 
חוב קודם שחבים לה המארגנים . הבעיות הכספיות הוצנעו לרוב מאחורי הקלעים 
ולא נראו בקדמת הבמה . כל הכוכבים הופיעו כי דרשו וקיבלו ערבות בנקאית , 
וכ000 , 5 בני הנוער שגדשו ממוצע מדי ערב את הרחבה הגדולה מחאו כפיים , 
רקדו , קיפצו , שרו והדליקו גפרורים , הכל בהתאם לקצב , מצב הרוח ושאר 
המסרים שהועברו אליהם מהבמה . הקהל , צעירים חביבים וממושמעים המצוידים 
בסקרנות מוגבלת , הגיע לחזות בלהקות ובזמרים המוכרים והדיר רגליו מהופעות 
החימום המקדימות , שמיעוט הצופים בהן הפך אותן לעתים למחזה מביך ונודף צינה . 
כך היה גם ביום ששי בערב כשלהקת אמקסז , רוני ורן עפרון , הופיעו בפני 
מתי מעט ורק צלילי הגיטרה החשמלית של ארז נץ החלו למשוך את הקהל . אז עלה 
לבמה דייוויד ברוזה , בהופעתו הראשונה בארץ לאחר העדרות ממושכת , יותר 
חופשי ובטוח בעצמו מאי פעם . ברוזה ישב לבדו על כסא מתקפל , החזיק את הגיטרה 
ופרט , תופף ואילתר עד שנדמה היה כי הבמה הגדולה קטנה מלהכילו . הוא נשאר 
צמוד לרפרטואר המוכר מהעבר שירים וקצב שהנוער בוודסרוק 2 לא שחה בהם , 
אך איכות השירה והנגינה שהפגין גישרה על הפערים בקלות . את מלות השירים 
של שלמה ארצי , שהופיע אחרי ברוזה , כבר ידע הקהל בעל פה . אלפי גרונות 
פועמים עם שלמה ארצי זו עוצמה שקשה להביס , אולם דווקא ברוזה השאיר טעם 
של עוד . מה חבל שהיתה זו הופעה חד פעמית . ליקויי ארגון גרמו לאיחור של 
למעלה משעתיים במועד תחילת ההופעות ולוח הזמנים שובש לחלוטין . ארצי סיים 
את ההופעה לאחר השעה שלוש ובארבע בבוקר עדיין היו הרחובות באזור המלונות 
באילת סואנים כמו בצהרי היום . אחרי שעתיים של שוטטות הרטיבו בני הנוער 
את האצבעות שנכוו באש הגפרורים והלכו לישון במלון . היו גם נערים ונערות 
שפרסו שקי שינה ופנו לישון על החוף , אך נדמה כי רוב הקהל בן - העשרה טרח 
והזמין מבעוד מועד חדר באחד המלונות . 
