משרד הפנים מאיים לפזר שש מועצות מקומיות ערביות בצפון הארץ , משום שנמנעו 
מלהעלות את שיעורי הארנונה חרף מצבן הכלכלי הקשה . בהודעת המשרד נמסר , 
כי מועצות היישובים גוליס , אבו - סנאן , גוש - חלב , עראבה , נחף וטורען , 
נמנעו מלהעלות את הארנונה לשנת 09 , למרות היטל המס הנמוך שהן גובות . 
משרד הפנים הודיע לרשויות אלה כי הוא רואה את התנהגותן בחומרה ושוקל לנקוט 
אמצעים חריפים נגדן , עד כדי פיזור המועצות שיעמדו בסירובן להעלות מסים . 
ראשי הרשויות נימקו את סירובם בטענה , כי אין הצדקה שתושבי הרשויות הערביות 
ישלמו מסים גבוהים יותר , כאשר אינם זוכים לרמת שירותים מינימאלית והממשלה 
מקפחת אותן בתקציבים . 
