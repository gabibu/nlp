שנה עמדו בשממונן חורבות ממילא , שטח ההפקר לשעבר והאזורים הסמוכים לו , 
שבין מזרח ירושלים למערבה . שנים על גבי שנים נמשך המשא ומתן הכספי לפינוין 
של מאות משפחות מהמקום . הדיונים המייגעים על הפיצויים היו כאין וכאפס לעומת 
הוויכוחים סביב התוכניות השונות שהכינו אדריכלים למתחם המדובר ביותר בירושלים . 
השם החם ביותר היה משה ספדי , אדריכל , שהעלאת שמו בלבד גרמה פרצי טינה 
בלתי - נשלטים אצל פעילי החברה להגנת הטבע והחברה לארץ - ישראל יפה . תוכנית 
ממילא נשאה את שמו של ספדי , אדריכלה , לטוב ולרע . עשרות דיונים הוקדשו 
לשאלת שימור הבתים בממילא . מאבק מבית לבית , כמעט . אולי לכן הפתיע כל - 
כך מראה הדחפורים , שהחלו מגלחים בבוקר בהיר אחד בתים ברחוב העמק , בשכונת 
התפר . הכביש המשופר שנסלל מצומת הרחובות המלך דוד ואגרון עד לשער יפו כאילו 
אושש את התקווה שפרויקט ממילא עלה סוף - סוף על דרך המלך . אלא שבחודש מאי 
השנה נתקלו הדחפורים של חברת קרתא במערכת קברים מתקופת הבית השני בדיוק במקום 
שבו נחפר הבור לבניית החניון . התגובה הראשונית של קרתא היתה כמעט היסטרית . 
הקברים כוסו במהירות בעפר ונעשה ניסיון להסתיר את עובדת גילוים . הממצאים 
והעצמות הועברו בחשאי למשרד הדתות , לצורך קבורה . ראשי קרתא ומשרד השיכון 
ניסו למנוע את דליפת הסוד לחרדים . החשש היה , כי הקברים יקברו את פרויקט 
ממילא . רק לאחר הפרסום הראשון , בעיתון המקומי של ירושלים " כל העיר " , 
הודו בקרתא וברשות העתיקות כי אכן התגלו קברים במקום . קפמאבינמי שזכר את 
מאבק החרדים לאחר גילוי הקברים בעיר דוד ( פרשת שטח גי ) , או את החרם 
שהוטל על בנק לאומי , על רקע בניית מלון גני חמת על בית קברות יהודי עתיק 
בטבריה , ועוד כחצי תריסר מאבקים שבהם היתה מעורבת אתרא קדישא בראשות הרב 
דוד שמידל , וכל אלה בשנים האחרונות בלבד צריך היה להבין שכדאי לשאוף לפתרון 
שיהיה מקובל על דעתם של החרדים . השיקול , כפי שאומר ארכיאולוג ירושלמי 
ידוע , צריך להיות בעיקרו מעשי . בכל המאבקים שהוזכרו ניצחו בסופו של דבר 
החרדים . במקרים אחדים לאחר מאבק קשה , רצוף הפגנות , חלקן אלימות , 
ובמקרים אחרים לאחר משא ומתן מרצון שיזם הגוף החופר . מן הבחינה המעשית 
בלבד , ועל בסיס הניסיון הזה , החליטו באגף העתיקות ובקרתא לשבת עם אנשיו 
של הרב שמידל ולנסות למצוא פתרון שיהיה מקובל על שני הצדדים . כמה פגישות 
כבר התקיימו , בין היתר עם מנהל רשות העתיקות אמיר דרורי . בשטח עצמו ניצבת 
משמרת קבועה של חרדים , שתפקידה לפקח על מערות הקבורה ולמנוע כניסת עובדים 
אליהם . אחדות ממערות הקבורה הן יהודיות ללא ספק ובאחרות נמצאו צלבים מעל 
הכניסה . בתוך המערות נמצאו צלבים ועצמות של עשרות אנשים , צורת קבורה 
נוצרית , על - פי הניסיון . גודל המערה , שבה לפי סברת הארכיאולוגים קבורים 
נוצרים , מעיד לדעתם כי מדובר במערה מהתקופה הביזנטית . באתרא קדישא טוענים , 
לעומת זאת , שלעתים קרובות השתמשו הנוצרים שימוש משני במערה יהודית ולכן , 
ולו מחמת הספק , אסור לחפור גם במערה מסוג זה . אנשי אתרא קדישא סבורים , 
כי כל האזור שימש בית קבורה יהודי , וארכיאולוגים בירושלים אינם פוסלים 
אפשרות כזאת על הסף . אנשי רשות העתיקות מסויגים יותר וטוענים , כי לפי 
שעה אין להסיק מסקנות על בסיס הממצאים שבשטח . ראשי קרתא מקווים , כי יהיה 
אפשר להגיע להבנה עם אתרא קדישא , שמאחוריה עומדות כל המפלגות החרדיות . 
העמדה הנוכחית של קרתא היא , שיש להרוס את מערת הקבורה , משום שהיא תפריע 
ליציקת הכניסות והיציאות לחניון . באתרא קדישא אין מוכנים לשמוע על הריסה , 
אבל בינתיים יושבים ומדברים . קפמאבינהקברים הנחשפים כעת באתר העבודות בממילא 
אינם המכשול היחיד בדרכה של התוכנית . ארכיאולוגים , הממעיטים כעת בחשיבות 
מערות הקבורה ומבקשים לסייע בכך לקידום הפרויקט , נקטו גישה הפוכה כאשר 
הדברים היו אמורים , לפני שמונה חודשים , בתגלית ארכיאולוגית חשובה לדעתם . 
מדובר בממצאים מצפון לשער יפו , הכוללים שרידי ביצורים מימי בית שני , 
אמת - מים ביזנטית ורחוב חנויות מתקופה זאת . הגילויים האלה , תוך כדי 
העבודות ( שאותן מלווה רשות העתיקות ) , יחייבו את קרתא להשקיע לפחות 
חצי מיליון דולר נוספים כדי לבנות קטע מהכביש , המתוכנן במקום , על עמודים . 
בינתיים מסכנת דליפת ביוב את הממצאים , שסכום של מיליון דולר כבר הוקצה 
לשימורם . גם במקרה זה גרסה תחילה חברת קרתא , כי אין חשיבות בשימור הממצאים , 
אלא שרשות העתיקות החליטה כי גילוי אמת - המים מהתקופה הביזנטית חשובה דיה , 
גם אם הפרויקט יעוכב בעוד כמה חודשים . היה אפשר לדעת מראש על אמת - המים . 
היו התראות של ארכיאולוגים על הגילוי הצפוי , אבל משום - מה איש לא התייחס 
ברצינות לדבר . אילו היו מתייחסים למידע הזה , ייתכן שהיה אפשר לתכנן את 
רחוב יפו בתוואי שונה ולחסוך את ההוצאה הכספית הגדולה , הכרוכה בשימור האמה 
ובהגבהת הכביש . מסתבר , כי עוד לפני שלוש שנים שלח הארכיאולוג מאיר בן - 
דב מכתב עם חוות - דעת לאדריכל משה ספדי , שבו נאמר במפורש , שאם אמת - 
המים לא נהרסה , יש סיכוי סביר שהיא תימצא במתחם ממילא . המקומון " כל 
העיר " גילה עוד לפני שנה , כי בחוברת שהכין ספדי עם קרתא צוטטה חוות - 
דעתו של בן - דב כחוות - דעת של מומחה בעל מוניטין . אבל מפיקי החוברת סירסו 
את המכתב המקורי והשמיטו ממנו את המשפט החשוב ביותר , שעסק באמת - המים . 
בימים אלה נמשכות העבודות באזור ממילא . חוות - דעת של ארכיאולוגים מנבאות 
גילוי ממצאים נוספים , שחלקם עלולים לגרום עיכובים נוספים בקידום הפרויקט . 
על - פי החוזה , אמורה חברת קרתא לבנות את החניון הענק , 009 מקומות חניה , 
שהכניסה אליו תהיה מרחוב העמק . כל עיכוב בבניית החניון מאפשר לחברת לאדבורק 
הבריטית לנקוט עיכוב מקביל בבניין שאר חלקי השכונה . למרות הכל החלה חברת 
לאדבורק במכירת השלב הראשון של כפר דוד זה שמה של שכונת היוקרה שתוקם בממילא 
05 דירות בחלק המזרחי , שבנייתן תסתיים בתוך שנתיים . בסך הכל יהיו בכפר 
דוד 002 דירות . מאה דירות נוספות ייבנו בצדו הדרומי של רחוב ממילא הישן , 
שיהיה למדרחוב . במדרחוב , שאותו מקווים לחנוך ב3991 , יהיו 021 חנויות 
בגדלים שבין 02 ל052 מ"ר , בדמי שכירות חודשיים שבין 005 ל000 , 5 דולר . 
על גג החניון מתוכנן מרכול ובו 000 , 1 מ"ר . ייתכן שיוקם גם כל - בו 
גדול במערב המדרחוב . מכיוון מרכז העיר של היום ייבנו לממילא שלושה שערים . 
קשתות בניין המנזה של היום יוסבו לשער כניסה אחד . מכיוון בית העירייה 
ומלון פאסט יובילו מדרגות אל הכיכר שבאמצע המדרחוב , ובכניסה מרחוב אגרון 
תוקם קשת בגובה 21 מטר ובה פיתוחי ברזל אמנותיים . בצד הדרומי של המדרחוב 
תוקם שורה של קשתות וכיפות שתאפשר פעילות גם בימי סגריר . גם ההוספיס הצרפתי , 
שבקצה רחוב יפו , בצפון המדרחוב , ישולב בתוכנית . משני עברי בית - החולים 
מתוכננים שני גושי בניינים . בצד הקרוב לגן העצמאות יוקם מגדל משרדים ובצד 
המזרחי יוקם מרכז בידור ובו קומת אוכל , חמישה בתי קולנוע ומעליהם קומות 
משרדים . כל אלה יוקפו וישולבו בכמה בתים ששומרו ובשורה של חזיתות בתים 
ששומרו אף הן . לחניון התת - קרקעי , שהקמתו מתעכבת כעת על רקע גילוי הקברים , 
ייבנה גג בצורת טרסות , שייער בעצי זית וברוש . על חלק מה"גג " , סמוך 
לעיר העתיקה , יימשך המדרחוב ושם גם ירוכזו החנויות לתיירים . בין גג החניון 
למדרחוב תיכנן ספדי כיכר ובה עמודים פזורים בנוסח הקרדו . בין שער יפו 
לגג החניון אמור לקום , על - פי התוכנית , גשר רחב - ממדים שיחבר סמלית 
את שני חלקי העיר . 
