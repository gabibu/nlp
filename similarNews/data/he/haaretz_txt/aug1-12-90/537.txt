( ע ) . נסים אלבז ( 13 ) מאשקלון , שהורשע בגניבת מכוניות ומכירתן 
לסוחר רכב גנוב בעזה , נידון שלשום בבית המשפט המחוזי בבאר - שבע לחמש שנות 
מאסר , מהן רק שנתיים מאסר בפועל , בעקבות עסקת טיעון והפיכתו לעד מדינה 
נגד נאשמים אחרים בפרשה . אלבז הודה בכך שבחודש מארס השנה , יחד עם אבי 
בטורי , שלמה חגג וניסים אלקיים הוא גנב מכוניות בישראל והעבירן לסוחרי 
רכב גנוב ברצועת עזה . הארבעה גנבו עשר מכוניות ממגרשי חניה ליד בתי חולים 
במרכז הארץ . חלק מהמכוניות הועברו לסוחר הרכב העזתי , עבד אללה שרתחא , 
והאחרות ננטשו לאחר גניבתן , בשל תקלות או תאונות במהלך הנסיעה בהן . " למזלו 
של הנאשם נעשה הסכם בינו לבין הפרקליטות , אחרת לא היה עולה בדעתי להסתפק 
בעונש הקל , שביקשה עבורו הפרקליטות במסגרת עסקת הטיעון " , אמר השופט גלעד 
גלעדי , בעת מתן גזר דינו של אלבז . לטענתו , ראוי היה לשלוח את הנאשם 
לשנים ארוכות של מאסר , כדי להגן על הציבור מפגיעתו הרעה . 
