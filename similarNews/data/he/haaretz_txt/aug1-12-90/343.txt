שר האוצר , יצחק מודעי , יצטרך להכריע במחלוקת סביב השאלה , אם להתיר 
לבנקים לחדור לענף הביטוח . ניסיונות הבנקים להיכנס לתחום זה גורמים למתח 
רב בחברות הביטוח , בעיקר באלה שלהן אין קשר ישיר עם מערכת הבנקאות . חברות 
הביטוח חוששות שהבנקים יעדיפו לשווק תוכניות של חברות , הקשורות עימם , 
ואף יבקשו בעתיד לפעול בכלל ענפי הביטוח , ולא רק בשיווק תוכניות ביטוח 
חיים , כפי שמדובר כעת . הממונה על שוק ההון במשרד האוצר , גד ארבל , 
המכהן גם כמפקח על הביטוח , נפגש באחרונה עם אחדים מראשי חברות הביטוח , 
שנבחרו לוועדה הדנה בעניין כניסת הבנקים לענף הביטוח . הוועדה , בראשותו 
של יו"ר מועצת המנהלים של קבוצת ביטוח ציון , אברהם ( רמי ) טיבר , נבחרה 
על - ידי הנהלת איגוד חברות הביטוח , במטרה לבחון את ההשלכות הצפויות מחדירת 
הבנקים לענף הביטוח . חברי הוועדה הביעו בפני המפקח על הביטוח את התנגדותם 
לכניסת הבנקים לענף , וציינו כי בארה"ב יש הפרדה גמורה בין מערכת הבנקאות 
לענף הביטוח . הם גם הביעו את פליאתם מכך שהמפקח על הבנקים , ד"ר אמנון 
גולדשמידט , תומך בכניסת הבנקים לענף הביטוח . ( בישראל כבר שולטים אחדים 
מהבנקים , במישרין או בעקיפין , בחברות ביטוח . כך למשל שולט בנק לאומי 
בחברת הביטוח מגדל , באמצעות חברת ההשקעות אפריקה ישראל , והסנה נשלטת 
על - ידי חברת העובדים השולטת , בשלב זה לפחות , בבנק הפועלים ) . בתום 
הפגישה שלח טיבר מכתבים לראשי האוצר , ובהם הזכיר את הייעוץ הרע שנתנו הבנקים 
למשקיעים , והזהיר מפני האפשרות , כי בעקבות חדירת הבנקים לענף הביטוח 
יהיה צורך להקים בעתיד ועדה דומה לוועדת בייסקי . בוועדה של חברות הביטוח 
הקפידו החברות לא להכליל אף אחד ממנהלי חברות הביטוח הקשורים למערכת הבנקאות : 
יו"ר ציון , טיבר , מנכ"ל המגן , מאיר שני , מנכ"ל מנורה , שבתאי אנגל , 
וסמנכ"ל קבוצת ציון , ד"ר איתמר בורוביץ . חברות הביטוח מכינות כעת חומר , 
שישרת את התנגדותן לכניסת הבנקים לענף הביטוח . ראשי החברות נחושים בדעתם 
לנסות ולשכנע את שר האוצר למנוע מהבנקים לחדור לענף . קפמאפרקקבוצת הביטוח 
הראל המשמר זכתה במכרז , שנערך בין אחדות מחברות הביטוח , לביטוח ההקמה 
של בית האבות " טובי העיר " , הנחשב לאחד מבתי האבות הגדולים והיוקרתיים 
בישראל . בית - אבות זה מוקם במרכז ירושלים על - ידי חברת הכשרת היישוב , 
בשיתוף עם איש העסקים היהודי גרמני , אריה פאלוך , בהשקעה הנאמדת בכ02 
מיליון דולר . היקף פוליסות הביטוח לביטוח כל שלבי הקמתו של בית האבות , 
שתימשך כשנתיים וחצי , כולל חבות מעבידים ותוספות אחרות הנדרשות , הינן 
בסך של כ002 אלף שקלים . קפמאפרקבחודשים האחרונים מסתמנת האטה במכירות של 
פוליסות ביטוח בריאות , על מרכיביהן השונים . פוליסות אלה החלו להיות משווקות 
על - ידי החברות מגדל וציון בעת ובעונה אחת . עם תחילת שיווקן הן היו להיט , 
ורווחיות חברות הביטוח על מכירתן היתה גבוהה . עם הזמן , החלו גם חברות 
הביטוח האחרות למכור פוליסות דומות , ובעקבות כך אף הופחתו התעריפים של 
מכירות פוליסות אלה . עתה , יש האטה במכירות שלהן , ובענף הביטוח שוקלים 
לנקוט בדרכים שונות , בניסיון לעורר את השוק . קפמאפרקקבוצת הביטוח הההסתדרותית , 
הסנה , מבקשת לשפר את תדמיתה . החברה סבלה בשנים האחרונות מהפסדים כבדים , 
והסתבכה בכמה פרשיות , שהבולטות שבהן היו עיסקת אושיות עם איש הביטוח יעקב 
דננברג , הנמצא כעת בבלגיה , וכן הפסדיה מפעילות מוגזמת בחו"ל . לאחר החלפת 
הנהלת החברה ומינוים של ריצארד ערמון , כיו"ר החברה , ושל מיכאל ( מיקי ) 
מילר , כמנך " לה , מסתמן שיפור במצב החברה , ובסוף 9891 וברבעון הראשון 
של 0991 היא אף הציגה רווחים סמליים . גם מכירת חלק מהחברות בקבוצה כמו 
שמשון , צור שמיר , רותם וכעת גם החברה לביטוח משנה ובידרמן ( אם העיסקות 
הללו אכן יצאו אל הפועל ) , הופכת את חברת הביטוח ההסתדרותית לרזה וקומפקטית 
יותר . ערמון ומילר אף שכרו , בימים אלה , את שירותיו של איש תקשורת חדש , 
בניסיון להציג תדמית חדשה . קפמאפרקהמאבק בין חברות הביטוח הביא לכך שחברת 
מנולייף , המתמחה בביטוח חיים , והפועלת במסגרת מנורה הנהיגה חידוש : 
אפשרות להתקשר לחברה ללא תשלום , במסגרת השירות הירוק של בזק . באמצעות 
קו זה , ניתן יהיה לפנות למשרדי החברה , ולקבל מידע בכל הקשור לביטוחי 
חיים ובריאות . מנכ"ל החברה , אורן אל - און , אומר שמהשירות הזה יוכלו 
ליהנות לא רק לקוחות החברה , אלא גם הסוכנים . 
