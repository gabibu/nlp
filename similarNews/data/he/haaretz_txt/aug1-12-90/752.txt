ההתפתחות הטכנולוגית המהירה במאה הזאת חשפה תחומי יצירה חדשים לסכנה של העתקה 
או חיקוי . תוכנת מחשב , למשל . בעשרות השנים האחרונות החלה חקיקה ופסיקה , 
שתכליתה לקבוע מהי יצירה מקורית הראויה להגנה על פי החוק . תיקון בחוק 
משנת 88 קובע , למשל , כי דין תוכנת מחשב כדין יצירה ספרותית לעניין זכויות 
היוצרים . פסק דין עקרוני משנת 98 ( ת"א 581131 , עופר אחיטוב נגד ישראל 
הרפז ) אף קובע , כי " תוכנה אשר יוצרה תוך נטילת שלב משלבי הפיתוח של 
תוכנה אחרת , מפירה את זכות היוצרים בתוכנה האחרת אף אם המפר ביצע באופן 
עצמאי את יתרת שלבי הפיתוח " . כמה פסקי דין בשנים האחרונות קבעו הלכות דומות 
לגבי תחומים אחרים . בתי המשפט מנסים להדביק את הפער המתרחב והולך בין החוקים 
הקיימים לבין היצירתיות של מוח האדם . התוצאה היא סבך של הלכות משפטיות 
הנוגעות לשורה מתארכת של סוגי יצירות . הספר " דיני זכויות יוצרים " מפרט 
את פסקי הדין העקרוניים והחשובים הנוגעים לכל אחד מתחומים אלה . יש בספר 
מפתח של פסקי דין לפי שנים , רשימת ספרים ומאמרים , פירוט של פסקי דין 
אנגליים ואמריקאיים , וכן פרקים המפרטים את האמנות , החוקים והתקנות , 
הנוגעים לזכויות יוצרים , ואת כל עקרונות היסוד בנושא זה , וכן פרק מיוחד 
העוסק בפרשנות לחוק משנת 1191 , שעליו עומדים דיני זכויות היוצרים . הספר 
מאורגן היטב , כתוב בתמציתיות רבה , ומוגש בפשטות שיכולה להפוך אותו כלי 
עזר לא רק לעורכי דין ומשפטנים אלא גם לכל יוצר המבקש להגן על עמלו , כגון 
סופרים , עיתונאים , אדריכלים , מהנדסים ומתכנתים . 
