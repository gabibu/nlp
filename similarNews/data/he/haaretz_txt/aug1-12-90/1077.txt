שר הבינוי והשיכון אריאל שרון קרא אתמול לממשלה לגרש לאלתר את ההנהגה הפלשתינית 
בשטחים . בישיבת ועדת החוץ והביטחון של הליכוד במצודת זאב בתל - אביב , 
אמר השר : " היה צריך לגרש הלילה את המנהיגות הפלשתינית , ומדובר בכ051 
איש הפועלים בירושלים . יש להורות לצבא לחסל את הטרור לא להרגיע ולא למתן 
ולא להביא למצב נסבל ולא למצב המאפשר חיים עם התופעה הזאת , ברמת אלימות 
יותר נמוכה . אלא רק במלה אחת : לחסל , ואת המנהיגות לגרש . ומי שלא 
יודע לעשות זאת שילך " . שרון הצביע על קשר בין הטרור הפלשתיני ופלישת עיראק 
לכוויית : " הטרור הפלשתיני הוא גורם מכריע בהיווצרות המתח באזור , מתח 
היוצר מלחמות . צריך לחסל את הטרור , המביא למלחמות . כבר לא כל - כך 
פוחדים מאתנו , ולכן סדאם חוסיין מרגיש בטוח יותר " . השר שרון הדגיש , 
כי עתה הזמן והאפשרות לחסל את הטרור . " ממשלות האחדות המזויפות הן האחראיות 
למצב שנוצר , אבל עכשיו יש ממשלה לאומית בראשותנו . אין יותר כבלים וסדים 
של המערך . עכשיו ישנה הזדמנות יחידה לחיסול הטרור " . 
