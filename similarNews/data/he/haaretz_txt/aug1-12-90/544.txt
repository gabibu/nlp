חיילים עיראקים נראו אתמול מסיירים בבירת כוויית , בליווי משאיות נושאות 
נשק ארטילרי ונשק נ"ם . עשרות טנקים פרוסים על החוף , כשקניהם מופנים כלפי 
הים . לדברי כתב " פייננשל טיימס " בכוויית , נראה שנוכחות זאת לא מפריעה 
לכווייתים , הממשיכים בקניות כרגיל , לצד החיילים העיראקים . חיילים עיראקים 
רבים ניצלו את ההזדמנות לרכוש מוצרים רבים בחנויות כוויית . כתב ה"פייננשל 
טיימס " מסר , כי קציניהם דואגים שהם ישלמו על קניותיהם בכסף כווייתי , 
ולא יחרימו מוצרים או ישלמו תמורתם במטבע עיראקי . למרות זאת , מסר אותו 
כתב על דיווחים שהעיראקים מחרימים מכוניות פאר , כמו מרצדס . נמל התעופה 
של כוויית , הנמצא כ02 קילומטר דרומית לבירה , עדיין סגור . מקורות בכוויית 
דיווחו כי מסלולי השדה הופצצו על ידי מטוסים עיראקים כבר בשעות הראשונות 
של הפלישה , בנסיון למנוע את הימלטות בני משפחת המלוכה . קווי הטלפון הבין - 
לאומיים של כוויית , שפעלו ביום הפלישה , נותקו עם שחר יום ששי ואמש היו 
עדיין מנותקים . קפידבינביום ששי , למחרת כיבוש עיר הבירה כוויית סיטי , 
נראו תושביה כשהם עורכים קניות לצד החיילים העיראקים . בתחנות הדלק נראו 
תורים ארוכים , אולם לא היה כל מחסור במוצרי היסוד , להוציא לחם וחלב . 
בבוקר יום ששי המשיכו העיראקים בלחימה נגד קיני התנגדות של שרידי הצבא הכווייתי , 
ובבירה נשמעו יריות . מאזור ארמון דאסמאן , מעונו של האמיר גאבר אל - 
אחמד אל - סבאח שנמלט , נשמעו הדי ירי של ארטילריה ונשק קל . בסביבות השעה 
6 פתחו העיראקים באש לעבר נמל הנפט החשוב אל - אחמדי , דרומית לבירה , 
ולעבר הנמל המסחרי אל - שווייח , הנמצא מערבית לעיר . העיראקים ירו ככל 
הנראה בארטילריה . עד ראייה סיפר , כי ההפצצות העיראקיות נמשכו עדיין בסביבות 
השעה 9 בבוקר , וכי הן גרמו לדליקות רבות במתקנים במקום . עד ראייה אחר 
ציין קודם לכן , כי שיירה ארוכה של משאיות , טנקים וכלי רכב עיראקים החלו 
לנוע מעיר הבירה בכיוון אלשוואבה . בין השעות 6 ל7 בבוקר נשמעו הדי התפוצצויות , 
ככל הנראה מאזור מחנה שווייח , מחנה צבאי בפרברי העיר , שהפך מוקד התנגדות 
כווייתי . תחנת רדיו חשאית , הפועלת תחת הכינוי " כאן כוויית " , המשיכה 
לקרוא לתושבי כוויית להתנגד לפולשים . " אנו אומרים לא לכניעה " , שידרה 
התחנה . " העיראקים הם הטאטארים של המאה ה - 02 " . הממשלה הזמנית של כוויית , 
הפועלת בחסות עיראק , המשיכה אף היא בשידוריה ובשבת הכריזה על הקמת צבא 
עממי כדי להגן על כוויית . את ההכרזה השמיע קריין רדיו בעל מבטא עיראקי . 
קפידבינשר ההגנה של כוויית , שייח נוואף אל - אחמד אל - גאבר אל - סבאח , 
נעלם ולא הצליח עדיין להגיע לערב הסעודית , שם נמצאים כבר האמיר , גאבר 
אל - סבאח , וראש הממשלה של כוויית , שהוא גם יורש העצר . מקורות יודעי 
דבר בריאד מציינים , כי שר ההגנה נראה לאחרונה ביום חמישי בבניין משרד ההגנה 
הכווייתי , שם אירעו תקריות בין כוחות עיראקים וכווייתים . המזכיר הכללי 
של מועצת שיתוף הפעולה של המפרץ , עבדאללה בשארה , כווייתי ממוצא פלשתינאי , 
הצליח אף הוא להגיע בבוקר יום חמישי לערב הסעודית . ריאד עדיין לא הודיעה 
רשמית כי העניקה מקלט לאמיר הכווייתי ולבני משפחתו . 
