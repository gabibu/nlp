( ע ) . כתב " קול ישראל " , אהרון ברנע , הצליח אתמול לקיים שיחת טלפון 
עם משפחת פארז גארר בכוויית . השיחה שודרה בשידור חי . לגארר יש אח בנצרת . 
הכתב שאל על המתרחש ובן שיחו השיב ש"הכל בסדר , מבקשים להרגיע את המשפחה 
בנצרת שכל המשפחה שנמצאת בכוויית , במצב טוב " . ברנע שאל אם יש יריות ברחובות 
ואם הצבא העיראקי השתלט על הכל . האיש מכוויית הגיב שהוא איננו יכול לדבר 
על הדברים האלה דרך הטלפון מסיבות מובנות . מערכת החדשות של " קול ישראל " 
פתחה את שידוריה לדיווחים מכוויית , מהשעה 00 : 6 בבוקר , כאשר הגיעה הידיעה 
הראשונה על הפלישה . הידיעה הראשונה הגיעה כשמועה מוואשינגטון ובעוד היא 
נבדקת בחדר החדשות , הגיע האישור מן הקשב מיכאל גורדוס . מייד התחילו השידורים 
הישירים . כל תוכניות המלל בוטלו ורשת ב הפכה רשת פתוחה . ללשכת מנהל הרדיו 
הגיעו עשרות טלפונים של מאזינים שביקשו להמשיך ולשדר בגל הפתוח . מקצתם 
סיפרו כי ברחובות ובאוטובוסים , אנשים מאזינים לדיווחי החדשות של " קול 
ישראל " , כמו בעת מלחמה . 
