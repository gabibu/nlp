לפי פסיקה של בית - המשפט העליון מלפני שנים רבות , ועל - פי חוות דעת של 
מומחים , מה שהבנקים צריכים לעשות הוא לרשום שיעבוד על הדירות שאינן רשומות 
בטאבו אצל רשם המשכונות , וזה יקנה להם את היכולת לממש את השיעבוד , במידה 
רבה בדומה למשכנתא . . טענת הבנקים למעשה אומרת שנוח להם יותר לגבות את 
החוב מהערבים , בלי שייאלצו לפנות ללווה ולסלקו מהדירה . התוצאה היא שלמעשה 
כל אדם שלוקח הלוואה וצריך להביא חמישה ערבים צריך גם אחר - כך לחתום להם 
על ההלוואות שלהם . כאשר הלווה לא משלם הבנקים מפעילים את הערבים , כמוציאים 
לפועל של הבנק . אנשי ביטוח שעמם דיברתי אמרו לי כי ישמחו לבטח את סיכון 
ההלוואה וההערכה היא שפרמיית הסיכון תהיה בשיעור של רבע אחוז . כל אדם הגיוני 
יעדיף לשלם תוספת רבע או חצי אחוז כפרמיה , במקום לחפש ערבים להלוואתו ואחר - 
כך לחתום להם כערב . הצעת החוק עברה קריאה טרומית במליאת הכנסת , והיא 
תמשיך ותידון בוועדת החוקה חוק ומשפט . אפנה ליו"ר הוועדה , ח"ך אוריאל 
לין , כדי לשכנעו להעמיד את הנושא על סדר יומה של הוועדה גם במהלך הפגרה 
כדי לזרז את הכנה להמשך שלבי החקיקה . הבנקים מנהלים מסע ציבורי גדול נגד 
החוק , אך הם לא יצליחו , כי החוק הוא הכרח כלכלי וצורך חברתי . 
