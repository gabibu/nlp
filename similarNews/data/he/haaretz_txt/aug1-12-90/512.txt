( ע ) . שוטרים ממשטרת ירושלים הצליחו להציל אשה , תושבת שכונת קריית - 
מנחם , אשר ניסתה לשים קץ לחייה בבליעת גלולות . שלשום , סמוך לשעה 5אחר - 
הצהרים התקשר תושב באר - שבע למשטרה , וסיפר , כי אחותו הירושלמית בת ה04 
התקשרה אליו ומסרה לו שהיא מתכוונת להתאבד . לדבריה , קצה בחייה , לאחר 
מות חברה לחיים . אנשי המוקד בבאר - שבע מסרו את כתובתה של האשה למוקד משטרת 
ירושלים , וניידת סיור שוגרה לביתה שברחוב קולומביה . דלתה של האשה היתה 
נעולה מבפנים . אחד השוטרים עלה למרפסת השכנים הסמוכה , ובעזרת מוט ברזל 
עקר חלק מהסורג , שהגן על אחד החלונות , והשתחל לתוך הדירה . בתוך הדירה 
הוא מצא את האשה כשהיא מעולפת . לידה היתה מונחת אריזה של גלולות ומכתב 
המפרט את סיבות המעשה . צוות מגן דוד אדום , שהמתין ליד הדירה , החייה 
את האשה . היא יצאה מכלל סכנה , והועברה לבית החולים הדסה עין כרם . 
