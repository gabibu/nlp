רופאי מחלקה כירורגית ג במרכז הרפואי " איכילוב " הצליחו , בשיטת ניתוח 
חדשנית , למנוע , במקרים של גילוי שאת ממאירה בחלחולת התחתונה , צורך 
בסגירת פי - הטבעת ופתיחת חור בצד הבטן לניקוז הפרשות המעיים לתוך שקיות . 
מנהל המחלקה , ד"ר שלמה ללצוק , מסר כי בחצי השנה האחרונה טופלו בהצלחה 
בשיטה החדשה שלושה חולים ומקרה רביעי יטופל בקרוב . בשיטה זו הופעלה טכניקה 
ניתוחים מיוחדת לחיבור קצה המעי , שנכרתה ממנו השאת , ישירות לפי הטבעת . 
הניתוח מתאים לחולה שהגידול מרוחק 4 ס"ם ויותר מפי - הטבעת . בניתוח מנקים 
את הקטע עם הגידול ומשאירים " שרוול " של רקמת השריר והרירית . דרך ה"שרוול " 
מעבירים את קצה המעי הבריא ישירות לפי הטבעת . במקביל , מנקבים חור בצד 
הבטן לצורך הפרשות פסולת המעי לתקופה של חודשיים בלבד , עד שמקום החיבור 
נרפא ומתאחה . במקרה זה איכות החיים של המטופל נשמרת מבלי לפגוע במהלך הטיפול 
האונקולוגי שעליו לעבור . ממצאי שיטת ניתוח חדשנית זו יוצגו בכנס כירורגים 
שיערך בחיפה בחודש הבא . להערכת ד"ר ללצוק מספר הניתוחים בהם נאלצים הרופאים 
לנקב חור בצד הבטן להפרשת פסולת מעיים מהווה % 8%5 מניתוחי שאת במעיים . 
לחלק גדול מחולים אלה ניתן יהיה מעתה לשמר את איכות חייהם . 
