ביקשו אתמול מחברי מועצת עיריית תל - אביב , להצביע ביום ראשון הבא נגד 
אישור הקצבות עירוניות למוסדות דת בעיר . נציגת העמותה , תמי כהן , אמרה , 
כי שורה ארוכה של מוסדות שהעירייה אישרה להם בשבוע שעבר תמיכה כספית מתקציבה , 
" משתייכים לזרם החרדי האנטי - ציוני ביהדות . ביניהם מוסדות שמטרתם היחידה 
היא להעביר צעירים יהודים חילוניים על דתם ודעתם ולהפנותם לישיבות חרדיות " . 
חברי העמותה הם הורים לילדים שחזרו בתשובה , ומתחנכים בישיבות חרדיות . 
בפנייתם לחברי מועצת העירייה כותבים חברי העמותה : " נפלא בעינינו שמתקציבה 
הגרעוני של העירייה מתבקשת מועצת העיר לאשר הוצאה של מיליוני שקלים למוסדות 
כאלה . אנו , תושבי העיר , שמשלמים מסים לקופת העירייה , נפגענו אישית 
מפעילות מוסדות מסיונרים אלה , וטוענים נגד העוול החברתי והציבורי במתן 
הקצבות אלה " . חברי העמותה נוקבים בשמם של ארבעה מוסדות שלטענתם יש הוכחות 
חד - משמעיות שעיסוקן להחזיר צעירים חילוניים בתשובה . המוסדות הם : חב"ד 
להם תתבקש מועצת העירייה לאשר הקצבה של 07 אלף ש"ח ; " נעשה ונשמע " , 
הקצבה של 06 אלף ש"ח ; " קו לקו " 54 אלף ש"ח ו"ערכים " , 57 אלף ש"ח . 
לטענת חברי העמותה ברשימה כלולים מוסדות נוספים שפועלים להחזיר צעירים בתשובה , 
" אלא שזיהויים , כתובותיהם ויעדיהם האמיתיים מעורפלים במכוון , וקצרה 
ידינו מלזהותם בבירור " נכתב בפניית העמותה לחברי מועצת העירייה . מתוך 
כ21 מיליון ש"ח שאישרה ועדת ההקצבות למוסדות וארגונים ציבוריים בת"א , כחמישה 
מיליון מיועדים לכמה עשרות מוסדות דת . מהם 5 . 3 מיליון ש"ח מיועדים להקצבה 
שוטפת והשאר לפיתוח . כתובותיהם של חלק מהמוסדות הללו הן מחוץ לת"א בירושלים 
ובבני - ברק , חרף הביקורת הקשה שמתחה על כך בעבר מבקרת המדינה . מעיריית 
תל - אביב נמסר בתגובה , כי למוסדות הללו שהכתובות שצורפו אליהן הן מחוץ 
לת"א , יש סניפים בעיר , והם פעילים בה ותורמים לחיי התרבות והקהילה הדתית 
בעיר . 
