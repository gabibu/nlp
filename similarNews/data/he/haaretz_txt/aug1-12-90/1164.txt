אגודות מדעיות אמריקאיות ו74 אקדמיות למדעים של מדינות וערים בארה"ב , 
מובעת תמיכה בהמשך השימוש בחיות מעבדה למחקר לניסוי ולהוראה . את ההחלטה , 
אשר פורסמה ב4 במאי השנה , קיבלה בראשית השנה מועצת האגודה האמריקאית לקידום 
המדע שהיא ארגון - הגג המדעי הגדול בעולם . הארגון , שנוסד ב8481 , הציב 
לו כמטרות את קידום עבודת המדענים , שיתוף פעולה של מדענים , הבטחת חופש 
מדעי ואחריות מדעית , וחיזוק הכרת הציבור בחשיבות השיטות המדעיות ופוטנציאל 
המדע כתרומה לקידמה ולרווחת האדם . בהחלטת הארגון נאמר , שהמדענים בעת ניהול 
מחקר תוך שימוש בחיות מעבדה , נוטלים עליהם כאחריות להתייחס לחיות בזהירות 
נאותה ותוך רגישות לכאבן , בהתאם לצורכי המחקר הרלוונטי , להכיר את החוקים 
והתקנות הנוגעים למחקר בחיות מעבדה , ולהחדיר את תחושת הכבוד לחיות , לעובדיהם , 
לסטודנטים שלהם ולעמיתיהם . כמו כן , אומרת ההחלטה כי יש לעודד בכל מקום 
שהדבר ישים או אפשרי , פיתוחן של שיטות מחקר וניסוי משלימות או חלופיות 
לשימוש בחיות מעבדה , כגון מודלים ממוחשבים , תרביות ריקמה ותרביות תאים . 
השימוש בחיות מעבדה בידי סטודנטים עשוי להיות מרכיב חשוב בחינוך המדעי , 
כל עוד יפקחו עליו מורים שהוכשרו כהלכה בנושא הרווחה והשימוש בחיות מעבדה , 
וייערך במוסדות המסוגלים להבטיח פיקוח נאות . המדענים תומכים במאמצים להגביר 
את רווחת החיות , שאינם כוללים קוי מדיניות או תקנות שיפגעו במחקר המדעי . 
