מעתה במדידות של עוצמת הרעש . המדידות יבוצעו בידי אנשי מקצוע מוסמכים , 
ובכל מקרה של חריגה מעוצמת הרעש המותרת על - פי חוק , יצטרכו פקחי העירייה 
לדאוג להפחתת הרעש או להפסקת ההופעות כך החליט אתמול בית המשפט הגבוה לצדק , 
שדן בעתירה שהגישו דיירי המדרחוב נגד עיריית תל - אביב , המשטרה , המשרד 
לאיכות הסביבה ורשות השידור . בעתירתם , ביקשו העותרים להוציא צו שיחייב 
את העירייה והרשויות להפעיל את סמכותן ולדאוג לאכיפת החוק , כדי למנוע מטרדי 
רעש מדיירי הרחוב . העותרים טענו , כי על - פי מדידות שערכו , עולה הרעש 
הנגרם ממופעי הרחוב פי שלושה מהעוצמות המותרות על - פי חוק באזורי מגורים . 
לדבריהם , מתקיימים המופעים גם בשעות הלילה המאוחרות ובשעות המנוחה בצהריים . 
לטענת העותרים , התעלמו העירייה והמשטרה מהמפגע , חרף התלונות הרבות שהוגשו 
על - ידי התושבים , ונמנעו ממיצוי הדין עם העוברים על החוק בעלי מסעדות , 
פאבים ומועדונים במדרחוב . חלק מהמופעים נערכו , לטענת העותרים , בעידוד 
וביוזמת העירייה ובכך היא הפרה חוקי עזר שהיא עצמה חוקקה ועברה על חוק כהנוביץ 
למניעת מפגעים . שופטי בג"ץ שלמה לוין , גבריאל בך ושושנה נתניהו החליטו 
שאין מקום לדון בבקשה להוצאת צו שיחייב את העירייה לאכוף את החוק , מאחר 
שנציגת העירייה , עו"ד סיגלית פריאל , טענה שהעירייה מעוניינת לאכופו , 
אלא שהליכי האכיפה דורשים זמן . כן סבר בג"ץ , כי העותרים יכולים להסתייע 
גם בסעד משפטי של ערכאות נמוכות , כפי שעשו בעבר ולכן אין טעם להטריח את 
שופטי בית הדין הגבוה לצדק בעניין זה . העתירה נגד המשטרה נמחקה , לאחר 
שנציגה התחייב שהמשטרה תתייחס לתלונות הדיירים תוך זמן סביר . גם העתירה 
נגד רשות השידור נמחקה , לאחר שהנהלת רשות השידור מסרה , כי הרשות החליטה 
להפסיק את השידורים הישירים ברשת ג של המופעים המיוחדים שהתקיימו בימי ששי 
בצהרים במדרחוב . למרות שהשופטים נמנעו מהוצאת צו שיאסור מופעים במדרחוב , 
הם חייבו את העירייה להעמיד בכל מופע מודדי רעש מוסמכים , שימדדו את עוצמות 
הרעש , על - מנת שלא תהיה חריגה מהעוצמות המותרות על - פי חוק . נציג ועד 
דיירי המדרחוב , פיני אלעזרי , הודיע שהוועד ישכור מודדים מטעמו שימדדו 
את עוצמות הרעש בכל המופעים , ובכל מקרה של חריגה תוגש נגד העירייה תלונה 
על ביזיון בית המשפט . אלעזרי אמר , כי חרף העובדה שבג"ץ נמנע למעשה מלדון 
בעתירה , הוא רואה את העובדה שהעירייה חויבה להפעיל מודדי רעש כהישג . לדברי 
אלעזרי , עוצמת הרעש המותרת על - פי החוק באזור זה , בהיותו אזור מגורים , 
היא 04 דציבלים לכל היותר , רעש המשתווה לקול הבוקע ממקלטי רדיו וטלוויזיה . 
משמעות הדבר הוא , שלא ניתן יהיה להמשיך במופעי רחוב המלווים במוסיקה המושמעת 
ממערכות להגברת קול , אמר . 
