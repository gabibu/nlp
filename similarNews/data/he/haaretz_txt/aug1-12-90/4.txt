ניגוד לרושם העשוי להצטייר משם ספרו של מיכאל איבינסקי , אין הוא דן בתפקידו 
של הטרור במהפיכות הרוסיות שבין השנים 50917191 , אלא בצמידות שבין הטרור 
לבין מחוללי המהפיכות . איבינסקי אינו מתיימר לתקוף בכך את המסורת ההיסטוריוגרפית 
ה"רשמית " או לתקנה , אלא שואל בפשטות : מי העמיד את המוני הפרולטרים 
הרוסים על הרגליים בשנת 5091 ( בשעה שהבולשוויקים הוכיחו את אי - יכולתם 
חודשיים קודם לכן ) ; מי התאמץ באמת לכוון את מהלכם של המאורעות ברוסיה 
בין השנים 50917191 , בשעה שהמחנה הסוציאליסטי היה מפולג וחסר - אונים גם 
לפי עדות " קברניטי הניצחון " לנין , טרוצקי ועוזריהם ? איבינסקי מפנה 
את תשומת לבנו אל הטרוריסטים של " רצון העם " בין שנות הששים והשמונים 
של המאה הי"ט , ואל יורשיהם , מארגני מפלגת ה"סוציאליסט - רבולוציונרים " 
של המאה העשרים , אלה שההיסטוריוגרפיה המסורתית רואה בהם רק " מבשרי - 
המהפיכה " או בני - לוויה שוליים של " עושי ההיסטוריה " . בפלוגות הקרביות 
( למעשה הטרוריסטיות ) של רבולוציונרים אלה רואה המחבר את אלה שכיוונו 
את המאורעות , אך לא לבדם אלא הם יחד עם שותפיהם - תאומיהם , הלא הם " פלוגות 
הקרב " של המשטרה החשאית של השלטון . לחפיפתם החלקית או המלאה של שני מיני 
" פלוגות הקרב " מקדיש איבינסקי את חלקו העיקרי של ספרו . שמות כמו זובטוב , 
גאפון ואזף מוכרים היטב לכל המתעניין בהיסטוריה של המהפיכה הרוסית , כחלק 
מפרפורי הגסיסה של המשטר הצארי הישן , ובשום אופן לא כמחוללי המהפיכה : 
בספר הזה הם מופיעים כפועלים מרכזיים , ותהיה דמותם ( או כפל - דמותם 
כסוכני המהפיכה הנגדית ) מתועבת ככל שתהיה . ספרו של איבינסקי מעשיר לא 
רק את אוסף הכרוניקה של תעתועי ההיסטוריה . הוא מאפשר בעצם להבין טוב יותר 
כיצד קרה שהבולשוויזם , אותו יציר פלא של ההיסטוריה , השתלט במשך תקופה 
קצרה על כשליש ממדינות תבל . הוא גם מאפשר להבין אולי גם את חידת התמוטטותו , 
שביישה את כל מדעי החברה , שלא הצליחו לחזותה ממש עד ליום פקודתה . ממכלול 
תוכנו של ספר מקיף זה , אבחר רק פרשה אחת : את פרשת המהפכן זובטוב . זובטוב 
התמנה לראש המשטרה החשאית ובתור כזה עלה בידיו לארגן רבבות פועלים באיגודים 
לא - פוליטיים תחת ססמה פשוטה : אל תנסו לשנות את המשטר , ואנו ניטיב את 
תנאי חייכם . למרבה הפלא הצליח זובטוב לארגן לא רק פועלים רוסיים , אלא 
גם פועלים יהודים , ואת העסקנים הראשונים אכן רכש מקרב העצרים שלכדה המשטרה 
החשאית בוועידת היסוד של המפלגה הסוציאל - דמוקראטית הרוסית במינסק , שהוכנה 
על ידי ה"בונד " שנה לאחר ייסודו , בשנת 7981 . בין העצורים היתה מניה 
וילבושביץ , הנודעת בארץ לאחר נישואיה בשם מניה שוחט . מניה הצעירה השתכנעה 
כרבים אחרים בהיגיון טיעונו של זובטוב , והיתה פעילה מאוד ממרכז מינסק ברוסיה 
הלבנה , לב - לבו של תחום המושב . באותו היגיון של א - פוליטיות השיגה 
גם רשיון לקיים את ועידת ציוני רוסיה במינסק , הוועידה הליגאלית היחידה 
על אדמתה . ברור שההצלחות הא - פוליטיים לא נעמו ל"בונד " , שמוצאו היה מן 
החוגים המשכילים - המהפכנים . אבל הרושם שעשו האיגודים הא - פוליטיים על 
ציבור הפועלים אילץ גם את ה"בונד " להפגין את מסירותו לענייני הפועלים , 
ובעקיפין השפיע הדבר השפעה חיובית על מצב דלת - העם בתחום המושב . חשובה 
יותר היתה השפעת האיגודים א - פוליטיים על האוכלוסייה שדבקה בציונות כבחזון 
גאולה : ה"בונד " ראה בה את האויב הקרוב והממשי , אף יותר מן הצאר הרחוק . 
רבים מ"פועלי ציון " המינסקאים הצטרפו לאיגודים של א - פוליטיים ( או 
" הבלתי תלויים " כפי שקראו לעצמם ) : כאן יכלו להתארגן הן כיהודים , 
הן כפועלים והן כציונים בלי לחשוש למאסר ובלי חשש שינוצלו לתמרונים פוליטיים 
שהוכתבו על ידי משלחת ה"בונד " בחוץ לארץ . בספרות ההיסטורית מכונה התארגנות 
זו " תנועת פועלים משטרתית " , ולא בצדק , מאחר המשטרה והביורוקראטיה התנגדו 
לה , הכשילו אותה ואסרו אותה במשך שנת 3091 . היתה זאת התארגנות של " מחתרת " 
בצמרת השלטון , שהתכוונה ל"מלוכה סוציאלית " כדוגמת משטרו של נפוליאון 
השלישי , שרק דמיונו של מהפכן לשעבר יכול היה להגותו . זובטוב הסכים באי - 
רצון לתביעתה של מניה להרשות שביתות כלכליות , מפני שידע כמה דק ההבדל בין 
שביתה כלכלית ופוליטית . גל השביתות התפשט עד מהרה בכל תחום המושב , אבל 
בעת ובעונה אחת שינה גל הפרעות שפרץ באותה שנה ( ובראשן פרעות קישיניוב ) 
את הלוך - הרוח אצל היהודים מצייתנות בחירוק - שיניים למרדנות גלויה , 
שהונהגה על ידי איגודי הפועלים . מעשה ההתנקשות של הירש לקרט במושל וילנה 
מעיד על כך : המוני האיגודים אילצו את ה"בונד " להסכים למעשה טרור זה , 
שהיה מנוגד למצעו . נראה גם ש"נס העלייה השנייה " קשור גם הוא בהתארגנות 
זו , וכמוהו גם נס ההגנה העצמית היעילה באודסה באותה שנה , הקשור במניה 
ובעוזריה הציוניים וה"בלתי מפלגתיים " יותר משנוטה להודות ההיסטוריוגרפיה 
הרשמית . זובטוב העביר את שדה פעולתו לאזור מוסקווה וגייס חומר אנושי מבטיח 
יותר מבחינתו . הוא אסף סביבו איכרים של אתמול שהיו לפועלים היום . היהודים 
קיבלו בספקנות את הטפתו על הצאר " אוהב היהודים " ; הפועלים - האיכרים קלטו 
את תהילת ה"צאר המשוחרר " באמונה תמימה . במוסקווה גם הצטרף אל זובטוב מארגן 
כריזמאטי , הנזיר גאפון . להט הארגון היה קטן יותר מאשר בתחום המושב , 
אבל התוכניות היו רחבות לאין שיעור : השביתות הקיפו מפעלים חרושתיים של 
ממש ומרכז הארגון , שנקרא " סובייט " , היה מלא פעילות . הדגם המוסקוואי 
הועבר לפטרבורג והתפתח שם : גאפון התייצב שם בראש הפגנה שהקיפה מאה אלף 
איש . גם הפגנה זו תוכננה לכבוד אלכסנדר השני , שנהפך למעין קדוש של הפועלים - 
האיכרים . גאפון אירגן את תהלוכת ינואר 5091 לבדו . מאה אלף פועלים צעדו 
אחרי הכומר הכריזמאטי עם דגלי קדושים ודגלי איגודיהם . לצדו צעד פנחס רוטנברג , 
מן הסתם כדי להגן עליו ובעת ובעונה אחת כדי לפקח עליו . באמצע התהלוכה 
פתחו הקוזאקים באש תופת על המפגינים . תהלוכת גאפון - רוטנברג , היתה אפיזודה 
בדרמה של טרור מהפכני וטרור ממלכתי , מעורב ונגדי , אפיזודה בלבד , לולא 
השאיר גאפון אחריו את הסובייטים במוסקווה ובפטרבורג . אלה היו בחזקת הצבת 
הראשונה בארגון של פועלים ברוסיה . הם בחרו מיופי - הכוח שלהם בבחירות עצמאיות 
במקביל להנהגה העצמית שהתקיימה בארגונים של ה"בלתי - תלויים " בתחום המושב . 
ובמהרה קמו סובייטים בכל מרכזי התעשייה כמוסדות של דמוקרטיה פועלית . קל 
היה למפלגות הפועלים לכוון סובייטים אלה לכיוון המהפכני - פוליטי בעקבות 
הזעם שהתעורר על מה שנראה לפועלים כבגידה של מלכם , " אביהם " . עתה נמצא 
למפלגות הסוציאלסטיות המכשיר הציבורי להפעיל את הפרולטריון , וכאן התחיל 
מבחינתן פרק חדש , הן באידיאלוגיה והן במעשה : נולדה דמוקרטיה חדשה , 
היא דמוקרטיית הפועלים , או במלים אחרות נולד המכשיר לדיקטטורה של הפרולטריון . 
אמן השימוש במכשיר החדש בפטרבורג היה ליאו טרוצקי בשנת 6091 . הססמה " כל 
כוח השלטון לסובייטים " מימי מהפיכת 7191 היתה מוכנה לעבור למשטר המדיני 
הקרוי " ברית המועצות " שהתיימר לשלוט בעולם במקום הדמוקרטיה הבורגנית 
הישנה . אלה שלא יכלו להזעיק להפגנות מאות , יכלו מאז ה9 בינואר 5091 להזעיק 
מאות אלפים : הם קצרו במקום שלא זרעו , וגם מס שפתיים לזובטוב - גאפון 
לא שילמו , כי בקודקס ההלכות שלהם לא היתה רשומה תופעה כמו זו שמתאר איבינסקי , 
של מגע אינטימי בין הריאקציה והמהפיכה : המרקסיזם , כפי ששיננו אותו רובם 
ככולם , הכיר רק בעובדות מוצקות , כלכליות או חברתיות , המשנות לאט , 
אך בעוצמה של כוחות טבע , את ההכרה : מתי וכיצד עתידים להתפתח בתהליך 
טבעי כזה סובייטים פתוחים להשפעת המפלגות הסוציאליסטיות , שום מדע מרקסיסטי 
לא ניבא להם . יש איפוא בספרו של איבינסקי כדי להאיר מחדש את ראשיתו של " פלא 
המהפיכה הרוסית " , אבל הארת דרך זו אינה קלה , כי שפע המקורות שהוא מתבסס 
עליהם אינם תמיד כשרים לעדות בלי בדיקה נוספת : בכל תעודה של המשטרה הפוליטית 
יש לבדוק מה היא מסתירה במתכוון , ואיזה חוג בשלטון היא מבקשת לחזק : כל 
העדויות מן הצד שכנגד , הבאות מן הצד שהפסיד במאבק המפלגות , נוטות להאשים 
לא את עצמן , אלא את האויב או את היריב , ורבות מהן , חיבורן רחוק מאוד 
מזמן ההתרחשות : תעודות של הצד המנצח במהפיכה הן מבחר בלבד ואף מקוטעות , 
אם לא " משוכתבות " . איבינסקי פתח בספרו ערוץ מחקר חדש ( או מוזנח ) , 
וזה לעצמו זכות גדולה . אבל הוא עשה עוד מעשה ראוי לציון : הוא הצניע 
את עמדתו האישית בסוגייה זו של היחס בין המהפיכה והטרור . אבל בעל כורחו 
מתבקשת ההשוואה למצבו של הפרלמנטריזם הישראלי . ברוסיה , כאמור , פעלו 
פלוגות הקרב של השלטון ושל מפלגות המהפיכה במדינה שאין בה חוקה ופרלמנטרים 
המפעילים אותה : על - כן יכלו לפעול בלי הפרעה . קיום פרלמנט עם דיונים 
פומביים היה בולם אותן ומצמצם את תחום ההפקר של פעולתן . לנו לעומת - זאת 
יש פרלמנט , אך אין לנו חוקה המכוונת את פעילותו . יש לנו פלוגות קרב בצורת 
" שירותי ביטחון " למיניהם ; יש לנו גם מפלגות הפועלות בפומבי , ואלה 
גם אלה אינן מוגבלות על ידי חוקה . האם מצב ביניים זה שבין משטר פרלמנטרי 
ומשטר שרירותי לא פיתח גם אצלנו תופעות של חוגי ביטחון המזהים את אינטרס 
המדינה עם עצמם כמו סטוליפין וויטה , שהיו פטריוטים צאריסטיים רק בתנאי 
שהצאר יעשה את רצונם , ואם לאו יסלקוהו ? אין זה המקום לבטא הרהורים על 
תוצאות הפרלמנטריזם שאינו מעוגן בחוקה , ואסתפק בציון תופעה אחת : המפלגות 
המהפכניות ברוסיה דאגו לתמיכה כספית מחוץ לארץ , אבל כמה מהן שאבו את הכספים 
הנחוצים להם גם בפנים הארץ בעזרת מה שכונה " אקספרופריאציות " , כלומר , 
" הלאמת " רכוש האויב למעשה על ידי שוד - דרכים , רכבות ובנקים . קיום 
שדה פעולה בשטח הפקר זה היה אידיאלי בשביל סוכנים כפולים ופיתח ניהיליזם 
מוסרי ושחיתות . ואצלנו ? שוד אלים של רכוש המדינה לא קיים אמנם , אבל 
שוד חוקי של נכסי מדינה וכספה יש ויש ! האקטיוויסטים משני הקצוות ברוסיה 
הבינו היטב ששטח ההפקר של פעילותם יצטמצם מאוד עם הפעלת פרלמנט , ועל כן 
עשו הכל כדי לסכל את רעיון כינונו , לאחר שהבטיח הצאר ניקולאי השני לכונן 
פרלמנט באוקטובר 5091 כדי לשכך רוח המרי . פעילי הריאקציה הגיבו על החלטת 
הצאר בפרוגרומים שיטתיים , ואילו פעילי המהפיכה פתחו בהחרמה של ה"דמה " 
הראשונה . אף - על - פי - כן התכנסה הדמה ופעלה במרץ נגד הפרוגרומים ויתר 
תככי הריאקציה כל כך שהוחלט לפזרה , והפרלמנטים שבאו בעקבותיה קוצצו בסמכויותיהם 
עד כדי כך שהותרה בהם השתתפותם של המרקסיסטים . איבינסקי מזכיר את ה"דמת " 
רק בדרך אגב , ונדמה שהוא נוהג כך מפני שהן מקלקלות את התיאוריה שלו על 
פעולתן ההדדית של המהפיכה ומהפיכת - הנגד . כמוהו נהגו גם המרקסיסטים האורתודוקסים 
בעולם , שראו בפרלמנטים לא זירות מאבק אלא מכשירי תעמולה . בין היחידים 
שייחס בכל זאת חשיבות לפעילותן של ה"דמת " היה אדוארד ברנשטיין , הסוציאליסט 
ה"סטה " , שהעז לבדוק מה קורה למארקסיזם בבואו לפעול על קרקע המציאות , 
ובין היתר בדק את ערך ה"דמה " הראשונה , ואם היה בה כדי להבטיח את זכויות 
הפרט ואת זכות ההתארגנות של הפועלים . ברנשטיין יצא בעוד מועד נגד החרמת 
הבחירות מצד המהפכנים במאמר נודע , הטוען שיש לראות ב"דמה " בימה חוקית 
ראשונה המאפשרת ליהודים ללחום את מלחמתם . ברנשטיין גם פנה אל " הבונד " 
בבקשה להשתמש ביתרון האחד שיש ליהודים והוא מספרם הרב , שיוכל כאן לראשונה 
לבטא את משקלם . ברנשטיין ביסס את טיעוניו על הניסיון ההיסטורי של הדמוקרטיה 
הגרמנית , שניסתה למנוע במהפיכת 948481 כינון פרלמנט לא - דמוקרטי . אבל 
ה"בונד " לא הושפע מן המאמר , גם מפני שלא העז לחרוג מן הקונסנזוס המהפכני 
של המפלגות האחרות וגם בדיעבד לא עשה חשבון נפש על טעותו הגורלית . כך נכשל 
הניסיון להקים דמוקרטיה פרלמנטרית ברוסיה , והשלכותיו של הכשלון ההוא ניכרות 
בעצם עד ימינו אלה , כאשר רוסיה רוצה בדמוקרטיה אך אינה יודעת כיצד להגיע 
אליה תוך שמירה על שלמות שטחה ובלא מלחמת אזרחים . 
