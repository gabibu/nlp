( ע ) . בצעד בלתי מקובל , איפשרו בסוף השבוע המשטרה ושירות בתי הסוהר 
לאסיר מצפת , אבי מויאל , המרצה ארבע שנות מאסר על שימוש בסם ועל החזקתו , 
להינשא מחוץ לכותלי הכלא , בנוכחות מאות מוזמנים . ההתנגדות לקיום הטקס 
מחוץ לכותלי הכלא נבעה מכך , שגזר דינו של אבי מויאל ניתן רק בשבוע שעבר , 
ועל פי התקנון , אין נותנים חופשה לאסירים בטרם ריצו שליש מעונשם . עד 
לרגע האחרון היו המשפחות בצפת בחוסר ודאות לגבי קיום הטקס . הם אף ביטלו 
את הזמנת האולם והתזמורת , והחלו בהתרוצצויות בתקוה לשכנע את הגורמים השונים 
לאפשר את קיום הטקס מחוץ לכותלי הכלא . " הזמנו אולם , תזמורת , משפחות 
מכל הארץ . לא חלמנו ששבוע לפני החתונה ייגזר עליו עונש כה כבד " , אמרו 
בני המשפחה . עו"ד נתן פנץ מצפת שניהל את המשא ומתן עם שירות בתי הסוהר ועם 
לשכת שר המשטרה , נאלץ בלית ברירה , לעתור ביום חמישי בצהרים לבית המשפט , 
בבקשה שיורה למשטרה לאפשר לאסיר להינשא בצפת . הוא טען כי מועד החתונה 
ואופייה נקבעו לפני כחודשיים , בטרם נתפס האיש וטרם נגזר דינו . העתירה 
הוגשה לבית משפט המחוזי בחיפה , אולם בטרם נדונה , הורה מפקד המחוז הצפוני 
של המשטרה , ניצב אלברט מוספיה , לשוטרי צפת , לאפשר קיום הטקס בלשכת 
הרבנות בצפת , תחת אבטחה כבדה של שוטרים . בני המשפחה התארגנו במהירות רבה , 
הטקס התקיים בלשכת הרבנות בשעת ערב מאוחרת , בנוכחות מאות המוזמנים , 
כשבמהלך קיום הטקס פרצה הכלה בבכי קורע לב . קפידבינצו הבאה הוצא ביום שישי 
בבית משפט השלום בחיפה , נגד אסיר נמלט . שופט השלום החיפני , חנוך שילוני , 
נענה לבקשת בא כוח משטרת זכרון יעקב והוציא את הצו נגד סמי ( בן אדמונד ) 
אסייג , בן 63 , מראשון לציון . בא כוח המשטרה טען , כי האסיר , המרצה 
עונשו בכלא עתלית , יצא ביום 22 ביולי לחופשה קצובה של 27 שעות , אך הוא 
לא חזר ועקבותיו נעלמו . 
