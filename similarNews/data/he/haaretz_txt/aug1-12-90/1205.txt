נשיא התאחדות האיכרים , אליהו איזקסון , הביע הסתייגות מהרכב הוועדה לאסטרטגיה 
חקלאית . את הוועדה מינה שר החקלאות רפאל איתן , ובראשה עומד ח"ך יואש 
צידון ( צומת ) . בפגישה עם שר החקלאות ובהשתתפות מנכ"ל המשרד גד שליטין , 
טען איזקסון כי לא ייתכן שאנשים בעלי דעה קבועה מראש ימליצו על שיטת היצוא 
של תוצרת חקלאית טרייה . איזקסון ציין שח"ך צידון כבר הביע למעשה את דעתו 
בפומבי על מדיניות היצוא החקלאי , כאשר הגיש הצעת חוק שנועדה לחסל את המועצה 
לשיווק פרי הדר במתכונתה הקיימת . " אני מודאג מכך שהולכים להרוס את היצוא 
החקלאי על ידי מינוי אנשים בלתי מתאימים לוועדה " , אמר איזקסון . לדבריו , 
מגמתו של ח"ך צידון ושל המשנה לו בוועדה , יצואן הפרחים גדעון ביקל , 
לבטל את הריכוזיות ביצוא החקלאי הטרי ולפתוח את ביצוע היצוא בפני מגוון של 
גופים מסחריים , תגרום לתחרות בין היצואנים הישראלים לבין עצמם . לדבריו , 
איחודה הכלכלי המתקרב של מערב אירופה מחייב את היצוא החקלאי מישראל להתבצע 
ב"אגרוף אחד " ולא במפוצל . נשיא האיכרים הציע לשר החקלאות שיצוא הפירות 
מישראל ייעשה תחת שמות מותג , דבר שיאפשר לקונים לזהות את המוצרים הישראלים 
עם בית אריזה מסוים ובכך תגדל המוטיווציה של בתי האריזה לשפר את איכות הפרי . 
שר החקלאות השיב לאיזקסון שלוועדה לאסטרטגיה לא הוענקה סמכות להחליט , אלא 
רק להמליץ , וכי ההחלטה הסופית נתונה בידו . בכל מקרה , הבטיח איתן , 
" עבודת הוועדה לא תהיה חפוזה " . כן אמר כי ישקול את ההצעה להנהיג שמות 
מותג לפירות המיוצאים . 
