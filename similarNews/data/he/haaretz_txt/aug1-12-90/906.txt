חילוקי דעות בין הנהלת הבורסה לניירות ערך וחברת נכסים ם - י מנעו מבעלי 
השליטה בבנק המזרחי פיצוי מיוחד של % 3 , בדרך של הקצאה פרטית של מניות על 
נכונותם להשוואת זכויות ההצבעה במניות הבנק . חיים שטסל , יו"ר דירקטוריון 
הבורסה , שניהל את המגעים מטעם בנושא , היה מוכן באופן עקרוני לאשר את 
הקצאת המניות פרטית . שטסל עמד על כך שקודם לביצוע ההקצאה יירשמו למסחר 
בבורסה המניות שכבר קיבלו את הפיצוי ונפדו של בנק המזרחי . הוא נימק זאת 
בכך שתקנון הבורסה מחייב לרשום למסחר מניות המתקבלות בדרך של הקצאה פרטית . 
בנכסים ם - י , האחראית למכירת הבנקים , הסבירו כי אין זה מעשי להתחיל 
בהכנות לרישום המניות למסחר . הם הבטיחו לבדוק זאת בעתיד וביקשו בינתיים 
לבצע את ההקצאה . כששטסל עמד על דעתו ויתרו בחברה על הרעיון , והחליטו 
לתת לבנק המזרחי את הפיצוי בדרך דומה לזו שבה פוצו בעלי השליטה באי - די - 
בי ( טכניקה מיוחדת של החלפת מניות ) . גורם נוסף שעיכב את החתימה על ההסכם 
להשוואת זכויות ההצבעה בבנק הוא סוגיית המידע שיעמוד לרשות הקונים , המבקשים 
לרכוש את השליטה בבנק . בסופו של דבר , ובהתערבות המפקח על הבנקים , גם 
סוגיה זו באה על פתרונה . עתה נראה , כי חתימת הסכם השוואת זכויות ההצבעה 
במניות בנק המזרחי היא עניין של ימים . 
