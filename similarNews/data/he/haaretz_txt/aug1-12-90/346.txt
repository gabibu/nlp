בעקבות התערבותו של ראש הממשלה יצחק שמיר , חזר בו הלילה שר האוצר , יצחק 
מודעי , מכוונתו למשוך בחזרה את הצעת התקציב הנוסף , האמורה להגיע היום 
להצבעה לקריאה שנייה ושלישית במליאת הכנסת . עם זאת תבע מודעי כי הקואליציה 
כולה תתמוך היום במליאת הכנסת בהצעתו לשלול את קצבת הילד השני ממשפחה המשתכרת 
מעל % 051 מהשכר הממוצע ( ך 003 , 3 ש"ח ברוטו בחודש ) . ועדת הכספים החליטה 
להפריד את ההצעה לבטל את הקצבאות מבעלי השכר הגבוה מהצעת התקציב הנוסף . 
מודעי תבע לאשר במליאה את שלילת הקצבאות האמורות בטרם תועלה להצבעה הצעת 
התקציב הנוסף . הוא איים כי אם לא יזכה היום באישור הצעתו בנושא הקצבאות , 
הוא עלול לממש את איומו שלא להעלות את התקציב הנוסף להצבעה במליאה . אתמול 
אחר הצהריים היו אלה הסתייגויות שהוגשו מצד חברי - כנסת מהקואליציה שהביאו 
את מודעי לאיים שלא יעמיד את התקציב הנוסף להצבעה בכנסת . מודעי טען כי קבלת 
ההסתייגויות הללו , ובכללן ההסתייגות של הח"כים עוזי לנדאו ובני בגין מקיצוץ 
של 08 מיליון ש"ח בתקציב הביטחון , תביא להפחתת הקיצוץ המוצע בתקציב המדינה 
ולהגדלת הגירעון בתקציב . לנוכח ההסתייגויות האמורות נפגש מודעי בדחיפות 
עם רה"ם שמיר . שמיר תמך בעמדתו של מודעי בזכות הקיצוץ בביטחון . הוא זימן 
את ח"כי הליכוד בוועדת הכספים והורה להם להסיר את הסתייגויותיהם . ח"ך לנדאו 
הודיע כי הוא מסיר את הסתייגותו , בעוד שח"ך בגין מסר כי יוסיף ויסתייג 
מהקיצוץ בתקציב הביטחון גם במליאת הכנסת . בסיעות החרדיות הובעה תמיכה בתקציב 
הנוסף , לאחר שמשרד האוצר הפשיר בימים האחרונים למעלה מ05 מיליון ש"ח למוסדות 
ייחודיים . בדיונים בוועדת הכספים אתמול בנושא התקציב איימו יו"ר סיעת המערך 
ח"ך חיים רמון ומרכז הסיעה בוועדה ח"ך גדליה גל כי יגישו הסתייגויות בנושא 
העברת הכספים הייחודיים למפלגות הדתיות . ח"ך רמון אמר כי התקציב הנוסף הוא 
טלאי על טלאי , וקרא לממשלה למשוך אותו . הוא הגיש הצעת תקציב כוללת , 
" שתתמודד עם בעיות העלייה והקליטה " . ח"ך רמון תבע לקצץ בתקציב הייחודיים 
מ002 מיליון ש"ח ל051 מיליון . בתגובה הודיע ח"ך יאיר לוי ( ש"ס ) כי יגיש 
הסתייגות ולפיה יש לבטל את הסדר הסיוע למושבים החקלאיים במצוקה . כאמור , 
בסופו של דבר ביטלה ועדת הכספים את ההסתייגויות לתקציב הנוסף , ובכללן 
הסתייגות של ח"ך יגאל הורביץ מקיצוץ של 82 מיליון ש"ח בהשתתפות הממשלה בביטחון 
אל - על . קפידבינח"ך פסח גרופר ( הסיעה לקידום הרעיון הציוני ) מתח ביקורת 
על הליכוד על שלא השכיל עד כה להחליף את יו"ר ועדת הכספים . על - פי ההסכם 
הקואליציוני אמור גרופר לקבל את משרת יו"ר הוועדה . גרופר אמר כי היו"ר 
הנוכחי , ח"ך אברהם שוחט ( מערך ) , מחבל ומכניס מקלות בגלגלי הקואליציה . 
" אם הליכוד חושב שניתן לנהל קואליציה בצורה כזו הוא טועה , וכך אכן נראית 
עבודת הקואליציה " , טען גרופר . קפידבינמרבית חברי ועדת המשנה לנושא תקציב 
הביטחון הביעו אתמול תמיכה באי קיצוצו ב08 מיליון ש"ח , כפי שמציע משרד 
האוצר . יו"ר ועדת המשנה ח"ך לנדאו אמר כי הטירוף של סדאם חוסיין מריח חולשה , 
והחולשה מזמינה מלחמות . רק צה"ל חזק ירתיע טוב יותר את השליט העיראקי . 
ח"ך חגי מרום ( מערך ) טען כי החלטת הממשלה על ביצוע קיצוץ בתקציב הביטחון , 
לנוכח דו"חות חיל המודיעין על עליית הסבירות לאופציה של מלחמה , הנה חוסר 
אחריות לאומית . הוא קרא לח"כים מהליכוד לדרבן את סיעתם להתנגד להצעת התקציב , 
אם יבוצע הקיצוץ המוצע . ח"ך בנימין בן - אליעזר ( מערך ) טען כי זוהי 
בושה שמשרד הביטחון מקים צעקות בגין קיצוץ של 08 מיליון ש"ח בתקציבו , המגיע 
למיליארדי דולרים . הוא קרא לשר הביטחון ולרמטכ"ל , שנכחו בישיבתה של ועדת 
המשנה לביטחון , שלא לבצע קיצוץ באמצעות קיצוץ בפעילותן של התעשיות הביטחוניות . 
