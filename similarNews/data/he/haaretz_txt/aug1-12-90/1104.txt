אתונה ( מיוחד ל"ספורט הארץ " ) . כעס רב שורר ביוון על כוכב הכדורסל המקומי 
ניקי גאליס . גאליס לא יצא עם נבחרת יוון למשחקי אליפות העולם בארגנטינה 
בגלל מחלוקת כספית המסוקרת בעתונות המקומית בהבלטה היסטרית . חובבי הכדורסל 
הרבים ביוון , הגאים על שנבחרתם זכתה באליפות אירופה ב - 7891 ובמקום השני 
באליפות אירופה 9891 , יודעים שמעטים סיכויי נבחרתם ללא גאליס להצליח עתה 
באליפות העולם בארגנטינה . העובדה שהקפטן גאליס לא משתתף בנבחרת בגלל מחלוקת 
כספית מתקבלת אצל אוהדי הכדורסל היוונים הקנאיים כסטירת לחי מידי הכוכב הגדול 
והנערץ . גאליס איבד כמעט את כל הפופולאריות שלו בגלל החרמתו את המסע לאליפות 
בארגנטינה . עם זאת , יש בין מעריציו הרבים גם כאלה הסבורים , כי גאליס 
לא נסע עם הנבחרת לארגנטינה כיוון שנפצע בקרסולו לפני כחודש במשחק עם צכיה . 
הם אומרים , כי הכוכב אמנם מצוי בחיכוך כספי קשה עם קבוצתו , אבל טוענים 
כי לויכוח הכספי עם המועדון אין השפעה על יחסו של ניקי גאליס לנבחרת הלאומית 
של יוון . 
