את היחלצות האחיות בשבועיים האחרונים למאבק למען שוויון זכויות לנשים על 
גב החולים ניתן להסביר רק בניסיון להפגנת כוח של איגוד מקצועי החותר בכל 
מחיר לקדם אינטרסים אישיים של מנהיגות האחיות . ניסיון העבר מלמד שהפגנת 
כוח בכל הזדמנות מצד ועדי עובדים גדולים במשק הביאה את מנהיגיהם היישר להנהגת 
ההסתדרות , כשהדוגמאות הבולטות הם יו"ר ועד עובדי חברת חשמל , התעשייה 
הצבאית וקופת חולים הכללית . האחיות נאבקות כיום נגד החלטת האוצר לצמצם את 
נקודות הזיכוי לנשים עובדות , צמצום שאמור , לטענתן , לגרום להן הקטנת 
הכנסה בסכומים של בין 86 ל631 שקלים לחודש . בעוד הגברים נהנים , בדרך 
כלל , מהרפורמה במס , הנשים נמצאות מפסידות ממנה . כאיגוד ש%59 מחבריו 
הן נשים החליטה הנהגתו לכרוך את המאבק המקצועי במאבק לשוויון בין הגברים 
לנשים . מנהיגות האחיות דורשות להחיל על האחיות את ההסדר של פטור ממס על 
עבודה במשמרות ערב ולילה כפי שהדבר נהוג לגבי עובדי תעשייה , לאור העובדה 
כי עבודתן מבוססת על משמרות בכל ימות השנה . אי - אפשר לקבל תשובה ברורה 
ממנהיגות השביתה מדוע החליטו לפתוח במאבק דווקא בימים אלו . עובדה היא שהרפורמה 
במס אושרה בכנסת ב09 . 3 . 13 , לאחר מאבק ציבורי רחב . בהסכמים שנעשו 
בין מזכיר ההסתדרות לשר האוצר נקבע בבירור , שעובדים המשתכרים עד 002 , 
7 שקלים בחודש לא ייפגעו , והדבר נכון גם לגבי האחיות . לגבי צמצום נקודות 
הזיכוי לילדים השיג האוצר הסכם עם ארגון נעמת כי מהכנסת הנשים העובדות 
יקוצצו נקודת זיכוי לילד השני והרביעי , וכי ההסדר לא יחול על אמהות לא 
נשואות . דרישת האחיות לפטור ממס על עבודה במשמרות אינה ברורה . האחיות 
עובדות במשמרות מאז ומתמיד , והתגמול על כך מעוגן בהסכמי השכר . אישה שבוחרת 
במקצוע הסיעוד מודעת לכך כי מוטלת עליה עבודה במשמרות . אם צריך תמריצים 
יחודיים כדי להתמודד עם מחסור באחיות , הדבר חייב לקבל פתרון במסגרת מדיניות 
הבריאות של הממשלה . יש להפסיק את הפזמון החוזר המושמע בשלוש השנים האחרונות 
כי האחיות הן הסקטור המקופח ביותר . האחיות ניהלו ב68 מאבק ממושך שהביא 
לחתימת הסכם שכר חדש עמן . ב88 השיגו הסכם תקינה חדש , ששיפר גם הוא את 
הכנסתן . האחיות לא נזעקו לפני חצי שנה כששר האוצר גיבש את תוכנית הרפורמה 
ולא כשהרפורמה אושרה בכנסת . הוועדים הגדולים במשק , וביניהם האחיות , 
חזרו בהם מהכוונה להשבית את המשק לאחר שהוברר להם כי הרפורמה במס לא תפגע 
בהכנסת השכירים . לאור זאת , מניעי מנהיגות האחיות לצאת למאבק בסיסמת שיפור 
מעמד האישה העובדת שקופים למדי . צודק הממונה על הכנסות המדינה , יורם 
גבאי , בטענתו כי מערכת המס אינה ועדה שמתפקידה לקבוע מי עובד קשה ומי 
עובד קל . דברים אלו חייבים לבוא לידי ביטוי בהסכמי שכר . לדבריו , האוצר 
הפסיד 52 מיליון שקל בשל פשרה עם נעמ"ת . יתרה מזאת , הנשים נהנות כל 
הזמן מהקלות במס מאחר שהכנסתן לא מאוחדת עם הכנסת בעליהן לצורך חישוב מס , 
גם במקרים של עצמאים ( להוציא עסק משפחתי ) . אם משווים הכנסה זהה של 
שכיר שאשתו לא עובדת והכנסה של שכיר שאשתו כן עובדת , נמצא ששכיר שאשתו 
לא עובדת משלם מס הכנסה עד כ%05 יותר ממה שמשלם שכיר שאשתו עובדת . ועדת 
ששינסקי , שבחנה את הרפורמה במס , הציעה להקטין עיוות זה , וכך נעשה . 
הקלות במס לעובדי תעשייה אושרו בעבר כדי לעודד עבודה במשמרות ובכך לאפשר 
לתעשיינים ניצולת טובה יותר של ההון . אבל גם איתם החמירה הרפורמה החדשה 
במס והם יקבלו זיכוי עד להכנסה של 000 , 3 שקלים . האחיות , שהצליחו במאבקים 
ממושכים להשיג שיפור בהכנסתן , איבדו הפעם את חוש הפרופורציה . אמנם הרפורמה 
במס נתנה לוועדי עובדים לגיטימציה לתבוע תוספות שכר כחלופה להטבות הייחודיות 
שבוטלו מתחילת יולי , אולם ניהול מו"ם על שכר אינו חייב להיעשות על חשבון 
החולים . טוב יעשו האחיות אם ינצלו מחר את הפגישה שנקבעה להן עם הממונה 
על השכר באוצר ויו"ר המחלקה לאיגוד מקצועי בהסתדרות , כדי לרדת מהעץ הגבוה 
שטיפסו עליו ולהחזיר את היוקרה למקצוע האחות , שנפגע מאוד בשבועיים האחרונים . 
