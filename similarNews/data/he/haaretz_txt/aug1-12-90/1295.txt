בון ( ע"ר ) . מסעו של הקאנצלר הלמוט קוהל למען איחוד בין הגרמניות ספג 
אתמול מכה זמנית , כאשר הפרלמנטים של מזרח ומערב גרמניה לא אישררו את ההסכם 
על בחירות משותפות . ממשלת בון הודיעה אתמול כי היא גונזת את התוכנית לעריכת 
בחירות כל - גרמניות באוקטובר וחוזרת לתוכנית המקורית לקיים אותן ב2 בדצמבר . 
טרם ברור אם היא גם זנחה את התוכנית לאיחוד רשמי באוקטובר . בהצבעה שנערכה 
שלשום בלילה בפרלמנט במזרח ברלין , לא הושג רוב של שני - שלישים שהיה דרוש 
כדי לאשרר את ההסכם , עליו החליטו שתי הממשלות הגרמניות בשבוע שעבר . מאוחר 
יותר דחה הפרלמנט המערב גרמני בבון את האישרור הצפוי של ההסכם , עד ל32 
באוגוסט , יום לאחר שהפרלמנט המזרח גרמני יעשה ניסיון נוסף לאשררו . כעת 
מצפים , כי ההסכם המתווה את מתכונת הבחירות יאושרר תוך שבועיים . הדיונים 
בשני הפרלמנטים היו סוערים . בפרלמנט של מזרח גרמניה האשימו מפלגות האופוזיציה 
את יו"ר הפרלמנט , כי הוא מנצל שלא כשורה את סמכויותיו , לאחר שעיכב את 
ההצבעה ביותר מ09 דקות , כדי לאפשר לקואליציה לנסות ולהזעיק תומכים נוספים . 
בשלב מסוים ניסו גורמים בקואליציה לדחות לגמרי את ההצבעה , אולם הם נתקלו 
בזעם כה גדול של האופוזיציה , עד שנאלצו לוותר על הרעיון . הפרלמנט של מזרח 
גרמניה קרא לבון ליצור את המסגרת החוקתית לאיחוד ולבחירות ב41 באוקטובר . 
אולם , מכיוון שקוהל היה בטוח כי הסוציאל דמוקרטים ידחו זאת , לא טרח 
אתמול להגיש הצעה רשמית לשינוי חוקתי כזה . בדיון בפרלמנט המערב גרמני האשים 
מנהיג המפלגה הסוציאל דמוקרטית שבאופוזיציה , אוסקר לפונטיין , את הקנצלר 
קוהל בניסיון לקבוע את קצב האיחוד " באמצעות תמרוני הונאה והפתעות " . הוא 
אמר לקוהל : " אתה שגית בהערכת ההתפתחות הכלכלית והסוציאלית במזרח גרמניה . 
סירבת לגלות את מחיר האיחוד . זמן רב היית סבור , כי תוכל לבצע תהליך 
זה בלי השתתפות האופוזיציה " . לה פונטיין אמר כי הנהגת המרק המערב גרמני 
במזרח גרמניה בצורה נחפזת ב1 ביולי , היתה שגיאה הרת אסון של קוהל , שגרמה 
למצוקה חברתית מיותרת . הוא טען כי האיחוד יעלה " סכומים של מיליארדים 
בשלוש ספרות " , שיוטלו על משלמי המיסים במערב גרמניה . קוהל הכחיש כי דרושות 
העלאות מיסים כדי לממן את שיקומה הכלכלי של מזרח גרמניה . בצטטו את אברהם 
לינקולן , אמר לה פונטיין , ראש ממשלת חבל הסאאר : " אתה יכול להטעות 
את כל האנשים במשך זמן מסויים , וחלק מן האנשים במשך כל הזמן , אך אינך 
יכול להטעות את כל האנשים במשך כל הזמן " . קוהל נשאר ישוב על ספסלו , אך 
פוליטיקאים אחרים מן הקואליציה האשימו את לה פונטיין כי הוא מנצל את פחדי 
הבוחרים לגבי הוצאות האיחוד . קוהל וראש ממשלת מזרח גרמניה , לותאר דה מיזייר , 
גם הוא חבר הנוצרים הדמוקרטים , הציעו בשבוע שעבר להקדים את הבחירות ואת 
האיחוד מן ה2 בדצמבר ל41 באוקטובר , כדי למנוע התמוטטות כלכלית מהירה מן 
הצפוי במדינה הקומניסטית לשעבר . 
