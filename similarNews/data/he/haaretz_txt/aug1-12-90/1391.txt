( ע ) . השר אריאל שרון מציע לארה"ב לנקוט עכשיו פעולה צבאית נגד עיראק , 
לשם הוצאתה לאלתר מכוויית . בראיון לתוכנית " במצב הנוכחי " בגלי צה"ל 
העריך שרון כי המצור הכלכלי על עיראק לא ירתיע את סדאם חוסיין והשפעתו תפוג 
במשך הזמן . " בקרוב נראה בטלוויזיה תמונות של תינוקות וילדים עיראקים רעבים , 
בארה"ב תגבר הדרישה להחזיר את החיילים הביתה לפני החגים , תחריף בעיית 
בני הערובה , והשותפים של ארה"ב יתעייפו מן הישיבה במדבר . אם לפעול אז 
פעולה צבאית עכשיו ומהר . ככל שיעבור זמן , יתרגל העולם שכוויית היא חלק 
מעיראק ויהיה קשה להוציא אותם משם " , אמר שרון . שרון סבור , כי אם תוסיף 
עיראק להחזיק בכוויית יבצע סדאם חוסיין פעולות תוקפניות נוספות , בהן גם 
פעולות נגד ישראל . עם זאת העריך שרון כי אין לפי - שעה חשש למתקפת טילים 
נושאי - גז על ישראל , " מכיוון שעיראק יודעת היטב שלישראל תשובה מרתיעה " . 
בשלב זה , גורס שרון , לא תתקוף עיראק את סעודיה , מפני שאין לה צורך 
בכך . אשר למקומה של ישראל בפעולה צבאית נגד עיראק אמר שרון : " לנו אין 
שום סיבה להצטרף למערכה כזו וגם האמריקאים אינם מצפים מאתנו לכך . אבל עלינו 
לסייע לארה"ב בכל דבר שתבקש , מפני שמדובר בעניין משותף . גם על - פי ההסכמים 
בינינו לבין ארה"ב אין צורך במעורבות של כוחות ישראליים בפעולות מסוג זה 
ואין גם צורך לערב כוחות ישראליים אלא בהגנה על ישראל " . שרון מתח ביקורת 
על ארה"ב באמרו : " אילו היו בכוויית מעט חיילים אמריקאים , לא היתה עיראק 
פולשת לשם . יש לקחת ברצינות את איומי סדאם חוסיין ולהתכונן ביסודיות . 
הערבים תמיד ביצעו את שאיימו , ויש לעשות את ההכנות לכך " . 
