חברת הביטוח " מעוז " , חברה בת של חברת הביטוח " מגדל " מקבוצת בנק לאומי , 
מציעה במבצע בלעדי ללקוחותיה , משכנתאות ללא ערבים . הבנקים כבר הביעו 
התנגדות חריפה לכוונה להגיש הצעת חוק פרטית ברוח זו . מנכ"ל מעוז , אילן 
אייזנברג ציין , כי בעקבות הקשיים שנוצרו בהשגת משכנתאות , ובעיקר במציאת 
ערבים , החליטה החברה לפשט את ההליכים , ובכך לעודד את לקוחותיה לקחת משכנתאות . 
היא מציעה את ההליך המהיר , ובנוסף לכך גם ריבית של עד % 5 צמודות מדד . 
מנכ"ל בנק טפחות , דוד בלומברג , אמר בתגובה , כי מרבית הדירות בארץ 
אינן רשומות בטאבו , ומכאן שאין אפשרות כלל לרשום לגביהן משכנתא . לכן 
לא קיימת האפשרות לפנות את הדייר בהליך משפטי של מימוש משכנתא . גם אם ניתן 
היה לממש משכנתא , אין זורקים בארץ אדם לרחוב , כפי שעושים במדינות שונות 
במערב . לדברי בלומברג , תנועות המחאה שקמו מוכיחות , כי אי אפשר להסתפק 
בנכסים כביטחון בלעדי , ויש צורך גם בערבים . אם המערכת הבנקאית תעבור 
למתן הלוואות רק על סמך יכולת ההחזר וטיב הביטחון הנכסי , ייפגעו דווקא 
השכבות ברמות הכנסה הנמוכות , בגלל ששווי נכסיהן נמוך יותר . 
