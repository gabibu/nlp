בודפשט ( מיוחד ל"הארץ " ) . שתי המפיקות הגדולות ביותר של היהלומים בעולם , 
בריה"ם ודרום - אפריקה , כרתו ביניהן הסכם - קרטל , הקובע כי חברת דה - 
בירס מפרטוריה תשווק בעתיד יחד עם היהלומים שלה גם את היהלומים שהופקו בבריה"ם . 
על פי ההסכם , מוסקווה מכרה מראש את כל תפוקת היהלומים הסובייטית בחמש 
השנים הקרובות ותמורתם תקבל מן החברה הדרום אפריקנית חמישה מיליארד דולר . 
מקורות סובייטיים מהימנים מסרו , כי החברה הדרום - אפריקנית כבר העבירה 
לרשות החברה הסובייטית המונופוליסטית לשיווק היהלומים , " גלאבאלמוזולוטו " , 
מיקדמה בסך מיליארד דולר . במוסקווה נמנעים מלאשר רשמית את העסקה , בהתאם 
לגישה הסובייטית הרשמית רבת - השנים , הרואה בכל עסקה הנוגעת למכירת זהב 
או יהלומים משום סוד ממלכתי . בריה"ם החליטה לחתום על הסכם הקרטל עם הדרום - 
אפריקאים מכיוון שהיתה בלתי - מרוצה מפעילותה של החברה " סיטי דיימונדס " 
הבריטית , שהיתה שותפתה הקודמת בשיווק היהלומים . הסובייטים הבחינו , 
כי החברה הבריטית השתמשה דווקא ביהלומים של חברת דה - בירס הדרום - אפריקאית , 
כדי להוריד את מחיר היהלומים בשוק העולמי . מאחר שחברת דה - בירס חולשת 
על % 08 של סחר היהלומים בעולם , משמעותו של הקרטל הסובייטי - דרום - אפריקאי 
הוא מונופול עולמי על שיווק היהלומים . נציגים סובייטיים ודרום - אפריקאים 
דנים עתה על הסכם גם בתחום ויסות שיווק הזהב העולמי . הסכם כזה , מלבד 
ההכנסה הגדולה במטבע חוץ , עשוי להבטיח לבריה"ם גם השפעה כלכלית ופוליטית 
נכבדה . נוכח המהלכים הכלכליים האלה הולכת מוסקווה ומשנה גם את מהלכיה הפוליטיים 
ביבשת אפריקה תוך שהיא מצמצמת במידה ניכרת את קשריה עם ארצות " אפריקה השחורה " , 
שהתנהלו מאז תקופת ברזנייב ( ובעזרתו הפעילה של קסטרו ) במגמה של " קידום 
המהפכה העולמית " . 
