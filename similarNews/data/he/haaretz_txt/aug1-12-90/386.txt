סילאי , הפיליפינים ( ע"ר ) . מתנדב מחיל הישע האמריקאי ואיש סעד יפאני , 
שנחטפו לפני כחודשיים בפיליפינים , שוחררו אתמול בבוקר על ידי חוטפיהם . 
טימותי סוואנסון ופומיו מיזונו שוחררו , כל אחד בנפרד , מידי צבא העם 
החדש ארגון גרילה קומוניסטי . " זה פשוט נהדר . אני רוצה להודות לכולם 
על שחרורו " , אמר ליאונרד סוואנסון , אביו של האמריקאי ששוחרר . מיזונו 
נחטף ב92 במאי , שעה שביקר בפרויקט אשר מומן בידי ארגון סיוע יפאני . חוטפיו 
הזהירו את יפאן שלא לסייע לצבא במערכה נגד ארגון הגרילה , הפועל מזה 12 
שנה כדי להקים ממשלה מרקסיסטית בפיליפינים . החוטפים הזהירו , כי יחטפו 
יפאנים נוספים אם יגיעו למסקנה שהם עוזרים לאנשי הצבא . 
