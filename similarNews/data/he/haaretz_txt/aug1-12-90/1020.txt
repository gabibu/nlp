אלמלא עיכבו שרי האוצר , נסים , פרס ומודעי , את הסיוע בסך 05 מיליון 
דולר ל"כור " , היו קיסר ושישינסקי נאלצים למצוא סיבות אחרות למחלה הכרונית 
הקשה של חברת העובדים . במפעלי חברת העובדים חוזר וגואה גל עכור של יחסי 
עבודה . שום מעסיק פרטי לא היה מעז לנהוג כך בעובדיו . היטיב לבטא את המצב 
ח"ך יאיר צבן מסיעת מפ"ם : בתדיראן , קיימים גילויי קפטיליזם אמריקאי של 
שנות ה03 . חנניה אסרף , ראש ועד עובדי סולתם : תוך כדי משא ומתן עם ההנהלה , 
הפקיד שליח את מכתבי הפיטורים במשטרת זכרון יעקב . עמי שכטמן , ראש ועד 
עובדי תדיראן : אם תוקם ועדת חקירה לבדוק מה מתרחש בכל מפעלי חברת העובדים , 
יתגלה בור ללא תחתית . ביום ששי שעבר , זימנה הנהגת ההסתדרות מושב דחוף 
ומיוחד של הוועד הפועל , כדי לדון בנושאים כמו החמרת האבטלה , העדר התקדמות 
במשא ומתן על הסכמי שכר , תוכניות הממשלה לייבא בתים , ביטול נקודות זיכוי 
לאמהות עובדות , ובעוד סעיפים בעלי אופי הצהרתי בעיקרם . ישיבות מסוג זה 
מזומנות בדרך כלל כפעולת ריכוך לקראת הכרזת סכסוכי עבודה , ומשמשות לא אחת 
עלה תאנה למחדלי עשייה . סולתם , בסיוע פעיל של הליכוד מימין , רץ והרשימה 
המשותפת משמאל , שיבשו את התסריט ואילצו את ההנהגה להקדיש את רוב הישיבה 
למתרחש בחברת העובדים . מההצעות לסדר היום לא צמח דיון , משום שקיסר לא 
רצה דיון . אילו נערך , היה עליו להסביר בפעם המי יודע כמה מדוע למרות 
כל מה שהתרחש במפעל אליאנס , כשמאבטחים שכירים גירשו את העובדים השובתים . 
היה עליו להצביע היכן וכיצד מתממשת הרפורמה הניהולית , שעליה נכתבו בשנים 
האחרונות אין סוף פרוטוקולים והחלטות . הוא היה נדרש להצביע על ההבדל בין 
חלוקת האחריות בתקופה שנשא עדיין גם בתפקיד יו"ר מנהלת חברת העובדים לבין 
המצב הנוכחי , כשתפקיד זה מוטל על כתפיו של פרוף שישינסקי . בשובו מברית 
המועצות ומפגישותיו עם מנהיגי איגודים מקצועיים וראשי הקואופרציה במזרח - 
אירופה , הצביע קיסר בגאווה על התעניינותם בחברת העובדים כפתרון אפשרי למעבר 
מהשיטה הקומוניסטית הריכוזית לכלכלת שוק בבעלות העובדים . לדידו , הכישלונות 
המבניים , קריסתה של התפיסה שביסוד קיומה של חברת העובדים , לרבות גיבושה 
של שכבת מנהלים מורמת מעם על טהרת מפלגת השלטון בהסתדרות , לא משנים כהוא 
זה את האני מאמין הבסיסי שלו . קל להסיט , למשל , את הוויכוח על המתרחש 
בסולתם לצמצום הביקושים לנשק בשוק העולמי , בדומה לצורך לשנות קווי ייצור 
לצריכה צבאית בתדיראן . הוויכוח איננו על השווקים אלא על מהירות ההתאמה , 
מידת יכולתו של משק עובדים לפעול בדמוקרטיה תעשייתית המוגשמת בהצלחה דווקא 
בקונצרנים קפיטליסטים מצליחים במערב , ולבסוף , באיזו מידה יש באמת לשכבת 
הנבחרים הרצון והיכולת להכתיב לדרג המבצע בחברת העובדים נורמות של יחסי עבודה 
מתוקנים . קפמאבינבמקום לבחון את השאלה הזו לעומק , חוזר קיסר לאותם 05 
מיליון דולר שלא הועברו עדיין לכור , כאילו בכך תבוא על פתרונה שאלת יחסי 
העבודה בסולתם , בתדיראן ובאליאנס . חיים הברפלד , ראש האיגוד המקצועי : 
אני לא מצדיק את התנהגות ההנהלות בתדיראן חולון , בסולתם יקנעם ובכל מפעל 
אחר . אך הוא מוסיף : כשהמצב טוב , גם יחסי העבודה טובים , ולהיפך . 
בתוך כך הברפלד גילה בצער כי דווקא משקיעים פרטיים מבריאים עתה בהצלחה מפעל 
של חברת העובדים בקריית שמונה . פרוף שישינסקי , שמונה - נבחר לעמוד בראש 
חברת העובדים בתקופה המוגדרת כהבראה קשה ובסיסית , נזהר מלנקוט עמדה בפומבי . 
הוא נכח בישיבת הוועד הפועל עד שעלה בידי קיסר להעביר בהצבעה חפוזה את הרכב 
הוועדה המנהלת החדשה של חברת העובדים , שבה מהווים המנהלים עצמם רוב . 
איש מחברי סיעת העבודה בוועד הפועל , שעליה הרעיף קיסר שבחים כה רבים בזכות 
ריענונה בנציגי עובדים צעירים ונשים , לא העז לערער ולהרהר בקול . אפילו 
פיני גרוב ממפ"ם , שעמד על סיפונה של אתא כמעט עד רגע טביעתה , לא קם להתריע 
על התסריט החוזר על עצמו שוב ושוב בחברת העובדים . 
