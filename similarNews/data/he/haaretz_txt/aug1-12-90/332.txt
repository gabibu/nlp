שר הבינוי והשיכון , אריאל שרון , אינו מבטא את המוסכם , על פניו : קליטת 
עלייה המונית , בסדר גודל שבו מדובר בימים אלה , היא האתגר הגדול ביותר 
שבפניו ניצבת ישראל בעשורים האחרונים , ואולי הגדול מאז קמה . בעצם , 
אין באמירה זו עדות לכך שעיכל והפנים את המשימה : כושר הדימוי מפגר אחרי 
קליטת המשמעות . מוטב אפוא לקחת פסק זמן , בטרם ניגשים לזיהוין של הבעיות 
שגידול האוכלוסייה בכ%02 תוך שנים מספר מציב בפני העם ומנהיגיו , ולקביעת 
המענה לבעיות אלה . מן הבחינה הזאת , ישיבת הממשלה וההחלטות הצפויות להתקבל 
בה עלולה להתגלות כדבר המקדים את זמנו . שר השיכון מודע למצב . ראשיתה של 
העלייה ההמונית חשפה , כצפוי , מחסור קשה בדירות מגורים ועוררה בעקבותיה 
תסיסה חברתית מסוכנת כבר בראשית התהליך ; לכן , מציאת פתרון לבעיית הדיור 
לבדה לא תיעשה בין - יום ואפילו לא תוך שנה , ויש להתמודד עמה בתוכנית לטווח 
ארוך . אך השר שרון שוגה בהצרת תחום ראייתו לבעיית הדיור בלבד : לגבי זה , 
צודק בר - הפלוגתא שלו , שר האוצר יצחק מודעי : אספקת תעסוקה להמוני העולים 
ויצירת תשתית המסוגלת לשאת 021 נפשות במקום כל 001 המצויות בארץ כיום , 
הן משימות לא פחות דוחקות מבניית קורת גג לכל הבאים . ממילא יש לכלכל את 
המשאבים כך , שיספיקו לכל היעדים . על - פי יודעי דבר , 31 מיליארד דולרים 
להוצאה תוך חמש שנים , כפי שדורש שר הבינוי , יפוצצו את מסגרתו של כל תקציב . 
אריאל שרון ער לכך בוודאי , אך הוא מודע גם לחשיבות המעשה ההיסטורי ומשער , 
כפי הנראה , כי מי שהטיל את המשימה הוא גם שידאג למשאבים . גישתו של יצחק 
מודעי " חילונית " יותר : הוא האיש הנדרש לקבוע סדרי עדיפיות בין סוגי 
ההוצאה , והוא זה שבסופו של דבר יצטרך לגרד מכל הבא ליד את מימון המשימה . 
על - פי מה שידוע , אמור מודעי להניח היום על שולחן הממשלה תוכנית , שהיא 
גם מקיפה יותר משל שרון ( בהיותה כוללת תקצוב של כלל המשימות ) וגם , 
ומטבע הדברים , צנועה בהרבה בכל הנוגע לפתרון בעיות הדיור . הממשלה תידרש 
לבחור בין שתי ההצעות ; ואולם היא תשגה אם תקבל את אחת מהצעות שני השרים , 
כפי שהיא . יש לדעה זו נימוק , הנשען על מה שידוע על אמינותן של שתי התוכניות 
גם יחד : הן הוכנו מהר מדי , כמענה חפוז ללחץ הציבור המאשים את הממשלה 
על שהתעורר מאוחר מדי לצורך העשייה . החלטה נכונה תחלק לשניים את הטיפול 
בהיערכות לקליטת עלייה המונית : תעניק לשר השיכון את הסכום הנחוץ כדי שיוכל 
לדאוג לעזרה ראשונה על - ידי הזמנת מספר ידוע של בתים טרומיים , קרוואנים 
וכו ( אגב הבאתם בחשבון של הפתרונות הארעיים שמודעי מציע ) ; והיא תטיל 
על שר האוצר להכין תוך זמן קצוב תוכנית מקיפה שתענה לשאלות תעסוקה , תשתית 
וכו . הכנתה של תוכנית זו היא קשה במיוחד , נוכח ריבוי הנתונים הבלתי - 
ידועים על מספר הבאים , על חלוקת ההגעה , ומעל לכל על סדרי הגודל של העזרה 
החיצונית שמן הראוי לגייסה . יתר על כן , מודעי חייב להגיש את תוכניתו לממשלה 
וליישמה הלכה למעשה במציאות , ללא עזרה וללא גיבוי מצב חבריו . הפעם , 
שלא כב5891 , אין לצדו ראש ממשלה העושה למען שר האוצר את העבודה הפוליטית 
השחורה , ועובדה זו יכולה לדון מראש את תוכניתו , תהיה אשר תהיה , לכישלון . 
ואולם , זו המציאות : הממשלה , ללא ראש לצורך זה , נדרשת להתייצב מול 
האתגר הגדול של קליטת עולי ברית - המועצות בהמוניהם . 
