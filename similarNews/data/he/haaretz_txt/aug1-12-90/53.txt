ניגריה מעוניינת להרחיב את תנועת התיירות הצליינית לישראל . נודע כי יו"ר 
ועדת הצליינות של ניגריה , הבישוף ט . י . אקינטיו , נפגש עם שר התיירות , 
גדעון פת , שלשום בירושלים והתלונן באוזניו על משך הזמן הארוך שעובר עד 
הנפקת אשרת כניסה לישראל . לשתי המדינות אין יחסים דיפלומטיים . לדבריו , 
פוגע הדבר באפשרויות הרחבת תנועת התיירות הצליינית מניגריה לישראל . הוא 
ביקש את התערבות שר התיירות , לעשות למען קיצור משך ההמתנה עד להנפקת אשרות 
הכניסה . בפגישה עם השר השתתף גם הד"ר סולומון א . פסינה יועצו של הבישוף . 
בפגישה ביקש עוד הבישוף לבדוק את האפשרות לקיים את תנועת התיירות הצליינית 
מניגריה למצרים ומשם לישראל . לדבריו , מדובר בפוטנציאל של עד שמונה מיליוני 
מאמינים נוצריים בניגריה . המדינה מונה 401 מיליון תושבים ומדי שנה יוצאים 
ממנה לחו"ל כחצי מיליון תושבים בלבד . הבישוף הגיע ארצה דרך רומא . הוא 
איש הכנסיה הבכיר ביותר מניגריה שהגיע עד היום לביקור בארץ . חברת עמנואל 
טורס מרחובות אחראית על הטיפול בחברי המשלחת בישראל . 
