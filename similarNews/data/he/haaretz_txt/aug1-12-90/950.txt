מעלה אדומים עשויה בקרוב לזכות למעמד של עיר ובכך להיות לעיר היהודית הראשונה 
בשטחים . שר הפנים , אריה דרעי , החליט למנות ועדת חקירה במסגרת הליך 
מקדמי לקראת הכרזה על מעמד מוניציפאלי של יישוב במקרה הזה המעבר ממעמד של 
רשות מקומית לעירייה . שר הפנים קיבל שלשום אזרחות כבוד של מועצת מעלה אדומים . 
בטקס אמר השר דרעי כי ההכרה במעלה אדומים כעיר , תסלול את הדרך להכרה ביישובים 
יהודים נוספים ביהודה ושומרון כערים . המועמדת הבאה בתור לקבל מעמד של עיר 
היא אריאל . מעלה אדומים הוא הגדול ביישובי יהודה ושומרון 005 , 31 תושבים . 
הקריטריונים לקבלת מעמד של עיר הם מספר תושבים , רמת תשתיות וחוסנו הכלכלי 
של היישוב . בתחומי ישראל ישנם יישובים רבים שמספר תושביהם ורמת התשתיות 
בהם משתווים או אף עולים על אלה שבמעלה אדומים , ולמרות זאת לא זכו ואינן 
מועמדות בשלב זה למעמד של עיר . בדרך כלל יישובים שבהם למעלה מ02 אלף תושבים 
זוכים למעמד של עיר . שר הפנים ציין כי הקריטריון הנוסף שעומד לזכותה של 
מעלה אדומים הוא מיקומה בשטחים . " הגיע הזמן שבאזור יהודה ושומרון תהיה 
עיר יהודית , גם אם נחרוג מקריטריון מספר התושבים . מעלה אדומים תגיע מהר 
מאוד ל02 אלף תושבים , גם אם יהיה זה לאחר שתוכר כעיר " , אמר השר דרעי . 
ראש מועצת מעלה אדומים , עמוס טרטמן , הציג בפני שר הפנים את תוכניות הפיתוח 
של היישוב , במגורים , מבני ציבור ותשתית , וביקש את השתתפות משרד הפנים 
במימון פרויקטים מיוחדים . ראש המועצה מסר כי במעלה אדומים ייבנו בשנתיים 
הקרובות 001 , 1 יחידות בנייה חדשות , שחלקן מיועדות לעולים . 
