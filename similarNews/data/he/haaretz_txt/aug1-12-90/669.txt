אנקרה ( ע"ץ וע"ר ) . שליחו של נשיא עיראק הזהיר אתמול את נשיא טורקיה , 
טורגוט אוזאל , מפני סגירת צינור הנפט העיראקי החוצה את טורקיה לים התיכון 
נודע ממקורות מוסמכים באנקרה . השליח , טאהה יאסין רמדאן , הגיע אתמול 
בבוקר לאנקרה , כשבידו מסר מסדאם חוסיין לנשיא טורקיה . הוא שוחח במשך 
05 דקות עמהנשיא אוזאל ובצאתו אמר לעיתונאים טורקיים , כי הזהיר את אוזאל 
שסגירת צינור הנפט תגרום לאווירה של חשדנות ביחסי שתי המדינות השכנות . " אנו 
בטוחים כי טורקיה תתחשב באינטרסים של שתי המדינות בטרם תקבל החלטה כלשהי 
על סנקציות נגד עיראק " , מסר רמדאן . הוא הזהיר , כי עיראק תראה בכל התערבות 
טורקית נגד כוויית פעולה נגד עצמה . הוא הוסיף , כי עיראק " תילחם בכל 
עוצמתה בסנקציות צבאיות או כלכליות . הצד שכנגד יהיה המפסיד , במקרה של 
אמברגו כלכלי כלשהו או התערבות צבאית זרה " , אמר . שליחו של נשיא עיראק 
הגדיר את ביקורו כהצלחה . מקור רשמי באנקרה מסר , כי הנשיא אוזאל , מצידו , 
קרא לבגדאד לנקוט " מדיניות מציאותית וקונסטרוקטיווית " . דרך הצינור הכפול 
החוצה את טורקיה אל הים התיכון , ושאורכו 003 , 1 קילומטרים , זורמת יותר 
ממחצית יצוא הנפט הכולל של עיראק . רמאדאן בא לטורקיה לאחר שהנשיא בוש הצביע 
על סגירת צינור הנפט העובר דרך טורקיה כאופציה אפשרית נגד עיראק . 
