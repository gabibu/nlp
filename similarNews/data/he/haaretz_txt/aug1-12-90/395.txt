אחיות בתי החולים החליטו אתמול להמשיך במאבקן , כנגד ביטול נקודות זיכוי 
לילדים , במסגרת הרפורמה במס . על פי החלטת מטה המאבק מאתמול , ביום 
א ישבתו אחיות חדר הניתוח בכל בתי החולים . בעקבות החלטה זו , צפויים להתבטל 
ביום ראשון כל הניתוחים האלקטיביים של בתי החולים ויבוצעו רק ניתוחים דחופים . 
לטענת האחיות , ביטול נקודות הזיכוי יביא להפחתה של 86 עד 631 שקלים משכרן 
ויגרום לכך שהאחיות לא ירוויחו מהנהגת הרפורמה במס . האחיות דורשות להמיר 
את התשלום עבור נקודות הזיכוי , בהפחתת שיעורי מס על עבודה במשמרות . בשלב 
זה לא מתקיים כל מו"ם בין האחיות השובתות לבין המעסיקים . שר הבריאות אמר 
השבוע , כי דרישת האחיות מחייבת שינוי החוק , שהתקבל בכנסת ב 09 . 3 . 
13 , ביוזמת הממשלה . ( ע ) . אילנה כהן , יו"ר חטיבת האחיות , מסרה 
כי החרפת העיצומים היא בלית ברירה , בשל סירובו של שר האוצר לדון עימן בתביעותיהן . 
קרובי משפחתם של חולים שהיו מאושפזים בבית החולים איכילוב , החליפו את האחיות 
ששבתו שלשום בלילה . בעיקר הורגשה נוכחות הקרובים בחדר המיון ובמחלקות בהם 
שוכבים חולים הדורשים השגחה מתמדת . 
