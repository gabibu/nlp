אחיות בתי החולים נענו לבקשת משרד הבריאות ויו"ר האגף לאיגוד מקצועי והפסיקו 
את העיצומים אותם הן נוקטות זה שבועיים . אתמול בצהרים התקיימה פגישה בין 
נציגות האחיות יו"ר חטיבת אחיות בתי החולים , אילנה כהן ומזכירת הסתדרות 
האחיות , מלכה גרבלר לבין הממונה על השכר באוצר , יעקב דנון ; יו"ר האגף 
לאיגוד מקצועי , חיים הברפלד ; מ"ם מנכ"ל משרד הבריאות , פרופסור מרדכי 
שני ; והסמנכ"ל למנהל במשרד , יוסי קוציק . בפגישה הוחלט , כי משרד הבריאות 
יבדוק את דרישות האחיות לקבל פיצוי על עבודה במשמרת לילה . הבדיקה תיערך 
במסגרת פעילות משרד הבריאות ואין כל כוונה להביא לשינוי חוק הרפורמה , 
כדי להיענות לדרישת האחיות , המבקשות פיצוי על קיצוץ נקודות זיכוי לילדים 
ומתן פטור ממס הכנסה על עבודה במשמרות . בשבוע הבא ייפגשו נציגות חטיבת 
אחיות בתי החולים עם הנהלת משרד הבריאות ועם שר הבריאות , שחוזר בשבוע הבא 
מחו"ל . 
