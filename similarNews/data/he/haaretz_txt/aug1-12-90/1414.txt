( ע ) . הוריו של הנער ליאור טובול , שנרצח בירושלים עם חברו רונן קרמני , 
מתנצלים על שפגעו במשטרה ובתקשורת : " אני יודע שהמשטרה עושה ועשתה מעל 
ומעבר " , אמר יעקב קרמני בשבת , בראיון לתוכנית " במצב הנוכחי " בגלי 
צה"ל . " עשיתי עוול למפקד משטרת ירושלים , אריה ביבי , ואמרתי מלים שלא 
הייתי צריך לומר . אני טעיתי . הוא היה הבולדוזר שהניע את הכל והיה באזור 
החיפושים יום ולילה . גם התקשורת והמתנדבים עשו מעל ומעבר כדי שיהיה לנו 
אור ואנו מתנצלים אם פגענו במשטרה או בתקשורת " , אמר . בתגובה על תקיפת 
ערבים בירושלים , בעקבות הרצח , אמר האב : " לא ביקשתי לפגוע בערבים 
ואין בי תחושות נקם . איננו שונאים ערבים . היה לי ילד שקראו לו ליאור 
והיום יש לי חושך . אני לא רוצה שיחללו את הכבוד שלו " . האם מרים אמרה : 
" לא הכנסנו בילדינו שנאה ולא נכניס בהם שנאה . אבל הם חשים בה לבד , 
בגלל האירועים " . שני ההורים הדגישו כי הם משוכנעים שליאור ורונן נחטפו 
בידי יותר מארבעה בני - אדם . " זה היה מתוכנן ולא ספונטאני " , אמר יעקב 
טובול . " לימדתי כל העת את בני לא לריב עם אנשים ולא לקחת טרמפים . לאור 
כל האירועים בעבר , הזהרנו כל העת מפני טרמפים . עבדתי קשה כדי שלבני יהיה 
כסף , כדי שלא יסע בטרמפים . אין לנו ספק שהם נחטפו לפני שנרצחו באכזריות " . 
האב תבע לגזור עונש מוות על מחבלים רוצחים והוסיף : " אף שאינני שונא ערבים , 
צריך למנוע מערבים לבוא לעבוד אצלנו . יש עולים חדשים ויש מובטלים יהודים . 
צריך לשים לזה סוף ולנטרל אותם " . איש תנועת " כך " , טירן פולק , אמר 
בתוכנית , כי יימשכו מעשי - נקם בערבים , בתגובה על פגיעות של ערבים ביהודים . 
הוא לא פסל את האפשרות שרצח הצעירה הערבייה בהריון בחברון היה מעשה נקם 
של מתנחלים יהודים מהשטחים , על רצח הנערים בירושלים . 
