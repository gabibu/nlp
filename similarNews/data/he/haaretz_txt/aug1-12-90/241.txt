בריסל ( ע"ר ) . חיילים ליברים ירו על שיירה צבאית שהסיעה פצועים מן הטבח 
שנערך ביום ראשון בכנסיה ואשר בו נהרגו לפחות 006 בני אדם מסרו רופאים מתנדבים 
במונרוביה . עדיין לא ברור מי פתח באש על השיירה חיילי הממשלה הנלחמים לצידו 
של הנשיא סמואל דו או חיילי המורדים הנלחמים נגדו . החיילים איימו להרוג 
כל פצוע שיועבר בשיירה לבית החולים היחידי הפועל במונרוביה מסרה אינקה ואן 
ולזן , דוברת ארגון ההתנדבות הרפואי " רפואה ללא גבולות " . היא אמרה כי 
למרות ההתקפה לא נפצע איש בשיירה . הדוברת אמרה כי היו מקרי רצח רבים במחנות 
פליטים במקומות אחרים . כך למשל נהרגו 02 בני אדם בכנסיה המתודיסטית בעיר . 
שורר קושי גדול להשיג מידע על המצב במונרוביה , שם אין הנציגים של ארגונים 
הומניטריים מסוגלים למלא את שליחותם , ואילו הנציגים של ארגוני או"ם שונים 
עזבו את המדינה , על פי דרישת מזכ"ל האו"ם . הצלב האדום הבין - לאומי מסר 
כי חמישה מנציגיו תקועים במרכז העיר , לאורך קו הקרבות . אתמול מסר דובר 
משרד החוץ הבריטי כי המצב במונרוביה עדיין " מעורפל " . ברחובות העיר ובפרברים 
נמשכים קרבות רחוב . מקור מוסמך מסר בבאנגול , בירת גאמביה , כי ביום שני 
הקרוב תתקיים בעיר זו פסגה זוטא של הקהילייה הכלכלית של מדינות מערב - אפריקה , 
על המצב בליבריה . בפסגה זו ישתתפו מנהיגי שש מדינות מערב - אפריקאיות 
גאמביה , מאלי , גאנה , ניגריה , גינאה וסיירה - ליאון , וכן המזכיר 
הכללי של הארגון לאחדות אפריקה , סאלים אחמד סאלים מטנזאניה . פיסגה זו 
היא תוצאה של מגעים רבים שנערכו מזה לפחות חודש ימים , והנמשכים גם כיום , 
מצד נשיא גאמביה , דאודה גאווארה , והמזכיר הכללי של ארגון מדינות מערב - 
אפריקה , עבאס בונדו . 
