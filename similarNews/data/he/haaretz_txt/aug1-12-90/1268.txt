פאריס ( ע"ר ) . גל החום הכבד שפקד את אירופה בחודש יולי , והגיע באזורים 
רבים ל53 מעלות צלזיוס , נשבר . כעת שוררות ביבשת טמפרטורות רגילות לקיץ , 
אולם הגשם טרם החל לרדת והיבולים באירופה נמצאים בסכנה . רשויות בצרפת אמרו , 
כי אם הגשם לא יירד עד סוף השבוע הזה , עלולים יבולי התירס והחמניות להפגע 
קשות . סכנה נשקפת גם לגידולים אחרים , ומגדלי הבקר חוששים כי היובש יגרום 
לירידת אחוז השומן בחלב . רשויות רבות הכריזו על קיצוב חמור במים . אשה 
אחת ניקנסה השבוע ב052 דולאר לאחר שהשקתה את הגינה שלה . רק מגדלי הגפנים 
מרוצים נוכח הסיכויים ליבול נוסף שטוף שמש שעשוי להיות אחד הטובים ביותר 
אי - פעם . עתודות המים של מערב אירופה הגיעו לשפל חמור ביותר . יוון הכריזה 
על קיצוב מים כללי . שווייץ מסרה על גירעון חמור בעתודות המים בהרים . 
בספרד נרשמה כמות גשם נמוכה בכ%52 מהממוצע של 03 השנים האחרונות , ומאגרי 
המים מלאים רק עד למחציתם . אפילו בהולנד הממוזגת , חוששים כי היבולים יהיו 
קטנים ברבע בגלל המחסור במים . הונגריה סובלת אף היא מבצורת קשה , ולאחר 
שני חורפים שחונים במיוחד , חוששים ההונגרים כי יבול הפפריקה יהיה נמוך 
ב%03 מהממוצע . חקלאים בדרום מזרח איטליה אמרו כי הבצורת השמידה יבולים בשווי 
008 מיליון דולר . בסיצליה המצב חמור במיוחד , וכפרים אחדים נאלצים להסתפק 
באספקה ממיכליות . 
