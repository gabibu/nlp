מפכ"ל המשטרה , רב - ניצב יעקב טרנר , הציג אתמול לפני ועדת הפנים של הכנסת 
מידע מפורט על הרצח בירושלים . לדברי טרנר , הבינה המשטרה מיד עם גילוי 
הגופות , כי תהיה סערת רוחות ותגברה את כוחותיה . אולם , ההפגנות היו 
בלתי - נמנעות לנוכח אכזריות הרצח , שבוצע כנראה בליל החטיפה . לדבריו , 
החוקרים בודקים עדיין אם עשו הרוצחים שימוש ברכב בעת החטיפה והרצח . ראש 
עיריית ירושלים , טדי קולק , אמר כי גם הוא ידע שאין הרצח הזה דומה לאירועים 
קודמים . לדבריו , עובדי העירייה הערבים , שלא החסירו בעבר אף יום עבודה , 
נעדרו אתמול . ח"ך ראובן ריבלין ( ליכוד ) סבור שביטחון התושבים היהודים 
בירושלים התערער בגלל הקיצוץ בפעולות השב"ך בעיר . יו"ר הוועדה , ח"ך יהושע 
מצא ( ליכוד ) , הסביר זאת במדיניות ההבלגה של המשטרה וח"ך אריאל ויינשטיין 
( ליכוד ) טען כי התערערות הביטחון בירושלים נובעת מכך שהציבור חש שהעיר 
מחולקת , למעשה , מבחינה ביטחונית . ח"ך מיכה גולדמן ( מערך ) אמר , 
כי יש להרחיב את ההסברה נגד נסיעה בטרמפים ולארגן קורסים להגנה עצמית , 
כדרך להתמודד עם המצב הביטחוני הקשה . לדעתו גם יש להוסיף 052 תקנים למשטרה . 
ח"ך מרדכי וירשובסקי ( רץ ) הציע לשפר את ההסברה למען שכנות טובה בין 
יהודים לערבים בעיר . ח"ך שלמה דיין ( ש"ס ) הציע להנהיג תוויות זיהוי 
נפרדות לרכב ערבי - ירושלמי . ח"ך אלי דיין ( מערך ) קרא להימנע מנאומים 
משלהבים של נציגי הממשלה וח"ך יגאל ביבי ( מפד"ל ) אמר , כי יש לזכור 
שגם חיי הערבים בעיר אינם בטוחים . ח"ך מצא המליץ לגרש מחבלים , אך אמר 
כי יש גם לשמור על סובלנות . 23 ח"כים ממפלגות הימין נענו ליזמת ח"ך אליקים 
העצני ( תחייה ) ופנו אתמול ליועץ המשפטי , יוסף חריש , ולמפכ"ל טרנר 
בקריאה " להעמיד לדין את הטרוריסט פייסל אל - חוסייני " . בקריאתם נאמר , 
כי " נוכח הרצח המזעזע של שני הצעירים , דחופה פנייה זו פי כמה וכמה " . 
