כמה שעות לפני שהחל מסע ההלוויה של שני קרבנות הרצח בירושלים פנה אליהו קרמני , 
אביו של רונן ז"ל , בפנייה נרגשת לציבור וביקש לגלות איפוק וריסון . דבריו 
שודרו ב"קול ישראל " : " מר כהנא , עם כל הכבוד שאני רוחש לו , יכול להשתתף 
בהלוויה . אבל אם כהנא באמת אוהב אותי והוא חבר שלי ודואג לי שלא יעמיק 
את כאבי . ניסיתי לאתר את כהנא אתמול ולא הצלחתי . אני מבקש ממנו בכל לשון 
של בקשה , שיתקשר אלי הביתה , כי כאבן של שתי המשפחות השכולות גדול ואסור 
לו להעמיק את הכאב שלנו . אנחנו סובלים די ויודעים שכל המדינה אתנו . אנא 
ממך , אל תקלקל את האווירה . תן לנו לעבור את ההלוויה בשקט . " אני מבקש 
מכל האנשים , שלא יחזרו על המעשים של אתמול . זה לא עושה רושם טוב על אף 
אחד . הניחו לעולם לראות את הכאב בצורה הכי יפה . אל תקלקלו לנו את זה . 
שאנשים יראו את הכאב הזה וישתתפו בצער שלנו . " המתפרעים באים מפני שכואב 
להם שזה קרה , אך מצד שני הם מתפרעים . זה לא מקובל על משפחתי ועל עם ישראל . 
אתמול הדגשתי שלא צריך להיות ברבארים , כמו הרוצחים השפלים האלה . אנחנו 
לא עם כזה . הם צריכים ללמוד מאתנו ולא אנחנו מהם . " אני בן - אדם מאמין . 
אני יודע שהקדוש ברוך - הוא רצה שזה יקרה . אני מתפלל ומקווה שהרוצחים 
ייתפסו ויובאו למשפט צדק . אני לא רוצה שאף אחד יקח את החוק לידיים . יש 
משפחות חפות מפשע . " הבית שלנו גובל עם שכונה ערבית , בית - צפפא . אנחנו 
לא רוצים שהם יזיקו לאף - אחד . אנא מכם אל תחזרו על ההתנהגות של אתמול 
בלילה . אנחנו לא הולכים להרוג אנשים ואנחנו לא הולכים למלחמה עם שכנינו . 
אם מישהו רוצה להביע כאב לא בצורה כזאת . אני מתחנן , אני מבקש , 
לא בצורה כזאת . אם תהיה הפגנה , אני מבקש לא לזרוק אבנים ולא לשרוף מכוניות . 
זה לא תורם כלום " , אמר קרמני . 
