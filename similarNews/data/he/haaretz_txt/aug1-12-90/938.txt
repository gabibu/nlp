גילוי גופות שני הנערים הישראלים שנרצחו בירושלים לא קיבל כיסוי רב בעיתונות 
הפלשתינית המופצת בשטחים , ואף עיתון לא יצא בהודעת גינוי נגד מבצעיו . 
רוב העיתונים הדגישו את ההתקפות על עוברי אורח ערבים ומכוניות מהשטחים , 
בידי יהודים במערב ירושלים . רק בעיתונים " אל פאגר " ו"א - שעב " הופיעה 
ידיעה ראשית בנושא . בכותרת של הידיעה בעיתון " אל פאגר " נאמר : " עקב 
גילוי גופות שני הנערים היהודים הנעדרים היהודים תקפו ערבים בירושלים . 
הותקפו עשרות מכוניות . עוצר בבית חנינא " . בצד הידיעה תמונה של חיילים 
ליד גופת אחד הנערים שנרצחו . הכותרת הראשית של העיתון " א - שעב " היתה : 
" נפצעו 11 תושבים פלשתינים . ישראלים ידו אבנים ושרפו 02 מכוניות " . 
בחלק העיקרי של הידיעה המופיעה בעמוד הראשון אין אזכור למציאת גופות שני 
הישראלים . בתמונה המצורפת לידיעה נראה פעיל כך מניף דגל מעל גג מכונית 
של ערבי שהותקפה באבנים . בעיתון " אל קודס " הופיעה ידיעה בחלק השמאלי 
התחתון של העמוד הראשון , בצמוד לתמונת גופת אחד הנערים שנרצחו . כותרת 
הידיעה אומרת : " נמצאו גופות שני הנערים היהודים שנחטפו . הוטל עוצר 
על בית חנינא . נרגמו באבנים מכוניות של ערבים " . רק בעיתון " אל קודס " 
פותחת הידיעה בנושא מציאת גופות הנעדרים ולא בתגובת הרחוב היהודי לרצח . 
בעיתון " א - נהאר " , שהיה ידוע בעבר כפרו - ירדני , לא מוזכר רצח הנערים 
אפילו במלה אחת . ידיעה קטנה שמופיעה בעמוד הראשון מדווחת על פציעת 11 
ערבים ותקיפת בתים ומכוניות של ערבים באזורים שונים בירושלים , בידי יהודים . 
כל מאמרי המערכת בעיתונות השטחים עסקו אתמול בעליית המתח במפרץ הפרסי , 
אחרי כיבוש כוויית בידי עיראק . אתמול פרסמו " האישים הלאומיים " בשטחים , 
גילוי דעת בעקבות הרצח . בהודעה נאמר : " האישים הלאומיים בשטחים רואים 
בדאגה עמוקה את ההתפתחויות המסוכנות בשטחים , ומבקשים להדגיש כי מות חפים 
מפשע בשני הצדדים הוא פרי - באושים של מה שזרעו שלטונות הכיבוש הישראלי , 
בהמשיכם את מדיניות הדיכוי והכיבוש וסירוב ממשלת ישראל לפעול ברצינות למען 
תהליך השלום והנחת מכשולים בפני כל הזדמנות לקידום השלום . " אנו כואבים 
ודואבים נטילת חיי חפים מפשע משני הצדדים וקוראים לכל הכוחות המאמינים בשלום 
באזור ומחוצה לו , לפעול ברצינות ובמהירות , להניע את תהליך השלום ולפתוח 
בצעדים מעשיים לחילוץ האזור ממעגל האלימות " . המסמך לא נחתם בצורה שמית , 
אך הוא נוסח בידי האישים הפלשתינים שהשתתפו בתחילת השבוע בפגישה עם חברי 
הכנסת של מפלגות השמאל והמערך בירושלים . 
