( ע ) . שופט השלום החיפאי , סלים גובראן , הורה על נתיחת גופתו של 
אבי זלצר ( 55 ) שמת בבית החולים " כרמל " בחיפה במהלך ניתוח מעקפי לב . 
בכך נענה השופט לבקשת בני משפחתו של המנוח . זלצר נפטר על שולחן הניתוחים 
שלשום . בני המשפחה עתרו לבית המשפט והעלו חשד שמותו נגרם כתוצאה מרשלנות 
רפואית או הזנחה . בעתירתם טוענים בני המשפחה , כי המנוח מצא את מותו כתוצאה 
ממחדל רפואי שלווה בחדירת בועת אוויר למוחו במהלך הניתוח , כתוצאה מהפעלה 
בלתי מקצועית של מכונת לב - ריאה . לטענתם , קיים חשש שהסיבוכים בגללם 
לקה המנוח בבצקת מוחית קשה , נגרמו כתוצאה מרשלנות או הזנחה רפואית במהלך 
הניתוח . השופט סלים גובראן ציווה על נתיחת הגופה והמליץ בפני המכון לרפואה 
משפטית באבו כביר להחיש את הבדיקה על מנת שלא לעכב את הבאת המנוח לקבורה . 
