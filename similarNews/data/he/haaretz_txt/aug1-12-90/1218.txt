נות למותרות כשקיעה בעייפות וקיטורים על מזג - האוויר הלא - נסבל . רצח 
שני הנערים בירושלים , רונן קרמני וליאור טובול , מכה בנו בעוצמה , משקף 
תמונה - מצב אכזרית , מעורר יצרים שקשה לעצור בעדם . וסדאם חוסיין משבש 
את תמונת המזרח - התיכון ומאיים על השקט המתוח השורר בו . אם לזה שקט ייקרא . 
בירושלים שלאחר הרצח אנו עדים להתפרעויות של יהודים שאימצו להם את שיטות 
האינתיפאדה . בתגובה אינסטינקטיווית ראשונית , עולה בי מחשבה שאפשר אולי 
להבין ללב המתפרעים . אבל ב"מבט " אנו רואים נהגת ערביה והאיש שלידה , 
שמכוניתם מותקפת . בפניהם נשקפים האימה , אובדן - העשתונות וחוסר - האונים . 
ואז בא אצלי לפחות רגע של התפכחות . גולדה מאיר אמרה בשעתה כי אין היא סולחת 
לערבים על שאילצו אותנו להרוג בבניהם . שפכו עליה אז קיטונות של לעג , 
דווקא מצד חוגים מתקדמים - כאילו . אסור לנו לסגל לעצמנו שיטות נפשעות , 
פראיות , רצחניות ולתקוף חפים מפשע . מה גם שלערבים אין משטרה ובתי - 
משפט משלהם , והרי אנו מתגאים בהיותנו מדינה מתוקנת . ובמדינה זו עושים 
אנשים דין לעצמם . כך היה מרגש מאוד לשמוע את דבריו של קרמני האב ברדיו , 
ואת אבידן טובול , אחיו של ליאור ז"ל , ב"ערב חדש " . הם התחננו ממש , 
ביקשו בדמעות בעיניהם מן הקהל הרב , שינהג באיפוק ולא יוסיף על כאבם וצערם . 
אליהו קרמני גם אמר במפורש שאסור לנו להיות ברברים כמו הערבים וכי יש להניח 
לרשויות המוסמכות לטפל בעניין . אבל מאיר כהנא שאליו הופנתה קריאת האב 
השכול ובריוניו כמוהם כעיט העט על הפגרים . לא ראיתי אותם בחולצותיהם הצהובות 
באתרי החיפושים , אבל הם בלטו בהלוויה , כשהם מסיתים אחרים . בין האחרים 
היו תלמידי - ישיבות חרדים , שבלטו בלבושם השחור . הם אמנם סייעו בחיפושים 
ובאותה מידה התבלטו בהתפרעויות . ח"ך מנחם פרוש הופיע נסער כולו ב"מבט " 
של מוצאי יום שלישי . הוא הסתייג מן המלה " פוגרום " ששימשה לתיאור ההתפרעויות , 
אבל הפיל את תחינתו לפני בחורי הישיבות . הוא פנה אליהם לחוס ולרחם על 
ירושלים , הזהירם מפני משחק באש . זה מעשה אמיץ מצד חבר - הכנסת החרדי . 
" מבט " של הימים שני ושלישי לקה בחסר והדיווחים היו מימיים ולקוניים . 
אולי גם מפני שצלמים וכתבים של הטלוויזיה הוכו ואף גורשו מבית ההלוויות . 
הרדיו הביא דיווחים מידיים ושוטפים במשך כל שעות אחר הצהרים . התקשורת נעשתה 
בעיני חמומי - המוח והבריונים המתפרעים זהה עם האויב . וכשמכים ערבים , 
מכים גם כתבים וצלמים . ואפילו המשטרה מנסה למצוא צידוקים למתפרעים האלימים . 
מפמכתב , 3 , 3 , 13ששעה שישראל אבלה על שני הנערים שנרצחו בירושלים , אבלה 
הקהילה היהודית בטורונטו שבקנדה על מרני קימלמן , בת ה71 , שנהרגה בפיגוע 
חבלני בחוף ירושלים בתל - אביב . כמעט עניין סמלי , למי שמחפש סמלים . 
יאיר שטרן מדווח מקנדה בכתבה מרגשת על הזעזוע שעברה הקהילה היהודית שם . 
זו קהילה יהודית גדולה וחמה , שרבים מבניה בני דור ראשון ושני לניצולי 
שואה . היא חשה סולידריות ומעורבות עם ישראל , ואף תורמת ביד רחבה יותר 
מכל קהילה אחרת . משפחת קימלמן היא משפחה אמידה ומבוססת שעולמה השתנה בשבר 
של שנייה . יש מי שמאמין כי עתה , עם מותה של מרני , עוד יתחזק הקשר עם 
ישראל . הם מרגישים מה עוברים הישראלים יום - יום . אך נראה כי רבים אינם 
מוכנים להשלים עם גורל זה שנמלטו ממנו . כביכול , הוא נועד רק לישראלים . 
האסון עלול להרחיקם מישראל . סמלי מכל הוא אותו יהודי זקן ושחוח היושב בפתח 
ביתה של משפחת קימלמן , מתפלל מתוך ספר . בתמונה זו טמון כמדומה משמעו 
של הגורל המשותף , שאם נרצה ואם נמאן , הוא כפוי עלינו . תח21מפמכתבת , 
3 , 3 , 12ש " מקבילית המוחות " לא עוררה בי עניין , עד שקראתי במוסף " הארץ " 
האחרון כתבה על התוכנית . הנה עוד הוכחה שהעיתונות מסוגלת להפוך משהו בינוני 
ולא - מעניין במיוחד לאירוע מסקרן ופופולרי . אני מחפשת לשווא את הכיסא 
החשמלי , שעליו יושבים בדרך - כלל המתחרים , והנה כיסא רגיל ולא - מאיים . 
היחיד הנראה מאיים הוא המנחה , יצחק שמעוני . כבר העירו שהוא אינו ממציא 
הרעיון . התוכנית היא העתק של תוכנית אנגלית מוכרת . התחרות הזאת היא בעצם 
עדות לגבולותיו של הזיכרון האנושי . ההישג בה הוא פרי הזיכרון יותר מאשר 
פרי הידע וההבנה . אין היא דורשת השכלה נרחבת . מה דוחף אנשים לתחרות כזאת ? 
זו אולי שאלה שלא לעניין . תח21מפמכתב , 3 , 3 , 72ששני תאומי סיאם , עמוס 
ארבל ומנחם פרי , יצאו לחופשה . אולי אין הם מסוגלים עוד להיפרד זה מזה . 
את " בין הכסאות " השאירו בינתיים לדליק ווליניץ , שהגיע מתוכניות הילדים , 
שבהן הוא פופולרי מאוד . במגזין נשי זה , שרמתו נחותה ממש , מגלים לצופים 
מידע חשוב . למשל , מה אוכלים במקומות שונים בעולם בארוחת - הבוקר . להדגמה 
מציגים שולחנות עמוסי ארוחות - בוקר . המנחה והגברת הממונה על מדור רב - 
חשיבות זה , שאי - אפשר בלעדיו , הביעו את התפעלותם מיפי השולחנות הערוכים , 
אם כי לי נראה הקיפר האנגלי כשריד ארכיאולוגי ולא קיפר של ממש . אני ראיתי 
שולחנות מכוערים להפליא , מסודרים בחוסר - טעם , עמוסים יתר על המידה . 
היום אפשר למצוא ללא קושי כלים ומפות יפהפיים ויש מי שיודע לערוך שולחן 
בטוב - טעם . מה לעשות וב"בין הכיסאות " שורר כרגיל הטעם הגרוע , היכנאי , 
ההולם את התפאורה והאווירה של התוכנית , ומה לנו כי נלין על שולחנות מכוערים . 
תח21מפמכתב , 3 , 3 , 32שהד"ר רולנד מרקמן , פסיכיאטר ועורך - דין , כתב 
ספר ושמו " לבד עם השטן " , בעקבות ראיונות שעשה עם רוצחים נודעים , גיבוריהם 
של משפטי - רצח מפורסמים באמריקה ובעולם . רם עברון מנסה לגלות מכנה משותף 
בין רוצחים פליליים ורוצחים מטעמים לאומניים . הד"ר מרקמן משמיע גודש של 
אמיתות פסיכולוגיות והכללות פשטניות עד להבהיל . המסקנה : כל הרוצחים סובלים 
מרגש - השפלה . וכדי שהדברים יישמעו מלומדים יותר : רוצחים הם סוציופאתים 
שסבלו השפלה . ובעצם , כולנו רוצחים . הרי כולנו הושפלנו בזמן זה או אחר . 
מה מונע מאתנו לרצוח כפעם בפעם מנחה או מראיין מעצבן ? המלל הפסיכולוגיסטי 
והאמיתות שנעשו נכס צאן ברזל אמריקאי , מיותרים לחלוטין בהקשר של הרצח בירושלים . 
אפשר בהחלט לחיות גם ללא מכנה משותף בין הרוצחים . תח21מפמכתבת , 3 , 3 , 
42שכדי להסיח את דעתנו הטרופה , מקרינים במקום " מבט שני " התוכנית שיצאה 
לחופשה ממושכת ואולי עוד תחזור את " עולם החושים " . פישפשו וחיפשו בגנזים 
העבשים של הטלוויזיה , ומצאו שם משהו בטוח לכל המשפחה : סרט טבע אנגלי , 
עשוי במקצועיות , עם צילומים נהדרים . סרט מתאים לתוכניות אחר - הצהרים . 
אבל להקרין סדרה כזאת בשעת שיא של צפייה , מיד לאחר החדשות ? זו חוצפה 
והתעללות בצופים . למי יש כוח וסבלנות לשמוע על חיי המין של הנמלים , או 
משהו מסוג זה , כשסדאם חוסיין מאיים על המזרח התיכון ? בארכיון יש סרטים 
תעודיים אקטואליים יותר . למה לא להקרין את הראיון המלא שעשתה דיאן סויר 
עם סדאם חוסיין ? אפילו הגברת שמיר , פטרוניתו של מנכ"ל הטלוויזיה , תתן 
לזה את הסכמתה . 
