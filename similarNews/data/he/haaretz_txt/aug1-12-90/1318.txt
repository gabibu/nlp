התוכנית המתגבשת במשרד האוצר להטיל מס מיוחד על כספי הפורשים מתוכניות ביטוח 
גמלה וקרנות פנסיה נוגדת כל סדרי מינהל וחוק תקינים , מאחר והיא אמורה להתבצע 
שלא בדרך חקיקה , מתריע ישראל שטראוס , יו"ר ועדת המיסים של לשכת רואי 
החשבון . " לפי חוקי מדינת ישראל וכללי הצדק הטבעי הטלת מיסים חדשים טעונה 
חקיקה על ידי הכנסת . אפילו הטלת אגרות על ידי המדינה מחייבת אישור ועדת 
הכספים של הכנסת ואילו התוכנית המתגבשת במשרד האוצר מיועדת לגרום לתשלום 
מס ללא חקיקה וללא אישור ועדת הכספים של הכנסת " , מוסיף שטראוס . שטראוס 
טוען כי הטלת המיסים במתכונת המוצעת , על ידי שינוי בתקנות מס ההכנסה הנוגעות 
לניהול קופות גמל , מהווה למעשה מיסוי רטרואקטיווי . נציבות מס ההכנסה 
מגבשת בשיתוף עם אגף שוק ההון , החיסכון והביטוח תיקון לתקנות מס הכנסה 
בעניין קופות גמל . על פי התיקון כספי פיצויים ותגמולים שמשתלמים לחברים 
הפורשים מקרנות הפנסיה , או שיש להם ביטוח גמלה בחברת ביטוח , יחויבו במלוא 
המס , זאת כאשר כיום נחשבים כספים אלה ככספי פיצויים ותגמולים . כידוע , 
התגמולים פטורים בשלמותם ממס , ואילו הפיצויים נהנים מפטור ממס כאשר הסכומים 
הפטורים ממס הם בסכומים של עד 055 , 3 שקל לכל שנת עבודה . הטלת המס תחול 
על פי המתוכנן אם העובדים ימשכו את הכספים שהצטברו לזכותם מהקופות לפני 
הגיעם לגיל 56 במקרה של גבר , או בגיל 06 שנה לאשה . הגזירה המוצעת תחול 
על כל המבוטחים בביטוח חיים מסוג " עדיף " שיפסיקו את הביטוח לפני הגיעם 
לגיל פרישה . שטראוס אומר שמשמעות התקנות היא הטלת מס על מאות מיליוני שקלים 
שהצטברו בקרנות הפנסיה וחברות הביטוח לטובת העובדים . הכוונה להטיל את החיוב 
במס גרמה אתמול לגל של תגובות הן בענף הביטוח והן בקרב ועדי העובדים . הללו 
טרם עיכלו את מלוא המשמעות של הגזירה החדשה . מהתקנה החדשה עלולים להיפגע 
עשרות אלפי עובדים שמחליפים את מקום עבודתם , הופכים לעצמאים או יוצאים 
ממעגל עבודה לפני גיל פרישה שלא עקב נכות . שטראוס מציין עוד כי ההוראות 
החדשות לא יחולו על מי שמקבל פיצויים או מענק במקום קצבה ממעביד , לא על 
הפורשים משירות המדינה והרשויות המקומיות ולא על המבוטחים בביטוח מעורב המיועד 
לביטוח פיצויים ותקבולים . 
