המשא ומתן על הסכם שכר של 044 אלף עובדי המגזר הציבורי עלה אתמול על שרטון , 
בעקבות תביעת האוצר לכלול את תוספות השכר החדשות בחישוב שכר המינימום העומד 
עתה על 589 שקל . לטענת יעקב דנון , הממונה על השכר באוצר , ההסתדרות פועלת 
נגד כוונת המחוקק , שכן מחצית מעובדי המדינה וכ%06 מעובדי השלטון המקומי 
נהנים מהשלמת הכנסה , למרות שהכנסתם בפועל עולה במאות שקלים על שכר המינימום 
שעודכן באפריל . אתמול התחדש המשא ומתן בין ההסתדרות לאוצר , בעקבות הסרת 
המכשול שבהתניית מימוש הרפורמה בשכר בחתימה על הסכמים חדשים . בפגישה התברר 
כי סלע המחלוקת המרכזי הוא קביעת בסיס השכר הקובע . עמדת האוצר היא כי העובדים 
הזכאים להשלמת שכר במגזר הציבורי נהנו בשלוש השנים האחרונות מתוספות שכר 
בנוסף לשכר המינימום , על יסוד הבנה עם ההסתדרות כי זו תסכים לשינויים בחוק 
שכר מינימום כדי שלא יווצרו עובדות הסותרות את רוח החוק . המעסיקים נכנעו 
בפועל בשני ההסכמים הקודמים לתביעת האיגודים . מחישובים שנערכו באוצר עולה 
כי מקבלי שכר מינימום נהנים מתוספת שכר של כ%02 לעומת בעלי שכר מקביל במגזר 
העסקי מכוחם של הסכמי השכר . באוצר אומרים כי הכנסתם הכוללת של עובדים הנהנים 
מהשלמת הכנסה מגיעה במקרים מסויימים לפי שלוש משכר המינימום . אנשי האוצר 
הוסיפו כי שכר המינימום עודכן ב%5 באפריל , וכי בשנים האחרונות עובדים אלה 
קיבלו 051 שקל תוספות שכר , מעל לשכר מינימום , מבלי שסכומים אלה הובאו 
בחשבון לצורך זכאותם בהשלמת הכנסה . לדעת נציג האוצר במשא ומתן , יעקב דנון , 
יש צורך לכלול בחישוב שכר המינימום רכיבי שכר כמו : ותק , החזר הוצאות 
כמו : רכב , טלפון , הבראה ותשלום עבור עבודה נוספת . כיום , אין נכללות 
תוספות אילו בחישוב שכר מינימום . ראש האגף לאיגוד מקצועי בהסתדרות , חיים 
הברפלד , הביע תמיהה על עמדת האוצר באומרו כי במקום לעבור את המיכשולים , 
הוצגו על ידי האוצר עמדות נוקשות . לדבריו מבקש האוצר לפגוע בבעלי הכנסות 
נמוכות בה בשעה שוועדת קוברסקי מציעה להעלות ב%82 את שכרם של חברי כנסת ועובדים 
בכירים במשק הציבורי . הברפלד הזכיר כי הוועד הפועל של ההסתדרות הסמיך את 
האיגודים המקצועיים לפתוח במאבק מראשית חודש ספטמבר אם עד אז לא יושג הסכם . 
באוצר אמרו אמש כי לולא התנגדותה של ההסתדרות לכלול בחישוב שכר המינימום 
את תוספות השכר העתידיות , ניתן היה עוד השבוע לחתום על הסכם שכר חדש . 
כן נודע כי האוצר מתנגד לתביעת ההסתדרות לקצר את שבוע העבודה ל04 שעות ודוחה 
על הסף הכללת רכיבי שכר נוספים בבסיס החישוב הפנסיוני . 
