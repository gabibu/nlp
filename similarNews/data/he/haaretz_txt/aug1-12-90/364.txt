המשפט המצוטט ביותר בימים אלה ביחס להערכת מפעלו של גורבצוב היא מימרתו הידועה 
של אלכסיס דה טוקוויל , שהרגע המסוכן ביותר למשטרי עריצות הוא הרגע שבו 
מתחילים השליטים ברפורמות חלקיות . באותה שעה , טוען טוקוויל , נעלמת 
הלגיטימיות של המשטר המדכא הישן , כל הכוחות החברתיים שדוכאו עד כה מתפרצים 
ללא מעצור , והמשטר מאבד את כושר - התנגדותו ואת סמכותו . כך אירע לתיקונים 
המוגבלים שביקש לואי ה61 לתקן במשטרו , עם כינוס אסיפת המעמדות ב9871 : 
סופו של עניין היה כידוע ביטול המלוכה , הוצאתו להורג של המלך עצמו , 
דיכוי הכנסייה , הטרור היעקוביני ועליית נפוליאון . אין ספק כי הדברים יפים 
גם לגורבצוב , ואף שאנו רחוקים עדיין מסופו של המעשה , ברור היום כי הרפורמות 
המתונות שביקש גורבצוב לעשות הצעידו את בריה"ם , את אירופה המזרחית ואת 
מאזן הכוחות הגלובלי הרבה מעבר לכוונותיו המצומצמות של גורבצוב עצמו . קשה 
היום להיזכר עד כמה לוו צעדיו הראשונים של גורבצוב בחשדנות ואי - אמון מצד 
חוגי - הימין והאנטי - קומוניסטים המקצועיים במערב ( וגם בישראל ) . מה 
לא נאמר אז על מהלכי גורבצוב : שהכל אינו אלא תחבולה של יחסי ציבור , שאין 
אלו אלא מלים בעלמא , תרגיל חדש במסכת ההטעיות הקומוניסטית האמונה על שקר 
ומרמה , אסטרטגיה חדשה ואולי אף מסוכנת יותר להבטחת ההשתלטות הקומוניסטית 
וההגמוניה הסובייטית על עולם ומלואו . מי שניסה להתמודד ברצינות עם תיקוני 
גורבצוב הוקע לעתים כנאיווי , אם לא שמאלני מסוכן וחסר - תקנה , אוהד קומוניסטים 
נסתר . היום הכל כבר חכמים יותר , ורבים משתדלים להשכיח מה שאמרו לפני 
שנים ספורות . תחילת דרכו של גורבצוב הראתה כי כוונתו העיקרית לתקן את הכלכלה 
הסובייטית הכושלת , אך שורת הרפורמות הדרמטיות והתפניות המהפכנית באירופה 
המזרחית מלמדות כי להתפתחויות מעין אלו יש דינמיקה משל עצמן , שכמעט אי - 
אפשר לעוצרה : משטרי עריצות אי - אפשר כנראה לתקן " במקצת " או שמקיימים 
את העריצות בכל קשיחותה , או שהמערכת כולה סופה להתפורר . מתברר כי הרפורמות 
הכלכליות - המינהליות של גורבצוב נכשלו מפני שהתברר עד מהרה כי אי - אפשר 
לתקן את ניהול הכלכלה הסובייטית ללא המועצות , שבשמה של מהפכת - גאולה קומוניסטית 
יצר מערכת טפילית של פקידות , שהחניקה כל יוזמה ופיתוח . הרפורמות הפוליטיות 
יצרו צורך בהתפתחות יחסית של הדיון הציבורי . זה גרר בקיעים באחדותן של 
המפלגה הקומוניסטית והמדינה הסובייטית גם יחד . הרפורמות בבריה"ם הקרינו 
מהשראתן גם על מדיניות מרכז אירופה ומזרחה , וברגע שהתברר כי גורבצוב אינו 
מוכן לראות בצבא הסובייטי מכשיר להבטחת הישרדותם של המשטרים הברזנייביסטיים 
במדינות ברית - וארשה , הותרה הרצועה . מה שהחל כניסיון להחליף שלטון קומוניסטי 
נוקשה נוסח ברלין המזרחית ופראג התגלגל עד - מהרה לידי חיסולו של המשטר הקומוניסטי 
עצמו באותן ארצות ; תהליך זה התלווה להתפתחויות ארוכות - טווח של רפורמה 
ושינוי בפולין ובהונגריה . הגיעו הדברים לידי כך שתוך פחות משנה נשמטה כל 
אירופה המזרחית משליטתה של מוסקווה . גרמניה צועדת לקראת איחוד שאין בריה"ם 
מסוגלת למונעו , המפלגה הקומוניסטית הסובייטית נתונה בתהליכי פילוג והכוחות 
הלאומיים הפרטיקולריים , לא רק במדינות הבאלטיות ובקווקז , אלא גם ברוסיה 
ובאוקראינה , הביאו להתפוררותו של השלטון הצנטרליסיטי הסובייטי , שירש 
מבחינה היסטורית את האימפריה הצארית הישנה . ברור כבר כי באזורים שלמים בקווקז 
ובאסיה התיכונה אין עוד למוסקווה שליטה אפקטיווית . עם זאת , למרבה האירוניה 
האכזרית , העילה הראשונה שגילגלה את כדור השלג הזה הצורך ברפורמות כלכליות 
בעינה עומדת . הבעיות הכלכליות לא נפתרו אלא החמירו . מצד אחד , אין 
הכלכלה הריכוזית פועלת עוד , משהסתלק שוט הפחד ; ומצד שני , כלכלת - השוק 
עדיין לא החלה להניב את פירותיה . המדינה הסובייטית נתונה איפוא בתהליך מעמיק 
והולך של התפוררות . לא מדובר רק בהשתחררותן של מדינות אירופה המזרחית , 
בהיחלשותה של בריה"ם בתחום המעצמתי ובעלייתה המדהימה של גרמניה מאוחדת כמדינה 
המובילה באירופה : נשאלת גם השאלה , אם תמשיך המדינה הסובייטית להתקיים 
בגבולותיה הנוכחיים , ומה יהיה אופי המשטר , או המשטרים , שיקומו על חורבותיה . 
מה שנראה כניצחונו האישי של גורבצוב בוועידת המפלגה האחרונה רק מבשר על 
עומק השינוי , ועשוי להיות ניצחון פירוס למבנה הפוליטי הסובייטי . שכן , 
המשטר הסובייטי היה מבוסס על שילוב של אידיאולוגיה וכוח . ושניהם בתהליך 
מתקדם של התפוררות . משטר קומוניסטי שהכלכלה המתוכננת פשטה בו את הרגל והוא 
מבקש לאמץ לו כלכלת - שוק חופשית , מודה בכישלונו העקרוני של הרעיון המנחה 
אותו , ככל שניתן לייפות את הדברים במלל ובדברי - כיבושין ; ושלטון צנטרליסטי 
שאינו יכול למנוע תופעות של פרישה או פרישה - למחצה , לא רק של ליטא , 
אלא גם של הפדרציה הרוסית בראשות ילצין , המודיעה על כך כי חוקיה עדיפים 
על חוקי בריה"ם והיא עושה צעדים ממשיים להגשמת תביעה זו שלטון כזה מעיד 
על עצמו כי איבד מה שהיה תמיד במוקד השליטה ברוסיה הצארית ובבריה"ם : יכולתו 
של המרכז לדכא את הפריפריה . עם כל הכוונות הטובות של גורבצוב ועמיתיו , 
משבר כלכלי כה עמוק , והתערערות עצם הלגיטימיות של השלטון הסובייטי עצמו , 
אינם ההקשר הפורה ביותר לצמיחתה של חלופה דמוקרטית . כמו שלימד הניסיון 
המורכב של השנה האחרונה באירופה המזרחית , דמוקרטיה אינה מתמצית בכוונות 
טובות ובקיומה של עילית מצומצמת של אינטלקטואלים המאמינים במסר הדמוקרטי . 
יש צורך בבניית מוסדות , בהקניית כלים , בנכונות לחיות עם פשרות ולדעת 
כיצד להקים ולקיים קואליציות פוליטיות . קשה לראות תנאים אלה מתקיימים בבריה"ם , 
עם כל האהדה האפשרית לגורבצוב . הישגו העיקרי של גורבצוב בתחום הדיון הפוליטי 
פתיחות וליברליות בהבעת האמונות והדעות מעלה כי הגורם המתגבש ומופיע כיסוד 
דומיננטי בחברה הרוסית שואב את השראתו פחות מן הליברליות של אנדריי סחרוב 
ויותר מן הרוסיות והנצרות של אלכסנדר סולזניצין . אפשר לגלות כבר עתה התגבשותה 
של קואליציה מוזרה של הגורמים השמרניים והביורוקרטיים של המפלגה הקומוניסטית , 
ראשי הצבא והמשטרה , עם גורמים מתחזקים של לאומנות רוסית היסטורית , שונאת - 
זרים ובעלת זיקה עמוקה לכנסייה הרוסית - האורתודוקסית . תנועת פמיאט על 
שלוחותיה השונות היא רק ביטוי אחד להלוך - רוח נפוץ למדי בתחומי רוסיה , 
המבקש להחזיר לרוסים את זיכרונם ההיסטורי , שטישטש הקומוניזם האינטרנציונליסטי , 
ולטהר בתוך כך את רוסיה מיסודות זרים , בכללם , כמובן , היהודים הנתפשים 
כאחראים לקומוניזם . זו אינה רק תופעה שולית של כמה אינטלקטואלים תלושים 
או של בריונים אלימים . זה הלוך - רוח השורר באגודת הסופרים הרוסית , בזרם 
ה"כפרי " של הספרות הרוסית , בכתבי - עת לא - מעטים . נראה כי בחלל הפוליטי 
הריק שנוצר , מדברות סיסמאות לאומניות אלו ללבם של רוסים רבים , ששבר המשטר 
הקומוניסטי והמצוקה הכלכלית דוחפים אותם לחפש להם מערכת סמלים ואידיאות חלופית 
בנבכי ההיסטוריה הרוסית . כך מגלה המתמטיקאי איגור שאפארביץ כי כל המגמות 
הליברליות בתרבות הרוסית מקורן בהוגים שונאי - רוסיה ( " רוסופובים " ) 
, שהם כמובן היהודים ; הכלכלן מיכאיל אנטונוב מחפש את תיקונה של הכלכלה 
לא בפיתוח כלכלי אלא בחזרה ל"ערכים לאומיים מסורתיים " , המבוססים על מסורת 
הכפר הרוסי והשתחררותו מן העיר ה"פרזיטית " . עשרות ומאות התבטאויות כאלו 
מופיעות בעיתונות הסובייטית כיום , ואין להתפלא איפוא כי בעת הקמתה של " תנועת 
העם הרוסית - האורתודקסית " במוסקווה , לפני שבועות אחדים , השמיע אחד 
ממקימיה , אלכסנדר קולאקוב , איש פמיאט , בנאומו את הדברים האלה : " רק 
האחדות בין המונרך והעם , לא ריבוי המפלגות , הם שיבטיחו את האיזון בין 
המעמדות . . . בקרב העם חיה רוח דת האורתודקסית , והיא פותחת בחיסול 
כוחות הרשע בעולם , שהם הציונות והבונים החופשיים . מרוסיה ייצא תהליך 
שחרורו של העולם כולו מכוחות אלה . . . ליברליזם , הומאניזם , קומוניזם 
ודמוקרטיה אלה כלי הנשק שהיהדות מבקשת להשחית בהם את העולם הארי . . . 
הברית בין שני העמים האריים הגדולים הרוסים והגרמנים תתחזק עם איחוד גרמניה , 
והציונים לא יצליחו עוד לסכסך בין שני עמים אלה . ארגון האומות המאוחדות 
הוא עוד כלי סודי בידי האינטרנציונל של הבונים החופשיים ובשירותה של היהדות . 
. . " גנרליסימו סטאלין היה הראשון ששבר את עמוד - השדרה של חבורת לנין . 
סטאלין היה הראשון שהניף את החרב נגד הבולשוויזם הקוסמופוליטי חסר - המולדת , 
כלומר , נגד הציונות . יש להמשיך במאבק זה . . . אפשר להתייחס בזלזול 
אינטלקטואלי לגיבוב - שטויות זה , ואין ספק כי לא כל הלאומנים הרוסים דוברים 
לשון זו . אך חשוב ומזעזע להבין , כי סילוקו של הקומוניזם המדכא מן הסוג 
הישן אינו בהכרח פתח לדמוקרטיה . אכן , יש בבריה"ם כוחות השואפים לדמוקרטיה 
רב - מפלגתית , אף כי ספק אם גורבצוב מוכן ויכול ללכת באמת ובתמים בדרך 
זו . גם מהלכיו האחרונים של ילצין , לאחר פרישתו מן המפלגה הקומוניסטית , 
מעידים כיקפמאליד4אינו שואף להקמתה של מפלגה דמוקרטית - רדיקאלית , אלא 
ייתכן שייקח עליו את תפקיד ה"מנהיג " הרוסי הלאומי ה"על - מפלגתי " שבהתבססותו 
על פופוליזם רדיקלי ובהסתמכותו על זכויות הרפובליקה הרוסית והעם הרוסי , 
עשוי לסייע דווקא לכוחות הקרובים לפמיאט . מחקרי דעת - הקהל שנעשו בבריה"ם 
באחרונה ( ויש להתייחס אליהם כמובן במידה לא - מעטה של הסתייגות מתודולוגית ) 
מלמדים כי יש תמיכה ברעיונות פמיאט גם בקרב חברי המפלגה הקומוניסטית , 
והיא חזקה יותר בשכבות - הגיל הצעירות - יחסית ( 0253 ) מאשר בקרב הוותיקים , 
הממשיכים בדבקותם במפלגה הקומוניסטית ודווקא בקו הנוקשה שלה . חוגים ליברליים 
ודמוקרטיים בבריה"ם מצביעים עתה על סכנת עלייתו של מה שקרוי בעגה הרוסית 
" מונארכו - פאשיזם " . ייתכן כי הסכנה מוגזמת . אך יש לזכור כי שעת הכושר 
לעלייתן של תנועות פאשיסטיות ( ודומות להן ) היא בדרך - כלל בתקופות של 
דכדוך , מפלה , כישלון ומשבר כלכלי ורוחני : כך נבנה הפאשיזם האיטלקי 
מן המשבר שעבר על איטליה לאחר מלחמת - העולם הראשונה , והנאצים עלו על גלי 
המשבר הרוחני והפוליטי החמור בגרמניה שלאחר 8191 והמשבר הכלכלי של 9291 . 
וכפי שהראה באחרונה זאב שטרנהל במחקריו ראשיתו של הימין הרדיקלי בצרפת 
בתבוסה של 1781 ושיאו במפלת יוני 0491 . על בריה"ם וביתר דיוק : על הגרעין 
הרוסי של המדינה הסובייטית , על 041 מיליון תושביו עובר עכשיו תהליך קשה 
של היחלשות , כישלון ומשבר . כמעצמה עולמית , הולך ומתגמד מעמדה של בריה"ם ; 
היא איבדה את השליטה על אירופה המזרחית ; מאות אלפי חיילים סובייטים חוזרים 
ויחזרו למולדתם , חסרי דיור וללא תוחלת להיקלט בעבודה ; חוסר - העבודה 
גואה בתחומי בריה"ם עצמה ; הרפובליקות השונות הולכות ונפרדות משלטונה של 
מוסקווה , והמיעוטים הרוסיים האתניים באזורים אלה חשים תסכול ונדחקים למעמד 
של מיעוט שהוא לעתים נרדף ; מאות אלפי רוסים עוקרים מן הרפובליקות הלא - 
רוסיות , מתחילים להציף את ערי רוסיה ומוסיפים עוד לחץ על בעיות השיכון 
והתעסוקה החריפות בלאו הכי ; ומעל לכל , מערכת כלכלית מתדרדרת , הנכשלת 
יותר ויותר באספקת השירותים והמצרכים החיוניים המינימליים לאוכלוסייה , 
לאחר 07 שנות משטר שהבטיח גאולה ושגשוג . היה יפה ומעודד אילו צמחה מתוך 
כל המשברים האלה דמוקרטיה רוסית , צעירה , רעננה ומתפקדת . אך הניסיון 
ההיסטורי מלמד כי בתנאים אלה יש סיכויים טובים יותר למשטרים פופוליסטיים 
ודמויי - פאשיזם ורבבות העולים הבאים עתה לישראל מבריה"ם מעידים כי הם לפחות 
חוששים מאפשרות זו . אפשר להמשיך ולקוות כי החלופה הדמוקרטית אכן תגבר בבריה"ם ; 
אך יהיה ריאלי יותר , אם כי עצוב , להיערך לקראת אפשרות ההתגברות של 
יסודות לאומניים וכמו - פאשיסטיים ברוסיה . ומי יודע אם אלה לא יעלו לשלטון 
דווקא בבחירות חופשיות רב - מפלגתיות , אם אכן יהיו בחירות כאלו בעתיד הקרוב , 
בתנאי המשבר האיום העובר עתה על החברה הרוסית . כבר היו דברים מעולם . 
