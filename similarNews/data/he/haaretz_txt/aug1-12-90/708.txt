לונדון ( מיוחד ל"הארץ " ) . חילול המצבות שארע לאחרונה בכמה בתי - קברות 
יהודיים בבריטניה ואירופה כולה מתואם על ידי קבוצות פאשיסטיות בין - לאומית 
זאת טוען גרי גייבל , עורך " סירגלייט " , המגזין האנטי - פאשיסטי היוצא 
לאור בלונדון . ברשימתו מופיעות קבוצות גזעניות מבריטניה , צרפת , גרמניה , 
בלגיה והולנד וכן ה"קו קלוס קלאן " האמריקאית . גייבל אומר כי פעילים אמריקאים 
מבקרים מידי פעם באירופה ועמיתיהם האירופאים עורכים בקורים בארה"ב בהם הם 
מחליפים מידע ושיטות פעולה . גם קהילות שחורות ואסיאתיות מופיעות על הכוונת 
שלהם . בחודשים האחרונים נערכו כמה התקפות על יעדים יהודיים בשכונות אדמונטון , 
ווסטהאם והארו בלונדון , בלידס , ולאחרונה ליד מנצסטר . 
