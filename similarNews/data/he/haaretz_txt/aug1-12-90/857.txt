( ע ) . שר המשפטים הודיע בימים אלה לבית המשפט הגבוה לצדק , כי בדעתו 
לפעול לתיקון תקנות בית המשפט , באופן שנתבע בתביעות מזונות לא יחוייב באגרה . 
בכך יבוטל ההסדר בענין זה שנקבע לפני 41 שנה . הודעת השר באה בתגובה לעתירה 
של תושב רמת גן , שקבל על כך שהתקנה הקיימת היא בלתי סבירה ומפלה בין תובע 
לנתבע . העותר , אלכסנדר קורנסקו קורן , טען כי התקנה הפוטרת תובע במזונות 
מתשלום אגרה , ומטילה את המעמסה על כתפי הנתבע , אינה סבירה . " הרי גם 
מי ששולח מכתב בדואר משלם עבורו ולא הנמען . אחרת היינו מוצפים במכתבים , 
עבורם היינו מחוייבים לשלם " , טען קורן . התובע ציין עוד כי המצב הקיים 
כיום מאפשר לתובעי מזונות להטריד את הנתבע שוב ושוב בהגשת תביעות חדשות , 
עליהן ייאלץ לשלם אגרות במאות שקלים . קורן עצמו , שנתבע להגדלת מזונות 
ע"י אשתו ובתו , טען כי כדי להתגונן הוא נאלץ לשלם אגרות בסך כ005 ש"ח . 
הוא הביע חשש , כי מי שידו אינה משגת לשלם אגרות בסכומים כאלה , עלול 
להיקלע למצב בו הוא אינו מסוגל להגן על עצמו . פרקליטות המדינה דחתה תחילה 
טענות אלה . היא גרסה כי בתביעה למזונות זוכים , על פי רוב , התובעים 
ולכן ממילא יוטלו הוצאות המשפט על הנתבעים . עוד הסבירה כי מצבם של תובעי 
מזונות , בדרך כלל , קשה מזה של הנתבעים ולכן הוחלט כי האחרונים ישלמו 
את האגרה . אשר לחשש שתקופח זכותו להתגונן של נתבע , המצוי במצוקה כלכלית , 
הבהירה המדינה כי הוא רשאי לבקש פטור מתשלום אגרה . בג"ץ לא השתכנע מתשובת 
הפרקליטות והוציא צו - על - תנאי , שהורה לשר המשפטים לנמק מדוע לא יבטל 
את הסעיף , המחייב נתבע במזונות בתשלום אגרה . ואמנם לאחר ששר המשפטים 
בחן את השיקולים השונים בסוגיה זו , הודיע בימים אלה לבג"ץ כי החליט לנקוט 
בצעדים לביטול חיוב הנתבע בתביעת מזונות בתשלום האגרה ולהעברת החיוב על כתפי 
התובע . השר התחייב , כי לאחר שוועדת האגרות במשרד המשפטים תגבש את עמדתה 
בענין זה , יובא התיקון תוך זמן סביר , לאישור ועדת החוקה חוק ומשפט של 
הכנסת . 
