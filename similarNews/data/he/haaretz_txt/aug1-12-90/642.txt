( ע ) . ח"ך משה שחל , מכיר את עלא חוסיין עלי , האיש שהוצב בראש ממשלת 
הבובות בכוויית . שחל סיפר , כי ממעקב במקורות שונים אחר דברי חוסיין עלי 
ניכרת אצלו נימה של הערצה כלפי ישראל . לדברי שחל , מתוך תוכן דברי עלי 
אי - אפשר לראות את שלילת קיומה של ישראל , אלא , התנגדות לתוקפנות ההשתלטות 
וההתפשטות של ישראל , כפי שהוא מכנה זאת . הוא מתייחס בהערצה לכושר הטכנולוגי 
הישראלי . לעומת זאת הוא טוען , שרק לעיראק יש תשובה ליכולתה הגרעינית 
של ישראל עם טילי הקרקע - קרקע העיראקיים והנשק הלא - קונוונציונלי שישנו 
בידיה , סיפר שחל . עלי נמצא בקשרי משפחה עם השליט העיראקי סאדאם חוסיין 
מאז 88 , אמר שחל . לדבריו , החשיבות בהשמעת דעותיו היא בהבלטה שניתנה 
להם ובעובדה שהוא כתב כמה מאמרים , שמבטאים מחשבות , אשר הושמעו לאחר מכן 
על - ידי סאדאם חוסיין עצמו . חוסיין עלי היה קולולנל בצבא העיראקי והוא 
עדיין נושא כנראה , אותה דרגה . הוא כתב כמה מאמרי פרשנות צבאית , ונחשב 
לפרשן צבאי מקורי בחשיבה שלו . בדבריו על הסכסוך הערבי - ישראלי , הפך 
אותו לכמעט סכסוך ישראלי - עיראקי , וראה בישראל מעין אויב פרטי של בגדאד . 
לפי התפיסה של חוסיין עלי , שיגור הלווין הישראלי " אופק " במועד שנשלח , 
לא היה מקרי . הוא רואה את סמיכות הזמנים בין הפסקת מלחמת איראן - עיראק 
לבין שיגור הלווין , כאקט שנועד להרתיע את הערבים כולם , אבל בייחוד את 
עיראק . לדברי חוסיין עלי , ישראל עויינת את עיראק יותר משעיראק עויינת 
את ישראל . הוא מביא לכך כמה דוגמאות , כמו הסיוע הישראלי לכורדים , לאיראן 
וכמובן גם הפצצת הכור הגרעיני העיראקי ב18 . עלי טוען גם , כי ישראל איבדה 
את תקופת הרווחה האסטרטגית שלה , כלומר כושר התמרון האסטרטגי שלה הלך וקטן . 
מבחינת עיראק , משמעות הדבר שישראל יותר פגיעה , ואין לה את המטרייה ההגנתית 
החזקה שהיתה לה בעבר . לדברי שחל , חוסיין עלי היה עם עוד שני גנראלים בין 
המצטיינים בחזית המלחמה עם איראן . יש מי שאומר שהוא נשאר בחיים תודות לקשרי 
המשפחה שלו כי שני גנראלים אחרים נהרגו בהתרסקות הליקופטר בעיצומה של המלחמה 
עם איראן . דברי ח"ך משה שחל הובאו בקול ישראל . 
