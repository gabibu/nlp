( ע ) . 62 אחיות , מחציתן נזירות פרנציסקניות ומחציתן ישראליות , המטפלות 
בחולים חשוכי - מרפא בני כל העדות והדתות בבית החולים האיטלקי בחיפה ובבית 
החולים " שיבא " בתל - השומר , יצוינו לשבח על גילוי יחס חם ואנושי לחולים . 
יו"ר התנועה למען ארץ - ישראל טובה , השופט מיכה לינדנשטראוס , אמר כי 
התנועה תעניק לאחיות תעודות הוקרה בטקס , שייערך בתחילת החודש הבא בעכו . 
האחיות יצוינו לשבח על התמדה בשליחותן האנושית וגילוי יחס חם ואנושי לחולים 
ולבני משפחותיהם , הסועדים אותם במצבם הקשה . לדבריו , נבחרו האחיות לקבל 
תעודות הוקרה בעקבות פניות , שבאו מן הציבור . הוא העלה על נס את פעילותן 
ההומניטרית הייחודית של האחיות , המעניקות סעד וסיוע נפשי , מלוה בכבוד 
ואיכות חיים , לחולים סופניים . 
