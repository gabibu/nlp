חם " זו הרגשה שאינני מאחל לאיש להרגיש . הידיעה שהפעלת המרגמה בידי גרמה 
למות חייל חבר , המחשבה על האסון ועל הסבל שנגרם למשפחת החייל , העסיקה 
אותי אלפי פעמים ותלווה אותי כל חיי " , אומר הסמל משה ארגמן , חייל - מילואים 
שזוכה בסוף שבוע שעבר בבית - הדין הצבאי של פיקוד הדרום , מגרימת מותו של 
חייל צה"ל סמל ראשון רוני עקיבא בהתרשלות . עקיבא נהרג מפגיעת פגז - מרגמה 
שהתפוצץ בסמוך אליו בתרגיל כיתור לכיבוש יעד חשוף באש חיה . " בדין וחשבון 
האישי שמסרתי לעצמי , הפכתי והפכתי בעובדות המקרה כדי לשחזר לעצמי מה קרה 
באותם שניות גורליות " , אומר ארגמן . " כדי לחיות עם הכאב , אדם נוטה 
לנקות את עצמו מטעות . במקרה שלי , אני משוכנע שזו גם האמת לאמיתה . אף 
שפיסית , אני הייתי יורה הפצצה . הרי הטעות היתה של הבקר שהורה לי לקצר 
את הטווח . כדי לעמוד על הטעות , הייתי צריך להיות סופרמן , לראות שהבקר 
טעה בזיהוי מקום הנפילה ( לי אין תצפית והבקר משמש לי עיניים ) . " בדיעבד , 
מסתבר ששינוי הזווית מן הפצצה השנייה לשלישית היה מזערי , בכלי פרימיטיווי 
שאין בו שום אמצעי למדידת זווית - הירי ( מרגמה 25 מ"ם ) . השינוי היה 
מבוקר ( כשתי מעלות בלבד ) אבל לא יכולתי להעלות בדעתי שבקר הנותן לי בביטחון 
פקודה כה ספציפית לקצר וימינה לא זיהה כלל את מקום נפילתה של הפצצה השנייה . 
" בדיון של בית - מרקחת , או בבית - דין , באולם ממוזג , אפשר להתעטף 
באיצטלה של צדקנות ולחפש אשם בכל מחיר , כדי להחזיר על כנו את הסדר שהופר , 
ואם הבקר החליק החוצה מסמכות השיפוט בעבירה של גרימת מוות ברשלנות , אולי 
יימצא אשם שימלא את מקומו . במשפט בעל אופי פלילי , אין למצוא אשם רק כדי 
לתת סיפוק למבקשי הנקם " . " לרוע מזלי , אירע אסון צאלים . למרות דמיון 
מסוים בבעיות המתעוררות בבדיקת שני המקרים ( בקרים ומבצעים ) , יש לבחון 
כל מקרה בזהירות רבה לגופו . ההרשעה בסיטונות תיתן אולי הרגשה שעושים משהו 
כדי להשליט סדר אבל לדעתי זו תהיה אחיזת עיניים , ולטווח ארוך אף תפגע 
בצבא " . 
