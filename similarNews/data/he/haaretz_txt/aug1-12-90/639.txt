צה"ל החליט לחלק לאוכלוסיית ישראל ערכות מגן מפני התקפת נשק כימי או ביולוגי . 
בשלב ראשון תחולקנה מסכות הגז לכל תושבי גוש דן , ובד - בבד תיבדק האפשרות 
לחלקן לכלל אוכלוסיית ישראל . בסוף השבוע נערכה ישיבה בהשתתפות גורמים צבאיים , 
והוחלט לפתוח בחלוקת מסכות גז , לפי שעה לתושבי גוש דן . בצה"ל מתלבטים 
לגבי אופן חלוקת המסכות : אפשרות אחת היא לחלקן באמצעות מפקדת העורף של 
פיקוד המרכז של צה"ל , והשנייה באמצעות גורם אזרחי חברה פרטית , שתזכה 
במכרז לחלוקת המסכות , או נקודות חלוקה בסניפי הדואר או במרכולים של רשתות 
השיווק . בקיבוצים ובמושבים תימסרנה המסכות לידי מזכירויות היישובים . מפקדת 
הג"א נוטה לבצע את החלוקה באמצעות הצבא , וההחלטה על דרך החלוקה תפול בקרוב . 
