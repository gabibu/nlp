בחמש בבוקר מגיעים ראשוני העולים אל משרד הקליטה המחוזי בתל - אביב . אחרי 
חמש או שש שעות המתנה הם מקווים שיקבלו מספר , כדי להתקבל למחרת אצל הפקידה . 
למחרת שוב יבואו בחמש , כדי לא להפסיד את התור . כך בשבוע הבא ובשבוע 
שלאחר מכן . בעשר כבר דחוסים שני חדרי ההמתנה של סניף תל - אביב ורמת - גן 
באנשים עד אפס מקום . רוב הבאים הם עולים מבריה"ם . מאוורר מפיץ אוויר 
חם . מתנדבות של ויצו מנסות להקל ומציעות תה . " כשנכנסים סוף - סוף 
אנחנו כבר כל - כך עצבנים , שחושבים שהפקידים אשמים בכל " , מתארת רימה 
סיאנו גרוצוב , בעזרת מתרגמת מתנדבת מויצו , את תחושתם של היושבים . שרה 
פרידמן , עובדת המשרד , אומרת : " ביום רגיל אני מקבלת 0656 אנשים . 
אבל עכשיו אנחנו בעיצומים ואני מקבלת רק עשרים איש ביום " . העולים מגיעים 
אל משרד הקליטה מיד לאחר הנחיתה בנמל התעופה , כדי לקבל טופס לפתיחת חשבון 
בנק , שאליו יועברו הכספים המגיעים להם מסל הקליטה . אחר - כך הם חוזרים 
לברר פרטים על שכירת דירה , לקבל הפניה לאולפן , להתייעץ איך רושמים 
את הילדים לגן . מי שהגיע עד 03 ביוני , לפני שהופעל סל הקליטה הישירה , 
מתייצב כאן כמה פעמים בחודש כדי להציג קבלות על גן הילדים , רישום לאולפן , 
דיווח על נסיעות , שתמורתן יוכל לקבל החזר כספי . בין העולים הרבים מבריה"ם 
היה גם לואי פישמן , עולה מארה"ב . פישמן בן ה22 עלה לפני שנתיים וחצי 
לבדו . זה לא כבר סיים את שירותו הצבאי והחל ללמוד במכינה של אוניברסיטת 
תל - אביב . לפרנסתו הוא עובד כברמן במסעדה . " אני צריך לקבל כסף כדי 
לשכור דירה , בערך 091 שקל לחודש " , הסביר , כשפגשתי אותו ממתין ליד הדלת 
של סניף רמת - גן . " שלושה ימים אני בא הנה . יום אחד הגעתי בשעה עשר 
ואמרו שכבר אין מקום . אתמול באתי כדי לקחת מספר להיום . עכשיו אני מחכה 
פה כבר שלוש וחצי שעות " . לפני חודשיים ביקש פישמן מקום במעונות האוניברסיטה . 
" כל פעם שביררתי במשרד אמרו לי משהו אחר . הלימודים מתחילים עוד יומיים , 
אז שכרתי דירה . לפני שבוע הודיעו לי שיש לי מקום . עכשיו צועקים עלי 
למה שכרתי דירה . " יש בלגן פה " , הוא קובל על הסבך הביורוקרטי . " אין 
קשר בין הפקידים . מי שלא יודע רוסית , זו בעיה . לפני כמה ימים נכנסתי 
לפקידה לשאול משהו וקיבלתי מכות " . שעה לאחר מכן יצא פישמן מחדרה של הפקידה . 
התברר לו שהמתין ליד החדר הלא הנכון . קפמאבינהעולים החדשים דחוקים בכסף 
וכשהם באים לכאן ומתברר להם שלא יזכו לטיפול באותו יום , הם מצרים על 
הסכום של 06 . 3 ש"ח שהוציאו לשווא באוטובוס . יש ביניהם שהולכים כל בוקר 
שלושת - רבעי שעה ברגל לאולפן , כדי לחסוך את 06 הש"ח שקיבלו לנסיעות . 
משרד הקליטה קורס תחת עומס העולים הפונים אליו . " זה בדיוק כמו ברוסיה " , 
אומרים העולים , ומולם ניצב קומץ פקידים , הנתונים בלחץ רב ומתפקדים בתנאים 
פיסיים מבישים . מאז ראשית השנה הגיעו לישראל 000 , 07 עולים , פי שניים 
מבכל השנה שעברה . במחוז המרכז , המשתרע מנתניה בצפון עד אשדוד בדרום , 
נקלטו כ%55 מן העולים ( בירושלים ובבאר - שבע % 01 בכל עיר , והשאר בחיפה 
והצפון ) . מוקדי הקליטה העמוסים ביותר הם נתניה , חולון ובת - ים , 
אשדוד , תל - אביב ורחובות . אחריהם באים ראשון לציון , רמת - גן , 
פתח - תקוה , כפר - סבא והרצליה . היינו ערוכים לקליטת 000 , 31 עולים 
בשנה " , אומר דני טולדנו , מנהל מחוז המרכז במשרד הקליטה . " עכשיו אנחנו 
מטפלים במספר כזה בחודש אחד . הבעיה הכי קשה היא התנאים הפיסיים . התנאים 
לא מתאימים , ועד עתה לא השתנה דבר " . בחצי השנה האחרונה נוספו 23 עובדים 
ל09 עובדי המחוז , אך אין די בכך . טולדנו סבור שכיום יש צורך ב062 עובדים . 
" אנחנו מעסיקים הרבה מתנדבים ובנות בשירות לאומי . על כל עובד יש מתנדב , 
הודות לזה אני צף " , אמר . דוברת משרד הקליטה , אידה בן - שטרית , אמרה 
כי בעקבות הגידול בהיקף העלייה נוספו לכוח האדם במשרד הקליטה , שמנה 873 
עובדים , 051 משרות . עכשיו מתנהל משא ומתן עם האוצר על תוספת של 213 משרות . 
משרדי המחוז כוללים יחידות מקצועיות : תעסוקה , חינוך , חיילים משוחררים , 
אתיופים , מינהל הסטודנטים , יחידת דיור , קליטה חברתית , מחלקת תיעוד , 
שקובעים בה את זכאות העולה , וגזברות . מתחת למשרדי המחוז בהיררכיה 
נמצאים הסניפים והלשכות בכל עיר . סניף תל - אביב וסניף רמת - גן שוכנים 
במבנה אחד . בסניף תל - אביב עובדים שישה פקידים . בסניף רמת - גן 
היו שני פקידים ועכשיו יש ארבעה . מנהלת סניף רמת - גן ( שמשכורתה נטו 
פחות מ002 , 1 ש"ח ) מחלקת בעצמה שיקים לעולים . אין מזכירה , אך בחורה 
מהשירות הלאומי מועסקת בחיפוש תיקים . " אין לנו מחשבים " , אומרת המנהלת , 
מדיאה פלג . " אם אין תיק , לא מטפלים בעולה . לפעמים התיק ישנו ולא 
מוצאים אותו " . בארכיון יש אלפי תיקים של עולים , ואי אפשר להשתלט על 
העומס . חסר ציוד , חסרים טפסים . קפמאבינהחדרים קטנים , צפופים והחום 
איום . בראשון לציון עדיין עובדים בצריף . המשרד בחולון שוכן בדירת מגורים . 
שכנים שופכים דליי מים על העולים הממתינים . בפרוזדור אי אפשר לזוז מרוב 
אנשים . אין חלונות ואנשים מתעלפים . בגלל התנאים והמתח הנפשי נגרמות לא 
פעם קטטות . לדברי בן שטרית , משרד הקליטה הוציא מכרזים לרכישת משרדים 
כבר לפני חודשים אחדים , אולם בשל המחסור במקומות בעלי שטח מתאים , המעבר 
של הסניפים מתעכב . הסניף בראשון לציון עומד לעבור למבנה מרוח ומתאים 
יותר , ובקרוב יעברו למשרדים חדשים גם הסניפים בחולון , בנתניה וברעננה . 
בינתיים עומדים עולים שעות וימים בתור , לעתים רק כדי לשאול לאן לפנות 
בנושא מסוים . עולה בפגישה הראשונה זקוק לארבעים דקות לפחות כדי להתחיל 
להבין את סל הקליטה . ובחוץ צועקים הממתינים שיסיים . עובדים מתלוננים 
על סידורי הביטחון . טולדנו אומר , שברשותו דו"ח קשה מאוד של קצין הביטחון 
במשרד הקליטה . הדו"ח הועבר כבר לפני כמה חודשים להנהלת המשרד , אך שום 
דבר לא נעשה . המשנה למנכ"ל משרד הקליטה , אפרים כהן , טוען בתגובה , 
כי " הדו"ח טופל באופן יסודי ביותר , למרות שהיו קשיים בתקציב . בין 
השאר הוחלפה חברת השמירה המאבטחת את הסניפים . הדלת הראשית במשרד המחוזי 
בתל - אביב הוחלפה . אני פועל לפי הוראת קציני הביטחון . לא הגעתי למצב 
שקצין הביטחון אמר לי להפסיק לקבל עולים " . " היום כל העולם מדבר על ההתנגדות 
של הערבים לעלייה " , אומרת פלג . " אם חס וחלילה יקרה פה משהו , זה יהיה 
נורא . צריך לדאוג שנהיה מוגנים " . שרה פרידמן היא עובדת בכירה במשרד המחוזי 
( משכורתה החודשית 000 , 1 ש"ח נטו ) . תפקידה לספק מידע כללי בנושאי 
דיור ותעסוקה , אם לעולים ואם לישראלים שמכינים את עלייתם של קרובים . 
היא העובדת היחידה בתחום זה במחוז ופונים אליה מנתניה עד אשדוד . אין 
לה מזכירה . מתנדבת של ויצו עוזרת לה כמתרגמת . " כל מידע שדרוש לי 
עלי לחפש לבד " , היא אומרת . " המשרד לא מיידע אותי . אנחנו שומעים ברדיו 
על שינויים . לא מרגישים שיש מאחורינו הנהלה שמתווה " . פלג אומרת דברים 
דומים : " אנחנו ממש מנותקים מכולם . אנחנו מקבלים רק הנחיות בכתב . 
קשר רצוף עם ההנהלה , למשל בקשר לסל הקליטה הישירה , שדורש הסברים , 
אין " . משרד הקליטה מטפל בעולה מהגיעו לארץ ועד שמסתיימת זכאותו לסיוע בשכר 
דירה , כעבור חמש שנים ; זכויות העולה בתחומים אחרים מסתיימות כעבור שלוש 
שנים . סל הקליטה עומד כיום על כ005 , 22 ש"ח לשנה למשפחה בת שני ילדים 
( עד גיל 81 ) . סכום זה בא לכסות שהייה של כמה ימים בבית מלון עד למציאת 
דירה , דמי שכירות , דמי קיום לחמישה חודשים ( כשהעולה לומד באולפן ) 
, הוצאות לחינוך הילדים . משפחה בת ארבע נפשות מקבלת משכנתא והלוואות 
לרכישת דירה בגובה 04 אלף ש"ח . עולה שהגיע לארץ עד 03 ביוני השנה מקבל 
את הכספים המגיעים לו לפי הסל רק עם הצגת קבלות מדי חודש : חוזה שכירות , 
אישור דמי תיווך , קבלות על הוצאות חינוך , אישור שנרשם לאולפן ואישור 
שנכח בשיעורים , דיווח על נסיעות במשך החודש . מ1 ביולי נכנס לתוקפו סל 
הקליטה הישירה , ולפיו עולים שהגיעו לארץ החל מתאריך זה מקבלים בנמל התעופה 
קוד זכאות וכ000 , 5 ש"ח ; אחר כך עליהם לפתוח חשבון בנק , ומרגע זה ייכנסו 
כל הכספים אוטומטית לחשבונם . עובדים רבים במשרד הקליטה מותחים ביקורת על 
יעילותו של סל הקליטה הישירה . הסל החדש בא לחסוך לעולה התרוצצות וביורוקרטיה . 
להלכה , לאחר שמסר את הטופס עם פרטי חשבון הבנק החדש שלו , אמור להסתיים 
הקשר הישיר שלו עם הפקידים . למעשה , עולים שבים למשרד פעמים רבות משום 
שהם נזקקים להסברים . " העולה מקבל כסף ולא יודע מה לעשות " , אומרת פרידמן . 
" מתנפלים עליו מתווכים ומוציאים ממנו את כל הכסף . ואז הוא חוזר הנה " . 
הוא צריך לבוא למשרד גם כדי לקבל הפניה לאולפן , " ונחוץ לתדרך אותם על 
כל צעד ושעל . הם רוצים דיור קבע , ושוב הם באים " . " קודם ידעתי להגיד 
לעולה בשביל מה קיבל את הכסף " , אומרת פלג . " היום אני בעצמי לא יודעת . 
התשלומים מחולקים ל21 חודשים . כל חודש הם מקבלים סכום אחר . פעם היה 
פיצוי על בית מלון , שכר דירה לשלושה חודשים , אחזקת בית שלושה חודשים . 
עכשיו גם לעולים וגם לעובדים לא ברור מה בדיוק קיבלו . בשדה התעופה קיבלו 
כסף , ואף אחד לא יודע למה . חלוקת הכספים לא הגיונית , אבל אין עם מי 
לדבר " . 
