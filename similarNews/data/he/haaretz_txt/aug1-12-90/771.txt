חברת חיפה כימיקלים אישר להנהלת החברה , באחת מישיבותיו האחרונות , להקים 
צוות מדענים שיעסוק בפיתוח דשן מיוחד , שיענה לבעיות איכות הסביבה . הצוות , 
המונה 51 איש , יעמול במשך שלוש שנים בפיתוח הדשן המיוחד , שהשימוש בו 
לא יגרום לבעיות של איכות סביבה . עלות העסקתם של המדענים בתקופה האמורה 
נאמדת ב5 . 2 מיליון דולר . חיפה כימיקלים נחשבת ליצרנית חנקן האשלגן הגדולה 
בעולם . הנהלת החברה חוששת מירידה בהיקף מכירות הדשנים , שכן רשויות הפיקוח 
באירופה החלו לשקול את האפשרות לקנוס חקלאים , הצורכים כמויות גדולות של 
דשנים . רשויות איכות הסביבה במדינות אלה הגיעו למסקנה , כי אי - התכלות 
מהירה של הדשנים גורמת לכך שהם נשטפים במי הגשמים , וגורמים לזיהום מקורות 
המים . סמנכ"ל חברת חיפה כימיקלים , עמי כהן , אישר את העסקת הצוות החדש . 
לדבריו , הצוות ימנה גם עולים חדשים , והעסקתם תהיה בבחינה תרומה צנועה 
לקליטת העלייה . בתשובה לשאלה : האם המדענים יוכלו לבוא עם המצאה בנושא , 
אמר כהן כי הוא מאמין ביכולתם לפתח מוצר , אשר יפתור את הבעיות שעורר השימוש 
בדשנים . 
