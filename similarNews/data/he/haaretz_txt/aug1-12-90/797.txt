הגעתי לשדה ב53 . 2 , עברתי בשלום את הרישום לטיסה , ואז התבשרתי על איחור 
של שעתיים בהמראה . איש לא התנצל ולא טרח להסביר , וכשהעזתי וגיליתי מורת 
רוח , נעניתי בהתנצלות אירופית אדיבה אך מסתייגת . לטיסה המתינו כמאה איש , 
מגיל שנה ועד שבעים לפחות , וכולם התנודדו בעייפות לעבר אולם הנוסעים שבקומה 
השנייה . ארוחה קלילה , שהוגשה באדיבות החברה , לא שיפרה את המוראל הרדום . 
קבוצה של חברת " רימון " , שהגיל הממוצע בה עבר מזמן את החמישים , ביקשה 
עידוד אצל המדריך , שניסה להפגין חוש הומור : " רבותי " , כך אמר , " טיול 
זה לא נופש זו עבודה " . כמה שהוא צדק . במקום ב03 . 8 בבוקר הגעתי למלון 
בווינה ב03 . 01 לפי שעון אירופה , ובמקום לצאת לסיור בעיר , נפלתי שדודה 
על המיטה . הנחמה היחידה היתה בית המלון החביב שמעבר לכביש ( בשדה התעופה ) 
, שאליו גילגלתי את מזוודתי . איש לא התעניין בבעיותי . חברת התעופה האוסטרית 
לא הגישה לי פרח . זה מה שמכנים בשפה המקצועית כוח עליון . לאיש לא היה 
אכפת שאבד לי חצי יום , ושהשעון הביולוגי שלי התפרק לרסיסים . פחות מוזיאון , 
פחות בית קפה לא זה מה שיטיס מטוסים . ומה זה חצי - יום במכלול שנות דור ? 
אך אם חלילה מאחרים לטיסה , כפי שקרה לי בדרכי חזרה לארץ , בית החינוך 
האוסטרי נערך לטפל בך . ומעשה שהיה כך היה : שכני לתור בדרך לאשנב הרישום 
לטיסה , נוסע קבוע בקו וינה - ישראל , העיר את תשומת לבי לכך שנותרו כשעתיים 
עד הטיסה . ואני תיכנתתי את שעון הזמן האישי שלי לטייל בנחת בין מדפי השוקולד 
והנקניקים . לסיום נפשתי על קפה שחור בבית הקפה . אחרי שגם טעיתי בשער 
העלייה למטוס , הסתבר לי שהמטוס יצא לדרך זה עתה , בלעדי . דיילת של המחלקה 
הראשונה היתה האדם היחיד והאדיב בשביל הייסורים . לאחר שהסתבר שהמטוס כבר 
טס , או נמצא בשלב שאין מעלים עליו יותר נוסעים , ביררה את האפשרויות 
העומדות לפני ( טיסה דרך אתונה או אל - על אחה"ץ ) והפנתה אותי לאשנב של 
החברה בקומה העליונה . האיש ליד המחשב לא אהב את ההעזה שלי להפר את ההליכים 
השוטפים של החברה האוסטרית . הוא הודיע לי , באדיבות הקרירה והמקובלת , 
שמאחר שבידי כרטיס קבוצתי שפג תוקפו , עלי לשלם עבור הטיסה חזרה סכום 
של כ058 דולר . לא עזרו מחאותי . האוסטרי נזף בי בשל הנזקים שגרמתי בעיכוב 
הטיסה , ולא גילה סימני נכונות להקל עלי . שפופה ונזופה , מסרבת לשלם את 
הסכום המבוקש , ירדתי לנסות מזלי באשנב אחר , בקומת המשרדים . שם אמנם 
המשיכו לנזוף בי , אך רשמו אותי לטיסה שלמחרת בבוקר . על טיסה חלופית בחברה 
אחרת לא רצו לשמוע . אך פה לא תם מסע הייסורים . המזוודה , שאותה נאמר 
לי לחפש במחלקת האבידות , לא הגיעה לשם . שעה שלמה ביררו מה עלה בגורלה , 
ולבסוף הסתבר ששמו אותה בבור הביטחון ועליה לשהות בו כמה שעות . כמה בדיוק 
לא אמרו . " תתקשרי יותר מאוחר " , יעצו לי . היות שלא רציתי להרחיק מאזור 
האירוע , גלשתי עם שקיותי אל המלון החביב , שכבר הוזכר , השוכן מעבר 
לכביש . התקשרתי יותר מאוחר והסתבר לי שהמזוודה טרם שוחררה . " תתקשרי 
בערב " , יעצו לי . ואני , בלי בגדים להחלפה וכלי רחצה לרענון , החלטתי 
לגלות קצת אופטימיות . קניתי מדריך חדש ומתומצת ( הישן ועב הכרס היה קבור 
עמוק בבור הביטחון ) , והלכתי לסקור עוד קצת מוזיאונים , כנסיות , כמה 
בתי קפה וחבורות רחוב מזמרות . אך הייתי חסרת מנוחה באשר לרכושי ושבתי למלון 
בשעות הערב המוקדמות . כשהתקשרתי בפעם המי יודע כמה לאשנב האבידות , הודיעו 
לי , בחגיגיות מה , שעל המזוודה לשהות בבור 42 שעות . זה הנוהג , הבהירו , 
ואין לעבור עליו . כשניסיתי למחות , הזכירו לי בטון של נזיפה : " אין 
זו אשמתנו שלא עלית לטיסה " וכו . בשלב זה כבר ויתרתי על רעיון ההתרעננות , 
וכל מה שרציתי היה שהמזוודה תחזור עמי לארץ . וכמו לא נענשתי די , נפלה 
הבשורה המרה האחרונה : 42 השעות יפוגו לאחר מועד הטיסה שלמחרת , וכפי 
הנראה שהיא לא תשוחרר בזמן . באשנב הציעו לי למלא טופס אבידה . מילאתי , 
וכי היתה ברירה ? למחרת בבוקר כבר לא חששתי להציק לכל מי שעמד בדרכי : 
אשנב האבידות , הדיילת ברישום לטיסה , שירותי הביטחון בשער העלייה למטוס . 
והמזוודה שוחררה . בקיצור , מי שאינו חברת תעופה אסור לו לאחר לטיסה . 
