יו"ר הנהלת הסוכנות היהודית , שמחה דיניץ , טוען כי מאז שפורקה ממשלת האחדות 
הלאומית והוקמה ממשלת הליכוד החדשה בראשות שמיר , הוא חש עצמו מבודד . בסקירה , 
שנתן בישיבה סגורה של המועצה הכלכלית - חברתית של מפלגת העבודה , שנערכה 
בארבעה ביולי והוקדשה להיערכות לקליטת העלייה , אמר דיניץ : " אני רוצה 
לפתוח ולומר , שאני מרגיש לא טוב , מכיוון שאני לבד . היו חברים , שאמרו 
לי : מה אכפת לך , שנצא מהממשלה ? אם נצא מהממשלה , אתה תהיה כמעט היחיד , 
הנושא בתפקיד ממלכתי . " אני רוצה להגיד ואני מקווה , שהדברים האלה לא 
ייצאו מכאן החוצה שאני מרגיש לא טוב , כי אני לבד בין זאבים . אני מרגיש 
לא טוב , כי אין עם מי לדבר ואין עם מי להחליף דעות " . דיניץ מתח ביקורת 
על ראש הממשלה , יצחק שמיר , שבשל חשש לחילול שבת עיכב ביומיים את בואם 
ארצה של 007 עולים מבריה"ם , שהמתינו בסוף חודש יוני בבודפשט ובבוקרשט . 
הוא לא חסך את שבטו גם מיו"ר ועדת העלייה והקליטה של הכנסת , ח"ך מיכאל 
קליינר ( ליכוד ) . לדברי דיניץ , תוקף קליינר את הסוכנות , משום שלא 
קודם בעבודה בה . " חבל , אולי , שהוא לא קיבל עבודה בסוכנות , כי אז 
היינו חוסכים אותו לעצמנו בכנסת " . דיניץ מתח ביקורת על ראשי מפלגת העבודה , 
שמאז פירוק ממשלת האחדות הפסיקו את הדיונים בפורומים שונים , כגון פורום 
" שרינו " . הוא בירך על המשך פעילותה של המועצה הכלכלית - חברתית , אך 
הדגיש כי אינה יכולה להיות תחליף לפורום השרים , " משום שכל יום אנו עומדים 
בפני הכרעות גורליות , וקולנו ודעותינו אינם נשמעים " . קפידבינדיניץ מחה 
בדבריו גם על מיעוט המשתתפים בדיון , שעסק בנושא המרכזי ביותר שעל דסר היום . 
" לא יכול להיות , שכאשר אנו עורכים דיון בנושא זה , נעשה זאת בהרכב , 
שאין עוררין על איכותו , אבל מבחינה כמותית הוא לא מספק . התופעה הזו 
משתקפת לכל אורך הדרך " . יו"ר הנהלת הסוכנות נגע בדבריו גם בהיבטים הפוליטיים 
ובהשלכות הפוליטיות של גל העלייה מבריה"ם , וסיכוייו לקדם את תהליך השלום . 
הוא הדגיש , כי אין כוונתו להיבטים המפלגתיים של קליטת העלייה . במהלך 
דבריו שיסע אותו אחד הנוכחים בקריאה : " לא כל העולים נרשמו לליכוד " . 
משתתף אחר קרא : " הם עוד יירשמו " . דיניץ ניסה להרגיעם : " אני מציע 
לעצמנו , שלא נחליט שהעולים מבריה"ם הם אנשי ליכוד . אנו יכולים להביאם 
לידי כך , אך לא הצלחנו עדיין לעשות זאת . אני לא אומר שהם אוטומטית אצלנו , 
אבל אם מנתחים את האפיונים של העולים האלו , רואים שזהו ציבור הרוצה לשפר 
את מעמדו ורמתו הכלכלית . זהו אינו ציבור , שמנותב לעניין הפוליטי בשום 
כיוון " . לדברי דיניץ , לא זו בלבד שהעלייה מבריה"ם תתרום ליציבות בטווח 
הארוך ותביא להעלאת הרמה הטכנולוגית , המחקרית , החינוכית והתרבותית , 
אלא תסייע גם בהבאת השלום . " ישראל לא תשב למשא - ומתן לשלום מתוך נקודת 
חולשה , והפשרות הטריטוריאליות שנידרש לעשות במסגרת תן - וקח תהיינה פונקציה 
ישירה של העוצמה שלנו . העלייה מבריה"ם תתרום לחיזוק עוצמה זו , משום שתחזק 
ותחשל את המדינה " . את תגובתו של ח"ך קליינר לדברים , שאמר עליו דיניץ , 
לא ניתן היה להשיג אמש . 
