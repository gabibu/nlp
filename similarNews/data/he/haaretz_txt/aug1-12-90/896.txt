ועדת העבודה והרווחה של הכנסת תדון היום בסכסוך ב"סולתם " . הנהלת המפעל 
ונציג העובדים מצפים כי הדיון יסייע לסיום סכסוך העבודה שהחל לפני עשרה ימים , 
זאת לאחר שנכשל אתמול ניסיונו של הממונה על יחסי העבודה לפשר בין הצדדים . 
בפגישה אתמול עם הממונה הראשי על יחסי עבודה עו"ד נחמן אורי תבעו העובדים 
שההנהלה לא תאפשר כניסתם של עובדי קבלן לעבודות תחזוקה , ושהם יבצעו אותן . 
ההנהלה לא נעתרה לדרישתם , ונציגיה מסרו כי הם מוכנים לנהל משא - ומתן 
על מכלול הנושאים הקשורים לסכסוך העבודה במפעל . ראשי האגף לאיגוד מקצועי 
בהסתדרות חיים הברפלד ואפרים זילוני ידונו מחר עם הנהלת כור בנוגע למספר 
המפוטרים הנדרש ועל שיעור פיצויי הפיטורין . 
