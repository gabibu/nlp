" לוזאן ( אי - פי ) . הוועד האולימפי הבין - לאומי חלק ביום שישי כבוד 
לשייח הכווייתי פאהד אל - אחמד אל - סאבאח , שהיה חבר מוסד זה מאז 1891 
ופעל לקידום הספורט האסיאתי . אל - סאבאח , אחיו של שליט כוויית שנמלט 
ביום חמישי מארצו אחרי הפלישה העיראקית , נהרג בעת נסיונו להגן על ארמון 
המלוכה מסרו מקורות דיפלומטיים . אל - סאבאח בן ה - 54 היה גם סגן נשיא 
פיפ"א , התאחדות הכדורגל הבין - לאומית שמושבה בציריך , לאחר שנבחר לתפקיד 
זה בידי נציגי אסיה בחודש שעבר . בתוקף תפקידו שימש חבר בוועד הפועל של 
פיפ"א . עמד גם בראש המועצה האולימפית של אסיה , שבה נכללים כל הוועדים 
האולימפיים הלאומיים של היבשת , המארגנים בספטמבר את משחקי אסיה בפקין . 
" מותו הוא אבידה כבדה מאד לעולם הספורט " , אמר בלוזאן פרנסואה קאראר , 
מנכ"ל הוועד האולימפי הבין - לאומי . " הוא היה פעיל מאד , מסור לתפקידיו 
ואהוד על הכל " . מותו צימצם את מספר חברי הוועד האולימפי הבין - לאומי ל - 
88 . יתכן שיוחלט שלא לבחור לו מחליף , בכנס האולימפי הבא שיהיה בספטמבר 
בטוקיו . 
