צינור ממולא חומר נפץ , שהוסתר בתיק רחצה בין כיסאות - נוח ליד סוכת המציל 
ב"חוף ירושלים " בטיילת של תל אביב , התפוצץ אתמול בשעה 03 . 2 בצהרים 
וגרם למותה של תיירת מקנדה , ופציעה קלה של 81 מתרחצים , ששוחררו אתמול 
מבית החולים . מילניק קמלמן ( 71 ) ממונטראול נפגעה מהדף , ונגרם לה קרע 
בכבד . היא עברה מספר ניתוחים בבית החולים איכילוב , ומתה על שולחן הניתוחים . 
קמלמן השתייכה לקבוצה של הסוכנות , העושה טיול של שלושה שבועות בישראל . 
שתי חברות נוספות בקבוצה נפצעו קל . המשטרה עיכבה לחקירה 31 ערבים שהיו 
בסביבת מקום הפיגוע . שמונה מהם נותרו במעצר , בהם שני קטינים . עוכבו 
לחקירה גם שבעה צעירים יהודים , שנחשדו בתקיפת ערבים לאחר הפיגוע . צעירים 
יהודים ניסו בעקבות הפיגוע לפגוע בערבים שהיו באזור , ופצעו אחדים מהם , 
שנזקקו לטיפול רפואי . צעירים יהודים הגיעו למלון ברחוב הירקון , בו מתגוררים 
פועלים ערבים , והיכו ארבעה מהם עד שנזקקו לטיפול בבית חולים . הותקף גם 
צלם של הטלוויזיה הישראלית . מאז ראשית השנה הונחו באזור תל אביב וגוש דן 
כמה מטעני חבלה , שהוכנו בצורה דומה למטען שהתפוצץ אתמול . 
