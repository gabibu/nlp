קבוצת חברים באסיפה הכללית של ארגון קניות הצפון מנסה להביא לביטול הזימון 
של אסיפת הארגון היום . האסיפה הכללית אמורה להתכנס בחיפה כדי להחליט על 
מכירת מניותיו של הארגון בתאגיד הפרחים אביב ובמשחטת עוף חיפה . מכירת הנכסים 
נעשית עקב לחץ מצד אחד הנושים של ארגון קניות הצפון , " שירותי אשראי לישראל " , 
לקבלת כספו . נושה זה אף מינה כונס נכסים מטעמו , המפקח על ניהולו של 
ארגון הקניות . ארגון קניות הצפון מחזיק ב%82 מהבעלות על תאגיד אביב , העוסק 
בשיווק פרחים . חברי האסיפה יתבקשו לאשר את מכירת חלקו את ארגון הקניות באביב 
למגדלי פרחים ב14 מושבים החברים בארגון . חבר האסיפה דני ארז , יו"ר ועד 
מושב בורגתה , פנה אתמול לרשם האגודות השיתופיות , עו"ד זליגמן , כי יתערב 
לביטול האסיפה הכללית , בטענה שהמכירה עומדת להיעשות שלא כדין ובניגוד לאמור 
בסעיף 4 לפקודת האגודות השיתופיות , הקובעת שמימוש נכסי אגודה מחייב פרסום 
מכרז ולחילופין קבלת הצעות . ארז מציין כי לא נעשתה הערכה של גורם כל שהוא 
לגבי שווי חלקו של ארגון קניות הצפון בתאגיד אביב . לפי חישובו של ארז , 
חלקו של ארגון הקניות מוערך בכ3 מיליון דולר , אולם מנהל הארגון , בנימין 
בן - דוד , קבע שהשווי הוא רק על 000 , 003 דולר . לאחר מכן תוקנה הערכה 
זו על - ידי מזכיר תנועת המושבים , נסים זווילי , לסכום נמוך אף יותר : 
000 , 002 דולר . באשר לחובת פרסום מכרז אמר בן - דוד : " אין בעייה להוציא 
מכרז , אבל שארז יממן את הפרסום . אם יגיע קונה ויציע סכום גבוה יותר , 
מה טוב " . 
