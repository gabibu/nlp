ישראל פנתה לבריה"ם , בבקשה לחדש את השיחות על הפעלת קו טיסות ישיר בין 
שתי המדינות . אתמול לפנות - בוקר יצא שר התחבורה , משה קצב , לביקור 
רשמי בארה"ב , שבמהלכו ידון עם עמיתו האמריקאי על יצור מטוס אזרחי משותף 
לבריה"ם , ארה"ב וישראל . את הפנייה המחודשת לסובייטים על הפעלת הטיסות 
הישירות בין שתי המדינות ביצע ראש מנהל התעופה האזרחית במשרד התחבורה , 
שי שוהמי . הפנייה החדשה באה בעקבות איגרת ששלח ראש הממשלה יצחק שמיר לנשיא 
בריה"ם מיכאיל גורבצוב , בה הבהיר כי אין במדיניותה של ישראל כל כוונה ליישוב 
עולים חדשים בשטחים . בפנייה לשלטונות התעופה של בריה"ם מציע שוהמי לחדש 
את המגעים על הוצאתו לפועל של ההסכם המסחרי שנחתם לא מכבר בין חברות איירופלוט 
ואל - על , לגבי הפעלה הדדית של טיסות ישירות בין שתי המדינות . בתשובה 
" להארץ " ערב צאתו את ישראל , אמר השר קצב כי בניגוד להצהרותיו של ראש 
לשכת המסחר של בריה"ם , במהלך ביקורו בשבוע שעבר בישראל , שהטיסות לא יתבצעו 
בקרוב , מאמינה ישראל כי יש מקום לדון בהן ולהתחיל בקיומן . לדברי קצב , 
אי - הפעלת הטיסות הישירות בין שתי המדינות גורם לאובדן הכנסה לחברת התעופה 
של בריה"ם . לדעתו , על הסובייטים לכבד הסכם עליו חתמו . לשר התחבורה מתלווים 
ראש מינהל התעופה האזרחית , מנכ"ל אל - על רפאל הר - לב , מנכ"ל התעשייה 
האווירית משה קרת , וכן יועציו ודובר משרד התחבורה יחיאל אמיתי . לבד מפגישות 
עם עמיתו , יבקר שר התחבורה במפעלי יצרנית המטוסים בואינג . הוא יעמוד 
מקרוב על מטוס הסופר - גמבו החדש , בואינג 004747 , אשר חברת אל - על החליטה 
עקרונית לרכוש . כן יסייר במפעל המנועים פראט - אנד - וויטני , על - פי 
הזמנת נשיא החברה , סול ברסון . נושאים נוספים שידונו בביקור יהיו הכרתה 
של ארה"ב ברישוי של מטוסים וחלקי מטוסים תוצרת התעשייה האווירית , ואפשרות 
רכישת ספינות השלדג תוצרת מספנות ישראל בידי משמר החופים של ארה"ב . ביקורו 
של שר התחבורה בארה"ב אמור היה להתקיים כבר לפני חצי שנה , אלא שאז הוא 
נדחה ברגע האחרון , בשל המשבר הקואליציוני . 
