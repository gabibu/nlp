לונדון ( ע"ר וע"ץ ) . מועצת הביטחון הלאומית של איראן , הגוף המדיני 
העליון במדינה זו , הביעה אתמולאת תמיכתה בחידוש הקשרים הדיפלומטיים עם 
בריטניה . הללו נותקו במארס אשתקד בעקבות פרשת סלמן רושדי , מסר רדיו טהראן . 
מלונדון נמסר כי ממשלת בריטניה קיבלה ידיעה זו " בעניין רב " , אולם היא 
דורשת מטהראן " מחווה משמעותית של רצון טוב " . לדעת משקיפים , מחווה כזאת 
עשויה להיות ביטול גזר דין המוות האיראני נגד סלמן רושדי , מחבר הספר " פסוקי 
שטן " . דובר של משרד החוץ הבריטי מסר , כי השלטונות מעיינים עתה בעניין 
בידיעות המתקבלות מטהראן . " אולם , נותרו מכשולים שיש להתגבר עליהם לפני 
כינון קשרים טובים יותר " , הוסיף . רדיו טהראן מסר , כי מועצת הביטחון 
הלאומית שהתכנסה בראשות נשיא המדינה האשמי ראפסאנגאני , החליטה כי ההצהרות 
האחרונות של שר החוץ הבריטי דאגלס הרד , " מספיקות " כדי לחדש את הקשרים 
בין שתי המדינות . הרד אמר ביום רביעי שעבר , כי ארצו " איננה רוצה לפגוע 
באיסלאם " , וכי לא היה לה קשר כלשהו עם פירסום ספרו של רושדי . 
