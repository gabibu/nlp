צנטוריונים רומאים הנראים כאנשי חלל ממאדים , ישו הנוצרי עירום לחלוטין 
ומתוח כמו בובת גומי על צלב אין כל אפשרות להתעלם מן התוספות האחרונות לאחד 
מן הבניינים השנויים ביותר במחלוקת בעולם . אבל בעוד שפסלים אלה הם בעלי 
עוצמה שאינה נתונה לוויכוח , מתנהל ויכוח נוקב בדבר התאמתם למקומם , גבוה 
על חזיתה של הבסיליקה של המשפחה הקדושה בברצלונה של אנטוניו גאודי . לדידם 
של תומכי הפסל , התוספות הן מחווה של כבוד לארכיטקט המפורסם ביותר של ספרד . 
אבל אוהבי גאודי האחרים רואים בהן תוספות מפלצתיות . " חתיכת פיסול חזירי " , 
אומר אוריול בוהיגאס , ארכיטקט מקומי נכבד . " מנייריזם ניאו - קלאסי " , 
משמיץ חוליאן גוליאמון , חבר המערכת של כתב - העת של ברצלונה לענייני אמנות , 
" ארטיקס " . יותר ממאה שנה אחרי שגאודי התחיל לעבוד על המשפחה הקדושה שלו 
עדיין ניטש הפולמוס סביב הצריחים המעוותים המוזרים . זה מכבר היתה הבסיליקה 
מקור חיזוק לקתולים , ונושא לשנאה ללא - דתיים . אבל באורח אירוני , נראה 
שמרבית הביקורת הופנתה מן העיצובים המקוריים אל האיש שהעז עכשיו לשנות אותם 
יוסף מריה סובירקס . העניין כולו מכאיב לסובירקס , בן 36 , חבר באקדמיה 
הספרדית לאמנות ותלמיד אדוק של גאודי . לדבריו , במקרים רבים באות ההתקפות 
על עבודתו מצד אנשים שחשב אותם לידידיו . אבל הגבר החלוש והממושקף טוען 
כי הפולמוס רק חיזק אותו . ערב אחד בחודש שעבר נאספו לפני הבסיליקה כמה מאות 
מפגינים , שייצגו חתך של האינטליגנציה של ברצלונה , וקראו הערות נגד פסליו 
של סובירקס . אחרי שהוציאו את פסק - דינם הקיפו המפגינים את הבסיליקה ונרות 
בידיהם . האירוע , שקיבל את חסותו של כתב - העת " ארטיקס " , היה קל - 
דעת בחלקו . אבל כאן בבירת מחוז קטלוניה הנושא הוא מבחן - לקמוס פוליטי . 
התנגשות בין אנטי - דתית לבין להט דתי אינה נדירה . כך גם הפולמוס בין 
עיריית ברצלונה הסוציאליסטית לבין ממשלת קטלוניה הלאומנית . לכן עומד יותר 
מאשר חוש אסתטי פגוע מאחורי הערותיהם ההרסניות של מבקרים כמו בוהיגאס . 
בוהיגאס הוא מנהל עירוני לשעבר לענייני ארכיטקטורה והוא הארכיטקט הראשי של 
הכפר האולימפי של ברצלונה למשחקים האולימפיים של 2991 , פרויקט שבו מעורבת 
העירייה . סובירקס , מצד שני , התמנה על - ידי ממשלת קטלוניה לתפקיד הפסל 
הרשמי של הבסיליקה , והוא מתכנן אנדרטה לזכרו של אחד מן האלילים הפוליטיים 
של קטלוניה . יתר על כן , על הפרק עומדים נושאים אמנותיים חשובים יותר 
מאשר השאלה אם יש להלקות את האמן . מטרת ההפגנות של החודש שעבר , אומר 
גילאמון מארטיקס , היתה " לפתוח בדיון על נושא שהיה אסור בדיון : האם 
צריך להשלים את בניינו של גאודי " . גילאמון סבור שאין לעשות זאת . " ליצירה 
בלתי - גמורה ערך משל עצמה " , הוא קובע . אבל אין זה ברור איזה שימוש אפשר 
לעשות בבסיליקה בנויה - למחצה . תקלות מכל סוג אפשרי פגעו בבניין כמעט מאז 
הנחת אבן - הפינה בשנות השמונים של המאה שעברה . כאשר גאודי מת בשנת 6291 , 
בגיל 47 , רק אכסדרת הקשתות ואחת החזיתות הושלמו . הוא לא הותיר אחריו 
תוכניות מפורטות , ורבים מרשימותיו ומדגמיו הושמדו במלחמת האזרחים הספרדית , 
שגם עיכבה את הבנייה . בשנת 4591 התחילה הבנייה מחדש , במימון תרומות 
פרטיות , אבל גם בכסף מממשלתו הלאומנית הפרו - קתולית והאנטי - קטלנית של 
הגנרל פרנסיסקו פרנקו , טוען גילאמון . אבל אחרי שהבנייה התחדשה נשמעה עד 
מהרה מקהלה של קולות מחאה , שטענו כי תוספות ליצירתו של גאודי מבזות את 
תוכניותיו המקוריות . ב5691 חתמו ארכיטקטים , אמנים ואינטלקטואלים ידועים 
על עצומה שדרשה להפסיק את העבודה . הצעד היה מחווה פוליטית בה במידה שהיה 
נקיטת עמדה אסתטית . בין החותמים היו דמויות בולטות כמו חואן מירו , לה 
קורבואזיה , אנטון טאפי וסובירקס . למרות המחאות נמשכה העבודה בפיקוחה 
של ועדה מקומית . ובשנת 6891 מינתה הוועדה את סובירקס , שאז כבר היה מפורסם 
בזכות עבודותיו , לפסל הרשמי שלה . למרות עמדתו הקודמת הוא קיבל את ההזמנה 
לפסל מאה פסלים בפרויקט , שיימשך , קרוב לוודאי , כל שארית חייו . במקום 
חיקוי של גאודי , אמר , מטרתו ליצור עבודות מקוריות , הראויות לגאוניותו 
של האמן . יצירותיו של סובירקס הן תערובת של אזכורים לעבודתו של גאודי , 
לתנ"ך ולמקורות אחרים . יצירתו המושלמת הראשונה , הלקאת ישו אקספרסיוניסטית , 
לא עוררה הערות רבות . הנץ להתפוצצות הביקורת בראשית שנה זו היה ישו העירום 
שלו על הצלב , בחזית הדרום - מערבית של הבסיליקה . לדבריו של הפסל , אין 
בכתבי הקודש שום רמז לכך שישו לא היה עירום בעת צליבתו . בהציגו אותו בצורה 
זאת רצה סובירקס להדגיש את מצבו האנושי של ישו . אבל קתולים מסורתיים אחדים 
זעמו . בעת ובעונה אחת התחילו מעריציו של גאודי ללכד את שורותיהם . עניין 
מרגיז נוסף לגביהם היה קבוצה של צנטוריונים רומאים , לבושים בבגדים משונים . 
לדברי סובירקס , קיבל את ההשראה לפסלים מכיסויי ארובות בבניין מפורסם אחר 
של גאודי , הקסה מילה דמוי המצוק שבמרכז המסחרי של ברצלונה . אבל לעיני 
בני - אדם רגילים נראו שריונותיהם של הלגיונרים כלקוחים מ"מלחמת הכוכבים " . 
ליזמי הבסיליקה של המשפחה הקדושה אין התנגדות לכל הפרסום . " מחאות תמיד 
עזרו לנו " , אמר חואן אנטון מאראגאל , יו"ר ועדת הבנייה , בראיון לעיתון 
" אל פאיס " . הודות לתרומות שהתקבלו לא מכבר מתכננת הוועדה להוציא השנה 
על הבסיליקה קרוב ל003 מיליון פזטות ( כשלושה מיליוני דולר ) . 
