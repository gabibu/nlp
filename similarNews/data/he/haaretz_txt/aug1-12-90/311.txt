המהומה התקשורתית שפרצה בעקבות המשימה העיתונאית שהוטלה על כתבת " העולם 
הזה " בדיקת נוהלי הביטחון במחלקת היולדות בבית - החולים וולפסון שבחולון 
השכיחה את הבעיה המרכזית : מה באמת קורה בבתי - החולים בארץ בכל הקשור 
לנוהלי השמירה והביטחון . בתי - החולים בארץ סובלים ממכת גניבות , החל בכלי 
מיטה ומגבות וכלה בתרופות וסמי הרגעה . המדינה נאלצת להקציב מדי שנה סכומי 
כסף גדולים ל"אובדני ציוד " , או במלים אחרות השלמת הציוד שנגנב . בניסיון 
לבלום את נגע הגניבות , שהגיעו לשיא עם גניבת 12 מיקרוסקופים בארבעת החודשים 
האחרונים , פתח באחרונה בית - החולים על שם שיבא בתל השומר במבצע מיוחד : 
כל היוצאים את שערי בית החולים מבקרים , חולים וסגל בית - החולים נבדקים 
בקפדנות . הבדיקות נערכות בתיקים האישיים של היוצאים ובמכוניותיהם . במקום 
שהנהלת בית - החולים תיתן פרסום למבצעים אלה , כדי לעודד את גורם ההרתעה , 
מעדיפה ההנהלה להצניעם ואף נמנעת מלפרסם את תוצאות הבדיקות . דובר המשרד 
אומר שהמבצע , על תוצאותיו , יזכה לפרסום רק לאחר סיומו . ראובן קרן , 
הממונה הארצי על הביטחון במשרד הבריאות , מאשר שבנוסף לגניבות " הרגילות " 
בבי"ח שיבא נגנבו גם 12 מיקרוסקופים . הוא מציין שלשומרי בית - החולים אין 
סמכות לבצע חיפושים בכלי המבקרים ורק קציני ביטחון רשאים , מכוח סמכות 
שהוקנתה להם על - ידי שר המשטרה , לבצע חיפושים . לכן המבצע בבי"ח שיבא 
הצריך ריכוז קציני ביטחון מבתי - חולים שונים . קפמאבינבית - החולים וולפסון 
סובל מנגע אלימות , לבד ממכת הגניבות . עבריינים ומסוממים המאושפזים בו , 
או המאשפזים את בני משפחותיהם , תוקפים את רופאי בית - החולים . הרופאים 
הממורמרים טוענים שמערכת השמירה בבית - החולים פשטה את הרגל ואינה מצליחה 
להגן עליהם . בבית - החולים איכילוב בתל - אביב , המדורג כאחד מבתי - החולים 
שאינם סובלים במיוחד מגניבות , אומר מנהל מחלקה , כי " אילו אלפי הנכנסים 
והיוצאים מדי יום היו מודעים למצב השמירה הגרוע , הם היו יכולים להוציא 
בלא כל קושי מחצית מציוד ביה"ח " . כל מקרה של גניבה מדווח ל"ענבל " , חברת 
הביטוח הממשלתית , וזו משפה את בית - החולים . ב9891 העבירה חברת הביטוח 
קרוב ל000 , 004 שקל לבתי - החולים , סכום שאינו מכסה את ערכו הריאלי של 
הציוד שנעלם . בניסיונה לצמצם את היקף הגניבות מממנת החברה לבתי - החולים 
קניית מערכות אזעקה , מערכות טלוויזיה במעגל סגור ועוד אמצעי מיגון . התרשמות 
המבקר בבתי - החולים היא , שהשומרים בהם הם בעיקר קשישים שאינם כשירים 
למלא את תפקידם . במשרד הבריאות אומרים , לא לייחוס , של היה האוצר מעמיד 
תקציב זעיר נוסף להעלאת רמת השמירה , המדינה היתה חוסכת סכומי כסף שנועדו 
להשלמת אובדני הציוד וגם האלימות כלפי הסגל הרפואי היתה נבלמת . אך משרד 
הבריאות נוהג כאילו המערכת מתפקדת היטב . מלשכת דובר משרד הבריאות נמסר , 
שנחתמו חוזים כחוק עם כל חברות השמירה ; רוב השומרים הם יוצאי יחידות קרביות , 
ואסור לשכור שומר מעל גיל 55 , אלא באישור מיוחד של קצין הביטחון המחוזי , 
המברר לפני מתן האישור את אפשרות איושו של התפקיד על - ידי שומר צעיר . 
אכן , מרבית השומרים הם יוצאי יחידות קרביות אלא שהם שירתו באותן יחידות 
במלחמת השחרור . השומרים אינם עובדי מדינה , ולכן חברות השמירה יכולות 
להמשיך ולהעסיקם גם בהגיעם לגמלאות . קפמאבינשומרים שעמם שוחחתי התלוננו 
על שכרם הירוד , שבוודאי אינו מעודד לעבודה מסורה . ממשרד הדובר ציינו , 
כי השומרים אינם משתכרים פחות משכר המינימום , המתקרב לחמישה שקלים לשעה 
בתוספת תנאים סוציאליים . השומרים מסבירים כי מעסיקיהם מחשבים את הקצבה 
החודשית שהם מקבלים כחלק מהכנסתם , וכך הם מגיעים לשכר המינימום . הממונה 
הארצי על הביטחון במשרד הבריאות אומר , שכדי למנוע תופעה זו גזברי בתי - 
החולים בודקים מדי פעם את תלושי המשכורת של השומרים . גם הוא עצמו ואנשיו 
בודקים פעמיים בשנה את התלושים . רופאים טוענים שהסכומים המועברים מהמשרד 
לחברות השמירה אינם מאפשרים להן לשכור כוח - אדם מיומן , וכי גם במצבת כוח - 
האדם הנוכחי לא אחת יש לרשום שעות עבודה בדויות , כדי להגיע לשכר המינימום . 
הדברים ידועים לקציני הביטחון ואלה עוצמים עין , משום שאין בידם להציע 
פתרון טוב יותר . כוח - האדם אינו מספיק ויש שומרים העובדים פחות מהמדווח . 
משרד הדובר מודה במחסור , שמקורו במגבלות התקציב . קרן אומר שבתי - החולים 
" טעונים חומרי נפץ " . אזרח מגיע עם בעיות , ואם בתוך עשר דקות אין 
מטפלים בו , הוא מתחיל להשתולל . לדבריו , אין ספק שיש להעלות את רמת 
השומרים , ואז ההתייחסות אליהם תהיה יותר רצינית . בנוסף , המשרד מתכוון 
לתת לסגל הרפואי סדרת הדרכה לתפקוד במצבי לחץ . לדבריו , גם תפקוד המשטרה 
צריך להיות טוב יותר עליה להגיב במהירות לכל קריאת עזרה מבית - החולים . 
בינתיים , מכיוון שחדרי המיון הם מוקד חיכוך מרכזי , יש כוונה להציב 
בהם שומרים דרך קבע . במשרד האוצר דוחים את הטענה שהאוצר אינו מקציב את סכומי 
הכסף הדרושים לקיים רמת שמירה נאותה . האוצר אינו מכתיב למשרד הבריאות 
כיצד לנצל את התקציב השנתי העומד לרשותו , אלא שמשרד הבריאות , המתרכז 
בהגשת שירותי בריאות , מזניח את שירותי השמירה . 
