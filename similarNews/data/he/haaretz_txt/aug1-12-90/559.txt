חד"ש מזהירה מפני ההצהרות של ראש הממשלה ושל שר הביטחון , בעניין הפלישה 
העיראקית לכוויית . דובר חד"ש אמר כי התרשם מדבריהם כי הם מחכים להוראה 
מוואשינגטון כדי להתערב במלחמה זאת . הדובר , עוזי בורשטיין , אמר כי מפלגתו 
מברכת על העמדה הבין - לאומית נגד התוקפנות של סדאם חוסיין וכי היא מגנה 
את הפלישה העיראקית לכוויית ורואה בלחץ המדיני והכלכלי הבין - לאומי , מוצא 
מהמשבר שיביא את המשטר העיראקי לפינוי כוחותיו מהנסיכות , והעברת הממשל 
לידי העם בכוויית . העיתונות הערבית בנצרת הציגה חזית אחידה נגד הפלישה העיראקית 
ונגד שפיכות הדמים כאמצעי לפיתרון סכסוכים בין - ערביים . הקיצוני בגינוייה 
של הפלישה העיראקית היה שבועון " אל - ערבי " של חוגי הפורשים מהמפלגה 
הקומוניסטית . אבל ביטאון התנועה המתקדמת , " אל וטן " , הציג עמדה פרו - 
עיראקית , גילה אהדה לפלישה העיראקית וראה בה היענות להזמנת " הממשלה הכווייתית 
הזמנית " . שגרירי כוויית באו"ם , לפי " אל וטן " הם נציגי חמולת סבאח 
( שליטי הנסיכות עד לפלישה ) . 
