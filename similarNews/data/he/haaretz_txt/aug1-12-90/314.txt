יליד 0191 , כפרופסור להיסטוריה באוניברסיטת ייל . על כישוריו אפשר ללמוד 
בעקיפין כי בדומה לגדולי עולם אחרים דחתה האוניברסיטה העברית את משאלתו ללמד 
בה בשנת 9391 . אחרי שמתגבר הקורא על ההלם הראשון קריאה עצורת - נשימה של 
מאות עמודים בספר שעיסוקו ימי הביניים מקץ הקיסרות הרומית עד לאמצע המאה 
הארבע עשרה הוא ממהר לבדוק את מהימנותו המדעית . אמון על פאראדוקס המחשיד 
ספרי מופת כיצורים כבדים או מייגעים , נוטה הקורא החשדן לשער שלפניו טקסט 
פופולארי לא - מקצועי במיוחד . אחד השימושים המשניים שיש לספר הזה הוא בחינת 
דיעותיו הקדומות של הקורא והסטריאוטיפים שלו : " הולדת אירופה " הוא גשר 
רחב בין ההיסטוריונים אנשי האקדמיה הפרוף צבי רזי מהחוג להיסטוריה של אוניברסיטת 
תל אביב ערך מדעית את המהדורה העברית , והפרוף ב"ז קידר מהחוג להיסטוריה 
של האוניברסיטה העברית הקדים ושירטט את דמותו של המחבר לבין הקורא שאיננו 
היסטוריון ואף לא איש מדעי החברה . מי שרגיל לספרי היסטוריה המתארים שושלות 
מלכים בטבלאות אדירות ממדים , מי ששינן תאריכים של התפשטות שליטת הכנסייה 
הנוצרית , מי שאימץ את עיניו אל מול מפות אפורות ומקווקוות המסמנות עטורות 
חיצים ומפתחות תאריכים מהלכם של צבאות כיבוש מהיכא להתם , עתיד לעמוד מול 
תמונת עולם שלמה ומלאה , לדעת , לזכור ולהבין עכשיו את מורכבותו של המעבר 
מימי הביניים לרנסאנס . ב"ז קידר , המשרטט את דיוקנו של המחבר , מצטט מפי 
לופז גם את המשפט המאפיין בדיעבד את ייחודו של הספר : " לסטודנטים שלי 
אני ממליץ לכתוב מקרו - היסטוריה , שחומר הגלם שלה הוא המיקרו - היסטוריה , 
כלומר : רעיונות גדולים ומעוררי מחשבה ; דוגמאות ודגמים מחמירים ומדויקים . 
מאמין אני אך ורק בהיסטוריה הטוטאלית , אני מאמין שהמטרה העילאית , שמושגת 
רק במקרים נדירים ובכל זאת אין להזניחה אף פעם , היא יצירת אמנות הבנויה 
על יסודות מהימנים מבחינה מדעית " ( עם 31 ) . " צריך שההיסטוריון יחתור 
ליצירת אמנות " אמר לופז לתלמידיו . לא די באומץ לב , ידע ותבונה כדי לכתוב 
במחצית השנייה של המאה העשרים עידן ההתמחות והמומחיות על דרכי מחשבה , 
אמונות ודיעות , על הביטויים הספרותים והאמנותיים בתחומים הנחשבים לטפלים 
לעיקר . רק מי שמצהיר על ה"כוליות " כעל תפישה ראויה לחקר ההיסטוריה יכול 
להמחיש כך עולם עשיר כל כך , באירוניה הדקה שהיא אחד ממאפייניו של סגנון 
הכתיבה כאן . בסעיפי המשנה ובמאמרים מוסגרים חושף לופז את הפיתוי למצוא תשובות 
חד - משמעיות לשאלות שאין להן תשובה : " אין פיתוי גדול יותר מלהסביר השתלשלות 
מאורעות על ידי סיבות מוגדרות שאין מהן מנוס . . . " ( עם 08 ) , 
אומר ההיסטוריון בפרק המתאר את התהליך שבשלו נסוג המזרח ( קיסרות ביזנטיון ) 
מפני המערב . גם תהיות אחרות הוא מותיר ללא תשובה חד - משמעית : בין המאה 
התשיעית למאה השתים - עשרה פיארה הספרות הקלאסית את הנשים כמכשיריהם של התענוג 
והאהבה הגופנית . הם לא הסתירו אז את זלזולם במין . רוברט לופז מאיר את 
החידוש הגדול בספרות האירופית של ימי הביניים שינוי היחס לאשה , ומפריך 
את ההסברים הפסיכואנליטיים המנסים לחקור את המקורות הלא - מודעים של האהבה 
החצרנית . הסטריאוטיף של ימי - הביניים כתקופה חשוכה ומבולבלת , מתמוסס 
גם למקרא ספרים אחרים ( " ילדות בימי הביניים " ספרה המשובח של שולמית 
שחר , למשל ) . אבל במבחר המצומצם של טקסטים העומדים לרשות קוראי העברית 
שאינם אנשי מקצוע , קשה לחשוב על יצירה דומה מצד היקפה תעוזתה ויופיה . 
קפתרשבוקפתרביקקפתראותאוגוסט 8891 שלוש שנים אחרי שראה הספר אור באנגלית 
הלך לעולמו המשורר זרובבל גלעד . בהקדמה שכתבה רעייתו דורותיאה קרוק למהדורה 
העברית , היא מספרת שהמחבר הועיד אותו להיות אוטוביוגרפיה וגם סיפור קורותיה 
של עין חרוד , ביתו במשך ששים וארבע שנים . " עשר השנים הראשונות של חייו 
שם ותיאור נעוריו ובחרותו בקיבוץ הראשון בעמק הוא מחלקיו המקוריים והחיים 
ביותר של הספר " , אומרת קרוק . פגישות שלו עם דמויות שהכיר ואהב יצחק 
טבנקין , ברל כצנסלון , יצחק שדה מתוארות כאן בדרך אישית ואותנטית המגלה 
אישיות חיונית ואופטימית . מנגינה נדירה , של מי שמביט לאחור , אל עברו 
אל חייו שחלפו ומתארם בטון מפויס ואוהב , אך לא נוסטלגי , נשמעת כאן מבין 
העמודים . גם חופה דקה של צער מרחפת מעליהם : דורותיאה קרוק , חוקרת ספרות 
דגולה , שנפטרה לפני שנה , מעידה כי " בעשרים שנות חיי עם זרובבל היתה 
עדה שוב ושוב לגילויים של ידידות נלבבת שנתחדשו בהתלהבות ונמשכו בעונג ובשמחה 
הדדיים " . בתמימות כמעט ילדותית הוא מספר על אירועים כמו ה"שבת השחורה " . 
תמימות זו נחשפת גם בהעדר החשש מפאתוס בדברו על דמויות שהרשימו אותו התכתבות 
עם יאנוש קורצאק ועל אנשים שאהב : החום והלבביות של אישיותו בוקעים מתיאור 
דמותה של אשתו הראשונה ואת דרך ההתמודדות שלה עם מחלתה בשנותיה האחרונות . 
באחרית הדבר שלה מבטאת פרופסור רות נבו באיפוק ובריסון את הריגוש שמעורר 
סיפור חייהם המשותף של " משורר , איש העמק , הפלמ"ח והקיבוץ ושל דורותיאה , 
מרצה לספרות אנגלית , פרופסור , מחברת ספרי מחקר וביקורת של הספרות האנגלית 
והקלאסית " . " מעיין גדעון " הוא בעיניה הגשמת הפאראדוקס בין " הקירבה 
שצמחה מהמרחק ביניהם והמרחק שהפרה את הקירבה " . קפתרשבוקפתרביקקפתראותניגוד 
להצהרת ניטשה , שמחשבה פילוסופית אינה יכולה להיות שיטה , מציג רן סיגד 
את מושג האמת - כטרגדיה כבסיס לשיטה . מה שנתפש כסבל מזווית הראייה של יצורים 
פרטיים הוא הקצב ההכרחי של ההתהוות שבעולם , ולכן אין לסבל הזה משמעות בפני 
עצמו . גאולתו של האדם מסבלו היא על פי פרשנותו של סיגד לניטשה ראיית 
המציאות כטראגית , והתגברות עצמית של האדם הפרטי על כל יסוד פרטי שבתוכו 
למען ראייה זו . בחלק הראשון של הספר עוסק סיגד בהבהרות שלעיל ובזיקות שבין 
ניטשה לשופנהואר ולוואגנר . בחלק השני הוא מסביר את הזהות מעבר להבדלים 
סגנוניים שבין שפינוזה לניטשה . את הזהות המפתיעה הזאת שיצר מסביר סיגד 
בהרחבה ובבהירות . היא תולדה של תפישה אנטי - מטאפורית של המציאות . מחירה 
של תפישה זו הוא אי - הידיעה . ניטשה ושפינוזה מעדיפים לחוות את ההתגברות 
העצמית הנותרת לאדם בשעה שכל היתר מתמוטט . את המסיכה שהתכוון ניטשה ליצור 
לאדם העליון שלו ( עלאדם ) מסיכת הסגנון האירוני שתסתיר את האמת שבהתגברות 
עצמית על הכל , סיפק בעצם קירקגור . בנצרות זו שניטשה תיעב כל כך מתגלמת 
המסיכה האירונית שתחתיה מסתתרת האמת הטוטאלית , זו הנחבאת תחת המטאפורות 
של הגישות הפילוסופיות . על כך מדבר המחבר בחלק השלישי של הספר : אברהם 
אבינו הוא בעיני קירקגור הדגם לנוצרי המאמין . החלק האחרון , המעניין במיוחד , 
מתמקד בעיקר בעמדותיהם של מרקוס אורליוס וניטשה בשאלת המטאפיסיקה והאמת . 
משמעותם ואמיתותם של דברים ניכרת לפעמים דווקא בהיותם מובנים מאליהם לאחר 
שנוסחו במפורש . כך אירע למי שקורא את הטענה כי השלווה הסטואית שמציג מרקוס 
אורליוס איננה אלא הטרמה של תפישת הטרגדיה של ניטשה . ספרו של רן סיגד הוא 
טקסט בהיר ומעשיר . הקורא המעוניין בפירושן של תפישות אסתטיות וביחסים המורכבים 
שבין החיים והאמנות , עשוי למצוא בו הסברים עמוקים אחדים לתופעות מורכבות . 
אחת מהן היא דרך ההתבוננות בדבר והיפוכו כבתחפושות אירוניות של אותה תופעה . 
הקשרים שמראה רן סיגד , בעיקר הקירבה בין תורת מרקוס אורליוס לניטשה , 
יכולים להסביר את המשיכה העזה שהיו לסופרים גדולים אחדים אל הפילוסופיות 
העתיקות . קפתרשבוקפתרביקקפתראותמען האמת , אילו טולסטוי היה גר כאן ברחוב 
ממול , לא הייתי מתאמץ לפגוש בו , הייתי מעדיף לקרוא את כתביו " , אומר 
בשביס זינגר למראיינו בספר . קריאה בביוגרפיה של טרואיה על טוסלטוי מעוררת 
חשד שפגישה עם טולסטוי עלולה אכן לחשוף פער עמוק בין האמן הגדול לאדם המורכב 
האגוצנטרי שהיה . הסופר שאהב כנגד רצונו את הגיבורים שבדה לא אהב את העולם 
שבתוכו ולמענו נבראו . המקרה של בשביס זינגר שונה בתכלית : כמו בספריו 
נגלה חתן פרס נובל לספרות בשיחותיו עם פרופסור ריצרד בורגין כבן שיחה חביב , 
אישיות בעל תובנות אינטואיטיוויות שנוטים לאפיינן כחכמת חיים . לפעמים 
נדמה שחכמת חיים כמו זו היא כמעט פועל יוצא מהחשיבה באידיש . ניסיון מצטבר , 
התבוננות בטבע האדם ובקיאות מסוימת בספרות הרוסית הם חלק מהמאפיינים של 
תשובות בשביס לשאלות מראיינו על עצמו ועל יצירתו . מאחר שניחן בסגולה המבורכת 
שלא לקחת את עצמו ברצינות , מחפה לעתים זחיחות הדעת שלו על פשטנות מסוימת 
בתפישת עולמו . משבר ההגירה שלו מפולין לארצות הברית משתמע מהתיאור הנרגש 
המאופק בהומור של קשיי הקליטה שלו , הכלכליים והנפשיים . מימוש חייו היה 
תלוי לחלוטין ברכישת שפה זרה . כמו רוב השמחות של חייו גם השליטה באנגלית 
היא תוצאה של מפגש עם אשה . " מעולם לא חיזרתי אחרי נשים . הן נאלצו לבוא 
אלי , כיוון שהייתי ביישן " ( עם 02 ) , מתוודה המרואיין ומסביר את 
הזיקות בינו לבין גיבורי הרומאן שלו " שונאים סיפור אהבה " . סממני המעשייה 
היהודית המאפיינים אחדים מסיפוריו והאחראיים במידה רבה למוגבלות הרומאנים 
שלו , נחשפים כאן באמירות הפשטניות והישירות . הן נוגעות ללב בעיקר מחמת 
האותנטיות , אבל בפעמים אחדות שבהן מתבקש הסופר להפליג אל מחוזות האינטלקט 
הוא נשמע פשטני עד למבוכה . בעיני זינגר הסופר האמיתי הוא קודם כל האדם הזוכר . 
בנוסף לניצול זיכרונו המשובח עליו לכתוב על תופעות המעסיקות אותו באופן 
אישי . יותר מזה , בשביס מזהה את האישי " עם הייצרי . " רק חובבן יכתוב 
על כל נושא " , הוא אומר בהתרגשות רבה . ספר נחמד וטרוויאלי זה מוכיח מחדש 
את האמת הידועה כי לעתים הסופר הוא הפרשן המוגבל ביותר של תהליכי היצירה 
שלו . קפתרשבוקפתרביקקפתראותל אחד מארבעת המאמרים המתפרסמים בגיליון האחרון 
של " ציון " ראוי לדיון מעמיק בנפרד ; כל אחד מהם מאיר בדרך פרטנית ומרתקת 
עניינים אפלים מתולדות העם היהודי . שוב מתברר עד כמה טעינו : דמותו של 
רבן גמליאל , שעליו חשבנו תמיד שהיה צדיק הדור , מתגלה בזכות קריאה מעמיקה 
בתעודות היסטוריות בגוונים אפורים הנוטים לשחור . מאמרו של בן ציון רוזנפלד 
על מעמדו ופועלו של רבן גמליאל לפני הליכתו ליבנה הוא עבודה בלשית המגלה 
היבטים מדכדכים בדמותו של מנהיג יבנה . עלייתו המהירה במדרגות החברה בלוד 
מנומק כאן דרך קשריו עם הרומאים , מחריבי בית המקדש ועל ידי האופורטוניזם 
שלו : הרומאים חיפשו אחר מנהיגים חדשים שיסייעו להם בייצוב סדר חברתי . 
בשנת 58 נתמנה רבן גמליאל לנשיא מטעם : " יבנה , עיירה הלניסטית מעורבת 
ואחוזה קיסרית היא העיר שהעדיפו הרומאים על פני לוד , העיר החשובה של היהודים , 
שבה עלולה להתפתח יישות עצמאית ואולי אף מרד , " אומר רוזנפלד לקראת סיום 
המאמר ומנמק את דחיקת רגליו של יוחנן בן זכאי . הדיון במעמדו ובדרכי ההישרדות 
של רבן גמליאל מדגים את סגולותיה של חוברת זו . החל בשנת 3791 חופרת משלחת 
ארכיאולוגית מטעם האוניברסיטה העברית חווה חקלאית וארמונות חורף מלכותיים 
שבנו החשמונאים ביריחו . בחפירות אלה נחשפו ממצאים המאירים באור חדש את 
תולדותיה של משפחת החשמונאים . חשיבותן של חפירות ארכיאולוגיות בחקר העבר 
מתברר גם מהמאמר הפותח את החוברת : דבריו של חנן אשל , המחבר , מלמדים 
שבעונות החפירה של 87891 התגלו ממצאים ארכיאולוגיים המפריכים פרשנות מקובלת 
לתעודה היסטורית המתייחסת באחת מפסיקותיה לבונה יריחו . גם כאן חשיבותה 
העיקרית של העבודה המדעית היא בדיון בהיר החותר אחר גילוי האמת . " חייו 
של מנחם שיצא עם אביו בגירוש וקורותיו בצפון אפריקה ביתמותו " , אומר חיים 
ביינארט במאמרו המעניין ( " גלגוליו של מנחם בבית דין האינקוויזיציה " ) 
" הם מסימני אותם ימים קשים שעברו על מגורשים ואנוסים שחיפשו דרך לשוב 
אל צור מחצבתם " ( עם 971 ) . שנת 2771 היא שנת צומת בהיסטוריה של התנועה 
החסידית : ראשית המאבק בין מתנגדים לחסידות . ההיסטוריונים נוטים לחלק 
את תולדות התנועה החסידית לשתי תקופות עיקריות . עדה רפפורט - אלברט דנה 
בתמורה וברצף המבני של התנועה החסידית אחרי שנת 2771 ומסיקה שתנועה רשמית 
של מתנגדים הפכה את מעשה ההתקרבות לחסידות למהפך תודעתי , שגזר על המתקרב 
בידוד מוחלט מסביבתו ואימוץ זהות חדשה . המאמר משלב תהליכים היסטוריים ומפרשם 
בדרך פסיכו - סוציולוגית . מה שנראה כשלב היוצר פירוד , פיזור וחולשה מתגלה 
כאן כבסיס של כוח שיילך ויגבר . שכרו של המאמץ האינטלקטואלי הנתבע מקוראי 
החוברת הזאת הוא ההכרה וההיווכחות במורכבותו של עברם ההיסטורי המשותף . 
