מנכ"ל חברת הביטוח בידרמן מרדכי ( מוטקה ) ויצמן כבר אינו חבר מועצת המנהלים 
של החברה בראשה הוא עומד . הוא אמנם משתתף בישיבות בתוקף תפקידו , אך אין 
לו עוד זכות הצבעה . ויצמן שימש עד לאחרונה כאחד מחמשת נציגי הסנה במועצת 
המנהלים של חברת הביטוח בידרמן . השליטה בחברה זו מתחלקת כך : % 15 בידי 
תאגיד הביטוח הסנה , % 44 בידי בני משפחת בידרמן שיסדו את החברה , ו%5 בידי 
איש הביטוח זאב בן יצחק , מנכ"ל בחברה הממונה על ביטוח החיים בחברה . במועצת 
המנהלים של החברה היו תשעה חברים , כאשר חמישה מהם נציגי הסנה : מיכאל 
( מיקי ) מילר המכהן כיו"ר הדירקטוריון , מרדכי ויצמן מנכ"ל החברה ששימש 
בעבר כסמנכ"ל הסנה , סמי שמואלי הממונה על אגף הכספים של הסנה , האקטואר 
רן שפר ורפי מגן מבכירי הסנה . מטעם משפחת בידרמן ארבעה נציגים : חנינא 
בידרמן , בנו איתן , זאב בן יצחק ואיש הפיננסים אברהם אירני . בשבועות 
האחרונים התגלעו חילוקי דעות בין חברת הסנה לבין בני משפחת בידרמן , על 
רקע החלטת הסנה למכור את החברה לאיש הביטוח האמריקאי אלברט ( אל ) גקובס . 
קבוצת בידרמן החליטה שלא תמכור את מניותיה , ואף תנסה לרכוש את השליטה 
בחברה מידי הסנה . בני משפחת בידרמן טוענים , כי יש להם זכות סירוב ראשונה 
אך הנהלת הסנה מתכחשת לכך וטוענת כי העסקה עם גקובס גמורה ולא ניתן לסגת 
ממנה . מנכ"ל החברה , מרדכי ויצמן , שהינו איש הסנה אך פעל כל העת בשיתוף 
פעולה עם בני משפחת בידרמן , מצא את עצמו בסכנה לניגוד אינטרסים . בשיחה 
עם " הארץ " אמר , כי החליט ביוזמתו לפנות למנכ"ל הסנה , מיכאל מילר , 
וביקש שיוחלף בדירקטוריון החברה , כדי שלא יצטרך להוות כף מאזניים בסכסוך . 
