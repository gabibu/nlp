קאראקס ( אי - פי ) . ביום אחד הוחלף שר ההגנה ו341 קצינים הוצאו לגמלאות . 
הכל עבר בשקט , אך רבים מבני ונצואלה תוהים כמה זמן יימשך השקט הזה . קידומים 
ופרישות דומות התרחשו לעתים תכופות ב23 השנים האחרונות בוונצואלה שהיא אחת 
הדמוקרטיות היציבות ביותר באמריקה הלטינית , ומעולם לא היה שם חשש להפיכה 
צבאית . אך עתה עלה חשש כזה בשל משבר כלכלי שסופו אינו נראה באופק , עלייה 
חדה בפשיעה ודיווחים על שערוריות שחיתות בהיקף של מיליארדי דולרים . כעשרה 
מחבריה הבולטים של מפלגת הפעולה הדמוקרטית שבשלטון טוהרו על ידי מפלגתם מאשמות 
של שחיתות , והדבר גרם לסערה בקרב מפלגות האופוזיציה . ב11 ביולי הוציא 
בית משפט צווי מאסר באשמות שחיתות נגד 21 מנהיגי אחרים של אותה מפלגה , 
בכללם שר הפנים לשעבר , חוזה אנגל סיליברטו . כולם ירדו למחתרת לפני שהגיעה 
אליהם המשטרה וסבורים שעזבו את המדינה . חוזה ויצנטה רנגל , משקיף וחבר 
קונגרס בעבר , אמר בתוכנית טלוויזיה כי אפילו אחרי תקופה ארוכה כל כך של 
דמוקרטיה , הפיכה היא בהחלט בגדר אפשרות . הוא הסתמך על מחקרים שערכו ארגונים 
" בעלי אמינות גבוהה ביותר " , לפיהם % 02 מתושבי ונצואלה תומכים בגלוי בהפיכה 
צבאית ו%02 אדישים לנושא . " בני ונצואלה תמיד תמכו בדמוקרטיה , אך עתה 
דמוקרטיה מתקשרת עם עבירות של מפלגות ופוליטיקאים " , אמר רנגל . משמעות 
המחקרים הללו היא שארבעה מתוך כל עשרה תושבים בוונצואלה הם תומכים פוטנציאלים 
בהפיכה צבאית . לואיס הררה קמפינס , נשיא ונצואלה לשעבר מן המפלגה הנוצרית - 
סוציאלית אמר כי הדמוקרטיה בוונצואלה אינה מובטחת בכל מאת האחוזים , בעיקר 
אם חוסר שבשיעות הרצון והמחאה החברתית יימשכו . אחרים רואים בשמועות על הפיכה 
אפשרית אזהרה , אך לא אפשרות ממשית . " ייתכן שזו הדרך להטחת ביקורת בגוף 
שמייחסים לו כל כך הרבה עוולות : הממשלה " , אומר תאודורו פטקופף ממפלגת 
התנועה הסוציאליסטית . מנהיגי ונצואלה למדו בתחילת השנה כי חוסר שביעות רצון 
עלול להפוך לאלימות . לפחות 003 איש נהרגו במהומות לאחר שהנשיא פרז הורה 
על " טיפול בהלם " בתחום הכלכלה . הטיפול כלל עלייה של % 03 בתעריפי התחבורה 
הציבורית וביטול הסובסידיות למזון . פרז האט את התוכנית עקב המהומות , 
ולאחר 81 חודשים עדיין מוציאים % 27 מבני ונצואלה % 07 מהכנסותיהם על מזון . 
האבטלה עוברת במעט את ה%01 על פי הסטטיסטיקה הרשמית , והיא מגיעה לפחות 
ל%41 על פי אומדני האיגדוים המקצועיים . אך הביורוקרטיה המנופחת אינה נפגעת . 
היא מספקת עבודה ל2 . 1 מיליון איש , שהם % 02 מכוח העבודה במדינה . " לפחות 
% 03 מן האוכלוסיה סובלים מתת תזונה " , אומר חוזה קוריאל , חבר קונגרס מהמפלגה 
הנוצרית - סולציאלית שבאופוזיציה . " בתי החולים שלנו פשוט אינם פועלים . 
יש מחסור במים , השרותים הציבוריים מתמוטטים " . במסגרת נסיונות ההבראה 
עומדת הממשלה למכור כ004 חברות ציבוריות . חברות אלה נושאות בעיקר האחריות 
לחוב החיצוני של ונצואלה המגיע ל53 מיליארד דולר ובגירעון הכרוני המגיע לשני 
מיליארד דולר בשנה . אך שום חברה גדולה לא נמכרה עדיין , בעיקר בגלל חששות 
מפני פיטורים המוניים ומהומות . חברות ממשלתיות מספקות עבודה לחברי מפלגה 
והם בסיס כוח חשוב . רבים מבני ונצואלה רואים בעקומת הפשיעה העולה במהירות 
תוצאה של האבטלה הגוברת . איש אינו בטוח עוד , לא בביתו , לא במקום עבודתו 
ולא ברחוב , אומרים תושבים . טני ביאנקי , עורך היומון של קרקאס אומר כי 
מבין 08 עובדי העיתון , 52 הותקפו בחודשים האחרונים , ביניהם חוליו ולדמן , 
המייסד ויו"ר ההנהלה אשר מת מן הפצעים שסבל כאשר גנבים פרצו לביתו ביוני . 
