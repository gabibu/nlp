עם ישראל ידע הרבה שעות מצוקה ומשבר , אך תמיד עמד לו מנהיג שיכוון אותו 
ויוציאו מהקשיים . אין ספק כי אנו מצויים כיום בשעה קשה . עשרות - אלפי 
עולים חדשים כבר הגיעו ורבים ממתינים בתור , גנים ציבוריים נהפכים למרכזי 
מחאה וראש הממשלה שותק . שר האוצר ושר השיכון מתווכחים מעל דפי העיתון על 
תוכניות עתידיות לקליטת עלייה , בעוד כל בר - דעת מבין כי תוכניות אלה , 
תוכניות - מגירה , היו צריכות להיות מונחות זה מכבר על שולחן הממשלה . 
ולא היא . אצלנו עדיין רבים על קונצפציה , יעדים וחמור מכל , על יוקרה . 
מגדיל לעשות שר השיכון , אריאל שרון , שהוגדר ב"הארץ " " אמן האליבי " . 
אכן , שרון מצליח להסב את תשומת הלב הלאומית מבעיות אמיתיות של מצוקת המשק 
ומציאת תעסוקה לעולים ולמשוחררי צה"ל לבעיה חשובה , אך משנית בעיית הדיור . 
הסכומים שנוקבים בהם הם אדירים והתוכניות ראוותניות . , שר האוצר 
אמנם מציע תוכניות נגדיות , אך דבר לא זז , וראש הממשלה שותק . . על 
ראש הממשלה לפעול ולא רק בתחום חוק המינויים הפוליטיים . עליו להוכיח לנו 
שהוא ראוי לתוארו . רעננהקפמאביגבתשובה לטענות בכתבה " אם אתה רוצה להירשם 
לספריית בית אריאלה " ( מוסף " הארץ " 7 . 31 ) להלן תגובתנו : א . 
עיריית תל - אביב יפו נמנית בין הרשויות היחידות שכדי לעודד קריאת ספרים 
אינה גובה דמי קריאה בספריותיה מילדים ומבני נוער עד לאחר גיל שירות חובה . 
ב . הרישום להשאלת ספרים אפשרי לתושבי תל - אביב יפו בלבד . לו היתה המתלוננת 
נוהגת כמקובל ומביאה תעודת זהות המאמתת את מגוריו של הילד בתל - אביב , 
היתה חוסכת לעצמה את הטרחה והתשלום גם יחד . ג . לקורא ניתן כרטיס מנוי זמני , 
מכיוון שיש צורך להכין כרטיס של קבע לצורך ההשאלה הממוחשבת . אין צורך 
לחזור במיוחד כדי לקבלו . ד . כל ילד או מבוגר הבא עם כרטיס מנוי שלו , 
או של אחר , יכול לבצע פעולת השאלה . מבחינתנו יכול הילד לבוא לבד כדי 
לקבל ספרים . ה . בטופס התשלום , הניתן לקורא המבוגר , מצוין כי " טופס 
זה משמש לקבלת תשלום בקופות העירייה ובכל סניפי הבנקים " , ולא רק בבנק הדואר . 
עיריית תל - אביבקפמאביגרעיון מצוין היה ל"מוסד " לאבחן את כתב - ידו של 
שליט עיראק סדאם חוסיין . יש להמשיך במשימה , ובתור שמיר , שרון , רבין , 
פרס , בוש , בייקר , גורבצוב , שוורדנדזה . מעניין מה יהיו התוצאות . 
תל - אביבקפמאביגנחום ברנע ( " ידיעות אחרונות " 7 . 13 ) כמעט קלע למטרה 
בשאלתו המכוונת לאורנן יקותיאלי : " באיזו חוצפה ישראלית הוא מציע לאחרים 
לסרב וללכת לכלא , בעוד הוא נהנה ממנעמי הכיבוש " . ואני מבקש להרחיב : 
כולנו , כל החברה הישראלית ( ונחום ברנע בכללה ) נהנים מ"מנעמי הכיבוש " . 
מי שכך חש וחי את הדברים נמצא בדילמה נוראה . לברנע הכל אולי נהיר , שחור - 
לבן . לרבים אחרים העניינים מסובכים ומביכים . למשל : " אני יודע שהימין 
מנצל את אחריותנו לרעה . הם משחקים באש , כי אנחנו הולכים ומגיעים לקצה 
גבול ההתאפקות . חשוב מאוד שהממשלה החדשה תרשום לעצמה , שנושא סרבנות השירות 
בשטחים עומד עכשיו על סדר יומנו , לדיון מחודש ולהכרעה " יוסי שריד ( 
" הארץ " 6 . 41 ) . וכידוע , שריד לא רק קיבל צל"ש מברנע , אלא 
לחם כארי ביקותיאלי וחבריו בשל המודעה שפירסמו . אני משבח את כל החצויים 
בנפשם , שאינם מסוגלים תמיד ובכל עת לזמר אותו פזמון . האם כחברה היינו 
נראים טוב יותר ומסוגלים לחיות ביתר שלמות בלא כל סרבנות ? טוענים כי הסרבנות 
אפשרית בזכות סבסודה על - ידי הנמנעים ממנה . אולי גם הנמנעים מסרבנות נהנים 
מסבסוד על - ידי הסרבנים ? הרצליהקפמאביגבהמשך לכתבה שפורסמה ב"גלריה " 
( " לא למעברות " , 7 . 4 ) , להלן עיקרי תוכנית שהוצגה למערכת הביטחון 
על - ידי חברת , המתמחה בתכנון והערכה של עלויות בתנאי אי - ודאות . התוכנית , 
הקרויה " עתודת שיכון לאומית " , מתייחסת לחשש , שאף מובע בכתבה , בדבר 
הפיכת פתרונות הדיור הזמניים לפתרונות קבע והסיכון שהם יהיו כמו בשנות החמישים 
והששים מקור לבעיות חברתיות . הבנייה הרווחת בארץ מבוססת על אבן ובטון . 
מדי פעם נעשו ניסיונות לפתח בנייה מעץ , ואפילו ממתכת או פלסטיק , אך 
לא נקלט עדיין מתחרה משמעותי לאבן ולבטון . נתון זה עשוי להביא למסקנה , 
שגם הפעם יהיו אלה הפתרונות הבסיסיים לטווח ארוך . אך כאן נכנסת לתמונה 
מערכת הביטחון . המצבים שבהם נדרשת הקמה מהירה של מבני דיור ואדמיניסטרציה 
הם רבים ומגוונים . מלבד גלי עלייה פתאומית מארצות מצוקה , עלולים אסונות , 
פעולות טרור או מלחמה להביא לאובדן קורת גג ולצורך לשכן אנשים במהירות ; 
הקמת מתקני כליאה המוניים , בתי - חולים לשעת חירום , מחנות זמניים לכוחות 
מילואים , בסיסים לקליטת מתנדבים וכד כל אלה מצריכים הכנת עתודת שיכון 
לאומית : מאגר רכיבים שיאפשר פריסה מהירה ויעילה של מבנים . תעשיית הבנייה 
הזמנית והמהירה התפתחה מאוד מאז ימי המעברות והפחונים . מבני האלומיניום , 
האסבסט והעץ המוצעים היום על - ידי חברות בנייה שונות נראים טוב יותר , 
נוחים יותר למתגוררים בהם , וחלקם מתאים ונוח לאחסון צפוף וניתן להקמה 
ופירוק בשטח בתוך שעות ספורות ובעזרת כוח - אדם בלתי - מיומן . בכפר אדומים 
ובבאר שבע מצויים מבנים מסוג זה מאלומיניום דקורטיווי מצופה וחלק מהדיירים 
המשתכנים בהם אף אינו יודע שמתחת לציפוי נמצאים לוחות אלומיניום . בתי אלומיניום 
אלה ואחרים מחומרי בנייה שונים ניתנים לאחסון בצורה קומפקטית כבית מקופל , 
המוכן לנשיאה ברכב או במסוק . יתרה מזאת , מבנים מסוג זה ניתנים לפירוק 
ולאחסנה בגמר השימוש , כך שאפשר לדבר על מחזורי שימוש ואחסנה , בהתאם לצרכים . 
בעזרת תכנון מתאים אפשר להפוך את מצוקת הדיור ל"הזדמנות הדיור " . אחת האפשרויות 
הנדונות היא שמערכת הביטחון וצה"ל יכינו מפרט למבנים ארעיים , שישמשו בשלב 
ראשון לשיכון ארעי של העולים , ולחלופין יישמרו במצב של אחסון קומפקטי , 
בכוננות לשימוש צה"לי . 
