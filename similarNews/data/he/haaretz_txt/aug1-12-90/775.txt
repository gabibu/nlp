" למרות הסובסידיה הגדולה הגלומה במשכנתאות לעולים , אין עדיין ניצול של 
המשכנתאות , והעולים מתרכזים בעיקר בשוק השכירות " , כך נמסר אתמול בסקירה 
על הרבעון השני של 0991 , שהוצאה מטעם המחלקה הכלכלית של בנק הפועלים , 
שבראשה עומד פתחיה בר שביט . בבנק הפועלים מסבירים את תופעת אי ניצול הלוואות 
המשכנתאות בכמה גורמים : אי - ודאות לגבי אפשרויות התעסוקה בישראל , אי 
ודאות לגבי אזור המגורים המועדף , קבלת סכומי שכר דירה במסגרת השהות בארץ 
בשנה הראשונה , משקל גבוה יחסית של עולים מבוגרים בקרב העולים , קשיים 
של העולים במציאת ערבים , והפער הקיים בין גובה המשכנתא למחיר הדירה והקושי 
להשלימו . באשר לייבוא הבתים המוגמרים מחו"ל , סבורים בבנק הפועלים , כי 
אין הצדקה לטענה , שעדיף לייבא את שירותי הבנייה ולא כדאי להרחיב את הענף , 
על מנת להימנע מכיווצו בעתיד . הם אומרים , כי לאור בעיות התעסוקה שיחמירו 
עם הצטרפות רבבות עולים לכוח העבודה ואי - הוודאות לגבי משך הזמן של גל העלייה , 
עדיף להרחיב את הענף . בבנק הפועלים מאמינים , כי מגמת הנסיגה שאפיינה 
את הרבעון הראשון של 0991 נבלמה . " עצירת תהליך הירידה בפעילות הכלכלית , 
מקורה בגידול בביקושים המקומיים , הנובעים מהעלייה ומהמדיניות המוניטרית 
המרחיבה זה שנה " . בהתייחסם לסוגיית שער החליפין אומרים כלכלני הבנק , 
כי נראה שמשטר התנודות בשער החליפין , שעליו הוכרז בסוף פברואר יימשך . 
הם אומרים כי לא צפוי פיחות חד פעמי ניכר עד סוף השנה . בנושא מדד המחירים , 
חוזים אנשי הבנק כי האינפלציה בכל שנת 09 תגיע לכ%81 . " שיעור זה משקף 
את המשך תהליך ההתייקרות הריאלית של מחירי הדירות ושכר הדירה . מאידך , 
רמת האבטלה הגבוהה ומשטר שער החליפין , ימתנו עלייה מואצת יותר באינפלציה " . 
