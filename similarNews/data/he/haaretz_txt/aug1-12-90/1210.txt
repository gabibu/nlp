דרישה לפטר את מנכ"ל חברת בזק תת אלוף ( מיל . ) צבי אמיד עלתה בישיבה 
של מועצת מנהלי החברה שכונסה שלשום בירושלים . חברי מועצת המנהלים , שתבעו 
להדיח את אמיד , הסתמכו בין השאר על דו"חות חמורים של מבקר פנים בבזק , 
דני פרידמן . הדו " חות שלו חושפים חריגות ממנהל תקין בנוגע לרכש של ציוד 
תקשורת ונכסים . בישיבה גם נדונו יחסי האנוש העכורים בבזק , לא רק בין ועדי 
העובדים לבין ההנהלה אלא גם בקרב חברי ההנהלה עצמם . כמה מהנוכחים מתחו 
ביקורת נוקבת על שירות לקוי של החברה ללקוחותיה , בין היתר בכל הקשור לתיקוני 
קווים ולהתקנות של טלפונים חדשים . כן נמתחה ביקורת על העדר היערכות מתאימה 
של " בזק " לשנים הקרובות . יצוין שמשטרת ישראל בודקת עתה חלק מהממצאים 
הכלולים בדו " חות הביקורת הפנימית בבזק . החומר הועבר לעיונה של מבקרת 
המדינה , מרים בן פורת , והשרים הנוגעים בדבר . הביקורת גילתה , בין היתר , 
שאגף הכלכלה בחברה הזמין בדצמבר 5891 מערכות כפל דיבור אנלוגיות מחברת 
" אי - סי - אי " בסך 064 אלף דולר . אך ציוד זה הוזמן ללא דרישת הצרכן 
ובעל התקציב ( קרי : תחום תמסורת באגף הנדסה ) ועל אף שבזק לא נזקקה כלל 
לציוד זה . מאחר שלא נמצא כל שימוש לציוד , הוא הוחזר לחברת " אי - סי - 
אי " בדצמבר 8891 , אך התמורה הכספית בעבורו טרם הוחזרה לבזק . אמיד , 
לשעבר קצין קשר ראשי בצה"ל , הוא מנכ"ל בזק למן הקמתה , לפני חמש שנים . 
עתה נמצאות בעיצומן ההכנות להנפקת מניות של החברה בבורסה לניירות ערך . 
בכוונת החברה לגייס 021 מיליון שקל ועוד 03 מיליון שקל באמצעות ניירות ערך 
מסוג אג"ח - אופציה . יו"ר מועצת המנהלים של החברה , יורם אלסטר , אישר 
אמש בתשובה לשאלה כי " השבוע התקיימה ישיבה של המועצה שדנה בנושאים רגישים 
הקשורים לתפקוד ההנהלה . הוא סירב להרחיב את הדיבור בנושא . 
