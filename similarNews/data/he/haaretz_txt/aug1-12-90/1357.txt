איסלאמאבאד ( ע"ר ) . ראש הממשלה המודחת של פקיסטאן , בנזיר בוטו , 
עשויה להיחקר בחשד למעשי שחיתות . בוטו הושמה עם בעלה במעצר בית . ראש הממשלה 
החדש , מוסטפה גאטוי , אמר שלשום כי העונש לכל מי שיורשע בשחיתות ייקבע 
בבית המשפט , והוסיף כי ייתכן ואחד העונשים יהיה פסילה מהשתתפות בבחירות 
שיתקיימו באוקטובר . בעלה של בוטו , אסיף עלי זארדארי , הואשם לעתים קרובות 
בניצול מעמדה של אשתו , אולם האשמות לא הוכחו עד כה . קראצי ( ע"ר ) . 
הצבא הפקיסטאני הודיע אתמול כי הוא תומך בבחירות הכלליות החדשות שקבע הנשיא 
לחודש אוקטובר ; כך מסרה סוכנות הידיעות של פקיסטאן . " לא צריך להיות 
כל ספק בקשר לבחירות אלה והן לא יידחו ולא יתעכבו " , אמרו מקורות במערכת 
הביטחון הפקיסטאנית , שצוטטו על ידי סוכנות הידיעות המקומית . המקורות 
הוסיפו כי מה שדרוש עתה לפקיסטאן היא יציבות , " אולם לא במחיר הבחירות , 
שמועדן כבר נקבע " . 
