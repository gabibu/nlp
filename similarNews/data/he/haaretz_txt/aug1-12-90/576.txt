לדעתי אין סיכוי שסנקציות כלכליות לבדן , יגרמו לסדאם חוסיין להיכנע ולהסיג 
את כוחותיו . כדי שדבר כזה יקרה , יש צורך במכלול של צעדים , שהסנקציות 
הכלכליות הן רק חלק מהם . במהלך הדורות האחרונים היו עשרות מקרים , שבהם 
הוטלו סנקציות על מדינות תוקפניות , כמו למשל , הסנקציות שהוטלו על איטליה 
כתגובה לפלישתה לחבש , או הסנקציות שהוטלו על בריה"ם בשל פלישתה לאפגניסטאן , 
או הסנקציות שהוטלו על וייטנאם בעקבות פלישתה לקמבודיה וכמובן הסנקציות 
שהוטלו על דרום אפריקה , בשל מדיניות האפרטהייד שלה . בכל המקרים הללו , 
במידה שהיתה השפעה כלשהי לסנקציות , היא היתה רק בטווח הרחוק ולא המיידי . 
באף אחד מהמקרים סנקציות כלכליות לא גרמו למדינות " הנענשות " , להסיג 
מיד את כוחותיהן . ההנחה הרווחת בספרות המקצועית היא , כי כאשר הסנקציות 
מוטלות על מדינה שהצעד הצבאי שנקטה נוגע לאינטרסים חיוניים שלה , אזי אין 
כל סיכוי שהסנקציות יהיו אפקטיוויות . זהו , לדעתי המצב לגבי סדאם חוסיין . 
דבר כזה עלול לקרות , במיוחד לגבי הפלישה לערב הסעודית . אחת הדרכים לגשר 
על המחסור שיווצר מאי רכישת נפט מעיראק , היא על ידי הגברת הפקת כמויות 
הנפט על ידי ערב הסעודית . סדאם חוסיין יודע זאת וכדי למנוע מצב כזה , 
הוא עלול בהחלט לנסות לכבוש שדות נפט בערב הסעודית . זו בהחלט דרך שיש לה 
במקרה הזה סיכוי יותר גדול להשיג מטרתה מאשר עיצומים כלכליים . הייתי אומר 
שהסיטואציה שבה עומדת כיום ארה"ב מול עיראק , דומה מאוד לסיטואציה שעמדה 
בה ארה"ב בעת משבר הטילים בקובה . זוהי סיטואציה של הליכה על פי התהום והשאלה 
היא מי ימצמץ ראשון . לא בטוח כלל שארה"ב רוצה במעורבות הצבאית , לכן היא 
הטילה בראשונה את הסנקציות הכלכליות . היתרון בהטלת סנקציות כלכליות שהיא 
נותנת מירווח זמן למהלכים דיפלומטיים ותהליך האסלמה במידה והוא מתרחש , 
מתחולל בהדרגה וניתן לשלוט עליו . על מנת להשיב על שאלה זו צריך לדעת מה 
היא כמות הרזרבות הכספיות שיש לעיראק בתחומה . מה שברור הוא שמשטר מהסוג 
הקיים בעיראק , יכול לעמוד בחרם כלכלי זמן ממושך הרבה יותר ממה שמסוגלת 
לעמוד מדינה מערבית דימוקרטית . 
