( ע"ץ ) . אי הוודאות בנוגע להשפעות האפשריות של המשבר במפרץ הפרסי על 
הכלכלה היפאנית גורם לדאגה רבה בקרב החוגים הכלכליים והפיננסיים הבכירים 
ביותר של יפאן , כפי שאפשר לראות מהירידה האחרונה בבורסה של טוקיו . בסוף 
יום המסחר רשמו המניות היפאניות ירידה ממוצעת של כשלושה אחוז , לאחר התאוששות 
שחלה לקראת סוף היום . בד בבד נרשמה עלייה בשערי הריבית לטווח ארוך , אשר 
עברו את השמונה אחוז לשנה , בראשונה זה שבע שנים . מאז ההכרזה על הפלישה 
לכוויית איבדו המניות בטוקיו % 4 . 7 בממוצע מערכן . היפאנים מודאגים גם מהידיעות 
על הקשיים הבלתי צפויים שבהם נמצאת הכלכלה האמריקנית , והם חוששים מאפשרות 
למשבר כלכלי כלל - עולמי . סוחרי הבורסות ביפאן ערים לעובדה כי ארצם היא 
המדינה המתועשת הרגישה ביותר למשבר הנפט , מכיוון שהיא מייבאת את כל תפוקת 
הנפט שברשותה . הסנקציות אשר עליהן הכריזה הממשלה היפאנית ביום ראשון , 
ובמיוחד החשש מפני הימשכותן לאורך זמן , רק מגבירים את החששות של הסוחרים . 
זאת הפעם הראשונה שיפאן החליטה להטיל אמברגו על יבוא נפט , בניגוד להחלטתה 
בשנת 9791 שלא להצטרף לחרם הנפט שהוטל על איראן , לאחר תפיסת בני הערובה 
האמריקנים . 
