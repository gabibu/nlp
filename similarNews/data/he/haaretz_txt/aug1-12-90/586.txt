ואשינגטון ( ע"ר וע"ץ ) . עיראק שיחררה שלושה עובדי נפט אמריקאים שנעלמו 
בכוויית במהלך הפלישה . שמונה אמריקאים אחרים , שנעדרו מאז פלישה , נמצאים 
כנראה בבגדאד והם חופשיים כך מסרו בשבת דוברים אמריקאים בוואשינגטון . פקידים 
בוואשינגטון דיווחו , כי נציגים של שגרירות ארה"ב בעיראק נועדו בשבת עם 
שלושת האמריקאים שנעדרו , שהיוו חלק מקבוצת אזרחים מערביים שהועברו על - 
ידי שלטונות עיראק מכוויית לבגדאד . " נראה כי מצבם טוב . עד כמה שידוע 
לנו אין הגבלות על תנועותיהם " , מסר נציג של משרד החוץ . " יש לנו מידע 
כי ייתכן שכ8 אמריקאים נוספים נמצאים גם הם במלון " , אמר דובר אחר , בציינו 
כי מספר עובדי הנפט האמריקאים שנעדרו הוא כנראה 11 , ולא 41 כפי שהאמינו 
קודם לכן . אותה שעה מסר סגן שר ההגנה הבריטי , ארצי האמילטון , בלונדון 
כי 53 היועצים הצבאיים הבריטיים עדיין היו אמש " בידי כוחות עיראקיים קרוב 
לוודאי בכוויית " . קפידבינהאמילטון אמר , כי אחד הקצינים הורשה בשבת לפנות 
ערב לטלפן אל משרד ההגנה בלונדון , כדי להודיע כי שלום לו , והוא נמצא 
בחברת קצין אחר שנעצר עמו . לונדון ( ע"ר ) . ארגון אמנסטי אמר ביום ששי 
כי קיבל ידיעות , לפיהן כוחות עיראק בכוויית עצרו מאות גולים עיראקים שנמלטו 
לשם עקב התנגדותם לשלטונו של סדאם חוסיין . " על פי הדיווחים , נראה שאחדים 
מהם כבר נלקחו חזרה לעיראק , שם הם צפויים למאסר ולעינויים , ובמקרים אחדים 
להוצאה להורג " , נאמר בהודעה שפורסמה בלונדון . אמנסטי לא אמר מה מקור הידיעה , 
אולם ציין כי על פי הדיווחים שברשותו , בוצעו המעצרים בידי כוחות הביטחון 
העיראקים , לאחר חיפושים מבית לבית שבוצעו ברובע השיעי בכוויית . 
