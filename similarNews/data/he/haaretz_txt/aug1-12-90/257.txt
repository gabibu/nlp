סגן שר האוצר לשעבר ח"ך יוסי ביילין , מתח אתמול ביקורת חריפה על כך שהקבינט 
לקליטת עלייה טרם התפנה לדון בפרויקט " שערי ירושלים " , לפיתרון בעיות 
דיור ותעסוקה של עולי בריה"ם . ביילין דיבר בפני ועדת משנה של ועדת העלייה 
והקליטה של הכנסת , העוסקת בקידום פרויקטים כלכליים , שהוא עומד בראשה . 
לדבריו , זוהי שערוריה שהפרויקט שיזם פרוף רענן וייץ ואשר נבדק ביוזמת 
הממשלה ע"י צוות בראשותו של נגיד בנק ישראל לשעבר ארנון גפני , טרם הובא 
לדיון בקבינט לקליטה , למרות שחלפו שבועות אחדים מאז הסתיימה בדיקתו . בישיבת 
הוועדה אתמול התפתח עימות בין יוזמי הפרויקט והצוות שבדק אותו , לבין כמה 
מתכנני ערים , שהציגו בעיות אקולוגיות ובעיות הקשורות בשמורות הטבע . כן 
נדונה הסוגייה , אם יש להקים נקודות ישוב חדשות או עדיף לבנות שכונות במרכזים 
עירוניים קיימים . יוזמי הפרויקט הדגישו שללא הון פרטי אי - אפשר יהיה לקלוט 
מאות אלפי עולים והון פרטי יוכל לפנות רק לפרויקטים ייחודיים דוגמת " שערי 
ירושלים " . סופר " הארץ " מציין כי לפי הצעתם של פרוף וייץ והאדריכל דוד 
רזניק יוקם האתר " שערי ירושלים " כ02 ק"ם דרומית לירושלים ודרום מזרחית 
לבית - שמש , מתוך מגמה לקלוט כ03 עד 04 אלף משפחות , שיועסקו במפעלים 
שיקימו יזמים פרטיים מחו"ל . ועדת גפני המליצה בפני הממשלה לבדוק את כדאיות 
הפרויקט והדגישה כי הדגם המוצע , עשוי לספק חלק מהתשובות הנדרשות לטיפול 
בעלייה של שנות התשעים . 
