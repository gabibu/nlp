על פי התכנונים , בסתיו 2991 יושלם השלב הראשון של פרויקט רכבת פרוורים , 
שתתחיל בחיפה , תעצור בארבע תחנות בתל - אביב ותמשיך לירושלים . שמאי אסיף , 
מהנדס העיר בעיריית תל - אביב , אומר , שהכוונה בשלב הראשון היא לחבר 
את רכבת צפון עם תחנה חדשה בדרום תל - אביב . בעתיד היותר רחוק מתוכננות 
שלוש תחנות נוספות בתל - אביב : תחנת השלום , לגרדיה וההגנה . הפרויקט 
יבוצע על ידי בניית שתי מסילות חדשות בין שני נתיבי אילון . רשות הנמלים 
והרכבות , הגוף היוזם של הפרויקט , העבירה את ביצוע חיבורי המסילות לחברת 
נתיבי אילון . דני הולצמן , מנכ"ל חברת נתיבי אילון , אומר , שהממשלה 
אישרה הצעה של 07 מיליון ש"ח לביצוע החיבור . בשלב זה הוזמנו ששה קבלנים 
להציע תוכנית לתשתית : סולל בונה , חברת רמט , חברת רמיר , חברת אבי 
אהרונסון , חברת אורי דורי וחברת מליבי . הקבלנים נדרשו להגיש תוכנית הכוללת 
מחשבה על מערכות ניקוז , הרחבת הגשרים ותכנון שלוש התחנות החדשות . אלה 
מהם שיבטיחו עמידה בלוח זמנים , יכולת כספית , ציוד וניסיון ייבחרו להשתתף . 
ביצוע התשתית יחל מיד אחרי החגים . אמצעי הבטיחות שיינקטו הם בניית מפרדה 
מבטון וגדר , שתימנע מעבר של הולכי רגל . הולצמן אומר , כי הרכבת תצא בתדירות 
של רבע שעה ( כיום יוצאת רכבת כל שעה בשל המגבלות של מסילה אחת ) ומאמין , 
שעובדה זאת תגדיל את מספר המשתמשים ברכבת , ובעיקר תקל על חיילים שצריכים 
להגיע לקריה . הולצמן מבטיח , שבשלב מאוחר יותר יבוצע פרויקט נוסף , שיפתור 
את בעיית הרעש רכבת חשמלית . 
