משפחות מחוסרי הדיור באשדוד הסכימו לקבל את הצעתו של סגן שר התקשורת , ח"ך 
אפרים גור , המטפל בענייניהם , לפיה תגור משפחת זוג צעיר בחדר אחד בדירות 
שתעמיד חברת עמיגור לרשות משרד השיכון , לפתרון זמני של בעיותיהם . המשפחות 
הסכימו גם להצעה נוספת , ששתי משפחות יחד תשכורנה דירה בשוק הפרטי , בסיוע 
משרד השיכון ועיריית אשדוד , כאשר הזוגות עצמם ישתתפו במימון שכר הדירה . 
הדברים סוכמו בישיבה שהתקיימה אתמול , בהשתתפות חברי הכנסת אפרים גור ומיכאל 
איתן , נציגי משרד השיכון , חברת עמיגור , עיריית אשדוד ומשפחות מחוסרי 
הדיור . קפידבינלפי הסיכום , יחתמו היום הזוגות על חוזי השכירות שיוכנו 
על ידי עיריית אשדוד , ובמקביל יפנו את ההוסטל שאליו פלשו לפני ימים אחדים . 
נודע , שהפתרונות הזמניים לא באים במקום פתרונות קבע , שלגביהם ימשיך 
משרד השיכון את הטיפול במסלול הרגיל , ובכפוף לזכאות של כל זוג וזוג . סגן 
השר , ח"ך אפרים גור , אומר שפתרונות זמניים אלה יכולים לשמש מודל לפתרון 
לזוגות נוספים במדינה , הסובלים מהעדר קורת גג , וזאת , עד אשר הפתרונות 
עליהם החליטה הממשלה יתחילו להתבצע בעוד חודשים אחדים . 
