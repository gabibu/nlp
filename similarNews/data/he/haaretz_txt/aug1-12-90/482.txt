צבא עיראק פלש לכוויית בשעה 2 לפנות בוקר יום חמישי , ותוך שעות מעטות השתלט 
על עיר הבירה כוויית סיטי ועל עמדות המפתח במדינה . אמש נראה , כי העיראקים 
שולטים במרבית רובעיה של עיר הבירה , ומחזיקים בארמון האמיר , בבנק המרכזי 
ובנמל התעופה הבין - לאומי . כוחות הפלישה העיראקיים , הנעזרים בטנקים , 
לחמו אתמול לחיסול כיסי התנגדות של כוחות כווייתים , הנאמנים לאמיר הנסיכות , 
גאבר אל - אחמד אל - סבאח . אמש התנהלו עדיין קרבות בשווייק , הבסיס הצבאי 
העיקרי של כוויית , צפונית לבירה . עדי ראיה מסרו כי האיזור אפוף עשן , 
וכי הכוחות המקומיים מגלים התנגדות עזה . קולות ירי נשמעו גם ממקומות אחרים 
מחוץ לבירה . שגריר כוויית בבלגיה מסר , כי בפלישה נפגעו 002 הרוגים ופצועים . 
תומכי האמיר הוסיפו לקרוא להתנגדות עיקשת ממשדרי רדיו המוצבים במדבר . 
עם רדת הערב אתמול נשמע ברדיו ראש הממשלה , נסיך הכתר סעד אל - עבדאללה 
אל - סבאח , שאמר : " אחינו הגיבורים יהדפו את התוקפנות " . האמיר הצליח 
להמלט מארצו במסוק לסעודיה , ומנסה לגייס משם את עזרת בעלות בריתה של כוויית . 
אחיו הצעיר של האמיר , הנסיך פאהד , נפל בקרב על ארמון המלוכה . ממקור 
מוסמך נמסר , כי חיילים עיראקים שבו אחת מבנותיו של האמיר בהסתערות על הארמון . 
קפידבינעיראק מתכוונת לסגת מתחומי כוויית , לאחר שיושלט שם ממשל אחר , 
בראשותה של " הממשלה הזמנית החופשית של כוויית " כך אמר אתמול שגריר עיראק 
בוואשינגטון , מוחמד אל - משאט , שקרא הצהרה של ממשלתו . הוא לא גילה 
מי הכוח הפוליטי , שלפי הזמנתו , לטענת עיראק , פלש צבאה לכוויית . לדברי 
השגריר , " כוחותינו יוסגו כאשר המצב ייושב , וכאשר ממשלת כוויית החופשית 
תבקש זאת . אנו מקווים כי הדבר ייעשה בתוך ימים ספורים , או שבועות ספורים , 
לכל היותר " . השגריר אמר כי ארצו " דוחה כל התערבות זרה , שרק תפריע 
לנסיונות להשיב על כנו במהרה את המצב הנורמאלי בכוויית " . נשיא ארה"ב , 
גורג בוש , חתם אתמול צו שהקפיא את כל הנכסים העיראקיים והכווייתיים בארה"ב , 
ואסר על קיום קשרי סחר וכלכלה עם עיראק . אתמול בבוקר אמר בוש , כי ארה"ב 
אינה שוקלת פעולה צבאית נגד עיראק , אולם מאוחר יותר שינה את דעתו ובמסיבת 
עיתונאים משותפת עם ראש ממשלת בריטניה , מרגרט תאצר , אמר כי ארה"ב " אינה 
מחליטה על דבר , אך גם אינה מוציאה דבר מכלל אפשרות " , בשלב זה . הבהרתו 
באה בגלל כעסם של ראשי הפנטגון על הצהרתו הראשונה . בוש מסר , כי בפורום 
הביטחוני שכונס אתמול בבוקר בבית הלבן נדונו " אופציות שונות " , וציין 
כי בפגישה נכחו קברניטי מערכת הביטחון האמריקאית . מומחים לעניינים אסטרטגיים 
בוואשינגטון אומרים , כי " הקו האדום " להתערבות אמריקאית נגד עיראק יהייה 
איום עיראקי אפקטיווי על טריטוריה או מתקנים של סעודיה . לדברי המומחים , 
בהם פקידי ממשל , אפשרות כזו אינה נראית לעין כרגע . בריה"ם הודיעה אתמול 
על הטלת אמברגו על משלוחי נשק לעיראק . קפידבינאתמול אחרי הצהרים , שעות 
אחדות לאחר ההשתלטות העיראקית , הכריזה " הממשלה הזמנית של כוויית החופשית " 
כי הדיחה את האמיר ומשטרו , ופיזרה את הפרלמנט הכווייתי . בשידור שבוצע 
ככל הנראה מעיראק , נמסר כי הממשלה הזמנית החדשה תמלא במהלך תקופת מעבר , 
את כל הסמכויות במדינה . דובר מטעם הממשלה הזמנית , שצוטט בסוכנות הידיעות 
העיראקית , טען כי ממשלתו שולטת לחלוטין במצב . הממשלה הזמנית גם הטילה 
עוצר עד להודעה חדשה . בכל שידורי הממשלה הזמנית , שנמשכו שעות אחדות , 
לא נמסר מידע על זהותם של חבריה ושריה . 
