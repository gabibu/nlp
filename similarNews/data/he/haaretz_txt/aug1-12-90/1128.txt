מוסקווה ( ע"ר ) . בריה"ם הכריזה שלשום , כי תקים בורסות למטבע - חוץ 
בשנה הבאה , בהן ייסחר הרובל באופן חופשי לעומת המטבעות האחרים . בהודעת 
הממשלה נאמר , כי הבורסות יוקמו החל מה1 בינואר , והן חלק בלתי - נפרד 
מהמעבר המתוכנן לכלכלה חופשית . הבורסות ייפתחו במוסקווה , בבירות 51 הרפובליקות 
הסובייטיות ובערים גדולות אחרות . לא ברור בינתיים באיזו מידה יוכלו ארגונים 
זרים ליטול חלק במסחר בבורסות אלה , אולם פקיד במשרד האוצר אמר , כי אינו 
רואה כל מכשול בהצטרפות בנקים זרים למסחר . הפקיד , שביקש להישאר בעילום - 
שם , אמר כי מטרתן העיקרית של הבורסות הינה " לאפשר למפעלים סובייטיים 
ולארגונים שהינם חסרי - יכולת ייצוא , לקנות מטבע - חוץ או לרכוש ציוד מחו"ל 
לצורך התפתחותם " . לעסקים רבים בבריה"ם יש עתודות גדולות ברובלים , אולם 
הם אינם יכולים לרכוש ציוד זר , מפני שרשמית הם מייצרים רק לשוק הביתי . 
בשנה האחרונה קיים הבנק לסחר - חוץ במוסקווה כמה מכירות פומביות של מטבע - 
חוץ לארגונים סובייטים . הפקיד הוסיף כי הבורסות , שיהיו פתוחות יומיים 
בשבוע , הינן למעשה הרחבה של המכירות הפומביות , שהתקיימו פעם בחודש . 
