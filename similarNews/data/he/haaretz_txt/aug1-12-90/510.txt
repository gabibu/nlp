אמסטרדם ( רויטר ) . יוהאן קרויף הוזמן לפגישה עם מאמנה בעבר של נבחרת 
הולנד בכדורגל , ריינוס מיכלס , כאשר ברקע נשמעות הערכות שקרויף , כיום 
מאמנה של ברצלונה הספרדית , יקבל עליו את תפקיד המאמן הלאומי . אבל קרויף , 
שאישר את המגעים שהיו לו עם התאחדות הכדורגל ההולנדית , נשמע זהיר בתשובותיו : 
" אם הייתי נשאל בחודש מאי , ללא היסוס הייתי אומר כן . דבר ראשון אני 
רוצה לדעת מה השתנה . במאי , אף אחד לא יצר עימי קשר , אלא רק עכשיו " . 
קרויף , בעבר כוכבה של אייאקס אמסטרדם , שנחשב לכדורגלן הגדול ביותר שקם 
אי - פעם להולנד , עדיין כועס על כך שלא נתמנה למאמנה של הולנד לפני המונדיאל . 
השחקנים רצו בו אחרי שהביאו להדחת תיס ליברכטס , עם סיום מוקדמות גביע 
העולם , אולם ההתאחדות ההולנדית החליטה למנות את ליאו ביינהאקר . הולנד 
שיחקה רע במונדיאל ונוצחה בשמינית הגמר 12 בידי מערב גרמניה . את הטורניר 
העולמי סיימה ללא ניצחון . קרויף חתום על חוזה לשנה נוספת בברצלונה , אולם 
אין הוא שולל לשלב את עבודתו במועדון הספרדי , עם עבודה בנבחרת הולנד . 
