אדם קנה מכונית משומשת ושילם תמורתה את המחיר המלא הנקוב במחירון הנהוג בשוק . 
קנה אדם אחר מכונית מדגם ומשנת ייצור זהים ושילם בשבילה מחיר הנמוך ב%02 
מן הנקוב במחירון . אפילו נלקחו שתי המכוניות למכון בדיקה שבו יאושר כי 
מצבן המכני והחיצוני זהה לחלוטין , יעמוד בין שתי המכוניות הפרש של כ%02 . 
הסיבה המכונית הראשונה רשומה בבעלות פרטית , והשנייה היתה בבעלותה של 
חברת השכרה . ההסבר המקובל הוא שמכונית השייכת לחברת השכרה עברה תלאות שנחסכו 
ממכונית פרטית רגילה . אפילו אם נמצאה במצב תקין לחלוטין , מקנן תמיד חשש , 
כי העבר העשיר עלול להתנקם . כל עוד הכל נוהגים על פי התקנות והחוקים , 
מצויה , לכאורה , הבחירה בידי המעוניין במכונית משומשת , אם לרכוש מכונית 
שהיתה בבעלות פרטית , או כזו שהיתה בבעלות חברת השכרה , עם כל היתרונות 
והחסרונות הכרוכים בכל אחת מהאפשרויות . רק לכאורה , כי על פי המצב החוקי 
השורר כיום , עלול אדם לרכוש מכונית שברשיונה רשום כי היתה בבעלות פרטית , 
אולם בפועל נעשה בה שימוש כבמכונית להשכרה . קפמאבינצו הפיקוח על מצרכים 
ושירותים בתחום הסעת סיור , הסעה מיוחדת והשכרת רכב משנת 5891 , מגדיר 
את הנדרש ממי שחפץ לעסוק בתחום השכרת רכב . חברת השכרה אינה נדרשת להפקיד 
ערבות בנקאית , כפי שדורשים למשל ממשרד נסיעות שהתחייבויותיו הכספיות נמוכות 
מאלו של חברת השכרה , אך נדרש מוסך מורשה , חניון , קצין בטיחות , מנהל 
מוסך , מנהל מורשה ועוד , רשימה ארוכה של דרישות שנועדו להבטיח כי בידי 
המשכיר את רכבו לציבור , יהיו לפחות האמצעים לפקח על תקינותו הטכנית והבטיחותית . 
כמובן שהמכוניות המושכרות חייבות להירשם בבעלות החברה . באחד בדצמבר 8891 
חתם שר התחבורה דאז , חיים קורפו , על תיקון לצו הפיקוח על מצרכים ושירותים . 
כיום , כל מי שמשכיר כלי רכב שתקופת השכרתו עולה על 21 חודשים , פטור 
מן המגבלות החוקיות המוטלות על רכב מושכר . על פי התיקון לצו , יכול כל 
אדם להשכיר את רכבו הפרטי לאחר ובלבד שתקופת ההשכרה תהיה ארוכה משנה , והוא 
אינו כפוף לשום הגבלות כהחזקת מוסך , קצין ביטחון , ואפילו אינו חייב לרשום 
את רכבו על שם חברת השכרה . יתרה מזו , אפשר שבין המשכיר לשוכר נחתם חוזה 
לתקופת השכרה של שנה , אבל לאחר שבוע או חודש " התחרט " השוכר והחזיר 
את המכונית למשכיר . אפשר גם שהמשכיר יתיר את החוזה לאחר תקופה קצרה , 
לאחר שהתחרט לכאורה , ימהר להשכיר אותה שוב וחוזר חלילה . אם התופעה מתרחשת 
באופן שיטתי , אומר אלי אביר , יועץ משפטי במשרד התחבורה , יש בכך עבירה 
על החוק . ומי מפקח על קיום החוק ? בינתיים אף אחד , כי משרד התחבורה , 
מודה אביר , לא היה מודע כלל לקיום הפרצה . התיקון בצו הפיקוח על מצרכים 
ושירותים בוצע עקב לחצי המערכת הבנקאית , שחפצה למסד את פעילות חברות הליסינג 
בתחום הרכב . ההגדרה החדשה של הרכב המושכר מאפשרת לחברות הליסינג לבצע עסקאות 
שכר - מכר בלי שיידרשו למגבלות המוטלות על חברות ההשכרה . בהתחשב במצב הכלכלי 
ובתקנות מס ההכנסה , יש בפעילות חברות הליסינג חשיבות למגזרים רבים במשק , 
אלא שהתיקון של משרד התחבורה יצר עיוות המאפיל על הכוונות הטובות . התיקון 
בצו הפיקוח הנהוג היום , הוא בבחינת לשפוך את התינוק יחד עם המים . כמעט 
כל חברות ההשכרה הפועלות בישראל סגרו השנה מאזן הפסדי . בחלקן מדובר בהפסדים 
של סכומי עתק , ורק בחברה אחת או בשתיים הצליחו המנהלים למצוא סיבה לחייך 
בדרך אל הבנק . הסיבות להפסדים נעוצות גם בטעויות ניהול , אך אין ספק כי 
התנאים שבהם פועלות החברות אינם נוחים . חוץ מהבעיות האובייקטיוויות של 
מצב פוליטי וירידה במספר התיירים , חברות ההשכרה אינן זוכות להקלה במס קנייה 
בעת רכישת צי המכוניות , ותקנות מס ההכנסה אינן מחשיבות מכוניות פרטיות 
כמלאי עסקי . כלומר , מכירת מכוניות לצורך חידוש הצי , נחשבת לחברות ההשכרה 
כרווח הון חייב במס , שאין אפשרות לקזזו מבחינה מאזנית מול הפסדי התפעול . 
קפמאבינהתיקון בצו הפיקוח על השירותים , המאפשר פעילות חאפרים שאינם חייבים 
משהו לאיש , ודאי שאינו תומך בבסיסן הכלכלי המעורער , ממילא , של חברות 
ההשכרה . התמיהה העיקרית היא מדוע , בדרכו לאפשר פעילות ליסינג , החליט 
משרד התחבורה לקבוע תקופה של שנה כקריטריון להגדרת רכב מושכר . תקנות המס 
שלאורן פועלות חברות הליסינג מגדירות , בין השאר , קריטריון ברור שעל פיו 
תוכר עסקת שכר - מכר כהוצאה מוכרת במס : הסכם הליסינג חייב להיות לתקופה 
של % 57 לפחות מתקופת הפחת של המכונית . ובעברית , ההשכרה חייבת להיות לתקופה 
של חמש שנים לפחות , כי ערכה של מכונית פרטית יורד ב%51 לשנה , כך שתקופת 
פחת הערך הכללית היא 6 . 6 שנים , ו%57 ממנה הן 5 שנים . אם הסכם הליסינג 
נחתם לתקופה קצרה מ5 שנים , לא יוכרו הוצאות השוכר על ידי מס ההכנסה כהשכרה 
תפעולית , וכל העסקה תיחשב כהלוואה . אם עלה הרצון מצד משרד התחבורה להסדיר 
את פעילות חברות הליסינג , מדוע נקבעה שנה , ולא חמש שנים , כתקופה שמעבר 
לה לא תיחשב המכונית כרכב של חברת השכרה ? אלי אביר טוען כי משרד התחבורה 
מודע לעיוות , וממש בימים אלה נערכים דיונים במטרה לשנות את המצב החוקי 
הקיים . על פי אביר , תקופת המינימום לפטור רכב מהגבלות חברת השכרה , 
תעמוד בקרוב על שלוש שנים . למה שלוש ולא חמש שנים , כפי שמגדירות תקנות 
המס , ליועץ המשפטי במשרד התחבורה אין תשובה . הנקודה החשובה היא שאדם מהיישוב 
עלול להשקיע את מרב כספו ולרכוש מכונית במחיר מלא , בעוד שלמעשה רכש מכונית 
ששימשה למטרות השכרה , כשברשיון הרכב אין לכך סימן וזכר . עיון בתעודת 
ביטוח החובה עשוי להיות אמצעי לאמת את השימוש שעשה בעל הרכב במכונית . בהנחה 
שהשוכר לא העז להשכירה ללא ביטוח , הוא ודאי הסיר את ההגבלה הדנה בשימוש 
מסחרי . מאידך , גם תעודת הביטוח אינה יכולה להוות ערובה , כי לקראת מועד 
המכירה יכול בעל הרכב לבטל את ביטוח החובה הקיים ולבקש מחברת הביטוח להנפיק 
תעודה חדשה . התיקון בצו הפיקוח על מצרכים ושירותים אינו מוסיף חוסן לענף 
השכרת הרכב ואינו מגן על רוכש מכונית פרטית תמים . 
