סיכויי הופעת הפועל חיפה בליגה הלאומית בכדורסל פחתו אתמול , בעקבות נתק 
במו"ם בין הפטרון האמריקאי המיועד יואב כץ למועצת פועלי חיפה . כץ לא הזרים 
את התקציבים , להם נזקקה הקבוצה כדי להחתים כדורסלני חיזוק וכדי להשאיר 
את עדי גורדון , ומנגד ביקש להוסיף שמונה סעיפים חדשים ומכבידים לחוזה עם 
מועצת הפועלים . יו"ר הקבוצה החיפאית דובי שטיין הודיע , כי ללא תקציבים 
הוא " מרים ידיו ומחזיר את המפתחות למועצת הפועלים " . החלו אמש באימוניהם 
באולם בית הלוחם בחיפה , בהדרכת המאמנים רני כהנא וגדי סלילת . באימון 
השתתפו גם שני הזרים החדשים רגי טרנר , שנחת שלשום ורון דייויס ( בעבר 
בית"ר תל אביב ) שהגיע אתמול . 
