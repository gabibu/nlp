בון ( ע"ר ) . הקנצלר הלמוט קוהל יקיים מחר פגישת חירום עם האופוזיציה 
בבון , בניסיון להפיג את הלחץ הגובר והולך מצד האוכלוסיה לאיחוד שתי הגרמניות 
עוד השבוע כך מסר דובר ממשלתי . קוהל ינסה לשכנע את מנהיג המפלגה הסוציאל 
דמוקרטית , אוסקר לאפונטיין , לתמוך בתוכניותיו של הקנצלר לבצע איחוד מסודר 
יותר , קשור בהקדמת בחירות כל - גרמניות ב41 באוקטובר אמר אתמול דובר הממשלה , 
דיטר פוגל . הסוציאל דמוקרטים , הזועמים על ניסיונו של קוהל לאגף אותם 
על ידי הקדמת הבחירות הכל - גרמניות מן ה2 בדצמבר ל41 באוקטובר , עמדו אתמול 
בראש מסע למען איחוד מיידי אולי כבר ביום רביעי השבוע והכריזו כי ימנעו 
הקדמה כלשהי של הבחירות . " הקנצלר שואף לקיים את הבחירות ב41 באוקטובר " , 
אמר הדובר פוגל . " נראה אם ניתן לעשות זאת ואם לאו . השבוע הוא השבוע 
המכריע " . לאפונטיין ומנהיגים אחרים של המפלגה הסוציאל דמוקרטית ממערב וממזרח 
גרמניה , אמורים היו להיפגש הערב בבון , כדי להחליט באיזו מהירות הם ידרשו 
את האיחוד , במושב הפרלמנט המזרח גרמני שיתקיים מחר . פרלמנט זה הוא שיחליט 
על מועד האיחוד . בעוד הסוציאל דמוקרטים במערב גרמניה דורשים איחוד עכשיו , 
מעדיפים הסוציאל דמוקרטים במזרח גרמניה את חודש ספטמבר , לאחר שיושלם חוזה - 
איחוד בין מזרח ומערב . שני האגפים של הסוציאל דמוקרטים גורסים ששתי המדינות 
חייבות להתאחד במהירות , כדי למנוע הידרדרות כלכלית נוספת במזרח גרמניה . 
לשמירת הגבול עם פולינבבאדקאנשטאדט האזינו גרמנים לנאומו של הקאנצלר הלמוט 
קוהל וקיבלו בקריאות בוז את דבריו בדבר הערובה לגבול הנוכחי בין פולין לגרמניה . 
" הגבול בין פולין לגרמניה , כפי שהוא קיים היום , הוא סופי אמר קוהל , 
בנאומו בפני אגודת מגורשי השטחים הגרמנים שסופחו לפולין , שקיימו ועידה 
כאן ליד שטוטגארד . מאות של גרמנים , שגורשו מן הטריטוריות האלה , שהן 
עתה בריבונותה של פולין , השמיעו קריאות בוז ולעז בעת שקוהל השמיע דברים 
אלה והתאמץ להמשיך בנאומו . " אף אחד בגרמניה לא יערער על הגבול הזה ולא 
יעורר תביעות טריטוריאליות עכשיו או בעתיד " , המשיך הקאנצלר , על אף הפרעות 
המאזינים . בהפסיקו רגע את הנאום , אמר קוהל למאזינים : " גבירותי ורבותי , 
אין כל תכלית בניסיון כלשהו להתעלם מן המציאות ובוודאי לא על ידי רעשים 
גבוהים " . קוהל אמר , כי הערובות בקשר לגבול הפולני הן בעלות משמעות רבה 
ודרושות על מנת להגיע לאיחודה מחדש של גרמניה . 
