שתי החלטות קיבל מרכז מפלגת העבודה לפני כשבועיים : כן לפרס וכן לפריימריס . 
כן להמשך מנהיגותו של שמעון פרס פירושו בעצם גם המשך ההתמודדות על ההנהגה . 
כן לפריימריס פירושו שהמפלגה תמשיך אולי בכל זאת לבחור את מועמדיה באותה 
מתכונת שהיתה לקראת בחירות 88 . ואכן , יש מציעים להימנע לפי - שעה מפריימריס 
לקביעת רשימת המועמדים לכנסת ולקיימן רק לבחירת ראש הרשימה . כאשר יוקדמו 
לפתע הבחירות , יטענו כי בלחץ הזמן אין ברירה אלא לבחור את המנהיג בוועידה 
או במרכז . אבל רבים יותר במפלגת העבודה מוכנים כיום להעז , והם מאמינים 
כי פריימריס יחזירו את העבודה לשלטון . פריימריס הוא הכינוי בארצות - הברית 
לתהליך הבחירה הפנימי של מועמד המפלגה לכהונה כלשהי , ארצית או מקומית . 
הנבחר מתייצב לאחר - מכן לבחירות מול נציג המפלגה היריבה . הפריימריס לבחירת 
המועמד לנשיאות נמשכות כארבעה חודשים ובהן מנהלים מועמדי כל מפלגה מסעות 
בחירות ברבות מ05 המדינות . חברי כל מפלגה מתבקשים להכריע בהצבעה חשאית 
מי עדיף מבין המועמדים . לשיטה זו מונים ארבעה יתרונות : זו ללא ספק הדרך 
הדמוקרטית ביותר לבחור מועמד , מפני שההכרעה מתקבלת על - ידי כלל חברי המפלגה , 
שהוא אמור לייצגם . פריימריס הן טירונות קרבית לפוליטיקאי . זו הזדמנות 
למועמד להתחשל במערכת בחירות לקראת ההתמודדות מול המפלגה היריבה . מעורבות 
הציבור של חברי המפלגה חיונית לא רק לעזור בבחירת המועמד המתאים והמוצלח 
מכולם , אלא מגבירה את פעילותו של חבר המפלגה . בחירות מוקדמות בקרב אלפים 
או רבבות מצביעים מחייבת מערכת - תעמולה בהיקף רחב , הכוללת חשיפה בתקשורת , 
מודעות בעיתונים , שלטי חוצות ועצרות גדולות , שעוקבים אחריהם גם אוהדי 
המפלגה היריבה . זו איפוא הזדמנות להשפיע גם על קהל בוחרים נוסף . אולי 
זה מוזר , אבל חברי הכנסת של מפלגת העבודה , שכיהנו עד לפני כשנתיים , 
נבחרו ב4891 על - ידי ועדה מסדרת בת ארבעה חברים : שמעון פרס , יצחק רבין , 
יצחק נבון וחיים בר - לב . כך נהגה המפלגה כל שנותיה . הליכוד פנה ב7791 
לדרך דמוקרטית יותר , כאשר העביר את ההכרעה לידי חברי המרכז . הצלחתו האלקטורלית 
של הליכוד בשנים האחרונות יוחסה בין השאר לרשימת המועמדים המושכת שהתגבשה 
בהליך של בחירות , שהרחיק מן הרשימה עסקנים אפורים . רק ב8891 נבחרה רשימת 
מועמדי העבודה לכנסת בבחירות פנימיות . כל מועמד יכול להיבחר באחד מ61 המחוזות 
או במרכז . החברים במועצות המחוזות , בדרך - כלל כמה מאות בכל מחוז , 
נתבקשו לבחור במועמד או שניים , והתק"ם בארבעה . בסך הכל , נבחרו במחוזות 
32 מועמדים לכנסת . כן בחר המרכז ב92 מקרב 68 שהגישו לו את מועמדותם . 25 
הנבחרים התייצבו לשלב נוסף של התמודדות על דירוגם . קודם - לכן שיריין המרכז 
תשעה מקומות : ליו"ר המפלגה פרס ( שנבחר בוועידה ) , לרבין ( מקום 2 ) 
, לנבון ( 3 ) , ישראל קיסר , מזכ"ל ההסתדרות ( 4 ) , שלמה הלל , 
יו"ר הכנסת ( 6 ) , עוזי ברעם , מזכ"ל המפלגה ( 7 ) ושלושה חברי יחד : 
עזר ויצמן ( 5 ) , בנימין בן - אליעזר ( 52 ) ושלמה עמר ( 14 ) . 
גם התחדשות נועזת זו מבחינת המפלגה לא סייעה בידה לנצח בבחירות . לפיכך , 
חותרת המפלגה לשינוי מהותי : להרחיב את מעגל הבוחרים ואת בעלי התפקידים 
שיידרשו להיבחר בקדם - בחירות , לקראת התמודדותם מול מועמדי המפלגות היריבות . 
ההצעה היא כי כלל חברי המפלגה יבחרו את מועמדי המפלגה לראשות הממשלה , 
לכנסת ולוועדה המרכזת של ההסתדרות ואת חברי הוועידה והמרכז , ואילו חברי 
המפלגה בכל אזור יבחרו את המועמדים לראשות העיר או למועצה ולמזכיר מועצת 
הפועלים . ההצעה יצאה לפועל במעין ניסוי , באוגוסט 9891 , לקראת הבחירות 
להסתדרות . הליכוד עשה פריימריס ארציות ו000 , 24 באו לקלפיות לבחור את 
מועמדיהם למזכירי מועצות הפועלים ( שהם כחמישית מכלל מצביעי הליכוד בהסתדרות ) 
; ואילו העבודה הסתפקה בפריימריס בקרב כל חברי ההסתדרות , המזדהים כחברי 
מפלגת העבודה , רק בשמונה יישובים . יוזמה זו דחף מזכ"ל המפלגה , מיכה 
חריש , כאחת מפעולתיו הראשונות בתפקיד . רק עתה מתחילה מפלגת העבודה לקבוע 
את נוהלי הפריימריס , ולפי - שעה בעצלתיים , לקראת הצגתם ביוני 1991 , 
מועד התכנסות הוועידה , החייבת לאשר שינוי עקרוני זה בחוקת המפלגה . ארבע 
סוגיות עיקריות עומדות להכרעה . המחלוקת העיקרית היא מי יהיו הבוחרים , 
כלומר מי הם לצורך העניין חברי מפלגה . למעשה , הם יהיו אלה שיתפקדו במפקד 
החברים , שתעשה המפלגה מסוף ספטמבר עד סוף ינואר , ויתמידו בתשלום מסי 
החבר החודשיים , כנראה עשרה שקלים או חמישה שקלים לגמלאים , סטודנטים ואולי 
אף פחות מזה למעוטי - הכנסה . במפלגה נוטים להקפיד שהתשלום ייעשה בהוראת - 
קבע בבנק , כדי שתימנע חברות פיקטיווית . גם עצם התשלום לאורך זמן יקטין 
את האפשרות לצירוף טרמפיסטים , המיועדים לסייע לאחד המועמדים בפריימריס 
או להגדיל את מספר החברים במחוז כדי שיוגדל הייצוג לאזור במוסדות המפלגה . 
רצונם של סניפים ומחוזות להגדיל את הייצוג וההשפעה הוביל כנראה לרישומם 
של כמאה אלף חברים פיקטיוויים , מקרב 003 אלף שהתפקדו בראשית 6891 , עד 
כדי כך שבכמה יישובים היו יותר חברים ממצביעים . כל חבר יידרש גם כמובן 
להצהיר , כי איננו חבר במפלגה אחרת . ביום הבחירות המוקדמות יידרשו הבוחרים 
לתשלום נוסף של אגרת בחירות . מנגד , יש מציעים לאפשר הצטרפות חברים גם 
ביום הבחירות המוקדמות עצמן . ההנחה היא כי הבחירות ירתקו ויעוררו ציבור 
תומכים רחב , שידורבן רק אז להצטרף למפלגה , לאחר שנמנע מזאת בעת המפקד . 
מוצע לגבות מחבר חדש רק אגרת בחירות ולהחתימו על הוראת - הקבע לתשלום דמי 
חבר מאותה עת , תוך קבלת ההצהרה כי אינו חבר במפלגה אחרת . במפלגה חוששים 
כי מקצת מצטרפים אלה יגויסו רק כדי לחזק מועמד מסוים והם מתבקשים לקבוע , 
כי ישתתפו בהצבעה רק מי שהיו חברים לפחות כמה חודשים קודם - לכן . לאילו 
משרות יתקיימו פריימריס ? החלטת מרכז המפלגה אישרה בינתיים רק עריכת פריימריס 
לקביעת מועמד המפלגה לראשות הממשלה . במפלגה מקווים כי לפחות יוזמה זו תצא 
אל הפועל . המתמודד יוכל להציג את הקבינט שיקים , אך ודאי שמיועדים לתפקידי 
שרים לא יתמודדו . איש אינו מוכן לנבא אם יהיו פריימריס לקביעת הרשימה לכנסת . 
תומכי השיטה מזהירים כי אף שהעבודה מרבה לקדם את עניין הפריימריס , הליכוד 
הוא שיקדים שוב וינהיג שיטה זו לבחירת מועמדיו לכנסת . עוד שני עניינים הכרוכים 
זה בזה : מועד הפריימריס ואזורי הבחירה . בעבודה נוטים שלא לחלק את הארץ 
למחוזות התמודדות , באופן שיחייב את מסע התעמולה של המועמדים לנוע בהם במשך 
כמה שבועות , אלא לעשות מערכת תעמולה ארצית שיסתיים ביום בחירה אחד . צובר 
הקולות הרב ביותר יהיה לראש הרשימה ובפריימריס לתפקידי חברי - כנסת יימנו 
המנצחים על - פי סדר הצלחתם להיכלל ברשימה לכנסת . כן ישוריינו מקומות לנציגי 
מחוזות , שיבחרו על - ידי כלל חברי המפלגה הרשומים בכל אזור . רק אם ישונה 
החוק וייקבעו בחירות אזוריות לכנסת , יהיו פריימריס לקביעת מועמדי העבודה 
באזורי - הבחירה כפי שייקבעו בחוק . העבודה ערוכה איפוא להתמודד עם בעיות 
הנוהל , ובכל זאת , היא ניגשת לארגן את הפריימריס מתוך חשש , נוכח ארבע 
בעיות שיש להן השלכה על התרבות הפוליטית . מסע בחירות אישי בכל הארץ היא 
עניין יקר . שוב אין המועמד נדרש לשכנע 393 , 1 חברי מרכז אלא המון בלתי - 
מזוהה . אלף שיחות טלפון אינן מספיקות . מועמדים יידרשו לתמיכתם של בעלי - 
הון העלולים להתגלות כפטרונים . גם למפלגה העלות רבה : היא נדרשת להכין 
תשתית של קלפיות , רשימת בוחרים , לפרסם את נוהלי הבחירות , מועדן ומיקום 
הקלפיות . העלות לעבודה בפריימריס להסתדרות שהיו באוגוסט 98 בשמונה יישובים 
בלבד היתה 002 אלף שקל . עקב הקשיים הכספיים המעיקים על כל המפלגות כיום , 
מתלבטים במפלגה לכמה משרות אפשר לקיים מתכונת של קדם - בחירות . כיצד להעביר 
מתפקידו אדם שנבחר בפריימריס אך סרח או נקט עמדות פוליטיות שאינן מקובלות 
על המפלגה . למשל , אם נועד עם מנהיג אש"ף בניגוד להחלטתה של ועידת המפלגה . 
במפלגה מבקשים לאמץ את הנוסחה מתוך הצעת החוק לבחירה ישירה של ראש הממשלה , 
שלפיה יוכרע הדבר ברוב מיוחס בגוף המקביל לכנסת , כלומר בוועידה , שגם 
היא תהיה גוף של אנשים שייבחר ציבור רחב . רישומם הפיקטיווי של חברים רבים 
במפקד הקודם מעורר בעבודה חשש מהצבעתם של אנשים שאינם חברים , אלא מצביעים 
שיגויסו לסייע לאחד המועמדים . נוהלי התשלום של מסי החבר בהוראת קבע ומניעת 
צירופם של חברים חדשים ערב הבחירות , הם הפתרון המוצע . בחזונם רואים עסקני 
המפלגות כיצד רבים מקרב 007 אלף מצביעי המפלגה יבואו אל הקלפי לקבוע את מועמדיה . 
האפשרות שרק מעטים יבואו , כמה רבבות בכל הארץ , איננה מרתיעה , ובכל 
זאת מסתתר תמיד החשש שלמרות כל המאמצים , הופעתם של מעטים בקלפי ביום הפריימריס 
עלולה לחבל בסופו - של - דבר במירוץ הבחירות של המפלגה . 
