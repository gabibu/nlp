משרד החינוך פסל את מחברות בחינת הבגרות במתמטיקה של כל הנבחנים בתיכון ע"ש 
קאסם בטירה . הפסילה נעשתה אחרי שלחוליית הביקורת של משרד החינוך , אשר 
ביקרה במקום במהלך הבחינה , התברר , כי מורים סייעו לתלמידים בפיתרון השאלות 
בצורה מאורגנת , והעלימו עין מהעתקות של תלמידים שנעשו בדרכים אחרות . בדו"ח 
פנימי שהוגש למשרד על ידי חולית הביקורת כלול התיאור הבא : " שער בית הספר 
היה סגור ובחצר עמד משקיף , אשר הודיע על בואנו . כשנכנסנו , היה רעש 
וקול צעקות נשמע כמעט מכל הכיתות . שני משגיחים היו בכל חדר , כולם מורים 
בבית הספר והם התחלקו ביניהם : משגיח אחד בכיתה והשני ליד הדלת והוא הזהיר 
והתריע עם התקרב החולייה " . לחברי החולייה היה חשד סביר נאמר בדו"ח כי 
המשגיחים סייעו לתלמידים ובגלל מצב זה הם נשארו בבית הספר שעתיים נוספות 
ולא פקדו בתי ספר אחרים , שגם בהם התקיימה בחינת הבגרות . אצל אחד הנבחנים 
נמצאו מחברת וספר במתמטיקה ( המנהל דיווח על מקרה זה למשרד החינוך ) ואצל 
נבחן שני נמצא ספר גיאומטריה . מכיסי נבחנים אחרים הציץ חומר - עזר . המנהל 
הוזמן לבירור אצלמנהל החטיבה העליונה במשרד החינוך , אברהם אמיר ויו"ר החטיבה , 
מלאכי סופר . המנהל טען , כי סגירת בית הספר נבעה מרצונו למנוע מאנשי הכפר 
להיכנס לכיתות ולעזור לנבחנים . הוא הכחיש שהמטרה היתה לחסום את הכניסה 
בפני חוליית הביקורת , כדי שתהיה שהות להזהיר את המשגיחים ואת הנבחנים . 
אמיר וסופר זימנו את אנשי חוליית הביקורת והם הדגישו , כי בכל כיתה שבה 
ביקרו " השתרר שקט בזמן הביקור , אבל התלמידים חדלו מכתיבה ונוצר רושם 
שהם מחכים לצאת החולייה כדי להמשיך במעשיהם . בו זמנית לא חדל הרעש בכיתות 
אחרות " . עוד טענו אנשי החולייה , כי כאשר הם נכנסים דרך שיגרה לכיתות בבתי 
ספר אחרים , הנבחנים ממשיכים לכתוב ובשאר הכיתות שורר שקט . אמיר וסופר 
שוכנעו , כי בתיכון בטירה לא נשמר טוהר הבחינות וכל בחינות הבגרות במתמטיקה 
נפסלו . התלמידים ייאלצו להיבחן במועד אחר . 
