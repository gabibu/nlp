הקונגרס הלאומי האפריקאי החליט לסיים את המאבק המזוין נגד ממשלת דרום - אפריקה , 
והחלטתו זו היא רק הצעד הראשון במסע הארוך והקשה בחיפוש אחר השלום . מנהיג 
הקונגרס הלאומי , נלסון מאנדלה , הודיע אתמול לאחר שיחות עם הממשלה , 
כי סיעתו לא תמשיך בפעילות צבאית . הפסקת האש סוללת את הדרך לשיחות שמטרתן 
לשים קץ לשלטון המיעוט הלבן . " עתה פתוחה הדרך למשא - ומתן על חוקה חדשה " , 
נאמר בהודעה משותפת של שני הצדדים . שני הצדדים עברו מרחק רב מאז הפך הנשיא 
דה - קלרק בפברואר את הקונגרס הלאומי האפריקאי וקבוצות אחרות לחוקיות , 
ושחרר את מאנדלה לאחר 72 שנים בכלא . תוך מספר מועט של חודשים הודיעה ממשלת 
המיעוט הלבן על מחויבותה להתחלק בשלטון עם הרוב השחור . אך שני הצדדים יודעים 
כי אין זו אלא ההתחלה . אלימות פוליטית מרקיעה שחקים מאז הביא דה - קלרק 
לליגליזציה של האופוזיציה והחל ברפורמות הפוליטיות שלו . רוב האלימות היא 
בין סיעות שונות של שחורים הלוחמות על השליטה , נוכח אפשרות סיומו של השלטון 
הלבן . בשנים האחרונות נהרגו כ000 , 4 שחורים בלחימה אכזרית בנאטאל בין הקונגרס 
הלאומי האפריקאי לבין אינקטה , תנועה פוליטית שמרנית . האלימות מתפשטת 
למחוזות אחרים ולסיעות אחרות , ונראה שהיא גוברת , למרות הבטחות של הקונגרס 
הלאומי ושל הממשלה לעשות כל מאמץ כדי לשימש קץ להרג . תהליך השלום נתקל בהתנגדות 
עזה מצד לבנים מן הימין , המתנגדים לכל הסדר של שלום עם השחורים . הקיצונים 
שביניהם רוצים מדינה עצמאית ללבנים , ומאיימים להילחם נגד מדינה רב - גזעית . 
בינתיים הם מבצעים מעשי חבלה והרג . אנשי ביטחון אומרים כי כמה עשרות קיצונית 
לבנים חמושים , הנהנים מתמיכה סודית של כוחות הביטחון , עלולים לגרום מהומות 
חמורות . קפידבינהלבנים והשחורים אינם מכירים ואינם מוכנים להבין אלה את 
אלה . המגע ביניהם הוא בדרך כלל מזערי , וחוסר האמון אדיר . הלבנים עדיין 
שולטים בפוליטיקה ובכלכלה . המספרים הרשמיים מדברים על % 5 לבנים , השולטים 
ב%88 מעושרה של המדינה . הקונגרס הלאומי האפריקאי וקבוצות אופוזיציה אחרות 
טוענים כי שוויון פוליטי צריך לבוא רק יחד עם חלוקה מחדש של המשאבים , כדי 
להקל על מצוקת השחורים העניים . הממשלה מסכימה כי יש צורך בשינוי , אך 
מתנגדת לכל תוכנית אשר תסכן יוזמה חופשית ובעלות פרטית . משקיפים רבים חוששים 
מפני העלול לקרות אם ממשלה של הקונגרס הלאומי האפריקאי תנסה לבצע חלוקה מחדש 
של רכוש , באמצעות חקיקה או באמצעים אחרים . יש האומרים כי הדבר יביא להתקוממות 
של הלבנים . הנשיא דה - קלרק רמז כי הוא מבקש ערובות לכך שבממשלת רוב שחורה , 
שתקום בעתיד , תישמר ללבנים מידה ניכרת של כוח ועושר . בינתיים אין דה - 
קלרק מוכן להעביר את השלטון , וחלק ממנהיגי הקונגרס הלאומי סבורים כי אין 
בכוונתו לעשות זאת גם בעתיד . מצב זה עלול להקשות ביותר על שני הצדדים להגיע 
לכלל פשרה . 
