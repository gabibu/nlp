( ע ) . גמאל עבידייה , המואשם בחטיפת נער ונערה מקיבוץ רמת - רחל , 
הורשע בעבר כי חטף באיומי סכין נער ירושלמי כדי לבצע בו מעשה מגונה , ונדון 
על כך לשלוש שנות מאסר בפועל . בדומה לשני הנערים שנמלטו מידי הנאשם , 
גם במקרה הקודם קפץ הנער ממכוניתו של עבידייה , במהלך נסיעה בכפר צור - 
באחר . פרטים אלה התבררו אתמול בבית המשפט המחוזי בירושלים , שהאריך את 
מעצרו של עבידייה עד תום ההליכים נגדו . עבידייה , בן 42 , מואשם כי ב09 . 
7 . 62 העלה למכוניתו את ניר שניר , בן 61 , ואת ידידתו ליאת וולפרט , 
בת 51 . הוא סירב להורידם בקיבוץ רמת - רחל ונסע לכיוון הכפר הערבי צור - 
באחר . שם , זינקו השניים מהמכונית הנוסעת אל שדה סמוך ונמלטו מידיו . 
הוא המשיך לחפש אחריהם , אך ללא הצלחה . נציגת פרקליטות מחוז ירושלים , 
ביקשה מביהמ"ש לעצור את הנאשם עד תום ההליכים נגדו . היא הדגישה את חומרת 
מעשהו והסתייעה בהרשעתו הקודמת . מפסק הדין בפרשת החטיפה הקודמת , שהוגש 
כראייה לביהמ"ש , עולה כי עבידייה , שהיה אז כבן 81 , חטף ב48 . 5 . 52 
באיומי סכין , נער שעמד בתחנת אוטובוס בשכונת גילה בירושלים . הוא הביא 
את הנער במכוניתו לצור - באחר , שם החנה את המכונית , היכה את הנער בפניו , 
וביצע בו מעשה מגונה בכח . אחר כך , משהניע שוב את המכונית , קפץ הנער 
מהרכב וברח . משנעצר עבידייה בפרשה הקודמת , ונשאל על יד שוטרים מדוע ביצע 
את המעשה , הוא השיב : " לא יודע , הייתי משוגע " . ביהמ"ש המחוזי בירושלים 
גזר עליו שלוש שנות מאסר בפועל ושנתיים מאסר על תנאי . אשר למקרה החטיפה 
הנוכחי , הדגישה התובעת , כי יש ראיות לכאורה , כדי להרשיע את עבידייה 
בעבירות המיוחסות לו : הוא הודה בחקירתו שביקש לקחת את הנערים למקום רחוק , 
כדי " לאיים עליהם קצת " ; הוא שלף סכין במהלך הנסיעה ; הוא התנגד בכח 
לבקשותיהם לעצור וניסה לתפסם לאחר שנמלטו . התובעת טענה כי המניע למעשהו 
של הנאשם היה רצונו לנקות עצמו בעיני אנשי כפרו מחשד של שיתוף פעולה . לעומתה , 
גרס הסניגור , עו"ד א . איברהים , כי אין די ראיות להרשיע את שולחו , 
וכל הפרשה מקורה באי הבנה . הוא טען כי העובדה שהנאשם פעל לבדו , ללא 
עזרה , והשתמש במכוניתו הפרטית , מלמדת שלא התכוון לבצע רצח . הסניגור 
אמר שעבידייה " האט את הנסיעה " בעת שהנערים קפצו , ולכן הם רק נחבלו 
קלות . " הוא גם חיפש אותם אחרי שקפצו , כדי לעזור להם " , טען הסניגור 
וביקש לשחרר את הנאשם בערבות . בהחלטתו לקבל את בקשת הפרקליטות , ציין השופט , 
ורדי זיילר , כי הנאשם הודה במעשה החטיפה , לאחר שתחילה הכחיש זאת במשטרה 
ואף ניסה לשנות את חזות מכוניתו , כדי שהנערים לא יוכלו לזהותה . השופט 
הזכיר את הראיה שעבידייה ביקש להשתמש בסכין , וציין , כי אחרי מנוסת הנערים 
הוא השקיע מאמצים ניכרים בנסיון לאתר אותם . " שלום הציבור ורווחתו מחייבים 
את מעצרו " , קבע . 
