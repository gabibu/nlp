נציב מס ההכנסה , משה גביש , והממונה על שוק ההון והביטוח במשרד האוצר , 
גד ארבל , יוזמים פרסום תקנות חדשות שיגרמו לחיוב מלא במס של כל העובדים 
שהם חברים בקרנות הפנסיה , או שיש להם ביטוח גמלה בחברת ביטוח . התקנות 
יחולו על עובדים שימשכו את הכספים שהצטברו לזכותם מקופות אלה לפני הגיעם 
לגיל 56 במקרה של גבר , או בגיל 06 שנה לאישה . הגזירה המוצעת תחול על כל 
המבוטחים בביטוח חיים מסוג " עדיף " , שיפסיקו את הביטוח לפני הגיעם לגיל 
פרישה . עדיף הוא ביטוח סוציאלי שהפרמיות בגינו צמודות למשכורת ולא למדד 
המחירים לצרכן , היות שכל הפוליסות של ביטוח זה מבטיחות גמלה ולא תגמולים 
ופיצויים . המדובר בעשרות אלפי עובדים שאינם מגיעים לגיל הפרישה במקום עבודה 
המבטיח להם פנסיה או גמלה , ומפסיקים עקב כך את ההתקשרות בינם לבין חברת 
הביטוח או קופת הפנסיה . ההפסקה עשויה להיות בגלל שעברו לעבוד אצל מעביד 
שאינו קשור לקרן פנסיה , או בגלל שהחליטו להפוך לעצמאים . בין הנפגעים 
יהיו גם אלפי נשים שיוצאות ממעגל העבודה לאחר שילדו . תיקון התקנות בעניין 
זה , המתפרסם כאן לראשונה , נעשה בחדרי - חדרים ובהסתר מציבור העובדים 
וחברי הכנסת . אמנם בסוד העניין הובאו הנהלות קרנות הפנסיה , אך הללו אדישות 
לתוצאות ההוראה כיוון שאין להן עניין בעובדים הפורשים מהקרנות . שר האוצר , 
יצחק מודעי , יפרסם את התקנות החדשות ללא אישור ועדת הכספים של הכנסת , 
מפני שעל - פי החוק שינוי תקנות מס ההכנסה הנוגעות לקופות גמל אינו צריך 
לקבל אישור כזה . מבדיקת " הארץ " עולה , כי ארגוני המעסיקים והלשכות 
המקצועיות של רואי - החשבון ועורכי - הדין לא הובאו בסוד השינוי המתגבש עתה . 
גורמים מקצועיים מעריכים שאם התקנות בעניין זה אכן יפורסמו , צפויה תסיסה 
של ועדי העובדים הגדולים במשק . יש המעריכים , כי זו עלולה להיות עילה לתביעות 
להשבתת המשק , בפרט בגלל שהגזירה המוצעת לא תחול על עובדי מדינה ומקבלי 
פנסיה תקציבית אחרים אלא רק על מבוטחים בקרנות הפנסיה ובחברות הביטוח . 
נמסר כי הגזירה המתוכננת לא תחול על נכים בדרגת נכות קבועה העולה על % 57 . 
