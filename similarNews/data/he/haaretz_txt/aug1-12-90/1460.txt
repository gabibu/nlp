השבוע תיפתח בדיזינגוף סנטר בתל - אביב חנות רהיטים מורחבת ומשופצת של רהיטי 
שמרת - הזורע , שתיישם גישה עסקית חדשה המשלבת שיתוף בין ההון הקיבוצי 
להון הפרטי בעסקים . החנות שפעלה במקום עברה הרחבה ושיפוץ , בהשקעה של 05 
אלף דולר , תוך התחשבות בשיקולים שיווקיים , עיצוב חדשני , פתיחת חלונות 
ראווה גדולים הפונים לחלל הסנטר והחלפת שילוט ישן בחדש . לבעלי החנות הישנה , 
הקיבוצים שמרת והזורע , הצטרפו שתי משקיעות פרטיות בעלות ניסיון בענף הרהיטים , 
ניבה ויאירה שוורץ , שבעבר ניהלו מספר חנויות רהיטים בגוש דן . התפיסה 
השיווקית החדשה של שמרת - הזורע היא לספק לצרכן תחת קורת גג אחת את כל צרכיו 
בתחום הריהוט הביתי . במסגרת זו הרחיבה הרשת את מגוון המוצרים שהיא משווקת , 
וחנויותיה מציעות כיום גם את מוצרי מפעל עמינח וסופר - קיד . חנויות דומות 
נפתחו לאחרונה גם בקיבוץ שמרת ובקיבוץ הזורע ובקרוב תיפתח חנות נוספת של 
שני הקיבוצים הללו בראשון לציון . חברת הרהיטים , שלה 21 חנויות פעילות , 
אימצה לאחרונה שיטה שיווקית חדשה ומאז תחילת אוגוסט עוסקת באיתור נקודות 
מכירה נוספות ומציעה לבעלי חנויות רהיטים קיימות זכיונות בלעדיים למכירת 
מוצריה . מפעלי הרהיטים של קיבוץ שמרת וקיבוץ הזורע , שפעלו כל אחד בנפרד , 
אוחדו ב1 בינואר 09 . כיום מחלקים ביניהם שני המפעלים את תהליך הייצור 
שמתחיל בקיבוץ שמרת ומסתיים בהזורע . באופן זה הצליחו שני הקיבוצים לחסוך 
בהשקעה בציוד ובמכונות ולהגדיל את כוחם בשוק . 
