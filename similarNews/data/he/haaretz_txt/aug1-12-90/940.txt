מייקל ויליאמס מספר כי שמע את שכנתו הקשישה זועקת " אל תהרגו אותי " , ועל 
כן התקשר מיד למשטרה . משפחתו והכומר שלו אומרים כי ויליאמס ניסה להיות 
שכן טוב , אך זוהי התנהגות מסוכנת בצפון אירלנד . ויליאמס הוברח אל מקום 
מסתור באנגליה , והצבא האירי הרפובליקאי טוען כי הוא מודיע וכי הוא יצא 
להורג אם ישוב אי פעם לאירלנד . בשכונתו של ויליאמס , לכל הרואה אנשים עוטי 
מסכות יש כמה דרכי פעולה אפשריות , וכולן גרועות : הוא יכול להגביר את 
קול מקלטי הרדיו והטלוויזיה , הוא יכול להתייצב בפני האקדוחנים , לקרוא 
למשטרה ולהסתכן בהוצאה להורג בתור מודיע . והוא יכול שלא לקרוא למשטרה ולהסתכן 
במאסר בעוון הסתרת מידע . " אנחנו לכודים " , אומרת גיסתו של ויליאמס , 
איילין מהוני . " אף צד אינו תומך בנו " . אשתו של ויליאמס , מייוויס , 
אשר הפצירה בבעלה בן ה45 לנוס , יזמה מסע ציבורי כדי שהצבא האירי הרפובליקאי 
יסיר את איום המוות : " אני אטהר את שמו גם אם הדבר יימשך כל חיי " . ואחותה 
אומרת : " זו הפעם הראשונה שמישהו מתייצב נגדם , ואנחנו עושים זאת מפני 
שזו האמת " . קפידבינמסע ציבורי זה אינו מתנהל מאחורי מנעול ובריח . בני 
מהוני ובני ויליאמס , כמו רבים משכניהם , משאירים את המפתח בדלת הכניסה , 
ואיש אינו מופתע למצוא שכן או זר שנכנס הביתה . המשפחה אינה נוקטת קו הגנה 
שהיתה זו אכן זכותו וחובתו של ויליאמס לקרוא למשטרה . הם אומרים כי הוא 
טעה טעות של תום לב , כשלא הבחין שהיתה זו פעולה צבאית של הצבא האירי הרפובליקאי . 
" להיות מודיע באירלנד הוא החמור בחטאים , זה גרוע מרצח וגרוע מאונס " , 
אומר בעלה של איילין מהוני , גים . " וכשהם מכנים אותו מודיע הם פוגעים 
בכבודו " , הוא מוסיף . אשתו של ויליאמס , בת 15 , נולדה וגדלה בלונדונדרי , 
והיא אומרת שלו היתה במקומו של בעלה היא לא היתה קוראת למשטרה אלא הולכת 
אל השכן לראות מה קורה , ונשארת אתו עד סוף הפעולה . כאשר בעלה סיפר לה 
מה עשה , היא פשוט התמוטטה . בעלה נולד בלונדון והתיישב בצפון אירלנד רק 
אחרי שנישאו לפני 13 שנה . בתקופת המהומות של שנות הששים והשבעים גידלו בני 
הזוג 21 ילדים . למרות הכל לא הבין ויליאמס את המתרחש באותו 1 במארס אחרי 
הצהרים . הוא ראה שני גברים עוטי מסכות גרב נכנסים לבית השכנים . אחר כך 
הוא שמע את השכנה זועקת , ובאין טלפון בביתם הוא הלך לביתו של שכן אחר וצלצל 
משם למשטרה . גב ויליאמס אומרת כי המשטרה , שחייבת לקחת בחשבון שקריאה 
לעזרה עלולה להיות מארב , הגיעה אחרי 54 דקות . התברר כי אנשי הצבא האירי 
הרפובליקאי נכנסו לבית כדי לחטוף מכונית , והחזיקו בבעלת הבית כבת ערובה 
עד סיום הפעולה שתכננו לבצע . לגבי הצבא האירי הרפובליקאי עלה אחר צהרים 
זה ביוקר . המשטרה החרימה מהם אקדח , רובה , משגר טילים וכמה רימונים . 
אנשי הצבא האירי הרפובליקאי דרשו הסברים , סיפר ויליאמס ל"סאנדיי טיימס " 
בלונדון , והוא נאות להיפגש אתם . הוא נלקח לבית והצטווה לשבת כשפניו אל 
הקיר . ויליאמס חש כי החדר מתמלא באנשים , אך איומים לא הושמעו . להפך , 
נאמר לו כי אם יאיימו עליו או אם יוטרדו ילדיו , עליו להודיע להם על כך . 
קפידבינהוא הניח כי בכך טוהר , אך ב9 במארס תפסה המשטרה בשכונתו עוד נשק 
של הצבא האירי הרפובליקאי , ואשתו חששה כי הצבא האירי הרפובליקאי יאשים 
את בעלה , ועמדה על כך שיימלט . אך ב31 במארס הופיעו ארבעה גברים עוטי 
מסכות בבית ויליאמס , שם הם פגשו בבנו בן ה61 ובשתי בנותיו בגיל 8 ו01 . 
לדברי האם הם אמרו לבן למסור לה , כי אם אביו יחזור הוא יוצא להורג . המשפחה 
ניסתה ליישר את ההדורים באמצעות שון פין , הזרוע הפוליטית של הצבא האירי 
הרפובליקאי , אך ללא הצלחה , ומייוויס ויליאמס פנתה ל"דרי גורנל " , העיתון 
המקומי . התנהגותה של משפחת ויליאמס חריגה , אומר הבישוף אדוארד דיילי , 
אך אנשים רבים מתחילים עתה להקשות קושיות ומרגישים כי מה שמתרחש אינו כשורה . 
מרטין מגינס , מנהיג שון פין במקום , אומר כי אלה התומכים בוויליאמס מצדדים 
למעשה במסירת מידע למשטרה . השכונה שבה גרה משפחת ויליאמס , קרגן , היא 
מעוז של השון פין ושל הצבא האירי הרפובליקאי בעיר . עצם שמה של העיר מסמל 
את האיבה בין הפרוטסטנטים , המכנים אותה לונדונדרי , לבין הקתולים , שבפיהם 
היא דרי כשמה העתיק . אבל אפילו כאן הגיע שון פין רק למקום השני בבחירות 
המקומיות שהיו לפני שנה . במקום הראשון זכו הסוציאל - דמוקרטים ומפלגת הלייבור , 
אשר תומכת בעמדת הצבא האירי הרפובליקאי בדבר אירלנד מאוחדת , אך דוחה את 
שיטותיו האלימות . אחרי שהזעיק את המשטרה פגש ויליאמס את בנה של השכנה , 
קליפורד גרנון , ואת חברו וסיפר להם , לדבריהם , על הטלפון למשטרה וכן 
ביקש מהם שלא לגלות זאת לשון פין . יו בריידי , חבר מועצת העיר מטעם השון 
פין , אומר כי סיפור זה מפריך את טענתו של ויליאמס כי לא ידע שמדובר בפעולה 
של הצבא האירי הרפובליקאי , אך הוא אינו מוכן להתייחס יותר לנושא . ב02 
באפריל נמצאה גופת קליפורד גרנון במימי הנהר פויל , ונראה כי הנער התאבד . 
גם אמו מסרבת להתייחס לפרשה . הבישוף דיילי מיחה על שיטות הפעולה של הצבא 
האירי הרפובליקאי , ההופכות שכנים למשתפי פעולה . רבים מבני השכונה חוששים , 
לדבריו , כי בתיהם ישמשו למארבים ומכוניותיהם ישמשו להעברת נשק . " זה 
ממש סיוט " , הוא אמר . 
