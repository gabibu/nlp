מטה המאבק של אחיות בתי החולים מתכוון להשבית היום את משמרת הלילה בבתי החולים 
הכלליים , שמתחילה בשעה 00 . 22 . ההשבתה היא במסגרת מחאת האחיות על הפגיעה 
הצפויה בהכנסתן , בעקבות הפעלת הרפורמה במס . האחיות מוחות על ביטול נקודות 
זיכוי לילד , שיביא להפחתה של 86 עד 631 שקל בשכרן . הן דורשות להמיר 
תשלום זה בהפחתת שיעורי מס על עבודה במשמרות , דבר שהאוצר מתנגד לו . במשמרות 
הלילה מספר האחיות מצומצם ממילא , והערב ייעדרו האחיות מהמחלקות . על פי 
הוראות מטה המאבק הוקם בכל בית חולים צוות חירום שתפקידו להיענות לצרכים 
הדחופים ביותר . האחיות שיגיעו הערב לעבודה יתייצבו בפני צוות החירום . 
מטה השביתה יציב אחות ליד כל חולה מונשם או המוגדר כמצב קריטי . במחלקות 
טיפול נמרץ , דיאליזה , יונקים , פגיה , חדר לידה וחדרי מיון תתנהל העבודה 
במתכונת הרגילה . מטה המאבק של האחיות שיחרר מהעיצומים את בתי החולים הפסיכיאטריים 
והגריאטריים , מאחר וידוע לאחיות כי בני המשפחות אינם מגיעים לסייע לחולים . 
משרד הבריאות שקל בתחילה להוציא צווי מניעה , אך לא עשה זאת לאחר שהוברר 
שיובטח מתן שירותים במקרי חירום וכי השביתה היא למשמרת אחת בלבד , ולאחר 
שנודע שלא יהיו עוד עיצומים השבוע . קופת חולים הכללית הודיעה כי תפנה לבית 
הדין לעבודה להוצאת צווי מניעה נגד אחיות בתי החולים של הקופה שנוקטות עיצומים . 
הנהלת הקופה הטילה על סמנכ"ל ניצה באומן לבוא בדברים עם האחיות כדי לשכנען 
שלא לשבות . הצעת חוק בוררות חובה ואיסור שביתות בשירותי הבריאות שהגיש ח"ך 
חנן פורת ( מפד"ל ) עברה בשבוע שעבר בכנסת בקריאה טרומית . הצעת החוק של 
ח"ך פורת הונחה על שולחן הכנסת לפני שבעה חודשים והיא באה לאסור לחלוטין 
שביתה בשירותי הבריאות בישראל , כפי שהדבר מקובל בקרב כוחות הביטחון והמשטרה . 
