" רשות השידור בודקת עתה מחדש את נושא הקמתו של ערוץ נוסף באמצעות לוויין , 
לאחר שאגף התקציבים באוצר הביע התנגדות לפרויקט , בגלל מחירו הגבוה . לפני 
חודשים אחדים אישר הוועד המנהל של רשות השידור ניסוי , שבמהלכו יותקנו אלף 
צלחות לוויין ברחבי הארץ , כדי לבדוק את אפשרויות הקליטה . רשות השידור 
הקציבה לניסוי 006 אלף דולר . לדברי מנכ"ל הרשות , אריה מקל , עם כניסתו 
של השר יצחק מודעי למשרד האוצר , הודיע רמי בלניקוב מאגף התקציבים במשרד , 
שהאוצר מתנגד לניסוי . לפני שבועיים הועלה הנושא בוועדת השרים לענייני חקיקה , 
בעקבות הצעת - חוק פרטית של ח"ך אברהם פורז , שעניינה הענקת ערוץ נוסף 
לרשות השידור . האוצר הביע שוב את התנגדותו , והוחלט על הקמת ועדה בראשותו 
של בלניקוב , שתבחן את מכלול נושא הלוויין והערוץ הנוסף לרשות . סיבה נוספת 
להתנגדות האוצר היתה חילופי הגברי שהיו במשרד התקשורת והעובדה ששיגורו של 
הלוויין " עמוס " , ממנו אמורה היתה רשות השידור לשדר בעוד שנתיים , כלל 
אינו בטוח . העניין יועלה מחרתיים בישיבת הוועד המנהל של רשות השידור , 
לאחר שיו"ר הרשות , אהרן הראל , סבור כי יש להמשיך בניסוי , ולעשות את 
כל ההכנות להקמת ערוץ נוסף . 
