ואשינגטון ( ע"ר ) . כוחות מארינס אמריקאיים נחתו אתמול השכם בבוקר במונרוביה , 
בירתה שסועת הקרבות של ליבריה , והחלו בפינוי אזרחים אמריקאיים מסר דובר 
הבית הלבן , מארלין פיצווטר . 522 נחתים הגיעו במסוקים למונרוביה , אולם 
לדברי פיצווטר אין פירושו של דבר שארה"ב עומדת להתערב צבאית במלחמת האזרחים 
בליבריה . ארבע אוניות מלחמה אמריקאיות עוגנות בקירבת החוף כדי לפנות את 
האזרחים האמריקאיים המעוניינים בכך , ציין הדובר . חיילי המארינס נחתו בלי 
להיתקל בהתנגדות כשלהי . משימתם כוללת גם הגנה על שתי תחנות שידור של " קול - 
אמריקה " . הדובר מסר כי מספר אנשי הסגל בשגרירות ארה"ב בליבריה ( 07 איש 
כיום ) יצומצם למינימום , והנחתים יישארו במונורביה כדי להגן על השגרירות . 
מול חופי ליבריה נמצאים 000 , 4 נחתים על ארבע אניות המלחמה האמריקאיות . 
פיצווטר אמר כי הנחתים יישארו בליבריה כל עוד יידרש הדבר כדי להגן על אזרחי 
ארה"ב . אמש נמסר כי מספר אמריקאים כבר פונו במסוק משגרירות ארה"ב במונרוביה 
וכן משתי תחנות תקשורת בקרבת עיר הבירה . בליבריה נמצאים כעת כ003 אמריקאים , 
מלבד אלה שבשגרירות . דובר הבית הלבן ציין כי המצב בליבריה מחמיר והולך 
במהירות . ניכר מחסור חריף במזון , ואין עוד מים כלשהם . שירותי הטלפון 
משותקים לחלוטין , ושלשום נשמעו יריות בקרבת שגרירות ארה"ב . ההחלטה לשגר 
נחתים לליבריה נתקבלה על ידי הנשיא בוש בשבת , בקמף דייוויד , והודעה על 
כך נמסרה מראש לבעלות הברית . בעבר הציעה ארה"ב לסייע לדו לעזוב את ליבריה , 
אך עד עכשיו סירב לעשות כן . לנחתים נמסר לפני נחיתתם , כי הם רשאיים להפעיל 
כל כוח הכרחי כדי להשלים את פינוי האזרחים האמריקאים , אך הם לא נתקלו באש 
בנחיתתם במונרוביה . הם מצויידים במרגמות ובמקלעים כבדים . קפידבינבינתיים 
קרא אתמול מנהיג הפלג העיקרי של המורדים , צארלס טיילור , לגיוס כללי כדי 
לעמוד הכן מול התערבות זרה כלשהי . טיילור , המנהיג של " החזית הלאומית 
הפטריוטית של ליבריה " , קרא בשידור רדיו לאזרחי המדינה להתאסף בערים שונות 
" כדי להגן על המדינה " . המנהיג של סיעת המורדים הקטנה יותר , פרינס גונסון , 
אמר שלשום כי הורה לעצור את כל האזרחים הזרים בעיר הבירה , בתקווה לגרום 
להתערבות בין - לאומית במלחמת האזרחים במדינה . פיצווטר אמר לעיתונאים , 
כי היה זה אחד הגורמים העיקריים בהחלטה להנחית את החיילים במונרוביה . גונסון , 
שאנשיו השתלטו על חלק ניכר מן העיר במסגרת המאמץ להדיח את הנשיא סמואל דו , 
אמר כי יעצור בראש ובראשונה אמריקאים , בריטים , לבנונים והודים . לפחות 
000 , 2 זרים , רובם סוחרים לבנונים והודים , עדיין נמצאים בעיר . גונסון 
אמר בשבת , כי נתן הוראות להתחיל לעצור את האזרחים הזרים היום ולהעבירם 
לאתר סודי . " הם לא ייפגעו " , הוסיף . גורמים אמריקאים מסרו כי נעשה 
נסיון לדווח על נחיתת כוחות ארה"ב לנשיא דו , וכן לשני מנהיגי המורדים טיילור 
וגונסון . 
