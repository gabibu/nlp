ב61 השנים מאז נוצר הפך הסרט " ציינטאון " למושג המסמל הרבה מעבר לכבוד 
שבו זכה בעקבות פרסי האוסקר הרבים והביקורות המהללות . הוא מוזכר בין הסרטים 
המודרנים הנדירים שהפכו לנכס של הקולנוע האמריקאי . התסריט של רוברט טאון , 
שזכה באוסקר , הפך בידי הבמאי רומן פולנסקי למסמך מחריד המתאר מפולת מוסרית 
עמוקה בחברה האמריקאית . עקירתו של פולנסקי לאירופה , לאחר שהואשם בקיום 
יחסי מין לא חוקיים עם נערה בת 31 , רק הוסיפה לאגדה שנרקמה סביב " ציינטאון " . 
" שני הגייקים " , סרטו החדש של גק ניקולסון , שיצא החודש לאקרנים האמריקאיים 
ועוסק גם הוא בסדרת פשעים וסקנדלים המשולבים זה בזה בעלילה פתלתלה , נכתב 
כסרט המשך ל"ציינטאון " . טאון ניסה ונכשל לביים בעצמו את הסרט ב4891 , 
לאחר שפולנסקי עזב את הוליווד . ניקולסון החיה אותו , לקח על עצמו את מלאכת 
הבימוי ואת התפקיד הראשי , כמו אז , של הבלש גייק גיטס . ה"גייק " השני 
בסרט הוא לקוחו של גיטס , איש עסקים וסוחר הקרקעות גייק ברמן , שאותו מגלם 
הארווי קייטל . הסרט היה אמור לצאת בסוף 98 , בכורתו נדחתה לאפריל , ולבסוף 
התקיימה רק לפני כשבועיים . בראיון לניו יורק טיימס עם צאת הסרט אומר ניקולסון , 
כי המשימה שעמדה לנגד עיניו היתה להפוך את " שני הגייקים " לסרט שיהיה 
ראוי להיקרא סרט ההמשך של " ציינטאון " . " כשעובדים על יצירה שאמורה להיות 
קרובה ברוחה ליצירה אחרת , הבעיות מוכפלות , בייחוד כשהמדובר בסרט שעשה 
אחד הבמאים הגדולים . זה יהיה מאוד יומרני מצדי לחשוב שאני במאי באותה הרמה 
של רומן , אבל לפחות רציתי להתקרב לאזור שלו . אני לא מביים בדרך כלל , 
ואין לי שום רעב בתחום הזה . לכן , אם אני כבר מתעסק בזה , אני מעוניין 
לביים רק סרטים גדולים , בעלי משמעות " . ב03 שנותיו בהוליווד , ניקולסון 
כתב , ערך , ביים והפיק , ו"כמעט אין עבודה על סרט שעוד לא עשיתי " , 
הוא אומר . למרות זאת , שום עבודת בימוי שלו לא עוררה ציפיות כל כך גבוהות 
כמו " שני הגייקים " . טאון כתב את " ציינטאון " כסרט ראשון בטרילוגיה 
שאמורה היתה לתעד בשלבים את השחתתה האסתטית והמוסרית של לוס אנגלס . בעל 
האחוזות רב ההשפעה ב"ציינטאון " , שעלילתו מתרחשת ב7391 , הפך מטעי תפוזים 
לפרוורים . 11 שנים לאחר מכן , ב"שני הגייקים " , מתגלה נפט תחת אחד מאותם 
פרוורים משגשגים , והמגורים בהם הופכים בלתי אפשריים . הסרט האחרון בטרילוגיה , 
שכרגע מצוי רק בשלבי כתיבה ראשוניים אצל טאון , יתרחש בלוס אנגלס מורעלת 
מעשן , עמוסת תנועה בשנת 9591 . " המקום הזה היה הבית שלי , והיתה לו 
זהות משלו , שאיננה עוד " , אומר טאון . " במשך 051 השנים האחרונות הפכה 
קליפורניה פחות ופחות לאזור מגורים מקסים , כפי שהיתה בעבר , ויותר למכרה 
זהב שאפשר לחפור ולחטט בו כדי להתעשר , והמגורים בו כמעט בלתי אפשריים " . 
את השינויים הללו חוקר טאון באמצעות הבלש גייק גיטס , המתמחה בבגידות בתוך 
קשרי נישואין ומעיד על עצמו : " מה שאני עושה אולי לא מריח כל כך טוב , 
אבל בעיר הזו אני המצורע שנותרו לו עדיין הכי הרבה אצבעות " . טאון מסביר 
מדוע בחר לגיטס דווקא עיסוק שכזה : " התפקיד שלו הוא להידחף לחיים פרטיים 
של אנשים ולחשוף בגידות ושחיתויות . זה מוגבל אמנם לתחום מצומצם של יחסי 
בעל ואישה , אך זהו סמל להשחתה מוסרית ברמה הרבה יותר גבוהה , של חברה 
שלמה " . ב"ציינטאון " היה גיטס בלש אנרגטי , חוצפן ובעל ערכים מוסריים , 
בדרכו . הסרט סיפר על נח קרוס המושחת , האונס את בתו והופך לאבי ילדתה . 
ילדה זו , קאתרין מאלריי , היא כבר אישה צעירה ב"שני הגייקים " . גיטס 
הוא כבר אחרי מלחמת העולם השנייה , ציניקן , מאורס , איש עסקים קטן ומצליח . 
הוא מאזין לקלטת ששתל בחדר בית מלון , כדי להתחקות אחר אישה בוגדנית שאחריה 
עקב . הקלטת אמורה לשמש הוכחה למעשה הבגידה שתוגש לבעל . ואולם ההאזנה המקרית 
זורקת אותו פתאום 11 שנים אחרונית . לפתע מוזכר בסרט ההקלטה שמה של אותה 
ילדה , קאתרין מאלריי , וגלגלי הזיכרון של גיטס מתחילים לעבוד . " הכוח 
שיש לזיכרון הוא מוטיווציה מרכזית למעשיו של גיטס . פתאום הוא נזרק אל העבר , 
וחי אותו מחדש " , אומר ניקולסון . " כל מה שבנה מאז פתאום עוזב אותו , 
הוא משתנה . הוא נכנס לאובססיה כשהוא נזכר שפעם היה לו מניעים טובים , 
שהוא ניסה לעשות מעשים מוסריים , והוא לא רוצה לאבד את זה " . חבלי הלידה 
של " שני הגייקים " היו קשים וארוכים . ניקולסון שינה שוב ושוב את צוות 
העבודה . הוא אף פנה לבמאים שונים , ביניהם ברטולוצי , בהצעה לביים את 
הסרט . לבסוף החליט לקחת על עצמו את המשימה , בין היתר משיקולי כדאיות 
כלכלית . ששה חודשים עבד עם טאון על התסריט . השינויים נמשכו גם במשך הצילומים 
עצמם , וניקולסון אף הרשה לעצמו להפוך לחלוטין את סיום הסרט . הוא גם שתל 
פנימה פלשבקים מתוך " ציינטאון " , כתזכורת לדמויות . הוא גייס כמפיק את 
מי שהפיק את " ציינטאון " , רוברט אוונס , וגם חלק משחקני המשנה ב"ציינטאון " . 
היחיד בינתיים , שמדבר על הסרט ברגשות מעורבים , הוא התסריטאי , טאון , 
שנדחק הצדה בשל הדומיננטיות של ניקולסון . הוא מעיד על עצמו שהתסכול לא 
נובע מכך שהוא עצמו נכשל בניסיון לביים את הסרט . " בציינטאון הייתי מתווכח 
עם פולנסקי על כל דבר , אבל בסוף היתה ביננו תמיד הסכמה , אפילו על חוסר 
ההסכמות שהיו לנו . כאן התחושה שלי לגמרי שונה . אני יכול לסכם ולומר שאין 
לי שום מושג איך להגדיר את התוצאה שהתקבלה " . 
