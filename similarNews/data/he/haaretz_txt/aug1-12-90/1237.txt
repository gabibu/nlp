מרדכי קירשנבאום יוצא לרמת הגולן חבל ארץ שעלה לחדשות . הוא מבקש לגלות 
מה מחפשים שם ישראלים שונים ומשונים . דודיק בן - עמי מחפש שם אבנים שהאדם 
הקדמון התקין לו כלים מהן . חיפוש שורשים רחוקים . בעיניו הרמה היא גן - 
עדן , וגן - עדן לא מחזירים . מיכאל בן - חורין , נשיא " מדינת יהודה " , 
מגדל הדסים במושב נוב . גידול זה אולי סמלי . עיניו מביעות החלטיות יתרה 
ודבקות באמונותיו . הוא מספר כי במקצועו הוא מהנדס מטוסים . משום - מה , 
קשה לי לצרף הנדסת מטוסים עם דמות כזאת . בן - חורין מבקש בתנ"ך סימוכין 
לדעותיו הפוליטיות , ומוצא את אחאב המלך . הוא מזהיר : מי שיחזור על מעשה 
אחאב , ויפקיר את נחלתנו הכלבים ילוקו את דמו . הפסל יגאל תומרקין מחפש 
במרחבי הגולן גרוטאות ברזל , לבנות בהן פסל . הוא מפרק לוע של תותח חלוד 
ששרד שם מן המלחמה . אין לו אשליות . הוא רואה אמנם בגולן ארץ ריקה לעומת 
הגדה והרצועה , אבל הוא משוכנע שלבסוף יחזירו גם את הגולן ואת קצרין . 
בינתיים הוא מקים פסלים . יאיר עשור ממושב אליפלט מחפש זה עשר שנים את עדר 
הפרות האבוד שלו , שנקלע לשטח ממוקש . הפרות הצולעות , שנהפכו במשך השנים 
לפרות פראיות , מסמלות אולי את רמת הגולן . הן מפחידות ונראות מבשרות - 
רע יותר מכל פסל ויותר מדמותם של מתיישבים פאנטיים . 
