( ע ) . רק בשעות אחר הצהריים המאוחרות קיבלה אמו של רונן קרמני , מזל , 
הודעה על גילוי גופתו של בנה . ההודעה התעכבה עד לבואה של עובדת סוציאלית 
ורופא , שנתן לאם זריקות הרגעה . בפתח בניין משפחת קרמני בשכונת פת בירושלים 
התקבצו עשרות שכנים ומכרים של המשפחה . הרוחות סערו , אנשים נראו כעוסים 
והמומים ופה ושם נשמעו קריאות לנקמה בערבים . שתי ניידות עמדו ברחבת הבניין , 
הנמצא סמוך לכפר הערבי בית צפאפה והשוטרים שמרו לבל יתלהטו הרוחות . קודם 
שנודע על מציאת הגופה עוד עבדו ליד הבית פועלים ערבים בשיפוץ בנין נטוש . 
אך הקבלן היהודי הזדרז לפנות את פועליו מן המקום , מיד כשנודע המעשה הנפשע . 
אביו של רונן , אליהו , אמר : " קרה לנו אסון , אנחנו כולנו המומים 
ועצובים . " אני פונה לכל ההורים שיש להם ילדים בגיל של בני : אנא , שימרו 
על ילדיכם , תחנכו אותם לא לעצור טרמפים " . " היום קשה להבדיל בין רכב 
יהודי לערבי , ולכן אסור לנסוע כלל ברכב שלא מכירים את נהגו . אני לא מאחל 
לאף בית יהודי שתהיה לו הרגשה דומה לזו העוברת עלינו עכשיו " , אמר . 
