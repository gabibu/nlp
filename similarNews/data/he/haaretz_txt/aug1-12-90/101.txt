הנהלת חברת פולק הודיעה אתמול לבורסה ולרשות לניירות - ערך , כי היא דוחה 
על פניהן את כל החשדות שהועלו על - ידי חוקרי מס הכנסה , בעקבות מעצרו של 
מנכ"ל החברה , מיקי פורת . פורת נעצר על - ידי מס הכנסה , בחשד שהבריח 
מאות אלפי דולרים מהחברה לארה"ב . לטענת החברה זכתה ההעברה השנתית לחברה 
האמריקאית , בסך 022 אלף דולר , לגילוי נאות מלא בדו"חות הכספיים ובתשקיף 
החברה מ28 . פורת טוען במכתב לבורסה , כי לדעת יועציה המשפטיים של החברה , 
חלק גדול מטענות אנשי מס הכנסה צריכים להתברר בדיון אזרחי בין נציבות המס 
ובין רואי החשבון של חברת פולק . עוד נמסר מפולק , כי היחידה הארצית לשומה 
מנציבות מס הכנסה מנהלת מזה חמישה חודשים ביקורת יסודית במשרדי החברה ואצל 
ספקיה . החברה אומרת , כי אירועי החודש האחרון מפריעים מאד לתפקודה , 
ולמרות זאת היא ממשיכה לייצר בתפוקה מלאה . חברת א . ג . פולק , שמניותיה 
נסחרות בבורסה , עוסקת בייצור של ציוד רפואי . מאז נעצר פורת הפסיקה הבורסה 
את המסחר במניות החברה . 
