יו"ר מפלגת העבודה , ח"ך שמעון פרס , האשים את הממשלה כי בימים אלה ימי 
משבר עיראק " לא מורגשת הנהגה בישראל " . פרס דיבר אתמול בפני חברי לשכת 
מפלגת העבודה . בלשכה הובעה תרעומת על כך ששמיר לא זימן עד היום את ראשי 
מפלגת העבודה , כראשי האופוזיציה , כדי לדווח להם על ההתפתחויות הביטחוניות 
האחרונות . יו"ר מפלגת העבודה קרא לממשלה להתרכז בהכנת צה"ל לנוכח המשבר 
העיראקי , ולמעט בדיבורים . פרס אמר בישיבה כי הוא מודאג ביותר מכך שיוצרים 
בארץ אווירה של חרדה . " צה"ל הוא הצבא הטוב ביותר במזרח התיכון ובעל כושר 
הרתעה מצויין . הדבר הנכון שיש לעשות הוא לדאוג לכך שצה"ל יהיה מוכן לכל 
מצב . אם הדיקטטור מבגדד ינסה לפגוע בנו , הוא יחטוף מנה אחת אפיים . 
אני לא מציע לעשות כל בוקר חילופי איומים איתו . זה משבש את התמונה האזורית " , 
אמר פרס . לעניין אפשרות החזרה למתכונת ממשלת אחדות לאומית אמר פרס , כי 
ממשלת הימין הקיצונית אינה מצליחה להסתדר בינה לבין עצמה , ולכן לא ניתן 
יהיה להגיע עימה להידברות . הוא הזכיר כי רק השבוע תקף אריאל שרון את שר 
הביטחון ארנס בחריפות רבה . פרס אמר גם כי לא מורגשת כיום מנהיגות בישראל , 
ו"אין אם מי לדבר " . הוא הציע לסיעת המערך בכנסת להתרכז בעבודה הפרלמנטרית 
בוועדות הכנסת . בסיכום הדיון אמר פרס , כי " אל לה לישראל להיכנס יותר 
מהדרוש לנושא העיראקי מאחר שממשלת ארה"ב והנשיא בוש מנהלים את הטיפול במשבר 
בצורה טובה מאוד " . הוא חלק שבחים לנשיא ארה"ב על כך שהצליח לדבריו ליצור 
שלוש חזיתות : כלכלית , צבאית ואישית נגד סדאם חוסין . חבר הלשכה אורי 
עמית , דרש כי מזכ"ל המפלגה יפנה אל ראש הממשלה בדרישה כי יקיים פגישה עם 
ראשי מפלגת העבודה על - מנת לדווח על המצב במפרץ . מזכ"ל מפלגת העבודה , 
ח"ך מיכה חריש , הודיע על חידוש פעילותה של הוועדה לעניינים מדיניים וביטחוניים 
חסויים שהוקמה בשעתו על - ידי ועידת המפלגה , אך לא פעלה בעת היות נציגי 
העבודה בממשלה . סוכם כי הוועדה תבחן את תגובות מפלגת העבודה במהלך ההתפתחויות 
במשבר העיראקי . 
