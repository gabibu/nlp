, ישבתי במשך יותר משעתיים בחדר העבודה של ברונו קרייסקי , שכיהן אז כראש 
ממשלת אוסטריה . הקנצלר דיבר , נכון יותר הרצה , בלהט גדול וכמעט ללא 
הפסקה : התיזה המרכזית בדבריו : אין עם יהודי . זה היה מרתק . זמן - מה 
קודם לכן גילה " צייד הנאצים " שמעון ויזנטל שיושב ראש " מפלגת החופש " , 
היא המפלגה הליברלית של אוסטריה , שירת בנעוריו באחת מיחידות האס - אס 
הקרבי . במלחמת העולם השנייה עסקה היחידה הזו ברצח יהודים , תושבי ברית 
המועצות . האיש , פרידריך פטר שמו , טען שלא ידע על מעשי יחידתו . מן 
הסתם שיקר . זו היתה אחת משערוריות החצר האוסטריות , מעין גלגול מוקדם 
של פרשת ולדהיים ופרשיות דומות לאין ספור . קרוב לוודאי שהשערוריה לא היתה 
חורגת אל מחוץ לגבולות הצרים של חדשות הפנים האוסטריות לולא החליט הקנצלר 
קרייסקי להפוך אותה מפרשת פטר לפרשת ויזנטל : פטר ומפלגתו היו שותפים פוטנציאליים 
לקואליציה בראשותו של קרייסקי . על כן הגן עליו . את ויזנטל תיעב עוד קודם . 
על כן חירף אותו וגידף אותו , כפי שרק הוא ידע לחרף ולגדף : הנה ראש ממשלה 
יהודי התוקף יהודי מאזרחי ארצו , ניצול מחנות הריכוז , כדי להגן על אחד 
מוותיקי האס - אס : סיפור . רון בן - ישי , שהיה אז כתב הטלוויזיה , 
יצא לראיין את שלושתם . הוא הרשה לי לבוא אתו . קרייסקי קיבל אותנו בארמון 
מטרניך , איש כבד - בשר שקולו , עמוק וערב לאוזן , התגלגל במרחבי הארמון 
מאכסדרה לאכסדרה , במעלה מדרגות השיש ולאורך שטיחי הארגמן והקירות שפיתוחי 
רוקוקו מוזהבים מקשטים אותם . הוא ישב באחד האולמות , מתחת לנברשת בדולח 
ענקית , על ספסל מרופד בעור ירוק שסמל הנשר הקיסרי טבוע עליו בזהב . בפינת 
האולם , ליד חלון שווילאות קטיפה כבדים סוככו עליו , רצחו הנאצים את הקנצלר 
אנגלברט דולפוס : זה היה ביולי 4391 . כ061 שנה קודם לכן ישבו באחד האולמות 
הסמוכים רוזנים ונסיכים ומלכים וקיסרים מאירופה כולה , באי קונגרס וינה . 
קרייסקי סיפר לנו אי - אלו אנקדוטות פיקנטיות מהקונגרס ההוא , כמו השתתף 
בו בעצמו , ואף הפליג בשבחן של שמלות הקרינולינה שלבשו הגבירות בנשף הסיום . 
הוא נולד מאוחר מדי : הרפובליקה הפרובינציאלית ששרדה מהקיסרות האוסטרו - 
הונגרית היתה קטנה על מידותיו . ראש הלשכה הקציב לנו רבע שעה . קרייסקי 
נבח אל תוך המצלמה של בן - ישי כמה דברים איומים ונוראים על ויזנטל , כינהו 
מתחזה ומנוול ורמז שהיה משתף פעולה עם הנאצים . זה היה מביך למדי . אבל 
אז שאל הקנצלר האם נואיל בטובנו להקדיש לו עוד מעט מזמננו היקר , והוביל 
אותנו אל חדר עבודתו הפנימי : הוא היה רוצה לחלק אתנו כמה מחשבות על העם 
היהודי , אמר . ראש הלשכה עטה ארשת של דאגה : בחוץ כבר המתין השגריר החדש 
של טרינידאד , או מישהו כזה , אבל קרייסקי , בתנועת יד של קוצר - רוח , 
הורה להגיד להוד מעלתו שמשהו פתאומי שאינו סובל דיחוי מונע ממנו לקבלו היום , 
יואיל השגריר לסלוח לו ולמסור ברכות חמות גם לרעייתו המקסימה . זהו , אמר , 
כשהצליח להיפטר מראש לשכתו ופתח בהרצאה . קודם כל היה רוצה להדגיש מה שהדגיש 
לא פעם גם באוזני השגריר המכובד של ישראל , אביגדור דגן , ובמידה שגולדה 
מאיר איפשרה לו להגיד משהו , במהלך השיחות המיוסרות שהיו ביניהם , אמר 
זאת גם לה : אין הוא שולל את קיומה של מדינת ישראל . יתר על כן , גם אין 
הוא רוצה להגיד שבמדינת ישראל אין עם . יש שם עם : העם הישראלי . אבל 
על - פי תפישתו , אין העם הישראלי שייך לעם היהודי , כי אין דבר כזה , 
עם יהודי . במשך הדורות קמו במקומות שונים בעולם " קהילות - אמונה " 
יהודיות , שותפויות של אמונה דתית ופולחן : פחות או יותר אותה אמונה , 
פחות או יותר אותו פולחן , אמר הקנצלר והניד ראשו בספקנות . במשך הדורות 
התפתחו גם שותפויות גורל יהודיות , אבל גורל היהודים לא היה שווה בכל מקום . 
היו קהילות שנהנו מזכויות אזרח , היו אחרות שנרדפו . באין שותפות גורל 
יהודית אחת , אין גם לומר שיש עם יהודי אחד . הניסיון להוכיח כאילו קיים 
גורל יהודי אחד , מבוסס על שקרים היסטוריים . קיימת גם תיאוריה האומרת 
שבכל מקום בעולם צפוי ליהודים שירדפו אותם . גם זה אינו נכון . יש ארצות 
שאינן רודפות יהודים . אשר על כן , אין שחר לדעה שרק מדינת ישראל יכולה 
להבטיח את קיום העם היהודי . עובדה שהיא מסוגלת בקושי להבטיח את קיומו של 
העם הישראלי . הישראלים צפויים לסכנות גדולות יותר מהיהודים במדינות רבות 
אחרות . מכאן שהציונות מבוססת על שקר היסטורי . מעניין שזה מטריד אותך כל 
כך , אמרנו , וקרייסקי , בהתפוצצות ראשונה , הרעים עלינו בקולו שאין 
זה מטריד אותו כלל וכלל , ומה זה עולה בדעתנו לחשוב שזה מטריד אותו : וכי 
אין לו דברים אחרים , חשובים יותר , לעשותם ? ראש הלשכה , ברנש מגוהץ 
וכנוע - גו , בא להזכיר לאדון הבונדסקנצלר שנגיד הבנק הלאומי כבר הגיע ומחכה 
בחוץ . קרייסקי אמר שיבוא מחר ופנה אל ערימה גדולה של ספרים שהיו מונחים 
על שולחנו ; עמודים מסוימים היו מסומנים בפתקים קטנים . אין הוא מדבר אתנו 
מהרהורי לבו , אמר : הנה עילעל בכתביהם של כמה הוגי דעות , מאבות התנועה 
הסוציאל - דמוקרטית , כמו ויקטור אדלר הגדול ואחרים . עשרות שנים לא נגע 
בספרים האלה , אבל בלילה הקודם פתח אותם שוב , כי נדדה שנתו . לא מפני 
שזה הטריד אותו באופן מיוחד : זה לא מטריד אותו כלל , אלא כדי להוכיח לנו 
שהוא לא המציא את התיאוריה על גורלות היהודים : היסטוריונים רבים גרסו כך 
לפניו . חלק מהספרים היו מונחים אלה על אלה כשהם פתוחים , קומות - קומות : 
כל אימת שנטל אחד מהם בידיו , לקרוא באוזנינו את הפסקה שסימן , התגלה 
מתחתיו " מוצרט קוגל " נגוס למחצה , תופין שוקולד שלא הספיק לבלוע בעודו 
מרוכז במאמץ למצוא את הציטטות . משגילה אותם עכשיו בין הספרים , בלע אותם 
בזה אחר זה בחמדה גדולה . הוא אוסטרי , אמר לנו : זה רצונו . זו זכותו . 
איש לא יפקיע אותה ממנו . מוצאו משתי משפחות יהודיות מכובדות . מעולם 
לא התכחש לכך . סבו היה מורה בבית - ספר שדיברו בו גרמנית . גם סבתו היתה 
מורה . אחי סבו היה כבר לפני למעלה ממאה שנה ציר בבית הנבחרים . אמו באה 
ממשפחת רופאים . אחד מהם היה רופא צבאי בתקופת נפוליאון . אחר כך נשא משרה 
גבוהה בווינה , לפני 581 שנה . אביו היה איש עסקים מצליח . רק בישראל , 
אמר קרייסקי , מסרבים להבין שהוא קשור בכל נימי נפשו בארץ אבותיו ומייחסים 
לו , ברשעות ובטמטום , " תסביכים יהודיים " . עכשיו שוב נכנס ראש הלשכה , 
אך קרייסקי לא נתן לו אף להודיע מי האורח הבא : שיילך הביתה , צעק , 
וסיפר לנו שנטש את האמונה היהודית בשנת 7291 , כאשר המפלגה הסוציאל - דמוקרטית 
פתחה במסע בין חבריה לעזוב את הכנסייה הקתולית . באותם הימים עמד בראש ממשלת 
אוסטריה כהן דת קתולי , אנטישמי , ומאז הוא , קרייסקי , ראה עצמו כבן 
בלי דת . אמרנו שהארץ שהוא קשור אליה בכל נימי נפשו היתה בדור האחרון ארץ 
נאצית . קרייסקי השיב שהוא רואה עצמו קשור בטוב וברע שידעה ארצו , והוא 
רואה עצמו שותף גם לאחריות ההיסטורית המוטלת על העם האוסטרי בשל עברו . כשהחלו 
הנאצים להפיץ את תורת הגזע שלהם , הרבה קרייסקי לקרוא את כתביהם של הוגי 
הגזענות . הוא קרא את הדברים המגעילים האלה ביסודיות רבה , סיפר לנו : 
גובינו , צמברלין , רוזנברג וכל היתר . הוא הגיע למסקנה שכשם שאין גזע 
ארי , אין גם גזע יהודי . עובדה , אמר : מה משותף לו ולסנדלר היהודי 
בתימן ? לא דת , לא גורל , לא גזע . על כן נטלנו את נפשנו בכפינו ושאלנו 
ממתי , בעצם , קיים על בימת ההיסטוריה " עם אוסטרי " . אינני זוכר מה 
השיב : אני זוכר רק את רעמי קולו . ראש הלשכה נכנס לשאול אם הכל בסדר . 
קרייסקי גירש אותו . מה אנחנו רוצים ממנו , שאל , כשנרגע קצת : הוא הרי 
מכיר בעובדה שהציונות יצרה עם חדש , בארץ ישראל . הוא מלא הערכה על מפעל 
ההתיישבות הציונית בארץ ישראל ומשווה אותו למפעלם של ראשוני המהגרים אשר 
הגיעו על סיפון " מייפלאואר " לחוף אמריקה . הוא ניסה להסביר זאת גם לשליטי 
ערב , סיפר לנו . שוב ושוב אמר להם שהעם בישראל הוא עם ככל עם אחר , מדינתו 
היא מדינה ככל מדינה וככל שיטיבו הערבים להבין זאת , כן ייטב . הוא לא 
שלל גם את זכותה של מדינת ישראל לפתוח את שעריה בפני מהגרים המבקשים להצטרף 
אל העם הישראלי . הנה קיימת הגירה לאוסטרליה ולארצות הברית ולקנדה , משום 
שעמי המדינות האלה רוצים בכך . גם לישראל מותר . הוא עזר לה בהבאת עולים 
מברית המועצות . לעומת זאת , אסור לה לכפות את האני מאמין האידיאולוגי הנלוז 
שלה על מי שאינם רוצים בכך . והרי זה מה שמנסים לעשות לו . מרצונו או שלא 
מרצונו הוא יישאר יהודי , אומרים עליו בישראל . זה מרגיז אותו , אמר , 
לא רק מפני שכופים את זה עליו באופן אישי , אלא גם מפני שמבחינה היסטורית 
אין זה נכון . מה שמצער אותו הוא שאין עתותיו בידו לבוא לישראל ולהסביר 
את עצמו לבני הדור הצעיר שם . הם היו מבינים אותו בתוך חמש דקות , אמר . 
כך או כך , מה שקרה ליהודים הוא שאמונתם הדתית הולידה תודעה לאומית . 
זה יעבור . לנכדיו כבר לא תהיה בעיה כזו . כי ילדיו נישאו לבני זוג שאינם 
יהודים וזו מגמת ההתפתחות . זה טוב , אמר , ובלע את מחצית המוצרט קוגל 
האחרון . בשבוע הבא ייקבר כפי שחי : מדינאי אוסטרי . הנה מה שהרגיז ישראלים 
כה רבים : פשעו האמיתי לא התבטא בכך שלחץ את ידו של יאסר ערפאת . פשעו 
היה שטיפח והפיץ חלופה רעיונית לציונות . זה נחשב חוצפה בלתי - נסלחת . 
הנה אתגר לקרן הקיימת : מה יעשו אם יציעו להם תרומה כדי לנטוע חורש על 
שמו . מפזרכותרב הראיון ההוא עם קרייסקי , ביקרנו , רון בן - ישי ואני , 
את השגריר אביגדור דגן בביתו . השגריר , איש נחמד מאוד , לא פסק לדבר 
על לבנו שנחוס על יחסי החוץ של ישראל ולא נרגיז את ראש ממשלת אוסטריה בשאלותינו , 
פן ישוב ויתפרץ ויגיד משהו שיחזיר את הגלגל אחורנית , לימי המריבה הגדולה 
בינו לבין גולדה מאיר . מאיר שנאה את קרייסקי מפני שזה עשה את ההתבוללות 
לאידיאולוגיה , אמר לי דגן השבוע : גם במילווקי , עיר נעוריה של מאיר , 
היו יהודים מתבוללים , אבל הם לא עשו מזה משנה רעיונית . קרייסקי היה 
איש שנון ומקסים , ויכול היה להיות גם גס רוח נורא ובלתי - נסבל , אמר 
השגריר לשעבר . מאיר ראתה בו בוגד , שחיפש אליבי . בכל מקרה , לא היתה 
לה סיבה לשמוח על כך שיש בעולם עוד ראש ממשלה יהודי , כשם שלא היתה לה סיבה 
לשמוח שלארצות הברית יש קיסינגר . כשגויים חולקים על מדיניותה של ממשלת 
ישראל , אפשר לפחות להגיד עליהם שהם אנטישמים . על יהודים אפשר להגיד רק 
זאת , שהם אכולי תסביך של שנאה עצמית , וזה לא כל כך חזק . דגן כותב ספרים 
יפים , לגדולים ולקטנים : " בינת השכוי " ( " עם עובד " ) היה רב - 
מכר ישראלי . הוא נולד בצכיה ובמלחמת העולם השנייה היה עוזרו של יאן מסריק , 
שר החוץ בממשלה הצכית הגולה שישבה בלונדון . דגן הכירו היטב וגם דיבר אתו 
יומיים לפני מותו . על כן הוא משוכנע שמסריק לא הפיל את עצמו מתוך חלון 
דירתו שבמשרד החוץ : ברור לו שמישהו דחף אותו . זה היה זמן - מה אחרי שנכון 
המשטר הקומוניסטי . מיד לאחר מכן עלה דגן לישראל , השתלב במשרד החוץ . 
הוא ייצג את ישראל בטוקיו וברנגון , בווארשה , בבלגראד , באוסלו ובוינה . 
לפני חודשים אחדים חזר לפראג בפמלייתו של שר החוץ משה ארנס . בכל מקום קיבלוהו 
באהבה רבה ; במשרד החוץ הרשו לו להיכנס אל דירתו של יאן מסריק , שם ראה 
אותו בפעם האחרונה , ליד אותו חלון שלמרגלותיו מצאו את גופתו . מאז מותו 
ובמשך 04 שנה היתה הדירה נעולה ואיש לא הורשה להיכנס אליה . דגן כתב ספר 
על עבודתו עם מסריק . הוא יצא בלשונות אחדות ותורגם גם לצכית , אך רק באחרונה 
הותר לפרסום בצכוסלובקיה עצמה . ידפיסו אותו בכרבע מיליון עותקים . גם 
ספר קודם שכתב זכה להצלחה רבה בפראג . כתוצאה מזה , סיפר לי דגן , יש 
לו בפראג המון כסף . הצרה היא שלפי החוק המקומי , אסור לו לקחת את הכסף 
אתו . אין לו ברירה אלא להוציאו שם : לא מזמן לקח אתו שמונה מבני משפחתו 
ויחד עשו מאמץ גדול להתנהג כאנשים עשירים . היתה חוויה גדולה לחזור לשם , 
סיפר לי דגן : בעודו ניצב בחנות ספרים , חותם על ספרו לבקשת הקונים , 
ניגשה אליו סבתא אחת והדביקה נשיקה ללחייו . דגן , כיום בן 87 , זכר 
אותה היטב : היא היתה אהבתו הראשונה . מפזרכותפני ימים אחדים קיבל חבר - 
הכנסת רענן כהן ( מערך ) מכתב מאוניברסיטת תל אביב : מעתה והלאה , בישרו 
לו , הוא רשאי להקדים לשמו את התואר דוקטור לפילוסופיה . לא דרשו אף תיקון 
אחד , סיפר לי הדוקטור החדש בגאווה . הוא כתב עבודה מעניינת , כ005 עמודים 
אורכה . כותרתה : " ההתפתחות הפוליטית של ערביי ישראל בראי הצבעתם לכנסת 
באחת - עשרה מערכות בחירות , 8491 - 4891 " . לא הכל היה עליו לחקור מחדש : 
החל בשנת 5791 כיהן כהן כראש האגף לענייני מיעוטים במפלגה . הוא יזם בין 
היתר את ביטול מפלגות הלווין הערביות שמפא"י נהגה עד אז להקים , לקראת הבחירות . 
כהן הוביל את מדיניות המיעוטים של מפלגתו בהתבסס על כמה " הנחות בטן " 
שלא נבדקו מעולם . משבדק אותן , מצא לתדהמתו ששגה . ההפתעה העיקרית נוגעת 
לאלה מערביי ישראל המתגוררים ביישובים יהודיים כמו חיפה , יפו , לוד ועוד . 
ההנחה הרווחת היתה שמגורים משותפים גורמים ל"מיתון " העמדות הפוליטיות 
של ערביי ישראל , כלומר מגבירה את נטייתם להשתלב בחברה הישראלית ולהצביע 
בעד מפלגות ציוניות . ניתוח סטטיסטי ראשון מסוגו שעשה כהן הוכיח ללא ספק 
את ההיפך מזה . ההצבעה הערבית ביישובים מעורבים היתה לאומית יותר באופן 
משמעותי מאשר בכלל האוכלוסייה הערבית . זה חשוב מפני שערביי ישראל המתגוררים 
בערים מעורבות מונים כ%71 מבין 008 אלף הערבים בישראל ( כולל מזרח ירושלים ) 
. זה לא קורה רק מפני שרובם חיים בשכונות מצוקה , כגון העיר העתיקה בעכו : 
זה קורה גם בשכונת וולפסון שבעכו ; לא רק בשכונת הרכבת שבלוד , כי אם 
גם בנווה ירק שבלוד . כהן מציע שני הסברים אפשריים לתופעה : המצוקה מגבירה 
את תחושת הניכור והבדלנות כמיעוט שתנאי חייו ירודים וזכויותיו מקוצצות . 
השיפור ברמת החיים , לרבות העלייה ברמת ההשכלה , מעודד את הרצון להעתיק 
מהשכנים היהודיים את נטייתם לטפח זהות לאומית , או במלים אחרות : הלאומנות 
הישראלית מגבירה גם את הלאומנות של אלה מערביי ישראל המתגוררים ביישובים 
מעורבים . השאלה העיקרית שעיניינה את כהן היא מדוע לא התאחדו ערביי ישראל 
לכוח אחד , שיבטא את משקלם האלקטורלי : לכאורה יכלו להכניס לכנסת 71 צירים . 
התשובה העיקרית שלו : ערביי ישראל לא מיצו את הפוטנציאל האלקטורלי שלהם 
מפני שעדיין לא השתחררו ממה שהוא מגדיר " סבך נאמנויות " , בהיותם אזרחים 
במדינה הנמצאת במלחמה מתמדת עם עמם . זה מנע מהם את האפשרות לבחור בין אחת 
משתי המגמות : השתלבות במדינה או עימות אתה . בפועל , הם הלכו על שתי 
המגמות בעת ובעונה אחת . בתור פרופסור שלו , הייתי מערער על ניסוח השאלה : 
גם הנשים , גם יוצאי ארצות ערב , גם יוצאי ארצות אירופה , גם הגינגים 
וגם חובבי המקרוני לא מיצו את הפוטנציאל האלקטורלי שלהם . בתור פרופסור 
שלו , הייתי מסתייג גם מניסוחה המסתורי , הקונספירטיווי משהו של התשובה : 
" ניתן לשער שערביי ישראל נהגו בזהירות אופיינית תוך שמירת איזון בין שתי 
אופציות , ומכל מקום היה כאן ניסיון מצדם ליהנות משני העולמות , גם להשתלב 
בזרם המרכזי הכללי וגם לשמור על זהותם הלאומית ולא להינתק מהעולם הערבי " . 
כן , אמר לי כהן בתשובה לשאלה , הוא חושב שזה קרה כתוצאה מהחלטה קולקטיווית 
מודעת . לא , הוא לא יודע מי החליט על כך והיכן ואיך , בדיוק , זה קרה 
וכיצד הצליחו לכוון את הצבעת הבוחרים . כך או כך , לקראת הכנסת ה11 הצביעו 
כמחצית הבוחרים הערבים בעד מפלגות ציוניות , ומחציתם בעד מפלגות ערביות 
לאומיות . במלים אחרות , לפחות אחד מבין כל שני בוחרים ערבים חותר להשתלב 
כישראלי במדינתו . כהן אומר שהשני , כלומר זה שתמך במפלגה ערבית לאומית , 
לרבות המפלגה הקומוניסטית , ביטא בהצבעתו מגמה של " עימות " עם המדינה . 
העבודה גדושה מידע רב - תועלת , לרבות תוצאות הבחירות לכנסת הראשונה . 
לא היה קל לאתר את החומר הזה : משום מה נעלם , לשנים אחדות , בגנזכים . 
ניתוח הנתונים שעשה הד"ר כהן הוא בעייתי . בתור פרופסור שלו , הייתי מציע 
לו להיות ספציפי יותר בכל הנוגע להשפעתו של הממשל הצבאי על תוצאות הבחירות . 
הניתוח הסטטיסטי מבוסס על ההנחה שמדובר בבחירות דמוקרטיות . אך ב81 שנות 
הממשל הצבאי לא הלכו ערביי ישראל לקלפיות כאזרחים חופשיים . גם לגבי תקופות 
מאוחרות יותר הייתי מצפה למשהו קונקרטי יותר על דרכי הלחץ והפיתוי שהשפיעו 
על תוצאות הבחירות . כהן כתב על כך רק כמה משפטים כלליים מדי , מנוסחים 
בלשון נקייה מדי . הלשון העברית , והפוליטיקה הישראלית , מכירות , למשל , 
את המלה שוחד . כהן , אקדמאי כל כך , קרא לזה " שיקולים פרגמטיים " , 
וכתב : " בין הסיבות העיקריות להצבעה זו ( בעד המפד"ל ומפלגות הלווין 
של מפא"י ) מנו את היתרונות הכלכליים שהפיק הפרט או החמולה מהצבעה זו או 
אחרת " . שני הפרופסורים שהדריכו אותו היו גבריאל בן - דור ומיכאל וינטר . 
ח"ך ( תומך רבין ) כהן , יליד עיראק בן 94 , נוטה לשייך את ערביי ישראל 
עם יתר " הערבים " . ככאלה הם מיעוט רק בתוך מדינת ישראל , אך רוב מוחלט 
ב"מרחב " , כתב . על תושבי " המרחב " כתב שמדינת ישראל נתפשת בעיניהם 
כנטע זר שיש לעוקרו משורש . אבל " תושבי המרחב " אינם עם אחד , הפלשתינאים 
בתוכם אינם " רוב מוחלט " כי אם מיעוט לא אהוד ביותר , ולפחות אחת ממדינות 
" המרחב " מקיימת יחסים דיפלומטיים מלאים עם ישראל . כהן נוטה לזהות הצבעה 
בעד מפלגות ערביות כביטוי ל"גישה קונפרונטטיווית " , ואת ההצבעה למפלגות 
הציוניות כביטוי למגמה אינטגרטיווית " . יש אפשרות אחרת : דווקא העלייה 
במודעותם הפלשתינית של ערביי ישראל עשויה לחזק גם את זהותם כאזרחי המדינה . 
כהן לא נוטה להאמין באפשרות הזו . כשצילצלתי אליו השבוע , סיפר לי מה 
שלא כתב בדוקטורט שלו , כי דברים כאלה לא כותבים בדוקטורטים . הוא מניח 
שערביי ישראל עדיין לא התאחדו לעימות כולל עם המדינה , מפני שהבעיה הפלשתינית 
טרם מצאה את פתרונה . כשלא תהיה בעיה פלשתינית , יפרוץ עימות בין ערביי 
ישראל למדינה . אם כך , אמרתי , לא כדאי לפתור את בעיית הפלשתינאים . 
כהן אמר שאין ברירה , מוכרחים לפתור אותה . יש כמובן אפשרות הפוכה : פתרון 
הוגן וצודק לבעיית הפלשתינאים יוריד את המתח גם ביחסים בין המדינה לאזרחיה 
הערבים . כהן לא רואה זאת כך . כבר היום הוא מבחין בין ערביי ישראל בנטייה 
להקים להם מוסדות לאומיים המהווים העתק מדויק של מוסדות היישוב היהודי בתקופת 
המדינה שבדרך . הם מדברים בגלוי על אוטונומיה , פה ושם הם משתתפים באינתיפאדה . 
בינתיים איש אינו עושה לשילובם של ערביי ישראל במדינה . אין מדיניות . 
על כן יהיה עימות . ולכן הוא מודאג כל כך . יותר מהמותר בדוקטוראט . אמר 
השבוע פטריוט של קיץ המשייך את עצמו אל השמאל הנאור : אסור להפקיר את הצבא 
לימין . אמר השבוע ילד פלשתינאי בן שבע אשר חייל ירה בו כדור פלסטיק ועקר 
לו אחת משתי עיניו : אם הוא מצביע רץ , זה בסדר . סיכום ביניים : כל 
הנימוקים נגד הסירוב להשתתף בדיכוי זכויות האדם בשטחים הם נימוקים פוליטיים . 
כל הנימוקים בעד הם נימוקים מוסריים . פתגם : השטחים הם מפלטו האחרון 
של הפטריוט . 
