( ע ) . בית המשפט הגבוה לצדק ציווה אתמול לשחרר ממעצר ממושך איש כת הכושים 
העברים , לאחר שכוונת משרד הפנים לגרשו לארה"ב נקלעה למבוי סתום בשל טעות 
של שגרירות ארה"ב , שהותירה את האיש חסר אזרחות . " חירותו של אדם , 
לרבות זכותו להלך חופשי , זכות יסוד היא ואין לשללה , אלא על פי הוראת 
חוק מפורשת " , קבע בית המשפט . האיש , גדעון בן - ישראל , שהה בעבר בארץ 
מכוח אשרת ביקור למשך שלושה חודשים . אחרי שפקע הרשיון , הוא המשיך לשהות 
בישראל שלא כדין במשך מספר שנים . ב4891 הוצא נגדו צו גירוש , ולאחר שהפסיד 
במאבק משפטי בנושא , הוא גורש מישראל במאי 5891 . אולם למרות שגורש , הצליח 
בן - ישראל להיכנס שנית לגבולות המדינה , באמצעות דרכון מזוייף . לפני 
שלוש שנים ביקש משגרירות ארה"ב בת"א לוותר על אזרחותו האמריקאית , ובקשתו 
נענתה . לפני כשנה נעצר בן - ישראל בשל שהייה בלתי חוקית והכשלת שוטר במילוי 
תפקידו , הועמד למשפט ונידון לחודשיים מאסר בפועל . בתום המאסר הוא לא 
שוחרר , כדי להבטיח את גירושו . אולם הוא סירב לצאת את ישראל מרצונו , 
וכך נותר במעצר עד היום . בן - ישראל עתר לבג"ץ וטען , באמצעות עו"ד אביגדור 
פלדמן , כי על משרד הפנים להחיל עליו את ההסדר המכיר בשהייתם החוקית של 
כושים עברים בישראל , בתנאים מסויימים , ובכלל זה ויתור על אזרחות אמריקאית . 
עו"ד פלדמן אמר בבג"ץ , כי יש לשחרר את שולחו , משום שצו הגירוש נגדו לא 
ניתן לביצוע . שכן , בהעדר אזרחות אמריקנית , מסרבים שלטונות ארה"ב לקבלו . 
לעומתו , טען סגן פרקליט המדינה , עו"ד מני מזוז , כי ההסדר לא חל על 
העותר , משום שנכנס לארץ בדרכי עורמה , בעזרת דרכון מזוייף . השופטים שלמה 
לוין , גבריאל בך ותיאודור אור , החליטו לבסוף , כי יש לקבל את עתירתו 
לצוות על שחרורו . השופט אור ציין , כי מעצרו של מיועד לגירוש , נועד רק 
להבטיח את גירושו , ובמקרה הנדון , לא נראה שהגירוש אפשרי בשלב הקרוב . 
בן - ישראל ישוחרר בערבות ויאלץ להתייצב אחת לשבוע במשטרת דימונה , עד שיתאפשר 
גירושו . 
