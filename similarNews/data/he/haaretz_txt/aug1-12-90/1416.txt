דאקה ( ע"ר ) . אלפים מאושפזים בבתי החולים של בנגלדש ושוכבים חסרי אונים 
במיטותיהם , בעקבות שביתת הרופאים הנמשכת זה יותר משבועיים . שביתתם של 
הרופאים החלה בעקבות הודעת הנשיא ארשאד , כי בכוונתו להעניק לכל תושבי המדינה , 
כולל הכפריים העניים , את האפשרות ליהנות משירותיהם של רופאים מומחים . 
בבנגלדש נהנים משירותי בריאות רק % 12 מהתושבים , במדינה המונה 011 מיליון 
איש . יתר התושבים נאלצים להסתפק ברפואה ביתית , כשפים או פשוט מזל . 
על פי המדיניות החדשה , נאסר על רופאים מומחים לעסוק ברפואה פרטית . אולם 
הרופאים אינם מסכימים למדיניות זו . כ51 אלף מהם , הרוב המכריע , הכריזו 
ב82 ביולי על שביתה כללית , בטענה שהתקנות החדשות יפגעו בחופש המקצועי והאישי 
שלהם . השביתה גורמת להפסקה כמעט מלאה של העבודה בעשרת בתי החולים הממשלתיים 
בבנגלדש ובמאות המרפאות הפרטיות , וגורמת לסבל רב גם לתושבים המוכנים לשלם 
בעד שירותי בריאות . הרופאים אומרים , כי נקטו בסידורים לטפל בחולים שמצבם 
קשה במיוחד מחוץ לבתי החולים , והממשלה אומרת כי היא מפעילה מרפאות זמניות 
במרכזים העירוניים . אולם אמצעי חירום אלה אינם יכולים לספק את הדרישות 
לטיפול רפואי . הבעיה העיקרית נעוצה בכך שרופאים רבים מעדיפים שלא לעבוד 
כלל בבתי החולים ובמסגרות ממשלתיות , ומעדיפים לספק שירותי בית תמורת תשלום 
גבוה במיוחד . 
