בוגוטה ( אי - פי ) . סזאר גאוויריה , שהושבע אתמול לנשיאות קולומביה , 
קרא למאבק בין - לאומי נגד סוחרי הסמים , המאיימים על הדמוקרטיה בקולומביה . 
הכלכלן בן ה34 הושבע בארמון הנשיא תוך אמצעי ביטחון חסרי תקדים . מסוקים 
חמושים חגו מעל העיר , תותחים נגד מטוסים הועמדו בכוננות ואלפי חיילים סיירו 
ברחובות . גאוויריה , רעייתו , שני ילדיו הקטנים , ונשיאים אורחים ישבו 
מאחורי זכוכית חסינת כדורים במהלך הטכס . בנאום ההשבעה שלו קרא גאוויריה 
למדינות המתועשות להוריד את מכסי המגן כדי לסייע לקולומביה במלחמתה נגד הסמים . 
גאוויריה קרא לארה"ב , שהיא היעד העיקרי של הסמים המוברחים מקולולמביה , 
ליישם את את המדיניות שהתקבלה באחרונה לתמיכה ביצוא החוקי של קולומביה . 
" מה שאנו צריכים יותר מכל אינו סיוע כלכלי ישיר או סיוע צבאי , אלא יחס 
הוגן ומסחר חופשי " , אמר גאוויריה . הוא גם קרא למדינות המפותחות להילחם 
בצריכת הקוקאין . נשיאי ונצואלה , ארגנטינה , אקוודור והאיטי השתתפו בטכסים . 
סגן נשיא ארה"ב , דן קווייל , אשר השתתף אף הוא בטכס , ניצל את ההזדמנות 
להסברת מדיניות ארה"ב כנגד סאדם חוסיין . " שום מדינה בתולדות האנושות לא 
שילמה מחיר כל כך כבד כמו קולומביה במלחמתה נגד פשע בין - לאומי " , אמר 
הנשיא החדש . גאוויריה היה למועמד במרוץ לנשיאות , כאשר מועמד אחר , לואיס 
קרלוס גאלאן , נרצח בחודש אוגוסט האחרון על ידי סוחרי סמים . גאוויריה 
היה מנהל מסע הבחירות של גאלאן ותפס את מקומו . לפני הבחירות , שנערכו 
במאי , נרצחו עוד שני מועמדים לנשיאות . גאוויריה אמר כי קולומביה עוברת 
עתה את התקופה האלימה ביותר בתולדותיה , בעקר בגלל סוחרי הסמים , שהם " האיום 
החמור ביותר על הדמוקרטיה בארצנו , ואנו נילחם בהם ללא פשרות " . הוא הציע 
הקמת בית דין בין - לאומי מיוחד שיעסוק בעבירות הקשורות בסמים . בהמשך דבריו 
הבטיח גאוויריה להשמיך בשיחות השלום עם לוחמי הגרילה השמאלנים , לפתוח את 
המערכת הפוליטית בפני מיעוטים ולקדם תוכניות רווחה במדיין , העיר השניה 
בגודלה בקולומביה ומרכז סמים גדול . מחויבותו של הנשיא החדש לפלורליזם פוליטי 
מצאה את ביטויה בבחירת השרים שלו , שחמישה מהם משתייכים למפלגות האופוזיציה . 
