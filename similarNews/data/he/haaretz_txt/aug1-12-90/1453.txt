" חברת דור - אנרגיה תהיה מנועה מהפעלת תחנת הדלק בני - דן , עד לשמיעת 
ערעורה של חברת הנפט פז בסוגיה זו בבית המשפט העליון כך קבע שלשום שופט 
בית המשפט המחוזי , אורי שטרוזמן . בית משפט דן שלשום בתביעת פז , למנוע 
מדור - אנרגיה את הפעלת תחנת הדלק ולבצע בה שינויים . הדיון התקיים בעקבות 
פסק דין של בית משפט השלום , שקבע כי לפז אין בתחנה מעמד של דייר - מוגן . 
באי כוחה של פז ביקשו שהמצב יישאר על כנו , עד לשמיעת ערעור החברה על פסק 
הדין של בית משפט השלום ( הדבר עשוי היה לארוך חצי שנה ואף למעלה מזה ) 
. עו"ד עמיהוד בן פורת , בא כוחה של דור - אנרגיה , ביקש לדחות את תביעת 
פז . בית המשפט קבע כי דור אנרגיה תהיה רשאית להפעיל את התחנה ולמכור בה 
מוצרי בנזין . עם זאת , פסק השופט כי לפז תהיה זכות ערעור על החלטה זו , 
ואת זאת תוכל לעשות בבית המשפט העליון בתוך 01 ימים . עד אז המצב יוקפא , 
ודור - אנרגיה תמנע מהפעלת התחנה , או מביצוע שינויים כלשהם בה . 
