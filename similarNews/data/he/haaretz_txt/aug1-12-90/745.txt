סרטו החדש של ברטראן טברניה , " כמה טוב לחיות " , שזכה בשני פרסי " סזאר " 
הצרפתיים , יחדש השבוע את פעילות הקולנוע במוזיאון תל - אביב . כזכור , 
הופסקו הקרנות סרטי - האיכות במוזיאון לאחר שהתברר כי אינן רווחיות . מאז 
עזב את תפקידו מי שהיה אחראי לתוכנית ההקרנות , עדי סמל . רוני דיסנציק , 
המנהל האדמיניסטרטיווי החדש של המוזיאון , מסביר כי במתכונת החדשה המוזיאון 
לא יפסיד : המפיצים אלי גלפנד ( " גלפנד פילם " ) ואפרים גלעד ( " סרטי 
נחשון " ) זכו יחד במכרז שהוציא המוזיאון ויתפעלו את אולם הקולנוע בו . 
הם היו הספקים הראשיים של המוזיאון בעבר והם מבטיחים לשמור על האופי המיוחד 
של הסרטים שהוקרנו בו . המוזיאון יקבל חלק מהרווחים כמשכיר האולם . " התפקיד 
שלנו היום הוא יותר פסיווי . אם יהיו הפסדים , הם יישאו בהם . לנו חשוב 
להמשיך להביא לכאן את הקהל שאחרת לא היה מגיע למוזיאון " , אומר דיסנציק . 
במוזיאון הוקמה ועדה ציבורית שתפקידה לאשר את הסרטים . חבריה הם הבמאי 
אילן מושנזון , מנהל המכון לקולנוע יוסי אורן , האוצר מיכה לוין וחבר נוסף 
מחבר הנאמנים של המוזיאון . בעתיד יוקרנו " עיר של עצבות " , סרט של הבמאי 
הטייוואני הו - סו - ין , שזכה ב"אריה הזהב " בוונציה , ו"אובלמוב " , 
סרטו החדש של מיכלקוב ( " עיניים שחורות " ) . 
