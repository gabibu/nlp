אני רואה את ההחלטה כבלתי נמנעת , בשל החרם הכללי שהטילו מרבית מדינות המערב 
וגם בריה"ם על עיראק . זה לא היסוס , אלא פשוט נובע מהעובדה שהפרלמנט נמצא 
כעת בפגרת הקיץ והממשלה כונסה רק אתמול וקיבלה את ההחלטה . יש ביקורת מצד 
האופוזיציה , בעיקר מצד ראשי שתי המפלגות האופוזיציוניות הגדולות , אורגל 
אינונו וסולימן דאמיראל . הם כיוונו את ביקורתם בעיקר לנשיא אוזאל . לטענתם 
פועל הנשיא במשבר זה על דעת עצמו , והוא אינו מערב את הפרלמנט ואף מנע דיון 
מעמיק בממשלה . לדבריהם הנשיא התערב בפעילות הרשות המבצעת ופגע כך בחוקה . 
מאז שפרץ המשבר ריכז אוזאל בידיו את הטיפול בכל המשבר . אוזאל מנמק את 
הטיפול הבלעדי שלו במשבר במפרץ ובהשלכותיו על טורקיה ויחסיה עם המערב ועם 
עיראק והעולם הערבי בעובדה שהפרלמנט בפגרה וראש הממשלה נמצא בסיורים ברחבי 
המדינה כדי לסייע למועמדי מפלגתו בבחירות המוניציפאליות , שייערכו ב91 בחודש 
זה . אם יש חשש , הוא בעיקר בצד הכלכלי , דווקא . צריך לזכור שעיראק חייבת 
לטורקיה כ057 מיליון דולר משנה זו , והחשש הוא שהיא תסרב עתה להחזיר את 
החוב . דבר נוסף , כ%06 מתצרוכת הנפט הטורקית מקורה בנפט המסופק מעיראק . 
עכשיו תצטרך טורקיה לחפש שווקים חילופיים , וייתכן כי עד שנגיע לאספקה סדירה 
ייווצר מחסור בדלק במדינה , שגם כך מצבה הכלכלי קשה ביותר . היום כבר הועלו 
מחירי הדלק אצלנו ב%51 , וסביר להניח שיהיו התייקרויות נוספות . אחת הבעיות 
שלנו אמצעי התקשורת בטורקיה שאין משחררים דיווחים כלשהם על תוכן השיחות 
של אוזאל ובייקר והשיחות הטלפוניות האחרונות עם בוש . על כך התלוננו . 
אנו רואים בזאת פגיעה חמורה בזכות הציבור לדעת מה שקורה בנושא כה חשוב וחיוני 
לכולנו . זוהי גם אחת הסיבות לביקורת שנמתחה על אוזאל . אבל ההערכה הרווחת 
כאן היא שממשלת טורקיה אכן קיבלה מממשלת ארה"ב הבטחות וערבויות לסיוע כספי 
וצבאי , אם יהיה בכך צורך . אזור הגבול מתוגבר במילא בכוחות צבא , וזאת 
בשל הבעיה הכורדית . לא ידוע לי על תגבור נוסף בשל חשש מעימות עם עיראק . 
אני חושב שממשלת טורקיה לא תסכים לפעול צבאית נגד עיראק , משום שהיא איננה 
רוצה להסתכסך עם העולם הערבי כולו . טורקיה שייכת לאזור המזרח התיכון ומקיימת 
קשרים טובים עם העולם הערבי , ואין לה כל אינטרס לפגוע ביחסים אלה . בוודאי . 
חלק נכבד מהמאמרים המתפרסמים בעיתוני עוסקים בשאלות הסכסוך הישראלי - ערבי 
ועתיד האזור כולו . כל העולם עובר שינויים בכיוון של מתינות ושלום , רק 
האזור שלנו נשאר בקצה השני , כאי של מלחמות ואיבה . אבל אולי מעז יצא מתוק . 
הלחץ הבין - לאומי שאנו עדים לו כיום יכול לגרום אולי לתזוזה ולהחשת תהליך 
של כינון שלום באזור . אנו רואים כיום שהעולם לא יסבול מצב של אנארכיה באזור , 
מצב שיסכן את השלום בעולם כולו . העובדה ששתי המעצמות הגדולות ארה"ב 
ובריה"ם תמימות דעים בעניין המשבר הזה ונוקטות מהלכים מתואמים , צריכה 
לעודד ולעורר תקווה . 
