יזם הולנדי בודק אפשרות להקים בארץ מפעל לייצור " בתים ארוזים " , שפיתח 
ומכר בכמה מדינות . איש הקשר שלו בישראל הוא האדריכל ישראל גודוביץ , שיפגיש 
אותו עם גורמים במשרד הבינוי . הבתים הארוזים של החברה ההולנדית " פולדקס " 
מיוצרים בשיטה טכנולוגית יחידה במינה בעולם . הם יוצגו בראשונה בארץ בתערוכת 
" הבנייה הישראלית " באוקטובר בגני התערוכה . שיטת ההקמה של הבתים מבוססת 
על ייצור המבנה בשלמותו במפעל והבאתו לשטח הבנייה כשהוא מקופל לפנלים הקשורים 
בצירים . לבתים עמידות ובידוד גבוהים ביותר ואפשר להקימם בפרק זמן של כתשע 
שעות . בויד , ממציא הבתים הארוזים , שבבעלותו כמה מפעלים בעולם לייצורם , 
מגיע היום לארץ כדי לקדם את המשא - ומתן להקמת מפעל לייצור מבנים בחיפה 
או באשקלון . הוא ייפגש עם בכירי משרד השיכון ועם יו"ר " המכון הלאומי 
לבנייה בישראל " , ד"ר רחל בקר . ישראל גודוביץ מסר , כי בתים אלו עשויים 
קונסטרוקציות ולוחות - עץ , המצופים בלוחות בטון בדופן החיצונית ובלוחות 
גבס נוקשים בדופן הפנימית . לבתים עמידות גבוהה ביותר ( פי שניים מהתקן 
הישראלי ) . מחיר ה"בתים הארוזים " למ"ר בנייה כ004 דולר , ואפשר לרכשם 
בגדלים של 54 מ"ר ועד 021 מ"ר , כיחידות של בתים חד או דו משפחתיים או בגובה 
של עד ארבע קומות . 
