קובה , יפאן ( אי - פי ) . מספנה יפאנית השיקה את " יאמאטו מס 1 " , 
אוניה ניסויית שעיצובה דומה לשפופרת טלפון אלגנטית . כלי - שיט זה נבנה 
במבדוק בקובה , במערב יפאן , על - ידי חברת מיצובישי , המספנה היפאנית 
הגדולה ביותר , וחברה בקונסורציום שמפתח את הטכנולוגיה עתירת הידע שבאמצעותה 
נבנתה אוניה זו . מפתחי האוניה החדשנית אמרו לכתבים , שהיא מונעת בכוח אלקטרו - 
מגנטי במקום מדחף ( פרופלור ) מסורתי . לדעתם , זה אבטיפוס של אוניות 
העתיד המהירות . אולם , מטרתו העיקרית של הפרויקט הזה , לדבריהם , הוא 
להוכיח שאפשר להניע אוניה באמצעות מוליכי - על ( טכנולוגיה המיושמת בעיקר 
בתחום המחשבים והאלקטרוניקה בכלל ) . האוניה שוקלת 581 טון ואורכה 03 מטר . 
מערכת של מוליכי - על העשויה מריוביום ומטיטאניום מוצמדת לגחונה של האוניה 
ויוצרת שדה מגנטי המופעל בזרם חשמלי שמועבר בצנרת מים מיוחדת . השימוש בצנרת 
מים במקום ב"בורג " המסורתי , שמסובב מדחפים , יפחית את בעיות התחזוקה , 
את השאון ואת הרטט , אומרים מפתחי הטכנולוגיה הימית החדשה . 
