ון מטרים מעוקבים התאדו . כיום נמצאת חברת מקורות בדילמה קשה , כיצד תוכל 
לעמוד בדרישת נציב המים לישראל , צמח ישי , לעצור את השאיבה במפלס , משום 
שהצריכה כיום היא ברמה כזו , שהחברה תיאלץ , עם הפסקת השאיבה מהכנרת , 
לרוקן את המאגרים אשכול וצלמון . הדבר עלול לגרום לנזק כספי משום שהמאגרים 
רק מולאו לאחרונה ולתוכם הוכנסו דגים להשמדת אצות ושבלולים . כל אלפי השקלים 
שהושקעו יירדו לטמיון , אם ירוקנו מאגרים אלה . בנוסף לכך קיים חשש כבד 
בקרב חברת " מקורות " , כי שיתוק השאיבה כליל יגרום לאבטלה בקרב עובדי החברה , 
בעוד שאין כל כוונה לפטר את העובדים או לצמצם את שעות עבודתם . סגן נציב 
המים אלי סודאי אמר אתמול , כי הבעייה המרכזית של משק המים אינה בצמצום 
ההשקייה לחקלאים , שממילא לקחו על עצמם את העול וקיצצו משמעותית בצריכת 
המים הכוללת שלהם , אלא במגזר העירוני . במגזר זה הצריכה בחודש יולי עלתה 
באופן דרסטי , ביותר מ%53 . בדיקה עם מינהל השלטון המקומי ומשרד הפנים 
מראה , כי לא ננקטו עד כה כל צעדים לחיסכון במים ומופעלות שיטות מיושנות , 
בהן מבוזבזים המים גם בצריכה הפרטית וגם בצריכה הציבורית . סודאי טען , 
כי מועצות ועיריות רבות מפעילות את כל מערך ההשקייה בצורה ידנית . שיטה 
זו תלוייה כולה בעובדים ובשעות עבודתם . עיריות אלה אינן מסוגלות לשלם 
שעות נוספות לפתיחת השקייה בשעות הלילה , ולכן מופעלת ההשקייה בזבזנית ביום . 
נוסף לכך , חלק מעובדי הגינון הינם פועלים מהשטחים , שהשהייה בעיר אסורה 
עליהם בלילה . 
