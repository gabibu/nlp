שופטת בית - משפט השלום בתל - אביב , שרה גדות , הורתה ביום ששי האחרון 
לשחרר ממעצר את עו"ד משה שרמן , אך קבעה כי יהיה נתון במעצר - בית שבעה 
ימים . גדות חשוד בהעלמת תקבולים שקיבל מלקוחותיו . החשוד , נאמר בבקשת 
המעצר , עוסק בעיקר בייצוג חשודים ונאשמים בעבירות של סחר בסמים , פריצות 
וגניבות . בבקשה טוען חוקר מיכאל שטולברג , כי שרמן נדרש על - ידי פקיד 
השומה להציג את ספריו לשנת 8891 . לטענת החוקר , השיב החשוד כי אינו מנהל 
יומן שבו הוא רושם את הופעותיו בבית המשפט , וכי אינו מנהל כרטסת לקוחות , 
מאחר שכל תקבוליו הם במזומנים . החוקר טוען , כי קיימים עשרות מקרים של 
הופעות בבית המשפט , שאינם משתקפים בספריו של החשוד . עוד נאמר בבקשה , 
כי בחיפוש בביתו של החשוד התברר שהוא מחזיק בבנק כספת , עליה לא הצהיר 
למס הכנסה . הכספת הכילה , לפי בקשת המעצר , 64 אלף ש"ח ו62 אלף דולר 
במזומן . מס הכנסה ביקש , לפיכך , להאריך את מעצרו של החשוד ב51 יום . 
בנימוקיה לדחות את בקשת מס הכנסה כתבה השופטת , כי רובם של המסמכים נמצאים 
בידי שלטונות המס וכי " עילת המעצר היחידה היא החשש של שיבוש מהלכי משפט , 
כשהחשוד עלול לשוחח עם לקוחותיו " . עוד כתבה השופטת , כי " אני ערה לכך 
שלקוחותיו של החשוד היו חשודים , או נאשמים במשפטים פליליים , ועובדה זו 
בלבד מכבידה על המשטרה בגביית עדויות " . " כתוצאה מכך ניתן להבטיח את המשך 
החקירה על - ידי מעצר - בית של החשוד , וכמו - כן נאסר עליו לעשות שימוש 
בטלפון " . 
