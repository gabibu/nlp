כאשר התקבל חוק ביטוח סיעוד לפני שנתיים וחצי התעורר צורך דחוף בארגון כוח - 
אדם מקצועי ומיומן , כדי ליישם את החוק . קיימות אמנם חברות ציבוריות המספקות 
את השירות חינם לזכאים , אולם גם בתשלום החברות הציבוריות ( מלכ"רים ) 
אינן מסוגלות לשרת את כל ציבור הקשישים הזקוקים לסיעוד בביתם . עד מהרה 
צצו חברות פרטיות שמקימיהן מיהרו להיכנס לשוק החדש . כיום יש 081 חברות 
עמותות , מלכ"רים וחברות פרטיות למטרות רווח שחתמו על חוזים עם המוסד 
לביטוח לאומי . אולם למעשה מספר הגופים הללו גדול בהרבה , שכן כל החברות 
הפועלות בקיבוצים מכונסות במסגרת חוזה אחד . החברות פועלות מכוח אישור שקיבלו 
ממשרד העבודה והרווחה . חברה ציבורית , הפטורה מתשלומי מס , גובה 6 . 
11 שקל לשעה . מי שאינם זכאים לקבל את שירותי המלכ"ר חינם יכולים לקבל אותם 
השירותים באופן פרטי בתשלום , בתוספת שקל לשעה . על - פי החוק , התנאי 
לפעולתן של החברות הוא חתימת חוזה עם המוסד לביטוח לאומי . המוסד חילק את 
הארץ ל41 אזורים . כל חברה התמקדה באזור שונה , ומט"ב , החברה הגדולה 
והוותיקה מכולן , המתמחה בטיפולי - בית , מתפרסת על כל הארץ . משרד העבודה 
והרווחה סגר בדצמבר 9891 את רשימת החברות , ועד אז הגיעו לקו הזינוק כ081 
חברות . קפמאבינלפי ההערכה , רק 031 מכלל החברות שאושרו עד כה עובדות בפועל . 
עתה מתחרות החברות אלה באלה , כדי לשאת חן בעיני 002 ועדות החלטה מקומיות , 
שקובעות למי יינתנו העבודות באזורים השונים . בכל ועדה משתתפים אחות קופת - 
חולים , פקיד תביעות של הביטוח הלאומי ועובד סוציאלי של מחלקת הרווחה המקומית 
בראש הוועדה . ראובן בוימל , הממונה על חוק ביטוח סיעוד במשרד העבודה והרווחה , 
מסביר מהם הקריטריונים לבחירה בחברה מסוימת : איכות השירות , המהירות , 
המהימנות והפיקוח מטעם ארגון - הגג . למעשה , אין לוועדות הנחיות ברורות 
שיגדירו שירות איכותי מהו . האופן שבו מתבצעת חלוקת העבודה בין החברות חשוב 
במיוחד משום שמדובר בכסף ציבורי רב , המוזרם על - ידי גוף אחד , המוסד 
לביטוח לאומי , באמצעות עובדי ציבור השייכים לגוף אחר עובדי משרד הרווחה , 
הכפופים לרשויות המקומיות או למשרד העבודה והרווחה ומגיע לגופים שחלקם 
נתונים בידיים פרטיות . מדובר בהפרטה בהיקף שלא היה ידוע עד כה , בענף 
מקצועי חדש , ללא קריטריונים ברורים , המעסיק כיום כ51 אלף עובדים , 
בעיקר נשים . מחצית מהחברות הן חברות למטרות רווח , והן מתחילות להרוויח 
רק אחרי המטופל ה05 או ה06 . כמחצית מכלל 000 , 62 המטופלים לפי חוק הסיעוד 
מרוכזים אצל החברות הגדולות , והנתונים מעידים על הכנסה נאה . מרים עמית , 
בעלת חברה לשירותי סיעוד , אומרת : " חלוקת העבודה בין החברות היא בעייתית . 
היא אינה מתבססת על קריטריונים מובנים , אלא על שיקול דעתו האישי של רכז 
הוועדה לחוק סיעוד . יש יישובים שבהם העבודה נמסרת בהתאם לקשרים אישיים " . 
בוימל מודע לכך שהשוק רווי . הארגונים שאינם בין הראשונים שנכנסו לתחום 
מתקשים לנגוס מהעוגה . כתוצאה מכך , נוצרים לחצים ואיומים , אך גם תחרות 
בריאה . לדוגמה , החוק מחייב כל חברה לעשות ביקורי - בית אצל לפחות % 02 
ממטופליה במשך חודש עבודה אחד , אך משום התחרות יש חברות העושות % 001 ביקורים . 
במוסד לביטוח לאומי מאמינים כי הצדק חייב גם להיראות . בחוזר שהוציא המוסד 
הוזהרו העובדות הסוציאליות , העומדות בראש הוועדות המקומיות , מקבלת מתנות 
מחברות לשירותי סיעוד . שרה לימון , עובדת רווחה בתל - אביב , אינה ששה 
לדבר על הנושא . " לא אנחנו קובעים מדיניות . עם זאת , פועלים לפי ניסיון 
בשטח . חברה אמינה מקבלת עבודות . נכון שלחברות החדשות קשה יותר לפתוח 
ערוצים חדשים , אך ברור שאי אפשר לעבוד עם עשרות חברות " . בכל יישוב פועלים 
בדרך - כלל בין ארבעה לחמישה ארגונים . כל אנשי הממסד העוסקים בנושא , 
ואתם גם יושב - ראש ארגון חברות השירות , רמי שרון , סבורים כי כך יעיל 
יותר . אף שבפיקוח על החברות מעורבים משרד העבודה והרווחה , המוסד לביטוח 
לאומי ושירותי הרווחה המקומיים , הרי שחברה אחת , " אדם לאדם אנוש " , 
פשטה את הרגל בחודש מארס השנה . הסניף הירושלמי של חברה אחרת , " בבית " , 
היה מעורב לפני כשנה וחצי בדיווחים כוזבים על מספר העובדים ומספר שעות העבודה , 
ודיווח על רשימות מטופלים פיקטיוויות . שורת התרמיות התגלתה לא באמצעות 
הפיקוח , אלא בעקבות תלונות שהגישו המטופלים ובני משפחותיהם למשטרה . החברה 
פועלת תחת הנהלה חדשה . מגיעות גם תלונות שוטפות על מטפלות , שאינן עובדות 
כמדווח , והקשישים המפוחדים חותמים כאילו עבדו המטפלות את מלוא השעות . 
על הפיקוח הרופף מעידה העובדה שחברת סיעוד העסיקה במסגרת של תשע שעות עבודה 
עובדת טיפולית שעבדה בחצי משרה ברשות המקומית . הדבר התגלה במקרה . " בעצם 
נותנים לחתול לשמור על השמנת " , אומרת שרה גרוסמן , ראש המדור לטיפול בקשיש 
במחלקת הרווחה בגבעתיים . " מחלקות הרווחה אמורות היו לפקח , אך הן לא 
עושות זאת . החברות נדרשו להעסיק עובדות סוציאליות ואחיות , ודי סומכים 
על דיווחיהן " . במשרד העבודה והרווחה מפתחים עתה אמצעי בקרה אלקטרוניים שיאפשרו 
בקרה פיסית על העובדים , מבטיח שמואל פרידמן , מנהל השירות לזקן במשרד . 
אלה הן ערכות המצוקה , המצויות כבר בבתיהם של קשישים בירושלים . אך הערכות 
עדיין מופעלות באופן ניסיוני וטרם הופצו בכל הארץ . במוסד לביטוח לאומי 
נקטו אמצעי בקרה אחרים . מתנדבים ביקרו אצל 000 , 6 קשישים ושאלו אותם אם 
היו רוצים להחליף את המטפלת שלהם . % 38 השיבו בשלילה , % 01 אמרו שאינם 
מרוצים מהמטפלת והשאר היו אדישים . המוסד לביטוח לאומי גם הפיץ איגרות לכל 
המטופלים והודיע להם כי יש די מטפלות , וכי הם יכולים להחליף מטפלת . 
לא היו תגובות רבות , ובמוסד לביטוח לאומי הסיקו מכך כי המטופלים מרוצים . 
אנשי מקצוע בשטח גורסים כי כאשר מנתחים את תוצאות המבחנים הללו יש להביא 
בחשבון שקשישים מתרגלים למטפל וחוששים להחליפו . קפמאבינברכה בן - צבי , 
מנהלת אגף שיקום וסיעוד במוסד לביטוח לאומי , מכירה את טענות החברות על 
כך שאין קריטריונים לחלוקת העבודה . " כאשר התחלנו לפני שנתיים וחצי לא 
יכלו להיות קריטריונים . הם פותחו מההיזון החוזר שמקבלים על התפקוד . דרשנו 
דרישות חוקיות , כמו ביטוח העובדים , שכר מינימום , ביטוח צד שלישי , 
שהעובדים יהיו בריאים וללא עבר פלילי ושכל חברה פרטית תעסיק עובדת סוציאלית 
או אחות להדרכה . הוועדות קיבלו הנחיות להתאים שפת דיבור , כשרות , קרבת 
מגורים , ולנסות לספק דרישות מיוחדות . מעבר לזה , הוועדות אוטונומיות . 
אם חברה מסוימת חושבת שהופלתה לרעה משיקולים זרים , שתפנה לבית - המשפט . 
" . גרוסמן חולקת עליה . לדבריה , הוועדה מיותרת , שכן ממילא הקובע הוא 
העובד הסוציאלי , שאנשיו אוספים נתונים מהשטח . ד"ר הלל שמידט , מביה"ס 
לעבודה סוציאלית באוניברסיטה העברית , התבקש על - ידי הביטוח הלאומי לחקור 
את התפתחות השוק הפרטי בסיעוד . במחקר זה מקווים אנשי הביטוח הלאומי לגלות 
מגמות שיסייעו לקביעת קריטריונים ברורים יותר . 
