בישיבת מליאת הכנסת בנושא הפלישה העיראקית לכוויית נשזר גם דיון בנושא רצח 
הנערים בירושלים . יאיר צבן ( מפ"ם ) קבל על ח"כי הימין , שהעזו להתבטא 
כאילו הח " כים היוניים שנדברו עם ראשי ההנהגה הפלשתינית בשטחים , מכשירים 
את הרקע למעשי הרצח הנוראים של יהודים בידי ערבים . זה בדיוק מה שהרוצחים 
רצו , השיב צבן לקריאות יהושע מצא ( ליכוד ) , " לקבור את סיכויי השלום " . 
גם יוסי שריד ( רץ ) תקף את הימין : " הרי ההידברות הזאת עם הפלשתינאים 
היא החוט האחרון להידברות בין העמים " . אבל , הוסיף שריד , " רבים מהפלשתינאים 
הפגינו שוב קוצר - ראייה מדהים , ממש טמטום , קשה להם להבחין בין ידיד 
לאויב , וסדאם חוסיין הוא אויב העם הערבי - הפלשתיני , שבבת אחת היטה את 
כל תשומת הלב הבין - לאומית מהבעיה הפלשתינית . אוהבי ישראל השלמה לא יכלו 
לקוות לבעל - ברית משכנע יותר מסדאם חוסיין , שיתן לגיטימציה למדיניות של 
כיבוש " , אמר שריד . מוחמד נפאע ( חד"ש - קומוניסטים ) מבין את הגינוי 
לפלישה , אך אינו מקבל את הגינוי מצד ארה"ב שמרבה לפלוש בכל רחבי העולם . 
מנחם פרוש ( אגודת ישראל ) מודאג מהעובדה שנשיא ארה"ב גורג בוש פנה לכל 
המדינות לפעול נגד עיראק , לבד מישראל . יואש צידון ( צומת ) קרא לארה"ב 
לחדול מהלחץ על ישראל . לדעת רחבעם זאבי ( מולדת ) לא ברור אם יש ממשלה 
בישראל , אבל " רק הטראנספר יביא את השלום , רק בהיפרדות העמים ייפסק 
הרצח " . שבח וייס ( מערך ) תהה ממה מורכבת נפשו של הרוצח , אבל גונן מפני 
יגאל הורביץ ( ליכוד ) על מגעי הח " כים היונים עם הפלשתינאים בשטחים . 
" אם גישתך צודקת כולכם צריכים להצטרף למפלגת מולדת " , אמר וייס להורביץ . 
יו"ר סיעת הליכוד , שרה דורון , תהתה " מנין המאזוכיזם היהודי הזה ? 
במקום להאשים את האשם , אנו מחפשים את האשם בתוכנו " . דורון תהתה למה רק 
ראש עיריית בית לחם , אליאס פרג , גינה את רצח הנערים . רן כהן ( רץ ) 
היה שותף לדעתה : " קראתי את התגובה של המנהיגות הפלשתינית בשטחים . . 
. עלי היא לא מקובלת . . . התגובה של רוב הגורמים בעם היהודי לאחר הרצח 
בראשון לציון היתה הרבה יותר חד - משמעית כאשר נרצחו ערבים " . שר המשפטים 
דן מרידור השיב למתדיינים ב"תזכורת מכאיבה " . לדעתו " למדנו מדריסתה של 
כוויית על ידי שואף הדמים מבגדאד ומהרצח המתועב בירושלים " . ח"ך פנחס גולדשטיין 
תהה אם להחמיר בענישה . מרידור הזכיר כי העונש המירבי הוא מאסר עולם ולפי 
תקנות ההגנה גם עונש מוות , " אין שאלה חוקית " . המליאה הסתפקה בדברי 
השר מרידור . 
