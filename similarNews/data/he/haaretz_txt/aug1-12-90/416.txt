רומא ( ע"ר ) . ראש ממשלת איטליה , גוליו אנדראוטי , גינה בתוקף את 
הטענות , לפיהן הסי - אי - איי תמך בפעולות טרור באיטליה . אנדראוטי גם 
תקף בחריפות את הטלוויזיה האיטלקית , על ששידרה את הידיעות אשר הטילו על 
הסי - אי - איי את האשמה . אנדראוטי אמר אתמול בלילה בפרלמנט האיטלקי , 
כי פעולות כאלו של הסי - אי - איי היו חייבות לקבל את אישורה של ועדה מיוחדת 
של הקונגרס האמריקאי . " זה פשוט לא הגיוני לחשוב , כי הקונגרס האמריקאי 
היה מאשר , או אפילו תומך בשתיקה , בפעולות מסוג כזה במדינה ידידותית ובעלת - 
ברית כאיטליה " , הוא אמר . בדיווחים ששודרו ברשת הטלוויזיה הממלכתית ראי 
1 , הנתונה לשליטה של מפלגת השלטון הדמו - נוצרית , נטען כי הסי - אי - 
איי תמך בארגוני טרור איטלקיים שפעלו בערים , בסוף שנות ה07 , וגם היה 
מעורב ברצח ראש ממשלת שוודיה , אולוף פאלמה , בפברואר 6891 . אנדראוטי 
טען , כי החלטתה של הרשת האיטלקית להמשיך בשידורים אלה , לאחר שנשיא איטליה 
קרא להקמת ועדת חקירה רשמית , " מהווה גישה פרובוקטיווית באופן מיוחד " . 
הדיווחים הסתמכו בעיקר על ראיונות עם איש עסקים , דיק ברנקה , שטען כי 
עבד עבור הסי - אי - איי . אנדראוטי אמר , כי סוכנות הביון האמריקאית הכחישה , 
כי האיש נמנה אי - פעם בין סוכניה . 
