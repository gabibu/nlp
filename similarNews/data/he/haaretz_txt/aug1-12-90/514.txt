גורמים בכירים במשרד האנרגיה הביעו בסוף השבוע את החשש , כי נוכח קפיצת 
מחירי הנפט בעולם בעקבות משבר כוויית , תחל היום ובמהלך הימים הקרובים אגירה 
גדולה של מלאי תזקיקים . האגירה תיעשה כעת , כיוון שעל - פי שיטת עדכון 
המחירים המקובלת במשרד האנרגיה , מתבצע העדכון אחת לשבועיים , לפי הנעשה 
בנמל לאוורה באיטליה . חשש נוסף נוגע לאפשרות של הסתערות על תחנות הדלק , 
קודם להעלאה נוספת במחירי הבנזין למכוניות . עדכון המחירים האחרון בוצע 
ב1 באוגוסט , ממש לפני למשבר כוויית ובמסגרתו הועלו המחירים עד % 01 . ואולם , 
מאז חלה כאמור עלייה משמעותית נוספת במחירי הנפט ( כ%03 ) ולכן צפוי עדכון 
מחירים נוסף . החשש העיקרי במשרד האנרגיה , הוא מצבירת כמויות גדולות של 
מזוט ונפטא בידי מפעלי התעשייה . נודע , כי במנהל הדלק התגבשה הדיעה כאילו 
יש למנוע משיכה גדולה מהרגיל של תזקיקים מבתי הזיקוק . המנהל מתכוון שלא 
להתיר למפעלים למשוך תזקיקים בהיקף גדול , ולאשר משיכות התואמות את רמת 
צריכתם מאוגוסט של השנה הקודמת . הנהלת משרד האנרגיה אמורה לקיים היום דיון 
מיוחד בנוגע להתפתחויות במפרץ הפרסי . בדיון , שבו יקח חלק גם שר האנרגיה , 
יובל נאמן , יועלו סוגיות שונות ובהן גם אופן ההיערכות הנדרש למצב החדש 
במשק האנרגיה . בינתיים נודע , כי מצרים עומדת לחדש את אספקת הנפט לישראל , 
לאחר שכבר עדכנה את מחירי הדלק . מנכ"ל משרד האנרגיה , סילבן שלום , 
מסר בסוף השבוע כי לישראל יש מלאי אסטרטגי מספיק , ולא צפוי כל מחסור בדלק 
בחודשים הקרובים . סילבן מסר , כי לפי דיווחים שהגיעו אליו , אין גם כל 
פאניקה בציבור הרחב . 
