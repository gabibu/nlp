המשכנתאות בגדה וברצועה גבוהות פי שלוש ויותר מאשר לזכאי השיכון בתחומי הקו 
הירוק , והן ניתנות בתנאים נוחים בהרבה . כך אמר אתמול ח"ך חיים אורון 
( מפ"ם ) . אורון טען , כי תחת הסיסמה " בוא מן העיר לישוב הצעיר " 
מופצת בימים אלה חוברת בשם " ישובים צעירים בשומרון , בבקעת הירדן , באיזור 
ירושלים , בהר - חברון ובקטיף ( רצועת - עזה ) " ובה רשימה של עשרות 
ישובים . הכתובת המצוינת בחוברת , רחוב רמת הגולן 32 ירושלים , אינה אלא 
כתובת משרדי תנועת " אמנה " תנועת התיישבות של גוש - אמונים . המשכתנאות 
הניתנות למתיישבים בישובים אלה הן 78 אלף ש"ח צמוד ללא כל ריבית ולשלושים 
שנה , ובנוסף לכך הלוואה משלימה של 71 אלף ש"ח ב%5 . 5 לעשרים שנה . סכומים 
אלה כפולים , ולעתים משולשים מסכום המשכנתאות הרגילות . בעוד שהמשכנתא בדרך 
כלל הינה לתקופה של עשר ועשרים שנה , הרי שבשטחים רובה לשלושים שנה , ומיעוטה 
לעשרים שנה . ההחזר החודשי הוא כ052 ש"ח לחודש בלבד . יתר - על - כן , 
בעוד שבתחומי הקו הירוק גודל המשכנתא תלוי בניקוד המשקף את מצבו הסוציאלי 
של המשתכן , הרי שבשטחים ניתנות המשכנתאות לכל דכפין . מחישוב שנעשה על - 
ידי מומחים , עולה כי בעוד שסבסוד הזכאות הרגילה מגיע לכ%51 מערך המשכנתה , 
הרי במשכנתאות לשטחים מדובר במרכיב מתנה של מעל % 05 . 
