ואשינגטון ( מיוחד ל"הארץ " ) . הנהלת בית - ספר יסודי בקנדה החליטה להרחיק 
מהלימודים תלמידה קנדית ממוצא פלשתיני כבת 01 , שהופיעה לבית הספר כשהיא 
לובשת חולצה בה הובעה תמיכה במאבק הפלשתיני נגד ישראל . על החולצה היה מצוייר 
דגל פלשתין , לידו מפת ארץ - ישראל , והסיסמה " אנו נאבקים למען זכויותינו " . 
הנהלת בית הספר , בעיר סקרבורו שבמדינת אונטאריו , הצדיקה את ההרחקה בכך 
שהחולצה מביעה תמיכה באלימות , דבר הנוגד את מדיניות בית הספר . סמיחה , 
אמה של הילדה יסמין מוסא , פנתה לאגודה לזכויות האזרח באזור מגוריה בבקשה 
שתתמוך בה . האגודה החליטה להיאבק נגד החלטת בית הספר , יחד עם הפדראציה 
של הקהילות הערביות בקנדה . הנהלת בית הספר טענה , כי לא מדובר בהפרה של 
חופש הביטוי והודיעה , וכי ההנהלה לא תסכים שבית הספר " ישמש במה לקידום 
אלימות כאמצעי לפתרון קונפליקטים " . האגודה לזכויות האזרח באונטאריו מאיימת , 
כי אם לא תשונה מדיניות בית הספר , היא תנקוט מאבק משפטי . על המקרה דווח 
אתמול ברשת הטלוויזיה בכבלים בארה"ב , סי . אן . אן . 
