המשטרה העבירה אתמול לפייסל אל - חוסייני צווי סגירה למשרדי המכון למחקרים 
ערביים במזרח ירושלים . המכון שבהנהלת חוסייני נסגר לפני כשנתיים בצו אלוף 
פיקוד המרכז , בתוקף התקנות לשעת חירום , אך גם לאחר הסגירה המשיכה להתקיים 
פעילות במשרדי משנה במקומות שונים במזרח העיר , מאחר והצווים הורו על סגירת 
המקום שבו שכן המכון , אך לא קבעו במפורש שיש להפסיק את הפעילות המחקרית . 
במשרדים בשכונת שועפאט , פעלה עד כה יחידה של הנהלת חשבונות , וברחוב 
עוביידה במזרח ירושלים פתח חוסייני לפני שמונה חודשים משרד ליחסי ציבור שעד 
אתמול ריכז שם את פעילותו . אתמול מסרה המשטרה לחוסייני 5 צווים שנחתמו בידי 
אלוף פיקוד המרכז , יצחק מרדכי : שני צווי חיפוש במשרדים , שני צווי סגירה 
של אותם משרדים והארכת צו סגירה קודם של המכון עצמו " עפ"י התקנות לשעת 
חירום לטובת שלום הציבור וקיום הסדר הציבורי " . תוקף הסגירה עד ל19 . 7 . 
92 . בחיפוש שקיימו אנשי המשטרה במקום הוחרם חומר משרדי . פייסל אל - חוסייני 
אמר אתמול ל"הארץ " , כי החומר המשרדי שהוחרם כלל את שמות הפקידים , לוחות 
זמנים , כמה שעות עבדו ביום ופירוט האיחורים שלהם . " מי שהכי מרוצה מכך 
שהחומר הוחרם הם הפקידים עצמם , שלא ייענשו עתה על איחוריהם " , הוסיף חוסייני . 
לדבריו אמרו לו השוטרים כי אין מניעה שיפתח משרדים חדשים . " אבל הם הבטיחו 
לי : " אנחנו נרוץ אחריך ! אמרתי להם ש"זה מעגל , ואף פעם אתה לא יודע 
מי רץ אחרי מי " . חוסייני הוסיף : " אחרי כל צו כזה אנחנו יוצאים מחוזקים 
יותר " . צו הסגירה של המכון למחקרים ערביים , שחודש אתמול זו השנה השלישית 
ברציפות , הוא צו הסגירה הממושך ביותר שהופעל נגד מוסד פלשתיני במזרח - 
ירושלים . 
