טעה מי שחשב כי מסקנות ועדת בייסקי , ינחיתו מכת מוות על פעילות הבנקים 
בשוק ההון . המערכת הבנקאית אכן ספגה זעזוע גדול עם הגשת מסקנות הוועדה 
באמצע 6891 , והפעילות שלה בתחום ניירות הערך שובשה למשך כשנתיים . חברות 
ברוקרים פרטיות החלו להגדיל את היקפי פעילותם . גופים פרטיים רבים החלו 
להקים קרנות נאמנות , ויזמים פרטיים הקימו חברות ברוקרים חדשות . הכל האמינו 
כי שוק ניירות הערך עומד בפני מפנה אמיתי , והשמים הם הגבול . בנק לאומי 
הזדרז בשעתו וביקש להוציא את הפעילות בניירות ערך , ממגזר האחריות של הבנק . 
בכוונת הבנק היה לרכז את הפעילות באמצעות חברות - אחיות , וליצור הפרדה 
עסקית כמעט מוחלטת . אלא שבל"ל רץ מהר מדי קדימה . הבנקים האחרים , והפועלים 
בראשם , העדיפו לחכות . היום מתברר כי כמעט דבר לא השתנה . קופות הגמל 
ממשיכות להיות מנוהלות באופן ישיר על ידי הבנקים , וגם קרנות הנאמנות מנוהלות 
בידי הבנקים , אם כי בצורה עקיפה . שינוי מסוים ניתן לראות בהקמתם של מרכזי 
הייעוץ לניירות הערך , אלא שכולם נמצאים באחריותם הישירה של הבנקים . השינוי 
הבולט , אם כי הוא חיצוני באופיו , היתה הקמת ועדות השקעות נפרדות לקופות 
הגמל ולקרנות הנאמנות . בוועדות השקעות אלה חברים גם נציגי ציבור , האמורים 
להקפיד על שמירת האינטרסים של ציבור המשקיעים . אך טועה מי שסבור כי נציגי 
הציבור בוועדות השקעה אלה מצליחים לשמור על האינטרסים של הציבור הרחב . 
פריצתם הגדולה של הבנקים , היתה בשנים 09 - 9891 , ובעיקר באמצע שנת 0991 . 
בנק הפועלים , הפעיל " מטריית קרנות " , שנועדה לאפשר למחזיק בקרנות בנק 
הפועלים , לשפר את ביצועי תיק ההשקעות שלו . הבנק אף העמיד בשלב מסוים 
אשראי ללקוחותיו המבקשים להשקיע בקרנות נאמנות . בנק המזרחי והבנק הבינלאומי 
הראשון גילו את שוק החתמת . בנקים אלה הבינו כי המדובר במכרה זהב , והחלו 
לקחת חלק בפעילות חיתום בשוק ניירות הערך . המזרחי אף הרחיק לכת , והקים 
61 מרכזי ייעוץ נוספים לניירות ערך , שנועדו לשפר את השירות הניתן ללקוחות 
הבנק המבקשים להשקיע בבורסה . ואולם , נראה כי את הבכורה תופס בנק לאומי . 
בנק זה הפך ב0991 לאחד ממובילי היוזמות בכל הנוגע לפעילות בשוק ההון . 
ראשית , הוא שינה עוד בתחילת 0991 , את מבנה הפעילות בקרנות הנאמנות שבניהול 
הבנק , והקים את חברת " פסגות " העוסקת כיום בניהול קרנות הנאמנות שנוהלו 
בעבר על ידי בנק איגוד ועל ידי חברת " מאגר " מקבוצת לאומי ושות . שנית , 
בל"ל הפך לאחד המובילים בכל הנוגע להשקעה ישירה בשוק המניות . על בל"ל , 
כמו על הבנקים האחרים , חל אמנם איסור על השקעה ישירה במניות בחשבון ה"נוסטרו " . 
אך בנק לאומי עקף זאת , ואת ההשקעות בשוק המניות הוא מוציא אל הפועל באמצעות 
הגופים המנהלים השקעות עבור תיקי הלקוחות . המדובר בקופות הגמל , קרנות 
ההשתלמות וקופות הפיצויים של הבנק . כן מדובר בקרנות הנאמנות ( לאומי פיא 
ופסגות ) וחברת הברוקרים " אופק " שהיא חברה בת של בל"ל . בנק לאומי אינו 
נשלט על ידי גוף עסקי שבבעלותו השקעות נוספות בשוק ניירות הערך , אלא על 
ידי אוצר התיישבות היהודים . לבל"ל אין השקעות בורסאיות ישירות , למעט 
השליטה בחברות הבת אפריקה ישראל , בנק איגוד והבנק למשכתנאות . זאת הסיבה , 
שבל"ל , בניגוד לבנקים האחרים , יכול להפנות את מרצו להשקעה במניות , 
אשר אינם נמנים ישירות על קבוצת הבנק . במרוצת השנים 099891 הפכה קבוצת 
בנק לאומי , לבעלת עניין בכ52 ניירות ערך של חברות ציבוריות . המדובר בין 
השאר במניות אגן כימיקלים , מתתיהו ליפשיץ , הראל המשמר , מרלז , מפעלי 
נייר חדרה . כדאי להמחיש את עצמתו הפיננסית של בל"ל : בנק לאומי ניהל 
באמצע 0991 , קופות פיצויים וגמל בשווי כספי של 86 . 11 מיליארד שקל . לעומת 
זאת , היקף נכסיה של קרן ההשתלמות קהל ( המנוהלת במשותף על ידי בל"ל ובנק 
דיסקונט ) הסתכם אז ב788 מיליון שקל . נתונים נוספים : שווי נכסיה של 
" לאומי פיא " , מנהלת קרנות הנאמנות של בנק , הסתכם באמצע 0991 ב45 . 
2 מיליארד שקל . שווי הנכסים של חברת " פסגות " של בל"ל היה באותו מועד 
014 מיליון שקל , וחברת הברוקרים אופק שבבעלות בל"ל ניהלה תיקי השקעות בשווי 
כולל של 3 . 1 מיליארד שקל . קפמאלידבנק לאומי מבצע באמצעות " לאומי ושות " , 
גם פעילות חיתום בשוק ההון . חברה זו ניהלה מתחילת 0991 את ההנפקות של 
חברות כהן פיתוח , אפריקה ישראל , לאומי למימון , לאומי למשכתנאות , 
התחנה המרכזית , שיא החזקות , ן . ת . ם , קופל נהיגה עצמית , קרליין , 
די . סי . אל , אבגק מזל , חברת החשמל וחברת אלביט . לאומי ושות גם השתתפה 
כחתם בהנפקות שבהן לא היתה מנהלת ההנפקה , כמו חברת ההשקעות דנבאר , אינטרגאמא , 
בנק ירושלים , כלל ליסינג , דיסקונט השקעות , אררט ורב בריח . הצעד האחרון 
בתחום הפעילות הבורסאית בשוק ההון , שבו נקט בנק לאומי , הוא מתן האפשרות 
לקבלת אשראי נוסף ללקוחות הפותחים תיק ניירות ערך בחברת הברוקרים אופק . 
הבנק מסר כי הוא מוכן להעמיד אשראי של 06 אגורות , על כל שקל שמכניסים 
לאופק לרכישת ניירות ערך . המסקנה מכל אלה : ועדת בייסקי לא כופפה את ידי 
הבנקים , ואלה עדיין לא הרימו ידים בכל הנוגע לפעילות בשוק ניירות הערך . 
יותר מזה , ניתן אף לומר כי עם האוכל בא גם התיאבון , ואת זה אנחנו רואים 
היטב היום . 
