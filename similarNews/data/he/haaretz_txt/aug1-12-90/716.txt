האם היה מחדל מודיעיני בכך שישראל לא ידעה מראש על הפלישה העיראקית לכוויית ? 
אנשי המודיעין משיבים בשלילה נחרצת . גם אם נקבל את טיעונם , ברור שעלינו 
לשפר פי כמה וכמה את כושרנו לשאוב ידיעות על המתרחש בעיראק , על תהליך קבלת 
ההחלטות בצמרת השלטון העיראקי ועל תנועות צבאה בזמן אמיתי , ולא יום לאחר 
מכן . זוהי משימה המוטלת על כל קהיליית המודיעין , ולא רק על המודיעין 
הצבאי . ערב הפלישה טענו מומחי המודיעין כי מתרבים הסימנים לכך שהשליט העיראקי 
יורה על פעולה צבאית . התרבו הידיעות שהעיראקים אינם מסתפקים ב03 אלף חייל , 
שעליהם דווח תחילה , אלא משגרים עוד ועוד יחידות לגבולם עם כוויית . כשהתברר 
גם כי כוויית דוחה בתקיפות את כל הדרישות העיראקיות , התגבשה ההערכה בישראל 
שסדאם חוסיין יפעיל את צבאו . ההפתעה היתה בתחום הטאקטי . ישראל , כמו 
ארה"ב , לא העריכה את שעת השין . היא לא ידעה את תוכנית המתקפה , לא את 
צירי ההתקדמות וכדומה . ראוי להזכיר כי ישראל הופתעה בצורה קשה יותר כאשר 
הניע סדאם חוסיין את גייסותיו לתוך איראן ופתח במלחמתו הארוכה . שר הביטחון 
משה ארנס היה אז יושב - ראש ועדת החוץ והביטחון וזימן דיון מיוחד בנושא זה , 
שבעקבותיו הוקמה ועדת המשנה לענייני מודיעין . מאז חלף עשור שנים , והשאלה 
היא מה נעשה מאז במודיעין , והאם אנו יודעים יותר על עיראק ? במרחקים כאלה 
קשה לדלות מידע מידי , ובפרט כאשר מורים לגייסות המרוכזים לקראת התקפה להתחיל 
בתנועה . אך השאלה מבחינתנו היא , מה יקרה כאשר במרחק דומה תינתן הוראה 
לכוחות העיראקיים לנוע מערבה , לעבר ירדן והגבול עם ישראל . האם נדע זאת 
בזמן ? האם נדע מה הן תוכניות הקרב העיראקיות ? קפידבינאחד הלקחים ממלחמת 
עיראק - איראן הוא שהעיראקים מרבים בתוכניות - הונאה לפני שהם יוצאים למתקפה . 
יום לפני ההתקפה העיראקית בחצי האי פאו יצא סדאם חוסיין לביקור בגייסות 
בחלק מרוחק של החזית , כדי ליצור רושם כאילו יתקפו כוחותיו באזור אחר . 
כיום ברור שהזמנת הנספחים הצבאיים הזרים בבגדאד לראות את ריכוז שתי הדיוויזיות 
הראשונות בדרכן לגבול עם כוויית היתה חלק מתוכנית הונאה . בכוונת העיראקים 
היה לחזק את הדעה שמי שמתכוון לתקוף אינו מזמין נספחים זרים לחזות בריכוז 
הכוחות . לכלל דעה זו אכן הגיעו שירותי המודיעין הזרים . ואולם ריכוז הכוחות 
העיקרי נעשה לאחר מכן . על - מנת למנוע הפתעות ונפילה בפח , על קהיליית 
המודיעין הישראלית לדעת הרבה יותר על המתרחש בעיראק . זוהי מלאכה לא קלה . 
אחת הדרכים לחיזוק הכושר המודיעיני היא בניית לוויין צבאי בשביל ישראל . 
זוהי משימה אפשרית , ואם ארה"ב תסייע לישראל בכך , ניתן יהיה לקצר את 
התהליך . 
