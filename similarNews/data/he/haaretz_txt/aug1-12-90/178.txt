הטור הקודם שעסק ב"מדוע הרוב תמיד מפסיד " זכה לתגובות מרובות מצד הקוראים . 
הנושא של פעולה בכיוון הפוך להתנהגות העדר הוא מרכזי בתחום של עיתוי ההשקעה 
בשוקי המטבעות , המניות , איגרות החוב והסחורות . הגורמים הפסיכולוגיים 
המשפיעים בהקשרים אלה שרירים בארץ כבעולם כולו , ולפיכך מיועד גם מאמר זה 
להשיב לשאלה , כיצד לזהות נקודות מפנה בשווקים . בשוקי המניות בעולם מקובל 
לזהות סיום מגמה על סמך הנקודות הבאות : עלייה בשערי הריבית היא סימן לסיום 
מחזוריות של עלייה במחירי המניות ( העלייה היא בריבית השוק החופשי ובמגמת 
הריבית המוכתבת ע"י הבנק המרכזי ) . נקודת מפנה באה בדרך כלל לאחר 23 שנים 
של עליות שבהן השוק מפתח ציפיות אופטימיות ביותר . כאשר העיתונים מדווחים 
על המשך העלייה הצפויה והציפיות הן נחלת הכל נדלק אור אדום . בבורסות העולם 
מקובל גם לצפות לעלייה חזקה במחירי הסחורות ( בעיקר כסף וזהב ) לפני נקודת 
מפנה בשוקי המניות . נקודת ההיפוך באה לאחר עליות חזקות במחירי המניות היוצרות 
ביטחון יתר ודרגה מסוימת של זלזול ורשלנות בקרב המשקיעים . במגמה של שוק 
יורד הסימנים הפוכים , אך בעיקר אווירה של דיווחים על קשיים פיננסיים , 
אבטלה גוברת ושיא באינפלציה . השינוי במגמת ירידת הריבית במשק מופיע עם 
סיום הירידה בשיעור האינפלציה . שינוי זה מעיד על כך שההצטמצמות העסקית 
הסתיימה והתנאים העסקיים השתפרו , כך שעסקים שוקלים התרחבות מחודשת ויוצרים 
לחץ על שערי הריבית בכיוון של עלייה . שינוי בריבית לטווח קצר מעיד על הצפוי 
מאוחר יותר בריבית לטווח ארוך . שערי הריבית לטווח קצר רגישים יותר ומוכרים 
כסימן מוביל לגבי הריבית לטווח ארוך . עלייה או ירידה ברמת שערי הריבית 
שקובע הבנק המרכזי היא ברוב המקרים אינדיקטור לגבי הכיוון הצפוי . ( ריבית 
זו מכונה בארצות - הברית " דיסקאונט רייט " ובאנגליה זהו שער הריבית הבסיסית 
להלוואות ) . התאוששות וצמיחה במשק ביחד עם צמצום באבטלה מעידים על סבירות 
גבוהה להתחלת עלייה בשערי הריבית . ברוב המקרים מוכר קשר בין שערי הריבית 
והלחץ על ערך המטבע . כאשר גובר לחץ מכירות מצד גופים חיצוניים ינסו השלטונות 
להעלות את שערי הריבית במגמה למשוך השקעות הון , לצמצם ביקוש מקומי ולשפר 
את מאזן התשלומים . לגבי שוקי הסחורות שהקבוצה המובהקת שבהן היא המתכות היקרות , 
שיא הגאות במחירים מאופיין בעלייה חדה ברמת האינפלציה ברוב המדינות , ושפע 
ידיעות בעיתונות כי מחירי סחורות מסוימים עשויים להרקיע שחקים . האפיון 
הברור לסוף המגמה הוא עלייה חדה ומהירה המהווה במחיר . כאשר כל אחד יהיה 
משוכנע כי מחיר הזהב , לדוגמה , יכול רק לעלות גבוה יותר , עשויה להסתיים 
מגמת העלייה . 
