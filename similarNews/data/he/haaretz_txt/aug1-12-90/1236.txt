השבוע באה שעתם של הפרשנים למיניהם , שגדשו את האולפנים . יצחק רבין ב"ערב 
חדש " בלט כפרשן מעולה , מאוזן ושקול , בעל השקפת - עולם , המתייחס לתמונת - 
מצב ללא אמוציות ופראזות . בטלוויזיה מוכיח אהוד יערי את הידע הרב שלו והדיווחים 
שלו מלאים ומאלפים . אבל לא הפרשנים הם שריתקו אותי אל המסך אלא הראיון 
של כתבת אן - בי - סי , דיאן סיר , עם שליט עיראק . הראיון נעשה לפני 
כחודש , לאחר איומיו של סדאם חוסיין על ישראל , והוקרן רק עכשיו ב"רואים 
עולם " ולא בשלמותו . במקור הראיון ארוך פי - כמה . סויר אשה נאה ומרשימה , 
אינטליגנטית ומראיינת מעולה . לצד יופיה היא מפגינה נחישות , ועולה פי - 
כמה באינטליגנציה שלה על ברברה ולטרס . היא הכינה בקפידה את שיעוריה ומוכיחה 
שאפשר לשאול גם את האיש הקשה שלפניה שאלות בוטות , ללא היסוס ופחד . " האם 
רצחת אדם במו ידיך " , היא שואלת את סדאם חוסיין , המכחיש כמובן שבבתי - 
הסוהר שלו רוצחים ומענים אנשים . הוא מציע לה לבקר באחד מהם . סויר יודעת 
מתי עליה להיות תוקפנית ומתי לחייך ולנסות לכבוש את לבו האכזר של סדאם . 
היא אינה חוששת להעמידו על טעותו . שליט עיראק מביא דוגמה לעוול האמריקאי : 
האינדיאנים חסרי - הזכויות הכלואים לדעתו בתחום - מושב . טיעון זה אהוב 
גם על הימין הישראלי . סויר מעמידה אותו מיד על טעותו . אין ספק שסדאם חוסיין 
חי במסגרת תרבותית שונה מזו שבארצות המערב . די היה להסתכל בעיניו כאשר 
נודע לו שבארה"ב אין הורגים את מי שמעליב את הנשיא . אדרבא , מעירה לו 
סויר , אדם כזה מגיע לכותרות ולתוכנית בטלוויזיה . לשמע הבשורה הזאת , 
מכריז סדאם חוסיין על עצמו כסמל לאומי . ומי שפוגע בסמל אחת דתו . בראיון 
זה אין סדאם נראה כמטורף . הוא מצטייר כמי שיודע לאן פניו , אם כי עכשיו 
לא ברור אם יגיע למחוז חפצו . הרי אילו הבין את המערב , אולי לא היה פולש 
לכוויית . הוא משקר במצח - נחושה . סדאם חוסיין , שלא הרבה להתראיין עד 
כה , הסכים באחרונה לסדרת ראיונות עם התקשורת המערבית . כנראה רצה לשכנע 
שאין הוא קיצוני ויש להתיר לו לפתח נשק כרצונו . בניגוד לראיונות אחרים 
עם סדאם חוסיין , שהמראיינים שיתפו בהם פעולה אתו והשמיצו את ישראל הראיון 
עם סויר חשף אותו . אם כי בימים אלה אין עוד צורך בראיונות כדי לגלות את 
פניו האמיתיות של סדאם חוסיין : הוא עושה את מלאכת החשיפה במו ידיו . 
