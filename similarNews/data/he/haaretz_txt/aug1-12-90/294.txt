בשנים האחרונות הגיעו הדיונים על אדריכלות , שהתנהלו בעיתונים היומיים ובחוברות 
מקצועיות , לשיאים ומיקמו את הנושא במרכז העניינים , לא רק לגבי העוסקים 
במקצוע . בישראל התפתח העניין באדריכלות רק בשנים האחרונות , אך עדיין 
בצורה מוזרה . די להתבונן במודעות הפרסומת של חברות הבנייה והיזמים כדי 
להיווכח ששמו של האדריכל אינו נתפס בארץ כהוגה וקובע דעות . גם במחול השדים 
המתחולל עכשיו בארץ סביב בנייה ויבוא בתים קולם של האדריכלים אינו נשמע . 
ארבע חוברות בנושאי אדריכלות , אמנות ועיצוב הרואות אור בארץ מכילות מרביתן 
מאמרים בתשלום . ניסיון חוזר של אגודת האדריכלים להוציא חוברת משלה נכשל . 
חוברות " תוילאדריכלות , עיצוב ואמנות , שיצאו לאור בראשונה לפני 52 שנה , 
הן פרי עמלו של משוגע - לדבר , האדריכל אבא אלחנני , אחד הפעילים באדריכלי 
הארץ . לזכותו כמה מהפרויקטים הגדולים והשנויים ביותר במחלוקת : בית הנשיא , 
בית - החולים לחולי נפש בטירה , בית המדרש התיאולוגי לכוהנים ארמנים בירושלים 
ובית - הספר לבנות דתיות , גם הוא בירושלים . אלחנני זכה ב04 תחרויות בין - 
לאומיות , מהן בעשר בפרס הראשון . הוא תיכנן מאות מבנים ובמשך שנים היה 
מבקר אדריכלות ב"הארץ " וכמה ממאמריו זכו לתהודה רבה ( " חשיבותה של הבינוניות " ) 
. " תוי " אינה חוברת לוחמת . חברי המערכת אבא אלחנני , צבי א . 
תורן , נחום זולוטוב ומיכאל נדלר מאמינים שבעצם בחירת הנושאים המופיעים 
בחוברת הם מביעים עמדה . בשתי החוברות האחרונות , ובחוברת הבאה , קיבל 
על עצמו אבא אלחנני משימה כבדה : סיכום התייחסות ביקורתי לתולדות האדריכלות 
הישראלית , על רקע ההתרחשויות בעולם . עצם נקודת המוצא " ישראלית " 
כבר מעלה אפשרות לוויכוח קשה : האם אדריכלות ישראלית מתחילה ב - ו באייר 
תש"ח , או שזה רק עוד פרק ברצף הבנייה בארץ . בשולי הוויכוח עולה השאלה , 
אם יש לישראל תרבות לאומית , נקייה מהשפעות של תרבויות זרות . אמונתו של 
אבא אלחנני בפיתוח התרבות המקומית גורמת לו , מדי פעם , במאמרי הסיכום 
שלו , להקצין את דעותיו וזה חשוב , גם כשאין מסכימים אתו . המאמרים העוסקים 
בבנייה של שנות ה02 וה03 בארץ ( חוברת מספר 652 ) כוללים גם פרק מיוחד 
ומרתק על התרומה האנגלית לאדריכלות המקומית . מרבית הבנייה האנגלית היתה 
בירושלים , אך תל - אביב תוכננה ( על - ידי סר גדס ) על - פי דגם של ערים 
אנגליות , שהיה אז מתקדם מאוד . הדרך שבה התפתחה העיר שיבשה לחלוטין את 
התוכניות . שנות ה02 וה03 היו שנים מרתקות : אדריכלים עלו ארצה והביאו עמם 
רעיונות חדשניים . אלה אדריכלי התשתית של הבנייה בארץ , ולמרות זאת , 
במרבית המקרים שמותיהם ידועים בעיקר למצויים בתחום ברוואלב , ברלין , 
קאופמן , רטנר , קרקאור . . בשנות השלושים הגיעו לארץ קבוצת האדריכלים 
הצעירים החדשניים שהיום שמם מזוהה עם אדריכלות ישראלית , וכבר בניהם ונכדיהם 
נושאים בעול שרון , אידלסון , כרמי , ולהבדיל , מנדלסון , נויפלד ושמות 
נשכחים וחשובים לא פחות גניה אברבוך - קורנגולד . התמודדותם עם צרכים לעומת 
סגנונות , כשהנעשה בעולם נושף בעורף , הניבה מגוון מרשים של בנייה ובעיות 
כאחד . התפתחות לימודי האדריכלות בארץ , בטכניון כספק עיקרי , ונסיעות 
ללימודים בחו"ל , הכפילו את פעילות הבנייה , לא רק בצד הצרכים אלא גם בצד 
המתמודדים על פרויקטים . החוברת הנוכחית ( מספר 872 ) עוסקת בשנות ה05 
וה06 שנות הארבעים היו אבודות . הפעילות שהחלה לאחר מלחמת - העולם השנייה 
באירופה ובאמריקה היתה כטלטלה אדירה : התפתחות הבנייה ה"אינטרנציונלית " , 
כשהעולם חגג השפעות והעברת מידע , והמבוכה בארץ בשל הצרכים הגדולים , 
שמעטות הארצות בעולם שעמדו בפניהם . את התוצאות אנחנו מרגישים עד היום , 
ושום שיפוץ שכונות לא יהיה מסוגל למחותן . הפערים בין אדריכלי המדינה לבין 
האדריכלים המתכננים בתים צמחו בשנים אלה לממדים הרי - אסון . בשנים האחרונות 
הצליחו לגשר עליהם , אך עתה הם שוב סכנה ממשית . עיתוי הפרסום של החוברת 
עשוי , אולי , לשנות גישות , כדי שלא יחזרו התהליכים המסוכנים באדריכלות . 
