בנק ההשקעות האמריקאי מריל לינץ יבצע הערכת שווי עצמאית של חברת אי - די - 
בי כדי לאמוד את שוויה קודם למכירתה במכרז . מריל לינץ נבחרה לבנק האמריקאי 
שיסייע בהוצאתו אל הפועל של המכרז למכירת אי - די - בי . החברה תעיין בהצעות 
המחיר שיוגשו למכרז ותקבע אם המחיר שהושג הוא סביר . גון היימן , אחד ממנהלי 
מריל לינץ , ולשעבר האחראי על פעילות החברה באירופה , אמר שהחברה לא תסתפק 
בהערכת השווי של אי - די - בי שביצע הכלכלן אברהם חפץ . לדבריו , מומחי 
החברה ולא מומחים מקומיים יבצעו את ההערכה כבר בתקופה הקרובה . יו"ר נכסים 
ם . י . , עדי אמוראי , אמר כי נכסים ם . י . לא ביקשה עדיין לקבל לידיה 
את ההערכה הכלכלית של חפץ , וכי היא תועבר רק כשהמכירה תתקדם . היימן גילה , 
כי לפי שעה יש התעניינות באי - די - בי ואולם לא הוגשה שום הצעה מוגדרת 
לרכישת החברה . בתשובה לשאלה הסביר היימן כי קשה לו להעריך את השפעת משבר 
כווית על סיכויי המכירה של אי - די - בי . הוא אמר , כי ייתכן שיוגשו הצעות 
משותפות של כמה גורמים , שאחדים מהם מעוניינים בצד התעשייתי של אי - די - 
בי ואחרים מעוניינים בפעילותה הבנקאית . המנהל במריץ לינץ אמר , כי לדעתו 
ההשקעה באי - די - בי עשויה לעניין משקיעי חוץ . משקיעים שיבקשו לרכוש את 
החברה לא ייתקלו בקשיים מיוחדים , אמר . עדי אמוראי אמר בהקשר זה , כי 
אם יתעוררו חילוקי דעות בנוגע לטיב המידע שמשקיע אמור לקבל , אזי יכריע 
בנושא אריה מיטקביץ , יו"ר הרשות לניירות ערך . 
