וואשינגטון ( מיוחד ל"הארץ " ) . נשיא עיראק , סדאם חוסיין , אמר כי 
מסכות הגז שבידי ישראל , האמורות להגן על אזרחיה מפני נשק כימי , אינן 
יעילות נגד סוגים מסוימים של נשק כימי , הנמצאים בידי צבאו . השליט העיראקי 
אמר את הדברים לכתבת רשת הטלוויזיה אי - בי - סי , דייאן סוייר . הראיון 
עמו נערך לפני כחודש וחצי ורובו שודר בעבר , אך לנוכח המשבר במפרץ הפרסי 
שידרה הרשת ביום חמישי קטעים נוספים ממנו , שלא שודרו עד כה . המראיינת 
דיווחה , כי סדאם חוסיין אמר לה , שהשתמש בנשק כימי נגד האיראנים והכורדים . 
הוא תיאר את השימוש בנשק זה במלים : " זה היה כמו הירושימה " , ואמר כי 
היה עליו לנצח . סוייר הוסיפה : " אנו המשכנו לחשוב על מה שאמר לנו , 
שלפיו יש לו נשק , שאפילו ישראל לא תוכל להתגונן מפניו " . סדאם חוסיין 
נראה על המסך , ודבריו הובאו בתרגום סימולטני : " המסכה הזו , המסכה 
נגד לוחמה כימית , שישראל מחלקת עכשיו , לא תהיה טובה נגד סוגים שונים 
של נשק כימי " . מיד לאחר מכן העיר : " אז את רואה כמה אני גלוי אתך , 
כשאני מספר לך על סוגי הנשק שיש לנו ועל היכולת שלנו בתחום זה " . קפידבינהאפשרות 
שעיראק תשתמש בנשק כימי נגד הצבא האמריקאי , המוצב בערב - הסעודית ובאזור 
המפרץ הפרסי , נדונה בימים האחרונים בהרחבה בכלי התקשורת בארה"ב . מן הדיווחים 
השונים עולה התמונה הבאה : הצבא האמריקאי פיתח חליפות נגד גז , העוטפות 
את החייל באופן הרמטי , מאפשרות לו לנשום דרך שני פתחי אוויר משני צדי סנטרו 
ולהתחבר אל מקורות מים . החליפה מסורבלת מאוד , ולבישתה אורכת בין שמונה 
לתשע דקות . בארה"ב נמתחה ביקורת על קשיי התפקוד , הצפויים לחיילים שילבשו 
את החליפות בחום המדבר . לחליפה צמודות שתי ערכות . האחת מכילה מגבון ספוג 
בחומר , המנטרל את גז החרדל במקרה של פגיעה בעור . השניה מכילה מזרק , 
שעל - ידי לחיצה מזריק חומר נגד גז עצבים לתוך הרגל . על שרוול החליפה 
מותקן סרט לבן , שצבעו הופך אדום במקרה של התקפת גז . אולם , זיהוי הגז 
אורך 0111 דקות ועלול להיות לא מדויק . קפידבינהגנרל בדימוס פרדריק קרוסון , 
לשעבר מפקד כוחות ארה"ב באירופה , אמר כי אפשר למות מנשק כימי , מבלי 
לדעת כלל שהופעל . לדבריו , יש לידיעה על אפשרות השימוש בגז השפעה פסיכולוגית 
הרסנית בטווח הארוך . הוא הזכיר , כדוגמא , את חרדת החיילים במלחמת העולם 
השנייה מפני מוקשי הנעל , שטמנו הגרמנים מתחת לשלג . לדבריו , מצויד הצבא 
האמריקאי להגנה מפני נשק כימי , " אבל אין ביטחונות ויש סיבות לדאגה מפני 
שימוש בגזים " . סדאם חוסיין משתמש בשני סוגי גז : גז חרדל וגז עצבים . 
גז החרדל נפוץ יותר בשימוש על - ידי העיראקים . אי - אפשר לראות אותו , 
לחוש אותו או לאתר אותו . סימני הפגיעה מופיעים זמן קצר לאחר החשיפה לגז 
החרדל . בתחילה מופיעה אדמומית על העור , ולעתים בועות . הגז גורם גירוי 
חמור לעיניים , לעור ולריאות . הוא איננו קטלני , אך תקופת ההחלמה מפגיעתו 
ארוכה . ד"ר רוברט קוק - דיגן מארגון " רופאים למען זכויות האדם " אמר : 
" היה ברור שבגז , שבו השתמש הצבא העיראקי בדרך - כלל , היה מרכיב שלא 
היה רק גז חרדל , משום שאנשים מתו די מהר , תוך דקות אחדות , והסיפור 
חזר על עצמו בכל כפר , שהותקף בנשק כימי " . גז העצבים העיראקי נקרא " טאבון " , 
והוא תוקף את מערכת העצבים . בדרך - כלל הוא קטלני , וגורם למוות תוך 
דקות . גם אלו , השורדים מהתקפת גז זה , נזקקים לתקופת אשפוז והחלמה ארוכה . 
המומחים האמריקאים מעריכים , שסדאם חוסיין מתכונן להשתמש שוב בגז . הם 
מסכימים , כי הדרך הטובה ביותר לטפל בסכנה זו היא להבהיר לשליט עיראק , 
כי אם ישתמש בגז תגיב על כך ארה"ב בכל האמצעים , העומדים לרשותה . 
