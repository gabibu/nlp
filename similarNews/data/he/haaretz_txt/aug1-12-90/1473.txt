מעריכים ראשי החברות עלית וויטה טית - בית , שביצעו הזמנות ראשונות לייבוא 
משלוחי פסטה בהיקף גדול . שתי החברות שוקדות על הכנת מסעות פרסום נרחבים 
שיביאו להחדרת הפסטה האיטלקית לשוק בארץ . החברות העומדות לייבא פסטה מאיטליה , 
החליטו כי למרות החלטת משרד התעשייה והמסחר להטיל היטל בשיעור של 5 . 82 
סנט לקילוגרם פסטה איטלקית מיובאת , יתחילו לייבא . במקביל יפעלו לשינוי 
ההחלטה על ההיטל הגבוה , לטענתם . ראשי החברות המייבאות פסטה מאיטליה מסרו , 
כי קביעת ההיטל על יבוא הפסטה מאיטליה נוגדת את ההסכמים בין ישראל לשוק 
האירופי המשותף , ועתה יהיה על משרד התעשייה והמסחר להעביר לוועדה המעורבת , 
המפקחת על ההסכם , את הנתונים הדרושים . זאת , כדי לאפשר בחינה מעמיקה 
של המצב לשם חיפוש אחר פתרון שיתקבל על דעתם של שני הצדדים . לטענתם , ההסכם 
קובע שרק במקום שנסיבות יוצאות מן הרגיל , במצבים ובמקרים של סיוע לייצוא 
המשפיע ישירות ומיידית על חליפי הסחר , יש להחיל ללא דיחוי את אמצעי המנע 
הנחוצים כדי ליישב את המצב . לטענתם , סעיף זה אינו תקף בנושא יבוא הפסטה 
האיטלקית . הוועדה המעורבת שאמורה לדון בהחלטת משרד התעשייה והמסחר מורכבת 
מנציגי הקהיליה האירופית ומנציגי ישראל והיא אמורה להתכנס , לדון ולהחליט 
במקרים של חילוקי דעות בין הצדדים . עלית וויטה טית בית ממתינים לקבלת אישור 
על כשרות מוצרי הפסטה המיובאים ולהערכת ראשי החברות , אלה יתקבלו בשבועות 
הקרובים . עלית תייבא את מוצרי הפסטה של ברילה , הנחשבת לחברה הגדולה באיטליה 
לייצור פסטה , וויטה - טית - בית תייבא את מוצרי מוליזנה . ראשי משרד התעשייה 
והמסחר עומדים לקיים במהלך השבוע דיונים ולהחליט בנושא קביעת היטל על יבוא 
פסטה מארה"ב . חברות השוקלות להיכנס לתחום יבוא הפסטה מארה"ב ממתינות להחלטה 
ומתכוונות לפעול בהתאם . יבואני הפסטה מאיטליה בוחנים את תנאי השוק בארה"ב , 
והאם ישנה סובסידיה ליצרני הפסטה בארץ זו . הם מתכוונים להשוות בין הנתונים 
שיאספו לבין החלטת התמ"ס בנוגע לשיעור ההיטל על ייבוא פסטה מארה"ב , לעומת 
הייבוא מאיטליה . 
