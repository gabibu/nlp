ביקורת חריפה על " המדיניות המתנכלת של נציבות המים כלפי חברת מקורות " , 
השמיעו אתמול גורמים בהנהלת מקורות . לדברי הגורמים במקורות , נציבות 
המים מונעת למעשה מהחברה מלהתחיל בעבודות להקמתו של קו המים הרביעי מהשפלה 
לירושלים , שעלותו מוערכת ב03 מיליון דולר , בכך שהיא דורשת שעבודות ההקמה 
יוצאו למכרז פומבי . אנשי מקורות מציינים כי שלב התכנון לביצוע העבודה כבר 
הסתיים ובידיהם מכתב משר החקלאות , רפאל איתן , המאשר לחברה לבצע את הפרויקט . 
קו המים לירושלים יהיה באורך של 73 ק"ם , כאשר קוטר הצינור יעמוד על 24 
אינטש . עבודות ההקמה ימשכו כ3 שנים והן יכללו 4 תחנות שאיבה . לדברי הנהלת 
מקורות , קו זה אמור לפתור את בעיית האספקה של מים לבירה עד שנת 0102 . 
עוד קובלים ראשי מקורות שנציבות המים מונעת העברת 07 מיליון ש"ח מתקציב המדינה 
למקורות . לדבריהם , לסכום זה יש להוסיף 51 מיליון ש"ח חובות של צרכנים 
( מהם שני שלישים חקלאים ) . נציב המים , צמח ישי , אמר אמש בתגובה כי 
החליט שעבודות ההקמה של קו המים לירושלים ייעשו רק בעקבות מכרז , כמתחייב 
מנוהל תקין . בהתייחסו לטענת מקורות שהנציבות מונעת העברת 07 מיליון ש"ח 
לתקציבה , אמר ישי כי ישנה מחלוקת לגבי גודל הסכום . " ככל הידוע לי מדובר 
ב12 מיליון ש"ח בלבד , כאשר על העברת 6 מיליון כבר הושגה הסכמה " . 
