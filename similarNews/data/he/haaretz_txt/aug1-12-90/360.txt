" אם עוד מיליון איש יעשו כל בוקר מקלחת בישראל , נישאר בלי מים " . אם 
לקחת אמירה זו של שר האוצר יצחק מודעי כלשונה , נותרו כמה אפשרויות : להפסיק 
מיד להתקלח ( הרי מלכלוך לא כל כך מתים ) ולסגור את בריכות השחייה , אמבטי 
הגקוזי והמפעלים לייצור משקאות קלים . או לנהוג לפי עצתה של מרי אנטואנט 
אם אין מים , נתקלח בחלב מסובסד או במים מינרליים . או לאשר יבוא בתים , 
בתנאי שלא יהיו בהם חדרי אמבטיה . או להפסיק לאלתר את גל העלייה . בעצם , 
שום אמירה ושום הצהרה כבר לא יפתיעו אותנו . בבירבורים הם גדולים . אנו 
בעיצומה של תהפוכה העשויה להוסיף מיליון תושבים חדשים למדינה ( תראו איך 
הערבים מתרגשים ומבוהלים ! ) והממשלה אינה מסוגלת להתעלות מעל לגובה הקורקבן 
שלה . יש לנו שר קליטה שלא ברור מה הוא עושה למען העלייה . יש לנו שר לתכנון 
כלכלי שלא ברור מה הוא מתכנן . יש לנו שלושה שרים כלכליים שיכון , מסחר 
ותעשייה ואוצר שאיש מהם אינו מדבר עם רעהו כי הם ביחסי טינה עד איבה אישיים 
ביניהם . לכל אחד מהם תוכנית משלו , כאילו מדובר במדינה של אחוזות . זה 
אומר שהתוכנית של שרון היא " מרשם לאסון לאומי " . זה אומר שמי שמתנגד לתוכניתו 
" שם לו מקלות בגלגלים ומחמיץ הזדמנות היסטורית " . אם לא יאשרו אותה בתוך 
84 שעות , כמובן . המבוכה והבלבול כה גדולים שאין נתון אחד התואם את משנהו : 
כמה דירות באמת צריך ? כמה עולים באמת יגיעו ? מאיפה יקחו את כל הכסף 
הגדול הזה ? ומהרגע שנכתבות שורות אלו ועד שהגיעו לעיני הקורא , כבר נחתו 
אלף עולים ! סיטואציה היסטורית שלא היתה כמוה ובאופק לא מסתמן אפילו פתרון ; 
וראש הממשלה , כאילו כל העניין עובר מעל לראשו . " אוי לה למדינה שבימים 
כה גדולים יש לה מנהיגות כה קטנה " . דברי דוד בן - גוריון לפני 32 שנים . 
כאילו נאמרו היום . הוויכוח הלוהט בין אריאל שרון , הרואה חזות הכל בשיכון , 
מן הסתם משום שהוא כרגע שר השיכון , לבין מודעי ומשה נסים , הרואים בתעסוקה 
את העיקר , אינו ריב רגיל . זה בעצם ויכוח תיאולוגי עמוק בין שתי אמונות . 
ויכוח שיקבע אם המדינה מסוגלת לעמוד במשימה שלשמה היא קמה . שרון מייצג 
בוויכוח זה את הקו המפא"יי הטיפוסי , שחרות והציונים הכלליים כה תיעבו . 
הוא דוגל בקו שהמדינה צריכה לקבוע הכל בשביל העולה : לתת לו דיור , לקבוע 
לו איזה בית יקבל והיכן . במקרה זה , אלה שיכונים ארעיים שיהפכו במהרה 
לסלאמס . כמו בימי מפא"י , יחיו העולים מהעבודות שהממשלה תספק . מי יודע ? 
מחצית העולים תועסק אולי בחציבת תעלת הימים ומחציתם השנייה תסתום אותה . 
גישתו של שרון היא ליצור תלות של העולה במימשל ולהעמיס הכל על התקציב . 
ומדובר פה בהוצאה של עשרים וכמה מיליארדי דולר בכמה שנים . בסופו של דבר , 
יפעלו גם שאר שיטות מפא"י . הכבדה על המסים , מלוות חובה וכל שאר דברים 
המוציאים את החשק להשקיע ולעבוד . לעומתו , דוגלים נסים ומודעי בקו של היוזמה 
החופשית : ליצור בראש ובראשונה תנאים להשקעה שייצרו מקומות עבודה . נסים , 
שמשרדו עיבד מה שהוא מכנה " התוכנית המקיפה והגדולה שהיתה אי - פעם בישראל " , 
גורס שתמורת שפיכת כסף אתה יכול לייבא 001 אלף בתים בשנה , אך אי - אפשר 
לייבא תעסוקה . מה יעשו בעלי הדירות ? יישבו על הווראנדה שלהם מול הנוף 
המדברי ויגרשו את החום ואת הזבובים במניפות ? ישראל , אומר נסים , צריכה 
לייצר 002 אלף מקומות עבודה חדשים בשנה . מספר דמיוני בהתחשב בעובדה שמזה 
שנים אין השקעות וצמיחה בארץ . העלייה ( אומר נסים ) צריכה להיקלט על - 
ידי הסקטור העסקי ולא הציבורי . אם תתקבל תפישת שרון , השיטה המפא"יית , 
והעלייה תיקלט דרך הסקטור הציבורי , זהו מרשם לקטסטרופה , אי - צמיחה , 
אבטלה וקיפאון " . הפתרון מבית - מדרשה של היוזמה החופשית אומר שצריך ליצור 
תנאים של הקלות להשקעה בתחומי הייצוא על בסיס עסקי טהור : 1 . כדאיות ( 
בצד הרווחיות ) ; 2 . ודאות ( בצד האמינות של קו ממשלתי ברור ) . המעורבות 
הממשלתית צריכה להיות מינימלית , גם לדעת מודעי . ישראל , עם גירעון של 
% 5 . 5 מהתל"ג , קרובה למאסה הקריטית . עמידר - אחד - גדול בבעלות ממשלתית 
לא יתן דבר . אם נמשכן את כל הכסף שאפשר לגרד , בבתים ( במיוחד מהסוג 
המתכלה ) , מנין תמצא המדינה משאבים להשקעה שתביא פירות של צמיחה ותעסוקה ? 
למעשה , הממשלה היתה צריכה לקבל מדיניות ברורה על - ידי בדיקה לעומק איזו 
משתי התפישות תענה למצב המתואר על - ידי נסים כ"מצב קריטי " . אך הצרה היא 
שהממשלה לא בדקה שום דבר לעומק , ואינה מצליחה להתעלות לכדי הכרעה על דרך . 
ב0491 נכנסה ארה"ב לכלכלת מלחמה , שנתיים לפני שנכנסה בפועל למלחמה . 
אצלנו כבר יותר משנה מדברים בפאתוס , כפי שהליכוד יודע , על העלייה הגדולה , 
אך המדינה לא הוכנסה לכלכלת קליטה והממשלה מקרינה היסטריה ובלבול במקום 
תחושת חירום . החברה האלה בממשלה , אומר אפריים ריינר , דומים לאותו בן 
טיפש - עשרה במפגשו הראשון עם נערה : הוא יודע שצריך לעשות משהו , אך לא 
יודע בדיוק מה . וברוח זו , בטוחני שבמקום להכריע על תפישת עולם , תבחר 
הממשלה בדרך האילתור והחלטורה בקצת מזה וקצת מזה ושום דבר מהמכלול המתבקש . 
גם תוציא כסף אדירים וגם תפספס את הנחשול הגדול . האתגר ההיסטורי הזה פשוט 
גדול עליה בכמה מספרים . 
