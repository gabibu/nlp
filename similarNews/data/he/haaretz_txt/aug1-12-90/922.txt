( ע ) . בית המשפט הגבוה לצדק הכיר אתמול בזכותן של אלמנות צה"ל לקיים 
בחירות , כדי להכריע בשאלת הארגון שייצג אותן . הוא הורה לארגון יד - לבנים 
לאפשר לעמותת האלמנות לעיין בפנקס הבוחרים שלו , כדי שהבחירות תהיינה הוגנות . 
בקבלו את עתירת האלמנות אימץ בג"ץ את החלטת השופט בדימוס , משה בן - זאב , 
שפסק לפני כשלוש שנים , כי האלמנות הן קבוצה ייחודית והן זכאיות להתארגן , 
כדי לדאוג לענייניהן . נציגותן שתיבחר , תחליט אם לפעול במסגרת ארגון 
יד - לבנים או מחוצה לו , וארגון זה גם יממן את הוצאות הבחירות . בכך הסתיים 
שלב נוסף במאבק הארוך והחריף בין עמותת אלמנות צה"ל לארגון יד - לבנים , 
בכל הקשור לקידום האינטרסים הכלכליים והחברתיים של אלמנות ויתומי צה"ל , 
לרבות יצירת קשר עם המשפחות השכולות והנצחת זכר הנופלים . העמותה מייצגת , 
לדבריה , כ007 , 1 אלמנות , מרביתן אלמנות צה"ל וכ000 , 3 יתומים . היא 
טוענת כי יד - לבנים כופה את ייצוגו על האלמנות למורת רוחן ובניגוד לחוק . 
לטענתן , הסכסוכים הקשים עם יד - לבנים נגרמו בין היתר עקב ניגוד אינטרסים 
בינן לבין ההורים השכולים . לעומתה , הארגון , המייצג לטענתו , כ71 אלף 
הורים שכולים וכ006 , 2 אלמנות צה"ל ( רובן חברות גם בעמותה ) מעוניין 
להמשיך ולאגד בתוכו את כל המשפחות השכולות , כפי שעשה מיום הקמתו . לפני 
שלוש שנים הובאה המחלוקת להכרעת פוסק , השופט בדימוס משה בן - זאב . הוא 
קבע כי " האלמנות והיתומים מהווים , ללא ספק , קבוצה ייחודית , בעלת 
אינטרסים ובעיות משלה , שאינם זהים דווקא לאלה של קבוצות השכול האחרות , 
ובפרט לאלה של ההורים השכולים " . בן - זאב קבע עוד שהתנגדות יד - לבנים 
לתת לאלמנות יד חופשית לטפל בענייניהן , נובעת בין היתר , משיקולי יוקרה . 
לדבריו , הנימוק הגלוי של הארגון לעמדתו , הוא חששו שיהפכוהו לאיגוד מקצועי , 
ושמסורתו ודמותו הערכית תישחק בעיני הציבור ובעיני חבריו . הפוסק השתכנע 
שהאלמנות זכאיות להתארגן כרצונן ולדאוג לענייניהן בדרך בה יבחרו . הוא החליט 
על עריכת בחירות , בהן תיבחר נציגת של האלמנות , ויתברר , אם ציבור האלמנות 
רוצה להיפרד מיד - לבנים או מעדיף להישאר בו . המחלוקת העיקרית היתה אם על 
הארגון להכין פנקס בוחרים , אשר בו תיכלל רשימת כל האלמנות , והאם לעמותה 
שהקימו תהיה זכות לעיין ברשימה זו . חברות העמותה טענו שללא עיון בפנקס 
בוחרים , לא יוכלו להציג עמדתן בפני בעלות זכות בחירה . הארגון סירב לאפשר 
להן זאת , בטענה שאת רשימת האלמנות נותן משרד הביטחון וחל עליה חוק הגנת 
הפרטיות . בן - זאב קבע כי הצדק עם עמותת האלמנות , אבל יד - לבנים דבק 
בהתנגדותו , ולא העביר את הרשימה . נשיא ביהמ"ש העליון מאיר שמגר , והשופטים 
גבריאל בך ותאודור אור קיבלו אתמול את העתירה וציוו על יד - לבנים לאפשר 
לחברות עמותת האלמנות לעיין ברשימות . הם ציינו , כי הרשימה שמעביר משרד 
הביטחון ליד - לבנים , מהווה את רשימת האלמנות חברות הארגון ואת חברות העמותה 
והן זכאיות לעיין בה . השופטים הדגישו כי זכותן של האלמנות לעיין ברשימה 
היא לא רק חוקית , אלא גם מתבקשת וחיונית , כדי לאפשר עריכת בחירות הוגנות . 
שלילתה מהן עלולה להגביל את יכולתן לאתר ולשכנע את הבוחרים וגם להעניק ליד - 
לבנים יתרון בלתי מוצדק . השופטים ציינו , כי מצד אחד רואה עצמו יד - לבנים 
כמייצג את כל אלמנות צה"ל , אך מצד שני הוא אינו מאפשר להן לממש את הזכויות 
של חברות הארגון . בסיכום , הורו השופטים על הקמת ועדת בחירות מחודשת , 
בראשות פרוף מירוני , מומחה לדיני עבודה , והיא שתנהל את הליכי הבחירות , 
שימומנו על - ידי יד - לבנים . 
