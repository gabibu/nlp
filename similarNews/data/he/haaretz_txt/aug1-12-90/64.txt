ים כיום מקופחים בעידן הקפיטליסטי חסר הרחמים . בקואופרטיב החקלאי בגריפנהיין 
אי אפשר למכור את התוצרת , אי אפשר להחליף את המכונות המיושנות וחקלאים 
חברים מפוטרים . " האיחוד הכלכלי הגרמני היכה אותנו כברק . לא הכינו 
אותנו לקראתו . עכשיו אנו הופכים לבית המחסה של מזרח גרמניה " , מתלוננים 
החקלאים . 005 , 4 חקלאים בגריפנהיין נחשפו לפתע לקפיטליזם וחוששים מאובדן 
עסקיהם . לגבי 000 , 008 החקלאים בקואופרטיווים , תם העידן הישן . מוצרים 
מערב גרמניים זולים יותר , באריזות מושכות עין , פלשו לחנויות . המחירים 
המסובסדים שהובטחו על ידי כלכלה מרכזית , נעלמו בין לילה . המרכולים מסרבים 
לשווק את המוצרים המקומיים . האיכרים מצליחים למכור מוצרים רק במחירי הפסד . 
בעקבות הפגנות של חקלאים זועמים , הקציבה הממשלה , בראשות השמרנים , ב71 
ביולי , קרן חירום של מיליארד דולר להורדת המחירים , לעידוד היצוא ולתשלום 
שכרם של עובדי הקואופרטיווים . אולם , פקידים מודים שצעד זה יפתור רק את 
בעיית עונת הקציר של יולי - אוגוסט . מערב גרמניה הודיעה כי החוות סובלות 
מעודף בכוח אדם וצריך לקצץ במחצית מספר העובדים . זוהי גם תוכנית הקיצוצים 
שבה נקטו בגריפנהיין , לאחר התלבטויות קשות , אומר מנהל הקואופרטיב , 
קומוניסט לשעבר . מקווים כאן שהקיצוצים והאשראי יסייעו בגיוס כספים שיושקעו 
בציוד מודרני שיוריד את עלות הייצור ויהפוך את הקואופרטיווים לבני קיימא 
בשוק פאן - גרמני שיהיה חלק מהקהילייה האירופית . נשאלת השאלה האם יש מקום 
לחוות קולקטיוויות במשק המבוסס על אינדיווידואליות . סקרים שנערכו מראים 
כי רק מעטים בין החקלאים במזרח גרמניה מתכוונים לפעול כעצמאים . " על מנת 
להיות עצמאי איאלץ להיכנס לחובות . ייתכן שלא אמכור דבר ולא יהיה אפילו 
גג מעל לראשי " , אמר חקלאי בקואופרטיב . הנטייה הכללית היא עדיין לסמוך 
על המדינה המעניקה הגנה . גריפנהיין מפסידה 008 , 1 דולר ביום בשל הירידות 
במחירים והצמצום במכירות . התשלומים לעובדים הם על חשבון הרזרוות , אולם 
הן יספיקו רק עד ספטמבר . " לא נוכל להחזיק מעמד בקצב כזה . צריך לקנות 
חלקי חילוף למכונות ודלק לפעולות היום - יום " . החקלאים מתכננים הפגנה של 
000 , 01 חקלאים בלייפציג . 
