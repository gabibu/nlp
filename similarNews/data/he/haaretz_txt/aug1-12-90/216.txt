וינה ( ע"ר וע"ץ ) . אלבניה החליטה להחיש את הרפורמה הכלכלית , להקל 
על משקיעי חוץ ולהכניס שינויים בחוקתה הנוקשה . סוכנות הידיעות האלבנית הודיעה 
אתמול כי נשיאות מועצת העם , בהנהגתו של ראש המפלגה הקומוניסטית ראמיז אליה , 
אישרה שני חוקים שנועדו להגן על משקיעי חוץ ולאפשר להם להוציא מטבע קשה 
אל מחוץ לאלבניה . המדינה הבלקנית הקטנה החלה להיפתח לעולם הגדול לאחר 04 
שנה של בידוד מוחלט ושלטון סטאליניסטי קיצוני . ביום שני החליטה ההנהגה 
לחדש את היחסים עם בריה"ם , שנותקו ב1691 . נשיאות מועצת העם הציעה הקמת 
ועדה מיוחדת לבחינתה מחדש של החוקה והכנסת שינויים מתאימים בה , מסרה סוכנות 
הידיעות האלבנית . הוועדה גם תכין לוח זמנים לתיקונים בחוקה שהתקבלה ב6791 , 
על מנת שהחוקים באלבניה יתאימו להתפתחויות האחרונות במדינה מאז 6791 ועד 
היום . עד כה התנגדו מנהיגי אלבניה לבצע רפורמות כלשהן , על אף גל הרפורמות 
ששטף את מזרח אירופה בשנה שעברה . עתה הם נאלצו לשנות עמדה , בייחוד לאחר 
שאלפי אנשים ביקשו מקלט מדיני בשגרירויות זרות בחודש יולי . 
