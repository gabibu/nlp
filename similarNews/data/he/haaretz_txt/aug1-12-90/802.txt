עמותת בעלי העסקים מרחוב אלנבי בתל - אביב הודיעה אתמול , כי החליטה לפתוח 
לראשונה את בתי המסחר שברחוב אלנבי גם במוצאי שבת , החל ממוצאי השבת הקרובה . 
ההחלטה התקבלה בעקבות התחרות הקשה שממנה סובלים בעלי העסקים ברחוב מצד בתי 
הכלבו הגדולים ומרכזי הקניות דוגמת דיזנגוף סנטר , גן - העיר והקניון ברמת 
גן שהביאה לירידה משמעותית בהיקף העסקים ברחוב . מלבד החנויות והעסקים 
שיפעלו במוצאי השבת הקרובה ברחוב , הודיעה העמותה כי יש בכוונתה לנקוט בפעולות 
שונות על מנת להביא את הציבור לרחוב , ולקיים בו , בין היתר , הפיניג 
ססגוני בהשתתפות להקות מחול להטוטנים וליצנים . הקונים ברחוב גם יוזמנו להשתתף 
במבצע קידום מכירות מיוחד , שבמסגרתו יוגרל במוצאי שבת הקרובה כרטיס טיסה 
לטורקיה , והציבור יוכל ליהנות מהנחות של עד % 06 לגבי חלק הפריטים . את 
האירוע יפתח ראש העיר , שלמה להט , במסגרת המבצע " עיר ללא הפסקה " . 
למרות הפעילות המתוכננת ברחוב אלנבי , תימשך הפעילות ברחוב המקביל נחלת 
בנימין , שבו ייערך באותו יום יריד אמנויות . בעמותת בעלי העסקים ברחוב 
אלנבי חברים 021 בעלי עסקים מהרחוב , ובהם גם רשתות שיווק כארטא , כיתן , 
המשביר לצרכן , אבנעל ואמפיסל . העמותה מגבשת בשיתוף עם העירייה תוכנית 
לשיפור חזות הרחוב , בהשקעה של כמיליון דולר . 
