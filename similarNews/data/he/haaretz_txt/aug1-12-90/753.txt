רצף פשיטות נועזות הולם בצופי הקולנוע בסרט הפעולה החדש " כלבי הים " , 
הנראה מועתק ממורשת הקרב של הקומנדו הימי וסיירת מטכ"ל . רק שאת התסריט 
על יחידת ה"סילס " של הצי האמריקאי כתב אחד מוותיקי היחידה , צאק פארר . 
התסריט האלים והסנטימנטלי שכתב אמור לשכנע את צופה - הקולנוע האמריקאי בקיומה 
של פעילות חשאית ונועזת בלב מעוזי האויב . האין - אונים הגלוי מחפה על גבורת - 
שיא , שעדיין אי - אפשר לדבר עליה : " אל תודה לנו " , מתנשף איש הקומנדו 
הקשוח דקה לאחר שהציל טייס מסוק ממוות בידי הטרוריסטים הערבים , " אנחנו 
לא קיימים . כל זה לא קרה " . כלומר , העובדה שאף אחד לא שמע על תעוזת 
ה"סילס " של הצי האמריקאי ועל מלחמתה היעילה בטרור הערבי אינה מבטלת את 
האפשרות שהיא מעורבת במאבק לחיים ולמוות כמעט כל לילה . כל זאת בהנחה שמתייחסים 
לסרט ברצינות , וקשה מאוד להתיחס אליו ברצינות . " ניו יורק טיימס " 
הגיע למסקנה כי בגודש האלימות של קיץ 09 לא השתוו פעלולי הקרב של סרט זה 
לאלה של סרטים אחרים . " לוס אנגלס טיימס " בחר לעסוק בנושא מזווית אחרת : 
האם יהיה אפשר לדחוף את הקנאים המוסלמים למשבצת הפנויה שנוצרה בסיפורי הגבורה 
האמריקאיים עקב הפשרת היחסים עם הסובייטים ? כל מפיק זוטר כאן כבר יודע 
שבני העוולה הקומוניסטים לא יסכנו עוד למשימה . אם אפשר להקיש מקשיי השיווק 
של הסרט גם הערבים לא יתאימו , בוודאי לא בסגנון הזה . האמריקאים אינם 
חוששים מהפונדמנטליסטים המוסלמים , הם מרחמים עליהם . הם אינם רוצים לחסל 
אותם בפשיטות נועזות , הם רק רוצים להציף אותם במוצרים בשווי של מיליארדים . 
ומכיוון שאין להם כל כוונה להתמודד עם הטרור , הם מחסלים אותו באולמות 
הקולנוע . יחידת " כלבי הים " של הצי האמריקאי הוקמה ב2691 , על - פי 
הוראתו של הנשיא גון קנדי . צאק פארר תיאר בתמסיר עיתונות את סדרת האימונים 
הקשוחה , הלחץ הפיסי והפסיכולוגי ושיעור הנשירה הגבוה ( % 08 ) בקרב המתנדבים . 
" אם אין לך מחויבות מלאה " , אמר , " אתה עלול להחליט לילה אחד , על 
החול , שזה משהו שאתה לא מסוגל לבצע או לא רוצה לבצע " . הסרט מקדיש מקום 
מועט לספקות אנושיים מעין אלה . כל אנשי היחידה קשוחים ואין תלונה בפיהם , 
וכולם נכונים להשליך נפשם מנגד ולמות למען אמריקה . הסרט נפתח במפרץ עומאן . 
מסוק של הצי האמריקאי מוזעק לסייע למכלית בוערת ומופל באש מקלע של ארגון 
טרור . אנשי הצוות נתפסים , ונרצחים במהלך חקירה אלימה בעת שלוחמי ה"סילס " 
פורצים לבניין ומחסלים בצרורות תמ"ק את כל הטרוריסטים , מלבד את מנהיג הקבוצה , 
שאהיד , המתחזה למלח מצרי שבוי . " כמעט בטוח שזה הוא " , אומר מישהו 
בעברית , בעת התחקיר הנערך על סיפון נושאת - מטוסים לכוחות השבים מהיעד . 
זו תרומת הסרט לשיתוף הפעולה האסטרטגי בין שני הצבאות . בשלב זה מסתבר 
שארגון הטרור הקיצוני מצויד בטילי - כתף אמריקאיים מדגם " סטינגר " , והעלילה 
נכנסת להילוך גבוה . קלייר וורנס , כתבת טלוויזיה אמריקאית ממוצא לבנוני 
שקשריה המזרח - תיכוניים הדוקים מאלה של סוכנות הביון המרכזית , מתבקשת 
למסור פרטים על מקום הימצאו של שאהיד . " אני עיתונאית , לא מרגלת " , 
היא קובעת בפני מפקד היחידה , לבושה תחתונית - משי סקסית . " אני מדווחת 
על החדשות , לא יוצרת אותם " . בהעדר מידע אמין , אנשי היחידה נופלים קורבן 
למידע מטעה , פושטים על אוניית סוחר המשייטת לסוריה ומשתלטים על שורה של 
ארגזים מלאים חול . בחזרה לכתבת הטלוויזיה . " הסי - איי - אי לא נותן 
לנו כלום " , מתמרמר בפניה מפקד היחידה , הנמשך לא רק אל מקורותיה אלא גם 
אל גופה החטוב " אף פעם לא נתן , אף פעם לא ייתן " . קלייר מציעה לו לנקוט 
את השיטה הישראלית : לחטוף בן - ערובה רם - דרג ולחלוב באמצעותו את המידע . 
הדרג הבכיר בפנטגון נאחז חלחלה . חטיפה ? חס וחלילה , ארה"ב אינה עוסקת 
בחטיפות . בתום דיון חפוז מושגת פשרה סמנטית : נקרא לזה הגירה . ה"סילס " 
ממריאים למשימה מבסיס בקפריסין , צונחים בקרבת החוף , ממשיכים בצלילה , 
מגיעים לווילה , חוטפים את בן - הערובה ( המתבונן במשדר טלוויזיה אמריקאי 
אגב עישון " מארלבורו " ) , נמלטים במרצדס , ובדרך מחסלים את שארית תושבי 
ביירות ההרוסה וכמעט נהרגים בעצמם . עוד מבצע נועז בלב ביירות : לבושים 
מדי חאקי וכאפיות משובצות מתגנבים אנשי היחידה לעיר המופגזת . ילד ערבי 
חמוש קלצניקוב מוביל אותם ליעד . קרב אימים . כולם הורגים את כולם . הטילים 
שאותרו מתפוצצים בכדור - אש ענקי וה"סילס " נסוגים לעבר החוף , בעוד שאהיד 
ואנשיו מזנבים בהם . סגן מפקד היחידה מטביע את שאהיד במאבק אכזרי מתחת למים . 
קונוס גשר הפיקוד של צוללת אמריקאית צף ומפלח את גלי הים התיכון . שירה 
ויללות צחוק . מוסיקה הירואית . הפי אנד . " כלבי הים " הוא כרטיס הביקור 
של מפיקה חדשה בעיר הסרטים : ברנדה פייגן , ממנהיגות התנועה הפמיניסטית 
בשנות ה06 וה07 , יפהפיה בלונדינית , שזופה וסגולת עיניים , שהיתה ממייסדות 
כתב - העת הנשי " מיז מגאזין " . העובדה שהפיקה סרט - פעולה המפאר את ביצועיה 
של יחידה צבאית שבשורותיה אין ול אישה אחת לא גורמת לה מבוכה . " ל היה 
זה סרט על השלכת פצצה גרעינית " , אמרה בראיון ל"טיימס " , " לא הייתי עושה 
אותו . אבל אני סבורה שזה פמיניסטי ואנושי לשנוא טרוריסטים . לא היתה לי 
כל בעיה לעשות סרט על האנשים הלוחמים בברנשים האלה . אני אולי פמיניסטית , 
אבל גם אני לא רוצה שהטרוריסטים יפוצצו אותי " . 
