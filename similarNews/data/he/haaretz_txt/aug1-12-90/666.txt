צה"ל מפעיל בשבועות האחרונים אלפי פצצות תאורה במסגרת הכוננות הגבוהה שהוכרזה 
בגבול הצפון , כדי למנוע חדירת מחבלים עם גלשונים משטח לבנון לכיוון ישראל . 
כפי שמסר שר הביטחון , משה ארנס לאחרונה , לישראל ידיעות לפיהן ינסו המחבלים 
לחדור בדרך האוויר למטרות פיגוע . תושבי גבול הצפון עדים כמעט מדי לילה לירי 
מאסיווי של פצצות תאורה , המאירות את גבול הצפון ואת איזור הביטחון בדרום 
לבנון . קצין צה"ל , המשרת בלבנון , אמר אתמול , כי צה"ל נוקט באמצעים 
רבים כדי למנוע ממחבלים לחדור דרך האוויר לשטח ישראל . לצורך כך מופעלים 
בגבול אמצעי הרתעה מתוחכמים . 
