, היה בוודאי אחד המאורעות הדרמטיים ביותר באירופה לפני מלחמת - העולם 
הראשונה . אדמונד טיילור כתב עליו בספרו " נפילת השושלות " , כי " אם 
היה מישהו יכול להציל את המלוכה הרוסית אחרי מהפיכת 5091 , הרי זה סטוליפין " . 
רציחתו , בקייב , בסמיכות מפתיעה של מקום וזמן לעלילת הדם על מנדל בייליס , 
נתפשת על - ידי סולזניצין כמאורע שחרץ את גורל רוסיה . הרוצח היה אנרכיסט 
יהודי , מורדקו גרשביץ גרב , ששימש גם סוכן שתול של הבולשת הצאריסטית בחוגי 
המהפכנים הרדיקלים . בהעזה לא - רגילה הערים על שותליו , אחרי שהעמיד פנים 
כי הוא עומד להסגיר לידיהם את המתנקשים האמתיים ( שלא היו ולא נבראו ) . 
בוגרוב אף קיבל כרטיס - כבוד להצגת התיאטרון , שבה ירה בסטוליפין . שוטרים 
שהקיפו את הבניין נמנעו מלפשפש בכיסיו . במשפטו הלא - משכנע , הסביר אחד 
מאנשי הבולשת כי לא פישפשו בכיסיו הואיל וזו היתה פרקטיקה הכרחית של אמון 
מצד הבולשת כלפי סוכניה . סולזניצין אינו מאמין שבוגרוב פעל לבדו . ב"אוגוסט 
4191 " כתב סולזניצין , בלי לפרש : " הם מעולם לא הצליחו להפחיד אותו . 
רק להרוג אותו " . ב"הם " , התכוון סולזניצין למספר בלתי - מוגבל כמעט של 
אפשרויות . סטוליפין היה בעל - הסמכות היחיד בפטרבורג שהתייצב מול הנזיר 
המתהולל ראספוטין , אשר היפנט את אשת הצאר ומילא תפקיד לא - מבוטל בהתמוטטות 
המלוכה . זמן קצר לפני הרצח , גירש סטוליפין את ראספוטין מעיר - הבירה . 
בצירוף - נסיבות מעניין , היה ראספוטין בקייב ביום שבו נרצח סטוליפין . 
אבל סביר יותר להניח , שסולזניצין התכוון לאינטליגנציה הליברלית ולסוציאליסטים . 
בתוכם כלל אל - נכון גם את היהודים . על הפרק הארוך המתאר את רצח סטוליפין 
ב"אוגוסט 4191 " , נמתחה בשעתה ביקורת קשה , בגלל הרמזים האנטישמיים העבים 
שלו כלפי הרוצח בוגרוב מהם רמזים אנתרופולוגיים ומהם אתניים . הנה כמה 
קטעים , מתורגמים מן המהדורה האנגלית של הספר : אבי - סבו מצד אביו , שעסק 
בסחר משקאות , התגלה גם כסופר בעל כישרון מסוים . " זיכרונותיו של יהודי " , 
שחיבר , התקבל בסבר פנים יפות בשנות ה07 של המאה ה91 , אף כי עורר התקפות 
מצד קוראים יהודים , מאחר שהציג לראווה צדדים נעימים פחות של חיים יהודיים . 
( . . . ) הוא ( הרוצח ) היה קורא בכתבי קרפטקין , רקלס , באקנין 
ועבר לאנארכו - קומוניזם . דוקטרינה זו עוינת למדינה , לרכוש הפרטי , 
לכנסייה , למסר הציבורי , ולכל המסורות והמנהגים המקובלים ( . . . 
) ( . . . ) " מטבעו היה מרוחק , היה צריך לבלות בגפו זמן רב , 
להתייחד עם עצמו . הוא העדיף מערכות יחסים ענייניות לחלוטין , והרחיק 
מעליו ידידים אפשריים באירוניה , לעג , ואדישות צוננת . לעג היה נוטף 
מעיניו החודרניות , משפתיו הבולטות ( . . . ) ( . . . ) " ניכרו 
בו תמיד תשישות , מבוכה , אפיסת כוחות . קולו היה נשבר , לפעמים רועד , 
כחולה במחלת ריאות . אם חייך בוגרוב מעודו , חיוכו היה תוספת מכאנית לפניו , 
הוא לא שקע אל תוך תוויו . לא היה לו שום חוזק שרירי , אף כי השתדל מאד 
להשיגו בעזרת מכשירי - התעמלות בדירתו המפוארת " . הד"ר ויליאם קורי , חוקר 
בכיר ב"בני ברית " , אומר , כי התיאור הזה נועד לשוות לבוגרוב " חזות של 
נחש עלוב . צורת הצגה כזאת מהדהדת מכל האנלוגיות השטניות של ימי - הביניים , 
שבהן הושווה היהודי לזוחל על גחונו . לבוגרוב לא היה שום קשר אל היהדות , 
הוא היה איש חילוני , אנרכיסט מהפכני " . אף - על - פי כן מייחד סולזניצין 
תשומת - לב מיוחדת לשיחתו האחרונה של בוגרוב עם רב , ערב הוצאתו להורג . 
למחרת , יום א , הורשה רב לפגוש את הנידון למוות . סר ליהודים " , אמר 
בוגרוב , " כי לא רציתי להזיק להם . אדרבא , לחמתי לטובת העם היהודי " . 
( . . . ) הרב אמר בנימת נזיפה , כי בוגרוב היה עלול לגרום פוגרום . 
בוגרוב השיב , " חלילה לעם גדול לכוף את ראשו לפני מדכאיו ! במקום אחר 
טרח סולזניצין לציין , כי " סטודנטים יהודים רבים בקייב שקעו באבל על בוגרוב " , 
בניגוד לאבל הכבד שנעטפו הרוסים על סטוליפין , " בכל עיר ועיר בקיסרות 
הרוסית " . על מניעי בוגרוב כתב סולזניצין בסרקאזם : " אחדים יוכלו לומר 
כי סטוליפין לא נקט שום אמצעים אנטי - יהודיים . לא , אבל הוא יצר אווירה 
כללית של דיכאון . בימי סטוליפין , עם הבחירות לדמה ( האסיפה המחוקקת ) 
השלישית , החלו היהודים להיכנע לדכדוך , להתייאש מן התקווה להשיג אי - 
פעם את הזכות להתקיים כבני - אדם נורמליים ברוסיה . סטוליפין לא עולל במישרים 
שום רע ליהודים , הוא אף הקל את חייהם באופנים מסוימים , אבל זה לא בא 
מלבו . כדי להחליט אם אדם הוא אויב היהודים או לא , עליך להתבונן מתחת 
לפני השטח . " סטוליפין קידם את האינטרסים הרוסיים באופן בוטה מדיי , ובהתעקשות 
גדולה מדי ( . . . ) הוא ניסה לכונן לא מדינה שבה יהיו הכול בני חורין , 
אלא מלוכה לאומנית ( . . . ) התפתחות הארץ על - פי הקווים של סטוליפין 
לא הבטיחה תור - זהב ליהודים " . וכך הפך סולזניצין את רצח סטוליפין למעשה 
יהודי , בידי יהודי , למען יהודים , ובגלל יהודים . בלי להגיד במפורש , 
העניק בעצם פירוש חדש לאותן שנים . הברירה שעמדה לפי סולזניצין , היתה 
בין היהודים ובין רוסיה . האם הוא מאמין שזו עודנה הברירה ? 
