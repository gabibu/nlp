חיילים לעיר החוף טרינקומלי וריכזו אלפי אנשים במגרש קריקט . בזה אחר זה 
אולצו האנשים לעבור דרך אוהל , ושם הצביעה קבוצה של תושבים על אלה שלדעתם 
הם לוחמי גרילה טמילים או אוהדיהם . חיילים אחרים חיפשו בבתים , ובסוף 
היום נעצרו מאות גברים ונשים . כך אומרים גורמי ממשל , עיתונאים ועובדי 
רווחה מהמערב , העובדים בעיר . פעולה זו חזרה על עצמה בימים הבאים בכמה 
וכמה רבעים של עיר זו , שבה 84 אלף תושבים . מאז אמצע יוני לוחמים כוחות 
הממשלה והמורדים הבדלנים על השליטה בצפון ובמזרח , לאחר 31 חודשים של הפסקת 
אש במלחמה בת שבע השנים בסרי לנקה . היום אין עוד מי שסבור כי סוף המלחמה 
קרוב . רבים חושבים כי המשך הלחימה יביא תוהו ובוהו לאי זה , שהיה פעם 
גן עדן של תה , תבלינים , יופי ושלווה . יותר מעשרים אלף טמילים נמלטו 
להודו , שבה אוכלוסייה טמילית של כ06 מיליון איש . הלחימה הגיעה למבוי 
סתום , ועתה שולטת הממשלה בכמה ערים גדולות במזרח , ואנשי הגרילה שולטים 
בצפון ובגונגלים . בעבר טען הצבא כי ביכולתו לחסל במהירות את המרידה . אך 
גנרל דה סילווה , מפקד האזור , אומר עתה כי פתרון פוליטי הוא הדרך היחידה 
לצאת מהמבוי הסתום . עם זאת אומרים מפקדי כוחות הממשלה כי משא ומתן הוא 
אפשרי רק מעמדה של כוח . אך הקרבות אינם מתחוללים רק בין המורדים וכוחות 
הביטחון . גם מעשי הזוועה , שעושים שני הצדדים באזרחים , התחדשו . תושבים 
בעיר זו תולים דגלים לבנים על גדרות בתיהם ו"מחכים למוות " , כפי שאומרת 
גלוריה ויליאמס , שבית היתומים הקטן שניהלה מחוץ לעיר הפך למחנה מקלט לאלף 
זקנים וילדים , כולם טמילים . " כל הצעירים יצאו לגונגל להילחם " , היא 
אומרת . קפידבינהמורדים ממשיכים לטבוח בחיילים ובאזרחים , רובם מוסלמים , 
שהטמילים מאשימים אותם בסיוע לכוחות הממשלה . הממשלה הוציאה להורג טמילים 
רבים , שנחשדו בסיוע למורדים . יחידות משטרה עוטות מסכות הן גדודי מוות 
שמנהיגים אותם פורשי הטמילים . הם עובדים למען המשטרה וסורקים ערים גדולות 
בחוף המזרחי ומחפשים אחר תומכים ה"נמרים " . דיפלומטים מערביים אומרים כי 
כוחות הממשלה מגלים איפוק רב יותר מכוחות המורדים , אך עם זאת אין " טובים " 
בסרי לנקה . דיפלומט מערבי , שרצה לשמור על עילום שם , סיפר שהמורדים 
משתמשים יותר ויותר במוקשים אשר קורעים את הגפיים . כל עוד נשמרה הפסקת 
האש בסרי לנקה אמרו אנשי קרן המטבע הבין - לאומית כי סיכויי השגשוג באי הם 
טובים . שיעור יודעי קרוא וכתוב באי מגיע ל%09 , העבודה זולה למדי , 
המדיניות הכלכלית ליברלית ויש שפע של אוצרות טבע . משום כך אין סיבה שהאי 
לא יהפוך לסינגפור שנייה . אך חידוש מעשי האיבה מגדיל את הוצאות הביטחון 
ב%05 , ושיעור הצמיחה השנתי של % 5 . 5 לא יושג . גם השקעות זרות , שגדלו 
לאחר שקמה באי בורסה לניירות ערך , יצטמצמו עתה . צופים שהדרום ייפגע אף 
יותר מן המצב , וכך עלולה להיפתח שם חזית שנייה של הסינהלזים . התנועה הלאומנית 
של הסינהלזים בדרום דוכאה בשנת 9891 . הוויכוח מי היו ראשוני המתיישבים 
באי הסינהלזים או הטמילים נמשך כבר אלפי שנים . בעת החדשה התחילו הבעיות 
ב6591 , שמונה שנים אחרי קבלת העצמאות מבריטניה . בימי השלטון הקולוניאלי 
היו הטמילים שליטי האי . הם זכו במשרות הטובות ביותר ובעריהם הוקמו בתי 
הספר הטובים ביותר . אחרי קבלת העצמאות נשען השלטון הנבחר על הסינהלזים , 
שהם הרוב . ב6591 הפכה הממשלה את השפה הסינהלזית לשפת המדינה ואת הבודהיזם 
לדת המדינה . הדבר הכעיס את הטמילים , שלהם שפה משלהם ושהם נוצרים או בני 
דת ההינדו . ביום קבלת החוק פרצו מהומות ברחבי המדינה ומאות נהרגו . ההתנצחות 
לא שככה במשך 52 שנים . סרי לנקה , שההכנסה לנפש בה בתחילת שנות הששים 
היתה גבוהה מזו שבקוריאה או מלזיה , החלה לפגר . היום ההכנסה הממוצעת לנפש 
היא 763 דולר לשנה , מן הנמוכות באסיה . המתיחות הבין - עדתית הידרדרה לכלל 
מלחמה ב3891 , כאשר 31 חיילים סינהלזים נהרגו בהתפוצצות מוקש , ובתגובה 
השתוללו הסינהלזים בקולומבו והרגו עשרות טמילים . הקיצונים הטמילים יצאו 
לגונגלים ולחמו עד 7891 . הודו הציעה אז לצדדים הסכם שלום , שהתקבל , 
ושלחה לאי אלפי חיילים כדי לפרוק את נשקם של הטמילים . אחרי הפסקת האש , 
שהושגה במאי 9891 , העניקה הממשלה לטמילים אוטונומיה רחבה בצפון ובמזרח . 
למשטרה אסור היה לבצע מאסרים ללא אישורם , והם גבו מסים באזור והגבירו 
את שליטתם בו . סברה אחת אומרת כי ה"נמרים הטמילים " , שהתרגלו למלחמת גונגל , 
לא הצליחו להסתגל לדרישות תהליכים פוליטיים דמוקרטיים . בעבר הם נהגו להרוג 
את אויביהם , עם בוא השלום הם נאלצו לדבר אתם . " חשבנו שנוכל להתפתח 
כאומה " , אומר ניילן טירוכלוום , מנהיג טמילי מתון " אך מתברר שאנחנו 
שוב בתחילת הדרך " . 
