פרטוריה ( ע"ר וע"ץ ) . הקונגרס האפריקאי הלאומי , בהנהגתו של נלסון 
מאנדלה , השעה אתמול את המאבק המזוין בשלטון הלבן . בכך נפתחה הדרך למו"ם 
רשמי לסיום משטר האפארטהייד בדרום - אפריקה . ששה חודשים לאחר שהנשיא , 
פרדריק דה - קלרק , העניק מעמד חוקי לקונגרס האפריקאי הלאומי , הסכימה 
למעשה התנועה הלאומנית השחורה " להשעות מיד את כל הפעולות החמושות " . פירושו 
של דבר כי היא הכריזה חד - צדדית על הפסקת אש . " כדי להתקדם במהירות האפשרית 
לקראת הסדר שלום מדיני באמצעות מו"ם , ובמסגרת ההסכם שהושג , מכריז הקונגרס 
האפריקאי הלאומי כי הוא משעה לאלתר את כל הפעולות הצבאיות . אנו משוכנעים 
שנוסח ההסכמה בינינו היום עשוי להוות אבן פינה בדרך לשלום אמת ושגשוג בארצנו " , 
נאמר בהודעה משותפת של הממשלה והקונגרס האפריקאי הלאומי בתום שיחות שנמשכו 
61 שעות . " עתה פתוחה הדרך להתקדם לקראת מו"ם על חוקה חדשה " , מסרו שני 
הצדדים . ההסכם כולל תשעה סעיפים , והושג על ידי שני צוותים בני חמישה משתתפים 
כל אחד . כמה פרשנים הביעו סברה כי יהיה צורך בסיבוב נוסף של שיחות לפני 
שנושא המאבק המזוין יוסדר . השעיית המאבק המזוין סילקה את אחד הגורמים העיקריים 
להתנגדות הלבנים למו"ם עם הקונגרס האפריקאי הלאומי , שמאבקו מעולם לא היווה 
איום לצבא הדרום - אפריקאי , אולם גרם למותם של מאות אנשים בפיגועים שונים 
ובפעולות תגמול של הממשלה , מאז הקמת הזרוע הצבאית של הארגון ב1691 . מאנדלה 
אמר כי שחרורם של כל האסירים הפוליטיים יושלם עד ה03 באפריל 1991 . פעילי 
זכויות האדם מעריכים כי מספרם של אלה הוא בין 005 , 1 ל000 , 3 . קפידבינהשיחות 
אתמול היו הסיבוב השני בדיונים שנועדו להסיר את המכשולים למו"ם רשמי שישים 
קץ ל04 שנות שלטון של הפרדה גזעית חוקית , ויעניק לשחורים , משוללי זכות 
ההצבעה , את הזכויות המגיעות להם . בתמורה להשעיית המאבק המזוין מצד הקונגרס 
הלאומי האפריקאי , הבטיחה הממשלה לשקול את הסעיפים בתקנות הביטחוניות מ2891 
שאסרו פעילות קומוניסטית ואפשרו לאסור פעילות של יחידים או ארגונים . אולם 
הממשלה לא התחייבה לעיין בחוק הדרקוני השנוי במחלוקת המאפשר מעצרים לזמן 
בלתי מוגבל ללא משפט . הנשיא דה - קלרק אמר במסיבת עיתונאים משותפת בתום 
השיחות כי הוא ימשיך לחקור את ההאשמות בדבר חריגות בקרב המשטרה ויפעל נגד 
האשמים . אולם מאנדלה אמר כי אינו מרוצה מתשובתו של הנשיא . " משהו אינו 
כשורה . או שהממשלה איבדה את השליטה על המשטרה , או שהמשטרה עושה מה שהממשלה 
רוצה . כל עוד הממשלה לא תרסן את המשטרה לא נהיה מרוצים " . בהודעה המשותפת 
נאמר כי במו"ם על " דרום - אפריקה חדשה " יהיו מעורבים גורמים נוספים . 
בקרוב מאוד יחלו שיחות גישוש בכיוון זה עוד לפני פגישה קרובה בין הממשלה 
וארגון השחורים . אמש זכה הקונגרס האפריקאי הלאומי לתשבחות מכל הצדדים , 
להוציא קיצוניים שחורים ולבנים . 
