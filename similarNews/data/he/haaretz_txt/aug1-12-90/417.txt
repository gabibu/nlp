במרכז הארצי לבדיקת בחינות הבגרות , נבדקה באחרונה בחינת בגרות בתולדות 
עם ישראל של תלמיד תיכון עיוני מבוסס מתל - אביב , שחיווה דעתו בגוף הבחינה 
ב"אופן משולח רסן " , כדברי המעריך , על תכניות הלימוד , דברי חוקרים , 
שאלוני הבחינות , אקטואליה , ערכים ועוד . בפתח הבחינה כתב התלמיד : 
" . . . נו סליחה , זו בגרות ואין הרבה זמן . לעבודה ! הורדוס ! ! 
! . . . ( הוא ) היה די תאב שלטון . . . כמו ממשיכי מסורתו היום , 
הפוליטיקאים בישראל , החביבים שלנו , כגון יצחק ( היקר ? ) רבין , 
נבון , שמיר ( שניים וחצי יצחקו ) , אריאל ( מי בעד הפסקת הטרור ? 
) שרון , דוד ( בום ) לוי ועוד . . . " . על היהודים בתקופת ההשכלה 
כתב התלמיד : " . . . ניתן להבין כי לפוליטיקאים הארסיים האלה לא היתה 
זו החלטה קלה ( לתת ליהודים שוויון זכויות ) . . . " . בקטע על מתן 
זכויות שוות למיעוט היהודי , השווה התלמיד עם המיעוטים בישראל וכינה אותם : 
" . . . טפילים , חולדות , עכברושים , גוקים מסוממים . . . " . יתר 
הערותיו למעריכים כללו התבטאויות כמו : " אה , סליחה , שכחתי כי אינכם 
יודעים את שמי . אה טוב , לא הפסדתם הרבה " . בסוף הבחינה כתב התלמיד : 
" טוב , עוד כעשרים דקות נותרו ואז אפרד ממקצוע ההיסטוריה כנראה לנצח . 
אז אם תאלצו אותי , בצער רב אני בטוח . . . כמו הסנהדרין , לחרוץ גורלי 
לטוב או לרע , למיטה או למיתה , ותיאלצו כמובן להיפטר מכתב היד הבלתי אפשרי 
והסגנון המאוס . . . אני מת לדעת מה תעשו . . . התרשמות כללית שלי . 
פשוט מת ! ! אז קדימה , ויוו לה פראנס " . מנהל המחלקה לחטיבה העליונה 
במשרד החינוך , מלאכי סופר , פנה למנהל בית הספר בו לומד התלמיד והוא אותר . 
משום שהמחנכת שלו נמצאת בחו"ל , נדחה הטיפול בבחינת הבגרות עד שובה . לדברי 
סופר , יש עוד מקרים , אם כי פחות קיצוניים , של תלמידים הכותבים נאצות 
או המנהלים דו - שיח דמיוני עם המעריכים של הבחינות . במקרה אחר , שטופל 
בימים אלה , השתמש תלמיד תיכון עיוני בירושלים , בסגנון בוטה בבחינת הבגרות 
באזרחות . סופר פנה לבית הספר והמנהל איתר את הנער . בעקבות זאת , שיגר 
התלמיד מכתב התנצלות למשרד החינוך והודה כי נהג לא כשורה . הוא נימק זאת 
בייאוש שתקף אותו לאחר שקיבל ציון - מגן שלילי באזרחות . סופר הוסיף , כי 
אין שום סיבה לכתוב מכתבים לבודקים האנונימיים , וכי יש מספיק רשויות במשרד 
החינוך , אליהן יכול תלמיד לפנות ולשטוח טענות על אודות בית ספרו . 
