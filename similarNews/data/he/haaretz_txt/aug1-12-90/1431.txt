מטען חבלה מאולתר במשקל קטן הונח ביום ששי לפני הצהרים בתוך קופסת ביסקוויטים 
בחנות מכולת ברחוב בר - אילן בירושלים . בעל המכולת , אליעזר יצחקי , 
הבחין בערבי שהניח את קופסת הקרטון , בין קופסאות ביסקוויטים אחרות , על 
מדף בחנותו . הערבי קנה כמה מצרכים נוספים ולאחר מכן עזב את החנות . בעל 
המקום , מינימרקט סל - זול , הזעיק את המשטרה . חבלן משטרה נטרל את המטען . 
הוברר כי הוא היה מורכב מחומר נפץ וממסמרים . המשטרה קראה שוב לציבור להגביר 
את ערנותו , ולהזעיק את החבלנים במקרה של גילוי חפצים חשודים . בסוף השבוע 
נרשמו בירושלים אירועים בודדים של התנכלויות הדדיות בין ערבים ליהודים , 
אולם כמעט בכל המקרים היו נפגעים . בשבת אחר הצהרים הותקף ערבי , כבן 
06 שהלך ברגל בכביש רמות ליד סנהדריה . הערבי הותקף על - ידי כמה חרדים 
וצעירים אחרים . הוא נחבל בראשו , טופל במקום והועבר להמשך הטיפול לבית 
החולים שערי צדק . בשבת בבוקר יודו אבנים על רכב מסחרי בדרך חברון . נופצו 
שמשות וילד ערבי בן 9 נפגע קל וקיבל טיפול במקום . בקבוק תבערה נזרק אתמול 
סמוך לשעה 00 : 12 לעבר סיור מג"ב ברחוב הגיא שבתוך חומות העיר העתיקה . 
הבקבוק לא התנפץ ולא התלקח . לא נגרם נזק ולא היו נפגעים . גם ביום ששי 
אירעו בירושלים מהומות . בליל שבת הושלך בקבוק תבערה לעבר סיור מג"ב בא - 
טור ליד אוגוסטה ויקטוריה . הבקבוק התנפץ על הכביש אך לא התלקח . לא היו 
נזק ולא היו נפגעים . בשעה 02 : 02 יודו אבנים לעבר רכב ערבי בדרך חברון . 
נהג הרכב נפגע בצווארו ופונה לקבלת טיפול בבית החולים . שעתיים קודם לכן 
התהפך רכב מסוג פיאט 721 ליד המסגד בשועפט , בעקבות יידוי אבנים . ארבעה 
צעירים , נוסעי הרכב , נפצעו קל ופונו לקבלת טיפול . 
