( ע ) . " כל פגיעה בצירוף 006 חברי המפלגה הליברלית למרכז הליכוד , 
עלולה להביא לתוצאות הרות אסון " , טען שר התיירות גדעון פת , בתצהיר תשובה 
שהגיש לבית המשפט המחוזי בתל - אביב . פת טען בתצהירו , כי הדבר עלול " לסכל 
את הקמת התנועה ועלול אף להביא להכחדת המפלגה הליברלית לשעבר כזרם פוליטי 
משפיע וקובע במסגרת תנועת הליכוד והמערכת הפוליטית בישראל " . תצהירו הוגש 
במסגרת ההליכים המשפטיים בתביעתם של ישראל שלו ושלמה כהן נגד הליכוד . השניים 
מבקשים מבית המשפט לפסול את הצטרפותם של 006 חברי המפלגה הליברלית לשעבר , 
למרכז הליכוד . השר פת השיב בתצהיר , כי חברי המרכז החדשים כבר נטלו חלק 
בהכרעות בשאלות הרות הגורל שעמדו על הפרק , בתקופה האחרונה , על סדר היום 
התנועתי של הליכוד . פסילת הצטרפותם לליכוד , תביא לביטולן באופן רטרואקטיווי 
של כל ההחלטות שהתקבלו במרכז הליכוד . בעקבות כך , יגרמו למצב של חוסר 
ודאות משפטי ופוליטי . שר התיירות מודה אמנם , כי ישנם בין הנבחרים החדשים , 
מספר אנשים שהם קרובי משפחה של חברי מרכז אחרים , אולם הוא מציין , כי 
מדובר בקרובי משפחה שיש להם מעורבות אמיתית בתנועה . " דרך בחירת 006 חברי 
המרכז , מטעם חברי המפלגה הליברלית לשעבר , היתה , בנסיבות העניין , 
הדרך הדמוקרטית ביותר " , הוסיף פת בתצהירו . 
