העסקה למכירת חברת ההשקעות " קרדן " לחברה הנשלטת על - ידי איש העסקים 
היהודי בריטי דוד יגלום התפוצצה . המוכרים הודיעו אתמול , כי אין בכוונתם 
לנצל את האופציה שהיתה להם עד מחר יום שלישי למכירת החברה . נודע , כי 
העסקה התפוצצה בגלל חילוקי דעות לגבי שווי הנכסים שבידי חברת ההשקעות קרדן . 
אחת מאי - ההסכמות נסבה סביב נכס שהוערך על ידי המוכרים בסכום גבוה , אך 
לאחר בדיקתו דרשו הקונים להעמיד את שוויו לצורך העסקה בעשרות אחוזים פחות . 
קבוצת יגלום ניסתה להביא להפחתת מחיר העסקה , שנקבע לסכום של 8 . 2 מיליון 
דולר . המוכרים אנשי העסקים אבי ברק ויהודה קמינסקי , לשעבר מבכירי בנק 
המזרחי סירבו . מחוגי המוכרים נמסר , כי למפולת בבורסה אתמול לא היה כל 
קשר להחלטה לא לבצע את העסקה , שכן היא היתה מבוססת על שווי נכסי של רכוש 
קרדן , ולא על בסיס שווי מניות החברה בבורסה . מחוגי הקונים נמסר , כי 
הוחלט לא לנצל את האופציה , לאחר שצוות בודקים מטעמם , שכלל רואי חשבון 
ועורכי דין הגיע למסקנה , שיש חילוקי דיעות לגבי שווי החברה . המוכרים 
טוענים , כי לאחר שכבר הושג הסכם ניסו הקונים להפחית את מחיר העסקה . גם 
הדרישות הצפויות של הבורסה לפרסום הצעת רכש הרתיעו את הקונים . המוכרים , 
אבי ברק ויהודה קמינסקי , כבר החלו בדיונים עם גורם חדש בניסיון למכור 
את החברה . ברק וקמינסקי הינם בעלי המניות הגדולים ביותר בחברת קרדן , 
המתמחה בעיקר בעסקי נדל"ן . הם מחזיקים במשותף ב%33 מניות ההצבעה ובכ%52 
ממניות ההון של החברה . 
