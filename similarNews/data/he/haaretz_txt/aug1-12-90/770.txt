( ע ) . בג"ץ נעתר לבקשת איגוד העיתונים היומיים והוציא צו - על - תנאי 
נגד רשות השידור , המורה לה לנמק בתוך 03 יום , מדוע היא מפרה באורח מכוון 
את הנחיות והוראות החוק , האוסרות שידור פרסומת מסחרית בטלוויזיה . באיגוד 
העיתונים היומיים מאוגדים מרבית העיתונים המופצים בישראל . בעתירה שהגיש 
האיגוד , הוא מסתמך על פסיקת בג"ץ באותו נושא מלפני כ3 שנים , שקבעה סייגים 
ברורים באשר למותר ולאסור בתשדירי שירות . הודגש אז שלתשדירי השירות אסור 
לקדם יצרן מסוים או מוצר מסוים ( גם אם יש בתשדירים כדי לעודד מטרות לאומיות 
חשובות כגון היזקקות לחקלאות ולתעשייה הישראלית ) . כמו כן , נצטוותה 
רשות השידור להקפיד על שמירת סממנים חיצוניים אובייקטיוויים , כדי למנוע 
קידום יצרן או מוצר מסוימים . איגוד העיתונים היומיים מאשים את רשות השידור , 
כי " סטתה באורח קבוע , מהותי וחמור " מהסייגים הללו שהציב בג"ץ , וכי 
שידוריה " מוצפים " כיום בפרסומת מסחרית אסורה . בין השאר , מצביע העותר 
על תשדירי התאחדות התעשיינים " מה לעשות ? לעשות " , כדוגמה מובהקת להתעלמות 
בוטה של הרשות מהוראות החוק והפסיקה . בעתירה נטען עוד , כי גם שידורי החסות , 
הכוללים הקרנת שקופיות של גופים מסחריים בתחילת התוכניות ובסיומן , " מדיפים 
ריח של פרסומת מסחרית " , ויש בהקרנתם משום חריגה בוטה וחריפה מסמכויות 
שהוענקו לרשות השידור בהתאם לחוק ולכללים שקבע בג"ץ . 
