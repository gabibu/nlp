ימים טובים אלה לטרור הבין - לאומי . פעולות אלימות מתבצעות בהצלחה ברחבי 
העולם , מדינות מכובדות נכנעות לדרישות ארגוני טרור פחות מתוך אונס ויותר 
מתוך תקווה לעסקים עם הממשלות העומדות מאחורי הטרור . בעיקר לוב , אירן 
ועירק . בטרינידד תפסה קבוצת מוסלמים קנאים שחורים את ראש הממשלה , שרים 
וחברי פרלמנט כבני ערובה ; בבירות זרות ובעיתונות הבין - לאומית מתייחסים 
אל הפרשה בדיוק במושגים שהטרוריסטים מבקשים להציג : כאילו מדובר בהתקוממות 
פוליטית , אף שהמדובר באלימות נגד ממשלה חוקית ודמוקרטית מצד קבוצת קנאים 
המונה בין 002 ל003 מאות איש וממומנת על - ידי הקולונל קדאפי . באנגליה רצחו 
אנשי הצבא הרפובליקאי האירי חבר פרלמנט , אך הממשלה הבריטית , המזועזעת 
ממעשה הטרור , ממשיכה במאמציה לחדש את הקשרים הכלכליים עם אירן , פטרונית 
הטרור השיעי . בגרמניה הודיעה " סיעת הצבא האדום " על תנופה חדשה בפעילותה 
וכבר ניסתה לרצוח את אחד המומחים נגד טרור של ממשלת בון . היא משתדלת לא 
להפריע כאשר התעשייה הגרמנית מנצלת כל סדק להברחת ציוד לייצור נשק בלתי - 
קונוונציונלי אל קדאפי , המממן העיקרי של הטרור הבין - לאומי . ממשלת צרפת 
הטיסה השבוע לאירן את אניס נקש , שנידון בשעתו למאסר עולם על הריגה ופציעה 
של עוברי - אורח בשעה שניסה לבצע את גזר דין המוות שהוציא חומייני נגד שהפור 
בחטיאר , שמצא מקלט בפאריס . 31 צרפתים נרצחו וכ052 נפצעו אחר - כך , 
בפעולות הטרור שנועדו להשיג את שחרור נקש . הממשלה נכנעה כדי להשיג את שחרור 
הצרפתים שנחטפו על - ידי החיזבאללה בלבנון . השיא בכניעה ובהשפלה העצמית 
בא שלשום בידיעה ששידר הבי - בי - סי , לפיה מנהל השוק המשותף משא - ומתן 
חשאי עם אירן ל"חיסול פרשת רושדי " , הסופר הלונדוני שחומייני גזר עליו מוות 
וממשלת אירן חידשה את הצעת הפרס הכספי הגדול למבצע גזר - הדין . לפי הידיעה , 
במסגרת העסקה תצהיר ממשלת אירן ש"גזר - הדין הוא במפורש בעל אופי דתי " , 
ובתמורה יפרסם השוק המשותף הכרזה על " יחס כבוד אל רוח האיסלם " . 
