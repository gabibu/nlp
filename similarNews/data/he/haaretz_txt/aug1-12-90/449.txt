מרכז השלטון המקומי התייצב אתמול מאחורי דירקטוריון מפעל הפיס בהתנגדותו 
להחלטת משרד האוצר , שלא לחדש את ההיתרים להגרלות פרסים חפציים ב"חיש גד " 
ו"רב פיס " , הגרלות במערכת מקוונת אוטומטית ב"רב פיס " והגדלת מספר האפשרויות 
ב"לוטו " , מ24 ל94 ( " הארץ " מאתמול ) . הנהלת מרכז השלטון המקומי 
וארגון המועצות האזוריות , התכנסו אתמול לישיבה מיוחדת , כדי לדון בהודעת 
מנכ"ל משרד האוצר , יעקב ליפשיץ , שנשלחה לפני מספר ימים למנכ"ל מפעל הפיס , 
אליצור גורן . גורן טען , כי " משרד האוצר הכריז מלחמת חורמה על מפעל 
הפיס " וכי החלטותיו יביאו " לחיסולו המוחלט של מפעל הפיס , שהוא מקור 
מימון חשוב לרשויות מקומיות " . הנהלת מרכז השלטון המקומי קיבלה החלטה לפיה 
" מתייצב מרכז השלטון המקומי כאיש אחד מול כל ניסיון לפגוע בפעולות מפעל 
הפיס ובתפקודו " . הנהלת מרכז השלטון המקומי תבעה " להרחיב את פעולות מפעל 
הפיס לשם העמקת בסיס התמיכה בפעולות הרשויות המקומיות " . ההנהלה החליטה 
על הקמת צוות פעולה מיוחד שהונחה " לפעול בכל דרך שימצא לנכון , כולל פנייה 
לערכאות משפטיות , על מנת לסכל את כוונת משרד האוצר לפגוע במפעל הפיס " . 
