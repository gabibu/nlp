באסל חמארשה , בן 52 מהעיירה יעבד בצפון השומרון , שהיה מבוקש זה כשנתיים , 
נורה ביום ששי אחרי הצהרים בביתו ונפטר לאחר מכן מפצעיו . עדי - ראייה למקרה 
ובני משפחת חמארשה טוענים , כי הוא נורה למוות על ידי חוליה מיוחדת של צה"ל , 
המאומנת לפגוע במבוקשים או ללכדם . אביו של חמארשה אמר כי ב8 ביולי נקרא 
לנציגות המנהל האזרחי ביעבד , וראש הנציגות הזהיר אותו שאם בנו לא יסגיר 
עצמו , הוא עלול ליהרג . שלשום בשעה 54 : 4 אחרי הצהרים התקרבה חוליה של 
חמישה חיילים לבית חמארשה ביעבד . לדברי השכנים , החיילים עברו סמוך לבית 
השכן מחמוד פארס , ונכנסו דרך חצר פנימית לחדר המדרגות המוביל לבית חמארשה 
שבקומה השלישית . לדברי עדי הראייה , שני חיילים עלו במדרגות ושלושה נותרו 
בחצר . שכנה הבחינה בחיילים ושאלה לרצונם , והם אמרו לה לשתוק . דקה אחר 
כך נשמעה ירייה מגג הבית . באסל חמארשה התחבא באותו זמן על הגג . הוא ראה 
את החיילים בחצר , אך לא ידע ששניים מהם עלו לגג . על פי התיאור לא היה 
לו לאן לברוח . אחותו של ההרוג , שרצה לגג עם הישמע הירייה , סיפרה כי 
אחיה שכב בשלולית דם גדולה ושני החיילים היו על הגג . רופא קרוב - משפחה 
שהיה במקרה במקום מצא את חמארשה פצוע עם חור בחלק הימני של ראשו , כשני 
סנטימטרים מעל לאוזן . הוא פונה לבית החולים כשהרופא מנסה לעסות את לבו , 
אך נפטר בדרך . לאחר שהגיעה גופתו לבית החולים בגנין , נטלו אותה השבאב 
ומסרו אותה למשפחה . אלפים נכחו בהלווייתו , שהתקיימה ביום ששי בערב . 
נגיב אבו - רקיה , פעיל רץ ישראלי שגבה עדויות מהרופא ומהשכנים , טוען 
כי העדויות מראות בפירוש כי חמארשה נורה מטווח קרוב בידי החיילים שהיו על 
הגג , מבלי שיכול היה לברוח או לאיים עליהם . לדבריו , החיילים יכלו לדרוש 
ממנו להסגיר את עצמו , אך הם לא עשו זאת , וגם לא ניסו להעניק לו עזרה 
רפואית לאחר שנפגע . דובר צה"ל מסר גרסה שונה על האירוע ביעבד . לדבריו , 
סיור צבאי שעבר בעיירה הותקף באבנים , ובמרדף אחר מיידי האבנים נורו מספר 
כדורי גומי . אחר כך דווח כי אחד מזורקי האבנים נפגע בראשו ונפטר לאחר מכן . 
" בבדיקה התברר כי האיש היה מבוקש על ידי זרועות הביטחון " , מסר הדובר . 
