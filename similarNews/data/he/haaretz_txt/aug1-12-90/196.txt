בודפשט ( מיוחד ל"הארץ " ) . " ליגת המיעוטים " הוקמה ברומניה והיא מאגדת 
בתוכה נציגים של ארגונים הונגריים , סרביים , בולגריים , אוקראיניים , 
יהודיים , וצועניים ברומניה . מטרת הליגה היא לייצג במשותף את האינטרסים 
של המיעוטים במשא ומתן עם השלטונות הרומניים . לתפקיד יו"ר הליגה נבחר סגן 
יו"ר הסנט הרומני , קארוי קיראי , ממנהיגי " האיגוד הדמוקרטי של ההונגרים 
ברומניה " . אי הצטרפות הארגונים של המיעוט הגרמני לליגה היא בבחינת הפתעה 
שכן דווקא נציגי הגרמנים העלו באחרונה תביעות תקיפות בענייני חינוך ושמירה 
על המורשת התרבותית הלאומית . נשיא רומניה , יון אילייסקו , נועד השבוע 
בבוקרשט עם נציגי המיעוט הגרמני והבטיח למלא את רוב תביעותיהם . משקיפים 
סבורים כי הגרמנים התעודדו מן הפגישה ועתה הם מקווים שבפעולה נפרדת ישיגו 
יותר מאשר בשיתוף פעולה עם המיעוטים האחרים במסגרת הליגה . 
