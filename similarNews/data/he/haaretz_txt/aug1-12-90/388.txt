מונרוביה ( ע"ר וע"ץ ) . כוחות המורדים הזרימו תגבורות נוספות למונרוביה 
בירת ליבריה , והדפו התקפת נגד חזקה של כוחות הנשיא , סמואל דו . בעייתם 
העיקרית של המורדים הינה הפילוג שנוצר בין כוחותיהם , הנאבקים זה נגד זה 
על הניצחון הסופי . ארה"ב פרסמה שלשום קריאה להטיל חרם על הפלגים הנלחמים 
בליבריה , הנראים כיום כנחושים בדעתם להילחם עד הסוף . רחובות מונרוביה 
עמוסים בגוויות האזרחים שנהרגו בקרבות העזים של יום שלישי , והחנויות נותרו 
ריקות לחלוטין . אזרחים מבוהלים מסתתרים בבתיהם או מחפשים נואשות קרובים 
ופליטים אחרים , שעה שסיעות יריבות נאבקו ביניהן על השליטה בחלקים שונים 
של העיר . " איננו יכולים לאשר מי שולט על החלקים השונים בעיר הבירה " , 
אמר דובר מחלקת המדינה בוואשינגטון . למרות שנראה כי חייליו של דו מצליחים 
לנוע במידה מסוימת של חופשיות , ברור שהתקפת הנגד שלהם מיום שלישי נהדפה . 
