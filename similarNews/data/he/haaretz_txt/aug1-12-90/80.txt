עתירתן של החברות אלקטרה ואמקור לבית המשפט הגבוה לצדק לאסור על רשות השידור 
להקרין את תשדיר הפרסומת למזגני " מנהטן " של תדיראן , נמחקה אתמול בבית 
המשפט , על פי בקשתן . זאת לאחר שבא - כוח רשות - השידור הודיע לבג"ץ כי 
הרשות החליטה להפסיק את הקרנת התשדיר . על - פי ההסכם בין רשות השידור לתדיראן 
היו אמורים להקרין את התשדיר 01 פעמים . עד כה הוקרן התשדיר הוקרן שמונה 
פעמים . בעתירה טענו אלקטרה ואמקור , באמצעות בא כוחן , עו"ד שמואל פרלמוטר , 
כי הקרנת התשדיר היתה למעשה פרסומת מסחרית אסורה , במסווה משדר לקידום 
הייצוא , וזאת אף שמזגני " מנהטן " מיוצרים בעיקר לשוק המקומי . נציג 
רשות השידור , עו"ד עוזי פרלמן מפרקליטות המדינה , הודיע אתמול לבית המשפט 
כי ההחלטה על ההקרנת התשדיר היתה מוטעית , וכי הולט להפסיקה . עם זאת , 
הודיעה חברת תדיראן , באמצעות בא כוחה עו"ד אמנון זכרוני , כי היא שומרת 
לעצמה את זכותה לעתור להמשך הקרנת תשדיר השירות שלה . עו"ד זכרוני ציין , 
כי חברת תדיראן פעלה כדין , על - פי ההנחיות המקובלות ברשות השידור ובמתכונת 
תשדירי השירות הנעשים מטעם המועצה הכלכלית - חברתית של התאחדות התעשיינים 
( " תשדירי אלכס אנסקי " ) . השופט דב לוין העיר , כי תשדירי אנסקי מוצלחים 
הרבה יותר מכמה דברים אחרים המוקרנים בטלוויזיה , וחבל אם יפסיקו להקרין 
אותם . בעניין זה הציע עו"ד זכרוני כי בית המשפט יברר את סוגיית הפרסומת 
בכלל . על כך השיב השופט דב לוין כי הוא בטוח שזכרוני ימצא בעתיד הזדמנויות 
נאותות לבירור כזה . 
