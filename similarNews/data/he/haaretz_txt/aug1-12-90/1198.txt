ועד עובדי בנק לאומי שוקל השבתה מוחלטת של הבנק , בעקבות מכתבים שנשלחו 
שלשום על ידי שמואל זוסמן , ראש מערך כוח אדם בבנק . המכתבים מיועדים לקבוצה 
של 03 עובדים , האמורים לעבור לעבוד בפרויקט קריית המחשבים קשב שבלוד . 
במכתבים נאמר כי אם העובדים לא יעשו את מה שהממונה שלהם יגיד להם , הם לא 
יקבלו את משכורות החודש הקרוב . עוד נאמר במכתב כי סירוב לעבור לפרויקט 
קשב , כמוהו כעיצומים לא חוקיים הננקטים על - ידי העובדים , מה שמצדיק 
את אי תשלום המשכורות להם . הוצאת מכתבים אלה אושרה באופן אישי על - ידי 
מנכ"ל הבנק , דוד פרידמן . בישיבת חירום של חברי ועד ההנהלה הראשית ( חברים 
בו לואי רוט , דן אהרונובסקי , עדנה זק ומשה אביאני ) , הוחלט על הקמת 
קרן מיוחדת של 001 אלף שקל . עובדי הבנק יתרמו לקרן 05 אלף שקל וועד העובדים 
יתרום 05 אלף שקל . אם הנהלת הבנק אכן תנכה משכר העובדים , ישולם השכר 
מקרן זו . הנוכחים בישיבה התייחסו בחומרה רבה למשלוח המכתבים , ודרשו מהנהלת 
הבנק למשוך אותם בחזרה . מקורות בקרב עובדי בל"ל טענו כי זו הפעם הראשונה 
בהסטוריה של הבנק שבה הנהלת הבנק מאיימת באי תשלום משכורות , וצעד כזה מצדיק 
תגובה חריפה לא פחות . הנהלת הבנק קיימה אתמול התייעצויות דחופות עם היועצים 
המשפטיים , כדי לגבש עמדה להמשך המאבק . על פי ההערכה , המאבק הנוכחי 
עם העובדים עלול להימשך מספר שבועות . משלוח המכתבים על ידי הנהלת הבנק נעשה 
לאחר שכבר מספר חודשים מונעים אנשי הוועד את מעבר קבוצת החלוץ של עובדי הבנק 
לפרויקט קשב . הוועד מונע את מעבר העובדים מחשש ליצירת עובדות מוגמרות בשטח , 
קודם לסיום המשא ומתן על תנאי המעבר של כלל העובדים . נסיונות שיכנוע של 
העובדים מצד לואי רוט , יו"ר ועד העובדים , לא עלו יפה . דובר בנק לאומי 
מסר שמפליאה מאוד עמדת ועד העובדים המרשה לעצמו להפר צו של בית המשפט . 
