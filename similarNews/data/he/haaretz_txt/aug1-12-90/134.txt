בתום ישיבה סוערת בת ארבע שעות קיבלה אתמול מזכירות רץ ברוב קולות מכריע 
החלטה השוללת את סרבנות השירות בשטחים . מבין 07 חברי המזכירות , רק חמישה 
תבעו ללוות את ההחלטה בנוסח נלווה . הצעת ההחלטה שהתקבלה הובאה על - ידי 
ח"ך שולמית אלוני והיא מקובלת גם על שאר חברי הכנסת של המפלגה . ההחלטה 
אומרת : " תנועת רץ , כתנועה פוליטית המאמינה בחופש המצפון של היחיד , 
שבה ומאשרת עמדתה השוללת את הסירוב לשרת בשטחים ואת ההטפה לסרבנות . רץ 
קוראת לממשלה לנהל מדיניות של שלום ופיוס עם העם הערבי הפלשתיני . מדיניות 
כזאת היא הסכר היעיל והמתאים ביותר מפני התפשטות תופעת הסרבנות וכרסום אמות 
המידה המסורתיות של החברה בישראל " . הנוסח הנלווה שנדחה אמר : " רץ מגלה 
הבנה לסירוב של יחידים המוכנים לשלם המחיר " . ישיבת המזכירות הוקדשה לעניין 
הסרבנות בעקבות פרסום מודעה , שבה הביעו 34 נציגים נבחרים של התנועה תמיכה 
בסרבני השירות בשטחים . בדיון נתגלעו חילוקי דיעות חריפים בין חברי התנועה . 
במהלך הישיבה אמרה ח"ך אלוני : " רץ כמפלגה השותפה למשחק הפוליטי שומרת 
חוק ומתנגדת לסרבנות . אך כתנועה לזכויות האזרח , רץ חייבת להכיר גם בחופש 
המצפון . הנושא האישי של גבול הציות הוא עתיק כמו ההיסטוריה וכל אדם קובע 
על אחריותו את גבול הציות שלו " . ח"ך יוסי שריד חזר על עמדתו הנחרצת כנגד 
הסרבנות . לדבריו , רץ היא הסכר האחרון נגד התופעה ; " אם אנו נתמוך 
בסרבנות , תשטוף הסרבנות את הארץ . אם המחסום הזה ייפרץ , הצבא ייהרס 
ואין לי פתק מסדאם חוסיין ומחאפז אל - אסד , שהם יעריכו במיוחד את העמדה 
המוסרית שלנו . צבא שנהרס אי - אפשר להקימו מחדש עם פקודה , ביום פקודה " . 
