שדב פולק , תעשיין לשעבר , שנמנה בעבר על בעלי המניות של חברות הטקסטיל 
פולגת ובגיר והיה ממנהליהן , עומד לפתוח בחודש הבא בגן העיר בית אופנה שיתמחה 
בייבוא אופנה עילית לגברים . פולק פרש מתפקידו בפולגת באוקטובר 98 , חודשים 
אחדים לאחר שקונצרן כלל רכש חלק ניכר ממניותיה של משפחת פולק והשתלט על תשלובת 
פולגת שנקלעה לקשיים . פולק זכה בשעתו בפרס התעשייה על - שם פנחס ספיר בזכות 
תרומתו בהפיכת פולגת ממטווייה קטנה , שהעסיקה 002 עובדים , למפעל טקסטיל 
גדול ומודרני . פולק היה בעבר ידוע במלחמתו נגד הייבוא . בפברואר 98 פנה 
אל ועדי עובדים של רשויות מקומיות בבקשה לבטל את הצעות השי לעובדים , שכללו 
בעיקר מוצרים מתוצרת חוץ . בית האופנה החדש , בהשקעה של 002 אלף דולר , 
יתבסס על מוצרי יבוא ויקרא " ואנדום " . הוא ישתרע על שטח של 002 מ"ר וישווק 
את דגמי אופנות " הוגו - בוס " מגרמניה , " גרוטי " מאיטליה , " לה - 
קוסט " הצרפתית ו"גאגר " הבריטית . במסגרת תפקידיו בפולגת ובבגיר ריכז 
פולק את הפעילות הבין - לאומית של התשלובת . במאי 09 הוגשה לביהמ"ש המחוזי 
בת"א תביעה כספית נגד פולק , בטענה שהוא ניהל בשמן , על חשבונן ותוך שימוש 
במוניטין שלהן משא - ומתן עם יצרן אופנה לגברים " הוגו - בוס " , לחתימת 
חוזה זיכיון לייבוא ולייצור מוצריו באמצעות בגיר ופולגת - תעשיות . לאחר 
פרישתו של פולק מהתשלובת התברר לתובעות כי פולק השלים באופן פרטי את המשא 
ומתן עם הוגו - בוס והתקשר עימו בחוזה זיכיון . בקשתן של התובעות להטיל 
עיקול זמני על חלק מרכושו של פולק עד למועד שמיעת המשפט נדחתה . פולק הגיש 
כתב הגנה , אך הדיון בתביעה בבית המשפט טרם התקיים . 
