( ע ) . מפקד משטרת מרחב חיפה , תת - ניצב יוסי לוי , הורה להקים צוות 
חקירה מיוחד , לבדיקת נסיבות מותו של מחמיד גהאד עוואד , בן 34 , מכפר 
תמרה . גופתו נתגלתה ביום ו בבוקר , ליד היישוב בת - שלמה . המשטרה חושדת 
כי עוואד נרצח . עוואד , נשוי ואב לארבעה ילדים , היה פנים מוכרות למשטרה . 
ב09 . 8 . 5 לא שב לביתו והוכרז כנעדר . המשטרה פתחה בסריקות לאיתורו . 
כעבור מספר ימים הגיע למשטרה מידע מודיעיני , שהצביע על כך שעוואד נרצח 
וכי גופתו מוטלת באזור זכרון - יעקב . כוח משטרה מתחנת זכרון - יעקב , בפיקוד 
רפ"ק יצחק צור ובשיתוף מתנדבי המשמר האזרחי ואנשי רשות שמורות הטבע והקק"ל , 
יצא לשדות ולחורשות באזור , כדי לגלות את גופתו של עוואד . קילומטר אחד 
דרומית לבת - שלמה נתגלתה הגופה מונחת על גבה , במצב של ריקבון מתקדם . 
ככל הנראה , היתה הגופה מונחת במקום מספר ימים . למקום הוזעקה מעבדה ניידת 
לזיהוי פלילי שבדקה את הגופה ואספה ממצאים . לאחר מכן , הועברה הגופה למכון 
לרפואה משפטית באבו - כביר , לקביעה מדויקת של סיבת המוות . המשטרה חושדת 
כי האיש נרצח על רקע פלילי . 
