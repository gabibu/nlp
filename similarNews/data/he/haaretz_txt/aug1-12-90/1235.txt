לפני כשלושה שבועות , יצא לדרך המכרז הגדול ביותר בתולדות שוק - ההון הישראלי . 
המכרז שעדיין לא פורסם רשמית , מזמין את הבנקים וחברי הבורסה העצמאים להציג 
את מועמדותם לניהול תיק - השקעות ענק בשווי כ006 מיליון שקל . ייחודו של 
תיק - השקעות זה אינו רק בסכומי - עתק שבו , אלא בבעליהם : הכסף שייך לאלפי 
משקיעים , שאינם נהנים כלל מהרווחים , וברוב המקרים אינם יודעים כלל שכספם 
ישנו ומושקע . כולם מוגדרים כמי שאינם יכולים לדאוג לעצמם , אם מפני שכבר 
הלכו לעולמם או מפני שאבדה להם שפיותם : נספי השואה שהותירו רכוש בארץ , 
נפטרים ללא יורשים או כאלה שציוו את רכושם למדינה , חולי - נפש ופושטי - 
רגל . לכל אלה יש נציג עלי אדמות בדמות האפוטרופוס הכללי , עו"ד עמרם בלום . 
שורת חוקים הקנתה לאפוטרופוס את רכוש הנפטרים , הנעדרים והמסכנים , שהפך 
ברבות השנים למכשיר פיננסי אדיר , שכמעט אין דומה לו : כמעט 003 מיליון 
דולר פנויים להשקעה . ועדת ההשקעות שליד האפוטרופוס הכללי החליטה ב22 ביולי 
השנה לפתוח במשא ומתן על ניהול התיק , ולסיים את ההתקשרות הקיימת עם בנק 
לאומי ובנק המזרחי . " ההחלטה באה לאחר שעברו כחמש שנים מאז ההתקשרות , 
והוועדה היתה סבורה שיש לרענן את הניהול " , נמסר רשמית ממשרדו של בלום . 
תיק ההשקעות של האפוטרופוס תופח בהתמדה , עקב זרימת כספים חדשים ומדיניות 
השקעות נבונה . זה שנה וחצי גדל שוי התיק ( בערכים נומינליים ) ב%65 . 
השקעות אלו מזינות למשל את חלוקת עשרות המיליונים מכספי העיזבונות לטובת 
המדינה , לארגונים , גופים ועמותות , לפי בחירת השרים . גם הכספים שנועדו 
לעמותות של מקורבי שר הדתות , אבנר שאקי , צמחו בתיק השקעות האפוטרופוס . 
קפמאפרקחמהממון אינו שייך לאפוטרופוס , הוא רק שומר עליו בנאמנות לטובת 
בעליו , אזרחים שאינם יכולים ליהנות מכספם עד שיורשיהם יופיעו אי משם , 
או עד שדעתם תצטלל ; האפוטרופוס גם שומר על כסף שנתרם למדינה ונועד למטרות 
ציבוריות ולאומיות . החוק מחייב אותו האפוטרופוס לפעול בדרך שתביא תועלת 
לבעלי הנכסים , או למי שייהנו מהם בעתיד . קיומו של תיק השקעות גדול כזה 
מכספי אזרחים בידיים ציבוריות , מחייב הפעלת מנגנונים יעילים של בקרה ופיקוח . 
במדינה שכל גוף ממלכתי נתון בה בצבת תקציבאי משרד האוצר וחשביו , וכל מוסד 
פיננסי או חברה ציבורית מחויבים בגילוי נאות ופרסום של דו"חות כספיים מפורטים , 
היה אפשר לצפות שיוטל פיקוח הדוק במיוחד על 003 מיליוני הדולרים שמחזיק 
בהם פקיד ממשלתי . ואולם בדיקת הנעשה בתיקי - ההשקעות של האפוטרופוס מעלה 
תמיהות לא - מעטות . מאות מיליוני שקלים מנוהלים ללא מנגנוני - בקרה פשוטים , 
שכל חברה זעירה מחויבת בהם . אין על האפוטרופוס בקרה שוטפת מצד שום גוף 
חיצוני . לידי " הארץ " הגיע דו"ח כספי של אחת מקרנות - ההשקעה של האפוטרופוס : 
" קרן העיזבונות הפרטיים " . בקרן זו שמורים כ081 מיליון שקל של נעדרים 
ונפטרים שלא הותירו יורשים . הכסף ממתין ליורשים שיתגלו ביום מן הימים . 
הדו"ח נעשה במשרד האפוטרופוס ומבוקר על - ידי רואי - חשבון . מבדיקת הדו"ח 
הכספי שעשה הכלכלן מרון גרינברג , מומחה לניתוח דו"חות פיננסיים , עולה 
כי בלום ואנשיו השאירו מחוץ לדו"ח פרטים מהותיים הדרושים בכל מסמך חשבונאי , 
עד שהדו"ח איבד כל משמעות ככלי בקרה ופיקוח . ההשקעות צוינו בדו"ח בפירוט 
כללי בלבד . מיליוני שקלים שהצטברו בקרן לא - חולקו לזכאים , בניגוד לחוק 
וללא הסבר . רואי החשבון התעלמו מכללים חשבונאיים מקובלים , וקימצו בביאורים 
והסברים . החוק מחייב את בלום להגיש אחת לשנה , עד ל03 בספטמבר , את הדו"ח 
הכספי של קרן העיזבונות הפרטיים לוועדת ביקורת המדינה של הכנסת . במשך שנים 
התרשל בלום במילוי חובתו החוקית ולא שלח כלל דו"ח לוועדה הפרלמנטרית או שהעבירו 
באיחור רב . משום מה , בשנה שעברה הגיע הדו"ח במועד . הוועדה לא מילאה 
את משימת הפיקוח שהוטלה עליה בחוק , ומעולם לא דנה בדו"חות הכספיים שהוגשו 
לה . קרן העיזבונות הפרטיים היא רק אחת משש קרנות - השקעה שמפעיל האפוטרופוס 
הכללי , הנבדלות זו מזו במקור הכספים וייעודם . קרן עיזבונות המדינה אוגרת 
את כספי החלוקה של העיזבונות לטובת המדינה . בסוף יוני האחרון היו בה 062 
מיליון שקל . בקרן החסויים מצטבר כספם של חולי - נפש ורפי - שכל , שהשתלטו 
עליו האפוטרופוס הכללי או " הקרן לטיפול בחסויים " , תאגיד עצמאי שבלום 
עומד בראשו . חולי - הנפש תרמו לתיק ההשקעות 35 מיליון שקל . עוד 45 מיליון 
נאספו מחייבים שעסקיהם הסתבכו , בהליכי פשיטת רגל ופירוק חברות , והוכנסו 
ל"קרן הכונס הרשמי " . שתי קרנות אחרות הן קרנות פנימיות של אגף האפוטרופוס 
הכללי : " קרן תקורה " ( או תקציב ) , עם 53 מיליון שקל ; ו"קרן הון 
חוזר " של 21 מיליון שקלים . לא ברור לאיזו מטרה הוקמו הקרנות , מה הסמכות 
החוקית להפעלתן ומי נהנה מהכסף . שום פרסום רשמי אינו מספק תשובות . לדברי 
מקור באפוטרופוס , בקרן התקורה הצטברו במשך השנים כספי אגרות שונות וסכומים 
שהגיעו לזכות אזרחים שלא מימשום . משש קרנות - ההשקעה של האפוטרופוס , רק 
קרן העיזבונות הפרטיים מגישה לוועדה הפרלמנטרית דו"ח כספי . על יתר הקרנות , 
עם יותר מ004 מיליון שקלים , אין מדווחים לאיש , ורק קומץ פקידים יודע 
את הפרטים עליהן . כללי הדיווח החשבונאי , שהרשויות כה מקפידות לאכוף על 
שוק ההון , אינם חלים על האפוטרופוס הכללי . חלק מההשקעות ( כמו עיזבונות 
לטובת המדינה וכספי חולי - נפש ) אף פטורות ממס הכנסה . המחוקק בחר שלא 
לסמוך על כישוריו הפיננסיים של האפוטרופוס , וקבע שניהול תיק ההשקעות יופקד 
בידי ועדה של שלושה פקידים , עם רוב לגורמים הכלכליים - המקצועיים של הממשלה . 
בראש ועדת ההשקעות עומד בלום עצמו , ולצדו משמשים המשנה - לממונה על שוק 
ההון , מאיר פרידמן , כנציג האוצר ; והמשנה - למנהל מחלקת מט"ח בבנק ישראל , 
רוברט צנטלר , כנציג הבנק המרכזי . ועדת ההשקעות היא גוף חשאי - למחצה , 
שדיוניו מתנהלים הרחק מהעין . פעם בחודש מתכנסים השלושה במשרדו של בלום . 
בישיבה משתתפים גם כמה מעוזרי בלום , ונציגי הבנקים שהכסף מופקד אצלם . 
קומץ הפקידים מנתח את השוק ומכריע בגורלם של מאות המיליונים . חברי הוועדה 
משתבחים בהישגים נאים ובהשגת תשואה מעוררת - קנאה על ההשקעות , שמטבע הדברים 
הן שמרניות למדי וכוללות בעיקר איגרות - חוב ממשלתיות צמודות למדד , מניות 
בנקים בהסדר ( שאינן אלא איגרות - חוב בערבות מדינה ) ומעט פיקדונות מט"ח . 
הס מלהזכיר מניות ספקולטיוויות עתירות סיכויים וסיכונים . מה שמכונה " תיק 
אלמנות ויתומים " בעגת הפיננסיירים . סם ברונפלד , היום משנה - למנכ"ל 
הבורסה , ובימי הוויסות העליזים נציג בנק ישראל בוועדת ההשקעות , זוכר 
איך שיכנע במאמץ את חבריו שלא ללכת על מניות הבנקים שנחשבו להשקעה הכדאית 
ביותר . ההשקעות השמרניות מניבות תשואה נאה על ההשקעה . התשואה הריאלית , 
בניכוי עליית המדד , הגיעה ל%2 . 11 בשנת 9891 . שנה קודם לכן הושגה תשואה 
של % 3 . 5 . נתונים אלה נמסרו מהאפוטרופוס . " אנו משווים את עצמנו לקרנות - 
נאמנות בנקאיות , המתמחות בהשקעות סולידיות דומות " , אומר רוברט צנטלר , 
חבר ועדת ההשקעות . " בשנתיים האחרונות השגנו תשואה כפולה ויותר מקרנות 
הבנקים " . נציגי האוצר ובנק ישראל נהנים מרוב בוועדה , אבל נוטים לפרשנות 
מצמצמת של תפקידם : הנחיה מקצועית של דרכי ההשקעה וניירות - הערך המועדפים , 
ותו לא . אותי לא מעניין מהיכן בא הכסף ולאן הוא הולך " , כך התבטאו חברי 
ועדת ההשקעות בעבר ובהווה . " אנחנו עוסקים רק בהשקעה , לא בחוקיות ההוצאה 
וכדומה " . ועדת ההשקעות , המופקדת על ניהול התיק , אינה בודקת כלל את ניהול 
הקרנות השונות , לא מחייבת את בלום ופקידיו להגיש לה דו"חות כספיים ולא 
מדווחת לשום גורם חיצוני . חברים שכיהנו בוועדה לא ידעו כלל על קיומו של 
דו"ח שנתי , המוגש לכנסת . ועדת ההשקעות לא דנה ולא אישרה את הדו"ח השנתי . 
רואי - החשבון שביקרו את הדו"חות לא הופיעו הוועדה והעסקתם לא היתה ידועה 
כלל לאחדים מחבריה . השליטה בכספים נתונה איפוא בידי בלום ואנשיו , והם 
גם אמורים לפקח על עצמם . כלכלן האפוטרופוס הכללי , משה זילברטרסט , מנהל 
בפועל את ההשקעות ומקיים את הקשר השוטף עם הבנקים . שום גוף חיצוני , ממשלתי 
או פרלמנטרי , אינו מקיים בקרה שוטפת על 006 המיליונים של השקעות האפוטרופוס . 
החוק מכיר באפוטרופוס הכללי כתאגיד אך זה כנראה התאגיד היחיד בישראל , 
שאינו עושה לעצמו מאזן שנתי . תיק ההשקעות של האפוטרופוס נולד ב8591 , 
עם תיקון החוק שאיפשר לו לרכז את כל נכסי העיזבונות להשקעה משותפת , בשיטה 
הדומה לזו של קרן - נאמנות מסחרית . התיק מחולק ל"יחידות השתתפות " , וכל 
עיזבון מקבל יחידות - השתתפות לפי גודלו היחסי . החוק מחייב לחלק את הרווחים , 
כהפסדים , לחשבונות העיזבונות השונים , לפי חלקם היחסי בקרן . מבקר המדינה 
בדק פעמים אחדות בשנות ה06 וה07 את השקעת הכספים , ומצא פיגור רב בחלוקת 
הרווחים לעיזבונות , שהפסידו מכך כסף רב . יורשים שבאו לקבל את כספם , 
לא ידעו שערכו נשחק בגלל ניהול לקוי . גם חולי הנפש לא קיבלו את מלוא הרווחים 
שהגיעו להם . רק בשנים האחרונות , עם העברת תיק ההשקעות לבנקים מסחריים , 
הונהג עדכון יומי של חשבונות העיזבונות , החסויים ויתר הזכאים . אף - 
על - פי כן , הצטברו בקרן העיזבונות הפרטיים מיליוני שקלים שלא חולקו . 
אותן שנים התנהל תיק ההשקעות בבנק ישראל , ונציגו בבורסה ריכז את הקניות 
והמכירות של ניירות - הערך לקרנות האפוטרופוס הכללי . רק סכומים לא - גדולים 
במטבע זר , הופקדו בבנק לאומי . קפמאפרקחמלפני שנים אחדות נשמעו טענות בבנק 
הממלכתי שניהול התיק מעורר בעיות בשוק ההון , כי המשקיעים עוקבים מקרוב 
אחר איתותי בנק ישראל לשוק , ועשויים לפרש לא - נכון פעולות שנועדו למטרות 
האפוטרופוס , כאילו הן מעידות על מדיניות מוניטרית של הבנק . " לא רציתי 
שבנק ישראל ינהל תיקים " , זוכר הנגיד דאז , הד"ר משה מנדלבאום . בדיון 
בלשכתו ב48 . 21 . 7 נאמר לבלום ואנשיו : " נוצר לעתים ניגוד אינטרסים 
בין בנק ישראל , כממונה על הפעולות בשוק הפתוח , ובין בנק ישראל כמנהל 
התיק בשביל האפוטרופוס " . ב3891 הועברה קרן החסויים לשני בנקים מסחריים . 
לא ברור מדוע הועברה דווקא קרן זו ואיך נבחרו הבנקים הזוכים . באפריל 58 
הועבר כל תיק ההשקעות לבנק לאומי ולבנק המזרחי , שזכו בתחרות לאחר שהאפוטרופוס 
פנה לחמשת הבנקים הגדולים . שני הבנקים מחלקים את התיק כמעט שווה בשווה 
( לבנק לאומי יתרון קל ) . " למיטב זיכרוני , זכינו בזכות המחשב שלנו " , 
אומר אהרן מאיר , שהיה אז מנכ"ל בנק המזרחי . הבנקים קיבלו תוספת נאה למאזניהם , 
בדמות לקוח גדול וסולידי . הם גובים מההשקעה דמי - ניהול צנועים בנק המזרחי 
מקבל % 1 . 0 משווי התיק לשנה בחישוב יומי . האפוטרופוס לוקח עוד חצי - אחוז 
משווי תיק - ההשקעות , והכסף מועבר לתקציבו . לא רק הבנקים מתפרנסים מכספי 
הנעדרים , הנפטרים והלוקים בנפשם , המופקדים בידי האפוטרופוס . ביקורת 
החשבונות של השקעות האפוטרופוס נמסרה לפני שנים , בנסיבות לא - ידועות , 
למשרד רואי - החשבון אנטוניר , חגין ושות מתל - אביב . רו"ח יצחק אנטוניר 
סירב לומר כיצד זכה בתיק ואם קדמו לזה מכרז או תחרות . הוא הסכים לומר רק 
שהתיק מטופל במשרדו שנים רבות וכי לא מקובל לקיים מכרזים בין רואי - חשבון . 
ב8891 הופרשו מקרן העיזבונות הפרטיים 006 , 3 שקלים לרואי - החשבון . לקראת 
המכרז הנוכחי לניהול תיק ההשקעות , החליטה ועדת ההשקעות להעניק הזדמנות 
גם למנהלי תיקים פרטיים , חברי הבורסה , ולא רק לבנקים . כרגע בודקים 
את מעמדם המשפטי של הברוקרים , ואת הדרך לשילוב שירותיהם המקצועיים עם שירותי 
הבנקים בניהול החשבונות ועדכונם . ההחלטה הסופית על הזוכה במכרז האפוטרופוס 
לניהול השקעת מאות המיליונים , תתקבל בחודשים הבאים . יש לקוות ש"רענון 
הניהול " , כפי שהבטיח האפוטרופוס , לא יתמצה רק בהעברת החשבון מבנק לבנק 
או בקניית סוג חדש של איגרות - חוב . הגיעה העת להכניס גם את השקעות האפוטרופוס 
הכללי למסגרת המקובלת של בקרה , פיקוח ודיווח , המוטלת על כל גוף פיננסי . 
