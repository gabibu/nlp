היחידה הראשונה בתחנת הכוח הפחמית החדשה שהוקמה באתר רוטנברג מדרום לאשקלון 
עומדת להתחיל לספק חשמל במסגרת הרצתה , לקראת הפעלה מסחרית . צפוי כי יידרשו 
שבועות מספר , תלוי במהות " מחלות הילדות " שיתגלו תוך כדי תקופת ההרצה , 
עד להפעלתה המסחרית של היחידה החדשה . בשלב ראשון המדובר בסינכרן ( שילוב 
ותיאום ) של היחידה החדשה לרשת החשמל הארצית ולא בהפעלה מסחרית . תהיה 
זו יחידת הכוח הגדולה בארץ , בהספק של 055 מגוואט . עד כה היו יחידות הכוח 
הגדולות במערכת ייצור החשמל הארצית , בגודל מירבי של 053 מגוואט . על - 
פי לוח הזמנים הנוכחי , ייעשה הסינכרון בסוף השבוע הבא , או בשבוע שלאחריו . 
שלב זה יבוצע בדלק נוזלי ולא בפחם . המעבר לפחם ייעשה כנראה בספטמבר - 
אוקטובר , לאחר בדיקת כל המערכות , לרבות מערכות הדלק הנוזלי של התחנה , 
שהיא דו - דלקית , אולם תופעל בפחם לאחר סיום שלב ההרצה . עם סינכרון היחידה 
החדשה לרשת הארצית יתחיל לפעול הקטע הראשון של מוביל החשמל הארצי החדש במתח - 
על של 004 קילוואט , שיעביר את החשמל שיופק בתחנת רוטנברג אל תחנת המיתוג 
צפית , ליד כפר מנחם , ממנה יועבר לקווי המתח העליון הקיימים ברשת הארצית 
במתח של 161 קילוואט . על פי ההערכה הנוכחית , תחחיל היחידה החדשה לייצר 
חשמל מסחרי באוקטובר . במקביל , נמשכת הקמת היחידה השנייה של תחנת הכוח 
ברוטנברג , אף היא בת 055 מגוואט , האמורה להתחיל לייצר חשמל בעוד כשנה . 
שתי טורבינות - גז תעשייתיות חדשות , בהספק כולל של 002 מגוואט , מתקרבות 
להשלמה באתר צפית , ואמורות להיכנס לפעולה לפני שיאי הביקוש של החורף . 
