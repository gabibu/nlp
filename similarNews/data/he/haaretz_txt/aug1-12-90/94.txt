חיים בן - צבי , דירקטור במפעלים הפטרוכימיים , הגיש אתמול תביעה לבית 
המשפט המחוזי בחיפה כנגד החברה . הדירקטור כובל על כך , שבמשך תקופה ארוכה 
מאוד לא זומן לישיבות דירקטוריון החברה , ולא לקח חלק פעיל בכל הנושאים 
הפיננסיים הנוגעים לה . בכתב התביעה דורש בן - צבי להורות למפעלים הפטרוכימיים 
לשוב ולזמנו לישיבות , כפי שהם נתבעים על - פי התקנות , ולהפסיק את ההתעלמות 
ממנו . בן - צבי זומן לישיבות עד לפני כשנה , מכורח העובדה שבתי הזיקוק 
מחזיקים ב%5 . 21 מהון המניות של המפעלים הפטרוכימיים . תקנות הפטרוכימיים 
מאפשרות את הזכות למינוי דירקטור לכל המחזיק אחוז מסוים ממניות החברה . 
הדירקטור טוען , כי לא זומן לישיבות הדירקטוריון שעסקו באישור המאזן , 
התקציב ונושאים פיננסיים שונים . לדבריו , הוא אינו חתום על מאזן החברה , 
ולכן מאזן זה אינו חוקי . עוד בתחילת 0991 פנה בן - צבי במכתבים לבורסה 
ולרשות לניירות - ערך , ובהם פירט את השתלשלות העניינים , אך ללא הועיל . 
מנהלי המפעלים הפטרוכימיים טענו בעבר , כי בתי הזיקוק מחזיקים את מניות 
המפעלים הפטרוכימיים בצורה לא חוקית , וללא אישור הממשלה . ההנהלה דרשה 
מבתי הזיקוק למכור את אחזקותיהם , שכן נציגם בדירקטוריון , לא היה אלא 
" סוס טרויאני " בישיבות הדירקטוריון . 
