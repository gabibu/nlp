השטח הנייטרלי שבין כוויית לסעודיה מאופיין בקידוחי נפט בכמות לא גדולה יחסית . 
הרווחים מהקידוחים התחלקו עד כה בין שתי המדינות . כמות הנפט המופקת במקום 
עומדת על 003 אלף חביות ביום . מעמדו של האזור שטח נייטראלי נקבע ביוזמת 
הבריטים בוועידה עוקייר בשנת 2291 , שבה נקבעו הגבולות המדיניים בין סעודיה , 
עיראק וכוויית . ד"ר יוסי קוסטינר , חוקר במרכז דיין לחצי האי ערב , מסביר 
כי באזור זה ובאזור נוסף שנקבע כנייטראלי על גבול עיראק - סעודיה , ממערב 
לכוויית , היתה בעיה לשרטט קו גבול ברור , משום שקשה היה לקבוע לאיזה שבט 
שייכים שטחים אלה . הנציג הבריטי הבכיר באזור באותם ימים , סר פרסי קוקס , 
הוא שקבע את מעמדם של האזורים . על - פי ההסדר הותר לשבטים לנדוד ולרעות 
את עדריהם באזורים אלה ללא אישור מעבר . באזור שעל גבול כוויית - סעודיה 
החלו להפיק נפט בשנות ה03 . עד שנת 5691 נהגו כוויית וסעודיה להגיע להסכמה 
על חלוקת הרווחים על כל סדרת הפקות . לא פעם ניהלו הבריטים עבור כוויית 
את הקידוחים , וחברת אראמקו האמריקאית עבור הסעודים . ב5691 החליטו כוויית 
וסעודיה לשנות את מעמדו של האזור . בהסכם נקבע כי האזור יהיה בריבונות משותפת 
והרווחים על הנפט יתחלקו שווה בשווה . מעמדו של האיזור הנייטראלי השני בין 
סעודיה לעיראק שונה ב5791 בעקבות הסכם שנחתם בין השתים המחלק את האיזור בין 
שתי המדינות . 
