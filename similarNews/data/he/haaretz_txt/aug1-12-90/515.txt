ייתכן שהגברת האיום על ישראל והפחדת יהודים הממתינים לעלייה בבריה"ם היא 
המטרה הפוליטית הבאה של סדאם חוסיין לאחר כיבוש כוויית ; אך המטרות המיידיות 
הן ההשתלטות על אוצרות הנפט והכנסות העתק של כוויית והעלאה נוספת של המחירים 
על - ידי כפיית שמירה קפדנית על מכסות התפוקה הרשמיות . ההצלחה בשתי המשימות 
עדיין רחוקה מלהיות מובטחת . הגורם הפסיכולוגי החשש מפני מחסור והתייקרות 
בעתיד הוא המרכיב החשוב ביותר בקביעת מחירי הנפט בשוק החופשי ובחוזים העתידיים . 
סדאם חוסיין הצליח כבר להקפיץ מחירים אלה ליותר מ32 דולר לחבית קרוב ל52 
הדולרים שעיראק דרשה בכינוס שרי אופ"ק . ככל שיימשך משבר כוויית , תימשך 
גם בהלת הנפט ומגמת העליה במחירים . אך הנסיון של השנים האחרונות אמנם 
במשברים פחות חמורים מראה שהאפקט הפסיכולוגי אינו יכול לנתק לצמיתות את 
המחירים ממציאות התפוקה והביקוש , ואחרי זמן קצר שוב מתייצבים המחירים ומתחילים 
לרדת . עושר הנפט של מדינה נמדד בכמות הרזרוות באדמתה ; יחד עם שדות הנפט 
של כוויית שולט כעת סדאם חוסיין על כ%02 מהרזרוות הידועות בעולם . אולם 
הנתון המכריע , לגבי מחירים לטווח הבינוני , הוא גודל העודפים השוטפים . 
שוק הנפט כיום רווי , המאגרים מלאים עד קצה גבול קיבולתם וכושר התפוקה של 
מדינות אופ"ק עולה ביותר מחמישה מיליון חביות על המיכסה המירבית החדשה שנקבעה 
בוועידה האחרונה של שרי הנפט . לפי כלכלני אופ"ק , הזרימו מדינות האירגון 
למאגרים , ברבע השני של השנה , כ7 . 2 מיליון חביות ליום עודף התפוקה 
על הביקוש והמלאי מסתכם בכ5 , 1 מיליארד חביות ( כ002 מיליון טונות ) . 
גם אם כל מדינות המערב ויפאן יסכימו להחרים את כל הנפט העיראקי והכווייתי 
( דבר שאינו נראה מציאותי ) , תקטן ההזרמה מאופ"ק בכ5 . 4 מיליון חביות 
ליום . במילים אחרות , גם אם יעלמו חביות הנפט העיראקי והכווייתי מהשוק 
העולמי , יידרשו כ023 יום כדי לרוקן את המאגרים שהצטברו . תקופה זאת ארוכה 
דיה כדי להגדיל את התפוקה . ההפרש בין התפוקה השוטפת של אופ"ק לבין כושר 
תפוקתו בלי עיראק וכוויית הוא זהה כמעט לחלוטין עם התפוקה של עיראק וכוויית 
ביחד . משתמע מכך שאם עיראק רוצה לנסות להכתיב את המחירים , חייב סדאם 
להשתלט גם על התפוקה הסעודית . 
