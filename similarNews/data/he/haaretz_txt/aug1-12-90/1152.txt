מנכ"ל חברת דלק , אברהם אגמון , אמר אתמול כי הרפורמה במשק הדלק , אותה 
ביצע שר האנרגיה לשעבר , משה שחל , גרמה לצמצום חוזי האספקה לטווח הארוך 
בין ישראל למדינות האחרות ולחיסולו הכמעט מוחלט של צי אוניות הנפט של ישראל . 
אגמון אמר את הדברים במסיבת עיתונאים מיוחדת עם כתבי אנרגיה , שהתקיימה 
אתמול בתל - אביב . לדברי אגמון , העובדה שחברות הדלק הצליחו למנוע מחדל , 
מעלה את השאלה האם אין מקום להקמת ועדת חקירה עצמאית ובלתי - תלויה . ועדה 
זו צריכה , לדעתו , לבדוק את דרך טיפולו של משרד האנרגיה , ושל מי שעמד 
בראשו בחמש השנים האחרונות , בנושא אספקת הדלק לישראל . " משבר הדלק הנוכחי 
מוכיח את צדקת טענותינו , כי היעד הראשון והחשוב של הרפורמה במשק הדלק הוא 
אבטחת אספקה סדירה ואמינה של נפט גלמי לישראל לטווח הארוך . זאת , בשל 
התנאים המיוחדים בהם נמצאת המדינה " . לדברי מנכ"ל דלק , גם מדינות השומרות 
על קשרי אספקה מיוחדים עם ישראל נמנעות מלעשות כך בעיתות משבר . אגמון מסר , 
כי צריכת הנפט בעולם היא כ36 מיליון חביות ליום . צריכת ארה"ב היא 71 מיליון 
חביות ליממה . לדבריו , רק כ13 מיליון מהחביות נסחרות בשוק הנפט . הוא 
הדגיש , כי משבר כוויית גרם למחסור בדלק , שכן עיראק וכוויית ייצאו מידי 
יום חמישה מיליון חביות . אמש לא ניתן היה להשיג את תגובתו של שר האנרגיה 
לשעבר , ח"ך משה שחל , על האשמותיו של אגמון . 
