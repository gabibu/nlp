שר הביטחון , משה ארנס , ישא היום נאום פומבי במליאת הכנסת בנושא המשבר 
במפרץ הפרסי ופלישת עיראק לכוויית . שר הביטחון ישיב 51 הצעות לסדר של חברי 
כנסת . עיקר נאומו של שר ארנס יהיה בנושא ההרתעה של ישראל . הוא יאמר לחברי 
הכנסת , כי לישראל היכולת להרתיע את שליט עיראק , סדאם חוסיין , וכי היא 
עוקבת אחר המהלכים במפרץ הפרסי . שר הביטחון גם יביא בפני הכנסת את הערכתם 
של גורמי ביטחון , לפיה אין אידיקציות על היערכות צבאית של עיראק לתקיפת 
סעודיה . הוא יאמר , שיש צורך להטיל סנקציות כלכליות על עיראק ולעשות מאמץ 
כדי שהקהילייה הבין - לאומית תבהיר לסדאם חוסיין חד - משמעית , כי מדינות 
העולם לא יאפשרו לו להמשיך במסע כיבוש של מדינות שכנות . גורמים ביטחוניים 
מסרו אמש , כי ישראל עוקבת בדריכות רבה אחר האירועים במפרץ הפרסי ואחר כל 
התפתחות המתרחשת באזור . הם ציינו , כי קיים שיתוף פעולה בין גורמים בישראל 
לגורמי הביטחון והמודעין בארה"ב , אך אלו מסתכמים ב"חילופי מידע ותו לא " . 
