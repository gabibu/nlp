( ע ) . הרבנים הראשיים לישראל , הרב אברהם שפירא והרב מרדכי אליהו , 
פרסמו אתמול הודעה , הקוראת לציבור בישראל להימנע מפעולות נקם פרטיות בעוברי 
אורח ערבים . הרבנים קראו להשאיר את פעולות התגובה לרשויות המתאימות במדינה , 
שעליהן למצוא לאלתר דרך שתרתיע מפני ביצוע פעולות איבה ותגביר את הביטחון . 
הרבנים הראשיים קוראים גם לאנשי הדת המוסלמים לגנות את הרצח בדרשותיהם במסגדים 
ובכינוסים ציבוריים , ולפעול למנוע הישנותם של פשעים כאלה בעתיד . הרבנים 
משתתפים בצערם העמוק של משפחות קרמני וטובול אשר " שניהם נרצחו במעשה נבלה 
מחריד של פראי אדם " . בתגובה לקריאה של כמה רבנים ברחבי הארץ , להוציא פסק 
הלכה האוסר לבני נוער לנסוע בטרמפים , מסר יועץ התקשורת של הרבנים הראשיים 
רמי סדן , כי בשלב זה לא יינתן פסק הלכה מחייב , אשר יאסור , קטגורית , 
נסיעה בטרמפים . " יש לבחון בצורה יסודית וללא שליפה מהמותן את ההשלכות 
שיהיו לפסק דין כזה על חלקים אחרים , בהלכה היהודית ובציבור בישראל " , 
אמר . 
