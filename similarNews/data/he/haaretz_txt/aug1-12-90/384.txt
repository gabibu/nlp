תוכנית למתן ערובה של הממשל האמריקאי למילווה של 004 מיליון דולר לצורכי 
שיכון בישראל הוקפאה בינתיים , בגלל הדאגה שהביע הממשל מפני הכוונה לעבות 
את ההתנחלויות בשטחים . תומכי ישראל בקונגרס גילו חוסר סבלנות בקשר למה 
שכמה מהם כינו " מבצע הסחבת " של הממשל בקשר למימוש ערובות להלוואה זו . 
הבעיה תעלה בדיונים שעומד לקיים בוואשינגטון שר החוץ דוד לוי בביקורו בוואשינגטון 
בשבוע הבא . עוזר מזכיר המדינה האמריקאי , גון קלי , לא ידע לומר , בתשובה 
לשאלת הקונגרס , מה הסיכויים לקבלת החלטה עוד במהלך הביקור . עם זאת אמר 
קלי כי הוא צופה שהעניין יוכרע בקרוב . 
