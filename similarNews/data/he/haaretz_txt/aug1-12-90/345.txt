אביב , שבו נקבע כי דור אנרגיה רשאית למכור דלק בתחנת בני דן בבני ברק , 
עשוי לבשר את ראשיתה של המהפיכה . מהתחרות שעוררה הרפורמה במשק הדלק נהנו 
עד כה פירמות גדולות . אנחנו , הציבור הרחב , עדיין לא זכינו להימנות 
על מטביה . נהפוך הוא , מהרפורמה במשק הגז יצאנו ניזוקים , בינתיים . 
פסק - הדין מאתמול עשוי להכליל במעגל הנהנים מהרפורמה 5 . 1 מיליון בעלי 
רכב . בעלי דור הודיעו לראשי משרד האנרגיה כי בכוונתם למכור את הבנזין בתחנות 
שבבעלותם במחיר נמוך ב23 אגורות מזה שנגבה בתחנות של החברות הוותיקות . הוזלת 
הבנזין בתחנת בני דן , הנמצאת בקרבת צומת גהה , עשויה להביא לתגובת שרשרת 
להוזלות ולשיפור השירות גם בתחנות דלק אחרות , שייאלצו לחזר אחר לקוחות . 
בעל תחנה ברחוב זבוטינסקי בבני ברק ( ואולי גם ברמת גן ) , לא ירשה 
לעצמו לאבד לקוחות לטובת דור אנרגיה . יתכן שהתחרות תתעצם גם בתחומים אחרים , 
ואנחנו ניהנה לפתע מן ההרגשה שאין אנו מורגלים בה בתחום הדלק שמחזרים 
אחרינו . בתחנה החדשה תהיה אפשרות לתדלוק עצמי , בהנחה . מעטים מאיתנו 
הממלאים בעצמנו את מיכל הדלק במכוניתנו נהנים מבונוס כל שהוא . שמואל דנקנר , 
הבעלים של דור אנרגיה יכול היה אתמול , ובצדק , לחייך . פסק הדין מאתמול 
עשוי להגדיל את הניידות של בעלי תחנות הדלק , בין חברות הדלק השונות . 
אם בידי דור אנרגיה יהיו תחנות דלק חדשות , יש להניח שהתחרות תתפשט גם לאזורים 
אחרים של הארץ . נקווה כי דור אנרגיה לא תתיישר בעתיד עם החברות הוותיקות , 
ותמשיך להוות תופעה מרעננת , מעין סמן ימני לחידושים ויוזמות במשק האנרגיה . 
