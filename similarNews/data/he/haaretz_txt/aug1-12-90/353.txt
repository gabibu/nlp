בראשית יוני דחה הבית העליון של הפרלמנט הבריטי את הצעת החוק שאישר הבית 
התחתון , הוא בית - הנבחרים , להבאתם - לדין של הפושעים הנאצים שהתיישבו 
באיים הבריטיים אחרי מלחמת - העולם השנייה . על כך , וביחוד על הדיון הממושך 
שקדם לדחייה , דוח בעיתונות העולמית , וגם בעיתון זה , בהרחבה מסוימת , 
הנדירה בהתייחסויות לבית - הלורדים , שהוא מין שריד מימי - הביניים , 
חסר כוח אמיתי ורובו ככולו נכבדים - לשעבר למיניהם . בינתיים החליטה מרגרט 
תאצר לדבריה , גם בשל הרושם הרענן של ביקורה באתר - ההנצחה של באבי יאר 
ליד קייב להעביר בכל זאת את החוק לפשעי - מלחמה , על אפם ועל חמתם של הלורדים 
שדחוהו ברוב קולות . זה צעד נדיר , כמו שנדיר היה צעדם של הלורדים לדחות 
הצעת חוק שעברה בקריאה ראשונה בבית התחתון . מכל מקום , העניין מוסיף לעורר 
הדים בעיתונות הבריטית , ולא - פעם לובשים ההדים צורות שאינן צפויות כל - 
עיקר , אף מעוררות חששות ואי - נוחות רבה . על מוטיב חוזר בהדים אלה , 
הנשמעים לא רק באנגליה , אולי פחות מכל באנגליה , ואף חורגים ממסגרת העיתונות 
או העיון האקדמי לעבר תופעות כמו סרטים פופולריים וכו בכוונתי לעיין ברשימה 
זו . ימים אחדים לאחר הדיון המרתק בבית - הלורדים , שנשמעו בו קולות מחוכמים 
ורבי - דעת בעד החוק ונגדו , התראיין בעיתון " סאנדיי טיימס " אחד הנואמים 
שדבריהם עשו את הרושם הרב ביותר : הלורד שקרוס , בן 88 , משפטן נודע בשעתו 
שדיבר באריכות נגד הצעת החוק לעשיית דין בפושעים הנאצים היושבים עדיין בבריטניה 
כאזרחים חופשיים . דברי הלורד שקרוס נשמעו בקשב מיוחד בזכות שהיה התובע 
הבריטי המרכזי במשפטי נירנברג , שהעלו לגרדום את הפושעים הנאצים המרכזיים . 
נאום הסיכום של הקטיגור הבריטי בנירנברג נודע כנאום גדול , ותיארה אותו 
הסופרת רבקה וסט , שסיקרה את המשפטים , כנאום ש"שעתו היתה לשעה הנוראה 
ביותר מכל שעות - המשפט ליושבים על ספסל - הנאשמים " . בראיון ל"סאנדיי טיימס " 
( 7 . 01 ) חוזר הלורד שוקרוס הישיש לזיכרונות נירנברג ובייחוד לדמותו 
של גרינג . " אישיות יוצאת - דופן למדי , כפי שהבינו כמה מאתנו . אני 
ישבתי כך " , והמרואיין הראה לעיתונאית המראיינת כיצד ישב ; " ספסל הנאשמים 
היה במרחק - מה ממני , כמו המקום שאת יושבת בו וגרינג ישב בקצהו . . . 
כאשר לכדתי את מבטו , היה קשה לי להימנע מצחוק . היו לו תכונות . . . 
חביבות " . אינני יודע אם סיפר שוקרוס אי - פעם לעיתונאי כלשהו על תכונותיו 
החביבות של הרמן גרינג ; לא אתפלא אם נצר זיכרון יקר זה בלבו עד לשעה מאוחרת 
זו בחייו , שעת גילוי הסודות האינטימיים , אולי זמן קצר לפני העמידה למשפט 
העיתונות של מעלה . אבל אף שנאומו בעת הדיון בפרלמנט היה מבוסס על מיטב 
הטיעונים המקובלים נגד תחיקה - בדיעבד וכו , היה גילוי - הלב הסנילי במקצת 
של הלורד המרואיין בבחינת כותרת אינטימית לכיוון מסוים , חשאי וחמקמק , 
שגם הוא הסתמן בנאומו נגד חוק פשעי - המלחמה . זה הכיוון של מציאת קסמים 
לא - משוערים במפלצות המתועבות ביותר של היסטוריה . כיון זה מסתמן באישים 
שלא היית חושד בהם כלל כי יימצא בהשקפותיהם . הקטיגור הראשי במשפטי נירנברג , 
הנזכר בתכונותיו החביבות של אחד המתועבים שבנאשמיו ( " אישיות יוצאת דופן " ) 
מביא לידי קיצוניות כיוון זה , המיטשטש בדרך כלל זמן רב קודם שיעז להצטייר 
בבירור . המשפטים נגד פושעים נאצים יצרו מן הרגע הראשון , וביתר שאת הם 
יוצרים זאת כיום , מסכת של בעיות משפטיות מוקשות מאד , אולי חסרות - תקדים 
מבחינת הקושי המשפטי גרידא . כבנו של משפטן ששימש תובע בכמה משפטים חשובים 
כאלה בפולין מיד לאחר המלחמה , אני מודע מילדות לסבך המוקשה הזה של הבעיות 
המשפטיות , ולימים אף קראתי לא - מעט חומר הקשור בהן ( הוויכוח בבית - 
הלורדים , שעקבתי אחריו לכל אורכו , היה מן העקרוניים והמעניינים מבחינה 
זו ) . בסופו של חשבון , אם לסכם מה שאי - אפשר לסכם , ובוודאי לא על 
רגל אחת , אומר שהדחייה שדחו הלורדים את הצעת - החוק לעשיית דין בפושעי 
המלחמה הנאצים היושבים כיום בבריטניה נראתה לי סבירה ומתקבלת על הדעת . 
לפי הניסיון ( גם הישראלי ) אין שום סיכוי שמשפטים כאלה כיום לא יהיו למשפטי - 
ראווה , ומשפטי - ראווה הם במהותם ניגודים של משפטי - צדק של עשיית משפט 
לשמו . נראה שראוי לצטט כאן את הנאום הקצר והתקיף של הכלכלן הגדול פיטר באואר , 
שהוא כיום הלורד באואר : " אני יהודי . הנאצים רצחו את אבי . אני מתנגד 
להצעת החוק שסופה לצמצם את שלטון החוק בארץ הזאת " . אבל הכיוון נוסח שוקרוס , 
שמתגלית בו סימפטיה לפושעים אלה , הוא כמובן עניין שונה לחלוטין , מוקצה 
מחמס מיאוס , אבל , אולי גם עניין אנושי , כמו שאומרים . ראש ממשלת אנגליה 
לשעבר , הלורד קלהן , בנאומו נגד הצעת החוק , התנבא ש"קבלת החוק עלולה 
להעביר את אהדת הציבור מן הקורבנות אל הפושעים - לכאורה " . גם הוא וגם שוקרוס 
בנאומו ועמם עוד כמה נואמים , העירו על הסבירות שקבלת החוק תעודד מגמות 
אנטישמיות בחברה הבריטית . האהדה החדשה כלומר , אהדה מסוג חדש לפושעי 
המלחמה מוצאת לה ביטויים שונים , בדרך - כלל חמקמקים הרבה יותר מהערתו הנ"ל 
של שוקרוס בדבר קסמו של גרינג . שום איש שפוי , ודאי לא איש - ציבור רגיש 
לתדמיתו ( התדמית שוב אינה מעניינת כלל את שוקרוס , כפי שהודה בהמשך הראיון , 
מצב שכרוכים בו יתרונות ברורים , אך כמסתבר , גם חסרונות ) לא ייסתכן 
כיום ( עדיין ? ) בהבעת אהדה ברורה כלפי הנאצים . כאשר היה אפשר להסיק 
אהדה כזאת מתוך מחקריהם של היסטוריונים מסוימים בעשורים האחרונים מתוך " מקורות 
מלחמת העולם השנייה " של אי . גי . פי טיילור , למשל נעשו בעליהם מטרות 
למערכות השמצה ממושכות ומכאיבות ( טיילור מספר זאת באוטוביוגרפיה שלו ) 
. כאשר מתוך " מריבת ההיסטוריונים " הגרמנית , מלפני כשלוש שנים , עלו 
כמה קולות שהיה אפשר להסיק מהם על אהדה לנאצים , קמו לא - פעמים נגד בעלי - 
הקולות האלה אנשים שלא ידעו דבר על פרטי - הפולמוס ועל טיבה המדויק של אהדה 
זו ; ( מפורסמת פרשת ההיסטוריון ארנסט נולטה ; למשל , הזמנה שנשלחה אליו 
מאוקספורד , לבוא ולהשתתף בדיון ב"מריבת ההיסטוריונים " עצמה , בוטלה 
לאחר שיוזמי הדיון הוזהרו כי היסטוריונים אחרים לא יבואו אם יוזמן נולטה ) 
. כאמור , צורות האהדה חמקמקות למדי . הצורה הגלויה ביותר מתרכזת במתן 
הדעת על " הדור השני " , על בניהם ובני - משפחותיהם של הפושעים . סרטו 
של קוסטה גורס , " תיבת - הנגינה " , עמד באחרונה במוקד התגובות האלו , 
ולא בכדי . גורס עצמו , הבימאי השמאלני הנודע ( אגב , הלורד שוקרוס 
אף הוא סוציאליסט ותיק ) , סיפר שהרעיון לסרט עלה דעתו בהשראת משפטו של 
גון דמיאניוק . " אילו חשבתי שאבי אכן היה בסוביבור , לא הייתי יכול להוסיף 
ולתמוך בו " , אמר לא - כבר בנו של דמיאניוק בסרט תעודי אמריקאי . בסרט 
" תיבת - הנגינה " הועבר תפקידו של הבן הטוב , המסרב להאמין במפלצתיות 
של אביו , לדמותה של בת , משפטנית בעצמה , המסכימה לקבל עליה את תפקיד 
הסניגורית של אביה שמיוחסים לו פשעי - מלחמה איומים . במניפולציה עדינה 
מאוד ( אלא שטיבה של מניפולציה שככל שהיא עדינה כן היא גסה יותר ) מעביר 
הסרט את מלוא אהדתו של הצופה מן הקורבנות אל הקורבנות החדשים - כאילו , 
קורבנותיה של הנקמנות המתחזה לעשיית - צדק . העיקוב אחר המשפטים האמיתיים , 
לא הבדיוניים - למחצה כזה שנצפה ב"תיבת - הנגינה " , מגמד תמיד את ממדי 
הפשע בהביאו אותו למידות אנוש . יפה אמר גרשום שלום , שכתב על משפט אייכמן 
לאחר ביצוע גזר - הדין , כי גזר - דין זה היה בבחינת מחזה עירים ( סאטירים ) 
שלאחר הטרגדיה . ואם זה היה דימוי חזק בלבד , באו המחזות שנראו בבית - 
המשפט בירושלים לאחר הרשעתו של גון דמיאניוק הצהלה המטורפת , השמחה האקסטאטית 
והיו בבחינת התגשמותו של דימוי : מחזה עירים שלאחר סיפורה של טרגדיה , 
מעבר לתפיסת - אדם . והרי מעל לכל נתפסת האנושיות האנושיות המוחלטת , 
המעליבה עד הסוף , ב"מלוא ההשפלה " ( ראה השיר שלהלן ) של מפלצות אלו 
שעל ספסלי הנאשמים . ומה הפלא ששוקרוס הזקן נזכר בחיבה במבט - עיניו של 
גרינג ובחביבותו ? עולות על הדעת שורות שירו של זביגנייב הרברט , השיר 
" מה ראיתי " , שהוקדש לזכר קזימייז מוצארסקי , המשפטן הפולני שישב בתא 
אחד עם מחסל גטו וארשה , יורגן סטרוף , ופירסם את הספר " שיחות עם תליין " 
על שיחותיו עמו . 
