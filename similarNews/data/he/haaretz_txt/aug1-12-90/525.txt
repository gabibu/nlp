הידיעה הצנועה שפורסמה בסוף השבוע , לפיה מכר זמר - הפוף הבריטי אלטון גון 
59 אחוז ממניות השליטה שלו במועדון ווטפורד , תמורת יותר ם - 5 . 3 מיליון 
לי"ש , לא עוררה שום התרגשות בקרב מעריציו בישראל . גם לא העובדה שהקונה , 
סוחר מכוניות לונדוני בשם גק פיציי , ייבחר ליו"ר החדש של ווטפורד תפקיד 
בו שימש אלטון 41 שנים . אבל אולי יגלה מישהו עניין בעובדה אחרת : בכדורגל 
האנגלי משחקים על פי כללים קבועים וידועים . לא רק על מישטח הדשא ; גם 
בתחום העסקים . וכיוון שאותו פיציי שימש עד לאחרונה חבר הנהלה במועדון אנגלי 
אחר , ווסטהאם יונייטד , היה עליו להגיש התפטרות בטרם אושרה לו כחוק עיסקת 
הרכישה של ווטפורד . חד וחלק . אלטון גון הזניק את ווטפורד בתוך עונות אחדות 
בין תקליט ללהיט מהליגה הרביעית לליגה הראשונה . אולם לפני כשלוש שנים , 
מסיבות השמורות עימו , החליט כי מבחינתו הושלם האתגר הספורטיווי . הוא 
פתח במגעים למכירת חלקו במועדון הצנוע שבפרברי לונדון . אחד הקונים הפוטנציאליים 
היה איך לא ניחשתם רוברט מקווסל , איל ההון והתקשורת היהודי - בריטי , 
שנודע בחיבתו היתרה לכדורגל . לא היתה לו שום בעיה לקנות את מניותיו של 
אלטון ב - 2 מיליון לי"ש ( זה היה המחיר שנדרש אז ) , אבל העיסקה השיגרתית 
לכאורה לא יצאה אל הפועל . ההתאחדות האנגלית הטילה עליה וטו בגלל מעורבותו 
של מקסוול בשני מועדוני כדורגל אחרים באנגליה , המצויים בבעלותו הישירה , 
או העקיפה , דרבי קאונטי ואוכספורד יונייטד ( השליטה בזה האחרון היא כיום 
בידי בנו ) . איש - עסקים ממולח כמו מקסוול הבין היטב את כללי המשחק המקובלים 
באנגליה . אבל כעבור שלוש שנים , בקיץ 0991 , אין הוא רוצה ( או אינו 
מוכן ) להבין שגם בישראל יש מי שמחליט , מאשר וקובע בענייני כדורגל בכל 
מקרה לא פוליטיקאים , שרים או חברי כנסת גם אם אין זה , אולי , לרוחו . 
והרי דווקא מצידו מותר היה לצפות לגישה מציאותית יותר מבחינה עיסקית - ציבורית , 
מפני שכבר היה בסרט הזה ומי כמוהו יודע , שלא תמיד בעל המאה הוא גם בעל 
הדעה . כשלעצמי , ובלי להיכנס לפרטי הסיוע הכספי שהבטיח או לא הבטיח מקסוול 
לאנשי ירושלים , אני שמח שהאיחוד המיועד לא התממש . קשה לי להסתגל לרעיון , 
שלפתע ייעלמו מהנוף שתי קבוצות כל כך אופייניות לכדורגל הישראלי כמו בית"ר 
והפועל ירושלים , שבלעדיהן תהיה הליגה הלאומית לוקה בחסר . אני גם שמח 
שכל הצעות הפשרה שהועלו בימים האחרונים , כמו הקמת שתי קבוצות ירושלמיות , 
בכירה ונחותה נידחו בתוקף על ידי מקסוול . איני מטיל אף לרגע ספק בטוהר 
כוונותיו לסייע לכדורגלני ירושלים להיחלץ ממצוקתם הכספית . אבל כגנטלמן 
אנגלי היה עליו להבין , שלעולם אין להפר את כללי המשחק . המעורבות הפוליטית 
שהפעילו בשבוע שעבר השר אולמרט וכמה חברי כנסת , המקורבים לבית"ר ולהפועל 
ירושלים , מובנת אולי מנקודת מבט פינאנסית אבל בלתי נסבלת מבחינה ספורטיווית . 
לא ברור לי גם על מה נזעקו ועדת הספורט של הכנסת והיו"ר שלה ח"ך מיקי בר - 
זוהר שהביע תמיהה על התנגדותה של ההתאחדות לאיחוד . ועוד פחות מובן , ואפילו 
מקומם , הנוסח הבוטה שבו תקף מקסוול את ממלא - מקום יו"ר הנהלת ההתאחדות 
עזריקם מילצן . " הוא ילמד במהרה , שהתכתיב אינו בא מאדם זר , אלא מחוקי 
כלכלה בסיסיים . אין עצמאות בפשיטת רגל . המועדונים יצטרכו לחפש הצלה במקום 
אחר . הם לא ימצאו אותה בהתאחדות הישראלית , שהנהלתה הוכיחה עצמה כלא נאמנה 
לשמה " , כתב מקסוול בהודעתו הפומבית . לא זכור לי , כי בנובמבר 7891 , 
כשניסה ולא הצליח לרכוש את ווטפורד מידי אלטון גון , הטיף מקסוול מסר ליו"ר 
ההתאחדות האנגלית רט מיליצי או לסגנו דונאלד מקמאלן . הכדורגל הישראלי אינו 
מצוי במצב , המאפשר לו לדחות הצעות נדיבות של סיוע כספי מהסוג שהציע מקסוול . 
הוא זקוק בהחלט לתמיכה , לעידוד , לשינוי מיבנה כדי שמפעיליו יתפנו לא 
רק לגיוס משאבים ולפרעון חובות , אלא גם לקידום מקצועי ואיכותי . אלא שמהפכה 
זו אינה חייבת להתחיל דווקא בירושלים , אלא בכמה איזורים וישובים המשוועים 
לה שנים רבות מאד . אם מבקש מקסוול באמת ובתמים לסייע לכדורגל הישראלי , 
אפילו לא רק " לשם שמיים " אלא מטעמים אחרים , מוטב שיחל במיבצע החיוני 
ברמת גן , ביפו , בשכונות תל אביביות וחיפאיות , במושבות הדרום , בגליל , 
בשרון , בכמה ערי פיתוח ואף במיגזר הערבי . יש בכל אלה ריכוז מלאכותי 
מופרז של עשרות קבוצות אלמוניות ועסקנים חרוצים אך חסרי אונים , שאינם יכולים 
להתמודד עם המציאות היומיומית המחריפה . לוא נמצאו היזמים והתקציבים , 
או התרומות , אפשר היה להקים בהם מועדונים עירוניים מאוחדים ולחסל את הפיצול 
המנוון , היקר וחסר הטעם . ואל דאגה : גרוזלם תישאר לנצח יונייטד גם אם 
בית"ר והפועל ירושלים לא יצורפו ככלות הכל לאימפריה הפרטית של רוברט מקסוול . 
