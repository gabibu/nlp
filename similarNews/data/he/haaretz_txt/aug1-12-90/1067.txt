( ע ) . כ02 אלף עולים יגיעו בחודש אוגוסט מבריה"ם לישראל . הערכה זו 
השמיע ראש מחלקת העלייה והקליטה של הסוכנות היהודית אורי גורדון , בשובו 
בשבת מסיור במזרח אירופה . גורדון ציין כי הטיפול ביהודי רוסיה , בתחנות 
המעבר במזרח אירופה , הוא פעולה מורכבת של צוותים , כולל ביטחון , רכב 
ואיסוף העולים המגיעים באוטובוסים , רכבות , מטוסים וברכב פרטי . על כן 
הטסתם ארצה הוא מבצע שנמשך 7 ימים בשבוע ו42 שעות ביממה . גורדון שיבח את 
צוותי הסוכנות היהודית , העובדים שעות רבות , תוך הפסקות קצרות שאינן מותירות 
מנוחה ממש . בתחנות המעבר , אמר , נתקל בסיפורים אישיים הנוגעים ללב . 
" מדובר בדרמה אישית ולאומית של שבט שלם האחוז קדחת יציאה מבריה"ם . העולים , 
הנמצאים ברכבות בדרך ימים מספר , מגיעים לתחנות המעבר עייפים ונרגשים " . 
גורדון ציין , כי יותר ויותר אנשים לא יודעים היכן הם רוצים לגור בארץ . 
בתחילה ביקשו העולים , שלהם קרובים כאן , להשתקע בסביבתם , אך כיום באים 
רבים שאין להם קרובים ועל כן לא יודעים לאן ללכת . העולים מתעניינים קודם 
כל במה יעבדו בארץ , מאחר שהם באים מבריה"ם , שם אין אבטלה . הם אופטימיים 
ומאמינים שימצאו את מקומם בישראל . המאבקים במערכת הממשלתית , שאינה פועלת 
במהירות הנדרשת לזירוז קצב בניית דיור לעולים ויש פיגור חמור בבנייה גורמים 
לחששות בקרב העולים , כי יישארו ללא קורת גג בהגיעם לישראל , טען גורדון . 
עם זאת , הבהיר , יגדל מספר העולים מדי חודש נוכח התגברות האנטישמיות 
בבריה"ם . 
