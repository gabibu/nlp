התעשייה הביטחונית הישראלית עומדת בפני פרשת דרכים קריטית , עם כניסתה לשנות 
התשעים . למעלה משלושה מיליארד דולר מכירות לשנה , שמתוכם יותר מ%05 לייצוא , 
חושפים תעשייה זו לפגיעה בכל קיצוץ אפשרי בתקציבי הביטחון , בארץ ובחו"ל . 
התעשייה הביטחונית מוכרת למעלה מ053 מיליון דולר מדי שנה למשרד ההגנה האמריקאי . 
בהתחשב בכך שכרבע מהייצוא התעשייתי לארה"ב מקורו ברכישות גומלין ( שממומנות 
בכספי הסיוע הצבאי האמריקאי ) הרי שלתעשייה הביטחונית צפויים ימים לא קלים 
בארה"ב , אם לא תיערך מחדש ובהקדם . חרב הקיצוצים הביטחוניים כבר הונפה , 
ועוגת תקציב הביטחון האמריקאי הולכת ומצטמקת . התעשייה האמריקאית ממהרת 
להגיב בפיטורי עשרות אלפי עובדים ומכירת חברות - בנות העוסקות בייצור ביטחוני . 
השוק הביטחוני ייהפך לצפוף יותר ויותר , וכשהתחרות גוברת הראשונים להידחק 
החוצה הם הזרים . סקר שפורסם באחרונה על - ידי הירחון מעמיד את התעשייה 
האווירית הצבאית הישראלית במקומות המכובדים 31 ו41 , מבחינת נפח המכירות 
של חברות זרות לפנטגון ( למעט שירותים לבסיסים אמריקאיים בחו"ל ) . התעשיות 
הביטחוניות בארץ כבר בוחנות אלטרנטיבות למוצרים הביטחוניים שלהן . השוק 
האמריקאי , הנמצא בתהליך של האטה כלכלית , עדיין אטרקטיווי לחברות ישראליות , 
והתארגנות מתאימה עשוייה להמשיך ואף להאיץ את קצב הגידול בייצוא הישראלי 
לארה"ב , ששיעורו בשנה שעברה היה כ%8 . 01 . מהם התחומים בהם טמון הפוטנציאל 
המבטיח בשוק האמריקאי ? . האמריקאים מפתחים ייסורי מצפון על תרומה בשיעור 
של % 12 להתדלדלות שכבת האוזון , הגורמת להתחממות האטמוספירה . האמריקאים 
גם משליכים מדי שנה כמות אסטרונומית של כ003 מיליארד טון אשפה ומזהמים בהתמדה 
את מאגרי מי התהום . בתחום זה יש לישראל מה להציע . פיתוחים כמו חקלאות 
אורגנית , אמצעים לחיסכון במים ולהפחתה בזיהום מי התהום , חומרים תעשייתיים 
ברי - מיחזור ומיחשוב מתוחכם לאכיפת ומניעת זיהום אוויר ימצאו בארה"ב שוק 
אטרקטיווי . . מוצרי אנרגיה חדשניים מוצאים כאן שוק מתפתח , הקשור בעקיפין 
לשוק מוצרי איכות הסביבה . חברת לוז הישראלית , שפיתחה קולטי אנרגית - 
שמש להפקת חשמל , מחזיקה למעלה מ%09 משוק האנרגיה הסולרית בארה"ב . לפיכך 
יש מקום לייצא לארה"ב פיתוחים ישראליים , שיפחיתו את הצורך באנרגיה מזהמת 
ויביאו לחיסכון כולל באנרגיה . . ארה"ב נתונה בשנים האחרונות במשבר חמור 
בסקטור הבריאות , הנובע מעלויות טיפול ואשפוז גדלות , שהביאו את תעריפי 
הביטוח הרפואי לסכומים אסטרונומיים . מיליוני אמריקאים אינם מכוסים כלל בביטוח 
רפואי נושא הנמצא באופן קבוע על סדר יומם של בתי המחוקקים האמריקאים . 
גם בתחום זה הוכיחו חברות ישראליות שיש ליכולת המדעית שלהן יתרון ייחודי . 
מכשירים רפואיים חדשניים וזולים ימצאו בארה"ב שוק נרחב . בארה"ב יש גם 
ביקוש רב לאמצעים לאבחון מוקדם של מחלות , המאפשרים חיסכון בעלויות אשפוז 
וטיפול . מערכת החינוך בארה"ב נמצאת במשבר עמוק זה שנים . כשליש מתלמידי 
התיכון אינם מסיימים את חוק לימודיהם . ההערכה היא שכ%02 מהתלמידים בארה"ב 
אינם מסוגלים לקרוא ולכתוב כהלכה . גם בתחום זה יש לישראל מה להציע , וכמה 
חברות ישראליות כבר מוכרות ערכות לימוד מגוונות לשוק זה . . חברות ביטחוניות 
ימצאו שוק מר ונוח יותר בתחום הביטחון האזרחי . שיעורי הפשע נמצאים בעלייה 
מתמדת בארה"ב , ורשויות אכיפת החוק מגדילות את השקעתן בכוח - אדם ובאמצעים 
חדישים למלחמה בפשע . לישראל ניסיון וידע בתחום זה , החל מאמצעים לגילוי 
ולפירוק חומר - נפץ וכלה באתרעה וזיהוי טרוריסטים ומבריחי סמים . ההסבה 
של התעשיות הישראליות לתחום זה תהיה מן הסתם קלה וחלקה יותר , אך בהחלט 
אינה מהווה תחליף בלעדי לשוק הביטחון הצבאי . מה אם כן צריכות החברות הישראליות 
לעשות כדי להיערך לשינויים הצפויים בתחום הביטחוני ? אין ספק שצריך להשקיע 
מחשבה רבה בניתוח התחומים שבהם יש לכל חברה התמחות ויתרון . התמחות אינה 
בהכרח מוצרי - ביטחון , כי אם אלקטרוניקה , מיחשוב , מכניקה וכד . בטווח 
הקצר מומלץ להתמקד בתחומי - שוק הקרובים להתמחות הספציפית של החברה . אם 
החברה עסקה במערכות תקשורת צבאיות , יקל עליה לחדור לתחום התקשורת האזרחית . 
בטווח הארוך כדאי להיערך מחדש גם בתחומים שבהם אין לחברה התמחות ספציפית . 
אין זה מן הנמנע , שחברה שעסקה במערכות אתרעה צבאיות תפרוץ לשווקים מתפתחים 
בתחום הטכנולוגיה החקלאית . ניתוח נכון של פוטנציאל הייצוא ויכולת החברה 
יביא להיחלצות מהירה ממשבר הקיצוצים הביטחוניים ולצעידה בדרך חדשה ומבטיחה 
לא פחות . 
