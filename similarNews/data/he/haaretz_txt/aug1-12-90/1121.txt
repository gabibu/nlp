ברלין ( ע"ץ ) . מנהיגה לשעבר של מזרח - גרמניה , אריק הונקר , ידע 
ככל הנראה כבר בסוף 58 על הכנות לביצוע פיגועים כנגד מתקנים אמריקאיים במערב - 
ברלין , אך לא ניסה למנוע זאת . הפיגועים בהם מדובר בוצעו בידי טרוריסטים 
בשירות לוב , וכללו הטמנת פצצה בדיסקוטק בו מבקרים חיילים אמריקאים , באפריל 
68 , ואשר גרמה לשלושה הרוגים ול002 פצועים . ארה"ב האשימה את לוב בהתנקשות , 
והפציצה בתגובה את טריפולי . מקורות משפטיים במערב - ברלין אומרים כי השירות 
החשאי של מזרח - גרמניה , ה"שטאסי " , דיווח לממשלתו בשתי הזדמנויות שונות 
על ההכנות לפיגוע , בסוף 58 ובמארס 68 , אולם קיבל הוראה " מהדרגים הבכירים 
ביותר " שלא להתערב . דובר מטעם משרד המשפטים במערב - ברלין אמר , כי המידע 
על כך הגיע מבכיר לשעבר ב"שטאסי " . עוד אמר הדובר , כי משרדו כבר קיבל 
חלק מהתיקים המזרח - גרמניים הנוגעים לפרשה , אולם תיקים אחדים עדיין מוחזקים 
במזרח - ברלין " מסיבות בלתי ידועות " . הודעה רשמית זאת מאשרת תחקיר שערך 
השבועון " שטרן " , בה נאמר כי אריק הוניקר ידע על ההכנות , וכן יורשו , 
אגון קרנץ , שהיה ראש המשטרה החשאית המזרח - גרמנית בתקופת הפיגוע . 
