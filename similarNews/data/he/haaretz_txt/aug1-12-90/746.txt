כשבא לפני שבועיים שר האוצר יצחק מודעי אל ועדת העבודה והרווחה , הוא ציפה 
להתקפה חזיתית של ח"כים מהקואליציה ומהאופוזיציה נגד החלטתו לשלול את קצבת 
הילד השני לבעלי השכר הגבוה . על - פי הצעתו של מודעי שהתקבלה כחלק מקיצוץ 
בתקציב המדינה , המוסד לביטוח לאומי לא יעניק קצבה זו למי שמשתכר % 051 מעל 
השכר הממוצע במשק , כלומר כ006 , 3 ש"ח ברוטו לחודש . מודעי הגיע לוועדה 
בלוויית יועצים , שבאו לסייע לו בהדיפת מתקפת הח"כים . להפתעתו הוא גילה 
תמיכה ממקור לא צפוי . יו"ר הוועדה , ח"ך אורה נמיר , נציגת האופוזיציה , 
נחלצה להגן על שר האוצר , בהופעת הבכורה בוועדה : " איני רואה היום שום 
מקום לכך ששני העשירונים העליונים במדינה מקבלים % 7 מתשלומי הביטוח הלאומי , 
בהיקף של כחצי מיליארד ש"ח . מתן הקצבאות לאלה הנהנים מהכנסה גבוהה היא 
שולית לגבי רמת חייהם ויכולת תפקודם , ואפשר לבטלן " . נמיר הוסיפה : " כמי 
שהיתה חסידה גדולה מאוד של מערכת השירותים האוניוורסליים , הגעתי למסקנה , 
שתקציב המדינה לא יוכל לשאת לאורך זמן מתן קצבאות אוניברסליות . איש פוליטי 
חייב להיות מציאותי . הוא חייב לקרוא את המפה של היום - יום , ואסור לו 
להיות שבוי בידי דוגמות ותפיסות עולם מיושנות . בתקציב המדינה כפי שהוא 
בנוי היום , וכפי שיהיה בשנים הקרובות , אין די משאבים לתחומי הרווחה . 
לפיכך , יש לשנות את החלוקה של המשאבים הקיימים לרווחה , ולתת פחות לבעלי 
היכולת . ההעדפה הראשונה צריכה להיות לטובת חסרי היכולת " . קפמאבינעמדה 
זו של נמיר מקובלת על רבים מחברי הוועדה , הרואים את עצמם ואת הוועדה " מגן 
של האוכלוסייה החלשה " . ועדת העבודה והרווחה במתכונתה הנוכחית היא ועדה 
העוסקת בנושאים שטיפלה בהם לפני שנים רבות ועדת השירותים הציבוריים וועדת 
העבודה . הוועדה אחראית על כל נושאי העבודה , הרווחה , הביטוח הלאומי 
והבריאות . לוועדה כוח רב במיוחד בנושא תקנות וחקיקה סוציאלית , ולפיכך 
השפעתה רבה על קביעת המדיניות בתחום החברתי . כוחה של הוועדה בתחומים החברתיים , 
יחסי העבודה , והטיפול באוכלוסיות חלשות , הביא באחרונה את הליכוד לתבוע 
לקבל לידיו את ראשות הוועדה . בליכוד מסרבים להותיר משרה זו בידי האופוזיציה , 
ובמיוחד בידי נמיר . נמיר , שלא ניתן לה במשך השנים תפקיד ביצועי של שר 
או סגן שר , משקיעה את כל מרצה בוועדה . היא מגיעה ראשונה לכנסת כבר ב51 : 
7 . עקב עבודתה הרבה , אישר לה יו"ר הכנסת העסקת עוזרת אישית במשרה מלאה , 
לעומת עמיתיה הח"כים הזוכים לעוזר פרלמנטרי בהיקף נמוך . נמיר , מנהלת 
את הוועדה ביד רמה . היא מקפידה על דיונים מסודרים , ואם מתלהטות הרוחות , 
היא נוזפת במפריעים . עם הקמת ממשלת האחדות בספטמבר 48 , הגיעה נמיר אל 
ראשות ועדת העבודה מוועדת החינוך , שם שימשה יו"ר שנים רבות . היא השכילה 
להביא לוועדה העבודה והרווחה , שלא נחשבה עד אז ועדה חשובה במיוחד , נושאים 
אקטואלים בוערים : סכסוכי עבודה , המשבר במערכת הבריאות , התמוטטות שירותי 
הרווחה וכיו"ב . ארבע ישיבות שבועיות מקיימת הוועדה בעת התכנסות הכנסת . 
אל הוועדה מגיעים כל נציגי האוכלוסיות החלשות : מובטלים , חולים , נכים , 
מפגרים , קשישים , עיוורים , ילדי פנימיות , ילדים בסיכון . נמיר סבורה 
כי " אי אפשר להישאר אדיש למצוקותיהם של האוכלוסיות הללו . הוועדה היא 
ביתם של כל האוכלוסיות החלשות , וחברי הוועדה מרגישים אחריות גדולה מאוד 
ורצון למנוע את הרעת מצבן . זוהי גם הסיבה שבוועדה , בשונה מרוב הוועדות 
האחרות , בודדים מאוד המקרים שהחברים מתחלקים ע"ף מפלגותיהם הפוליטיות " , 
אומרת נמיר . ח"ך יעקב שמאי ( ליכוד ) , המכהן בוועדה , סבור אף הוא 
כי בוועדה שורר קונסנסוס של ח"כים , בעד קידום הנושאים החברתיים . שמאי 
אומר כי הוועדה משמשת משענת לעובדים במשק , במאבקם נגד הנהלותיהם . למשל : 
" עובדי " כור " נשארו חשופים להנהלה מבלי שקיבלו גיבוי מהאיגוד המקצועי . 
הוועדה סייעה להם וכתוצאה מכך עוכבו פיטוריהם של עובדי חטיבת הקשר ב"תדיראן " . 
קפמאבינגם ח"ך רן כהן ( רץ ) סבור כי הוועדה מצליחה להתעלות על המחלוקות 
הפוליטיות , למעט בנושא קופ"ח וחברות ההסתדרות . לדבריו , הוועדה עובדת 
קשה , אך ה"אסון הכי גדול הוא שהוועדה נעשית חפרפרת . אין יועץ כלכלי , 
בדומה לוועדת הכספים למשל , ועל הח"כים לנבור ולאתר נושאים לטיפול " . נמיר 
זוקפת לזכותה של הוועדה את שכנוע שר האוצר להעביר 41 מיליון ש"ח לתחומי רווחה . 
החלטה זו התקבלה אומנם על ידי ועדת הכספים , בניגוד לעמדת האוצר , אך 
נמיר והוועדה פנו אל מודעי , ולדעתה הפנייה הועילה . הוועדה גם מטפלת בסכסוכי 
העבודה במשק . הצמצומים בהעסקת כוח אדם , פיטורי עובדים וסגירת מפעלים 
רבים הביאו את הוועדה לשמש מתווכת בעימותים בין מעסיק לעובד . ראשי " כור " , 
" תדיראן " , " סולתם " ומפעלים אחרים הוזעקו לא אחת במושב האחרון אל 
הוועדה , על מנת להסביר את כוונתם לפטר עובדים . לפני כמה שבועות תקפה 
נמיר את מנכ"ל " כור " , בני גאון , על שלא הופיע לדיון בנושא הפיטורים 
ב"תדיראן " . בעקבות התקרית הופיעו מזכיר ההסתדרות , ישראל קיסר , והמנכ"ל 
גאון בוועדה וניסו להסביר את המצב ב"כור " . קפמאביננמיר אומרת כי מוטב היה 
לו סכסוכי עבודה במפעלים לא היו מגיעים כלל אל שולחנה של הוועדה . אסור 
לכנסת ולוועדת העבודה להפוך " מיני איגוד מקצועי " או " מיני הסתדרות " . 
" אבל מה אפשר לעשות כשבכל כך הרבה מקרים היתה הוועדה השולחן היחיד שמסביבו 
יושבים כל הגורמים הנוגעים בסכסוך " . למשל : במשבר האחרון עם הרופאים , 
כינסה נמיר את הוועדה יחד עם נציגי הרופאים , יעקב דנון , הממונה על השכר 
באוצר ומשרד הבריאות , והצדדים הגיעו לפשרה . אפילו המלחמה בין " עלית " 
ל"אסם " , בעניין ייבוא הפסטה מאיטליה הגיעה אל שולחן הוועדה . נמיר הוזעקה 
בשבוע שעבר לביקור במפעל " אסם " ביקנעם , שבו נמסר לעובדים כי הם צפויים 
לפיטורין , אם יינתן ל"עלית " לייבא פסטה . נמיר מרבה לסייר במפעלים . 
מדי יום חמישי היא מתרוצצת ברחבי הארץ בסיורים . לאחר שנים רבות כיו"ר 
ועדת החינוך של הכנסת התאהבה נמיר דווקא בוועדת העבודה והרווחה : " בכל 
שנותי בכנסת אני חשה שאני באופוזיציה , גם כשהמערך היה בשלטון . אני נמצאת 
באופוזיציה מתמדת לאטימות הממסד , לחוסר רגישותו לבעיותיהם של כל אותן אוכלוסיות 
שבהן מטפלת הוועדה " . 
