בודפשט ( מיוחד " להארץ " ) . כמעט בנוסח של הכתבים הצבאיים בכוויית , 
מדווחים כלי התקשורת הפולניים על מה שהתרחש בתחנת הרכבת המרכזית של וארשה 
ביום א לפנות בוקר . אחד העיתונים אף הכתיר זאת בכותרת " הקרב על התחנה 
המרכזית " , ועיתונים אחרים החרו החזיקו אחריו . מזה זמן רב נמצאת התחנה 
בשליטתם של הכייסים וכנופיות גנבים למיניהן , העושים בה כבתוך שלהם . כאשר 
סיור משטרתי תפס כייס " על חם " וביקש להסיעו באזיקים לתחנת המשטרה , 
התנפלו חבריו על הניידת ושיחררו אותו מידי השוטרים . שלא כנהוג , הגיבה 
המשטרה הפעם בהבאת תגבורות לתחנה . הכייסים , שהגנו על " מקום עבודתם " , 
פרצו את מחסומי המשטרה וריכזו את " כוחותיהם " במעברים התת - קרקעיים 
הקרובים . כאשר השוטרים תקפו אותם גם כאן , הטילו הכייסים למערכה כלי - 
נשק כבדים : הם ירו מאקדחי - גז , יידו אבנים , פירקו את ספסלי העץ והשתמשו 
בהם כבמוטות , והסתערו על כוחות המשטרה . כמה שוטרים נפצעו אולם זמן רב 
לא יכלה המשטרה להוביל את הפצועים לבית - חולים , כיוון שמכוניות הכייסים 
חסמו את כל מבואות הכיכר שלפני תחנת הרכבת . לא רק בתחום הרכב עלו בטיבם 
האמצעים שבידי הכייסים על אלה של השוטרים . לדברי קצין המשטרה שניהל את 
המיבצע , נראו אקדחיהם של השוטרים כצעצועי - ילדים לעומת אקדחי - הגז המשוכללים 
שבידי הכייסים . קפידבינקרבות כבדים מתנהלים עתה בפולין לא רק בין שוטרים 
וגנבים , אלא גם בזירה הפוליטית . " מרכז ההסכמה " הגוף הפוליטי המקורב 
ללך ואלנסה הודיע כי 521 חברי בית הנבחרים והסנאט ( מכלל 185 ) חתמו על 
עצומה , התובעת מן הנשיא יארוזלסקי להתפטר ומן הפרלמנט לבחור עוד השנה בנשיא 
חדש . המועמד הוא , כמובן , לך ואלנסה . " המרכז " מציע , שהבחירות 
לפרלמנט תיערכנה בראשית השנה הבאה . 
