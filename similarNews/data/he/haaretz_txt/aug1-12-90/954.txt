בודפשט ( מיוחד ל"הארץ " ) . תומכיו של מנהיג תנועת סולידריות לך ואלנסה 
מנהלים באחרונה מסע נמרץ למען התפטרותו של הנשיא וויצך יארוזלסקי ובחירתו 
של ואלנסה במקומו . תומכיו כבר אספו את חתימותיהם של 521 צירי בית הנבחרים 
וסנאטורים על עצומה ברוח זו . יארוזלסקי עצמו זכה אתמול לעידוד ממקור בלתי - 
צפוי לאחר שעל - פי הודעה מוושינגטון , הנשיא בוש הזמין אותו לבקר בחודש 
הבא בבירת ארה"ב . באותו מסע ינאם יארוזלסקי גם בעצרת האו"ם . פירוש הדבר , 
כי הוא אינו מתכוון להיכנע לדרישה להתפטרותו . משקיפים במזרח אירופה סבורים , 
כי יותר משהאמריקאים מבקשים לעודד את יארוזלסקי , הם מעוניינים להביא לנסיגה 
בכוחו של ואלנסה . במערכה הכלכלית שוואלנסה מנהל רואים האמריקאים את הסכנה 
העיקרית להצלחת מדיניותה של ממשלת תדאוש מאזובייצקי . גם אדם מיכניק , שהיה 
יועצו הקרוב של ואלנסה , התערב בוויכוח על מועמדותו של ואלנסה לנשיאות . 
מיכניק כתב בעיתון " גאזטה ויבורצה " , שהוא עורכו הראשי , כי התובעים 
את התפטרות הנשיא לא העלו נגדו האשמה מוחשית כמפר חוק או מחבל במדיניות הממשלה , 
שבראשה עומד איש סולידריות . טענתם היחידה היא , שיארוזלסקי הוא שריד המשטר 
הקודם . אלא שלדעת מיכניק , האופייני לתקופת המעבר הוא קיום בצוותא של 
המשטר הישן והחדש , ותקופת מעבר זו עשויה להגיע לסיומה עם הבחירות הכלליות 
באביב הבא . " האם ואלנסה כנשיא המדינה יהיה מסוגל להוריד את המחירים ולמלא 
את הארנקים הריקים ? " שאל מיכניק . בהגיבו על טענתו של ואלנסה , כי אינו 
רוצה , אך ייאלץ להיות נשיא , כותב מיכניק : " אני מאמין שוואלנסה אינו 
רוצה , ואני מקווה מאוד שגם לא ייאלץ להיות נשיא , מכל מקום , שלא הפרלמנט 
הנוכחי יבחר בו . בחירה על - ידי הפרלמנט , שלטענתם של תומכי ואלנסה אינו 
לגיטימי , אינה יכולה להעניק לגיטימיות לראש המדינה . מכאן , שבשביל תומכי 
ואלנסה , התביעה להתפטרות יארוזלסקי אינה אלא קטע בדרכו של ואלנסה אל פסגת 
השלטון " . 
