הסיסמה " בואו נעשה חיים ביחד " היא הכותרת של פסטיבל השלום , הפסטיבל 
הערבי - היהודי הראשון לאמנויות שייערך בין 61 ל81 באוגוסט , בנצרת . יוזם 
הרעיון , המפיק ואחד המנחים הוא השחקן גאסן עבאס , המנחה הנוסף הוא דן 
אלמגור . עבאס מצהיר שכוונת הפסטיבל היא ליצור מפגש תרבותי בין יהודים לערבים , 
" בלי פוליטיקה ובלי נאומים " . במשך שלושה ימים מתוכננות הופעות רוק , 
שירה , תיאטרון , מחול , קולנוע ופנטומימה . עבאס מדגיש שהיוזמה לאירוע 
היא של התושבים הערבים בגליל , והגורמים היהודיים הקשורים באירוע מגישים 
את עזרתם . " היחסים בין יהודים לערבים ישראלים , שהיו תמיד תקינים וטובים , 
הידרדרו והמתח שנוצר הוא שהניע אותי לארגן את הפסטיבל " . עבאס פנה לרשימה 
ארוכה של אמנים בבקשה שיופיעו בהתנדבות . ההיענות בקרב האמנים הערבים היתה 
נלהבת . האמנים היהודים ערמו קשיים . חלקם תרצו את סירובם בנסיעות לחו"ל , 
אחרים הבהירו שהם " התנדבו מספיק " , ואחרים דרשו שכר . " ירדנה ארזי 
מבקשת 000 , 7 דולר להופעה , מתי כספי , שלמה גרוניך 000 , 1 דולר . 
לנו אין כסף לשלם להם . עם זאת , רשימת המופיעים עדיין לא סגורה " . בין 
אלה שהבטיחו את הופעתם : יפה ירקוני , מירי אלוני , מאיר אריאל , מני 
בגר , להקת הברירה הטבעית , גקי מקייטן , אבנר גדסי , רובי חן ומשה גיאת . 
האמנים הערבים שיופיעו נמנים עם השורה הראשונה של אמני המגזר הערבי : האשם 
מסאלחה ( שהתפרסם באחרונה בשירו " בולו בולו " ) , הצמד שפיק וראאד כבהא , 
הזמר פאוזי אל - סעדי , " בעלת הקול המלאכי " רים תלחמי , גורג בר , 
סידר גובראן , בסאם זועמוט , ולהקתו של סלאח אבו - ליל , המבצעת דקות 
פולקלוריסטיות בליווי רקדנים . בצד ההופעות המוסיקליות תהיה פעילות אמנותית 
נוספת : במתנ"ס נצרת יוקרנו , באדיבות סינמטק תל - אביב , סרטים קצרים 
על יחסי ערבים - יהודים . יועלו הצגות התיאטרון : " רכבת השיגעון " , 
" ראשו של געבר " , " צו קריאה " ו"הרפתקאות חסן החכם " . כן יופיעו הלהקה 
הפולקלוריסטית " מוואל מנצרת , השחקן סעיד סלאמה בקטעי פנטומימה , הקוסמים 
עווני שחדרי ואמגד זועבי , והשלישייה הקאמרית " עדי " . במשך הפסטיבל יתקיים 
גם ערב שירה יהודית - ערבית . טקס הסיום של הפסטיבל אמור לסכם את הרעיון 
המרכזי : ברחובות נצרת תיערך חתונה ערבית מסורתית מבוימת . החתן והכלה 
יובלו על סוס בתהלוכה ותתקיים תחרות שירה בין הפייטנים . עבאס מקווה שבכל 
אחד מימי הפסטיבל יגיעו כ000 , 02 איש , יהודים וערבים , ושההכנסות מהכרטיסים 
יכסו את הוצאות האירוע , המאורגן שלא למטרות רווח . לפסטיבל רשימת נותני - 
חסות ארוכה : עיריית נצרת , העיתון " כל אל - ערב " , איגוד המחזאים בישראל , 
ההתאחדות הכללית של הסופרים הערבים בישראל , סינמטק תל - אביב ואגודת " שותפות " . 
