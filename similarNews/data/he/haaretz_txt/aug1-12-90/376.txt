סגל הנבחרת בהדרכת המאמן רלף קליין התכנס אתמול במכון וינגייט לאימון חודשי . 
רק 11 כדורסלנים נטלו חלק . נעדרו : דורון גמצי , תומר שטיינהאואר , 
ארז חזן , עמוס פרישמן , איציק כהן ודורון שפר . השתתפו באימון : עדי 
גורדון , גיא גודס , קורן אמישה , עופר פליישר , שמעון אמסלם , מנחם 
אטלס , דורון שפע , גלעד שמחוני , אמיר בינו , אסף ברנע וליאור ארדיטי . 
ניר ריכליס נכח ולא התאמן בגלל פציעה . ליאור ארדיטי קיבל אישור מיוחד להתאמן 
מיו"ר הועדה המקצועית איתן חפר , שהוא גם מ"ם יו"ר איגוד הכדורסל הנמצא 
בקונגרס פיב"א בבואנוס איירס . ארדיטי , המצוי בהסגר , לא היה אמור להתאמן 
לאחר שנשיאות האיגוד אסרה עליו ליטול חלק בפעילות הנבחרת . הוא הגיע לאימון 
כדי להתרועע עם חבריו , ואז ביקש ממנו איתן חפר להתאמן בהבטיחו שלא יינזק 
מבחינה משפטית על ידי האיגוד . המאמן קליין תירגל עם חניכיו צורות התקפה 
שונות ואמר בסיום האימון , שחלה התקדמות בתחום זה . האימון הבא של הנבחרת 
יהיה ב - 2 בספטמבר . יוזמנו גם כל כדורסלני מכבי תל אביב . קליין אמר 
כי יזמין גם את חן ליפין . כדורסלן הפועל תל אביב בעונה שעברה , מבוקש על 
יד מספר קבוצות . את העדיפות הראשונה הוא נותן להפועל תל אביב . מגלים 
בו עניין גם הפועל חיפה , מכבי ראשל"ץ , הפועל אילת , אליצור רמלה וקבוצה 
מאתונה מהליגה הבכירה ביוון . יקיים מישחק אימון במוצאי שבת , בו יבחן פעם 
נוספת את הכדורסלן הזר גארי גאספר שלגביו חלוקות הדעות . יש המצדדים בהחתמו 
ויש השוללים . הצטרף אתמול לאימוני מכבי תל אביב . באימונים המתקיימים באולם 
בית הלוחם משתתפים בשלב זה רק שבעה כדורסלנים . 
