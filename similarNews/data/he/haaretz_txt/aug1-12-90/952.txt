ה"פראוודה " פרסם אתמול מאמר מאת איוואן פולוזקוב , חבר הפוליטבירו ומזכיר 
ראשון של המפלגה הקומוניסטית ברפובליקה הרוסית . פולוזקוב נחשב לראש הסיעה 
השמרנית ויריב אישי לנשיא הרפובליקה בוריס ילצין . המאמר מתייחס להסכמה שהושגה 
בין גורבצוב לבין ילצין לגבי המעבר מכלכלה ריכוזית ומתוכננת לכלכלת שוק . 
פולוזקוב קורא לכל חברי המפלגה להתגייס למען הגנה על הערכים ההיסטוריים 
של המפלגה בהתאם לעקרונות שקבע לנין . " על המפלגה לעמוד לצדם של אנשי 
מעמד הפועלים , האכרים , והאינטליגנציה נגד התכניות להפרטת הרכוש הממלכתי 
ומסירתו לידים פרטיות . על המפלגה הקומוניסטית להגן על האינטרסים האמיתיים 
של מעמד הפועלים " , אמר פולוזקוב והזהיר מפני הדמגוגים המנסים לפתות את 
העם בהבטחות שווא . קפידבינאסון גדול נמנע אתמול במוסקווה , כאשר מטען חומר 
נפץ רב - עוצמה , שהוצמד לתחתית מכונית , נפל ממנה בטרם התפוצץ . לדעת 
מומחים , אילו התפוצץ , לא רק נוסעי המכונית היו נפגעים , אלא גם עוברים 
ושבים ולבניינים הסמוכים היה נגרם נזק כבד . המשטרה לא מסרה עדיין פרטים 
על המכונית , שבה הוצמד חומר הנפץ , וגם מניעי הטרוריסטים הם עדיין בגדר 
ניחוש . משקיפים מזכירים , כי בעוד יומיים יפוג המועד שקבע הנשיא גורבצוב 
לפיזורם של כל הכוחות הבלתי - סדירים ברחבי בריה"ם ומסירת נשקם . מומחי המשטרה 
קבעו , כי הכנת המטען היתה " מלאכה של מקצוענים " . המטען הוא מן הסוג 
שהטרוריסטים האיריים נוהגים להשתמש בו . הוא הוצמד למכונית בשני מגנטים 
וצויד במערכת ביטחון כפולה ובנפץ , המופעל כאשר המכונית נוסעת במדרון . 
מניחי המטען לא לקחו בחשבון , שהנהג יתניע את המכונית בתאוצה גדולה ואי 
לכך השתמשו במגנטים חלשים . בזמן התאוצה המהירה ניתק המטען מן המגנט ונפל 
ארצה . קפידבינולדימיר אנדרייב , סגן התובע הכללי הסובייטי , הזהיר אתמול 
שאם לא יופעלו מיד אמצעים נמרצים נגד זיהום הסביבה , הרי בעוד כשנתיים - 
שלוש לא ניתן יהיה לטפל במפגעים הקשים בחלקים רבים של בריה"ם . לדעתו , 
הטראגדיה טמונה בכך , שזיהום הסביבה הוא מהיר בהרבה מקצב שינוי המודעות 
של השלטונות האחראיים לחומרת הבעיה . על פי הנתונים שמסר אנדרייב , מוזרמים 
לנהרות הסובייטיים מדי שנה 43 מיליארד קוב חומרים תעשייתיים בלתי - מטוהרים . 
דרך הארובות מגיעים אל האוויר 06 מיליון טון חומרי זיהום . ב86 ערים סובייטיות 
דרגת זיהום האוויר מסכנת את הבריאות ועל הערים האלה היו צריכים מזמן להכריז 
כעל " אזורי אסון " . קפידבינמשלחת אנשי עסקים מדרא"ף , בראשות שר המסחר 
והתעשייה הדרום - אפריקאי , החלה בסוף השבוע ביקור במוסקווה . זהו ביקור 
רשמי ראשון של שר בממשלת דרום - אפריקה בבריה"ם . מטרת הביקור היא להדק 
את הקשרים הכלכליים בין שתי המדינות . לפני שלושה שבועות פורסם על הסכם שהושג 
בין בריה"ם לבין קונצרן " דה בירס " , לפיו התחייבה בריה"ם למסור בחמש השנים 
הקרובות ל"דה בירס " את כל שיווק היהלומים מתוצרתה , כדי למנוע תחרות בין 
היהלומים מתוצרת דרום - אפריקה לבין היהלומים הסובייטים . 
