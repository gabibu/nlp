התגובות שנרשמו בשוק ההון למשבר כוויית הן מוגזמות . זאת אחת ממסקנות הישיבות 
שקיימו הנהלות הבנקים הגדולים , בניסיון לנתח את המשבר . הנהלת בנק לאומי 
קיימה דיון בנושא ביום ה האחרון , כשבידיה לא היו נתונים מספיקים אודות 
המשבר והיקפו . הנהלת הבנק מתכוונת להתכנס היום , בכדי לקיים דיון נוסף 
בנושא . בישיבת הנהלת בנק הפועלים , שהתכנסה אתמול , הועלו ההשלכות האפשריות 
למשבר במפרץ הפרסי . על - פי הערכת הבנקים , במדינת ישראל לא צפויה כל בעיה 
בטווח הקצר . " ההשלכות בין המתרחש בכוויית לבין המצב הכלכלי בישראל אינן 
מיידיות לפי שעה , ובכדי להסיק מסקנות לטווח הארוך , יש להמתין זמן נוסף " , 
אומר אחד הבנקאים . עוד העריכו אתמול בבנקים , כי " בישראל אין כל בעיה 
של רזרבות נפט , או רזרבות במטבע - חוץ " . עם זאת , בנקאים אמרו אתמול , 
כי אם רמות המחירים בשוק הנפט לא ירדו , ויישארו ברמה הנוכחית , צפויה 
עלייה נוספת ברמת האינפלציה בחודשים הקרובים . רמת האינפלציה החדשה אינה 
ניתנת לאומדן , אך היא תעלה מעבר לתחזיות של % 81 לשנה , שהיו בתוקף עד 
לשבוע שעבר . בבנקים גורסים , כי בימים הקרובים גם לא צפויה עלייה ברמת 
הריבית , שכן מערכת הבנקאית נהנית כעת מעודפי נזילות גבוהים . 
