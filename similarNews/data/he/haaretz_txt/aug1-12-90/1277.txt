השופט יגאל פליטמן מבית הדין האזורי לעבודה בתל - אביב נענה השבוע לבקשת 
ארגון המורים לבתי הספר העל - יסודיים , ומחק את התביעה בסכסוך קיבוצי שהגיש 
הארגון נגד משרד החינוך . התביעה היתה למתן צו - מניעה , האוסר על המדינה 
להמשיך בהפעלת הרפורמה בחינוך הטכנולוגי , כל עוד לא ימוצו ההליכים למציאת 
פתרונות למורים שפוטרו עקב הרפורמה . הבקשה למחיקת התביעה אושרה לאחר שפרקליטי 
הצדדים , עורכי הדין בני כהן ודליה פילוסוף , הגישו לבית הדין זיכרון - 
דברים שנחתם בין הצדדים , ואשר קבע כי אנשי משרד החינוך באו בדברים עם כל 
הרשתות המפעילות בתי - ספר טכנולוגיים , ודאגו למציאת פתרונות מוסכמים עם 
ארגון המורים . כן סוכם , כי אם לא יקבלו הרשתות את הסיכומים וההנחיות 
של משרד החינוך או אם יתגלו מורים נוספים שנפגעו עקב הרפורמה , ימשיכו הצדדים 
לנהל את מגעיהם למציאת פתרון במסגרת פריטטית . באותו מעמד נמסר , כי נמצאו 
פתרונות ל08 המורים שפוטרו או שמשרותיהם צומצמו עקב הרפורמה , ואשר היוו 
את העילה לסכסוך בין הצדדים . 
