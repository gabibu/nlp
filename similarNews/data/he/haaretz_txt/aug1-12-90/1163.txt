שביתות אלימות התרבו בעשור האחרון , בעיקר במסגרת סכסוכי עבודה במפעלים 
גדולים . התבצרות עובדים במפעל , הבערת צמיגים , חסימת כבישים הפכו חלק 
קבוע מן הרפרטואר . לא אחת הגיעו הדברים אף לכליאת מנהלים . שביתת עובדי 
אליאנס , עובדי התעשייה האווירית בפרשת פרויקט הלביא , תדיראן , אתא וסולתם 
הן רק מקצת הדוגמאות . באוגוסט 7891 כלאו עובדי סולתם את מנהלי כור . ב8891 
כלאו עובדי אליאנס את ראשי כור . הפעם נקטה הנהלת סולתם זהירות . מנכ"ל 
סולתם , אורי שמחוני , עזב את המפעל עוד ביום ששי , 72 ביולי . היה זה 
בתום ישיבה בין שמחוני לבין נציגי העובדים . בישיבה הציג שמחוני את תוכנית 
ההבראה של סולתם : פיטורים של 081 עובדים , או לחילופין קיצוץ של % 04 בשכרם 
של כל העובדים וחתימה על הסכם עבודה חדש , שיכלול בין השאר תוספת של חמש 
שעות עבודה שבועיות והעלאת נורמות הייצור . בתום הפגישה אמר שמחוני שהוא 
ממהר לפגישה ועזב מיד את המקום . דקות אחדות אחר כך חילק מנהל העבודה שלו 
את מכתבי הפיטורים לעובדים . שליחים מיוחדים מסרו את מכתבי הפיטורים לעובדים 
שלא הגיעו באותו יום לעבודה . הדבר גרם להתפרצות כעס בקרב העובדים וההמשך 
ידוע . פרוף אריה גלוברזון , מנהל מכון גולדה מאיר לחקר עבודה וחברה באוניברסיטת 
תל אביב , מונה סיבות אחדות העומדות ביסוד החרפת סכסוכי עבודה בישראל . 
" סכסוכים אלימים מתקיימים " , לדבריו , " בעיקר בארגונים הגדולים והחזקים 
יחסית . פחות ופחות רואים שביתות וסכסוכים במפעלים הקטנים . אין זאת בשל 
שיפור יחסי העבודה במפעלים הקטנים , אלא בגלל החרפת יחסי הכוחות בארגון 
הגדול , והתעצמותו של ועד העובדים במפעל מסוג זה " . ועד עובדים יכול להיות 
חזק לא רק הודות למוטיווציה מנהיגותית או למניעים פוליטיים אישיים , אלא 
גם על רקע היחלשות הנהלת המפעל וחוסר אונים של גורמי חוץ , כמו מועצת הפועלים 
וההסתדרות , ומתוך הכרה שלעובדים לא תהיה תעסוקה בעתיד . ועד עובדי אתא 
היה חזק מאוד משום שלקשישים המפוטרים לא היתה כל אלטרנטיווה . מועצת הפועלים 
לא יכלה לעזור לעובדים , ולכן הם המשיכו במאבקם עד התמוטטות המפעל . ב"סולתם " 
המצב דומה . האבטלה בצפון הארץ גואה , למפוטרים , במיוחד למבוגרים שבהם , 
הסיכויים למצוא מקום עבודה אחר אפסיים . גם העובדים שלא פוטרו חשים מאוימים , 
משום שבשנים האחרונות פוטרו כ0081 עובדים במסגרת תוכניות הבראה רבות שיצאו 
לפועל , ואיש אינו מבטיח שה081 הם המפוטרים האחרונים . עובדי סולתם תופסים 
את הנהלת המפעל כהנהלה חלשה . אהרון בן נעים , 91 שנה במחלקת בדיקת סדקים : 
" הבעייה היא שלהנהלה לא נותנים לקבוע . בכל פעם יש מינוי אחר . עכשיו 
מינו את יצחק זמיר לאחראי על תיק סולתם . לפני שמונה חודשים הגיע שמחוני , 
אלוף בצה"ל . נתנו לו קרדיט . הוא העלה את כולם לפסי הייצור מחדש . היה 
לנו פרויקט אמריקאי . היתה לנו מוטיווציה . אנשים עבדו פה יום ולילה . 
היום מתברר שלא הוא קובע " . פרוף גלוברזון מסביר כי היטשטשות הגבול בין 
סמכויות העובדים לבין סמכויות ההנהלה במשך השנים גורמת להקצנת המאבק . המאבק 
בסולתם מחריף על רקע דרישת העובדים לשתף אותם בקבלת ההחלטות במפעל , ובעיצוב 
תוכנית ההבראה שלו . ההנהלה מסרבת לכך . שמחוני טען כי מנהלי המחלקות דווקא 
שותפו בהחלטות על הפיטורים . לפני כמה שבועות הם נדרשו להעביר להנהלה רשימה 
של העובדים שבלעדיהם אינם יכולים להפעיל את המחלקה , ועל פי זה קבעה ההנהלה 
את מי לפטר . משה גודלשטיין , חבר ועד העובדים , אינו סבור שאפשר לראות 
בתהליך זה שיתוף בהחלטות . הוא דורש מן ההנהלה לדון עם נציגות העובדים על 
הפיטורים , ומציג זאת כזכות אלמנטרית . למיקומו של המפעל השפעה חשובה על 
החרפת הסכסוך . סולתם הוקמה ב0591 ביוקנעם , עיירת פיתוח מדרום לחיפה . 
האקלים נוח , האווירה פסטורלית , שיעור הפשיעה נמוך . בשנות הששים קלטה 
העיירה עלייה בעיקר מארצות ערב . בשנותיה היפות קידמה מאוד סולתם את היישוב . 
עובדים הצליחו לבנות בית במסגרת פרויקט בנה ביתך . סולתם מימנה את מערכת 
הספורט של היישוב , פעולות קשישים , את המתנ"ס . אולם השנים הטובות הסתיימו , 
ומה שנותר הוא יישוב מבודד , שבנוי על מקום עבודה אחד שהתמוטט . כיום מונה 
יוקנעם 0007 תושבים . שיעור האבטלה % 81 אחוזים , שהם כ003 מובטלים , מחציתם 
מפוטרי סולתם . % 03 מעובדי סולתם מתגוררים ביוקנעם . מאז גל הפיטורים האחרון 
בסולתם מורגשת ירידה בהיקף המסחר בעיירה . " האלטרנטיבות התעסוקתיות התמעטו 
מאוד בישראל בכלל " , מסביר פרוף גלוברזון . " כאשר העובדים רואים סכנה 
של אובדן מטה לחמם , הם פונים לכוחם " . סיבה נוספת להחרפת סכסוכי עבודה , 
מסביר פרוף גלוברזון , היא הידיעה , כי " הודות למאבק ולהפעלת לחץ זוכים 
עובדים לתקבולי פרישה גבוהים פי שניים ושלושה מאלה הקבועים בחוק ובהסכמי 
העבודה " . עובדי סולתם למדו זאת מנסיונם האישי בשביתות קודמות שלהם . גם 
לההסתדרות השפעה על יציאת סכסוכי עבודה משליטה . אבי חאליווה , 51 שנה 
בחלקה לייצור אזרחי בסולתם , משכורת 0051 ש"ח : " לא רק שההסתדרות לא 
דואגת לנו , אלא היא זורקת את האנשים אחרי הבחירות לזבל " . עובד אחר : 
" מי צריך את חברת העובדים ? למי יש כסף לארגון הארצי ? מספר הפקידים 
בכור גבוה פי שניים מהפועלים . נציג לא צריך לשבת בכור עם פלאפון , מכונית 
סיירה ומזכירה . עליו לשבת במפעל שהוא מייצג " . פרוף גלוברזון : " ההסתדרות 
צריכה למלא תפקיד של מעצב יחסי העבודה , וכשפורץ משבר עליה ליישב את סכסוך 
העבודה . פעם היתה ההסתדרות מאוד צנטרליסטית וחזקה . 
