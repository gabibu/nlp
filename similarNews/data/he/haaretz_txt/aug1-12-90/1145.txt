ההתעוררות הבין - ערבית שביטוייה הוא פסגת החירום הערב בקהיר , באה באיחור 
רב ובסגנון הססני כלשהו . דומה כי העולם הערבי היה ממשיך לדבר על הצורך 
בהבטחת " הסולידאריות הערבית " ולא מעז לגנות במפורש את כיבוש כוויית , 
אלמלא איימו הגייסות העיראקיים גם על ערב הסעודית . העולם הערבי היה מוכן 
להקריב את הנסיכות המדברית העשירה ואת משפחת א - סבאח על מזבח ההתפייסות 
עם עיראק . אולם עם היווצרות הנסיבות החדשות ולאחר שהמערב וארה"ב דחק את 
בעלי בריתם בעולם הערבי לפינה , באה ההתעוררות . לזכותו של הנשיא המצרי , 
חוסני מובארק , ייאמר כי הוא היחיד , שהעז להעמיד ובפומבי , כדברי המשל 
הערבי , את " הנקודות על האותיות " . מובארק זכה אמש לתמיכה גלויה ומיידית 
של כל המלכים והנשיאים לא בעצם ההסכמה להשתתף בפסגת החירום , אלא בניסיון 
אחרון למנוע התדרדרות צבאית . ההתעוררות הבין - ערבית שלא מיצתה עדיין את 
עצמה , נדחתה אמנם על הסף אמש על ידי בגדאד , אך ספק אם עיראק תחרים את 
את המפגש בקהיר . הודעת מועצת ההפיכה העיראקית אמש קובעת , חד משמעית , 
כי סדאם הולך עד הסוף ואינו שועה להפצרות הבין - ערביות . יחד עם זאת סביר 
מאוד שהנשיא העיראקי ינסה לתקוע טריז במאמצים הבין - ערביים באמצעות ירדן 
ואש"ף שהתייצבו מלכתחילה לימינו . 
