התיאטרון הקאמרי , שהחל את תחרות מחזות - הזמר בין התיאטראות כשהעלה את 
" עלובי החיים " , מיישר קו עם המציאות הכלכלית ומהערב , במרכז סוזאן דלל , 
מעלה את המחזמר הצנוע " פנטסטי " , המוצג בארץ בפעם השלישית . תיאטרון 
" הבימה " היה הראשון שהעלה את המחזמר בארץ . אז שיחקו בתפקידים הראשיים 
שולה חן ורפי קינן , כיום סגן מנהל פסטיבל ישראל . גיורא גודיק היה השני 
שניסה להתמודד עם המחזמר , ולא בהצלחה גדולה . " פנטסטי " נכתב לפני כשלושים 
שנה בידי שני יוצרים אמריקאים : תום גונס ( מלים ) והארווי שמידט ( מוסיקה ) 
, שכתבו את המחזמר הקאמרי , המבוסס על דמויות ספורות בלבד , כתגובה על 
המחזות המוסיקליים המפוארים ורבי - המשתתפים שהועלו באותה תקופה בברודווי . 
" פנטסטי " הועלה בזמנו בתיאטרון קטן בן 051 מקומות , ובאופן מפתיע הצליח 
מאוד וזכה להיכלל בספר השיאים של " גינס " כמחזמר המוצג ברציפות יותר זמן 
מכל מחזמר אחר . המחזמר הוא פארודיה על הזאנר , ועושה שימוש מלא בכל האמצעים 
שהזאנר מחייב ; ששה - עשר שירים מובנים , כוריאוגרפיה שונה לכל אחד מהם 
ועלילה מתקתקה , שלא פעם מובלעות בה עקיצות של הדמויות כלפי עצמן , כלפי 
זולתן וכלפי הסיטואציה כולה . לואיזה בת ה61 ( רינת גבאי ולימור שפירא , 
לחלופין ) ומט בן ה02 ( שרון כהן ) הם שני צעירים המתגוררים בשכנות . 
אביו של מט ( אלברט כהן ) ואביה של לואיזה ( ראובן שפר ) שואפים בכל 
מאודם שהשניים יינשאו . הם יודעים ש"ילד יעשה כרצונך רק אם תאמר לו לא " , 
ולכן מביימים מעין סיפור " רומיאו ויוליה " : הם מציגים את עצמם כאויבים 
בנפש , ומגבירים בכך את התשוקה בקרב הצעירים . כדי להיות בטוחים שתוכניתם 
תצליח הם אפילו שוכרים את שירותיו של שודד מפורסם , אל גאיו ( אבנר חזקיה , 
המגלם גם את דמות המספר ) , לבימוי סצינת אונס , שבה ייחלץ מט לעזרת 
לואיזה ויביא בכך לחיסול ה"ריב " בין המשפחות . מזימת ההורים כמעט שעולה 
יפה , אולם משמתברר לצעירים כי הכל בוים , הם מאבדים עניין בסיפור האהבה 
הבנאלי . אבל סוף טוב הכל טוב , והשניים , לאחר שחוו מעט סבל ומכאוב , 
חוזרים זה לזרועות זו , ביודעם כי הפעם אין זו אשליה אלא אהבה אמיתית . 
העלילה הפתלתלה מסתיימת בחיוכים , בשירים ובצעדי ואלס לרוב . ההצגה מתבססת 
על תרגומו הוותיק של דן אלמגור , שנעשה לפני יותר מעשרים שנה . " עידכנו 
אותו מעט מאוד " , אומר הבמאי , ישראל גוריון . " חשבנו שאם נעביר את 
המחזמר לשפה של היום , נאבד את הניחוח הפיוטי , את התמימות ואת האופי האגדי 
שיש בו . מצד אחד , זו פארודיה על מחזות קלאסיים כל הדמויות שאולות משייקספיר , 
או ממקורות אחרים , בעיוות קל מצד שני , הוא קטן , פיוטי ואנושי , 
מדבר על התבגרות , התנפצות אשליות הנעורים והריקנות שחשים לאחריה " . שני 
שחקנים צעירים נבחרו לגלם את התפקידים הראשיים : רינת גבאי ( 71 ) , 
הידועה מהופעתה באופרה הישראלית החדשה , ושרון כהן , שהשתחרר לא מכבר משירות 
בלהקה צבאית וזה ניסיונו הראשון על במת תיאטרון מקצועי . לדברי גוריון , 
הבחירה בשני צעירים נעשתה מתוך כוונה ליצור אותנטיות מרבית . לשרון כהן 
יש על הבמה קשרים משפחתיים הזהים למציאות ; את אביו בהצגה מגלם אביו , 
השחקן אלברט כהן . " לא רציתי שילדי יהיו שחקנים " , אומר אלברט כהן . 
" אחרי 64 שנים על הבמה אני יודע כמה קשה להיות שחקן , ולכן העדפתי שילכו 
בעקבות אמם , לקריירה מוסיקלית . כששרון קיבל את התפקיד , אמרתי למה לא ? 
שישתעשע קצת . עכשיו , כשאנחנו ביחד על הבמה , קשה לתאר איזו התרגשות 
עצומה זה גורם לי . אני , שחשבתי שכבר לא אתרגש יותר במקצוע , מוצא את 
עצמי מלא חרדה ורצון שזו תהיה הצלחה גדולה " . הוא ויתר על הצעה להופיע ב"המתלבט " , 
מחזהו החדש של חנוך לוין , כדי להופיע עם בנו אף כי הוא נחשב שחקן לויני 
טיפוסי . הבן שרון מפיק מהעבודה לצד האב תועלת מרובה : " זה פינוק . 
הוא מעיר לי הערות ספציפיות , נותן עצות קולעות , שנקלטות אצלי במלה אחת , 
ואני יודע שאני יכול לבטוח בו " . משתתפים נוספים ב"פנטסטי " : שלמה וישינסקי , 
נתן כוגן , ניצן זיצר וסוהיל חדד . מנהל מוסיקלי : רפי קדישזון , הדרכה 
קולית : עדי עציון . 
