רופאי שיניים עולים מברית המועצות יחלו ללמוד ביום א , בקורס מיוחד להכשרה 
מקצועית שיופעל בבית הספר לרפואת שיניים של בית חולים הדסה והאוניברסיטה 
העברית . במשך שלושת חודשי הקורס , ילמדו רופאי השיניים העולים להכיר את 
הציוד , החומרים ואת השיטות לרפואת שיניים המקובלות במערב ובישראל . מתוך 
081 שעות לימוד מתכוננות , יוקדשו 77 שעות לעבודה קלינית . קורס במתכונת 
דומה ייערך במסגרת המכון ללימודי המשך ברפואה בחיפה ל03 רופאי שיניים עולים 
, המתגוררים בצפון הארץ . הקורס נערך בשיתוף עם משרד הבריאות , משרד 
הקליטה ועם הסוכנות . פרויקט הכשרת רופאי שיניים עולים , הוא ביוזמת ההסתדרות 
לרפואת שיניים , שהקימה לשם כך את איגוד רופאים למען קליטת רופאי שיניים 
עולים . הרופאים הכלליים מקבלים סיוע מהמדינה למכינה ובחינות רישוי , בניגוד 
לרופאי השיניים , שאינם זוכים למסגרת ממלכתית כלשהי המטפלת בקליטתם . רופאי 
השיניים הקימו קרן לקליטה , בעזרת תרומות , שבאמצעותה הם מעניקים הלוואות 
ללא ריבית לרופאים העולים , לרכישת ביטוח מקצועי . 
