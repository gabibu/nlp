במשך שני עשורים לפחות , התבססה מדיניותה של בריטניה כלפי אלסטר על ההנחה 
שאפשר למצוא שם פתרון שיהיה מקובל על כל הצדדים , להוציא את הקנאים הרצחניים 
ביותר של האי - אר - איי . לפי תפיסה זו , " אקלים " נכון , סבלנות 
אין סופית , רצון טוב ויוזמה שתבודד את הטרוריסטים ממקורות התמיכה המסורתיים 
שלהם בקהילה הקתולית , עשויים לקרב את השלום . עד היום הסתיימו כל היוזמות 
האלו בכישלונות רוויי דם ובהשפלה קשה ליוזמיהן . לא היה מחסור ברצון טוב 
ובסבלנות . בזה אחר זה גילמו השרים השמרנים לענייני אירלנד וייטלו , פים , 
קינג וברוקס את התכונות האלה עד לדרגה אבסורדית כמעט . אבל השר היחיד 
שהשיג מידה מסוימת של הצלחה , היה רוי מייסון ( השר של מפלגת הלייבור בין 
השנים 67919791 ) , שוויתר על יוזמות פוליטיות והפסיק מחוות ריקניות של 
רצון טוב שעה שהתרכז רק במרדף אחרי הטרוריסטים . קפמאליד4היו אלו ההנחות 
הליברליות במהותן , המצויות בבסיסה של מדיניותה של בריטניה , שלהן התנגד 
איאן גאו , שמרן אנגלי טיפוסי בסגנון ובמחשבה . הוא טען ששאיפותיהם של 
הטרוריסטים מן האי - אר - איי כל כך גדולות , שרק ניצחון על הארגון או כניעה 
לו יביאו את השלום . קפמאבינגאו גרס , שההסכם האנגלו - אירי , שבגינו התפטר 
לפני חמש שנים מממשלתה של תאצר , יחליש את האיחוד הבריטי , יעודד את הטרוריסטים 
ויגביר את האלימות . עד היום הוכיחו המאורעות בצורה טראגית שהוא צדק . 
אבל אין סימנים בתגובות על מותו שרבים מעמיתיו בפרלמנט מכירים באמת שלו . 
התגובה עד כה עשויה להיראות כחלק מדפוס מקובל . אחרי הרצח באה הבעה של זעזוע 
מוסרי : עמוקה , כנה , אך בעלת אורך חיים קצר יחסית . היא מלווה בהצהרות 
שהממשלה לא תסכים לשנות את מדיניותה הנוכחית כתוצאה ממעשי אלימות , שיינקטו 
אמצעי ביטחון חזקים יותר , ששיתוף הפעולה מעבר לגבול ישופר . תגובה פזיזה , 
תהיה " כניעה " לטרוריסטים . כמה שינויים צנועים וזעירים נעשים באמצעי 
הביטחון , אבל אף לא אחד מהם מספיק כדי להניח מכשולים של ממש בדרכם של מניחי 
הפצצות והרוצחים . ואז חוזר שוב התהליך על עצמו . העיתון " גארדיאן " , 
התגלמות מושלמת של המצפון הליברלי , הכריז לפני ימים אחדים כצפוי : " אלה 
הדורשים אמצעים דרקוניים מיידיים משום שאיאן גאו מת , אינם מבינים את הפסיכולוגיה . 
משמעות הדבר , שלא זו בלבד שממשלת בריטניה והפרלמנט שלה מונעים לנקוט אמצעים 
פזיזים נגד הפעילות הטרוריסטית , היא אף עשויה להעניק לאי - אר - איי ( 
שלבטח כבר יודעים עכשיו שכניעה היא בלתי אפשרית ) בדיוק את מה שהם זקוקים 
לו " . לאמיתו של דבר , שום דמות פוליטית מרכזית או עיתון רציני לא דרשו 
נקיטת אמצעים דרקוניים , ורק מעטים מהם דרשו עריכת שינויים רציניים במדיניות . 
כמעט כולם הסכימו עם דעתו של ה"גארדיאן " , גם אלה שבשעתם הביעו ספקות לגבי 
ההסכם האנגלי - אירי . בדומה לכך , הכריזה ראש הממשלה , שהתרגשה עמוקות 
ממותו של ידידה : " איאן היה אומר , המשיכו בדרככם . . . " . האם היה 
אומר כך ? גאו העמיד בסכנה את הקריירה שלו בניסיון חסר תקווה , כפי שהתברר , 
לשנות את הגישה הנוכחית . האירוניה הטרגית של מותו היא שהגישות הבריטיות 
כל - כך תקועות במקומן , שהן עשויות רק לשרת את חיזוק המדיניות שאותה ראה 
בצדק מבוססת על שורה של אשליות . בתנאים אלה כדאי לזכור את מטרתו של האי - 
אר - איי : ליצור מדינה אירית מאוחדת הנשלטת על בסיס של פילוסופיה המאחדת 
בתוכה סוציאליזם מהפכני ולאומנות קיצונית ( שגם היא מבוססת על סדרה של מיתוסים 
וחצאי אמיתות ) . המדינאים האמריקאיים , שהעניקו לגיטימיות לאי - אר - 
איי , צריכים להתבייש לנצח על שהעלימו את עיניהם , הן משיטותיו של הארגון 
והן ממטרותיו . המטרה של מדינה מרקסיסטית מאוחדת , היא החומר שממנו קרוצים 
חלומותיהם של מטורפים : הגשמתה תהיה שנואה על מרבית אוכלוסי הרפובליקה של 
אירלנד , כפי שתהיה שנואה על הקהילה הפרוטסטנטית בצפון . אבל האסטרטגיה 
של האי - אר - איי גורסת שהמטרה תושג באמצעות ערעור ההחלטיות הבריטית על 
ידי מסע של טרור , שיסלול את הדרך ליציאתו של הצבא הבריטי בתנאים שייראו 
הולמים את מטרותיהם הרחבות יותר . במציאות תוליך יציאתו של הצבא למלחמת אזרחים , 
שבה עלולה הקהילה הקתולית לסבול יותר מכל אחד אחר , מלחמה שקרוב לוודאי 
שתעבור את הגבול לדרום ותסתיים ביצירתה של מדינה פרוטסטנטית עצמאית . בהכירו 
באמת של כל הדברים האלה , האמין גאו , שכל הסכם עם דאבלין , שהעניק לה 
השפעה בפרובינציה , חייב להיראות כוויתור בעיני הטרוריסטים , יחליש את 
האיחוד הבריטי שהוא בעל מחויבות עמוקה ורגשית לקיים אותו , ועלול להיראות 
כראיה שהבריטים מהרהרים בעשיית הצעד הראשון בדרך להוצאת צבאם . שיתוף הפעולה 
בין לונדון ודאבלין רצוי רק אם סעיפים 2 ו3 של החוקה האירית , המחייבים 
את אירלנד לשאוף לצירוף שש הנפות , ישונו . יכלה להיות בו תועלת אם היה 
תורם לשילובה של אלסטר במידה רבה יותר במסגרת הבריטית , ובעת ובעונה אחת 
אינו מחבל במאמץ מוגבר להבסתם של הטרוריסטים , אפילו תוך הסתכנות בפגיעה 
ברגשות דאבלין . קפמאבינבנאומו האחרון בנושא , בחודש יולי , ציין גאו שהשקפותיו 
לא השתנו . הוא דחק בשר הנוכחי לענייני אלסטר , פיטר ברוק , לבחון שוב 
את האפשרות לאיחוד מלא של אלסטר עם הממלכה המאוחדת , תהליך שידידו ומורו 
של גאו , איירי ניב , תמך בו . ניב היה מקבל ללא ספק את התיק של צפון 
אירלנד , אלמלא מותו בידי האי - אר - איי בשנת 9791 . הסיכוי שהצעותיו של 
ניב יועלו היום מחדש נראה קלוש . משום שבעוד זה הדבר היחיד שעדיין לא נוסה 
באלסטר , רק מעטים בווסטמיניסטר תומכים בהצעות כאלה , והבולטים שבהם מתו 
באחרונה או , כמו במקרים של ניב ושל גאו , היו קורבן לפצצות של טרוריסטים . 
במקום זאת , יהיה הדגש על הגנת אישי ציבור ומודעות ציבורית גדולה יותר , 
ואלה לא יציבו מכשול חמור במיוחד על דרכם הרוויה בדם של הטרוריסטים , משום 
שהטווח של מטרות " לגיטימיות " של הטרוריסטים גדול מאוד . יתר - על - כן , 
הממשלה כבר אימצה את הקו הליברלי : היא לא תגיב בלהט של הרגע או " תיכנע " 
לאי - אר - איי בכך שתשנה את מדיניותה . בהגיבה כך , היא עשויה להתעלם 
מן העובדה שיש אמצעים אחדים שאפשר להחזירם לסדר היום הפוליטי , רק כאשר 
מצב הרוח הציבורי הוא של זעם נורא , רעיון שהמוח הליברלי מתעב . רציחתו 
של גאו , שבאה בעקבות מאות מעשים דומים , מספקת הזדמנות כזאת . כל הסימנים 
מעידים שלא ינצלו אותה . 
