" היום אין לאף אחד אפשרות ליירט טילים במעופם , אבל יש לנו תשובות אחרות " , 
כך אמר אתמול שר הביטחון , משה ארנס , מספר שעות לאחר שיגור ניסיוני ראשון 
של הטיל " חץ " . ארנס אמר לגבי השיגור : " זוהי פריצת דרך . הישג טכנולוגי 
גדול מאוד . יש לברך את המהנדסים שלנו שהביאו לנו את ההישג הזה , אבל יש 
לזכור שזוהי תוכנית פיתוח בשלב זה , תוכנית שהיא מאוד מבטיחה מבחינת יכולת 
המבצעית בבוא העת , אך כרגע אנו מסתמכים על אמצעים אחרים " . בחודשים הקרובים 
ייערכו שלושה ניסויים נוספים של הטיל החץ . הטיל , המיועד ליירט טילים 
בליסטיים , יהיה מבצעי רק בעוד ארבע עד חמש שנים . לאחר שלושה ימים של עיכובים , 
שוגר אתמול הטיל חץ , בשעה 33 : 51 . באתר השיגור נכחו עיתונאים רבים 
מהארץ ומהעולם . הטיל נראה טס לעבר הים ושובל אש ועשן לבן סימנו את מסלול 
מעופו . הטיל טס פחות מדקה למרחק של כמה קילומטרים ואחר כך נפל בקשת רחבה 
אל מי הים התיכון . הצלמים הזרים ורשתות הטלוויזיה בקושי הצליחו לצלם את 
מעוף הטיל . בניסוי אתמול נבדקה פעולת המערכות והשילוב ביניהן . דובר משרד 
הביטחון מסר , כי בשיגור הושגו מרבית מטרות הניסוי . ככל הידוע , היה השיגור 
הנסיוני הראשון ללא מטרה , ובחן את כן השיגור ומערכות שונות בטיל . התעשיה 
האווירית נמנעה ממסירת פרטים טכניים על תכונות הטיל , אך מפרסומים זרים 
והערכות מומחים מדובר בטכנולוגיות חדישות שמקנים לטיל יכולת לפתח מהירות 
עצומה וכושר תימרון רב . לפי מקורות זרים , יגיע הטיל לגובה של כ03 ק"ם , 
יפתח מהירות של עד 11 אלף קמ"ש והוא יהיה מצויד בראש חץ נפץ גדול שבהתפוצצותו 
יוכל להשמיד טיל אויב גם בלי לפגוע בו באופן ישיר . אורכו של הטיל , על 
פי פרסומים בעיתונות הזרה , כ21 מטר , צורתו קונית וגופו צר . מקורות ביטחוניים 
מסרו , כי לעומת ה"פטריוט " , שבמקורו הוא טיל נגד מטוסים וביכולתו לעמוד 
בעומס של עד 04 גי , נבנה החץ מלכתחילה ליירוט טילים והוא יוכל לעמוד בכ002 
גי . החץ הוא פרויקט משותף של מערכת הביטחון וארה"ב . שר הביטחון הודיע 
באחרונה כי ארה"ב תשתתף גם במימון השלב השני של הפיתוח , אך טרם סוכם בכמה 
אחוזים . בשלב א של הפיתוח מימנה ישראל % 02 והממשל האמריקאי % 08 . המימון 
האמריקאי בא מתקציב מלחמת הכוכבים , שקוצץ לפני שבוע באופן משמעותי בקונגרס . 
עלות הפרוייקט נעה בין 007 ל008 מיליון דולר . השר ארנס וצמרת צה"ל , 
לא חזו בשיגור טיל ה"חץ " אתמול . בשבוע האחרון הם היו באתר השיגור אך 
בגלל תקלות לא שוגר הטיל . דובר צה"ל , נחמן שי , אמר כי שיגור החץ הוא 
חלק מתכנית פיתוח ארוכה ומורכבת , ואין לו קשרל אירועים במפרץ . " אי 
אפשר לראות בזה לא התגרות ולא העלאת המתח " . 
