ניו - יורק ( מיוחד ל"הארץ " ) . " ניו יורק טיימס " קובע כי החרם על 
עיראק וכוויית , שבעיקרו מכוון למנוע מהן לייצא נפט , נשמר עד כה במלואו 
ולא ידוע על הפרות האמבארגו מצד מדינות . לעומתו טען אתמול " ניוזדיי " 
כי המלחמה הכלכלית על עיראק וכוויית איננה יעילה כפי שגורמים שונים מעריכים . 
לדברי העיתון , מאות משאיות עמוסות נפט עיראקי נראות בכבישי ירדן כשהן עושות 
דרכן לנמל עקבה , ובה בעת מאות משאיות מובילות מזון ומוצרי צריכה אחרים 
לעיראק . בגיליונו מאתמול דיווח " ניו - יורק טיימס " כי איראן היא יצואנית 
הנפט הראשונה מבין חברות אופ"ק המנצלת את החרם הכלכלי על עיראק וכוויית ומוכרת 
מיליוני חביות נפט ליפאן ולמדינות אחרות . העיתון מוסר כי בימים האחרונים 
מכרה איראן בין 01 ל62 מיליון חביות נפט , בעיקר ליפאן ולמדינות אחרות באסיה . 
איראן הגדילה את יצוא הנפט שלה פי - שניים , ולפי אומדן אחר פי - שלושה . 
מומחים אמרו כי הנפט שמייצאת איראן בימים האחרונים מקורו במאגרים ששמרה בזמן 
המלחמה עם עיראק . מאגרים אלה מכילים כנראה בין 03 ל04 מיליון חביות . 
להערכת מומחים האיראנים לא יוכלו לאורך זמן למלא את המחסור , העלול להיווצר 
כתוצאה מהחרם . איראן יכולה להגדיל את תפוקת הנפט שלה רק בכמה מאות אלפי 
חביות ביום גידול לא משמעותי בשעת משבר . עם זאת , הגידול ביצוא הנפט 
מאיראן עשוי לשמש לחץ על מדינות אחרות באופ"ק ולהניען להגדיל את תפוקתן 
באורח משמעותי . 
