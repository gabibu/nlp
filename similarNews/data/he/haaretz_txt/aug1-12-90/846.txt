מבקשת ממדינות המערב לאפשר לעובדים סובייטים למצוא בתחומיהן עבודה כך הודיע 
משרד העבודה הסובייטי . ארבעה או חמישה מיליון אזרחים סובייטים עלולים לאבד 
את משרותיהם בשנה - שנתיים הבאות , בעת שמוסקווה תפעל לקראת מעבר לכלכלת 
שוק חופשי , אמר ולאדימיר שצרבאקוב , יו"ר הוועדה הממלכתית לנושאי עבודה 
וחברה . לדברי שצרבאקוב , רבים מהעובדים ינסו למצוא עבודה במערב ברגע שיתקבל 
החוק החדש , המאפשר לאזרחים סובייטים לצאת את גבולות המדינה , כדי לעבוד . 
החוק יתקבל כנראה בספטמבר . " יש לדון בנושא בכובד ראש " , אמר שצרבאקוב 
במסיבת עיתונאים , בפגישה השנתית של ארגון העבודה הבין - לאומי בזנווה . 
לדברי שצרבאקוב , הוא דן בבעיה עם שרת העבודה האמריקאית , אליזבת דול ועם 
שרי העבודה של בריטניה , צרפת , מערב - גרמניה , בלגיה , פינלנד , שוודיה 
וכמה ארצות אחרות , ועם סגן השר של קנדה . לאחר ששוחח עם פקידי ממשלה ממדינות 
מזרח אירופיות , המתקדמות במידה זו או אחרת לכיוון של כלכלת שוק , אמר 
יו"ר הוועדה הסובייטית , כי הציע לשרי המערב לדון בשאלה במועד מאוחר יותר , 
בכינוס שיזמנו עם עמיתיהם ממזרח אירופה . שצרבאקוב הכיר בעובדה , שכבר 
כיום שוררת אבטלה בחלקים של מערב אירופה ובצפון אמריקה . הוא הודה , כי 
העובדים הסובייטים זקוקים להכשרה כדי להגיע לרמה המקובלת במערב . " אינני 
רוצה שהעובדים שלנו יהוו תוספת לצבא המובטלים במערב " , אמר . אולם לדבריו , 
גם כאשר שוררת אבטלה , קיימות משרות בלתי מאויישות , בעיקר בעבודות בשכר 
נמוך שאחרים אינם רוצים בהן . ראש ממשלת פולין , תדיאוש מזובייצקי , אמר 
דברים דומים בשבוע שעבר . לדבריו , אם ספרדים , פורטוגלים ואחרים יכולים 
לעבוד במסעדות ולעשות עבודות שונות בשווייץ , יש לאפשר זאת גם לפולנים . 
אזרחים סובייטים כבר הגיעו למדינות סקנדינוויה עם אשרות של תיירים והם עובדים 
שם באופן בלתי חוקי , אמר שצרבאקוב . הוא הוסיף כי פרט לעובדים שיפוטרו 
בעקבות המעבר מכלכלה ריכוזית , יהיה על בריה"ם לחפש עבודה לכ054 אלף בני - 
אדם מאזור צרנוביל הנגוע בקרינה , מאז האסון הגרעיני ב68 . לדבריו , 5 . 
2 מיליון אזרחים מתוך אותם ארבעה או חמישה מיליונים שייאבדו לפי ההערכות 
את מקומות עבודתם , יוכלו למלא משרות פנויות באזורים מרוחקים במדינה . שצרבאקוב 
אמר שמוסקווה חוששת מפני בריחת מוחות ממנה . שניים עד שלושה מיליוני אזרחים 
סובייטיים עלולים לצאת מהמדינה מדי שנה כדי לחפש עבודה , לאחר שיתקבל חוק 
ההגירה החדש . " אם כמות אדירה זו של אנשים ייצאו למדינות אירופיות אחרות , 
אין ספק שיתעוררו בעיות קשות " , אמר . " לכן אנחנו חייבים לעשות מאמץ 
משותף " . שיעור האבטלה יהיה גבוה באופן משמעותי , אם תאמץ מוסקווה טיפול 
בהלם כפי שעשתה זאת ממשלת מזובייצקי בפולין . לדברי שצרבאקוב , אם תבוצע 
תוכנית כזו יאבדו את משרותיהם רבע מכוח העבודה בבריה"ם המונה 041 מיליון 
איש . 
