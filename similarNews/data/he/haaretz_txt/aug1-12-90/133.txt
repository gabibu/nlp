גורמי עלייה בכירים מתנגדים בתוקף לפתיחת תחנת מעבר בהלסינקי לעולי ברית 
המועצות . התנגדות זו נובעת מן החשש שבירת פינלנד תהפוך למרכז חדש של נושרים , 
כפי שהיתה וינה בירת אוסטריה במשך שנים רבות . גורם עלייה בכיר אמר אתמול 
ששלטונות פינלנד דורשים לאפשר לכל אחד מיהודי בריה"ם המגיע להלסינקי אשרת 
שהייה למשך חמישה ימים , על מנת לאפשר לו להחליט אם להמשיך לישראל או לשנות 
את יעדו ולהגר למדינה אחרת . לדברי אותו גורם " איננו מוכנים לפתוח נתיב 
יציאה , שקיים חשש סביר שיהפוך למוקד של נושרים . אם פינלנד לא תשנה את 
ההחלטה , לא תיפתח תחנת מעבר בהלסינקי " . מאז החלטת ממשלת פינלנד ב3 ביולי 
להיענות לבקשת ישראל לאפשר לעולים לעבור דרך נמל התעופה ווילמאן - סטראנד , 
עברו דרך פינלנד רק עולים מעטים . מרבית העולים מגיעים ארצה דרך הונגריה , 
פולין ורומניה . מאז חודש מארס , עת החלו הדיונים בין ממשלות ישראל ופינלנד 
בנושא פתיחת מעבר היהודים , הפעילו מדינות ערב לחצים כבדים על הפינים לבל 
יפתחו את תחנת המעבר , אולם בעקבות ביקורו של שר החוץ של פינלנד פארטי פאסיו 
בישראל , החליטה ממשלת פינלנד לאשר את פתיחת תחנת המעבר לתקופת ניסיון של 
ארבעה חודשים עד ה42 באוקטובר . באחרונה הודיע דובר משרד החוץ כי המגעים 
ליישום ההחלטה לפתוח את נתיב היציאה דרך פינלנד מתעכבים מסיבות טכניות . 
דובר הסוכנות אמר בראיון לעיתון פיני שהדחייה נובעת מסיבות ביטחוניות . 
