גינויים חריפים על רצח שני הנערים בירושלים נשמעו אתמול מצד מפלגות וארגונים 
שונים . " מפלגת העבודה מביעה זעזוע ושאט נפש מהירצחם של שני הנערים " , 
אמר אתמול מזכ"ל " העבודה " , מיכה חריש . בהודעתו אמר חריש , כי הרוצחים 
הם אויבי השלום והדו - קיום וקרא למשטרה ולזרועות הביטחון להפעיל את כל הכוחות 
על - מנת ללכוד את הרוצחים ולהביאם לדין . חריש קרא לתושבי ירושלים לנהוג 
איפוק ולאפשר לזרועות הביטחון לבצע את מלאכתם . הוא גם אמר כי על הפלשתינאים 
בשטחים להוקיע מיד את מעשה הרצח . מזכ"ל המפד"ל , ח"ך יצחק לוי , אמר כי 
האירוע הטראגי הוא ביטוי לאובדן כושר ההרתעה , ומשמש תשובה של כנופיות הטרור 
והחבלה לעידוד שהם מקבלים מבית . קפידבינח"ך אמנון רובינשטיין מסיעת שינוי 
הביע זעזוע עמוק ממעשה הרצח הברוטלי , הבלתי - אנושי ומעורר החלחלה . רובינשטיין 
דרש , כי ההנהגה הפלשתינית בשטחים תוקיע את המעשה כשם שאנשי ציבור ישראלים 
גינו את הרצח בראשון - לציון . מעשי הטרור והרצח הנפשעים נגד יהודים פוגעים 
לא רק בחיי אדם אלא מקטינים את הסיכוי להידברות בין ישראלים לפלשתינאים , 
אמר . מזכ"ל תנועת צומת , עו"ד מודי זנדברג הביע בשם התנועה זעזוע עמוק 
ממעשה הרצח ושלח את תנחומיו למשפחות האבלות . " מי שמושיט יד אל מנהיגי 
הטרור הערבי ביהודה ושומרון , במטרה לחתום עימם על הסכמים , בל יתפלא אם 
ימצא יד זו מוכתמת בדם קורבנות הטרור " . סגנית שר המדע , ח"ך גאולה כהן , 
קראה לאסור מיד את הנהגת האינתיפאדה , המרוכזת ופועלת בירושלים . " המערך 
צריך לגנות לא רק את הרצח אלא גם את אלה מחבריו המקיימים מפגשים וחותמים 
הסכמים עם מנהיגי האינתיפיאדה וראשי המרצחים " , אמרה . ראש עיריית ירושלים , 
טדי קולק , אמר כי כתגובה לרצח יש לחזק את ירושלים , להביא אליה יותר 
אנשים ולבנות יותר . אנו נחיה כך עוד זמן רב ויש לחזק את הבירה , אמר . 
" ארגון נפגעי הטרור הערבי " תבע מממשלת ישראל להנהיג לאלתר עונש מוות 
למחבלים . " עוד כמה קורבנות יהודים צריכים להיות ? " , שאל הארגון בהודעתו . 
הארגון מבקש שיום גילוי הגופות יהפוך ליום זכרון למען נפגעי הטרור בארץ . 
קפידביניו"ר סיעת הליכוד , שרה דורון וח"ך רן כהן ( רץ ) תובעים לקיים 
בכנסת דיון מיוחד על רקע רצח שני הנערים בירושלים . עוזי לנדאו ( ליכוד ) 
עוסק בגיוס 02 חתימות , הנדרשות כדי לערוך כינוס מיוחד של הכנסת . הבוקר 
תתכנס ועדת הפנים לדיון בהשתתפות מפכ"ל המשטרה , רב ניצב יעקב טרנר , על 
התערערות מצב הביטחון בירושלים . בפניה לשילנסקי גינה כהן את הרצח המתועב 
וקרא לגורמי הביטחון להתרכז בלכידת הרוצחים והענשתם " כראוי לטרוריסטים 
מתועבים " . הוא גינה גם את הימין הקיצוני בישראל ואת סרבני השלום הפלשתינאים , 
" המעודדים את הטרור וחוסמים כל הידברות מדינית " . יו"ר הכנסת דב שילנסקי 
הביע בשם הכנסת כולה זעזוע מהרצח . " יש לכרות את היד המתועבת שגדעה שני 
שתלים רכים שטרם היו לגזעים באדמת א"י " . 
