מרכז האו"ם ( ע"ר וע"ץ ) . מועצת הביטחון הודיעה אתמול פה אחד , כי 
סיפוח כוויית לעיראק בטל ומבוטל מבחינה חוקית , וקראה לכל המדינות והארגונים , 
לסרב להכיר בצעד זה של העיראקים . זו הפעם השלישית בפחות משמונה ימים , 
שמועצת הביטחון דוחה נחרצות את ניסיונותיו של נשיא עיראק סדאם חוסיין , 
להשתלט על הנפט של כוויית . היתה זו גם הפעם הראשונה , שכל 51 המדינות 
החברות במועצת הביטחון הצביעו פה אחד , ללא מתנגדים או נמנעים , מאז פרץ 
המשבר במפרץ הפרסי . ב2 באוגוסט גינתה מועצת הבטחון את פלישת עיראק לכוויית 
ודרשה נסיגה מיידית וללא תנאי . 41 חברות תמכו בהחלטה זו ורק תימן , החברה 
הערבית היחידה , לא השתתפה בהצבעה וטענה שלא קיבלה הוראות . לאחר שעיראק 
סרבה לסגת , התכנסה מועצת הביטחון שוב ב6 באוגוסט והטילה סנקציות כלכליות 
נרחבות נגד עיראק וכוויית הכבושה , כולל אמברגו נשק ואיסור על ייצוא הנפט 
החיוני כל כך לעיראק . בהחלטה זו תמכו 31 מדינות ונמנעו שתיים : תימן בטענה 
שאינה רוצה לפגוע במאמצים למציאת פיתרון למשבר באיזור , וקובה ששאלה מדוע 
לא ננקטה פעולה דומה בעבר נגד דרום אפריקהוישראל . בהחלטת מועצת הביטחון 
מאמש נאמר עוד , כי היא נחושה לשים קץ לכיבוש כוויית , להשיב לה את ריבונותה , 
עצמאותה ואת שלמותה התירטוריאלית ודרשה פעם נוספת שעיראק תוציא לאלתר וללא 
תנאים את כל כוחותיה ותחזיר אותם לעמדות , אותן תפסו ב1 באוגוסט . 
