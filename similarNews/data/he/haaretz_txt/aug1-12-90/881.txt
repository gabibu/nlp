חברת החשמל מתחילה בהפעלה ניסיונית של שיטה לחיוב צרכנים לשלם מראש . בשלב 
הראשון תתקין החברה מאה " מוני כרטיס " בירושלים , לצרכנים שאינם משלמים 
את חשבונות החשמל שלהם במועד . המדובר במוני חשמל , המאפשרים אספקת זרם 
רק באמצעות כרטיסים מגנטיים שאותם יש לרכוש בתשלום מראש . כל כרטיס יאפשר 
שימוש בכמות של 05 קוט"ש . המונים הם אלקטרוניים , ולכן ניתן יהיה בעתיד 
ליישם באמצעותם תעריפים משתנים בהתאם למועד השימוש בחשמל ( תעריפי תעו"ז ) 
. מונים כאלה מקובלים מאוד בבריטניה ( שם הם קרויים " קארד מיטר " ) , 
והם חודרים יותר ויותר למדינות אירופה . סגן - מנהל אגף הצרכנות בחברת החשמל , 
שמריהו ברט , מסר כי כוונת הניסוי היא לבדוק תפעולית את המונה האלקטרוני . 
לצרכנים שלהם יותקן מונה כזה יינתנו הסברים על אופן השימוש בו . בעתיד , 
לאחר שיורחב השימוש בשיטה זו , יש בכוונת חברת החשמל להתקין נקודות מכירה 
אוטומטיות , כך שצרכנים יוכלו לרכוש את כרטיסי ההפעלה בקרבת מקום מגוריהם . 
