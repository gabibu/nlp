מצא את ארנסט בלוך , הפילוסוף המזרח - גרמני המרכזי שהיה חובב - מוסיקה 
נלהב ובעל ה"פילוסופיה של המוסיקה " , בביירית , כאורחו של וילאנד ואגנר . 
בלוך החליט אז שלא לשוב למזרח , שם החזיק במשך שנים בקתדרה לפילוסופיה 
באוניברסיטת לייפציג . סירובו לשוב למולדת מוקפת - החומה עורר מחאות והשמצות 
בברלין המזרחית , כצפוי , ובלוך מצא לנכון להצדיק את צעדו באיגרת אל נשיא 
האקדמיה המזרח - גרמנית למדעים שזכתה לפרסום נרחב דוקא במערב : " אורותיה 
הרבים יותר של ברלין המערבית הרקובה יותר " , כתב בלוך לעמיתו מתמול - שלשום , 
קוסמים לו עתה יותר והוא יישאר במערב הרקוב הזה , הודיע . ואמנם זמן קצר 
לאחר המעבר קיבל הפילוסוף הישיש בלוך היה אז בן 67 את הקתדרה היוקרתית 
לפילוסופיה בטיבינגן , ושם נשאר עד מותו מקץ שש עשרה שנים , כשהוא מרביץ 
בתלמידיו את שנאת המערב הרקוב . אין ספק שבלוך יכול לזקוף לזכותו במידה רבה 
את מרד הסטודנטים של 8691 , בגרסה הגרמנית שלו . אין גם לשלול את השפעתו 
על האידיאולוגים של קבוצת באדר - מאיינהוף . בכל מקרה , אחד התלמידים החברים 
הקרובים ביותר אליו בשנותיו בטיבינגן היה מנהיג - הסטודנטים רודי דטשקה , 
כמוהו כבלוך שונא - המערב הקיצוני שזה לא כבר עבר , כמוהו כבלוך , מן 
המזרח המשגשג תחת קרניה של מוסקבה אל המערב הקודר , אכול הסרטן האימפריאליסטי . 
גם הסטודנט הצעיר והמוכשר לכל וגם הפילוסוף הזקן ( והמוכשר לכל ) היו 
נכונים להקרבה הזאת בשמה של התקווה , התקווה לעתיד טוב עוד יותר מזה הכמעט - 
שורר כבר במזרח - גרמניה , והעתיד בקרוב לשרור , בעזרתם הפעילה , גם במערב . 
בחודשים אלה , כאשר מיליוני בני - ארצו לשעבר של ארנסט בלוך , מיליוני 
מזרח - גרמניה משמע , החליטו ללכת בעקבותיו ולהעדיף את " האורות הרבים 
של ברלין המערבית " , כדאי לקחת ליד את כל הכתבים הנבחרים של ארנסט בלוך , 
בעל האופוס הגדול " העיקרון תקווה " הכרך העברי מביא קטעים מתוכו שהקדיש 
את כל כתיבתו הלא - נלאית לתיאורו של העתיד המזהיר שינבע מן ההווה . במשך 
למעלה מששים שנה כתב בלוך בלי הרף אל האוטופיה המתהווה , שפך אוקינוס של 
דיו לצידוק האוקיינוס של הדם ששפכו אחרים בשמה של אותה האוטופיה . וכשם 
שהעדיף להלל את דמוקרטיית העתיד הסובייטית בהיותו בטיבינגן המערבית , כך 
העדיף לכתוב אפולוגיה על משפטי - הטיהור הסטליניסטיים בהיותו בפראג בשנת 
6391 . מעולם ( שלא כמו חבריו ולטר בנימין וגאורג לוקאץ ) לא נסע לרוסיה , 
תמיד סירב להזמנות שיכולות היו " לבלבל אותו עם העובדות " . ולעומת זאת , 
בחוש פרקטי המעורר התפעלות אצל הוגה ערטילאי זה שכל כתיבתו סובבת בענני 
החלומות ( " לא בלילה חולמים , אלא אף בהקיץ " , הוא אחד מגילויי בלוך 
המובהקים בספר " המבוא לפילוסופיה של טיבינגן " , ר עמוד 53 בספר העברי ) 
, ידע תמיד למצוא לעצמו את המקום הנוח ביותר להווייתו ולהגותו , ולמרבה 
התמיהה היה זה תמיד גם המקום הרקוב ביותר ! אם ולטר בנימין נסע למוסקווה , 
להיכוות שם בפושרין ( בסך הכל ) , ולשוב למערב הקפיטליסטי , מיהר בלוך 
ידידו דווקא אל ארצות - הברית , ושם , בארץ היתה לדידו " השטן הגדול " , 
פח אשפה של היסטוריה , מחנה קפיטליסטי מוקף גדרות תיל ( כך מתוארת ארה"ב 
ב"העיקרון תקווה " ) , תמצית הרקב האנושי שם דווקא חיבר בלוך את החיבור 
האוטופיסטי המרכזי שלו ששלושת כרכיו הופיעו בשנות החמישים בגרמניה המזרחית . 
אכן , " דאס פרינציף הופנונג " ראה אור במהדורה נוספת במערב גרמניה , 
זו מהדורה שעליה התחנכו מיטב הסוציאליסטים המערב - גרמנים ( אחד מהם , 
מרצה בירושלים כיום , הביע זה לא כבר , בראיון עיתונאי , צער על כשלון 
התקווה המזרח - גרמנית ! בניסוחיו יכולת לשמוע את קולו של המורה הגדול בלוך ) 
. המהדורה הזאת הביאה כמה שינויים לעומת קודמתה המזרח גרמנית , ועל כך 
כתב הפילוסוף המערב - גרמני ירגן הברמאס במסתו של בלוך ( " שלינג מרקסיסטי " ) 
. הבראמס ציין שבמהדורה המערבית הוצאו כמעט כל דברי - ההלל לסטלין ש"העיקרון 
תקווה " גדוש בהם במהדורתו המקורית . מאחר שבשנות הששים השתכנע בלוך שסטלין 
עולל כמה " נבזויות " ( שרכליכקייטן ) הוא מחק , כדברי הבראמס , עמודים 
שלמים של שירי הלל לסטלין מן האופוס הגדול שלו . אבל , כמובן , העבר מעולם 
לא היה חשוב במיוחד בעיני בלוך : מה שחשוב הוא העתיד , העתיד המזהיר , 
האוטופיה הטוטאלית , זו שבה ייעלם גם המוות ( ! ) יחד עם החלוקה המעמדית . 
בודאי ייעלם הסרטן , זו המחלה שהביא עמו האימפריאליזם . קריאה בכתבי ארנסט 
בלוך יכולה להיות כיום משעשעת למדי ויש המתקשים לעתים להתאפק מכתיבת פארודיות 
על בלוך , על סגנונו המנופח , על הגילויים מרעישי - העולם שלו וכיו"ב . 
פארודיה עדינה ומצוינת כזאת כתב בין השאר לשק קולאקובסקי בפרק הנפלא שלו 
על " ארנסט בלוך : מרקסיזם כגנוזיס פוטוריסטית " בתוך הכרך השלישי של 
ספרו " הזרמים הראשיים של המרקסיזם " . בלוך כתב גם דברים נגד הציונות שריח 
חזק של אנטישמיות מרקסיסטית קלאסית עולה מתוכם ( המהדיר העברי מציין את 
השפעת מאמרו המפורסם של מרקס על שאלת היהודים ! ) . באוסף העברי נמצא 
את הפנינה הבאה מתוך " העיקרון תקווה " : " אור נראה בקצה המנהרה , אך 
לא מארץ ישראל הוא בוקע , אלא ממוסקווה : במקום בו מצוי לנין שם ירושלים " . 
המהדיר העברי מעיר ש"אין לשכוח כי דברים אלה נכתבו בסוף שנות הארבעים תחילת 
שנות החמישים , כאשר בלוך תלה עדיין את התקווה בארצות הסוציאליזם המתגשם " 
( עם 262 ) . כדאי עוד להעיר כי את הנוסחה " במקום שבו מצוי לנין שם 
ירושלים " , כתב בלוך במקור , ב"דאס פרינציף הופנונג " , בניסוח לטיני ( 
" אובי לנין איבי ירוזלם " ) , כך שהיא תזכיר את האימרה הרומית הידועה , 
" במקום שטוב , שם המולדת " , הידועה גם בהיפוך שלה : " במקום שם המולדת , 
שם טוב " . מעניין אם חשב אי פעם בלוך על עצמו בשחקו עם האימרה הזאת , 
אם חשב עליה בעוברו מתחום מולדת כל העמלים אל המערב , למשל . ואולי אין 
כלל טעם לחשוב על כך : פילוסוף התקווה היה מקרה חסר - תקווה בהחלט . גרשם 
שלום כתב מסה לכבוד ארנסט בלוך בשנת 5791 , שפורסמה לכבוד יום הולדתו התשעים 
של ההוגה המזרח - גרמני , וזה לא כבר ראתה אור בכרך " עוד דבר " ( בתרגום 
אברהם הוס ) . במסה כותב שלום על פגישתו הראשונה עם ארנסט בלוך הצעיר , 
בשנת 9191 . הוא מתאר את כניסתו לחדרו של בלוך , שם ראה על השולחן את 
ספרו של אייזנמנגר " היהדות שנחשפה " , שהוא " הכרך המפורסם ביותר , הלמדני 
ביותר והכרסתני ביותר שבכל הספרות האנטישמית " . שלום מספר שבלוך הסביר לו , 
למראה תמיהתו , שהספר הזה הוא " הנפלא ביותר הדן ביהדות , שניתן ללמוד 
ממנו דברים לאין - סוף , אלא שמחברו סכל היה , שוטה מלומד שלא הבין ולא 
כלום , וכו " ( עם 354 ב"עוד דבר " ) . גרשם שלום מעיר על כך שדברי בלוך 
אלה לימדו אותו דבר מה חשוב מאוד , הדליקו בו רעיון " שלא נשכח ממני עד 
עצם היום הזה : חייבים ללמוד ספרים גם בניגוד לכוונתם המוצהרת " . ברמז 
עדין זה מכוון שלום את עינינו אל כוונתו לקריאתה הנכונה של מסתו שלו , שנכתבה , 
אחרי ככלות הכל , כמסת - ברכה ולא היה זה מן הנימוס להיות מפורש לגמרי 
ביחס לדעתו של שלום על בלוך , דיעה המבצבצת בכל זאת מבין שורות המסה . 
אכן , את כתבי בלוך צריך לקרוא בניגוד לכוונת מחברם . אז הם מלמדים לקח 
עקרוני מאוד על תקופתנו , על הכשף הרע שבו כושפו אינטלקטים משובחים רבים 
במערב ובמזרח , כשף רע שכלל אין נפטרים ממנו גם כשנפטרים מן הקומוניזם . 
הנטייה לאוטופיה גוברת ככל שהאוטופיה נכשלת , או בלשונו של לנין " ככל 
שרע יותר , כך טוב יותר " . זה גם הלקח מכתיבתו הבארוקית , הנפתלת , המונסטרואוזית 
לפרקים , המשעשעת בעל - כורחה , של השרלטן הגדול של האוטופיזם , ארנסט 
בלוך . תרגום הוא תמיד מסוכן ואפילו אכזר ליצירה כמו זו של בלוך שגרשם שלום 
מתפעל מסגנונה הגרמני . בייחוד התרגום לשפה ישרנית , שעדיין לא למדה לשקר 
כל כך טוב , כמו העברית . אכן , התרגום האנגלי ( שאני נעזר בו לקריאת 
" עיקרון התקווה " ) איננו מצליח לחשוף את הבנאליות המנופחת והרקובה באמת 
של הפטפטת הזאת כפי שמצליח לעשות זאת תרגומו של דוד ארן , וכן גם מבואו 
המרצין והמאלף של זאב לוי . על ההצלחה הגדולה הזאת במלאכה הלא - קלה לא 
יוכלו להעיד עשרות ליקויים קטנים שאפשר למצוא בתרגום , ובייחוד אולי בהגהה 
הרשולה . 
