עובדי אל - על הוזהרו שלא לבצע הזמנות באמצעות סוכני נסיעות וסוכני תיירות , 
כאשר ברצונם לנצל את זכאותם לכרטיס חופשי או כרטיס הנחה . ל"הארץ " נודע , 
כי באחרונה אירעו מספר מקרים שבהם הזמינו עובדי אל - על מקום בטיסה דרך 
משרדי נסיעות , ואחר - כך השתמשו בכרטיס חופשי או בכרטיס הנחה . לעובדים 
נמסרה התרעה כי רישום לטיסה בכרטיס חופשי או בכרטיס הנחה לעובד ולבני משפחתו , 
כולל כרטיס על בסיס מקום מובטח , יש לבצע רק באמצעות מערכת ההזמנות של 
אל - על , כרמל , תוך ציון מפורש באיזה סוג כרטיס ברצונו של העובד לטוס . 
" במקרה וברצונכם לנצל את זכאותכם כעובדי החברה , אין לבצע הזמנה באמצעות 
סוכן הנסיעות " , נאמר בפנייה . 
