חברת המחשבים מל"ל מבקשת לגייס בבורסה 5 . 6 מיליון ש"ח בהנפקה של איגרות - 
חוב . החברה תנפיק גם אופציות שיאפשרו לה , אם ימומשו , לגייס בעתיד 5 . 
6 מיליון ש"ח נוספים . כחתם ההנפקה תשמש חברת כלל מנפיקים , הפועלת במסגרת 
קונצרן כלל . מנכ"ל החברה , עמירם שור , אישר ל"הארץ " את הכוונה לגייס 
את ההון , אך אמר שההתפתחויות בשוק ההון בימים האחרונים עלולות להכביד על 
ההנפקה , וכל הנושא ייבדק מחדש . מל"ל מתכוונת להשקיע את תמורת ההנפקה בשיווקם 
של מוצרים ליצוא שפותחו על - ידה . המוצר המרכזי הוא מתקני תצוגה אלקטרוניים 
ממוחשבים . החברה כבר סיפקה מתקנים כאלה במיליון דולר לגרמניה , ספרד ושוויץ . 
מיליון נוספים צפויים להתקבל ממכירות של המוצר הזה בשוק המקומי . באחרונה 
עשתה מל"ל שורה של התקנות ניסיוניות בארה"ב . מתקני התצוגה שלה הותקנו בתחנת 
הרכבת של ניו - יורק , הנחשבת לגדולה בעולם . גם בורסת המכוניות של מיאמי 
רכשה עשרה מתקנים כאלו . מוצר אחר שפיתחה החברה , וכעת היא מבקשת להשקיע 
בשיווקו לחו"ל , הוא מחולל ישומים מדור חדש . כבר הושג הסכם על שיווקו 
לחברה הולנדית . 
