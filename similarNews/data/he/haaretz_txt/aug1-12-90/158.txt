" כל קיצוץ נוסף בתקציב הביטחון יבוא על חשבון המוכנות של צה"ל בעתיד ועל 
חשבון התשובות לאיומים הצבאיים , שרק מתעצמים כל העת " . כך הזהיר אתמול 
הרמטכ"ל , רב - אלוף דן שומרון , במסיבת עיתונאים שיוחדה לקיצוץ בתקציב 
הביטחון . " אגף המודיעין גורס אמנם שלא צפויה השנה מלחמה , אך גם הוא 
טוען שהאיומים ילכו ויתגברו בשנים הקרובות . במישור המבצעי אנו מוכנים כל 
שנה לאפשרות שנותקף . כל עוד אין מלחמה , הכל בסדר . השאלות מתחילות כשפורצת 
מלחמה , ולאחריה . מה נשיב אחרי המלחמה הבאה , אם תפרוץ , לשאלה כיצד 
פעלתם ומה עשיתם כדי להכין את הצבא ? " , הקשה הרמטכ"ל . " אנו חייבים 
לבנות עכשיו את אותם אמצעים , שיתנו מענה לאיום עלינו בעתיד . הכלים צריכים 
להיות מוכנים , כדי שלא נישאל מדוע לא הכו אותם " . הרמטכ"ל אמר עוד , כי 
בשמונה השנים האחרונות קוצץ תקציב הביטחון קיצוץ ריאלי של שני מיליארד שקל , 
וכי לא נותר עוד ממה לקצץ . " לא קיבלנו פיצוי על המאבק באינתיפאדה . 
רק בשנת 0991 היתה עלות המאבק הזה 064 מיליון שקל . הגירעון המצטבר בשל 
המאבק באינתיפאדה , מאז תחילתה , עומד על 009 מיליון שקלים . חלקו השקלי 
של תקציב הביטחון בתוצר הלאומי הגולמי ירד מ%51 ב2891 ל%8 השנה . מצב זה 
הוא בלתי - נסבל " . רא"ל שומרון אמר , כי מצד אחד קוצץ התקציב משנה לשנה , 
ומצד שני הולכים האיומים מבחוץ וגוברים . " עיראק סיימה את מלחמתה באיראן . 
היא לא פירקה את צבאה אלא , להפך , מוסיפה להתעצם . באחרונה הפגינה עיראק 
כיצד היא מזיזה כוחות משלוח של שש דיוויזיות , שבהן 005 טנקים חדישים ומאות 
קני ארטילריה , לגבול עם כוויית . עיראק בנתה תעשייה טכנולוגית מתקדמת , 
והיא רוכשת אמצעי לחימה מתוחכמים מבחוץ ושואפת להצטייד באמצעי לחימה להשמדה 
המונית כנשק כימי ונשק גרעיני . " גם סוריה מוסיפה להתעצם , ולמרות מצבה 
הכלכלי הקשה החזירה את החטיבות שהקפיאה לכשירות מלאה . האימונים בצבא הסורי 
מתנהלים כרגיל , ותקציב הביטחון של סוריה נותר על אותה רמה . קשה לדעת 
אם אכן יביא אסד בחשבון את המדיניות החדשה של בריה"ם בנוגע לסיוע צבאי לסוריה 
בעת מלחמה . הסובייטים שוב אינם מעצמה , שסוריה יכולה לסמוך עליה שתעניק 
לה תמיכה מלאה בזמן מלחמה , ולמרות זאת מוסיפים הסורים לקבל מבריה"ם נשק 
מתוחכם . " כיום מובילה עיראק בדרך המיליטנטית . היכן נעמוד אם ישלימו 
אסד וסדאם חוסיין ביניהם ? הרי גם ירדן קשורה לעניין , והקשרים בינה לבין 
עיראק ידועים " . הרמטכ"ל הביע תקווה , שארה"ב לא תקצץ בסיוע לישראל . " ארהב 
אינה זורקת פה כסף סתם . בראייה האמריקאית , ישראל חזקה היא גורם מייצב 
במזרח - התיכון . אני רואה סיבות טובות לכך , שלא יקצצו בסיוע הביטחוני " . 
שומרון אמר עוד , כי קיצוץ יפגע בתעשיות הביטחוניות , ועלולים להיות בהן 
פיטורים נוספים . לדבריו , בקרוב ייערך דיון בעתיד פרויקט הצוללות , ועד 
סוף החודש תפול ההחלטה . " כל קיצוץ בתקציב הביטחון משמעותו פגיעה של ממש 
ביכולת צה"ל להתכונן למלחמה הבאה , וזאת בשעה שהמשאבים המצומצמים מכתיבים 
כבר ביטול פרויקטים , שטרם הוחל בביצועם " , אמר . מקורות ביטחוניים אמרו , 
כי לדעתם התכוון הרמטכ"ל לכך , שעל עתיד פרויקט הצוללות של חיל הים מרחף 
סימן שאלה גדל והולך . שר הביטחון , משה ארנס , מעריך כי יהיה בממשלה 
רוב בעד ביטול ההחלטה לקצץ בתקציב הביטחון . מנכ"ל משרד הביטחון , דוד עברי , 
אמר אתמול : " עלינו להכין את עצמנו , ואף לדרוש תוספת תקציב , אם אנו 
רוצים להיות רציניים בהכיננו את המענה לאיומי עיראק . 
