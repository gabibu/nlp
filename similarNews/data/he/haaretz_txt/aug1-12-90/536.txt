( ע ) . " מה שהתרחש דומה מאוד לפיגוע מיקוח " כך הגדיר שופט בית המשפט 
המחוזי בתל אביב , דוד בר - אופיר , את מעשיו של דוד סגל ( 23 ) מחולון , 
שהתבצר בדירת גרושתו , אנס אותה מול שתי בנותיו , הציף את הדירה בגז ואיים 
להשליך את בנותיו מחלון הדירה . על - פי כתב האישום , על - מנת לתת תוקף 
לאיומיו , נטל סגל את בתו הבכירה , והחזיק בה כשמחצית גופו מחוץ לחלון . 
כל - אימת שאנשי המשטרה ניסו לדבר על ליבו , והתקרבו לדלת , קירב הנאשם 
את הסכין לגופה של גרושתו ואיים , לרצוח אותה . רק כאשר הופיעו במקום אביו 
ואחיו , שוכנע הנאשם להסגיר את עצמו . הנאשם טען , כי ביקש למחות על כך 
שמונעים ממנו לראות את בנותיו . סניגורו טען , כי מרשו לא התכוון להשליך 
את בתו מבעד לחלון . שלושת השופטים נחלקו בדעותיהם בדבר העונש הראוי להיגזר 
על הנאשם . השופטים , חיים שטיינברג ואדמונד לוי היו בדיעה , כי יש לפסוק 
לו חמש שנות מאסר בפועל , ואילו השופט דוד בר - אופיר היה בעד שמונה שנות 
מאסר בפועל , בהגדירו את מעשיו של הנאשם כ"פיגוע מיקוח " . לדבריו , טענת 
הסניגור , לפיה לא התכוון הנאשם להשליך את ילדתו מהחלון , לא היתה ראויה 
להישמע , מאחר שהילדה עלולה היתה לבצע תנועה חפוזה מתוך בהלה , ולהישמט 
מבין זרועות אביה . בסופו של דבר נידון הנאשם , בדעת הרוב , לחמש שנות 
מאסר בפועל . תושב חיפה , החשוד באונס והתעללות בידידתו , נעצר שלשום בבית 
משפט השלום בחיפה , לשמונה ימים לחקירה . לטענת בא כוח המשטרה , תקף החשוד 
ביום חמישי בשעות הלילה את חברתו , אנס אותה והתעלל בה . הנאשם טוען , 
כי הוא רק סטר לה . תושב טירת הכרמל ( 25 ) נעצר על - ידי משטרת חיפה , 
כחשוד בביצוע מעשה סדום בילד בן 01 . החשוד הובא שלשום בפני שופט השלום 
החיפני , חנוך שילוני , שהורה להאריך את מעצרו לחמישה ימים לחקירה . בא 
כוח המשטרה טען , כי במרוצת השבועיים האחרונים ביצע החשוד שורה של מעשי 
סדום בגופו של הקטין , שאותו נהג לכבול באזיקים . החשוד הכחיש את ההאשמות 
המיוחסת לו , וטען כי מקורה של התלונה בעלילה , שרקמה נגדו אמו של הילד , 
אשר עמה התרועע . 
