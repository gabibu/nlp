לבית המשפט המחוזי בתל - אביב הוגש אתמול כתב אישום בפרשת ההתנכליות לשני 
שותפים בחברת " יפנאוטו בע"ם " , יבואנית מכוניות סובארו , משה ברנובסקי 
ודני ברקוביץ . שלושת הנאשמים הם דוד פרץ , בן 94 , מטירת - הכרמל ; 
איזידור שיינבלום , בן 27 , מחיפה ; ויוסף מושקוביץ , בן 96 , מקרית - 
חיים . מושקוביץ הוא אחד משלושת השותפים בחברה . הנאשמים מואשמים בקשירת 
קשר לבצע פשע , השגת גבול , ניסיון התפרצות לדירה , חבלה בכוונה מחמירה 
וניסיון לחבלה בחומר נפץ . מושקוביץ , השותף בחברה , מואשם גם בעבירה 
של קשירת קשר לביצוע רצח . התובעת , עו"ד ליה לב - און , ביקשה אתמול לעצור 
את שלושת הנאשמים עד לתום ההליכים , אולם הדיון נדחה למועד מאוחר יותר , 
הואיל והסניגורים ביקשו ללמוד חומר הראיות שבתיק . התובעת טוענת בכתב האישום , 
כי עוד במהלך 9891 הגיעו שלושת השותפים בחברה לידי מחלוקת קשות והתקיימו 
דיונים על רכישת מניותיו של מושקוביץ על - ידי שני שותפיו . לטענת התביעה , 
אמר מושקוביץ כי " אם הנוכל הזה ( הכוונה לברונובסקי ) לא יילך איתו 
ויקיים את החוזה אחסל אותו " . בכתב האישום נטען , כי בתחילת שנה זו פנה 
הנאשם מושקוביץ לדני ברנובסקי , בנו של משה ברונבסקי וביקש ממנו לאתר עבורו 
אדם , שתמורת 052 אלף דולר יחסל את השותף דני ברקוביץ בתאונה מבויימת . 
לדברי כתב האישום סירב ברונובסקי לעשות כן . בחודש מאי השנה קשרו הנאשמים 
קשר לפגוע בברקוביץ ובברנוביץ בגופם וברכושם , ולשם כך צורף יעקב בן - אברהם . 
לטענת התביעה , הציע פרץ לבן - אברהם ששניהם יגרמו למותו של ברקוביץ , 
תמורת 05 אלף דולר לכל אחד . פרץ ובן - אברהם ניסו לפרוץ לדירתו של ברקוביץ , 
אולם אחרי שגילו כי הבית מוגן עזבו את המקום . ביוני נסעו פרץ ובן - אברהם 
לביתו של ברנובסקי ברמת - גן והטמינו חומר נפץ בקרבת הבית ומתחת למושב הנהג 
במכוניתו . בשל תקלה בעת מלכוד המכונית , נאמר בכתב האישום , התפוצץ המטען 
ובן - אברהם נפצע בפניו . הוא ופרץ נמלטו מהמקום במכונית שכורה לביתו של 
פרץ בטירת הכרמל . התביעה מאשימה את שיינבלום , כי קישר בין פרץ ובן - אברהם 
לבין מושקוביץ , וכי השמיד מסמכים הקושרים אותו לשני הנאשמים הנוספים בתיק . 
