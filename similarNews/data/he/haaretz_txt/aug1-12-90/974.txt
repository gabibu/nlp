סופיה ( אי - פי ) . ראש ממשלת בולגריה , אנדרי לוקאנוב , וכל שריו 
התפטרו אתמול כדי לאפשר לנשיא החדש , זליו זלב , למנות ממשלה חדשה כך 
מסרה סוכנות הידיעות הרשמית . הממשלה התפטרה שבוע לאחר שהפרלמנט בחר בזלב 
כנשיא הלא - קומוניסט הראשון בבולגריה מזה יותר מ04 שנה . לוקאנוב , כלכלן 
בן 15 ולשעבר קומוניסט מתון , נבחר לתפקיד ראש הממשלה בפברואר . נראה שימשיך 
בתפקידו , לאחר שהממשלה החדשה תאושר במהלך סיבוב דיונים בן ארבעה ימים בפרלמנט , 
שנפתח אתמול . הממשלה החדשה תכלול , ככל הנראה , אישים לא - מזוהים , 
חברי האופוזיציה הדמוקרטית , וכן אנשי המפלגה הסוציאליסטית ( המפלגה הקומוניסטית 
לשעבר ) . המפלגה הסוציאליסטית זכתה בבחירות החופשיות הראשונות שנערכו בבולגריה 
ביוני אולם מאז איבדה חלק גדול מאהדת הציבור . ראש הממשלה לוקאנוב אמר פעמים 
רבות כי אינו רוצה לעמוד בראש ממשלה אותה מרכיבים הסוציאליסטים בלבד , והוא 
חותר לשיתוף מפלגות נוספות . לוקאנוב הגיש את התפטרות ממשלתו לנשיא הפרלמנט , 
ניקולאי טודורוב , כפי שמתחייב מהחוקה . " כלכלת בולגריה נמצאת במשבר 
כללי והמחסור בכל המצרכים הבסיסיים הולך ומחריף " , הכריז לוקאנוב בפני חברי 
הפרלמנט . " הגרעון הפנימי כה גדול , עד כי משק המדינה נתון בסכנת התפוררות " . 
