" ראשי הבנקים הנושים של תשלובת שטיחי כרמל , מביעים דאגה ממצבה של התשלובת , 
ומכך שאינה עומדת ביעדים שהוכתבו לה לפי תוכנית ההבראה מתחילת 9891 . ראשי 
הבנקים התכנסו בשבוע שעבר לכינוס מיוחד וחריג , כדי לדון במצבה של תשלובת 
שטיחי כרמל . בישיבה שנערכה במשרדי הנהלת בנק לאומי , לקחו חלק עמירם סיון , 
יו"ר הנהלת בנק הפועלים , דוד פרידמן , מנכ"ל בנק לאומי , גדעון להב , 
מנכ"ל בנק דיסקונט , אריה שר , יו"ר דירקטוריון הבנק לפיתוח תעשייה , 
ויצחק יגר , מנכ"ל בנק המזרחי . בישיבה השתתף גם אברהם שפירא , הבעלים 
של שטיחי כרמל . בישיבה נסקרו נתונים פיננסיים על מצבה הנוכחי של התשלובת , 
ביחס ליעדים שהותוו לה בתוכנית ההבראה . הנתונים הושגו באמצעות פיקוח הדוק 
יותר שהפעילו הבנקים על התשלובת , באמצעות מבקרים מיוחדים שהיו במפעלים . 
על פי אותם נתונים עולה כי קיימת סטייה מהותית מתחזיות המוקדמות שהיו בתוכניות 
ההבראה . על פי תחזיות אלה , אמורה היתה התשלובת לסיים את שנת 0991 עם מחזור 
מכירות של כ07 מיליון דולר , ועם רווח שנתי של כ5 מיליון דולר . נתוני 
המכירות למחצית הראשונה של 0991 לא ענו לתחזיות , והתשלובת סיימה תקופה 
זו בהפסד של כ3 מיליון דולר . עם זאת , הבנקאים גילו עידוד מסויים מהעובדה , 
שלאחר תקופה ארוכה חל שיפור ברווח התפעולי של שטיחי כרמל , למרות שלאחר 
הוצאות מימון , התשלובת הפסידה . סיבה נוספת לאופטימיות הזהירה היא הרווחיות 
הנאותה , שמציגים מפעלי התשלובת בצפון קרוליינה שבארה"ב . למרות הדאגה בבנקים , 
הוחלט לפי שעה שלא לנקוט כל צעד דרסטי כנגד התשלובת . יחד עם זאת , הבנקים 
אינם מוכנים ללכת צעד נוסף לקראת שפירא , ולבצע פריסה או מחיקה נוספת של 
החובות . הבנקים יהדקו עוד יותר את הפיקוח על פעילות שטיחי כרמל . כזכור , 
פרסו הבנקים לקראת סוף 9891 חובות בהיקף של 51 מיליון דולר . הבעייה העיקרית 
של תשלובת שטיחי כרמל היא כיום ההאטה במכירות בשוק המקומי , ונטל הוצאות 
המימון מן העבר . בבנקים מקווים כי עם ההתאוששות במשק , יגדלו היקפי המכירות . 
עם זאת לא רואים בבנקים כיצד יכולה התשלובת להחזיר לבנקים ולספקים מדי השנה 
הוצאות מימון הנאמדות ב018 מיליון דולר . 
