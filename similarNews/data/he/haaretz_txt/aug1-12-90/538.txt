ואשינגטון ( ע"ר ) . מסוכנות הסי - איי - אי נמסר ביום חמישי , כי מידע 
סופק בזמן אמיתי למקבלי ההחלטות בארה"ב , ולא היה שום כישלון מודיעיני בשאלת 
הפלישה העיראקית . התגובה באה לאחר שפרשנים אחדים האשימו את הסוכנות , כי 
לא סיפקה מספיק מידע על הכוונות העיראקיות כלפי כוויית . פקידי ממשל טענו , 
כי הסי - איי - אי הזהיר , שאם התיווך והשיחות בין שתי המדינות בשאלת תפוקת 
הנפט ייכשלו , עשויה עיראק לנקוט בצעדים צבאיים כנגד כוויית . בסוכנות 
הביון העריכו , כי עיראק תוכל להשתלט על כוויית ללא קשיים . " זמן קצר 
לפני הפלישה , העריכה הסי - איי - אי כי העיראקים אכן יפלשו לכוויית " , 
אמר פקיד אחד . 
