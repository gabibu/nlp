( ע"ר ) . קבוצות של לוחמים כווייתים תקפו חיילים עיראקים והודיעו שלשום 
כי הצבא הפולש הרג מפגינים בעת הפגנת - מחאה נגד הפלישה העיראקית בבירה כוויית . 
דיווחים טלפוניים על התארגנות מחתרתית כווייתית הגיעו לעיר הסעודית חבאגי . 
תחנת רדיו מחתרתית " כאן כוויית " שידרה דברי שבח ללוחמי המחתרת , וקראה 
לחיילים העיראקים בכוויית להניח את נשקם . לדברי אחד הלוחמים הם פוצצו מכונית 
תחמושת עיראקית בשכונת קיפאן , פרבר של הבירה . הלוחמים אף הודיעו כי 
אזרחים בבירה הפגינו ביום חמישי נגד הכוחות העיראקיים וחיילים פתחו עליהם 
באש והרגו שלושה מהם . פליטים שהגיעו לסעודיה אישרו כי נשמעו התפוצצויות 
בבירה ביום חמישי . הם סיפרו על אנשים שעלו לגגות בתיהם ביום ראשון בצעקות 
" תחי כוויית " , ונענו במטח יריות של חיילים עיראקים . עיתונאי סיני בכוויית 
דיווח על חילופי יריות בבירה שנשמעו ביום רביעי , ושבאו מכיוון תחנת המשטרה . 
הוא לא ידע מי תקף את החיילים העיראקים , אך ציין כי ביטויי רוגז נגד חיילים 
עיראקים פרצו במקומות אחדים . עוד נמסר מהבירה כי עלוני מחתרת הופצו ברבים , 
ובהם דיוקנו של האמיר המודח שייח געבר אל אחמד אל סבאח . קפידבינשלשום הוציאו 
השלטונות העיראקיים הוראה לתושבי כוויית לחזור לעבודה , והזהירו אותם שאם 
לא יעשו כן הם יאבדו את משרותיהם . ההוראה שודרה ברדיו בגדאד , והיא מרמזת 
שאנשים רבים לא נענו לקריאה קודמת ברוח זו , עזבו את עבודתם ונמלטו . כווייתים 
רבים נמלטו שלשום ב008 כלי רכב , לכל הפחות , והגיעו לחאבגי , שבמרחק 
01 ק"ם מהגבול עם כוויית . הפליטים דיווחו על מעשי ביזה , מעצרים המוניים 
ומקרי אונס אחדים של חיילים עיראקים . " הם הורגים אזרחים , הם שדדו את 
כל הדוכנים בשוק של דוואלייה , השוק הבין - לאומי של כוויית , הם ניפצו 
חלונות ראווה וגנבו מכוניות וטנדרים " , אמר קוריאני אחד , שהתגורר בכוויית 
במשך 11 שנים . הוא סיפר כי שמע שחיילים עיראקים אנסו שלוש נשים פיליפיניות 
בנקודות ביקורת בבירה . פליטים אחדים מספרים כי חיילים עיראקים גונבים חפצי 
ערך ומכוניות מבתים . הפליטים גם מספרים כי המחירים בכוויית הוכפלו מאז הפלישה , 
וכי מורגש מחסור בדלק , ירקות ואפילו לחם הנמכר בהקצבה . פליט אחר סיפר 
כי במיוחד נשדדו חנויות תכשיטים ואולמות תצוגה של מכוניות . פליטים שהצליחו 
להגיע מעיראק לרבת עמון סיפרו כי לפחות 004 עד 006 מכוניות של אנשים המעוניינים 
להגיע לירדן עדיין מעוכבות בצד העיראקי . בידיעות אחרות נאמר כי העיראקים 
אוספים אישים בכירים מכוויית ולוקחים אותם לבגדאד . במקומם מגיעות שיירות 
של אזרחים עיראקים על משפחותיהם , המשתלטים על הבתים שפונו . עיראק הודיעה 
אתמול על הוצאתו לאור של עיתון יומי חדש בכוויית . העיתון " אל נידאא " 
( הקריאה ) פרסם דיוקן גדול בצבע של סדאם חוסיין . בידיעה שנלוותה לדיוקן 
הופיעה קריאתו לערבים ולמוסלמים להתמרד נגד " השליטים המושחתים באזור עתיר 
הנפט סביב המפרץ הפרסי " . העיתון החדש תואר כ"יומון פוליטי בלתי תלוי " 
ובגיליונו הראשון פורסמו ראיונות עם אישים פוליטיים ואזרחים ש"הביעו את אושרם 
על שובה של כוויית לחיק המולדת העיראקית " . עד הפלישה ב2 באוגוסט היתה בכוויית 
עיתונות חופשית יחסית . עדיין לא נודע מה עלה בגורל שבעת העיתונים היומיים 
ועשרות השבועונים שראו אור בכוויית לפני הפלישה . שלשום הוציאה עיראק צו 
לסגירת כל המשרדים של סוכנות הידיעות הכווייתית בחו"ל . כל העיתונאים הזרים 
במדינה מנותקים וכמעט אינם יכולים לדווח ממנה . 
