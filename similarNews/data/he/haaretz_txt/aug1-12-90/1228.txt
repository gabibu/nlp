המדינה ירדה השבוע קצת מהפסים . עד כדי כך ששאלתי את עצמי לרגעים , מול 
המראות והקולות , מי פה בעצם הערבים ? מנהיגי האומה האמורים להיות שקולים 
ומרוסנים , להקרין ביטחון ואמונה , הסיתו את הרחוב . חברי - כנסת החתימו 
עצומה להעמדתו של פייסל אל - חוסייני לדין . שרון דרש גירוש המוני של 051 
מנהיגים מהגדה . יובל נאמן דרש " למחוץ " את האינתיפאדה . שמיר דיבר 
על כוונה לרצוח את כל העם היהודי . העם שמע את הקולות ההיסטריים ויצא לרחוב 
באבנים ומקלות , עיניהם עיוורות משנאה , גרונם ניחר מגידופים , הרסו , 
שברו , ניפצו , היכו . גם רעולי פנים היו שם . כמו שאנו רגילים לראות 
בעת לוויות בצד השני . השבוע הם היו אנחנו . מובן שרצח שני הבחורים , בעיקר 
שנעשה בדרך הברוטלית שבה הורגים ערבים משתפי פעולה באלה הימים , היה קשה 
מאוד לעיכול . אף שאיבדנו 008 , 61 חיילים מאז הוכרזה המדינה ויותר מאלף 
אזרחים בפעולות איבה , לא נעשה לבנו גס בחיי אדם , תודה לאל . אך דבר 
אחד הוא להיות רגיש לחיי אדם ודבר אחר הוא לאבד את הפרופורציות , לתפוס 
" קריזה " ולהגיע בסופו - של - דבר לאובדן שליטה . סף - הספיגה הנמוך 
שלנו מאותת לכל אויבינו איפה הבטן הרכה שלנו וכמה קל לערער את שיווי משקלנו . 
אני לא רוצה אפילו לחשוב איך יגיבו עצבינו אם יפלו כמה טילים קונוונציונליים ! 
לא כך נעמוד נגדם . לא כך נעמוד על שלנו . השמחה על שעיראק הורידה מעלינו 
את הלחץ והשכיחה את האינתיפאדה מהתודעה הבין - לאומית , היתה מוקדמת . 
בוודאי קצת ילדותית . רצח השניים בא לנו כתזכורת שהבעיה אינה של אמריקה , 
אלא כולה שלנו ובוערת תחת רגלינו כגחלים לוחשות . האינתיפאדה , על כל 
פוטנציאל האלימות שבה , חיה וקיימת . ב3 בספטמבר מתכוננים תושבי השטחים 
לציין את " אלף הימים " שלה . גם מטרתם לא השתנתה : להוציא אותנו מהשטחים 
ולהקים בהם מדינה פלשתינית שירושלים בירתה . וזה נעשה על - ידי שילוב אלימות 
במאמץ מדיני בין - לאומי . לא שם , בכוויית , החזית שלנו . היא כאן וכולה 
תלויה בחוכמתנו ובעצבינו . אם הם יישברו , גם אנחנו נישבר . באחרונה מורגשת 
הרפיה באינתיפאדה ומבוכה בקרב מנהיגיה . מונים לכך כמה סיבות : השעיית 
התהליך המדיני , העוינות שמגלה מצרים כלפי אש"ף ( שימו לב איך החרימו הפלשתינאים 
את קבלת - הפנים ליום המהפיכה המצרי ) והמצב הכלכלי המידרדר בשטחים . עובדה : 
רבים מהמשתחררים מהכלא אינם חוזרים כבעבר לפעילות , אלא שבים לבתיהם לשקם 
את כלכלת משפחתם . הפלישה לכוויית לא הקלה עליהם . 000 , 53 מפרנסים במשרות 
טובות שלחו את משכורותיהם מכוויית ומוסדות רבים הוחזקו בסיוע כווייתי . 
דילול העונש הסביבתי שעיקרו הפרדה בין הגרעין הקשה לאוכלוסייה השלווה ( 
מדיניות ארנס ) וגם עייפות החומר , הורידו את המתח של האינתיפאדה . בימים 
אלה נמצאת האינתיפאדה בצומת של החלטה על עתידה . בסוגיה זו יש לא רק ויכוחים 
פנימיים , אלא גם מאבק , בכמה כפרים מלחמה פיסית ממש , בין גופים הדוגלים 
בשמירת המראה המתון לבין הקיצוניים , ובעיקר תנועת החמאס ההולכת ומתחזקת 
גם בירדן . השאלה אם לעבור לנשק חם עולה כפעם בפעם , אך עדיין יד המתנגדים 
על העליונה . גם כדי לשמור על התמיכה האמריקאית וגם כדי שלא להפסיד את המחנה 
המתון בישראל בכל זאת , מחצית העם שבו רואים השפויים הפלשתינאים תקווה 
להגיע להבנה . לדעת גורם מוסמך , רצח שני הצעירים לא היה מתוכנן ואינו מעיד 
על שינוי קו . הוא היה לדעתו מקרה ספוראדי שנעשה על - ידי ארגון קיצוני 
או על - ידי צעירים שרצו לזכות ב"כרטיס כניסה " לארגון קיצוני כלשהו , 
ואולי אף היה יוזמה פרטית על רקע גאולת - דם . ( מוטיב הנקמה נעשה גורם 
בחשבון הדמים שפתחה ישראל , מאז החלה האינתיפאדה ) . טרף קל שנזדמן להם 
באקראי על כביש ראשי הנושק לוואדי עמוק . אין הרצח מצביע על שינוי בסטטיסטיקה 
של הפיגועים , הנמצאת בדרך - כלל בירידה בגדה ובעזה , אם כי בעלייה בירושלים . 
אותו גורם מעריך שיש סיכוי טוב להוריד את רמת האלימות : להקל על האוכלוסייה , 
להטות אוזן לבעיותיה וכן ליצור דינמיקה כלשהי של הידברות . בתגובת היתר 
שלנו , אנו מעודדים דווקא אותם גורמים המבקשים להסלים את האלימות . תראו 
את היהודים , הם יאמרו , איך הם מאבדים את עשתונותיהם . ככל שנרבה שנאה , 
ככל שנאבד את עשתונותינו , ככל שנפגע יותר בערבים חפים מפשע מי יודע , 
אולי יום יבוא וגם יעשו חמומי מוח לינץ באיזה כפר כך נחזק את ידי הקיצוניים . 
ככל שתגדל שיטת השבאב , ככל שיתברר שדו - קיום אינו אפשרי , יתחזקו הקנאים 
בשטחים . אנו תקועים עם בעיה סבוכה שבה גמישות ויכולת עמידה הם שני צדיה 
של אותו מטבע . היא דורשת לא רק את מיטב שיקולינו וצלילות דעתנו , אלא 
גם עצבים חזקים ונשימה ארוכה . אם לא יהיה לנו לא מזה ולא מזה וניקרע לחתיכות 
בכל לוויה נישבר . 
