חברות הענק היפאניות עושות בשנה האחרונה מאמץ ניכר לבלימת הלחץ האינפלציוני . 
העלייה בעלויות הייצור , בעיקר בשכר , נספגה עד היום ע"י היצרנים הגדולים 
וחברות הסחר המרכזיות . ביפאן התעוררו בתקופה האחרונה חששות כבדים מהתפרצותה 
של אינפלציה בקנה מידה מערבי רגיל , לעומת השיעורים השנתיים המקובלים של 
כאחוז עד שניים בשנים האחרונות . כלכלנים צופים אינפלציה של כ%2 במדד המחירים 
הסיטונאי ו%2%3 במדד המחירים לצרכן , זאת בשל הגידול בהזרמת הון למשק . 
ההצלחה הנוכחית בהדברת האינפלציה מיוחסת לנכונותן של חברות רבות לספוג ירידה 
ברווחיותן לטובת שמירת נתחי השוק הנוכחיים . במשק היפאני , בניגוד למתחריו 
בארה"ב ובמערב גרמניה , חסנה והצלחתה של חברה נמדדים בנתח השוק שלה , לא 
פחות מאשר בריווחיותה . הרצון לשמר נתחי שוק קיימים גורם לחברות הענק ביפאן 
להמנע מסיכון מעמדן בשוק מהעלאת מחירים . 
