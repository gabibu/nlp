מתח גבוה מאפיין את היחסים שבין מפלגת השלטון ההונגרית החדשה , " הפורום 
הדמוקראטי " , ובין כלי התקשורת ההונגריים . העיתונות , כך סבורים רבים 
מאוד מאנשי הפורום , אינה מגלה נאמנות מספקת לממשלה : היא ביקורתית מדי 
והביקורת שלה היא לעתים בלתי מרוסנת , מעליבה ופוגעת ; היא מבליטה את השלילי , 
מקלקלת את מצב רוחו של העם , מורידה את המוראל , וחמור מכל מוציאה את 
דיבת הארץ רעה . לעתים קרובות היא אף מטילה ספק בתבונתם וביעילותם של הצעדים 
הכלכליים שהממשלה נוקטת . אם ברמז ואם באופן גלוי , קובלים אנשי השלטון , 
טוענת העיתונות כי התוכניות הממשלתיות עלולות להיכשל , ובכך היא מרתיעה 
משקיעים זרים . לדעתם של אנשי השלטון " לאחר שהיו לנו כבר בחירות דמוקרטיות 
ויש לנו ממשלה שזכתה באמון העם , עמדה אופוזיציונית לממשלה אינה אלא עמדה 
אנטי - לאומית " . אמת ויציב . לממשלת הונגריה אין עיתון רשמי משלה . אין 
אפילו עיתון שיגדיר עצמו כ"מקורב לממשלה " , וגם לפורום הדמוקרטי אין עיתון 
משלו . ראשי הפורום , ובייחוד הסופר אישטוון צורקה , טוענים בלי הרף כי 
העם מואס בצורת הכתיבה והצגת הדברים של העיתונים ושואף לעיתונות אחרת . 
העיתונאים המותקפים משיבים במשיכת כתפיים , ומציעים כתגובה שהפורום ייסד 
עיתון יומי משלו , שיתמוך בממשלה ובמפלגה השלטון , שיגלה נאמנות , יפנה 
את תשומת לב הקוראים לכל החיובי והיפה ויהיה אהוב על העם , שיעמוד בתור 
כדי לקנות אותו . אחרי הכל , אומרים העיתונאים , יש לפורום האמצעים הדרושים 
להקמת עיתון ויש לו אנשים מוכשרים ועיתונאים מנוסים . קשה לפורום להשיב לטענה 
זו , שכן היה לו בשעתו ביטאון שבועי משלו בשם " מאגאר פורום " , שעורכו 
היה לא אחר מאישטוון צורקה . אך הביטאון פשט את הרגל והופעתו הופסקה , 
כיוון שהנהגת הפורום לא היתה מוכנה לשאת בהפסדיו . נכון הוא שבבודפשט וברחבי 
הונגריה כולה עומדים אנשים בתור לפני הקיוסקים וקונים כמות מרשימה של עיתוני 
בוקר וצהריים , שבועונים וכתבי - עת לבידור , לספורט , לנשים , למדע , 
לפורנוגרפיה , לתוכניות רדיו וטלוויזיה ( יש שבועון מיוחד ובו תעתיק תוכניות 
הרדיו המעניינות ששודרו במרוצת השבוע ) . אבל לעיתונות מפלגתית , רשמית 
או חצי רשמית , אין ביקוש . 04 שנות עיתונות מודרכת הספיקו . העיתונים 
הקיימים משתדלים להינתק מן המוסדות שבחסותם הופיעו בעבר , ומכריזים על אי - 
תלותם . כך עשה עיתון האיגודים המקצועיים , עיתון " החזית הפטריוטית " , 
וגם ביטאון המפלגה הקומוניסטית לשעבר , " ניפסאבאדשאג " , שהיה באחרונה 
לחברת - מניות בהשתתפות הון מערב - גרמני , ללא קשר עם המפלגה הסוציאליסטית 
( לשעבר הקומוניסטית ) . לא רק מפלגת השלטון חושדת בעיתונות , שהיא חותרת 
להכשלתה , אלא גם אנשי העיתונות חושדים במפלגת השלטון , שהיא תרצה להשתלט 
על העיתונות , ואולי בראש ובראשונה על הטלוויזיה , הרדיו וסוכנות הידיעות 
הממלכתית ; הסכנה נראית מוחשית במיוחד על רקע כישלונו של הפורום לייסד עיתון 
חדש משלו . יש להם , לעיתונאים ההונגרים , ניסיון ממושך וקשה עם " ההדרכה 
הישירה " של בעלי תפקידים ממלכתיים רמים , שבאמצעות שיחת טלפון אחת קבעו 
לא רק מה יתפרסם ומה לא יתפרסם בעיתון , אלא גם מי יעבוד ומי לא יעבוד בו . 
על כן ההצעה , שראש הממשלה ימנה את העורכים הראשיים של הטלוויזיה , הרדיו 
וסוכנות הידיעות ההונגרית , עוררה חשדם . חשודה נראתה גם ההצעה להעביר 
לניהול משרד ראש הממשלה שני בתי הוצאה גדולים , שבעבר היו בבעלותה של המפלגה 
הקומוניסטית , אך מאחר שלא יכלה להתנגד לדרישות שתוותר על רכושה , היא 
מסרה אותם לרשות הממשלה . באווירת חשדנות זו פורחות ההאשמות ההדדיות . מטרת 
השלטון היא לדחוף את העיתונאים לעמדת התגוננות והצטדקות ולערער את אמינותם . 
כאשר איגוד העיתונאים הזמין אצל הפדרציה הבין - לאומית של העיתונאים חוות 
דעת על מצב חופש העיתונות בהונגריה , הגיב ראש הממשלה יוזף אנטאל בדברי 
גינוי ואמר כי " רק לגבי רפובליקות - בננות " נוהגים לבקש בוררות של גורמים 
זרים . אחת מצירות הפרלמנט מטעם הפורום קראה לציבור העיתונאים " לבקש סליחה 
מן האומה " על פעילותו בעבר . דרישה כזו לא הופנתה כלפי ציבור הרופאים , 
או עורכי הדין או השופטים או המורים , אשר שיתפו פעולה עם השלטון הקודם 
לא פחות מן העיתונאים , ואולי אף יותר מהם . דווקא העיתונאים היו לעתים 
קרובות ב03 השנים שעברו חלוצי המאבק למען הרחבת החירויות , ופעמים רבות 
נקלעו לסכסוכים עם השלטון . אותה חברת פרלמנט , אגב , שקראה לעיתונאים 
לבקש סליחה ומחילה , פירסמה בעבר את רשימותיה האופוזיציוניות בעיתונים , 
שעורכיהם סיכנו את עצמם ואת משרתם על - ידי פירסומן . צירי הפרלמנט ופעילי 
המפלגות עוסקים בלי הרף בניסיונות לגלות בעיתונות נטיות לרעת מפלגתם ולטובת 
המפלגה היריבה , והם עושים זאת בהתמדה ובדבקות . בעימות הזה ישנה גם נקודה 
יהודית . מספר העיתונאים היהודים בבודפשט רב יחסית , ובמקרה או שלא במקרה 
משקלם של היהודים ב"איגוד הדמוקרטים החופשיים " האופוזיציוני גדול יותר 
מאשר בפורום , שמאשים את העיתונות בנטייה לטובת איגוד הדמוקרטים . משולש 
זה הוליד את הטענה , כי היהודים ( " מיעוט ננסי חסר שורשים לאומיים " , 
כביטויו של אישטוון צורקה ) משרתים בעיתונות את המפלגה היהודית , וכי 
ההבראה לא תבוא אלא על ידי הקטנת חלקם של היהודים בעיתונות . למרות ההתקפות 
המילוליות החריפות על העיתונות , ראשי הממשל ( מכל מקום , המפוקחים שביניהם ) 
מודעים לנזק שייגרם להונגריה בזירה הבין - לאומית , אם יוטל ספק בקיומו 
של חופש עיתונות בה . זו הסיבה , כנראה , שראש הממשלה יוזף אנטאל גילה 
בשבוע שעבר לא רק הגינות , אלא גם אבירות . בגלל ההתקוטטויות בין הקואליציה 
והאופוזיציה , נוצר בפלרמנט מעין תיקו בעניין מינוי העורכים של כלי התקשורת 
הממלכתיים , לאחר ששום הצעה לא זכתה ברוב . התיקו הפרלמנטרי העניק לראש 
הממשלה את הזכות למנות את העורכים על דעת עצמו . אנטאל לא ניצל את ההזדמנות , 
אלא הגיש ביוזמתו הצעה מתוקנת , שעל פיה ימונו העורכים על - ידי נשיא המדינה 
ארפאד גונץ ( שהוא חבר איגוד הדמוקרטים החופשיים ) , בהמלצת ראש הממשלה . 
לאחר אישור ההצעה הושיט ראש הממשלה עלה זית לעבר העיתונות , קרא לשים קץ 
לעימות ולוויכוח המר , שלדעתו ממילא אין לו בסיס , שכן " אין עוד מדינה , 
שחופש העיתונות בה כה מלא כמו בהונגריה " , והבטיח שהממשלה תשמור על חופש 
עיתונות זה , וכי לא היה ואין בדעתה לפגוע בו . ייתכן שעתה תחול רגיעה כלשהי , 
אך אפשר להטיל ספק אם היא תימשך זמן רב . הניסיון מארצות שונות , ולא 
רק מהונגריה , מלמד כי בעימות בשאלת חופש הדיבור בין השלטון ובין העיתונות 
לא ייתכן שלום - קבע , אלא הפוגות קצרות או ממושכות יותר . 
