מוסקווה ( ע"ר ) . מטוס נוסעים סובייטי ובו 03 נוסעים התרסק אתמול אל 
תוך צלע הר בדרכו מארמניה לנגורנו - קאראבך . כל הנוסעים ואנשי הצוות נהרגו . 
כך מסר ציר ארמני בפרלמנט הסובייטי במוסקווה . הציר , קארן סימוניאן , 
אמר כי שברי המטוס , מדגם יאק04 , וכמה גופות התגלו באזור ההררי ליד אגדאם , 
עיר בקרבת מחוז נגורנו - קאראבך ברפובליקה האזרביזאנית . " עדיין אין 
כל אפשרות לספור את גופות הנספים " , אמר סימוניאן בשיחה טלפונית מבירת ארמניה , 
ירוואן , למוסקווה . " עדיין לא ידועה סיבת האסון . החיילים מחפשים אחר 
התיבה השחורה ובה קלטות על מהלך הטיסה " , מסר סימוניאן והוסיף , כי קיבל 
את הידיעות על האסון ממקורות בנגורנו - קאראבך . שלטונות ארמניה ופקידי תעופה 
סובייטים במוסקווה נמנעו מלאשר את הידיעה על התרסקות המטוס . הם היו מוכנים 
לומר רק , כי המטוס נעדר והחיפושים אחריו נמשכים . סוכנות " טא"ס " , מסרה 
כי במטוס היו 62 נוסעים וארבעה אנשי צוות . אולם סימוניאן מסר , כי בגלל 
המתיחות אזור לאחרונה , מובילים המטוסים יותר נוסעים מכפי שהם אמורים להוביל 
מבחינה חוקית . סימוניאן אמר עוד , כי המטוס המריא מירוואן , נחת לחניית 
ביניים בקאפאן שבארמניה , והמריא אחר כך בדרכו לסטפאנאקרט , המרכז המנהלי 
של נגורנו - קאראבך . עקבות המטוס אבדו זמן מה לאחר שהמריא . הוא הוסיף , 
כי ערפל כבד שרר באזור האסון ועיכב במשך כמה שעות את הגעתם של מסוקי הצבא 
לאתר ההתרסקות . 
