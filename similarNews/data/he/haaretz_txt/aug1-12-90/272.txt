שר החוץ , דוד לוי , יציג בפני מזכיר המדינה האמריקאי , גיימס בייקר , 
עמדות שאינן מתיישבות עם חמש הנקודות , שלגביהן טען עוזר המזכיר , גון 
קלי , בעדותו בקונגרס כי הממשל לא זז מדבקותו בהם . היום ייפגש לוי עם 
שמיר לגיבוש העמדות , שיוצגו בוואשינגטון . בדיונים , שנערכו לקראת נסיעתו 
של לוי לארה"ב , הודגש כי הממשלה תתנגד לכל הצעה , שתכלול שיחות עם הפלשתינאים 
שלא על נושא הבחירות בשטחים . בנקודה הרביעית במסמך האמריקאי נאמר , כי 
הפלשתינאים יהיו חופשיים להעלות נושאים , הקשורים לדעתם בשאלה " כיצד להביא 
להצלחת הבחירות ותהליך המשא - ומתן ? " . על - פי הגרסה האמריקאית , יוכלו 
הפלשתינאים להציג בשיחות דרישה , שהסדר הקבע בשטחים יתבסס על החלטת האו"ם 
242 , דבר שהממשלה מתנגדת לו בחריפות . היום ייערך דיון מקיף ראשון בהשתתפות 
ראש הממשלה , יצחק שמיר , ולוי לקראת הפגישה בין שר החוץ לבייקר . ייתכן 
שגם שר הביטחון , משה ארנס , יוזמן להשתתף בו . ישיבת הקבינט שנערכה אתמול , 
הישיבה האחרונה לפני הביקור , לא עסקה כלל ביוזמת השלום ובפגישת בייקר - 
לוי . חברי הקבינט ילמדו על העמדות , שיוצגו בפני האמריקאים , רק לאחר 
שובו של לוי מארה"ב . לקראת פגישת לוי - שמיר התברר , כי בכל השיחות הקודמות 
של השניים לקראת המפגש עם בייקר הסתייג ראש הממשלה מכל הצעות הפשרה בנושא 
שיתוף מגורשים במשלחת הפלשתינית . בלשכת שמיר פועלים באחרונה להפחתת ערכו 
של המפגש , שייערך בעוד שבוע בוואשינגטון , בעוד שהאמריקאים מרבים לפזר 
ציפיות , שלפיהן יצליח לוי להגמיש את עמדותיו של שמיר וימנע בכך את החרפת 
חילוקי הדעות בין ואשינגטון לירושלים . אתמול נועד לוי לדיון ארוך עם הצוות 
הבכיר במשרד החוץ , ולאחר ששמע הצעות אחדות לקידום תהליך השלום , נמנע 
מלנקוט עמדה , מתוך הנחה כי עליו להשיג תחילה את תמיכתו של שמיר לכל סטייה 
מהעמדות המסורתיות . גורמים בכירים במשרד החוץ הביעו ספק באשר לנכונותו 
של לוי להיאבק עם שמיר למען הגמשה מעין זו . קפידבינעם שובו של לוי מארה"ב 
ולנוכח תוצאות השיחות עם בייקר ייערכו בדיקות לקראת פגישה אפשרית בין לוי 
לעמיתו המצרי , עיסמאת עבד אל - מגיד . הפגישה אמורה להיערך בחודש הבא , 
במהלך כינוס העצרת הכללית של האו"ם בניו - יורק . כמדי שנה , ינצל שר החוץ 
הישראלי את ההזדמנות להיפגש שם עם שורה ארוכה של שרי חוץ , ובהם הסובייטי 
והסיני . השבוע קיבל לוי שדר משר החוץ של בריה"ם , אדוארד שוורדנאדזה , 
שבו הוא מביע את רצונו להיוועד עמו בניו - יורק . המסר הועבר באמצעות הנציגות 
הקונסולרית הסובייטית בתל - אביב . בשיחה עם מזכיר הממשלה , אליקים רובינשטיין , 
שביקר במוסקווה , אמר סגן - שר החוץ הסובייטי , אלכסנדר בלנוגוב , כי 
ממשלתו מעוניינת לחדש את הדיאלוג המדיני עם ישראל בדרג בכיר . בריה"ם הביעה 
את נכונותה לתרום לקידום הסדר לפירוז המזרח - התיכון מנשק להשמדה המונית . 
נושא זה יידון גם בשיחתו של לוי עם בייקר . 
