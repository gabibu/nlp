מדי שנתיים , לערך , נשלף המושג הנושן " עידן חדש " המאפשר לבשר על ראשיתה 
של תקופה בכדורגל הייצוגי של ישראל . בדרך כלל , נושא המעמד אופי חגיגי 
ביותר . המאמנים מחייכים , השחקנים לבושים בהידור , העיתונאים והצלמים 
מסתובבים כמו מחותנים , וכל העיניים מביעות אופטימיות ותקוה . זו התמונה 
שהיתה אמש במועדון הסמוך לחדרי ההלבשה באיצטדיון רמת גן . המאמנים הלאומיים 
יצחק שניאור ויעקב גרונדמן נפגשו לשיחת היכרות עם שחקני הסגל האולימפי . 
" בשנתיים הקרובות הם צריכים להיות נושאי הדגל של הכדורגל הישראלי " , 
הגדיר זאת היטב גרונדמן . ישראל שובצה בבית אירופי עם שוודיה , יוון וקפריסין . 
" אנחנו חייבים להיות ראשונים " , אמר שניאור . זו האפשרות היחידה שישראל 
תמשיך לשלב הבא ותתמודד עם נציגת אוקיאניה על זכות ההשתתפות באולימפיאדת 
ברצלונה 2991 . אברהם בנדורי , המנהל הותיק של הנבחרות הבכירות , מכיר 
את הפגישות הללו . בנדורי , כדרכו עם רשימות וניירות , אינו מבזבז זמן . 
" גשו למדוד חליפות " , הוא מאיץ בשחקנים . הזמן קצר והנסיעה לפולין קרבה . 
ב - 4 בספטמבר יהיה לאולימפית מיבחן ראשון בעידן של שניאור גרונדמן , מישחק 
חוץ בפולין . האימונים יחלו רק ב - 82 באוגוסט . מחנה קצר של שלושה ימים 
יקדם לנסיעה לפולין . " נאמר לשחקנים לשמור על אורח חיים ספורטיווי במהלך 
הפגרה , כדי שיבואו מוכנים לאימונים " , מוסיף שניאור . העטים כתבו , המצלמות 
תיקתקו ושניאור נתבקש לומר עוד כמה מלים . " יש בנבחרת הזו חומר מצויין 
וחלק נכבד מהשחקנים יהווה את השלד לנבחרת הלאומית שתתמודד על זכות ההופעה 
בטורניר גביע העולם ב - 4991 . המשימה הראשונה שלנו היא אולימפיאדת ברצלונה . 
הרבה תלוי בשחקנים . מהיום , הבמה היא שלהם " . 
