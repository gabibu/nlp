קרקאס ( רויטרס ) . ונצואלה מנסה למצוא את האיזון בין נאמנותה לארגון 
אופ"ק לבין לחצים ההולכים וגוברים של תעשיית הנפט במדינה המבקשת לגרוף רווחים 
בעקבות משבר הנפט . המתח הגובר במפרץ מאז פלשה עיראק לכוויית גרם להתמקדות 
תשומת הלב בפוטנציאל של ונצואלה כמקור יציב ובטוח של אספקת נפט לארה"ב , 
ונשמעו קריאות בקרב תעשיית הנפט לפתוח את הברזים בלא דיחוי . " ייתכן 
שהגברת התפוקה תואמת את האינטרסים של ונצואלה אולם היא אינה רוצה להצטייר 
כמי שמנצלת את הבעיות שהתעוררו בעולם הערבי " , אמר הוראציו אטנציו בלו , 
כלכלן מקרקאס . אולם על - פי המדיניות המתגבשת בתעשיית הנפט במדינה , כאשר 
מצטמצמת הפקת הנפט בארה"ב , עתידה של ונצואלה תלוי באספקת נפט במחירים יציבים 
לשוק הצפון - אמריקאי . הנשיא קרלוס אנדרס פרז , אמר בתחילת השבוע שעבר 
לסגן הנשיא של ארה"ב , דן קוויל , שונצואלה תוכל להגביר את תפוקת הנפט 
שלה ל005 אלף חביות ביום כדי למלא את המחסור שנוצר בעקבות האמברגו על הנפט 
העיראקי . אולם פרז הבהיר שאינו רוצה להרגיז את עמיתיו באופ"ק , שלדבריו 
נפגעו קשות מהאירועים הדרמתיים במפרץ , ועליו להתייעץ בהם בטרם יפתח בשאיבת 
נפט מוגברת . שלשום שלח פרז את שר החוץ ריינאלדו פיגוארדו למדינות מפתח בארגון , 
ביניהן ערב הסעודית , בניסיון להגיע איתם להסכם כיצד להגביר את הפקת הנפט . 
המכסה שקבע הארגון לונצואלה היא 549 . 1 מיליון חביות ביום למרות שהיא מסוגלת 
לשאוב לפחות 4 . 2 מיליון חביות ביום לתקופה ממושכת . ונצואלה ומדינות אחרות , 
ביניהן ערב הסעודית , חוששות שעליית מחירים שתיגרם בשל המחסור בנפט , 
תכפה על מדינות המערב לנקוט מדיניות של חיסכון באנרגיה , ובכך יצטמצם שוק 
הנפט שלהן . מקורות בתעשיית הנפט אומרים שעיראק תנסה להרויח ככל שתוכל מהנפט 
שתצליח למכור למרות האמברגו , ושהיא מקווה שהמחירים הגבוהים יפגעו ברצונו 
של המערב לשמור על האמברגו . לעומת מקורות אלה , טוען הנשיא הנוכחי של הארגון , 
שר הנפט האלגירי סאדק בוסנה , שאין עדיין צורך בתוספת להיצע הנפט , משום 
שברשותן של מדינות המערב מלאי גדול . באופ"ק חוששים שאם לא ישתמשו המדינות 
במלאי הנפט שברשותן , יהיה בכך משום איום על המחירים כאשר יפוג המשבר . 
קפידבינגישתה הזהירה של הממשלה גרמה לזעם בחברת הנפט הלאומית פטרולאוס דה - 
ונצואלה , שהיו"ר שלה , אנדרס סוסה פייטרי , לא הסתיר את כעסו על מדינות 
אופ"ק האחרות שהפיקו נפט מעבר למכסות שהוקצבו להן . אולם אלברטו קירוס קוראדי , 
לשעבר פקיד בכיר בתעשיית הנפט , אמר : " אם אתה נמצא במצב של משבר , 
משתנות המחוייבויות שלך . אני חושב שממשלת ונצואלה איבדה את ההזדמנות להפגין 
מנהיגות . היה עליה להודיע מייד לארה"ב אתם יכולים לסמוך עלינו . אם יתעורר 
צורך יהיה נפט " . מומחים בתעשיית הנפט מאמינים שחברת הנפט הלאומית אוגרת 
כבר את עודפי הייצור שלה אולם פקידים רשמיים מסרבים להגיב על כך . החברה 
מסוגלת לאגור 021 מיליון חביות במאגריה בארה"ב , באיים הקריביים ובאירופה . 
מקורות לונדוניים של תעשיית הנפט אמרו שאופ"ק עשוי להסכים לעסקה שתוסיף כמחצית 
מארבעה מיליון חביות הנפט החסרות , בשל האמברגו העולמי , שיזמה ארה"ב על 
עיראק וכווית . 
