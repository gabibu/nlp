בזמן כתיבת שורות אלה , מוצאי שבת , לא ברור אם יצחק מודעי ישתתף הבוקר 
בישיבת הממשלה . הסיבה לכך נעוצה בעימות החריף שהתחולל בינו לבין יצחק שמיר 
ביום חמישי , בישיבה המיוחדת שקיימה הממשלה כדי להכריע את הוויכוח לגבי 
מחיר ואופן שיכון העולים . העימות עם ראש הממשלה התחולל על רקע תוכניתו 
היומרנית של אריאל שרון , שלה התנגד מודעי בתקיפות . בסיום אותה ישיבה 
שבה הכריע שמיר נגד המלצותיו של שר האוצר , הודיע מודעי שהוא מתכוון לצאת 
לחופשה . במשותף עם שלושת חברי סיעתו , הם לא הופיעו לישיבת הכנסת שדנה 
באישור התקציב הנוסף וכמעט שגרמו לתבוסת הממשלה בהצבעה על התקציב . השתלשלות 
הדברים אשר הביאו למהלכו של מודעי היא כדלקמן : בבוקר יום חמישי פנה אריאל 
שרון לראש הממשלה בניסיון לשכנעו שעל הממשלה לייבא 000 , 02 קראוונים ו000 , 
02 יחידות דיור מוכנות , בהוצאה של כמיליארד וחצי שקל . וזו רק המנה הראשונה 
בתוכנית המדברת על ייבוא 000 , 09 פתרונות דיור . יצחק מודעי , מצדו , 
הגיש תוכנית האומרת שיזמים פרטיים ייבאו 000 , 51 יחידות דיור , כאשר את 
שאר הצרכים ניתן יהיה למלא ממקורות פנימיים . כלומר , הוויכוח בין השניים 
מייצג עמדות קוטביות ולפער ביניהן משמעות כספית אדירה . מעבר לכך קיים ניגוד 
עקרוני בין תפיסות משקיות : האם הממשלה היא זו הצריכה לייבא ולשכן בעצמה , 
או שעליה לשמש גורם מכוון ומסייע והשוק הפרטי יעשה את המלאכה . בדיון שהתקיים 
פרשו שני הצדדים את נימוקיהם ואז הכריז ראש הממשלה הפסקה ויצא להתייעצות 
עם משה נסים ודן מרידור . לאחר זמן מה חזרו השלושה עם הצעת פשרה . הממשלה 
תייבא 000 , 5 קראוונים ו000 , 51 בתים מוכנים . ההוצאה התקציבית תעמוד 
על כחצי מיליארד שקל . לכאורה הפתרון דומה מאוד להצעתו של מודעי ורחוק מאוד 
מהצעתו של שרון . אך אליה וקוץ בה . לפי ההחלטה , הממשלה תייבא בעצמה 
את 000 , 5 הקראוונים . היא תייבא גם 000 , 9 בתים מוכנים , כאשר ליזמים 
הפרטיים נשאר רק נתח של 000 , 6 בתים מוכנים . כלומר , החלטת הממשלה מגדילה 
את מעורבות הממשלה בפעילות שמעצם טבעה צריכה להיות כולה בידי הסקטור הפרטי . 
מוכרת לכל התקופה שבה הממשלה בנתה ושיכנה בעצמה . אז צצו שיכוני קופסאות 
הגפרורים בבנייה לא יעילה , כעורה , בסטנדרטים נמוכים . בשנות השמונים 
יצאה סוף - סוף הממשלה מענף הבנייה , למצב שבו הקבלנים מחליטים היכן ואיך 
לבנות , הסיכון עליהם וגם הרווח . שוק זה מתפקד היטב ורמת הבנייה עלתה . 
עכשיו מנסים להחזיר את הדברים לאחור , למרות שיש יזמים שמוכנים ומייבאים 
במחירים ובאיכויות גבוהות ממה שיכול פקיד ממשלתי להציע . המחדל השני בהחלטת 
הממשלה הוא שנוצר בתקציב גירעון נוסף בסך חצי מיליארד שקל . בישיבה הוחלט 
על הוצאות חדשות , אך לא נקבע דבר באשר למקורות המימון . כאשר לא נקבע 
שיוטלו מסים חדשים , ולא נקבע שיקצצו בסעיפים אחרים , פירוש הדבר שהגירעון 
הגדול בתקציב ממילא עוד יגדל , על כל הסכנות האינפלציוניות הנובעות מכך . 
המסקנה היא שביום חמישי היתה זו ישיבת ממשלה חפוזה , לא מאורגנת ולא רצינית 
למרות חומרתו וגורליותו של הנושא הנידון ; ישיבה של ממשלה שחייבת להראות 
שהיא מבצעת משהו , בלי לבדוק באופן יסודי ואחראי את מלוא השלכותיו . יהיו 
בוודאי כאלה שיתרשמו מעצם יכולתה של הממשלה לקבל החלטה , אבל אין לקבל את 
הדרך קלת הדעת שבה נחתכו הדברים . כך לא מאשרים תוכנית כה חיונית לעתיד 
המדינה . 
