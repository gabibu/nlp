זה לא מדויק להציג את הנושא בצורה כזו , משום שחלק ניכר מהתקציב הכולל של 
מערכת הביטחון מושתת על התחייבויות ארוכות טווח . ישנם פרויקטים רב - שנתיים 
הנמשכים 51 שנה , שהתחלנו בהם לפני כמה שנים , ואנחנו חייבים להמשיך בהם , 
אחרת כל ההשקעות שנעשו באותו פרויקט יירדו לטמיון . אתן לך כדוגמה את פרויקט 
הצוללות . כבר הושקעו בנושא זה כמה עשרות מיליוני דולר , ואם יבטלו את 
הפרויקט , כל הכספים שהושקעו ייזרקו לפח . אחרי שמורידים את כל ההתחייבויות 
והתקציבים הנדרשים לאחזקת הכוח הקיים של הצבא ולאימוני היחידות ולמאבק נגד 
האינתיפאדה בשטחים , הסכום שנותר הוא מצומצם , וכשמפחיתים ממנו 08 מיליון 
שקל , יש לכך משמעות . לכן , להציג תמונה כאילו מדובר בקיצוץ של 08 מיליון 
שקל מתוך תקציב של 5 . 5 מליארד דולר , זו הצגה מעוותת . אסור לשכוח שהקיצוץ 
השנה נעשה אחרי שורה של קיצוצים שכבר נעשו בתקציב הביטחון בשנים קודמות . 
חייבים גם לזכור שעל הקיצוץ השנה הוחלט אחרי שנקבע תקציב הביטחון . אחרי 
שתוכנית העבודה של צה"ל הוכנה על בסיס התקציב שאושר , הוחלט לקצץ עוד 08 
מיליון שקלים , בטענה שישנם צרכים מיוחדים של קליטת עלייה וכד . אינך יכול 
לנהל מערכת ביטחונית בצורה כזו . עפ"י ניסיוני , קיצוצים מזדמנים ובלתי 
מתוכננים , המתבצעים אחרי שהושלמה תוכנית העבודה של צה"ל , גורמים לבזבוזים , 
הגדולים פי כמה מסכום הקיצוץ . אפשר להביא דוגמאות למכביר הממחישות זאת . 
פרויקט הלביא , שאני התנגדתי לו , גרם לכך שישראל זרקה לפח לפחות מיליארד 
דולר , משום שהוברר שאישרו פרויקט שישראל איננה יכולה לעמוד בו . אני נגד 
השיטה של קיצוצים בלתי מתוכננים , בעיקר במערכת הביטחון , שבה התכנונים 
הם ארוכי טווח . כל זמן שלא קיים תהליך מסודר של דיונים וקבלת החלטות , 
קיימת מציאות שבה אנו קובעים את רמת הביטחון שלנו לא בצורה מתוכננת , אלא 
עפ"י אילוצים והתחשבות בדברים מזדמנים כגון עלייה , חלוקת כספים ייחודיים 
וכד . - מניסיוני אני יודע שבדרך כלל הקיצוצים הללו פוגעים במרכיבים שאינם 
יודעים לצעוק , למשל כמות החלפים לשעת חירום שמונחים על המדפים . חלילה , 
ביום פקודה , יגלו פתאום שיש מחסור בחלפים מסוימים . זכור לי שבעבר גילינו 
בשעת חירום מחסור בחלפים מסוימים , והיינו צריכים להשקיע מאמץ רב כדי לספקם 
במהירות כדי שלא נישאר עם המכנסיים למטה . 
