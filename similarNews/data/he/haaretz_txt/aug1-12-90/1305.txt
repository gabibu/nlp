בבית המשפט הצבאי בעזה נידונו אתמול שלושה צעירים תושבי חאן יונס למאסר עולם , 
לאחר שהורשעו ברצח של תושב העיר באמצעות גרזנים וחרבות . השלושה חשדו בנרצח 
כי הוא סוחר סמים ומשתף פעולה עם השלטונות . שלושת הנאשמים סולימאן גמעה 
עייש סאלים , חאלד עייש סאלים , וחסן סולימאן אבו אדרה היו חברים בוועדה 
עממית של הפתח . השלושה נהגו ליטול כרטיסים מגנטיים מתושבים שיצאו לעבודה 
בישראל , ולחקור תושבים מקומיים באמצעות איומים , לאחר שחשדו בהם בסחר 
בסמים ובגניבת כספי האינתיפאדה . בחודש אוגוסט 98 נתקלו ברחוב בתושב חאן 
יונס , חמיד בראבח , בו חשדו כי הוא סוחר סמים . לעיני התושבים דקרו אותו 
השלושה בחרבות וסכינים והרגוהו במקום . בבית המשפט הצבאי הכריזו השלושה 
אתמול כי הם לא מצטערים על מעשם וכי זו מצווה עליה היו חוזרים בשנית . שלושת 
השופטים הצבאיים גזרו על השלושה עונשי מאסר עולם תוך שהם מציינים כי מדובר 
במעשה חמור . קפידבינבשטחים התקיימה אתמול שביתה כללית לציון תחילת החודש 
ה33 של האינתיפאדה . השביתה המתקיימת ב9 לכל חודש על - פי הוראות המפקדה 
המאוחדת . רק מעטים מפועלי השטחים יצאו לעבודה בישראל . מקורות פלשתיניים 
טוענים כי ואליד אבו - ליל , בן 23 , תושב מחנה הפליטים בלטה שנפצע שלשום 
קשה בראשו מפגיעת גולת מתכת שירו חיילים , היה מרוחק מאזור ההתנגשויות במחנה 
ולא לקח חלק בתהלוכה שהתקיימה שם אתמול . הפצוע מאושפז עתה בבית החולים 
תל - השומר ומצבו מוגדר כקשה . אתמול אירעו התנגשויות במחנה הפליטים עסכר 
ובמחנה הפליטים אל - פרעה באזור שכם , אך לא דווח על נפגעים . צה"ל אטם 
שלשום בלילה את ביתו של עיסא סלימאן א - תל ( 71 ) בדהריה , שהורשע בבית 
המשפט הצבאי בחברון כי יידה אבן בראשו של קצין מג"ב שניסה לעוצרו . בית 
המשפט גזר עליו עונש של שנתיים מאסר בפועל ו000 , 2 שקלים קנס על המעשה . 
