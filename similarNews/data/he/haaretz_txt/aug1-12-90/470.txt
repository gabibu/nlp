ואשינגטון ( מיוחד ל"הארץ " ) . ארה"ב אינה מתכוונת , לפי שעה , לנקוט 
פעולה צבאית בתגובה לכיבוש כוויית בידי עיראק . למרת בקשת כוויית לעזרה 
צבאית , ארה"ב מסתפקת בעיצומים כלכליים חריפים נגד עיראק , בתגבור הצי 
האמריקאי במפרץ , ובמאמצים דיפלומטיים לנסיגה עיראקית מאדמת כוויית . נשיא 
ארה"ב , גורג בוש , חתם אתמול על צווי חירום להקפאת כל הנכסים של עיראק 
בארה"ב , ואיסור מוחלט על סחר אמריקאי עם עיראק , על מתן הלוואות לממשל 
העיראקי ועל נסיעת אזרחים אמריקאים לעיראק . לבקשת ממשלת כוויית , הקפיא 
בוש גם את הנכסים הכווייתים בארה"ב , למניעת השתלטות עיראקית עליהם . על 
פי הערכה בוואשינגטון , היקף הנכסים שכוויית השקיעה בארה"ב מגיע לכ001 מיליארד 
דולר . קפידבינהנשיא בוש אמר אתמול , כי הממשל אינו שוקל פעולה צבאית במפרץ , 
ועורר תרעומת מצד אחדים מראשי הפנטגון , שביקשו להותיר מידה של ערפל סביב 
סיכויי האופציה הצבאית האמריקאית במפרץ . שני פקידים חשובים במנגנון החוץ 
האמריקאי אישרו כי דברי בוש אינם " מסך עשן " או תרגיל הטעייה , וכי אופציה 
צבאית אינה נשקלת בשום אופן , לפי שעה . מצבת הכוחות האמריקאיים במפרץ הפרסי 
אינה גדולה . נושאת המטוסים " אינדפנדנס " מתקרבת למפרץ הפרסי , אך ככל 
הנראה לא תיכנס לתוכו , בגלל סכנות טכניות . פרט לנושאת המטוסים , מחזיקה 
ארה"ב כרגע שמונה ספינות קרב במפרץ . כל ספינות ארה"ב באזור הועמדו בכוננות 
עליונה . מומחים צבאיים בוואשינגטון הסבירו אתמול , כי מאמץ עיקרי של ארה"ב 
בשלב זה , הוא לספק ערבויות ביטחון למדינות אחרות במפרץ ( במיוחד סעודיה 
ואיחוד הנסיכויות ) , שנחרדו מן הפעולה הצבאית העיראקית . קפידבינפעולת 
הבזק של צבא עיראק היכתה בתדהמה ובהפתעה גמורה את ארה"ב . הנשיא בוש אמר 
אתמול , כי לארה"ב היו התראות מודיעיניות על אפשרות להתקפה , אך מקורות 
בכירים במחלקת המדינה אמרו כי איש בממשל לא ניבא שסדאם חוסיין יממש את איומיו 
נגד כוויית . מומחים במחלקת המדינה , במחלקת ההגנה ובמועצה לביטחון לאומי 
של ארה"ב היו משוכנעים עד לשעות הערב שלשום , כאשר נמסר לראשונה על הפלישה , 
כי ריכוז הכוחות העיראקי ליד הגבול אינו אלא " עשיית שריר " של עיראק . 
ההפתעה הגדולה בוואשינגטון משקפת את הסברה השוררת במנגנון החוץ , כי עיראק 
היתה יכולה להשיג את מטרותיה הכלכליות באמצעות לחץ דיפלומטי או איום צבאי 
על כוויית , בלי לממשו . מומחים במנגנון החוץ האמריקאי עדיין מביעים פליאה 
על פעולת עיראק . אחד מחשובי המומחים בקונגרס לענייני המפרץ , אנתוני קורדסמן , 
יועצו של הסנאטור גון מקקיין , הסביר אתמול כי לנוכח העובדה שעיראק איימה 
בעבר פעמים אחדות על כוויית , ותמיד השיגה את התמיכה הכספית שביקשה מכוויית , 
סביר היה להניח שגם הפעם יסתיים האיום העיראקי בדרך זו . לדברי קורדסמן , 
הגורם העיקרי לפלישה הוא היעדר משקל נגד צבאי ממשי מצד איראן , כפי שהיה 
לפני הפסקת האש בין עיראק לאיראן . לדעתו , אחת ממטרות הפליישה היתה להפעיל 
לחץ עקיף כבד על סעודיה , באמצעות איום צבאי מרומז עליה . בריטניה העבירה 
אולטימטום לעיראק ודרשה ממנה לסלק את כוחותיה מכוויית בתוך יומיים . שר 
החוץ דאגלס הרד אמר כי פרק זמן זה צריך להבהיר לבגדד , כי היא צפויה לצעדי 
ענישה מצד המערב . אחרי שיחות טלפון , שערך עם שרי החוץ של איטליה וצרפת 
ועמיתים אחרים , אמר הרד כי יש בדעתו לפעול למען פעולה מתואמת של הקהילה 
האירופאית . הוא אמר כי פעולה זו תכלול גם סנקציות צעדה הראשון של בריטניה 
היה להקפיא את ההשקעות הכווייתיות במדינה המגיעות לסכום של 21 מיליארד ליש"ט . 
