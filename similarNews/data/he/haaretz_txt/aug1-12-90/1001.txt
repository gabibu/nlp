כבר חלפו ימים אחדים מאז הפרסום ב"הארץ " ( ראיתי שמעתי , 7 . 32 ) על 
הענקת תעודות - עיתונאי ממשלתיות לדוברים , בהווה ובעבר , של משרדים ממשלתיים , 
והידיעה לא הוכחשה ולא זכתה לתגובות נוספות על אלו המצוטטות בגוף הידיעה . 
נראה , שכל מי שנוגע בכך השלים עם עיוות נוסף בתקשורת בישראל . מכל שלושת 
הגורמים המעורבים בפרשה הדוברים , אגודת העיתונאים ומנהל לשכת העיתונות 
הממשלתית נראית לי , כמי שעיסוקו ביחסי - ציבור , כולל דוברות , מתמשך 
כבר כמעט 03 שנה , עמדתם של נציגי העיתונאים . הם גורסים נמסר באותה כתבה 
חד וחלק : דוברים אינם עיתונאים ועיתונאים אינם דוברים . אלה ואלה ניצבים , 
למעשה , " משני עברי המתרס " . אם הדוברים הממשלתיים זקוקים לתעודות כלשהן 
לצורך עבודתם , יש בידם לפחות שתיים : האחת תעודת דובר , והשנייה תעודת 
כניסה לכנסת . גרסת הדוברים , חברי המכובדים לענף , איננה סבירה ואיננה 
מקובלת , לפי מיטב ידיעתי , בשום מקום בעולם שבו נהוגות תעודות עיתונאי 
ממשלתיות . תעודת העיתונאי באה להעניק למחזיק בה זכויות והקלות שונות שהחברה 
המאורגנת סבורה שיש להעניק לו , כדי שיוכל למלא באופן הטוב ביותר את תפקידו 
כספק - מידע לציבור . אפשר אפילו לומר , שאין היא ניתנת אישית , אלא מוענקת 
למקצוע ונפרטת אחר - כך באורח אישי לכל מי שכלול במקצוע זה , לפי קריטריונים 
מוסכמים , אשר העיקרי שבהם הוא , ללא ספק , העובדה שמקצועו ועיסוקו של 
המחזיק בה הוא העבודה בעיתונות וההתפרנסות ממנה . קריטריון זה אינו תופס 
כלל כשמדובר בדוברים . ואז צץ קריטריון נוסף הקלות בביצוע תפקידם כדוברים . 
זוהי כבר בעיה טכנית - ארגונית : על דוברי המשרדים הממשלתיים להגיע לכלל 
הסדר עם הגורמים המתאימים ( כגון המשטרה , צה"ל , משרדים ממשלתיים אחרים 
וכד ) , כדי שהללו יכבדו , בדרך זו או אחרת , את תעודת הדובר אך ורק 
בכל מה שקשור בתחומי העבודה ; וזאת כדי למנוע לזות - שפתיים והאשמות - שווא 
על טובות הנאה , העדפות וכד . עמדתו של מנהל לשכת העיתונות , ד " ר יוסי 
אולמרט , כפי שהיא מצוטטת מפיו באותה ידיעה , היא תמוהה וחמורה גם יחד . 
תמוהה , משום שמנגנון הבקרה ההדדית הנוגע בהנפקת תעודות עיתונאי ממשלתיות 
נקבע ועוצב משך שנים רבות , עבר גלגולים שונים , והגיע לצורתו הנוכחית 
לאחר שכל הנוגעים בדבר הבינו את מידת רגישותו של הנושא דווקא בתנאים הישראליים 
המיוחדים . חמורה , מפני שהמנהל הנוכחי של לשכת העיתונות הממשלתית מפרש 
בטעות את הסמכות הנתונה בידיו בעניין זה . נכון , שטכנית ורשמית הוא הינו 
הסמכות להנפיק תעודות אלה , אולם עצם קיומה ופעולתה של ועדת אגודת העיתונאים 
לנושא זה , אפילו במעמד מייעץ , מורה שהנושא עדין ורגיש ומחייב שיקול - 
דעת של גורם נוסף למנהל הלשכה . שיקול - דעת זה היה נדרש , בדרך כלל , 
כשמדובר היה במקרים פרטניים , כשנתגלעו ספקות לגבי אדם זה או אחר . הוא 
הכרחי , ללא ספק , כשהבעיה היא לגבי קבוצה של אנשים , אשר עצם ההשתייכות 
לקבוצה זאת מעניקה להם את התעודה המבוקשת . אגב , במרוצת השנים קמו כמה 
איגודים של עיתונאים שאינם חברי אגודת העיתונאים , כגון עורכי כתבי - עת , 
שהנפיקו תעודות לחבריהם , מדבקות למכוניותיהם , ואף השיגו , אם אינני 
טועה , " זכויות " מכמה גורמים ממשלתיים וציבוריים . גם הדוברים יכולים 
ללכת בדרך זו , עם האיגוד הישראלי ליחסי - ציבור או בלעדיו . בשנים קודמות 
נעשו גם ניסיונות מצד עיתונאים שונים להצטרף כחברים לאיגוד הישראלי ליחסי - 
ציבור , והנהלת האיגוד דחתה תמיד פניות אלו בדיוק מאותה סיבה שהיה על ד"ר 
אולמרט לדחות את פנייתם של עמיתי הדוברים הממשלתיים . אני מרשה לעצמי לגרוס , 
כי מנהל לשכת העיתונות הממשלתית " נפל קורבן " לרצונו הכן לסייע לחבריו 
בשירות המדינה , וחבל . דוברי משרדי הממשלה שקיבלו את תעודות העיתונאי 
חייבים לסייע לו להיחלץ מהטעות שעשה , בכך שיחזירו מיד את התעודות שאין 
להם , לא זכות , לא צורך , ולא הצדקה , להחזיקן בידיהם . 
