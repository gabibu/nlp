( ע ) . עומס בבתי החולים גורם לעיכובים בעריכת בריתות מילה לעשרות עולים 
מבריה"ם , בהם מבוגרים וילדים . הם צובאים על דלתות הרבנות בנהריה , בבקשה 
לערוך להם ברית מילה , אולם הרב הראשי של נהריה , הרב אהרון קלר , נאלץ 
לדחות אותם . זאת , מאחר והמחלקה הכירורגית בבית החולים הממשלתי בנהריה , 
בו נערכות הבריתות , אינה מסוגלת לערוך יותר מחמש בריתות בשבוע . הרב קלר 
מסר , כי עד עתה מלו בבית החולים 04 עולים . אולם , עתה , עם גבור העלייה , 
נוצרה בעייה . מספר המבקשים לערוך את ברית המילה גובר והולך . ביום ד 
למשל , נרשמו אצלו 5 עולים . זאת , בשעה שבית החולים עורך 5 בריתות בשבוע . 
לדבריו , חלק מהעולים נמנע מלהתחיל לעבוד , מחשש שיפסידו את מקום עבודתם , 
אם יצטרכו להיעדר בעקבות ניתוח המילה . לנערים שהגיעו כבר למצוות , אין 
עורכים את הטקס , עד שלא עברו את ברית המילה . תלמידי בתי ספר , האמורים 
להתחיל ללמוד בחודש הבא , מבקשים כי יקדימו להם את הניתוח , מאחר והם מתביישים 
שיראו אותם בבית הספר כגויים . הרב קלר פנה לרבנות הראשית לסייע לו בעניין 
זרוז המילה . הובטח לו , אמנם , כי ייעשה סידור שעולים יישלחו לבתי חולים 
בצפת ובחיפה , אלא שגם שם נוצר באחרונה לחץ . הרב אמר עוד כי הוא חסר אונים 
ואינו יודע מה להשיב לעולים הפונים אליו ומבקשים לערוך להם את הברית מוקדם 
ככל האפשר . 
