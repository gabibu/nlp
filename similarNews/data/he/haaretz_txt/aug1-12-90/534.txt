הרמטכ"ל דן שומרון סיכם בסוף השבוע את הדרך בה ייושמוהמלצות ועדת לפידות 
בנושאי הבטיחות בצה"ל . הסיכום בא לאחר עבודת מטה באגף התכנון על בסיס דו"ח 
הוועדה . הוועדה בראשות אלוף יעקב לפידות מונתה לבדוק את הטיפול בנושאי הבטיחות 
בצה"ל . בהתאם להחלטות , יהיו בזרועות צה"ל מרכזי בטיחות מקצועיים , שבהם 
תתרכז הפעילות המחקרית והמקצועית בנושא הבטיחות ובאמצעות מאגרי מידע ובסיסי 
נתונים ממוכנים . במפקדת חילות השדה יקום מרכז בטיחות ברמת מחלקה . במטכ"ל 
יוקם אגף בטיחות והדרכה בראשות אלוף . האגף יקיים מעקב בקרה וביקורות בנושאי 
הבטיחות השונים , יקיים הפריה הדדית בין השאר באמצעות דיווחים שוטפים בפורום 
מטכ"ל על ממצאי הביקורות , ייעוץ לרמטכ"ל ולמטכ"ל , יגבש ויפרסם נהלים 
בנושא . עם זאת , המיומנות והתפעול המקצועי בכל היחידות והגופים ימשיכו 
לנבוע מהוראות הבטיחות והשמירה עליהן בכל תחומי הפעילות . בצה"ל תוחל חובת 
דיווח על כל אירוע " כמעט ונפגע " מתוך כוונה לקדם את הטיפול במפגעי בטיחות 
ובהרגלים לקויים , עוד בטרם אירעו אסונות . משך החקירה המבצעי של התאונה 
יקוצר על - ידי קציבתה בזמן . מידע רשמי יימסר למשפחות הנפגעים מייד עם 
סיכום המסקנות המבצעיות ומבלי להמתין לסיום החקירה המשפטית . סיכום הרמטכ"ל 
הוגש לשר הביטחון והוא אישר אותו . אגף התכנון הונחה לסכם את פרטי הארגון 
ואת לוח הזמנים בהפעלת המערכת החדשה . 
