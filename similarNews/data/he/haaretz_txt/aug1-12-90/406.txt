( ע ) . " האסירים המשוחררים צריכים להיות אוכלוסית היעד החשובה ביותר 
למלחמה בסמים , מצד הציבור הרחב , כיוון שעל פי ממצאים סטטיסטיים , כל 
אסיר משוחרר שלא נגמל מסמים , גורר אחריו במשך השנים כ52 איש נוספים לסם " . 
דברים אלה אמר אתמול , אברהם הופמן , מנכ"ל הרשות לשיקום האסיר . הופמן 
דיבר בכנס " טיפול בהתמכרויות " שנערך מטעם עמותת " גשר לחיים " , לטיפול 
במכורים , שנערך באולמי מודיעין בבני ברק . לדברי הופמן , קיים בפעילותו 
של כל עבריין מימד " מיסיונרי " . זאת , כיוון שכל עבריין חפץ להרחיב את 
מעגל העבריינים שסביבו , מסיבות חברתיות , אליהם מצטרפת במיקרים של משתמשים 
בסמים , גם סיבה תכליתית של הרחבת שוק צרכני הסמים שאיתם ניתן לסחור . הדרך 
העיקרית אותה רואה הופמן בהגעה לליבו של העבריין והמסומם , היא דרך ילדיו . 
זאת , תוך הדגשת הפחד אצלו מפני נפילתם אף הם ברשת הסם . דרך זו כוללת 
גם חונכות לילדי האסירים וטיפול בנשותיהם . ד"ר ירמיהו אביעד , מנהל אל - 
סם בתל אביב אמר , כי פיתרון בעיית ניצול הזמן הפנוי , המחריפה והולכת 
בעולם המודרני , העובר לשבוע עבודה מקוצר של חמישה , ארבעה ואף שלושה ימים , 
תשרת בראש ובראשונה את המשתמשים בסמים . אוכלוסיה זו מגיעה לסם בשל אי 
יכולתה להתמודד עם הזמן הפנוי ועם עצמה לבד . מציאת תעסוקה בשעות הפנאי 
למשתמשים בסמים ולנגמלים , אמורה לסייע לפיתרון הבעייה , הוסיף . לדברי 
אביעד , הטיפול במשפחות נפגעי הסם ובמשפחות המכורים השונים , חשובה לעיתים , 
לא פחות , מהטיפול במכור עצמו , שהסובבים אותו הם הסובלים העיקריים להתמכרותו . 
העמותה גשר לחיים מפעילה בית הארחה למכורים בנהריה ובה טופלו כבר כ07 מכורים 
בשיעור הצלחה גבוה של כ%07 . עשרה חשודים בסחר בהירואין נעצרו אתמול , במהלך 
מבצע של משטרת ירושלים בשכונת מוסררה . הם נעצרו לאחר שנאספו נגדם ראיות 
על ידי סוכן סמוי שפעל בקירבם במשך מספר חודשים . על פעילותו של הסוכן הוחלט 
בעיקבות תלונות של ועד השכונה והתושבים . הם התלוננו שבשכונה מתנהל סחר 
בסמים והדבר משבש את מהלך החיים התקין של שאר התושבים . כל העצורים הם יהודים , 
גברים בשנות העשרים והשלושים של חייהם . איש לא התנגד למעצר . בחיפוש 
בבתיהם של החשודים , נתפסו כמויות קטנות של הירואין . היום יובאו העשרה 
לבית המשפט . צפויים מעצרים נוספים . יצויין , כי הסוכן הסמוי לא היה 
שוטר . 
