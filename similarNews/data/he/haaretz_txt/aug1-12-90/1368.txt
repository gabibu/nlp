( ע ) . שלשום הוארך מעצרו של החשוד בתקיפת החיילת במחנה 08 . התביעה 
מאשימה את הקטין בן ה51 באשמת אונס , תקיפה מינית , שוד מזוין , פציעה 
בנסיבות מחמירות ואחזקת נשק שלא כדין . החשוד הובא שלשום בפני בית המשפט 
המחוזי בחיפה , שם ציווה השופט אליהו כהן על הארכת מעצרו עד ל51 באוגוסט . 
במועד זה יקיים בית המשפט דיון בבקשת התביעה להאריך את מעצרו עד תום דינו . 
שלשום הגישה פרקליטות מחוז חיפה את כתב האישום בפרשה זו לבית המשפט המחוזי 
בחיפה , בשבתו כבית משפט לנוער . הדיון בבקשת המעצר נדחה , לאחר שבית 
המשפט נענה לבקשת סניגורו של הנאשם , שביקש ללמוד את חומר הראיות . בכתב 
האישום מגוללת עורכת הדין עדנה בן - לוי , סגן לפרקליטת מחוז חיפה , את 
תקיפת החיילת בשער הצפוני של מחנה 08 , ב52 ביולי השנה . החיילת שמרה 
לבדה בשער והיתה חמושה בתת - מקלע עוזי ללא מחסנית . התביעה טוענת כי סמוך 
לשעה 11 לפני הצהרים הגיע הנאשם לשער , שהיה נעול , טיפס ודילג לתוך המחנה , 
לפת את החיילת בצווארה ונטל ממנה בכוח את נשקה . התביעה טוענת כי הנאשם 
קרע את חולצתה של החיילת , תוך חיפוש אחר המחסנית שלא היתה ברשותה . הוא 
ביצע ביצע בה מעשה מגונה ובאיום בלהב אולר , שהיה בידו , פשט את בגדיה 
ודחף אצבע לאבר מינה . התביעה טוענת כי החיילת התעלפה והנאשם גרר אותה במצב 
העילפון אל תא השמירה , כשהוא מנסה , בשלב מסוים , לחנוק אותה תוך כדי 
הנחת כובעה על פיה . בהמשך היא התעוררה מעלפונה , ולטענת התביעה כפת הנאשם 
את ידיה מאחורי גבה בשרוך שהסיר מנעלה , ואת רגליה בשרוך שנטל מכובעה . 
התביעה טוענת כי הנאשם השאיר את הנאשמת כפותה , ואיים עליה שאם תצעק יהרוג 
אותה . באיומים אלה הוא חמק ונמלט מהמקום , כשהעוזי ברשותו . לטענת התביעה 
גרם הנאשם לחיילת חתכים בצוואר , בראש ובבטן , לשפשופים בגב ולסימני חנק 
שהתגלו בצווארה . לטענת התביעה עולה מהנסיבות שתוארו בכתב האישום כי הנאשם 
אנס את התובעת בהחדרת אצבעו לאבר מינה , תוך שימוש בכוח ואיומים בנשק קר , 
זאת לשם גירוי וסיפוק וביזוי מיני . כן טוענת התביעה כי הנאשם שדד מהמתלוננת 
תת - מקלע עוזי . הקטין הובא בפני השופט כשהוא כבול בידיו וברגליו . 
