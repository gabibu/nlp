דרכי חשיבה באקדמיה , יכולות לסייע בהשגת תבונה שתנחה את המדינאים . בקרב 
הגיאוגרפים בארץ התעוררה תחושה כי הם יכולים לתרום לפתרון הסוגיות הלאומיות 
הקשורות בקליטת עלייה ופיזור האוכלוסייה . את גל העלייה ראו כמחייב מבט 
חוזר לעבר נושא הקליטה שכבר נחקר בשעתו . בינתיים הצטבר גם ידע חדש , ודור 
מקבלי ההחלטות הנוכחי אינו מודע די הצורך לבעיות תקופת - הקליטה הקודמת . 
לפיכך החליטו שלא ימתינו עד לכנס השנתי של האגודה הגיאוגרפית הישראלית שנועד 
לדצמבר , וערכו לפני שבועיים בקמפוס גבעת רם של האוניברסיטה העברית , כנס 
על לקחי העבר ומבט לעתיד בגיאוגרפיה של קליטת עלייה . מדיניות פיזור האוכלוסייה , 
ובעיקר כשמבקשים להגשימה באמצעות פיזור עולים , סתרה , ועודנה סותרת קווי 
מדיניות אחרים , אמר פרוף עמירם גונן , נשיא האגודה הגיאוגרפית . כאשר 
המשימה היא קליטה , המקום הטבעי לקליטת העולים הוא לא הפריפריה , אלא החלק 
המפותח של המדינה , ובעיקר לנוכח העובדה שגל העלייה מביא בעיקר עולים בעלי 
מקצועות עירוניים . ההוכחה לכך היא ש"קליטה ישירה " נקלטו העולים בעיקר 
באזור תל אביב והמרכז , לאו דווקא בעיירות פיתוח או בשטחים . קפמאבינפיזור 
אוכלוסייה הוא תהליך יקר , כי הוא מחייב יצירת תעסוקה באזורי הפיזור , 
ומשום שעולים שהופנו בעל כורחם לאזורי הפריפריה הסתלקו משם בסופו של דבר . 
ב6691 , בסמיפוזיון שנערך באוניברסיטה העברית , טען אריק כהן , כי פיזור 
האוכלוסייה באמצעות עולים , ובעיקר מארצות המזרח , מציב עולים אלה בבדידות 
גיאוגרפית ומשאירם לנפשם מבחינה חברתית ותרבותית . כן יוצאת נפסדת המטרה 
של מיזוג גלויות . בלי שאיש הכריז על כך באופן מפורש , טען כהן , נקבעה 
בשנות החמישים הכרעה המעדיפה פיזור חלק הארי של העולים על פני מיזוגם . מדיניות 
הפיזור היתה מעוגנת בשיקולים טריטוריאליים ולא היה מי שיערער על הנחיתות 
של מדיניות מיזוג הגלויות . המיזוג שילם את מחיר הפיזור . על העולים הוטל 
למלא את השטחים החדשים של שנות ה05 ולהבטיח בכך משימות של אזורי ספר , בתנאים 
של פריפריה . לדעת פרוף עמירם גונן , היתה זו פריפריה תרבותית , בשל הרכב 
האוכלוסייה שהופנתה לשם וכן פריפריה כלכלית . עולים רבים מאלה שיושבו באזורי 
הספר החדשים מצאו את דרכם אל " גלעין הארץ " והצטרפו שם אל הוותיקים . 
הגירה המונית זו , שעדיין איננה ידועה לעומק בהעדר נתוני מפקדי - אוכלוסין 
משנות החמישים , ניקזה את ישובי העולים בפריפריה וחיזקה בהם עוד יותר את 
מגמת ההומוגניות התרבותית והחברתית - כלכלית . הומוגניות זו עמדה בסתירה 
לא רק למטרת מיזוג גלויות , אלא למטרת פיזור האוכלוסייה בעצמה . בשנות 
ה05 נכחדו הסגולות החיוביות של אזורי הספר לגבי ותיקים בעלי אידאולוגיה . 
הישובים בפריפריה לא רק שחדלו למשוך אליהם את ותיקי הארץ , אלא אף התקשו 
להכיל רבים מהעולים היותר חזקים וניידים , וכך הפכו הישובים לנטל ולאחת 
הבעיות הקבועות שעל סדר יומה של המדינה . שולי הארץ הפכו מ"ספר " ל"פריפריה " , 
אפילו בחוגים שהיו קשורים באידאולוגיה של יישוב הספר . בעשרות השנים האחרונות , 
במקום רוח החלוציות וההתגייסות למשימות חלוציות בשולי הארץ של שנות ה04 , 
עלתה רוח של איכות חיים , איכות מגורים , בתנאים של כפר - פרוור . מגורים 
צמודי - קרקע נעשו פופולריים , כמו בארצות המערב , בקרב רבים מבני המעמד 
הבינוני . שלא כבארצות המערב , בישראל יש בתהליך החדש ניסיון ליצור לא רק 
בסיס למגורים איכותיים , אלא גם מעגלים מקומיים של תעסוקה . ההתיישבות 
באזור תפן ושגב שבגליל היא גרסה חדשה למגמה שבאה לביטוי בשנות ה06 בערד ובכרמיאל , 
שנעשו לשיכוניות ועירוניות מדי , וחדלו לעניין את ותיקי הארץ . האם יש 
להשתמש בעלייה ההמונית מרוסיה להגשמת משימת חיזוק הספר ? לדעת פרוף גונן 
כלל וכלל לא . לדבריו , יש למדינאים פיתוי לנצל מאגר של מאות אלפי עולים 
חסרי דיור , כדי להפנותם , כמעט על כורחם אל המקומות שיש בהם היצע של קורת 
גג , ובכך להבטיח את יישוב הספר וחיזוקו . אך בשל הפער בין פיזור הדיור 
לפיזור הפרנסה , יעקרו רבים מהעולים אל גלעין הארץ ואולי אף יירדו מהארץ . 
העלייה מברית המועצות איננה שבויה מהבחינה הגיאוגרפית , כפי שהיה חלק מהעלייה 
ההמונית בשנות ה05 . לא רק גלעין הארץ פתוח לפניה , אלא גם ארצות אחרות . 
יתר על כן , תושביה היותר ותיקים של עיר בשולי הארץ , בראותם את כישלון 
עירם לקשור אליה אוכלוסייה הנחשבת בעלת כישורים השכלתיים ותעסוקתיים , יחשבוה 
אז לנחותה וחסרת - ערך ואף הם יתעוררו לנטוש אותה . כשם שפיזור העולים עמד 
בשנות ה05 בסתירה למיזוג הגלויות , כן הוא עומד כיום בסתירה למשימת הצמיחה 
הכלכלית . דווקא האזורים העירוניים הם המייצרים צמיחה כלכלית , קובע ד"ר 
עמירם גונן . הצמיחה בתקופה הנוכחית היא בדרך כלל בערים הגדולות ובערי - 
הלוויין שלהן , הנשענות על ענפים שאינם תעשייה ואינם חקלאות : ענפי השירותים 
העסקיים , המדעיים ושירותי המידע והשיווק הם הבסיס הכלכלי לצמיחה בימינו . 
על כן סבור פרוף גונן , כי קליטה בגלעין הארץ תשרת שתי משימות חשובות : 
משימת הקליטה ומשימת הצמיחה . את משימת פיזור האוכלוסייה , שאותה יש לראות 
כיעד ארוך טווח , יש להשאיר לוותיקים ולאותם עולים שירצו בכך . קפמאבין " כל 
אחד מנימוקיו הוא , מציע שנתפרק ממדיניות פיזור האוכלוסייה . מדיניות , 
שלטוב או לרע , בהצלחה או בכישלון , מסמלת עדיין את זכות ריבונותנו על 
מרחביה הגיאוגרפיים של ישראל " , אמר פרוף ברוך קיפניס מאוניברסיטת חיפה , 
שתקף את הנטייה לחזור למערכת גיאוגרפית שבה הטריטוריה הלאומית מתמקדת בין 
" גדרה לחדרה " . פרוף קיפניס קרא ליצירת מערכת חדשה באמצעות העלייה , שתושתת 
על קליטה מרחבית וחברתית נכונה שתסייע לשיפור המאזן הדמוגרפי בישראל , ובפרט 
באזורים רגישים מבחינה גיאופוליטית , תביא לחיזוק חלק מערי הפיתוח בגליל 
ובנגב , ותחזיר את כבוד העיסוק למשלחי - יד וענפים שזה מכבר נזקקים לכוח 
אדם שאינו נמצא בחברה הישראלית . ההתפרקות המואצת ממדיניות פיזור האוכלוסייה 
סותרת , לדעתו , את התהליכים האמיתיים בשטח . הטענה כי העולים מעדיפים 
את מרכז הארץ ושאינם פונים לפריפריה , אין לה על מה לסמוך . דווקא האזורים 
שהעולים מצביעים ברגליהם עבורם עומדים לדעתו בתנאי היסוד של הציונות , שביטויה 
מדיניות פיזור האוכלוסייה . השתקעותם הראשונה של העולים שהגיעו בחודשים 
מארס - מאי 0991 מעידה כי התפלגות קליטת העולים דומה להתפלגות האוכלוסייה 
היהודית בארץ ב8891 , ושהאזורים המועדפים הם חיפה והצפון ומחוזות תל אביב 
והמרכז , הקולטים יותר ממשקלם באוכלוסייה . אולם , הוסיף פרוף קיפניס , 
כאשר מבודדים את היקף הקליטה לפי אזורים מטרופוליטניים וערים גדולות , 
ניכר מיד כי מטרופולין חיפה והעיר באר - שבע קולטים הרבה יותר ממשקלם באוכלוסייה 
היהודית . דווקא ירושלים נופלת בקצב קליטתה יחסית לאזורים האחרים , וגם 
בשטחים הקליטה מזערית . פרוף קיפניס קרא ליצירת מערכת אזורית קולטת , בהדגישו 
את התואר " אזורית " , בפיתוח מערכות כלכליות מתקדמות של תעסוקה , דיור 
ושירותים באזורים המטרופוליטניים בעלי הפוטנציאל הטוב ביותר ללפיתוח משולב : 
הליבה הלאומית בציר ירושלים תל אביב והמרכז ; חיפה רבתי , כולל פתחת הגליל 
ובאר שבע ובנותיה . למרות הדחיפות בפיתוח הנגב ובאר שבע , דווקא לאזור חיפה 
והגליל יש לדעתו יתרון , בגין רגישות הגליל מהבחינה הגיאופוליטית , המחייבת 
זה מכבר את הצבתו בסדר היום הלאומי . 
