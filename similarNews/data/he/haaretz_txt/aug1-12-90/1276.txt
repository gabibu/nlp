( עש"ת ) . משרד החינוך והתרבות גיבש הנחיות והצעות לגבי היערכות בגני 
הילדים בימי ששי . ההצעות הן על דעת ארגוני המורים ומרכז השלטון המקומי . 
ההסדר גובש לפי הוראת שר החינוך , זבולון המר , כדי לאפשר פעילות בגנים 
בימי ששי , למרות קיצור שבוע העבודה של הגננות . לפי ההצעות , הרשויות 
המקומיות יפעילו את גני הילדים בימי ששי עבור ההורים שירצו בכך , תמורת 
תעריף שייקבע בקרוב . ועדה משותפת למשרד החינוך , מרכז השלטון המקומי וארגוני 
המורים תקבע , ככל הנראה , תשלום מדורג בהתאם להכנסות ההורים . דוברת 
משרד החינוך מסרה , כי בכל מקרה מדובר בתשלום שאינו בגדר חובה להורים שלא 
ירצו לשלוח את ילדיהם לגן בימי ששי . גם הילדים לא ייפגעו מההסדר , שכן 
שעות ימי הששי יתווספו להם במהלך ימי השבוע האחרים . מנתוני משרד החינוך 
עולה כי בשנה הבאה לא יעבדו ביום ששי חלק ניכר מההורים , ולכן לא מדובר 
על מספר גדול של ילדים שיזדקקו באופן חיוני לשירות זה . 
