סרגיי סרגייביץ ( שמות העולים המובאים פה , בדויים ) , אשתו וחמשת ילדיהם 
הגיעו לישראל מלנינגרד עם אשרת עולה שהנפיק להם משרד החוץ ותעודת מסע סובייטית 
חד - סטרית . את אשרת העולה קיבלו כנגד תעודות שהציגו , שעל - פיהן יש 
להם עבר יהודי . בהגיעם לנמל התעופה בן - גוריון , לפני שלושה חודשים , 
קיבלו מפקידי משרד הקליטה 057 , 1 שקלים במזומן והמחאת מזומנים על סך 197 , 
5 שקלים . מאז קיבלו כ000 , 2 שקלים בחודש ויצאו לאזור חיפה ( המספרים 
מבוססים על סל הקליטה הישירה , נכון ל1 ביולי ) . ב7 . 61 הגישו בקשה 
לתעודת - מעבר וציינו בה כי ברצונם להגר לקנדה . בבקשה זו ציינו שאינם יהודים 
ואין להם כוונה להשתקע בישראל . קפמאליד4 " הם באים ואומרים לנו תודה מכל 
הלב , אתם נהדרים , קיבלתם אותנו יפה , עזרתם לנו מאוד . אבל מפני שאתם 
כל - כך טובים אלינו , לא נוכל להוסיף לשקר ולטעון שאנחנו יהודים " , אומר 
דוד אפרתי , מנהל מינהל האוכלוסין במשרד הפנים . בקשות מסוג זה , הוא 
מציין , אינן רבות . מי שמבקש תעודת - מעבר חייב למסור את פנקס - העולה 
שלו , לוותר בכך על זכויותיו , לרבות דמי מחיה חודשיים נדיבים , ולהישאר 
מחוסר אזרחות . הסובייטים שוללים אזרחות מכל מי שמהגר מברית - המועצות . 
לדברי אפרתי , עד כה קיבל משרדו כמאה בקשות כאלו . אחת מהן הגיעה השבוע 
מאיוואן איוואנוב , צעיר בן 52 , שעלה בגפו . גם הוא אמר תודה , אתם 
נפלאים , וביקש לשהות עוד זמן - מה בישראל עד שיחסוך די כסף להגר ממנה . 
על - פי בקשתו , איוואנוב ישר ותם . מדוע יבקש לבטל את אשרת העולה , 
המעניקה לו את כל הזכויות שמקבל עולה חדש ? במקרה כזה , מציין אפרתי , 
הוא יזהיר את איוואנוב לבל יעשה שטויות . אם יוותר על פנקס - העולה , 
יישאר בחוסר כל ויידרש לעזוב את הארץ תוך זמן קצוב . סביר להניח שהוא יחזור 
בו מבקשתו , ויפנה לבקש תעודת - מעבר לאחר שיחסוך די כסף וישיג אשרת כניסה 
למדינה אחרת . על שולחנו של אפרתי מונחים עוד תיקים , שמספרם גדל בהתאם 
לעוצמתו של גל העלייה . בכל אחד מהם סיפור ייחודי . הפנים בתצלומים הם 
על - פי רוב סלאוויים , בהירים , כמו תצלומי הפקסימיליה של אסושייטד פרס 
מהרחוב הרוסי , המופיעים בעיתונים . הם רוסים , אוקראינים , ליטאים , 
ארמנים ודת רובם היא האורתודוקסיה הסלאווית . וכולם מספרים אותו הסיפור 
פחות - או - יותר : הם ניצלו את ההזדמנות והרצון הטוב של ישראל כדי לצאת 
קודם - כל מברית - המועצות . הם עשויים להישאר בארץ , ואז לא יבקשו לצאת 
ממנה , או להמשיך למדינה אחרת : ארצות - הברית , קנדה , אוסטרליה , 
דרום - אפריקה . הם מציינים תמיד כי נהנו מיחס טוב . שר הפנים , אריה דרעי , 
הגזים קצת כאשר אמד את מספר הלא - יהודים המגיעים לישראל באשרות עולה ב%03 
מכלל העולים . אך הוא לא טעה בהרבה . הסערה הפוליטית שעוררו דבריו , שנשמעו 
מכוערים וגזעניים , הסתירה הישג שרושמת מדינת היהודים בימים אלה : ישראל 
מספקת מקלט לאלפים רבים המבקשים לעזוב את ברית - המועצות . היא מגישה להם 
עזרה מלאה מרגע שהם חותמים על בקשת העלייה בנציגות ישראל במוסקווה , מספקת 
להם מסמכי מסע חיוניים , מציעה להם אזרחות , ונותנת להם דמי קיום שגובהם 
שווה כמעט לסל הצריכה הממוצע במשק . כל זה נעשה בלי לשאול שאלות מיותרות . 
המבקש לעלות לארץ , או להגר אליה , מתבקש להציג מסמכים המעידים כי הורה 
אחד או סב אחד שלו היה יהודי , אף אם הוא מצהיר כי הוא נוצרי . אם אין 
לו תעודה כזו , הוא יכול לקנות אותה , מזויפת , ב02 רובל , לא הרחק מהנציגות 
במוסקווה . אין הוא מתבקש להשאיר את התעודה לבדיקת מהימנותה . ואם הוא 
מתקשה להציג מסמך כזה , או להוציא 02 רובלים , תסתפק המדינה בהצהרתו כי 
אביו או סבו , חיים או מתים , הם יהודים . איפה יש עוד מדינה כזו בכל 
המערב ? כאשר הצהיר דרעי ש%03 הם גויים , היה צריך לומר בעצם שרק % 07 מהעולים 
הם יהודים בדתם ובלאומיותם . יתר 03 האחוזים ( ואולי פחות ) אינם בהכרח 
לא - יהודים . בסעיפי הדת והלאום בתעודות - הזהות שלהם כתוב " לא רשום " . 
זאת נעשה כי חשוב להעניק להם תעודות זהות , כדי שיוכלו לפתוח חשבון בנק 
ולקחת משכנתא ולהשתלב בחיים כאן . חלק מהם יהודים שעדיין לא הציגו תעודות 
המוכיחות את יהדותם ( נשלחו , למשל , במטענם , שאולי אבד ) ; חלקם , 
כמובן , לא - יהודים שעדיין לא יודעים מה כדאי להם . כדי למנוע סבל ממושך , 
מקבל פקיד הרישום את הצהרתם כיהודים , כדי למלא כיאות את סעיפי הדת והלאום . 
חוק השבות , שהיה פעם החוק הקצר ביותר בספר החוקים של ישראל , תוקן בימי 
גל העלייה הקודם מברית - המועצות , ב0791 , מאותן הסיבות התקפות היום . 
על - פי החוק דאז , רק יהודים היו רשאים לעלות לישראל , ו"יהודי " הוגדר 
כאדם שאמו יהודייה . מאחר שרבים טענו ליהדות בלי שאמם היתה יהודייה ולא 
היה יפה ואפשרי להחזירם לברית - המועצות תוקן החוק כך שכל מי שהוא נכד 
ליהודי או יהודייה נחשב ליהודי . זה התיקון המאפשר לישראל לקלוט את אלפי 
הפליטים מברית - המועצות , והוא שהוציא לה במדינת הגלסנוסט שם של הארץ המובטחת , 
היוצאת מגדרה לסייע לפליטים : יהודים , לא - יהודים , נרדפים , לא - 
נרדפים , עניים ולא - עניים , וגם הרפתקנים . אפרתי , החובש כיפה ומקיים 
מצוות , אינו חושש שמצב זה יוביל לנישואי תערובת . לאום ודת אינם בעצם 
בסמכותה של תעודת - הזהות , ולכן נוספה לה גם השורה ( שהיא ציטטה מחוק 
השבות ) , שאין הרשום בסעיפים האלה מעיד על נכונותם . התעודה לא תעלה 
ולא תוריד כאן , כי הרבנות הפסיקה מזמן להאמין לה . לרבנים , האחראים 
על טוהר העדה בפני אלוהים ואדם , יש רישומים משלהם וספרי יוחסין . הם אינם 
תמימים כפקידי הרישום ואינם חרדים לתדמית מדינת היהודים . אולי עוד יפתחו 
נציגות במוסקווה . בינתיים מתאמץ אפרתי לסגור את הפיגור הביורוקרטי ברישום , 
שהתמשך לחודשיים ועתה צומצם לשבועיים , שגם הם הרבה , בהתחשב במספרים 
הגדלים . הוא גייס עוד 06 קלדניות , ויחנוך בקרוב תוכנה שתקשר ישירות בין 
משרד הפנים למשרד הקליטה , שאת פקידיו הסמיך לשמש כפקידי רישום . הוא אומר 
שיש הרבה עבודה , אבל נתגבר . 
