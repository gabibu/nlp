ילדים יהודים , מאזור האסון בכור האטומי בצרנוביל , הגיעה שלשום לארץ . 
זוהי הקבוצה הראשונה שהגיעה לישראל , במסגרת מבצע מיוחד , שיזמה תנועת 
חב"ד , לעלייתם של 000 , 3 ילדים יהודים מאזור האסון בצרנוביל . בשלב הראשון 
של קליטתם יקבלו הילדים טיפול רפואי . הבאתם של הילדים לארץ , לאחר עיכוב 
של יומיים במינסק , התאפשרה הודות להתערבותו הישירה של איל העיתונות , 
רוברט מקסוול , שתיווך בין השלטונות הרוסיים והרומניים , ודאג להסרת כל 
המכשולים לנחיתת מטוסים רומניים במינסק . לאחר מכן , אף שיגר מאקסוול את 
מטוסו הפרטי מבוקרשט ללונדון , כדי להביא צוות טיסה רענן להשלמת הטיסה לארץ . 
הילדים הגיעו ללוד בשני מטוסי אליושין של חברת " תרו " הרומנית . הילדים , 
בגילאי 6 עד 51 , הגיעו מהערים הומיל ומוזיר , הסמוכות לצרנוביל , בלווית 
53 בוגרים , ביניהם שני נציגים רשמיים של השלטון הסובייטי : חבר פרלמנט 
יהודי מביילורוסיה ונציג הקהילה היהודית במינסק . מנמל התעופה הוסעו הילדים 
אל המעונות , שהוכנו להם בכפר חב"ד . עם משרד הקליטה סוכם , כי כל סידורי 
הקליטה ייעשו היום במרוכז בכפר חב"ד . צוות רפואי מיוחד , בראשות מנהל המחלקה 
הרדיולוגית במרכז הרפואי " הדסה " בירושלים , הד"ר זאב ווסלר , יטפל 
בילדים שנפגעו מהקרינה הרדיו - אקטיווית בצרנוביל . בשלב זה ידוע על חמישה 
ילדים הסובלים מלאוקומיה . מצבם של הילדים האחרים אינו ברור , מאחר שמאז 
האסון הם לא נבדקו ביסודיות , ולא זכו לטיפול רפואי כלשהו . עכשיו הם יעברו 
בדיקות רפואיות מדוקדקות , ויהיו תחת מעקב שוטף , כדי שכל סימפטום , אשר 
הם עלולים לפתח כתוצאה מהקרינה שספגו , יטופל בהקדם האפשרי . לצורך המעקב 
הרפואי תוקם בכפר חב"ד מרפאה מיוחדת , שתופעל על - ידי צוות של רופאים , 
פסיכולוגים , פיזיותרפיסטים ואחיות , שמרביתם דוברי רוסית . לשם הבאתם 
של הילדים נסעו , שליחי חב"ד , הרבנים שמואל חפר ויצחק קוגן , לבריה"ם , 
ותיאמו את נושא עלייתם עם הוריהם ועם שלטונות בריה"ם . על - פי התוכנית , 
יגיעו הורי הילדים לישראל תוך כשלושה חודשים . לדברי יו"ר אגודת חסידי חב"ד , 
הרב שלמה מיידנציק , " לאור היקף פגיעתה של הקרינה ביהודי האזור כולו , 
לא תנוח תנועת חב"ד , עד שכל 000 , 3 הילדים , שנחשפו לקרינה הרדיו - 
אקטיווית , יגיעו לארץ , ויזכו לטיפול רפואי מתאים " . 
