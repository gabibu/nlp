בודפשט ( מיוחד ל"הארץ " ) - הכנסייה הרפורמית ההונגרית יצאה בגילוי דעת 
בו היא מביעה חרטה על שעמדה מנגד בזמן השואה . בגילוי הדעת של מועצת הבישופים 
של הכנסייה על קשריה עם היהודים נאמר : " הכנסייה הרפורמית ההונגרית ניצבת 
עד היום מלאת חרטה לפני האל הכל - יכול , בזוכרה השמדת ששה מיליון יהודים , 
ביניהם 006 אלף יהודים הונגרים , כיוון שבאותה תקופה גם כנסייתנו נתגלתה 
כחלשה באמונתה ובמעשיה מכדי שתמנע את מעשה ההשמדה " . גילוי הדעת פורסם בכלי 
התקשורת של הכנסייה וגם בדו - שבועון של הקהילה היהודית . בהצהרה נאמר , 
כי הכנסייה הרפורמית חייבת להודות מתוך חרטה שבדומה לקיין התחמקה משאלת 
הבורא איה אחיך ? לדברי מועצת הבישופים , בכל הזדמנות , כאשר עולה שאלת 
הקשרים הנוצריים - יהודיים , חייבת הכנסייה לדעת כי " נטל האחריות המוטלת 
עלינו בגלל הפשעים כלפי היהדות , מניע אותנו , אף אם באיחור , לבקש סליחה 
ומחילה מיהדות הונגריה " . עוד נאמר בהצהרה : " בכל המגעים עם אחינו היהודיים 
עלינו לשים לב , שלא להעלות בזכרונם את הנסיונות המרים של העבר " . ההצהרה 
קוראת למאמינים הרפורמיים " להסיר מעצמם את הפיתוי של מה שמכונה אנטישמיות 
נוצרית ומדגישה , כי שיתוף פעולה נוצרי - יהודי ייתכן " רק אם כל אחד משני 
הצדדים ישמור ואף יחזק את זהותו העצמית " . הכנסייה הרפורמית מסכמת את עמדתה 
בארבע נקודות : 1 . יהא שלום בארץ הקודש בין הדתות הרואות בתנ"ך ספר קדוש . 
הכנסייה הרפורמית מביעה תקווה , כי השותפות הנוצרית - יהודית בהונגריה 
תוכל לשמש מופת גם לפתרון סכסוכים אחרים , בין ישראלים ופלשתינים , בין 
יהודים ומוסלמים ; 2 . הכנסייה מברכת בשמחה על חידוש היחסים עם ישראל , 
כביטוי להערכת חשיבותה של העצמאות המדינית של המדינה היהודית ; 3 . הכנסייה 
ניצבת באהבת אחים לימין היהודים החיים בהונגריה ומוכנה לתמוך בהם ולשתף איתם 
פעולה ; 4 . הכנסייה מגנה את חילול הקברים ואת כל התופעות הגלויות והסמויות 
של אנטישמיות . 
