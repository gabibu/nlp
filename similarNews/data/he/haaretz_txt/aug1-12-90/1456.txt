כספי פיטורים הנמצאים בקופת - גמל אינם חלק מנכסי המעביד אם הוא נמצא בפשיטת - 
רגל או בפירוק , כל עוד לא סולקו תביעות העובדים לפיצויים , המגיעים להם 
על - פי חוק . ברם , לפעמים מגיעים לעובדים , מכוח חוזה , פיצויים העולים 
על המכסה הקבועה בחוק . מה הוא הדין כאשר לאחר תשלום פיצויי הפיטורים הסטטוטוריים 
( מכוח החוק ) נותרים בקופת הגמל כספים היכולים לתת כיסוי מלא או חלקי 
של הזכות הנוספת הזאת ? האם על הקופה לשלם את הכספים העודפים למפרק או לעובדים ? 
בשאלה זו דן באחרונה בית המשפט העליון . בקופת הגמל " עמית " קופה לפנסייה 
ותגמולים בע"ם קיימות קרנות שונות , וביניהן קרן פיצויים לעובדים . " הספקה " , 
חברה מרכזית לחקלאים בע"ם , הפקידה בקרן הזאת כספים . תקנות קופת הגמל 
קובעות , כי כספי פיצויים יירשמו בחשבון על שם המעביד או בחשבונות נפרדים 
על שם כל אחד מהעובדים , לפי בחירת המעביד . תחילה נרשמו בחשבון כספי פיצויי 
הפיטורים שהופקדו בקופת הגמל על שם " הספקה " . בשנת 1891 שולמו כספים אלה 
בחשבונות נפרדים על שם כל אחד מהעובדים , לפי הסכם בין " הספקה " לנציגי 
העובדים בה . הסכם זה גם קבע , כי העובד יהיה זכאי לאותם כספים שהצטברו 
בחשבונו האישי , העולים על סכום פיצויי הפיטורים שיחושב לפי משכורתו האחרונה 
של העובד . לחברת " הספקה " מונה מפרק . התברר , כי בחשבונות על שם העובדים 
נותרו כספים לאחר שקופת הגמל שילמה פיצויי פיטורים המגיעים להם על - פי חוק . 
לולא מונה מפרק ל"הספקה " , היתה החברה מורה לקופת הגמל לשלם לעובדים גם 
את היתרות שבחשבונותיהם . בית המשפט המחוזי אמנם נתן הוראה כזו לקופת הגמל . 
בערעור על ההחלטה , טען המפרק כי אין לעובדים בעלות על כספי הפיצויים שבקופת 
הגמל . לפיכך , על הקופה להעביר את היתרות לקופת הפירוק . לעובדים זכות 
לתבוע את היתרות מהמפרק מכוח ההסכם שקבע כי יהיו זכאים לכספים העודפים שבחשבונותיהם . 
בהסתמכו בעיקר על תקנות קופת הגמל " עמית " , קיבל בית המשפט העליון את 
טענות המפרק וקבע כי לעובדים יש זכות חוזית להבדיל מבעלות בכספי פיצויי 
הפיטורים , ועל " עמית " לשלם את היתרות לקופת הפירוק . יהיה איפוא על 
העובדים להגיש למפרק הוכחות חוב לגבי היתרות . שאלה פתוחה היא אם סכומי 
היתרות יהנו מעדיפות על פני החובות שתובעים נושים אחרים של " הספקה " , 
או שמא דין קדימה חל רק על סכומי פיצויים סטטוטוריים . למעשה אין חשיבות 
רבה לשאלה זו , שכן דין הקדימה מוגבל בתקרה נמוכה למדי . לעומת זאת , גבוהה 
התקרה לגמלה שניתן לתבוע על - פי הפרק בחוק הביטוח הלאומי , הדן בזכויות 
עובדים בפשיטת - רגל ובפירוק . בפרק נקבע , כי עובד זכאי לגמלה בגין חוב 
שכר עבודה וחוב פיצויי פיטורים , עד לסך כולל השווה לשכר הממוצע במשק כפול 
עשר . יתר - על - כן , חוב פיצויי הפיטורים שניתן לקבל כגמלת ביטוח לאומי 
אינו מוגבל לפיצויים הסטטוטוריים , אלא כולל סכום עודף המגיע לעובד על - 
פי הסכם קיבוצי , אף אם ההסכם לא הוגש לרישום לפי חוק ההסכמים הקיבוציים . 
עניינים אלה עשויים להתברר רק לאחר שהעובדים יגישו את תביעותיהם למפרק . 
בפסק הדין הנזכר , רישום כספי פיצויי פיטורים בחשבונות אישיים בקופת - 
גמל מבטיח את תשלומם המהיר של הפיצויים הסטטוטוריים בלבד . 
