מורה ללשון ולהבעה בתיכון מקיף בצפון הארץ התלוננה בגף הבחינות במשרד החינוך 
ובהסתדרות המורים , כי המנהלת שלה שינתה את ציוני המגן השליליים ( 04 ) 
שנתנה לשלושה תלמידים . במכתבה טענה , כי " אחד התלמידים לא נכח בשיעורים 
בכל שנת הלימודים , ושני תלמידים לא נכחו בשיעורים במחציתה השנייה . אם 
התלמיד שנעדר כל השנה היא יועצת חינוכית בבית הספר . " בהשפעתה , בחנה 
מורה אחרת את התלמידים ללא ידיעתי , בבחינת מתכונת ( מגן ) . הבחינה 
שאני חיברתי נלקחה ללא ידיעתי ובה בחנתי את תלמידי הכיתה . בחינותיהם של 
התלמידים נמסרו לבדיקת שתי מורות לספרות המלמדות בבית הספר . " בניגוד לרצוני 
שונו הציונים , וכפי שנודע לי הביע מפקח האגף לחינוך התיישבותי ( במשרד 
החינוך ) את הסכמתו לשינוי " . המורה ביקשה במכתבה כי מנהלת גף הבחינות , 
שלומית עמיחי , תקבל את הציונים שהיא קבעה ( לצורך שקלול הציון בתעודת 
הבגרות ) ולא את אלה שנתנה המנהלת . התלונה הועברה לטיפולו של מנהל החטיבה 
העליונה במשרד החינוך , מלאכי סופר . הוא מסר כי העניין ייבדק בשיתוף האגף 
לחינוך התיישבותי . סופר הוסיף : " ציון המגן הוא באחריות משותפת של המורה 
והמנהל ; שניהם חותמים עליו ושניהם חייבים להגיע להסכמה . מנהל בית הספר 
אחראי על הציון , אבל בשום פנים לא נסכים שהוא ישנה ציון בניגוד לדעתו של 
מורה " . בתשובה לשאלה האם יש מקום להעניש תלמידים באמצעות ציון המגן השיב 
סופר : " יש למנוע כל מעשה של נקמנות . אם יש מקרה של חוסר כימיה בין 
מורה לתלמיד , על המנהל לפתור את הבעיה בהסכמת המורה , ולא לאפשר לו להעניש 
תלמיד על רקע יחסים עכורים " . קפידבינעם זאת טען סופר כי מתן ציון חיובי 
לתלמידים שנעדרים כל השנה או רובה משיעורי מורה מסוים , פירושו מתן " גיבוי 
למעשה אנטי - חינוכי של תלמיד שמאס בשיעורים , זלזל במורה והמנהל בא ואומר 
לו : אין דבר " . סופר ציין כי במקרים מנומקים היטב בהם ניתן לתלמידים גיבוי 
המנהל , פוטר משרד החינוך תלמיד שלא נכח בשעורים מציון המגן , ורק ציון 
בחינת הבגרות נזקף לזכותו . סופרת " הארץ " מציינת כי היות שציון המגן 
תקף רק לגבי בחינת בגרות ראשונה ( ולא לגבי בחינת בגרות שתלמיד נבחן בה 
בשנית ) , תלמידים רבים עוקפים אותו . הם מכשילים עצמם בכוונה בבחינת 
הבגרות וניגשים למועד ב . 
