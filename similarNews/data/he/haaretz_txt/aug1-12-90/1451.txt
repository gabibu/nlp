אילו התפנינו בימים אלה מדאגות אחרות , ואולי למרות הדאגות האחרות , היינו 
צריכים להתעניין יותר בצרותיו הכלכליות של הנשיא בוש . מה שמתחולל בימים 
אלה בתחום זה בוואשינגטון , עשוי להשפיע על המצב הכלכלי כאן בישראל בעתיד 
הקרוב , גם אם משבר המפרץ הפרסי יסתיים באופן אופטימלי , כלומר בסילוק 
סדאם חוסיין ומשטרו , חיסול התשתית הצבאית שלו ונורמליזציה בשוק הנפט הגולמי . 
התהפוכות הפוליטיות והצבאיות אינן דוחות בעיות כלכליות , אלא מחמירות אותן . 
הבעיה הכלכלית הדחופה ביותר של בוש היא הגירעון העצום בתקציב שנת 1991 ( 
מתחילה ב1 באוקטובר השנה ) . אומדן הגירעון מגיע עתה ל161 מיליארדי דולר . 
אם לא יושג תוך פחות משבועיים הסכם בין הנשיא לבין הקונגרס , על קיצוץ הגירעון 
ב56 מיליארדים , יופעל אוטומטית חוק גראם - ראדמן - הולינגס , והתקציב 
יקוצץ באופן אחיד לכל אורך הקו בסכום זה . עד הימים האחרונים נעשו מאמצים 
אדירים לארגן חבילת מסים וקיצוצים שתהיה מקובלת על שתי המפלגות ועל הנשיא . 
בסוף השבוע שעבר עדיין לא הושג הסכם כזה . בעיה שנייה , שמבחינת ממדיה 
חמורה יותר , היא בעיה מוסדות החיסכון וההלוואה ( ) . פרשת התמוטטותם 
של עשרות אם לא מאות מוסדות אשראי , היא נושא בפני עצמו , שאחד מלקחיו 
העיקריים הוא כי בעלות פרטית וניהול על בסיס האמור להיות עסקי , אינם ערובה 
מפני מפולת בנקאית . מכל מקום , הסדרי הערבות הפדרליים יחייבו להזרים סכומי - 
עתק למפקידים או לגורמים שיקבלו על עצמם להבריא מוסדות כאלה . האומדנים 
גדלים כמעט מחודש לחודש : ראשיתם בהוצאה של כ051 מיליארדי דולר תוך עשר 
שנים ; בשבוע שעבר , האומדנים הפסימיים ביותר נעו סביב טריליון ( אלף 
מיליארדים ) תוך 03 שנה . מעבר לכך צפוי , לפי כמה סימנים משמעותיים , 
מיתון מסוים בפעילות הכלכלית בארה"ב , שעדיין קשה להעריך את עומקו ומשכו . 
התחזית בדבר מיתון משליכה מדרך הטבע על אופי האמצעים שהממשל יכול ומוכן 
לנקוט , כדי לפתור בעיות תקציביות ואחרות . תהיה זו הפתעה נעימה אם הסיוע 
לישראל ( המהווה " מנוף " לאישור הסיוע למצרים וסעיף סיוע החוץ כולו ) 
ייצא בשלום מהמטחנה התקציבית המופעלת בוואשינגטון בימים אלה . לעניין זה 
ראוי להביא בחשבון גורם נוסף : אף כי ישראל פעלה עד כה בעימות במפרץ הפרסי 
בדרך שלא יכולה לעורר שום טענה נגדה מצד בעלת בריתה הגדולה , הרי הומחש 
כאן גם ערכה המוגבל כנכס אסטרטגי שמיש , במאבק על הגנת האינטרס החשוב ביותר 
של ארה"ב במזרח התיכון הנפט במפרץ הפרסי . המחשה זו לא תיעלם מן הסתם מעיני 
חברי קונגרס , שיצטרכו להכריע בין קיצוצים סתם לבין קיצוצים הכואבים לבוחריהם . 
אין זו הפעם הראשונה שמצטייר באופק חשש לקיצוץ הסיוע האמריקאי . עד כה החששות 
התבדו , ויתכן שיתבדו לבסוף גם ב1991 . אך החיבוטים התקציביים בוואשינגטון 
ממחישים את הצורך להביא בחשבון , בהסתברות גבוהה מאי - פעם בעבר , סתימה 
חלקית של קרן השפע האמריקאית , על כל הכרוך בזה מבחינת המדיניות הכלכלית 
של ממשלת ישראל . 
