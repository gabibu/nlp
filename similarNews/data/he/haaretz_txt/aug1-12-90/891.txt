עציר ממחנה הכליאה קציעות שבנגב נמלט שלשום בצהרים מכלאו . אלוף פיקוד 
הדרום מתן וילנאי מינה קצין בדרגת אל"ם לבדוק את נסיבות בריחתו , ומבדיקה 
ראשונית מתברר כי העציר נמלט במשאית שפרקה מזון במחנה ושאליה התגנב . ל"הארץ " 
נודע שהקצין הבודק מצא שהשומרים , חיילים ואנשי המשטרה הצבאית , התרשלו 
בתפקידם , והם יועמדו לדין . העציר שנמלט הוא תושב מחנה הפליטים אל בורג 
והוא היה עצור עד תום ההליכים המשפטיים נגדו . ההודעה על בריחתו דווחה מכלא 
קציעות כבר ביום ראשון , אך צה"ל עיכב את פרסום הידיעה עד אתמול . אמש 
היה אמור הקצין הבודק להגיש לווילנאי את מסקנותיו , אבל הוא יגיש אותן רק 
הבוקר . אחד מממצאיו הוא שהיו ליקויים בהוראות השמירה על העציר . מפקד מחנה 
הכליאה אל"ם זאב שאלתיאל הורה לתגבר את השמירה במחנה . נודע שבכוונתו להגיד 
היום לאלוף הפיקוד כי הוא מוכן לשאת באחריות כמפקד ולשאת בכל עונש שיוטל 
עליו . שאלתיאל הוא איש המשטרה הצבאית , אך מבחינה פיקודית אחראי עליו 
פיקוד הדרום . קצין המשטרה הצבאית הראשי תת אלוף שלום בן משה לא מינה קצין 
בודק , והוא מקבל דיווחים מהקצין הבודק שמינה פיקוד הדרום . זוהי הבריחה 
השנייה מקציעות , והראשונה מאז מונה שאלתיאל למפקד מחנה הכליאה לפני כארבעה 
חודשים . במארס 0991 נמלטו חמישה אסירים מכלא שבע שבמחנה , ושניים מהם 
עדיין לא נתפסו . בעקבות בריחתם הדיח אלוף הפיקוד את מפקד הכלא , סגן אלוף 
א . , והכלא נסגר . באחרונה נשקלת האפשרות לפתוח אותו מחדש . 
