מאיצים של חלקיקים בעלי מטען חשמלי קיימים ופועלים זה יותר מ05 שנה . מאיצים 
כמו סינכרוטרון וציקלוטרון איפשרו פיתוח שימושים המצריכים אלומת אלקטרונים 
בעלת אנרגיה גבוהה , שסייעה למחקר הגרעיני ולמחקר החלקיקים האלמנטריים . 
אולם מכשירים אלה הם גדולים , מסורבלים וזוללי - אנרגיה וקשה מאוד להתאימם 
לשימושים ייחודיים יותר , כגון הזנה של לייזרים של אלקטרונים חופשיים . 
המאיצים הקיימים יכולים אמנם להגיע לרמות אנרגיה גבוהות מאוד , אך מגבלותיהם 
הביאו חוקרים רבים לחפש דרכים חדשות להאצת חלקיקים טעונים . קבוצת חוקרים 
מן האוניברסיטה העברית בירושלים פיתחה שיטה חדשה להאצתם של אלקטרונים המבוססת 
על תהודה עצמית בתוך שדה מגנטי וחשמלי . החוקרים , ראובן שפיטלניק , תלמיד 
לתואר ד"ר במכון רקח לפיסיקה , פרוף פליקס דותן , פרוף לזר פרידלנד והפיסיקאי 
צרלי כהן , ביקשו למצוא שיטה להאצת אלקטרונים שתעשה שימוש , כדברי שפיטלניק , 
" באמצעים מוכרים , אבל בצורה שונה מזו שנעשה בה שימוש בעבר לקבלת אלומה 
של אלקטרונים מואצים " . המערכת הניסויית שבנו החוקרים הצליחה להאיץ אלקטרונים 
מרמת אנרגיה התחלתית של 000 , 01 אלקטרון וולט לרמה של 000 , 051 אלקטרון 
וולט . הפיסיקאים מציינים את מהירות האלקטרונים לא במטרים לשנייה אלא ברמת 
האנרגיה שיש להם שכן האנרגיה של אלקטרון הנע במהירות היא אנרגיה קינטית , 
הנגזרת ממהירותו וממסתו . היחידה אלקטרון וולט שווה לאנרגיה המתוספת לאלקטרון 
יחיד כאשר מאיצים אותו באמצעות מתח של וולט אחד . זו יחידה קטנה מאוד , 
ולשם השוואה האנרגיה של אלקטרונים בשפופרת דוגמת שפופרת הטלוויזיה נמדדת 
באלפי אלקטרון וולט , והאנרגיה שאליה מואצים האלקטרונים בשפופרת קרני רטנגן 
מגיעה לכמה עשרות - אלפי אלקטרון וולט . להלכה , האצת אלקטרונים היא עניין 
פשוט . לאלקטרון יש מטען חשמלי שלילי והצבתו בתוך שדה חשמלי תגרום לכוח 
לפעול עליו ולגרום לו לתאוצה . אולם ההאצה בפועל של אלקטרון מורכבת יותר 
בייחוד כאשר מהירותו מתחילה להתקרב אל מהירות האור . במהירויות הגבוהות 
האלה נאלץ גם האלקטרון לציית לחוקי תורת היחסות ; וככל שמהירותו מתקרבת 
למהירות האור , כך הולכת וגדלה המסה שלו . הפיסיקאים מבטאים את המסה של 
האלקטרון גם בעת מנוחה ביחידות של אנרגיה , שכן אנרגיה ומסה הן בנות המרה , 
על - פי הנוסחה 2 . אנרגיית המנוחה ( או מסת המנוחה ) של אלקטרון היא 
כחצי מיליון אלקטרון וולט . משוואות תורת היחסות גם קובעות , כי האלקטרון 
לא יוכל להגיע למהירות האור , מכיוון שבמהירות זו תגיע המסה שלו לאינסוף . 
הקשיים בהאצת אלקטרונים נובעים גם מן הממדים הפיסיים של מתקני ההאצה . מאיצי 
חלקיקים נהפכים בשנים האחרונות למנהרות ענק , המצריכות אנרגיות אדירות . 
ומחירם עומד ביחס ישר לעוצמות השדה המגנטי והחשמלי בהם . המערכת שפיתחו 
החוקרים מן האוניברסיטה העברית אינה מתיימרת להאיץ אלקטרונים לרמות אנרגיה 
הנמדדות במיליונים רבים של אלקטרון וולט . מטרתם העיקרית של החוקרים היתה 
להוכיח כי האצת אלקטרונים בשיטה שפיתחו היא אפשרית . לעומת זאת מדובר במערכת 
שממדיה ( אפילו בדגם הניסיוני המגושם ) קטנים וצריכת האנרגיה שלה סבירה . 
המאיץ כולו הוא דמוי צינור בקוטר של 4 ס"ם ובאורך של 5 . 1 מטר . האלקטרונים 
נורים אל תוך המאיץ החדש מתותח - אלקטרונים רגיל , שדומים לו מצויים בכל 
מנורת מסך של מכשיר טלוויזיה או צג של מחשב ביתי . וכאן מתחיל מסע ההאצה 
שלהם מרמה של 000 , 01 אלקטרון וולט לרמה הגבוהה פי 51 . ההאצה מתבצעת באמצעות 
שדה מגנטי מבוקר , המאלץ את האלקטרון להתקדם במסלול ספיראלי , וקצב הסיבוב 
מוכתב על - ידי עוצמת השדה המגנטי . השדה המגנטי רק מגדיר את מסלול התנועה 
הספיראלי של האלקטרון , אך אינו מוסיף לאנרגיה שלו . על האלקטרונים המצויים 
בתנועה מעגלית מופעלות פעימות של משדר מכ"ם , המשדר קרינה אלקטרומגנטית . 
הקרינה של משדר המכ"ם מקוטבת כך שהיא מעגלית ומותאמת לקוטר הצינור שבו סובבים 
האלקטרונים . התאמת הפעימות היא כזאת , שבכל פעם שמגיעה פעימה היא פועלת 
להאצת אותם אלקטרונים המצויים באותה עת במיקום המתאים ( אלומת האלקטרונים 
היא רציפה ) , ובסך הכל נוצר מנגנון המעביר את האנרגיה הבוקעת מן המשדר 
הפועם אל האלקטרון . במידה רבה של הפשטה אפשר להשוות את הפעולה של המאיץ 
לניסוי פשוט של העברת אנרגיה בין שני מאווררים . נניח ששני מאווררים בעלי 
כנפיים עשויות מחומר פלסטי ניצבים זה מול זה . על אחת הכנפיים של המאוורר 
הראשון מודבקת גולת ברזל ( המייצגת את האלקטרון ) ועל אחת הכנפיים של המאוורר 
השני מודבק מגנט ( המייצג את השדה של פעימות המשדר ) . סיבוב התחלתי של 
כנפי המאוורר הראשון ( שמנועו מנותק ) מבוצע בדחיפה בכף היד ואז מתחילים 
להפעיל את מנוע המאוורר השני , תוך כדי שליטה על מהירות הסיבוב שלו . אם 
נצליח לשמור על מצב שבו מהירות הסיבוב של המאוורר השני תתאם את מהירות המאוורר 
הראשון , ימשוך המגנט את גולת הברזל והמאוורר השני יתחיל להאיץ . ככל שיאיץ , 
כך יהיה אפשר להגביר בהדרגה את מהירות המאוורר השני , כך שתמיד יימצא המגנט 
לפני גולת הברזל וימשוך אותה . המגבלה היחידה למהירות של המאוורר הראשון 
( שכזכור מנועו אינו פועל כלל ) תהיה המהירות של מנוע המאוור השני . מבחינה 
פיסיקלית , מתבצעת תהודה עצמית של האלקטרונים , וההאצה תלויה בעוצמת האנרגיה 
הנכנסת אל המאיץ . לדברי שפיטלניק , שימוש במשדר מכ"ם בעוצמה גבוהה יותר 
יאפשר להגיע להאצה רבה יותר , תוך כדי הקטנת ממדיו הפיסיים של המכשיר . 
החוקרים מתכננים עתה שימוש במשדר חזק יותר , כדי להגיע להאצת האלקטרונים 
לאנרגיה של 000 , 005 אלקטרון וולט . לצד החשיבות העיונית והמחקרית - הניסויית 
של שיטת ההאצה החדשה , החוקרים מציינים את חשיבותה בשני תחומים : המאיץ 
החדש יכול לשמש מקור לאלומת אלקטרונים רציפה בניגוד למאיצים הפועלים בפעימות 
קצרות . אלומה כזאת יכולה להיות מקור אלקטרונים פשוט לאותם מכשירים הדורשים 
כבר בשלב הראשון שלהם אלומות אלקטרונים ברמת אנרגיה גבוהה יותר מזו של תותח - 
אלקטרונים מקובל . אחת התכונות של המאיץ החדש , בהפעלה באנרגיות גבוהות , 
היא היכולת להפיק קרינה אלקטרומגנטית באורך גל מילימטרי ותת - מילימטרי 
דבר שיאפשר להוציא מן המאיץ קרינת מכ"ם באורכי - גל קצרים ביותר , החיוניים 
לצרכים שונים ובעיקר לאיתור מטרות קטנות כגון ראשי טילים . החוקרים מקווים 
לבנות בעתיד מאיץ בעל ממדים קטנים שיהיה מקור האלקטרונים המהירים של לייזר 
אלקטרונים חופשיים לייזר שהיתרון העיקרי שלו על פני לייזרים בעלי תדר קבוע 
הוא האפשרות לכוונן את תדר הקרינה הנפלט , ולקבל אלומת קרינה צרה באנרגיות 
גבוהות . 
