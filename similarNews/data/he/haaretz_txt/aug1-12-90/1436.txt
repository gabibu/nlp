אירועי " ימי המוסיקה הקאמרית בגליל העליון " בכפר - בלום הסתיימו בארבעה 
קונצרטים בסוף השבוע : שניים ביום ששי ושניים בשבת . תח8 רביעיית כלי קשת 
בפה מזור ( " סרגארה " ) של היידן זכתה לביצוע - המופת שהיא ראויה לו בידי 
הכנר גיל שרון , ועמו ברברה קינק , עתר ארד ואוה - מריה נילסן . המתיקות 
הממוגנת , אך חסרת - ה"שמאלץ " , שהצליח שרון להפיק מכינורו בסראנדה המפורסמת 
היא מן המענגות של השבוע כולו . גילה ירון ( סופראן ) ביצעה עם רון זלקה , 
ערן מאיר וטלי גלזר ( קלרינט , צלו ונבל ) " מוזיקה קאמרית " מאת לוצאנו 
בריו , לשירים של גיימס גויס . המוזיקה של בריו נענית בדרכים מרתקות ומרגשות 
לתכנים הפיוטיים והאמוציונאליים של הטקסטים של גויס , אך דווקא המארג השברירי 
של צלילי המלים בשירים אלה מן הנפלאים שנוצרו בלשון האנגלית נפרד לעתים 
ללא תקנה בלחץ העצמה המוסיקאלית של בריו . בילה ירון ראתה את עצמה , בצדק , 
כשליחתו של בריו ולא של גויס ; פרשנותה רגישה ונכונה , וקולה צלצל מצוין 
באמצע המנעד , אך היה שטוח בשני הקצוות . הכנרים מרים פריד ופול ביס השמיעו 
עם דינה יופה ( פסנתר ) סוויטה של מושקובסקי בביצוע קולה למוסיקה הערבה 
והמהנה הזאת . אוולין ברנקאר ( פסנתר ) ועמה הקשתנים אלכסנדר טל , גד 
לברטוב ומיכאל הרן השמיעו ביצוע רוגש של רביעיית הפסנתר בדו מינור של פורה , 
בהתאם לרוח הרומאנטית של היצירה , השונה מרבות מיצירותיו המאוחרות יותר . 
תח8הרעיון היפה כלשעצמו לקיים בחצות ליל שבת קונצרט קליל - היתולי מעורר 
את הצורך לשלוף מן הכובע כל שנה בדיחות מוסיקאליות חדשות וסוחט לעייפה את 
דמיונם של המארגנים . התוצאה לא תמיד מצדיקה ליל - שימורים לקהל מאות אנשים . 
מוטב אולי לקיים קונצרט כזה רק אחת לכמה שנים . מכל מקום , היו בקונצרט - 
חצות השנה בהשתתפות מרבית אמני האירועים בכפר בלום כמה רעיונות משעשעים , 
כמה ביצועים מוצלחים , אבל לא היה חוט - שדרה מוסיקאלי או רעיוני , וגודש 
הקטעים הקצרים היה מעייף . מעט מאוד הצחיק באמת . הצטיין בווירטואוזיות 
קומית ומוסיקאלית גין ציפריאני ( אחרי שנים בארץ מותר לצפות ממנו שיאמר 
כמה מלים בעברית ) , והוא אחראי מן הסתם גם לפינת הביזיון של הערב לגיטימאציה 
לייחוס הפלגיאטורי של הקאנון " על נהרות בבל " של הייט מתקופת הבארוק לדון 
מקלין . הרעיון לסיים ערב כזה בשירה רב - קולית בציבור מצוין , אבל יש 
לעשות זאת ללא שגיאות מבישות מסוג זה . תח8עמנואל הלפרין אחד מכוכבי האירועים 
השנה השמיע במקור הצרפתי את אגדת - הילדים על הפילון באבאר , והמוסיקאליות 
הרבה של הצרפתית שבפיו השתלבה עם נגינתה הקשובה של אוולין ברנקאר ( פסנתר ) 
, שהשמיעה את איוריו המוסיקאליים של פרנסיס פולנק לאגדה זו . חבל שהאיורים 
והתרגום העברי הוקרנו בדרך לא ממוקדת , שהקשתה על המעקב אחרי הטקסט . בסוף 
הקונצרט הושמע שוב הביצוע המבריק של " מעשה בחייל " של סטרווינסקי , בגרסתו 
העברית הנוצצת של ירון לונדון . 
