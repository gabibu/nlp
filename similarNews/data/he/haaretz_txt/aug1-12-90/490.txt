שופט בימ"ש המחוזי בת"א , מנחם אילן , הוציא אתמול צו - זמני לעיכוב ביצוע 
פסק - הדין שניתן שלשום בבית משפט השלום . בית המשפט קבע שלשום , כי פז 
אינה דייר מוגן ולכן חוזה ההתקשרות בין חברת דור אנרגיה לבין בעלי תחנת בני 
דן הוא תקף . בצו העיכוב שהוציא , לבקשת פז , קבע השופט אילן : " עם 
כל הכבוד אין דעתי כדעתו כשהמדובר בבית עסק הנמצא במשך 23 שנה וטוען להגנת 
הדיירים . לאחר הפינוי , גם אם המבקשת תזכה בערעור , ספק אם ניתן להחזיר 
את הדבר לקדמותו " . שמחתם המוקדמת של אנשי " דור אנרגיה " על הניצחון היתה 
מוקדמת . אתמול הסתערו אנשי " דור אנרגיה " על תחנת הדלק , החליפו את 
השלטים והמשאבות של פז והתחילו לתפעל את התחנה . בשעות הצהריים הופיעו אנשי 
פז בתחנה עם הצו מבית המשפט , המורה להחזיר את המצב לקדמותו . אנשי דור 
אמרו כי המצב מוקפא ולכן אינם יכולים לשוב ולהחזיר את המצב לקדמותו . כשהאווירה 
התחממה הוזמנה ניידת משטרה . המשך הדיון נקבע ליום א . 
