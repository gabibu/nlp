חוב ברל לוקר שבשכונת פת בירושלים הוא אחד מאותם רחובות שדייריו אינם יודעים 
אל - נכון כיצד מבטאים את שמו : רובם אומרים לקר . לקר , מראשי " פועלי 
ציון " , עסקן הסוכנות היהודית וחבר - כנסת מטעם מפא"י , יכול לסמל בעיניהם 
לכל היותר את המצוקה שידעו הוריהם בשנות החמישים ; לרובם , אני מניח , 
השם אינו אומר דבר . רחוב לוקר אינו רחוב יוקרה , אך גם לא רחוב מצוקה . 
בתי קומות , לא " שיכונים " , מאכלסים מעמד בינוני נמוך : רוב הדיירים 
הם דור שני להורים שבאו מארצות ערב . שעות אחדות לאחר שנמצאו גופותיהם של 
ליאור טובול ורונן קרמני , התגודד קהל גדול לרגלי הבית שמתגוררת בו מזל 
קרמני , האם . נער אחד ממיודעי , גיל שמו , עוד מעט בן 61 , מסר לי 
דין וחשבון על המצב בחזית : " קצת לפני השעה 5 אחרי - הצהרים הבחורים שלנו 
פתחו במתקפה על הכפר בית - צפפה . תקפנו באבנים , מכיוון מערב . הבחורים 
שלנו דיווחו על פגיעות טובות . שמענו חלונות נשברים וגם צעקות . כנראה 
היו להם נפגעים " . שכונת פת נושקת כמעט לגדרות החצרות של בתי הכפר הערבי 
בית - צפפה . כך בנויה ירושלים : שכונות יוקרה נושקות לשכונות עוני , 
שכונות העוני נושקות לשכונות הערבים . גיל הוא תלמיד תיכון דק גו , במכנסי 
ברמודה צבעוניים : פניו פני ילד , עוד אינו מתגלח . " כעבור חצי - שעה , 
משהו כזה " , המשיך לדווח לי , " התארגן הכפר להתקפת - נגד . היו חילופי 
אבנים במשך רבע שעה , בערך . העמדות שלהם מוצבות גבוה יותר . זה נתן להם 
יתרון טקטי . בכוח שלנו שני נפגעים . אחד מהם חבר שלי מהכיתה . הוא נפצע 
בעין שמאל . השני נפצע בחזה . שני אמבולנסים פינו אותם . עכשיו מתארגנים 
לסיבוב שלישי שצריך להתחיל עוד מעט . כוח שלנו יחדור אל הכפר וכוח שני יתן 
לו חיפוי מעל למרפסת של דירה אחת בקומה הרביעית , שהדיירים שלה נסעו . 
הלכו להביא את המפתח " . אחר - כך , בלילה , מצאתי את עצמי מול קבוצה של 
02 עד 03 מתושבי הכפר בית - צפפה שניצבו על דרך עפר החוצה את כפרם , ואמרו 
שהם לא ישתקו . כמו האנשים ברחוב ברל לוקר , הם היו זועמים ונפחדים . 
כפרם נשאר חצוי : קודם למלחמת ששת הימים היו מתגנבים בלילות מחלקו הישראלי 
אל חלקו הירדני ולהיפך . עד היום הם מבחינים היטב בין תושבי השטחים לבין 
אזרחי ישראל , אך אצל הצעירים כבר אין לזה משמעות : כולם אינתיפאדה , 
סיפרו לי . זה קרה בין השאר מפני שהמשטרה מרבה להציק להם , בלי אבחנה בין 
ישראלי לתושב השטחים . רבים נעצרים , ובשובם הם מוסרים שהיכו אותם והתעללו 
בהם . זה קורה להם על דרך - השגרה . זה מפחיד אותם ומלכד אותם . גם פשיטות 
הנקם על הכפר , התרשמתי , מסייעות לטשטש את שרידי הקו הירוק . פחד , פחד , 
אמרה אחת השכנות ברחוב לוקר : אנחנו מפחדים לצאת לרחוב , אולי ירימו עלינו 
סכין . אחר - כך אמרה שרונן היה פרח אמיתי . גם ליאור . שניהם למדו במגמת 
מלונאות . זו גזרה קשה " , העריך גיל , הגנרל הקטן , בנימה מבצעית : " בצומת 
פת יותר טוב . הם עוברים שם במכוניות . קל יותר לשחוט אותם על המקום " . 
וחוץ מזה , הוסיף , שם באים מהקטמונים ואלה באמת באמת חמים . כך שמעתי 
אחר - כך גם מזקן אחד בבית צפפה : הפולשים לכפר אינם מבין השכנים בפת , 
אלא מן הכורדים והעיראקים שבקטמונים . שאלתי על ההבדל בין פת לקטמונים אצל 
מלך גרעיני האבטיח , בצומת . בעצם אין הבדל , היום , אמרו לי . הבתים 
בפת קצת חדשים יותר , המשפחות קצת קטנות יותר , אבל גם הקטמונים זה לא 
מה שהיה פעם . יש שם היום בלוקים שלמים בלי שום נרקומן ומחירי הדירות עולים 
בהתמדה . כולם שיבחו את בית - הספר לערכי תנועת העבודה , הפועל שם : היא 
מוציאה אותם עם ציונים טובים , אמרו על המנהלת ; ומערכניקים , ברוך השם , 
הם לא נעשים שם . כולם ילדים טובים , אמר איש אחד אצל מלך גרעיני האבטיח 
והצביע על המתגודדים בצומת ; הם צעקו : מוות לערבים , מוות לערבים . כמה 
מהכתבים שסיקרו את מה שקרה השבוע בירושלים , קבעו , כמנהגם , שאלה היו 
אירועים " ללא תקדים " . אלו מלים שמוסיפות משהו לדרמה , אבל חשוב מזה , 
הן מפרנסות את האשליה שעד עכשיו הכל היה בסדר , פחות או יותר : לולא נרצחו 
ליאור טובול ורונן קרמני כל זה לא היה קורה . זה לא נכון , כמובן : מאז 
מלחמת ששת הימים , מחבלים ערבים רוצחים ישראלים ואספסוף של חמומי - מוח 
מתנפל על עוברי אורח ערבים ואף משתולל בשכונות מגורים ערביות . זה קרה פעמים 
רבות מספור . מה שהשתנה הוא שיותר אנשים מתחילים כיום להבין את משמעות הדבר . 
העיתונאים התלבטו : " מעריב " כתב " מהומות " ; " ידיעות אחרונות " 
" התפרעויות חמורות " ; " חדשות " " קרבות רחוב " . למעשה , היתה 
שם אווירת פוגרום והיו מעשי לינץ . החברה בצומת , חלקם רעולי פנים , אמרו : 
אינתיפאדה . סיפוח ירושלים המזרחית היה מלווה בשתי פיקציות : על - פי האחת , 
אפשר לבודד את תושביה מיתר תושבי הגדה . על - פי השנייה , אפשר ליצור 
בעיר דו - קיום יהודי - ערבי בלי קשר לסכסוך הישראלי - הפלשתיני . טדי קולק 
הצליח ליחצ"ן את שתי הפיקציות האלו לכלל משנה מדינית וב32 השנים שיצאו מאז 
נולדו מכר אותן שוב ושוב לתורמים שלו ; בסך הכל , הכניסו אולי 001 מיליון 
דולר . עכשיו הן התפוצצו לו בין האצבעות : העיר חצויה , חלקה המזרחי משייך 
את עצמו לכיבוש . המגע היום - יומי בין יהודים וערבים לא הרבה סובלנות בירושלים , 
כי אם העמיק את האיבה . מבחינה זו חשפו אירועי השבוע הזה את פרצופה האמיתי 
של העיר . קולק נראה שפוף , כמעט שברירי , בתוך ההמון שבא ללוות את שני 
הנרצחים לקבורה . מבחינתו , קברו שם את האגדה על " ירושלים אחת " . באו 
אלפי אנשים , דחוסים אלה בתוך אלה בדמעות ובזיעה ובשנאה . הם פלטו גם כהניזם 
עמוק ושורשי שאינו זקוק עוד לכהנא המקורי ולא לרחבעם זאבי ; שניהם היו שם . 
זאבי בא בחולצת טי ועליה פרסומת למפלגתו . אמא קראז של האבל . אבנר שאקי , 
שר , הורשה רק בקושי להגיד כמה מלים ואז התפרץ יעקב טובול , האב , זועק - 
משתנק , משתנק - זועק . זה היה רגע של אמת . קלטתי את המלים " לשחוט 
אותם " וגם את המלה " בנזונה " . טובול התכוון למפקד משטרת ירושלים , 
אריה ביבי . הוא האשים אותו במות בנו וקילל אותו גם מפני ששידל אותו להגיד 
לטלוויזיה שהמשטרה בסדר . ביבי עמד בינתיים מחוץ לשטח בית ההלוויות , אגודליו 
מאחורי חגורתו ; גם אחר - כך , בצומת פת , נראה פזור - נפש משהו , כמו 
לא היה שייך לשם . פה ושם החליפו הפורעים את הקריאה " מוות לערבים " במלים 
" מדינת משטרה : חלק מהם מוכרים למשטרה והיא מוכרת להם . הם מתעבים את 
המשטרה מאותה סיבה שהם מתעבים את הערבים , את הפוליטיקאים ואת העיתונאים ; 
כמוהם , גם המשטרה היא חלק מהמציאות , והמציאות מתועבת . אבל במקרה זה 
איבתם לא הגיעה למשטרה . היא לא בלמה את מעשי הנקם שלהם . בכל מקום בעיר 
תקפו ערבים , הכו אותם , במקרה אחד עד מוות ; חלק מהמכוניות נהרסו כליל . 
בדרך - כלל הופיעה המשטרה במקום כשהגרוע ביותר כבר קרה . בצומת פת הכל סיפרו 
מה שעשו . איך כיסחו את ההוא מהסר ואיך גילגלו את הפרייווט ההיא מעל גשר 
הרכבת . ככל שסיפרו , דלו עוד ועוד פרטים מזיכרונם ומן - הסתם הוסיפו עליהם 
מדמיונם , מעצבים להם סאגה שכונתית של גבורה ; פורקן לתסכול ולפחד , לזעם 
ולשנאה . איך הנהג - מונית ההוא התחנן ובכה ואמר : אני יהודי , אני יהודי , 
וירד על ברכיו , על הכביש , ואז הילד , ילד , אתה שומע ? ילד ! הוריד 
עליו אבן ופתח לו את כל הראש . ההוא ברח כמו כלב . היו שם הרבה גברים צעירים 
שאקדוחים תחובים להם בין חגורת השומן לחגורת המכנסיים . וישבו שם גם אנשי 
משמר - הגבול : אם היו ירושלמים , יצאו מהשכונות האלו . גם האחרים היו 
איתם בראש אחד . צחקו , אמרו : כל הכבוד , ושתו קולה . מפזרכותחמלושה 
מחסומי טאבו נותרו על דרכם של הישראלים אל נורמליזציה מלאה ביחסם כלפי גרמניה , 
ושלושתם , אולי לא במקרה , בתחום התרבות : אין מנגנים בישראל ואין משדרים 
ברדיו מיצירות ריכרד וגנר שהנאצים אימצו כסמל , אלא בתוכניות מעין - לימודיות 
או אישיות . בדומה לזה אין משדרים ואין מנגנים בדרך - כלל מוסיקה של ריכרד 
שטראוס , ששיתף פעולה עם הנאצים . הטלוויזיה הישראלית אינה משדרת סרטים 
גרמניים , אלא אם הם עוסקים בשואה . כל השאר מותר . לפני שנים אחדות , 
ניסה המנצח זובין מהטה לשבור את החרם על וגנר ; הוא נכשל . פרצה שערוריה 
גדולה , מהטה נעלב עד עמקי נשמתו וכמעט עזב לבלי שוב אך אחר - כך נכנע . 
החרם נמשך עד היום . מהטה נכשל מפני שלא הקדים להחלטתו לנגן את וגנר דיון 
ציבורי , עקרוני וגלוי , לרבות משאל בין חברי התזמורת ומנוייה , אמר לי 
השבוע המנצח מנדי רודן , מנהלה המוסיקלי של התזמורת הסימפונית של באר - 
שבע . הוא , רודן , לא ייכשל במשגה כזה , אמר לי . צילצלתי אליו מפני 
שבימים אלה מוכרת התזמורת שלו כרטיסי מנוי לעונת הקונצרטים הקרובה . בקונצרט 
השלישי , שנקבע לפברואר הקרוב , אמורה ה"סינפונייטה " לנגן את הסוויטה 
לתזמורת " גם הוא באצילים " מאת ריכרד שטראוס . לא תהיה זו הפעם הראשונה : 
התזמורת הסימפונית של ראשון לציון ניגנה לא מכבר את המטמורפוזות של שטראוס . 
זה עבר ללא ויכוח . ככל הידוע , היתה זו הפעם הראשונה שניגנו בישראל יצירה 
של שטראוס מאז מסע ההופעות של יאשה חפץ . הדבר היה באפריל 3591 . חפץ , 
שבעיני רבים נחשב לגדול הכנרים , כלל בתוכניתו את הסונטה " ליד הבאר העזובה " 
של שטראוס . קודם לבואו , קיבל כמה מכתבי - איום ; שניים משרי הממשלה 
ביקשוהו בכתב כי יוותר על הסונטה , אך חפץ התעקש : הוא שולל מוסיקה מצונזרת , 
הסביר . הקונצרטים שלו התנהלו באווירה רוויית מתח , אך הקהל בחיפה , 
בתל - אביב וגם בירושלים , קיבל אותו בחום . לאחר הקונצרט בירושלים , 
המתין לו ליד מלון " המלך דוד " צעיר אלמוני . הוא ניגש אליו , היכה 
אותו במוט ברזל ופצע את ידו . כעבור יומיים , בא חפץ לבקר את דוד בן - גוריון , 
וידו עודה חבושה . ראש הממשלה רשם ביומנו : " אמרתי לו שאילו העם שאל 
אותי אם להרשות נגינת שטרויס הייתי מייעץ לו לבחון מוסיקה רק לפי טיבה . 
אך אילו היה חפץ שואל אותי אם לנגן שטרויס הייתי מייעץ לו שלא לנגן . 
בואו הנה הוא מאורע בשביל רבים , גם לאלה שאינם מבקרים בקונצרטים , ורבים 
מהם יצטערו אם ינגן שטרויס ולמענם לא צריך לעשות זאת , כי האדם אינו יצור 
הגיוני , אלא אי - רציונילי והרגשות ממלאים תפקיד חשוב בחיים " . בן - גוריון 
שידל את חפץ שלא לקטוע את ביקורו בעקבות ההתקפה , " וגם לנגן שטרויס " . 
הוא הבטיח לו את הגנת המשטרה . " שאלני אם אבוא " , כתב ביומנו : " אמרתי 
כן , אם כי אינני מבין במוסיקה " . כשעלו הנאצים לשלטון , כבר נחשב ריכרד 
שטראוס לאחד מגדולי המלחינים בכל הזמנים : המשטר החדש ייחס חשיבות רבה לנכונותו 
לרתום את עצמו לשירותו . שטראוס קיבל עליו לשמש נשיאו של איגוד המוסיקאים 
הממלכתי , שהקים יוזף גבלס ; אגב כך , נתן יד ל"טיהור " המוסיקה הגרמנית 
מכל השפעה יהודית , לרבות סילוקם ורדיפתם של מוסיקאים יהודים רבים . כעבור 
שנה , קיבל שטראוס מכתב ברכה מהיטלר , לרגל יום - הולדתו השבעים . לאחר 
זמן - מה , סולק מתפקידו כנשיא איגוד המוסיקאים , בשל המשך התכתבותו עם 
הסופר היהודי סטפן צווייג , שכבר ישב אז בגלות . שטראוס כעס מאוד , שלח 
מכתב - מחאה אישי ל"פיהרר שלו " ודרש את התערבותו . הוא סומך על הגינותו , 
כתב להיטלר . הפיהרר לא השיב לו ושטראוס הזקן עשה את שארית ימי השלטון 
הנאצי בביתו שבגרמיש , בווריה , רחוק מכל פעילות ציבורית . אך הנאצים 
לא שכחו לו את תמיכתו : היטלר בירכו גם לרגל יום - הולדתו השמונים , ב4491 . 
אחרי המלחמה הובא שטראוס לבית - דין לדה - נאציפיקציה וזוכה . הוא מת 
ב9491 . שטראוס חמד כבוד ורדף בצע ; יותר מזה לא חיפש אצל הנאצים . הוא 
העניק להם את שמו ויוקרתו : לא מנוול גדול ; קטן . הוויכוח על השמעת יצירותיו 
בישראל עתיק יומין . בראשית שנות החמישים מיחתה חברת - הכנסת אסתר רזיאל - 
נאור ( חרות ) על ששר החינוך מסרב לאסור על התזמורת הפילהרמונית לנגן מיצירות 
שטראוס . השר , זלמן ארן , השיב לה : " צלילים , לאחר שהם נולדים , 
יש להם קיום עצמאי ואינני חושב שיש טעם לאסור על קיומם של צלילים " . זו , 
פחות או יותר , גם דעתו של מנדי רודן , היום . הוא חושב שהגיע הזמן להשמיע 
את המוסיקה של שטראוס . הוא חושב שלא הגיע הזמן להשמיע את המוסיקה של וגנר . 
הוא מלמד את וגנר באקדמיה למוסיקה אך אינו מנצח על יצירותיו , גם לא בחו"ל . 
מדוע וגנר לא ושטראוס כן ? שאלתי אותו . רודן ניסה כל מיני תשובות : 
בעצם אין לזה תשובה רציונלית . כך הוא מרגיש עכשיו , והרגשות הרי ממלאים 
תפקיד חשוב בחיים . רודן , יליד רומניה , היה בן 21 כשהנאצים רצחו את אביו . 
אף כי הסוויטה של שטראוס כבר כלולה בתוכנית המנויים , רודן לא יכפה אותה 
על נגני התזמורת שלו ולא על הקהל שלו , אמר . הוא יעודד את הוויכוח הציבורי 
בשאלה זו , אבל בסופו של דבר , יעמיד אותה למשאל בין הנגנים ובין המנויים . 
ואז יחליט סופית . הוא עלול להסתבך : מה יעשה אם יקבל רק רוב קטן בעד ? 
תלוי , אמר רודן . ואפשר כמובן שלאיש לא איכפת . המבחן האמיתי , אמרתי , 
הוא בקופה , בתנאי שמדובר בקונצרט נפרד , לא כחלק מסדרה . ירצו שטראוס 
יקנו כרטיסים ; לא ירצו ישארו בבית . רודן אמר שגם זו אפשרות . העיקר 
שידברו על זה . בינתיים הוא הכין חלופה לסוויטה של שטראוס : וריאציות מאת 
שנברג . מפזרכותחמאחד הארכיונים שמור דין וחשבון שנשלח למשרד החוץ ובו תחזית 
שבימים אלה היא מתגשמת : כדי ששליטי ברית - המועצות יסכימו להתיר ליהודים 
לעזוב את ארצם ולעלות לישראל , יש צורך בהפשרת המתח ביחסים בין הגוש המזרחי 
לגוש המערבי . עד אז , לא תהיה עלייה מברית המועצות . התזכיר הזה נכתב 
בדצמבר 9491 . לעומת זאת , לא התנגדו הסובייטים לעלייה מארצות אחרות באירופה 
המזרחית . שר החוץ , משה שרת , חשש שאם תתעקש ישראל על עליית היהודים 
מברית - המועצות יחזור בו הקרמלין מהסכמתו לעלייה ממדינות - החסות שלו . 
על כן נמנעה ישראל , בדרך כלל , מהעלאת הנושא במוסקווה . ספר חדש מאת 
אורי ביאלר , ראש החוג ליחסים בין - לאומיים באוניברסיטה העברית , חושף 
דילמה אכזרית : כדי לאפשר את עלייתם של 002 אלף יהודי אירופה המזרחית , 
הסכימה ישראל להפקיר לגורלם , לפחות לזמן - מה , את שני מיליוני היהודים 
בברית - המועצות . באחד הארכיונים מצא ביאלר תיעוד לפרשה המצטיירת כגלגול 
מוקדם של פרשת פולארד . זה קרה בצכוסלובקיה . במחצית השנייה של חודש אפריל , 
3591 , גילתה המשטרה המקומית קבוצה ובה 41 יהודים שניסו לעזוב את הארץ 
בניגוד לחוק , בסיועם של סוכני המוסד . שניים הצליחו להימלט , היתר נעצרו . 
בין העצורים היה אחד מעובדי הצירות הישראלית בפראג ואשה ושמה ביסקובסקה , 
כלתו של האלחוטאי בצירות , יהודי מקומי . כעבור ארבעה ימים הופיעה ביסקובסקה 
בצירות וסיפרה כי השלטונות שיחררו אותה בתנאי שתתגייס לשירות החשאי . הישראלים 
החליטו להתיר לה לעשות את הלילה בצירות ; משטרת פראג הקיפה את הבניין במשמרות 
כבדים . ביסקובסקה תבעה להעניק לה מקלט דיפלומטי בצירות , ולא איימה 
תשלח יד בנפשה . ראשי משרד החוץ החליטו שאין ביכולתם להיענות לה . מבחינה 
משפטית , קבעו , אין להעניק מקלט דיפלומטי לאזרח המדינה המארחת החשוד בעבירה 
פלילית וצפוי למשפט . אילו רצו הצכים , יכלו בקלות רבה לפנות את הישראלים 
מתוך הבניין . בנוסף על כך , שקלו בירושלים את התוצאות האפשריות בתחום 
הדיפלומטי . התקרית עלולה להביא לניתוק הקשרים בין שתי המדינות . שר החוץ 
שרת עשה אז בחו"ל . ראשי משרדו החליטו להביא את הפרשה לידיעתו של ראש הממשלה , 
דוד בן - גוריון . בן - גוריון נטה תחילה שלא להפקיר את " הנערה המסכנה " . 
אך גם הוא לא לקח עליו את האחריות . אף - על - פי שהיה יום העצמאות , 
כינס את הממשלה לישיבה מיוחדת . הממשלה החליטה להנחות את הצירות לדבר על 
לבה של האישה שתסגיר את עצמה לשלטונות , אך אם תסרב ומשרד החוץ הצכי ידרוש 
להסגירה יסגירוה . המברק לפראג הדגיש כי החלטת הממשלה התקבלה מתוך דאגה 
עמוקה ועל יסוד העובדה שאין בסיס משפטי להענקת מקלט . הציר בפראג הונחה 
להסביר לאישה את הדבר ולהסביר לה שאם תסגיר את עצמה מרצונה היא עשויה לשפר 
את מצבה , כי תוכל לטעון שנשארה בצירות בניסיון ללקט מידע מודיעיני . ביסקובסקה 
עזבה את הצירות , בלוויית האלחוטן , והלכה להתייצב במשטרה . מזכירו של 
שרת דיווח לו על הפרשה . דיווחו משקף את להיטותם הידועה של אנשי משרד החוץ 
להראות יפים , אפילו בהתכתבות פנימית . באיזו מדינה היה ראש הממשלה מכנס 
את שריו לישיבה מיוחדת כדי לדון בעניין כזה , התמוגג המזכיר , ועוד ביום 
העצמאות , כשלכולם התחייבויות קודמות להשתתף בטקסים ולהשמיע נאומים . ביאלר 
אומר שהתקרית משקפת את עומק דאגתה של ישראל ליהודי התפוצות . אין הוא יודע 
מה עלה בגורל האישה : מי יודע , אולי היא פה , אולי היא שם . ביאלר ניתח 
את מעמדה של ישראל בין שתי המעצמות הגדולות , ברית - המועצות וארצות - הברית . 
הנה " אילו " היסטורי מצית דמיון : אילו הקפידה ישראל שלא להזדהות עם 
אחד הצדדים במלחמה הקרה , אפשר ששניהם היו מחזרים אחריה . אולי היתה מצליחה 
לשכנע את הסובייטים להתיר עלייה . ישראל היתה נראית אחרת , היום , אילו 
בשנות החמישים היו מגיעים מיליון יהודים מברית - המועצות . אך ביאלר הוא 
היסטוריון רציני ; ספרו הופיע בהוצאה לאור של אוניברסיטת קיימברידג . הוא 
אינו מתיר לו הרהורים של אילו , אלא מנתח , בסגנון בהיר מאוד וקולח , 
ללא התחכמות , את החומר שגנזך המדינה התיר לו לראות בתיקי משרד החוץ , 
פה ושם גם בפרוטוקולים של ישיבות הממשלה . המסקנה : דרכה של ישראל אל הגוש 
האמריקאי הובילה אותה כפי שצריכה היתה להובילה : לא היתה דרך אחרת . עוד 
ב4591 חשדו האמריקנים בישראל שהיא מפלרטטת בסתר עם מדינות הגוש הקומוניסטי , 
וכמו עודנה מהססת לקבל עליה את מרות הגוש המערבי . למעשה זה לא היה נכון . 
באותה תקופה כבר ידעה ישראל שבדידותה במזרח התיכון תהיה לעובדה של קבע ועל 
כן תזדקק לפטרון - תומך . ניטרליות לא באה בחשבון . ישראל נזקקה למזון , 
לדלק , לחומרי גלם , להשקעות הון , לנשק , להדרכה כלכלית , צבאית ומדעית 
ולאהדה בין - לאומית . כמעט כל מה שחסר לה יכלה למצוא רק במערב . בהקשר 
זה , מאיר ביאלר פרשה שחקרו גם אחרים : סירובה של ישראל לכונן יחסים דיפלומטיים 
עם סין העממית . הסינים פנו והציעו . ישראל נבהלה . מעל לכל , שאלה את 
עצמה מה יגידו האמריקאים . וכה גדול היה החשש מפני תגובתם עד שהדיפלומטים 
של ישראל לא רק דיווחו לאמריקאים על כל פרטי המגעים עם הסינים , אלא אף 
ביקשו ממחלקת המדינה לפנות אליהם בדרישה שהמגעים האלה ייפסקו , בבחינת " תחזיק 
אותי " . היתה לכך גם סיבה אידיאולוגית : כינון קשרים עם הסינים , חששו 
במפא"י , יאפשר להם לחדור לישראל ולחזק את החזית הקומוניסטית בארץ . הם 
ינעצו סכין קומוניסטית בלבה של המדינה , הזהיר משה שרת . וכך נותרה ישראל 
ללא שגריר סיני וסין נותרה ללא שגריר ישראלי עד עצם היום הזה . זה היה המשגה 
הבולט ביותר שעשו מעצבי מדיניות החוץ הישראלית בשנים ההן , קובע ביאלר . 
כל השאר היה בעצם בלתי - נמנע : לא היתה לישראל ברירה . ביאלר מתבסס בעיקר 
על מסמכים ישראליים ; ארכיון הקרמלין עוד לא פתוח . מי יודע כמה תיאוריות 
ינופצו כשייפתח פעם . 
