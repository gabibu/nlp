לפני שבוע נערכה בנצרת פגישה ארצית ראשונה של פורום מזכירי מועצות וועדי 
הפועלים הערבים מרחבי המדינה , חברי מפלגת העבודה . הם דנו ביישום המדיניות 
החדשה , שעליה הכריז ישראל קיסר מזכ"ל ההסתדרות לפני למעלה משנה ולקראת 
הבחירות האחרונות להסתדרות . קיסר הכריז בזמנו על ביטול המחלקה הערבית ליד 
הוועד הפועל של ההסתדרות ועל סיפוח כל יישוב ערבי במדינה למועצת פועלים כלשהי , 
או הקמת ועד עובדים מקומי או אזורי ליישובים הערביים . חברי ההסתדרות הערבים 
רואים במדיניות זו צעד לקראת מימוש ההצהרות שניתנו מלפני עשרות שנים על השוואת 
מעמד החברים הערבים בהסתדרות לזה של היהודים . היוזמה לכנס זה של אנשי 
מפלגת העבודה הערבים , למרות שהדבר לא נאמר במפורש , התעוררה בעקבות האווירה 
הקשה שהשתררה בקרב חברי המפלגה הערבים . במחלוקת בין שמעון פרס ליצחק רבין 
הם תמכו בפרס , ולמרות זאת הוא עלב בהם ופגע ביוקרתם על ידי הצנחת חאלד 
אגבאריה מאום אל - פחם , הנחשב בעיניהם כ"איש מהחוץ " , שמונה לתפקיד חבר 
הוועדה המרכזת של ההסתדרות . אגבאריה , ידיד אישי של כמה פעילים יהודים , 
נבחר למלא את המשבצת של " החבר הערבי " בוועדה המרכזת ( במקום חה"ך נואף 
מסאלחה , שנבחר לכנסת ) בקולות יהודיים . מחאת החברים הערבים בוועדה המרכזת 
של מפלגת העבודה , ודרישתם כי יינתן להם להכריע בעניין האיש שיבחר לייצגם , 
נפלו על אוזניים ערלות . מוחמד אבו אחמד , מזכיר מועצת פועלי נצרת וגאלב 
מגאדלה , מזכיר מועצת פועלי בקה אל גרביה , שני מועמדים שנכשלו בהתמודדות 
על המקום " הערבי " בוועדה המרכזת , היו בין יוזמי הכנס בנצרת , שנועד 
להניח יסודות להתארגנות קבוצת לחץ ערבית במוסדות ההסתדרות . זאת ועוד . 
באי הכנס בנצרת נדהמו לגלות כי מזכיר הסתדרות הנוער העובד והלומד , ברוך 
קוצובה , אשר החליט אשתקד לצמצם את פעילות ארגונו במגזר הערבי על ידי פיטורי 
31 מתוך 28 מדריכי הנוער , הודיע השנה על קיצוץ נוסף . הוא מסר על הורדת 
תקן המדריכים מ96 ל54 ועל סגירת ירחון התנועה סאות אלשביבה ( קול הנוער ) 
. העובדה כי הוא החליט על צעדו זה ללא התייעצות עמם עוררה את זעמם יותר 
מהצעד עצמו . קפמאבינבהמשך הפגישה עלה לדיון באופן בלתי צפוי עניין כואב 
אחר . אחד הנוכחים גילה לחבריו כי שמע בכנס מזכירי מועצות פועלים יהודיות 
את אחד המזכירים מתלונן כי מחלקת הארגון נוהגת איפה ואיפה , וכי בעוד הוא 
קיבל תקציב שנתי לפי 61 שקלים לכל חבר , מועצת פועלים אחרת קיבלה 04 שקל 
לכל חבר . עד סוף הישיבה התברר כי לפני שנה הקציבו מוסדות ההסתדרות בממוצע 
ששה שקלים לחבר במגזר הערבי ו23 שקל לחבר יהודי . למרות שמוחמד אבו - אחמד 
אמר כי אשתקד , לקראת הבחירות , הוכפלו התקציבים למועצת פועלי נצרת , 
וכי גם השנה , אחרי הבחירות , אושרו סכומים גדולים לנצרת , התאפיינה האווירה 
הכללית בכנס נצרת בתחושות של עלבון ומחאה . הנוכחים מיהרו לשגר מברק לישראל 
קיסר ולדרוש את התערבותו נגד צמצום תקציבי הנוער העובד והלומד ולמען הבטחת 
שוויון תקציבי לחברים היהודים והערבים . ישראל קיסר דיווח כתשובה כי הוא 
מצדד בדרישת שהועלו על ידי החברים הערבים . בכך לא מוצו הדרישות , ובראשן , 
תמיכה רצינית של ההסתדרות בזכויות החברים הערבים במשק חברת העובדים . הערבים 
אינם מיוצגים בהנהלת החברה ולא במועצת המנהלים של החברות השונות . מפעלים 
ענקיים , כמו " תנובה " , מחרימים את החקלאים הערבים ואת תוצרתם . מפעלי 
מזון כמו " ורד הגליל " בצפת ( כשהיה עדיין מפעל של חברת העובדים ) ומפעלים 
דומים החליטו שלא לקבל פועלים ערבים . סולל בונה , לפני התמוטטותה , השקיעה 
יותר מאמץ במלחמה נגד קבלנים ערבים מאשר בהבראת המנגנון שלה . למרבה האירוניה , 
כתוצאה מכישלונותיה של סולל בונה היא הפכה חברהבת של שיכון עובדים , ומנהלת 
כיום שותפויות עם חברת ב - ס - ט ( בדיע וסובחי טנוס , מנצרת ) , אותה 
חברה שבמשך שנים ניסתה סולל בונה לדחוק הצדה משום היותה זולה , יעילה ותחרותית . 
" פורום פעילי ההסתדרות הערבים " יגבש את הדרישות . את מי מייצג פורום 
זה ? לפי הסיכום הארגוני של מצב החברים הערבים בהסתדרות הכללית מספר החברים 
הערבים מגיע למאתיים אלף , והם מאורגנים בחמש מועצות פועלים ( נצרת , 
שפרעם , טייבה , בקה אל גרביה ומרכז הגליל ) ו21 ועדי פועלים ( אום אל - 
פחם , רהט , סכנין , טמרה , טירה , יפיע , כפר כנא , דבוריה , אבו 
סנאן , פרידיס , איבטין וירכא ) . שאר חברי ההסתדרות הערבים , בערים 
המעורבות או בסמוך לערים יהודיות , סופחו למועצות הפועלים בערים אלה . 
לחיפה , למשל , סופחו הכפרים דלית אל כרמל ועוספיה על הכרמל , ולצפת סופחו 
הכפרים גוש חלב , עכברה וריחניה . בניגוד למפעלים ההסתדרותיים , המונעים 
משיקולים אידיאולוגיים ומפלגתיים , מפעלים פרטיים , הפועלים על פי היגיון 
כלכלי , אינם נרתעים מהעסקת ערבים אלא להיפך . שמעתי באחרונה תלונות מיהודים 
נגד בעל חברת הסעות יהודי המעדיף נהגים ערבים , שאינם יוצאים לשירות מילואים , 
ואינם מרבים להתלונן ולהשמיע דרישות . במקרה אחר נקלעתי לפגישה בין תעשיין 
יהודי אירופי גדול שהתלונן בפני שר התעשייה כי הקים מפעל בישראל כדי לסייע 
בקליטת יהודים , אבל עיקר כוח העבודה המשכיל והיעיל שנקלט במפעלו מורכב 
מערבים . לדבריו , חוקי השוק מאלצים אותו לבחור בכוח העבודה הטוב והזול 
ביותר . אך גם כאן משתנים דברים . מומחה בעל ותק בנושא התעסוקה אומר , 
שאם לפני עשרים שנה היו המעסיקים מעדיפים את הערבים אזרחי ישראל ולפני עשר 
שנים נטו להעדיף עובדים מהשטחים , מאז האינתפאדה החלו המעסיקים בגליל להעדיף 
" עובדים זרים " . היום מתעוררת אופנה חדשה העדפת העולים החדשים לעבודות 
פשוטות . הערבים הישראלים החלו מגלים נטייה להיות בררנים כעמיתיהם היהודים . 
ערביי השטחים נעשו כוח עבודה לא יציב , שקשה לסמוך עליו שיוכל להתייצב 
לעבודה בזמן ולעבוד במשמרות . ואילו העובדים הזרים , הממלאים את אולמות 
הייצור בעשרות מפעלים תעשייתיים במפרץ חיפה ובצפון זולים יותר למעסיק ויותר 
צייתנים . העולים החדשים יתחרו על מקומות העבודה , ואחוז המובטלים הערבים 
האקדמאים והבלתי מקצועיים יגיע למימדים גדולים . בתסריט שכזה צפויים מפעלי 
חברת העובדים להיתקל בלחץ של הנציגים הערבים , שידרשו הקמת מפעלים חדשים 
או סניפיהם בכפרים הערביים ופתיחת שערי המפעלים הקיימים לפועלים ערבים . 
