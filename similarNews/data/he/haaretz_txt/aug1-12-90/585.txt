חברות הקהילייה האירופית החליטו אתמול פה אחד , בתום ישיבת - חירום ברומא , 
להנהיג לאלתר אמברגו על רכישת נפט מעיראק ולהפסיק את שיתוף הפעולה הצבאי , 
הטכנולוגי והמדעי עם בגדאד . בהודעה האירופית נאמר , כי החרם הכלכלי יוטל 
ללא - דיחוי . הקהיליה דורשת מבגדאד להסיג את כוחותיה מכוויית ללא - תנאי . 
במקביל , " הזמינה " הקהילייה את " כלל המעצמות " ( הכוונה המעשית 
היא בעיקר ליפאן ) להצטרף לאמברגו . פניות אלה נעשו במקביל למגעים הדיפלומטיים , 
שקיימה ארה"ב ( בעיקר עם טורקיה ) , במגמה לממש " חיתוך וסתימה בפועל " 
של צינורות הנפט המובילים את תוצרת הנפט אל מחוץ לגבולות עיראק . המשמעות 
המעשית הראשונה של החלטות הקהיליה , ובתוכן איטליה , על אמברגו של משלוחי 
נשק לעיראק , היא שיוקפא משלוח של 11 אוניות מלחמה בשווי 6 . 2 מיליארד 
דולר , שהוזמנו על - ידי העיראקים ב0891 ועדיין לא נשלחו . צמרת הממשל 
הצרפתית התכנסה אמש בארמון האליזה לישיבת - חירום . שר החוץ של צרפת , 
רולאן דומא , הבהיר לאחר הישיבה , כי מעבר לאמברגו עליו הוכרז , ומעבר 
להקפאת הנכסים של עיראק ושל כוויית הכבושה , עליהם הוחלט כבר שלשום " צריך 
יהיה להחליט על צעדים חמורים עוד יותר " אם סדאם חוסיין לא ייענה לקריאות 
הבין - לאומית החד - משמעיות ולא ייסוג מכוויית . האפשרות של שיבושים באספקת 
נפט עשויה לגרום לעלייה דרמאטית במחיריו , שכן החרם חל כמעט על % 01 מהכמות 
הכוללת הנצרכת במדינות השוק האירופי . מתוך סחורות בשווי של 83 . 3 מיליארד 
דולר שעיראק ייצאה אשתקד לשוק האירופי , שוויו של הנפט הסתכם ב8 . 2 מיליארד . 
המלאי של המערב מספיק כיום כמעט למאה ימים , אולם מחירי הנפט כבר עלו בשליש 
בשל המשבר במפרץ , ואם לא יושם קץ במהירות למשבר , ייתכן שסעודיה ומפיקות 
אחרות יתבקשו להעלות את תפוקתן . ממשלת יפאן הודיעה כי תקפיא את כל הנכסים 
שממשלת כוויית מחזיקה אצלה . יפאן עדיין לא פרסמה אילו צעדים תנקוט מעבר 
לכך כנגד בגדאד , במחאה על פלישת עיראק לכוויית . דיווחים בעיתונות ציינו , 
כי יתכן שיפאן תשקול ביטול הלוואות בסך 004 מיליארד ין ( כ5 . 2 מיליארד 
דולר ) שניתנו לבגדאד , וכן הטלת חרם על יבוא נפט מעיראק . במערב - גרמניה 
דיווח השבועון " דר שפיגל " , כי כמאה חברות גרמניות קשורות באופן ישיר 
או עקיף בבניית הפוטנציאל הצבאי של עיראק . החברות הללו עוסקות בסיוע בייצור 
נשק כימי , בבניית טילים באליסטיים , בייצור תותחים , באספקת מכונות לתעשייה 
הצבאית ובבניית מתקנים המיועדים להכין את " הפצצה האטומית " של עיראק . 
המפלגה הסוציאל - דמוקרטית שבאופוזיציה דרשה אמש מן הממשלה לחקור בקפדנות 
את הידיעות על מעורבות זו של חברות גרמניות בסיוע צבאי לעיראק . המפלגה 
רוצה להעלות את הנושא גם בבונדסטאג . בלונדון צרו ביום חמישי אזרחים כווייתים 
מודאגים על סניף הבנק הלאומי של כוויית , במטרה למשוך את הכסף המופקד בחשבונותיהם . 
דובר הבנק אמר , כי מאחר שהוא מוסד פרטי , הוא לא מושפע מהקפאת הנכסים 
הכווייתים עליהם הורתה ממשלת בריטניה . לעומת זאת , סירבו בנקים שווייצריים 
להחליף ביום שישי דינאר כווייתי בכסף מקומי , והותירו מאות כווייתים ללא 
מזומן בכיסיהם . " אנחנו לא מקבלים דינארים של כוויית , מפני שאיננו יודעים 
מה יהיה שער החליפין הבא " , אמר דובר אחד הבנקים . עד לפלישה העיראקית ביום 
חמישי , נחשב המטבע הכווייתי לאחד המטבעות החזקים בעולם . 
