ניו יורק ( מיוחד ל"הארץ " ) . סוכני מכס בנמל התעופה קנדי בניו יורק החרימו 
ציוד צבאי שהיה בדרכו לעיראק גילה אתמול ה"ניוזדיי " בידיעה בלעדית . לדברי 
העיתון , אירע הדבר בראשית השבוע . הידיעה אינה מפרטת את אופי הציוד שהוחרם . 
שוויו נאמד ב2 מיליון דולר . בה בעת נודע , כי סוכני מכס בפורט אליזבת , 
ניו גרזי , לכדו משלוח של מכשור מתוצרת אמריקאית , בו משתמשים ליצור חלליות , 
שהיה מיועד לעיראק . בנמל בולטימור עצרו סוכני מכס משלוח של ציוד צבאי שהיה 
בדרכו לכוויית . כחלק מהאמברגו האמריקאי נגד עיראק , סוכני אף - בי - איי 
סגרו את משרדי חברת התעופה העיראקית במנהטן , דטרויט ולוס אנגלס . באותו 
זמן הוחרמו בנמלי תעופה בארצות הברית משלוחים שונים של מוצרי צריכה שעמדו 
לצאת לעיראק . 
