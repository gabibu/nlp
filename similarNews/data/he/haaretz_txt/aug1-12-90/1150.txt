מועצת ההפיכה העיראקית הודיעה אתמול על סיפוח כוויית לעיראק . בהודעת המועצה 
נאמר : " ממשלת כוויית החופשית פנתה בדרישה לבני המשפחה בעיראק לשוב לחיק 
המולדת האם . הענף שב לגזע ולשורשים " . עוד נאמר כי כוויית הבירה ונמל 
אל - אחמדי היו מאז ותמיד חלק בלתי נפרד מדרום עיראק וממחוז אל - בצרה . 
" הממשלה הזמנית החופשית של כוויית החליטה לקרוא לקרוביה בעיראק . . . 
בהנהגת אביר הערבים והמנהיג של המסע שלהם , הנשיא , הפילדמארשאל סדאם 
חוסיין . . . כי יסכים שהבנים יחזרו למשפחתם הגדולה , שכוויית תחזור 
לעיראק הגדולה האם והמולדת על - מנת להשיג מיזוג מלא ואחדות בין כוויית 
לבין עיראק " , נאמר בהודעה . " זהו איחוד שיימשך לעד ואין ממנו חזרה " . 
בהודעה נקבע כי עיראק אינה חוששת מכל הציים ולהקי המטוסים בתוך ומחוץ לעולם 
הערבי , וכי היא גמרה אומר להתמודד עימם ולנצחם בעזרת אללה . ההודעה מזהירה 
את מדינות ערב ובעיקר את מדינות המפרץ , מבלי לנקוב בשמותיהן , כי עיראק 
תעשה את החשבון עם כל גורם שיסייע לתוקפנות נגד עיראק . בעקבות ההודעה יצאו 
ההמונים לרחובות הבירה בגדאד להפגנות שמחה ותמיכה בנשיא סדאם חוסיין . מועצת 
הפיקוד המהפכני חזרה בהודעתה על הודעות קודמות שאין בכוונת עיראק לפלוש לסעודיה 
תוך שהיא מציינת כי הסיפוח של כוויית איננו מהווה תקדים וכי לבגדאד אין שאיפות 
לגבי טריטוריה אחרת . חבר מועצת הנהגת המהפכה , והסגן הראשון לראש הממשלה , 
טהא יאסין רמדאן , אמר בראיון לעתון " אלגמהוריה " כי שום מצור כלכלי 
או מסחרי נגד ארצו לא יניא אותה מהמשך התמיכה במהפכת הכווייתים החופשיים . 
צבא עיראק החל לטעון נשק לוחמה כימי על מטוסי הקרב שלו . כך טען אתמול הוואשינגטון 
פוסט . תוך הסתמכות על מקורות מודיעינים אמריקאים , אמר הפוסט , כי הטענת 
הנשק הכימי החלה ביום שלישי . המקורות סירבו לפרט מהיכן הגיע המידע שלהם . 
הפוסט ציין , כי עיראק כמעט והכפילה את כמות הטנקים המוצבים בכוויית מאז 
הפלישה , ומספרם מגיע היום לכ005 טנקים . כמו כן , חל גידול במספר הכוחות 
העיראקים בכוויית , ואלה מונים כיום כ021 אלף איש . 
