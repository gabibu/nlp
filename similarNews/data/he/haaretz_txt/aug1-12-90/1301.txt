אלף חביות נפט נוספות ביום במשך חודשיים , על - מנת לסייע בקיזוז המחסור 
שנגרם מהפסקת משלוחי הנפט מעיראק ומכוויית . זאת מסר שלשום שר החוץ של מקסיקו 
פרנאנדו סולאנה . כיום מוכרת מקסיקו לארה"ב 036 אלף חביות ביום . פקידים 
בארה"ב אומרים שוואשינגטון אינה חוששת מבעיות מידיות באספקה , למרות עליות 
המחירים . שר האוצר ניקולאס בריידי הודה לסולאנה על מה שכינה " המחווה 
של ממשלת הנשיא קארלוס סאלינאס " . חברת הנפט האמריקאית " ארקו " הודיעה 
אתמול כי תקפיא את מחיריהם של מוצרי הנפט במהלך השבוע הקרוב , בתגובה לקריאתו 
של הנשיא בוש לחברות הנפט להפגין אזרחות טובה . " ארקו " , השמינית בגודלה 
בין חברות הנפט האמריקאיות , הודיעה כי בעוד כשבוע תבחן מחדש את מדיניות 
המחירים שלה , בהתאם להתפתחויות . גם " אטלנטיק ריצפילד " , חברה גדולה 
לזיקוק ולשיווק בחוף המערבי , הודיעה כי תקפיא למשך שבוע ימים את המחירים 
של דלק , דלק - דיזל ודלק - סילונים . יתר החברות עדיין לא נענו לקריאת 
הנשיא . אחדות מהן טוענות כי לא הפקיעו מחירים , וכי העלאות המחירים האחרונות 
שלהן אינן בלתי - מרוסנות . חברת התעופה האמריקאית הגדולה ביותר , " אמריקן 
איירליינס " , העלתה את דמי הטיסה עד % 01 , כנראה כדי לכסות את העלאת המחירים 
של דלק - סילונים . בכך הלכה " אמריקן איירליינס " בעקבות " פאן אמריקן " , 
שהודיעה כבר ביום שני על העלאת מחירים ב%01 , וחברת " נורתווסט איירליינס " . 
טי - וו - אי הודיעה גם היא על העלאת מחירים . משקיפים ציינו כי העלאת מחירי 
הדלק , יחד עם החלשת הכלכלה האמריקאית , עלולות להוביל לדילול בענף התעופה , 
דהיינו חיסול חברות תעופה חלשות יותר , ושיפור מצבן של אלה שישרדו . שר 
הנפט האיראני מכחיש כי טען שאיראן תומכת בהעלאת תפוקת הנפט של מדינות אופ"ק . 
בהצהרה שפורסמה בסוכנות הידיעות האיראנית , אמר השר , גולאמרזה אגאזאדה , 
כי " העלאה כזאת אינה חיונית . יש עתודות מספיק גדולות של נפט בעולם , 
ועליות המחירים הנוכחיות אינן תוצאה של מחסור בנפט " . בהצהרתו קרא שר הנפט 
האיראני לכל מדינות אופ"ק למלא בקפדנות אחר המכסות שנקבעו להן במהלך ועידת 
אופ"ק ביולי . " אם ייווצר מחסור של ממש בשוק הבין - לאומי , יוכלו מדינות 
אופ"ק לנקוט בצעדים הנחוצים . אולם במצב הנוכחי איראן אינה תומכת בהעלאת 
התפוקה " , סיכם השר האיראני . קפידבינחברת הנפט הסעודית " עראמקו " , המפיקה 
את רוב הנפט של סעודיה , מפנה את משפחות עובדיה משדות הנפט לאורך החוף המזרחי 
של הממלכה , מסרו אתמול מקורות מהימנים . דובר בכיר מסר כי " שאיבת הנפט 
מתנהלת כתקנה . הפינוי נוגע רק לבני משפחה ולילדים , בתור אמצעי זהירות " . 
קפידבינמאז משברי הנפט בשנות ה07 , דאגו צרכני הנפט העיקריים במזרח הרחוק 
לכך שלא יילכדו פעם נוספת , וכיום הם מחזיקים מלאי המספיק לפחות לחודש ימים . 
ליפאן ולטאיוואן , הנאלצות לייבא כמעט את כל צרכי הנפט שלהן , מלאי המספיק 
לפחות לשלושה חודשים . שר הנפט האינדונזי קרא למדינות להתחיל ולהשתמש במלאי 
זה , ולא להיכנס לבהלה עקב הירידה באספקה מעיראק וכוויית . יפאן כבר שוקלת 
שימוש במלאי הנפט שלה , כדי לרכך את התוצאות של העלייה המהירה במחירי הנפט . 
