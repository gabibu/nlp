מפקד מחנה 08 , אל"ם אהרון סבג , נשפט שלשום בפני סגן הרמטכ"ל , אלוף 
אהוד ברק וננזף בדין משמעתי . המשפט וההרשעה בעקבות חדירת הנער למחנה 08 
בשבוע שעבר . היום יכריע הרמטכ"ל , דן שומרון , בדבר עתידו של אל"ם סבג 
בצה"ל , לאחר שהושעה מתפקידו כמפקד מחנה 08 ונאסר עליו להיכנס לשטח הבסיס . 
בנוסף לסבג , יועמדו לדין , בעקבות האירוע , גם ארבעה קצינים אחרים מאותו 
מחנה . כזכור , בתחילת השבוע שעבר חדר אלמוני ( על - פי החשד , נער בן 
51 , העצור בידי המשטרה ) למחנה 08 , תקף חיילת , וניסה לאונסה , אך 
לא הצליח . הוא קשר את ידיה ורגליה , ושדד את נשקה , תת - מקלע מסוג עוזי . 
רק כעבור 03 דקות הגיעו למקום חיילים , אשר שחררו את החיילת . בעקבות האירוע , 
מונתה ועדת חקירה מטכ"לית , בראשותו של מפקד הנח"ל , תא"ל מנחם זטרוצקי , 
אשר קבעה כי יש מקום להשעות את מפקד מחנה 08 מתפקידו . בשבוע האחרון מתנהל 
ויכוח בין פיקוד צפון למפקדת מחנה 08 , בדבר ההוראות שניתנו , או לא ניתנו , 
לגבי השמירה במחנה 08 . בכל מקרה , בעקבות חדירת האלמוני , תוגברה השמירה 
על המחנה , והחיילות שומרות בזוגות . 
