תושבי צפת לא צויידו עדיין במסכות אב"ך . במסגרת תרגיל של הג"א שהתקיים 
בצפת לפני כשבועיים , חולקו לתושבים , בצורה מתודית , כמה אלפי מסכות 
וניתן הסבר מקיף על השימוש בהן . לדעתי התרגול הזה היה חשוב מאד והוכתר 
בהצלחה רבה . עקרונית , אינני רואה שום סיבה מדוע שלא יחלקו מסכות אב"ך 
לכל האוכלוסיה בארץ . אני מתאר לעצמי שהדבר איננו כרוך במאמץ מיוחד , אלא 
רק בקידום לוח זמנים שנקבע מזמן . ההיענות היתה עצומה . הלוואי שביום הבחירות , 
כשאנחנו מנסים לשכנע את הציבור ללכת לקלפיות , תהיה היענות כזו . אלפי 
אנשים באו לארבעת המוקדים בעיר , חתמו על טפסים , קיבלו הסברים וראו הדגמה 
של השימוש במסכה ושאר הפריטים שבערכה . היה מעניין לראות כיצד מתאימים מסכות 
למבוגרים ולילדים וכן אמצעי הגנה מיוחד נגד פגיעה מגזים , לתינוקות בעריסה . 
קשה לי לדבר על היערכות ארצית . על - פי התרשמותי מן התרגול שנעשה בצפת , 
הכל דפק " כמו שעון " . אני משוכנע שאם תתקבל החלטה על חלוקת מסכות לציבור , 
ניתן יהיה לבצע אותה במהירות וביעילות . כל מי שמעורב בחלוקת המסכות ובמתן 
ההסברים וההדרכה באזור צפת , יודע בדיוק את תפקידו . בהחלט . זה היה יום 
" קרב עירוני " שלם , במסגרתו נבחנה הערכות הג"א ועבודת מל"ח העירונית 
( משק לשעת חרום ) . התרגול כלל ביום של פגיעת טיל עיראקי בבניין העירייה 
וחילוץ הנפגעים ממנו , תוך שימוש בסולמות גבוהים . למזלי , לא הייתי בבניין 
העירייה בעת ביום פגיעת הטיל העיראקי , ולכן לא נפגעתי גם בתרגיל . כן 
היה ביום של חדירת חוליית מחבלים לצורך פיגוע מיקוח . עם ישראל הוא עם חכם 
עם אינסטינקטים מאוד בריאים . התרגיל בצפת התקיים זמן קצר אחרי נאומו של 
סדאם חוסיין , בו איים לשגר טילים על ישראל , זו כנראה הסיבה להיענות הרבה . 
מעניין שבניגוד לכלי התקשורת הישראלים שכלל לא באו לסקר את הארוע , נכחו 
בשטח שלושה צוותי טלוויזיה זרים , שמיד העבירו לאירופה תמונות המראות כיצד 
האוכלוסיה האזרחית בארץ מתארגנת לקראת אפשרות של התקפת טילים מעיראק . 
