מוסקווה ( ע"ר ) . נשיאי צרפת ובריה"ם קיימו ביניהם אתמול שיחה טלפונית 
והודיעו כי המצב בכווית חמור לדעתם . כך דיווחה סוכנות הידיעות טא"ס . 
מיכאל גורבצוב ופרנסואה מיטרן הסכימו לשמור על מגע ביניהם . " נשיא בריה"ם 
ונשיא צרפת הדגישו את חשיבות העובדה שהקהיליה הבין - לאומית , ובכללן מדינות 
ערב , הגיבו בתקיפות על הפלישה . . . הם חושבים שהמצב חמור , והסכימו 
להמשיך במגעים ביניהם " , אמרה ההודעה . מדריד ( ע"ץ ) . ממשלת ספרד החליטה 
לדרוש אישור מוקדם של משרד הכלכלה הספרדי , לכל עסקה שתבוצע ברכוש ובנכסים 
השייכים לאזרחים כווייתים בספרד . כך הכריז אתמול במדריד משרד החוץ הספרדי . 
הצעד נועד להגן על ההחזקות הכווייתיות בספרד , המוערכות בכ01 מיליארד דולר . 
יש לציין כי נציג " משרד ההשקעות הכווייתי " , המנהל את ההשקעות הכוותיות 
מחוץ למדינה , ביקש בעצמו מממשלת ספרד , את הקפאת הנכסים שמחזיקה החברה 
במדינה . אמסטרדם ( עסט"א ) . ממשלת הולנד הפקיעה את כל הנכסים של כוויית 
בהולנד . מדובר בנכסים משמעותיים מאוד . ההשקעות של כוויית בהולנד מהוות 
בין % 7 - % 01 מכלל השקעות החוץ בהולנד . הנכסים של עיראק , שהם קטנים , 
לא יוקפאו . כן נמסר כי לפי שעה לא תיפגע הספקת הנפט להולנד , כתוצאה מהפלישה 
העיראקית לכוויית , בניגוד למצב ששרר בימי מלחמת יום כיפור . להולנד יש 
כיום עתודות נפט לתקופה של 761 יום , וממילא היא רכשה רק כמות קטנה מן הנפט 
הדרוש לה מעיראק ומכוויית . היקף הסחר בין עיראק והולנד איננו גדול כיום . 
החברה ההולנדית להבטחת אשראי , המבטחת חברות הולנדיות נגד סיכוני תשלום 
במסחר עם חברות מקומיות וזרות , ומשרד האוצר ההולנדי , הפסיקו ביום שישי 
לבטח מוצרים המיוצאים לעיראק ולכוויית . 
