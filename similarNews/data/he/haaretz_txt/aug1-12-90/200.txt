שוב נשדד בנק באזור השרון על - ידי אופנוען . הפעם אירע השוד המזויין בסניף 
הבנק הבינלאומי בהוד השרון . אתמול , סמוך לשעה 54 . 11 , הגיע השודד על 
אופנוע סוזוקי שחור לסניף הבנק ברחוב הבנים . הוא נכנס לבנק חבוש בקסדה , 
ובאיומי אקדח נטל מהפקידים את הכסף שהיה בקופות . בעת השוד שהו בסניף הבנק 
21 לקוחות . איש מהם לא נפגע . אחר כך , רץ השודד לעבר האופנוע ונמלט 
בדהרה מהמקום . לאחר בדיקה נמסר כי הוא נטל עימו 21 אלף שקלים . כוחות משטרה 
מתחנת כפר - סבא , בפיקודו של מפקד מרחב השרון נצ"ם משה פרידמן , הגיעו 
מייד למקום ופתחו בחקירה . למקום הגיע גם מפקד משטרת מחוז המרכז , ניצב 
חיים אלבלדס , ופיקד אישית על הסריקות שבוצעו לאיתור השודד . יצויין , 
כי באזור השרון אירעו בשבועיים האחרונים 3 מקרי שוד בסניפי בנק הפועלים . 
בשלושת המקרים , ברעננה , הרצליה ואבן יהודה , בוצע השוד על ידי אופנוען 
בודד . משטרת מרחב השרון בודקת אם לשוד בהוד השרון יש קשר למקרי השוד האחרים . 
חקירת האירוע נמשכת ונעשית בשיתוף פעולה עם היחידה המרכזית במחוז תל - אביב 
שעוסקת בנסיון לפענח את שורת מקרי השוד האחרונים באזור השרון וגוש דן , 
שבוצעו על ידי אופנוען . 
