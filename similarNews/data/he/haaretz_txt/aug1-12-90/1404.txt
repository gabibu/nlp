( ע ) . פלישת עיראק לכוויית משרתת את האינטרס של התנועה האיסלמית , 
כך אמר אתמול דובר התנועה האיסלמית בישראל , אבראהים צרצור , המשמש כראש 
מועצת כפר - קאסם . לדבריו " זהו פתח לשינוי בעולם הערבי . מנהיגי מדינות 
ערב ישתכנעו שאסור להשאיר את ההכרעה בידי מטורף קיצוני כסדאם חוסיין , וזה 
יביא אותם לאיחוד כלל ערבי וכלל איסלמי " . הוא דיבר בכינוס ועדת המעקב 
של ראשי הרשויות הערביות בישראל , שהתקיים במסגד העיירה הבדווית תל - שבע 
ליד באר - שבע . לדברי צרצור , סדאם חוסיין הוא גדול אויבי התנועה האיסלמית , 
שרצח אלפים מחברי התנועה בעיראק . יחד עם זה , " הפלישה העיראקית לכוויית 
מבהירה לראשי 22 מדינות ערב שכיסאם אינו בטוח ולכן עליהם להתאחד . זה משרת 
את התנועה האיסלמית , השואפת להקמת אומה איסלמית מאוחדת , במקום חלוקתה 
באזורנו ל22 מדינות נפרדות . על המוסלמים להוות מקור השראה לכל העולם , 
להתפתחות עוצמה וכוח שיובילו וינהיגו , במקום שיונהגו " . בתגובה על הודעת 
הגינוי של הפלישה על ידי תנועת " האחים המוסלמים " במצרים , אמר אבראהים 
צרצור : " הם חיים בחשש מהשלטונות ונאלצים לגנות , למרות שהפלישה משרתת 
אותנו . אנחנו בישראל חופשיים יותר , ולכן איננו מגנים את הפלישה , שרק 
משרתת את האינטרס שלנו " . על מעמדו של העם הפלשתיני אמר צרצור , כי בשלב 
ראשון הוא תומך בהקמת מדינה פלשתינית , שתתאחד עם 22 מדינות ערב , לאומה 
כלל - ערבית , כדי להביא לשלום בר - קיימא במזרח התיכון . בכנס במסגד בתל - 
שבע השתתפו ראשי הבדווים וצעירים מהנגב , וכן חברי ועדת המעקב , ביניהם 
אבראהים נימר חוסיין היו"ר , וראש מועצת העיירה הבדווית רהט בנגב , שייח 
כמאל הנייה . המשתתפים שמעו טענות של אנשי התנועה האיסלמית , כי השלטונות 
מתנכלים להם , והביאו לדוגמה את פסטיבל האיסלם שערכו לפני יותר מחודש , 
בתל - שבע . הם סיפרו , כי למרות אישורי המשטרה והרשויות האחרות לעריכת 
הפסטיבל , התנכלה להם המשטרה וחייבה אותם להסיר את תמונותיהם של הרוגי האינתיפאדה . 
06 קלטות וידאו שהמארגנים הנציחו בהן את אירועי הפסטיבל נלקחו לבדיקה במשטרה 
וטרם הוחזרו . שלושה מהמארגנים נחקרו בשב"ך ובמשטרה , ונדרשו להשיב מדוע 
הגיעו משתתפים רבים כל - כך מהשטחים לפסטיבל . לאחר שהושמעו בכינוס סקירות 
על מצב הבדווים , החליטה ועדת המעקב לערוך דיון במכלול בעיות הבדווים בישראל , 
נישולם מאדמות והריסת בתים . דובר התנועה האיסלמית , אבראהים צרצור , 
אמר : " אנו יוצאים נגד המדינייות המטורפת של התנכלות לערביי ישראל ולבדווים , 
אך איננו יוצאים נגד המדינה , שאנו אזרחיה . יש מדיניות מכוונת להפריד 
את הבדווים מהערבים , ולא נסכים לזה . אנו נמשיך לפעול במסגרת החוק , 
ולא נחצה את הקווים האדומים " . 
