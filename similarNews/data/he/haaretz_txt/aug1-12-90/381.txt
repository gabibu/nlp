בעוד כוחות עיראק משתלטים על כוויית ניתן לערוך סיכום ביניים להערכת שגיאותיהם 
של שליטי כוויית , שסיפקו לעיראק עילה נוספת לפלישה . המחדל המרכזי נעוץ 
באי הכנת ברית - צבאית מתאימה , בין כוויית ומעצמה לא ערבית . מחדל זה 
בולט במיוחד , לאור העובדה כי מאז סוף המאה ה91 חסתה כוויית תחת כוחה 
של בריטניה . חסות זו הצילה אותה בין היתר מאיומי פלישה עיראקית ב1691 . 
כשעזבה בריטניה את המפרץ הפרסי ב1791 , מילאה איראן את תפקיד המגן של הנסיכויות 
הפרו - מערביות במפרץ ובתוך כך הגנה גם על כוויית . כיום ניתן לטעון כי ארה"ב 
לא היתה מתערבת במשבר בכל מקרה , אך ברית של ממש עם ארה"ב ולו גם חשאית , 
היתה מחייבת את ואשינגטון לבצר את כוחותיה באופן פעיל בכוויית , לנוכח 
בקשה מפורשת של בעלת - בריתה . כוויית לא יזמה ברית שכזו . כוויית גם לא 
הקדישה תשומת לב מספקת להפעלה צבאית של כוחות " מועצת שיתוף הפעולה של מדינות 
המפרץ " ( משפ"ם ) שבה היא חברה . כוחות אלה לא מסוגלים להתמודד עם צבא 
עיראקי , אך נוכחותם בכוויית למפרע הייתה אולי מרתיעה את עיראק . בעת מלחמת 
איראן - עיראק הפכה עיראק , בתוקף היותה מסתייעת בכסף ובסיוע של כוויית , 
למגינתה של האמירות . כשנסתיימה המלחמה , היה על כוויית לשוב ולמצוא בעלת - 
ברית חיצונית , בדרג של מעצמה , כדי להשיב לה את כוח ההגנה המסורתי . 
אלא שכוויית שינתה את תפיסתה . לקברניטיה היה נדמה כי מוראות המלחמה יגבילו 
את עיראק ואת איראן מלנקוט מדיניות תוקפנית אחת כנגד השניה , או נגד מדינה 
שלישית . תוך ציפיה לאווירה רגועה של פיתוח ובנייה כלכלית , העדיפה כוויית 
לסייע בפיתוח הכלכלי של עיראק , לשפר את יחסיה עם איראן , להופיע בזירה 
האזורית והבין - ערבית כידידה לכולם ואף כמתווכת . אולם למרות פעילות זו 
לא נתפסה כוויית כחסינה ונייטרלית בעיני מדינות ערב . בגלל מדיניות זו לא 
יצרה ברית הגנתית ( ולא חשאית ) עם ארה"ב , שמעורבותה במפרץ הסתכמה מאז 
יולי 7891 , בנתינת חסות לשבע מיכליות . כשהחלו איומי עיראק על כוויית 
בשבועות האחרונים , הצהירה אמנם ואשינגטון על תמיכתה במשטרי המפרץ , הכניסה 
את אניותיה באוקינוס ההודי ובמפרץ לכוננות , אך לא נהגה כבעלת - ברית מלאה 
המוכנה להגן על כוויית באופן פיזי . כוויית לא לקחה בחשבון גם כי חובותיה 
הכבדים של עיראק ( 08 מיליארד דולאר , מתוכם 03 מיליארד למדינות המפרץ ) 
יניעו את סדאם חוסיין להשתלט בכוח על מקורות הנפט ועל הבנקים שלה . כוויית 
החלה אחרי המלחמה בפיתוח מקיף של עסקיה במדינה ומחוצה לה . אך תוך כדי בנייה 
זו התגרתה כוויית , אולי באופן לא מודע בעיראק . היא פנתה לבניית עיר חדשה , 
אל - סביה , באי בוביאן שבמפרץ ואשר נמצא תחת שליטתה , ולחברו לכוויית 
באמצעות כבישים מהירים . עובדה זו הביאה לתביעת עיראק לקבל או לחכור אי זה , 
יחד עם אי נוסף , ורבה , כיוון שהם שולטים על פתח השאט - אל - ערב ועל 
נתיב השייט לנמל העיראקי אם - קסאר . כוויית גם הפרה באופן בוטה את קצבת 
הנפט שהקציב לה אופ"ק ועיראק ראתה בצעד זה , כבלם נוסף שמונע מעיראק להפיק 
יותר מהכמויות המעטות יחסית שהפיקה בעצמה ( פחות מ1 . 3 מיליון חביות ביום , 
שהוקצבו לה ע"י אופ"ק ) . בשנה האחרונה היו פגישות בין אישים כווייתים 
ועיראקים לדון בתביעותיה של עיראק . שיחות אלה נסתיימו במבוי סתום , וניתן 
היה מהם ללמוד כי עיראק אינה מוותרת . כוויית העדיפה להתעלם מעובדה זו . 
