הוזמנה כוכבת הטלוויזיה עבת הגזרה , רוזאן בר , לשיר את ההמנון הלאומי 
של ארצות הברית בפתיחת משחק בייסבול . הבדרנית חדת הלשון , כוכבת סדרת 
הטלוויזיה הפופולרית ביותר בארה"ב , רצתה להצחיק . היא שרה את ההמנון בזיופים 
מכוונים וצרחניים . הקהל קרא בוז , אך בר המשיכה בשלה עד הסוף , ירקה 
על הדשא ועשתה תנועה גסה להביע את יחסה לקהל . למחרת כבר הוזמנה תזמורת המארינס 
לנגן את ההמנון . קפתמונה1 , 1פבנסיבות רגועות יותר היתה התנהגותה המגושמת 
של בר זוכה למשיכת כתף משועממת ואזכור בעמוד 93 למטה . אך בקיץ 09 , שלושה 
חודשים לפני מועד הבחירות , זכתה הופעתה לתהודת שיא . 84 שעות רצופות דיברו 
פה על רוזאן בר . ארגוני חיילים משוחררים שיגרו מברקי מחאה . מאזיני רדיו 
התווכחו על ההופעה . אפילו הנשיא בוש התפנה להוסיף שמן למדורה , והעיר באוזני 
כתבים , במטוס חיל האוויר מספר 1 , כי הדרך שבה שרה הבדרנית את ההמנון 
היתה " חרפה " . מכאן גלשה הפרשה לחדשות הערב בטלוויזיה . במסיבת עיתונאים 
דחופה שכונסה למחרת היום בבוורלי הילס קבעה הכוכבת הנעלבת , כי זה גם ההמנון 
שלה , ואיש לא יכתיב לה כיצד לשיר אותו . " שהוא ישיר את זה " , הגיבה 
על דבריו של גורג בוש . רוזאן בר לא היתה צריכה להיות מופתעת . מארב התקשורת 
התנהל על פי כל כללי הגישה העקיפה של מערכת הבחירות האמריקאית . במלים אחרות : 
אף אחד אינו מקשיב עוד לדברי המועמדים עצמם . שום דבר ממשי אינו נקלט . 
ההכרעה נופלת בחודשים שלפני הבחירות בהתאם לסוג האירועים המפלס דרך אל תודעתו 
המשותפת של הציבור . יש מי שדואג להשפיע על טון הדברים ששומעת וקוראת אמריקה . 
יש מי שמעצב פה את מצב הרוח . כותרת על " גזענות יהודית בהוליווד " מסייעת 
מייד לרפובליקאים . סיפור על ידידיו המיליונרים של ניל בוש מקדם את המפלגה 
הדמוקרטית . התחממות במפרץ הפרסי מחזקת את ידי האגף השמרני . שערוריית 
רוזאן בר פוגעת בליברלים . מדוע ? את ההסבר לכך סיפק לפני שבועות אחדים 
אחד מעורכיו הבכירים של ה"ניו רפבליק " . מייקל קינסלי פירש את הפופולריות 
העצומה שממנה נהנית סדרת הטלוויזיה " רוזאן " כ"אתגר ישיר למפלגה הרפובליקאית 
המתיימרת לייצג את הערכים ואת החששות של המעמד הבינוני באמריקה . " הסדרה 
עוסקת בבני המעמד הבינוני הנמוך ובמערכת הלחצים המתסכלת שבתוכה הם אמורים 
לממש את החלום האמריקאי . היא עוסקת במשפחה " דמוקרטית " אופיינית . 
" כל אימת שאני מתבונן בה " , כתב קינסלי , " אני מתקשה שלא להרהר : 
אם זהו משדר הטלוויזיה הפופולרי ביותר במדינה , למה המפלגה הדמוקרטית אינה 
מסוגלת לנצח בבחירות לנשיאות ? מה תפסו בהוליווד , שהמפלגה הדמוקרטית מתקשה 
להבין ? הרפובליקאים , כאמור , לא התקשו לקשר בין זעמה הציני של " רוזאן " 
לבין תסכולו הגואה של ציבור הבוחרים . הם ניצלו יפה את ההזדמנות . בעת 
שאפיינו אותה מחוף אל חוף כ"בלתי פטריוטית " , פגעו פעם נוספת בנקודת התורפה 
המוכחת של יריביהם . עת הבחירות הגיעה והרפובליקאים , עטופים פעם נוספת 
בדגל הכוכבים והפסים , שרים את ההמנון , בקול ניחר ובלי זיופים , בדרך 
אל הקלפי . 
