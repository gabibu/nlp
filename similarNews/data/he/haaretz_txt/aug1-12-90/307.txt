ל המצוי אצל תרבות היין בארץ הבחין בוודאי כי הבעיה המטרידה את הישראלים 
היא התאמת המזון והיין זה לזה . הישראלי המנסה לענות על השאלה " מה הולך 
עם מה " והפותח ספר אירופי בתקווה לקבל תשובה לשאלתו , עשוי לסגור את הספר 
ברפיון - ידיים , בתגובה להצעה סטנדרטית של צירוף יין ואוכל הלקוחה מספר 
יין טוב . למשל : " יינות בורגונדי , ובעיקר המשובחים שבהם , מאזור 
קוט - דה - נואי , יפים באופן יוצא מן הכלל עם עוף ציד , בפרט אם הוא 
נתלה כהלכה " . ( עוף ציד במיטבו הוא זה שנתלה באוויר הפתוח לאחר הציד לכמה 
ימים , כדי שיבשיל ולמעשה , ירקיב ) . ובהמשך : " בשר צבי , ארנב 
וחזיר בר נפלאים גם הם עם יין בורגונדי מבציר טוב " . הגיוון הרב בספרי 
יין אירופיים מקורו בהיצע הגדול של כרמים ויקבים . התפתחות צירופי היין 
והמזון היא תוצאה של התנסות מקומית בת מאות בשנים . . לכן גם כיום מומלץ 
לכל ישראלי המגיע לערי - שדה ולכפרים באירופה לסעוד את לבו במאכלים טיפוסיים 
ולצרף אליהם יין מקומי . בארץ אנחנו רחוקים מאות בשנים מהתרבות הקולינרית 
האזורית שהתפתחה באירופה ומשום כך נסתפק , לצרכינו , בחמישה עקרונות צירוף : 
לבן לפני אדום ; יבש וחצי - יבש לפני מתוק ; קל לפני כבד ; בינוני 
לפני משובח ; צעיר לפני ישן . ביישום עקרונות אלה על המצוי בשוק הישראלי 
נוציא , קודם - כל , מכלל היינות את היין המתוק . רוב היינות המתוקים 
המצויים בארץ הם יינות קידוש כבדים . רק את הטובים בהם נטעם לאחר הסעודה . 
היין המתוק משמש לאותה מטרה כליקר : סיום מתוק , שלאחריו יבוא הקפה . 
אמנם יש יוצאים מן הכלל ביינות המתוקים . למשל , יינות סוטרן המצטרפים 
לפואה - גרא , כבד אווז מפוטם . אלא שבארץ יש לנו רק יין בוטריטיס אחד 
שהוא מקבילו של הסוטרן , והוא נדיר . אשר ליינות הלבנים השולחניים : אנו 
מצרפים את הלבן החצי - יבש עם היבש לקבוצה אחת , ושניהם מלווים את המנות 
הראשונות . אלה בדרך - כלל יינות קלים , בעלי אחוז אלכוהול נמוך , בעוד 
שהיינות האדומים הם בעלי אחוז אלכוהול יותר גבוה , ומכאן שהאדומים יותר 
כבדים . בפתיחת הסעודה אפשר לצרף למנה הראשונה יין לבן חצי - יבש , כגון 
ריזלינג , שלפני כן שימש אותנו כאפריטיף . לדגים מתאים יין לבן יבש מאוד , 
שהארומטיות שלו וחומציותו המודגשת צורבים את החיך כששותים אותו בלא לאכול . 
בצירופו עם הדג הוא ממלא גם את תפקיד הלימון ומקהה את הטעם האופייני 
לדגים . אשר לאדומים : יינות אדומים בסגנון " נבו " מסוגים בין אדום 
ללבן . אפשר לשתותם קרים , כפי ששותים את הלבנים , והם יפים לדג ולבשר , 
אולם במקום " נובו " ( יין תחת שם זה מופיע בסדרת היינות של גולן ויינות 
כרמל - הילולים ) עם בשר עדיף לגמוע יין אדום בעל גוף מלא , כמו קברנה - 
סוביניון . לעוף יתאים יין לבן יבש או כמעט יבש . לגבינות מצרפים את 
היין שגמענו עם המנה העיקרית , והטוב שבהם הוא יין אדום . 
