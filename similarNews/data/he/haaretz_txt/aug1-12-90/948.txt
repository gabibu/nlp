בודפשט ( מיוחד ל"הארץ " ) . נשיא הפדרציה הרוסית , בוריס ילצין , שוב 
עקף את השלטון הסובייטי המרכזי והציע ליפאן משא - ומתן נפרד , על הסדר היחסים 
בינה ובין רוסיה . ילצין העלה את הצעתו בראיון לעיתון כלכלי יפאני . לדבריו , 
הסכם רוסי - יפאני יש בו כדי לקדם את שיתוף הפעולה הטכנולוגי בין שתי הארצות 
ואת פיתוח קשרי התרבות ביניהן . ילצין הוסיף , שאם יפאן תגלה עניין בהרחבת 
הקשרים עם רוסיה , הוא יהיה מוכן לערוך ביקור רשמי ביפאן עוד השנה . אותה 
שעה הצהיר שר הכספים של הפדרציה הרוסית , בוריס פיודורוב , כי המדיניות 
הכלכלית של ההנהגה הסובייטית עדיין לוקה בהגבלות אידאולוגיות . למשל , לדעתו 
אין מקום להגביל את היוזמה הפרטית רק למפעלים " שאין בהם ניצול אדם בידי 
אדם " , כפי שגורס גורבצוב . הכלכלה , יש לה חוקים משלה , ומוכרחים לכבד 
אותם . פיודורוב הטעים , כי ועדת המומחים המשותפת , שהוקמה בהסכמת גורבצוב 
וילצין , כדי לתכנן את המעבר לכלכלת - שוק , לא תתחשב בשום סייגים אידאולוגיים . 
קפידבינהסובייט העליון של ארמניה בחר כנשיאו החדש את לבון טר - פטרוסיאן 
בן ה54 , מנהיגו של הארגון האופוזיציוני החזק ביותר , " התנועה הלאומית 
הארמנית " , שהוא גם חבר ב"ועדת קאראבאך " , הפועלת למען איחוד ארמניה עם 
האזור האוטונומי " נאגורנו קאראבאך " , המסופח עתה לאזרבייגאן . טר - פטרוסיאן 
גבר , לאחר כמה וכמה סיבובי הצבעה , על המזכיר הראשון של המפלגה הקומוניסטית 
הארמנית , ולדימיר מובסיסיאן . 
