לייבוא בתים , תביא לתוספת תקציבית של כחצי מיליארד ש"ח בתקציב המדינה . 
לא חלפו יומיים , ובהודעת האוצר שהתייחסה לעזיבת מודעי באמצע ישיבת הממשלה , 
כבר גדלה התוספת התקציבית ל1 מיליארד ש"ח . ראשי האוצר התריעו , כי הגירעון 
יגדל בסך - הכל ב5 . 2 מיליארד ש"ח , ש5 . 1 מיליארד ש"ח מתוכם כלולים בתקציב 
הנוסף שהוגש לכנסת . תוספת התקציב לשיכון , הזהירו , עלולה ליצור חזות 
קשה במשק : הרעה במאזן התשלומים , לחץ על שוק ההון , והריבית איך 
שכחנו אותה תעלה . כעבור יומיים , גם האינפלציה זכתה לתזכורת . אם היו 
מי שהאמינו כי שיעור האינפלציה השנתי לא יעלה ב09 מעבר לרמתו ב98 , באו 
ראשי האוצר ופיזרו תחזיות קודרות של " פקידים בכירים " על האינפלציה המתפרצת . 
בנק ישראל האשים לא פעם בעת האחרונה את הממשלה , כי העלאות המחירים היזומות 
יוצרות אווירה של אינפלציה . הלחם התייקר אמנם רק בכ52 אגורות , אבל הכותרות 
והמהומה ( " גל התייקרויות " ) כבר עשו את שלהם . התייקרו גם הבירה , 
המרגרינה והמלח ( " גל ההתייקרויות נמשך " ) ואף מחיר הדלק , עוד בטרם 
פלישת עיראק לכווית והרי כר נאות לתחזיות שחורות על עליית האינפלציה . וכמו 
במקרה של ציפיות לפיחות , גם נבואות שחורות לאינפלציה עלולות לממש את עצמן . 
המסר שהציבור מקבל : מדיניות של חוסר ודאות ושליפות מהמותן . במקום לומר 
לאן הולכים ומה הכיוון , עלול הציבור להבין כי הגירעון בתקציב ימומן משורת 
גזירות ( אף כי האוצר מכחיש הטלת מסים חדשים ) , וכי המשק ניצב על סף 
משבר חדש . משה נסים , שר האוצר לשעבר , אמר בסוף השבוע , כי במשק חייבת 
להיות מדיניות ברורה ובעיקר ודאות . רק תנאים כאלה יכולים למשוך משקיעים 
ארצה , וליצור מקומות תעסוקה חדשים . אבל ספק אם יימצאו משקיעים שיהיו 
מוכנים להשקיע את הונם בארץ שבה מעצבי המדיניות עצמם , גם מפזרים נבואות 
שחורות וגם נוקטים צעדים כדי להבטיח שהנבואות יתממשו . מן הראוי שהפקידים 
הבכירים במשרדים הכלכליים יפסיקו לאיים , ובמקום זאת יציגו קו ברור והחלטי . 
אם לא יעשו כך , בל יתפלאו שהציפיות השחורות יגשימו את עצמן מהר יותר , 
אפילו מציפיותיהם שלהם . 
