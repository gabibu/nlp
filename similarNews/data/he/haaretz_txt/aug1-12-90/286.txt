בימים אלה גובשה , בראשונה בישראל , תוכנית להנהגת מסלול לימודים לטכנאים 
ולהנדסאים לקראת תואר מהנדס מעשי ( ) ומהנדס עיוני ( ) . התוכנית 
נעשתה ביוזמת פרוף יעקב דיו , יו"ר הוועדה לתכנון ותקצוב במועצה להשכלה 
גבוהה , וד"ר דן שרון , מנכ"ל משרד החינוך והתרבות . היום המצב הוא שכל 
שנה מסיימים כ000 , 3 הנדסאים בעלי דיפלומה את לימודיהם במכללות הטכנולוגיות 
בישראל . במרוצת הזמן חלק מההנדסאים רוצים ללמוד לימודים גבוהים שיעניקו 
להם תואר אקדמי מוכר בתחומי התמחותם . אולם מרבית האוניברסיטאות בישראל 
אינן מכירות כיום בלימודים טכנולוגיים להנדסאים . הנדסאי שמבקש להמשיך את 
לימודיו לתואר מהנדס חייב להתחיל את לימודי ההנדסה מחדש . מצב זה אינו קיים 
בחו"ל , והנדסאים רבים נוסעים לשם , להמשך לימודיהם לקבלת תואר מהנדס יישומי 
או להמשך לימודי הנדסה . מצב זה גורם לכך שחלק בלתי - מבוטל מהלומדים בחו"ל 
נשארים בתום הלימודים בארץ שבה למדו , ונקלטים במפעלי תעשייה עתירי - ידע . 
. כדי למנוע תופעה זו גובשה התוכנית להנהגת מסלול לימודים לטכנאים ולהנדסאים 
לקראת התואר מהנדס מעשי ומהנדס עיוני . הנדסאים שירצו בהמשך לימודים לקראת 
התואר מהנדס יעברו תוכנית השלמה במשך שנה וימשיכו ללמוד עוד שנתיים , לפי 
המסלול שבחרו . התוכניות המפורטות יתוכננו על - ידי מוסדות ההכשרה כגון : 
אורט , אוניברסיטת תל - אביב , האוניברסיטה הפתוחה , ויאושרו על - ידי 
ועדה שתפעל ליד המועצה להשכלה גבוהה . 
