שני פלשתינים שנשפטו לתקופות מאסר ארוכות לאחר שהמתינו במשך שנתיים וחודשיים 
להכרעת הדין , ערערו שלשום לפני בית המשפט הצבאי לערעורים ברמאללה ודרשו 
לזכותם . השניים הורשעו לאחרונה עפ"י הסכם בין התביעה וההגנה . מוחמד ויוסוף 
ענקאווי , בני משפחה אחת מהכפר בית סירא , ליד רמאללה , הורשעו בבית המשפט 
הצבאי ברמאללה ב"חברות ופעילות בהתארגנות בלתי מותרת , ביצוע שירות עבור 
התאחדות בלתי מותרת , קשירת קשר לביצוע פשע , ייצור חפץ מבעיר ללא היתר , 
זריקת חפץ מבעיר ופעילות נגד הסדר הציבורי " . מוחמד נידון ל01 שנות מאסר , 
מהן 7 שנים בפועל . על יוסוף ענקאווי נגזרו 21 שנות מאסר , מתוכן 9 שנים 
בפועל . הרשעתם וגזר הדין התקבלו בישיבה האחרונה של בית המשפט הצבאי , שנתיים 
וחודשיים לאחר מעצרם . עד אז לא התקיימה בבית המשפט אפילו ישיבה אחת לגופו 
של עניין . בתקופת מעצרם נדחו למעלה מ02 ישיבות של בית המשפט בגלל העדרם 
של העדים , הנאשמים , או מסיבות טכניות אחרות . בישיבה האחרונה הסכימו 
פרקליטי הנאשמים והתביעה , כי הראיות שנאספו בתיק והודעות הנאשמים במשטרה , 
יימסרו לבית המשפט והוא יכריע על - פיהן ללא ראיות וטענות נוספות וללא 
חקירת עדים . עו"ד פלדמן טוען כי בית המשפט שגה באמצו את הסכמת הצדדים לוותר 
על ההליך הרגיל של השמעת טיעונים וחקירת עדים , וכי נפגעו הזכויות המהותיות 
של הנאשמים , למרות הסכמתם לוותר עליהן . הסכמת בני ענקאווי ובאי כוחם 
לסטות מהותית מדיני הראיות , באה על רקע ייאושם העמוק והמתמשך מן ההליך 
המשפטי , שהתעכב במשך יותר משנתיים , כאשר כל אותה עת הם ישבו במעצר , 
אומר עו"ד פלדמן . פלדמן גם טוען כי לא נמצא בראיות דבר מה המאשר כי אכן 
בוצעו העבירות המוזכרות בכתב האישום . פלדמן אמר עוד כי " להליך שהיה בבית 
המשפט , אין תוכן פנימי של משפט הוגן , ואין לו מראית עין של משפט הוגן . 
עינוי הדין שאין לו תקדים ואינו הולם שיטות משפט תקינה , רוקן מתוכן את 
מהותו הממשית של ההליך כמשפט צדק " . 
