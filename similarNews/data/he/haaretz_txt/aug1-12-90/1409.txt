מנילה ( ע"ץ ) . ארגון מחתרת קומוניסטי בפיליפינים מאיים לפתוח ב"מתקפה 
כוללת " על מטרות אמריקאיות במדינה , אם ארה"ב תשתמש בבסיסים הצבאיים שם 
במהלך הפעולה נגד עיראק . אנו לא נהסס לצאת במתקפה מדינית - צבאית כללית 
נגד האימפריאליזם האמריקאי אם ואשינגטון תשתמש בבסיסים אלה " , הכריז ארגון 
המורדים " החזית הלאומית הדמוקרטית " . ארגון זה שייך מבחינה פוליטית למפלגה 
הקומוניסטית הפיליפינית , המנהלת זה 12 שנים מלחמת גרילה נגד השלטון במנילה . 
בשלוש השנים האחרונות הרגו אנשי הארגון חמישה חיילים אמריקאים ושני עובדים 
של מחלקת המדינה , כחלק מהמאבק לפינוי שני הבסיסים האמריקאיים בפיליפינים . 
