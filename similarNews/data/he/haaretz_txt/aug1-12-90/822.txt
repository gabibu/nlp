למדינות המתונות והפרו - אמריקאיות במזרח התיכון יש עתה בהחלט מקום לדאגה 
עמוקה : עם ידידה כמו ארה"ב הן לא זקוקות לאויבים . המעצמה הגדולה הזאת , 
מנהיגת העולם החופשי , שוטרת העולם , שידה בכל ואפה תחוב בכל נושא שהוא 
" באינטרס האמריקאי " , נתגלתה , עד לרגע זה לפחות , כמשענת קנה רצוץ . 
דווקא בימים שכה זקוקים לה . זהו אולי הלקח העצוב ביותר מכיבושה של כוויית 
מעשה שרק חריצת הלשון לאמריקה עולה בו על עזות המצח המדהימה . אם סדאם 
חוסיין לא יגורש מכוויית , ימצאו עצמן ישראל , מצרים , ירדן , סעודיה 
ונסיכויות המפרץ הפרסי באותה סירה : אמריקה תהיה טובה להן רק במה שכסף יכול 
לתת , לא הרבה מעבר לזה . שורה של טעויות עשתה ארה"ב ביחסה לסדאם חוסיין . 
ראשית , היא נכשלה בהערכת האיש . אדם שמסוגל להקריב מיליון נפש , להחזיק 
נשימה במלחמה בת שמונה שנים , לעשות שימוש בנשק כימי ואגב כך לעסוק גם בהשמדת 
עם ( הכורדי ) , אולי הוא מטורף ואולי לא , אך ודאי שהוא חסר מעצורים 
ושום כללים אינם חלים עליו . ראו את הצהרותיו על ישראל : הוא לא דיבר עליה 
במונחים של מהלך אסטרטגי , אלא במונחים של השמדת עם . את חצי אוכלוסיית 
ישראל הוא רוצה לחסל . אנחנו מאמינים לו שמחשבות כאלה מסתובבות לו בראש , 
על כן לוקחים אותו ברצינות . שכן בניגוד לקדאפי , שמדבר יותר משהוא עושה , 
סדאם אומר ועושה . בעיתוי שהוא בוחר ובתכנון מסודר . על כן היה כה משונה 
שיומיים לפני הפלישה עוד שידל הממשל את הקונגרס שלא להטיל עליו סנקציות כלכליות . 
הם פשוט לא לקחו את דבריו כלשונם . שנית , היה לארה"ב , בגלל הקונספציה 
הנ"ל , כישלון מודיעיני . כבר ב71 ביולי החל סדאם מאיים בפלישה לכוויית . 
ב42 ביולי היו פרוסות 78 דיוויזיות וכמויות אדירות של שריון לאורך הגבול 
הכווייתי . כפי שהתברר במלחמת שש השעות , היתה לסדאם תוכנית מוכנה לפרטיה , 
שמן הסתם גם התאמנו עליה . היה ריכוז של כוח אווירי , שנועד להצניח כוחות 
בבירה , וכיו"ב . איך ייתכן שארה"ב , על מערכות ההאזנה המתוחכמות שלה 
ועל לווייניה , שיכולים להבחין איזה סוג סיגריה מעשן ייבי בכסית , לא הבחינו 
בפריסה ההתקפית ? הניחוש שלי , שהם הבחינו . הם פשוט לא האמינו . משתי 
טעויות אלה , נולד המשגה השלישי : ארה"ב לא ניצלה את השבועיים שחלפו מראשית 
איום הפלישה ועד הפלישה עצמה , כדי להזיז כוחות ולהפגין נוכחות צבאית מאסיווית . 
ארה"ב לא השתמשה בכוח ההרתעה שיכלה לרכז באזור כדי למנוע את סדאם מלבצע 
את זממו . לא צריך להיות חכם לאחר מעשה כדי לנחש שהשאננות האמריקאית , 
העדרה הפיסי מהסביבה , היו גורם מרכזי בשיקוליו של סדאם . הוא פשוט שדד 
בנק בסדר גודל של מדינה , והאקדחים של השריף היו בבית . מי כארה"ב היתה 
צריכה לדעת שיעיל יותר וגם קל יותר להרתיע את סדאם לפני מעשה , מאשר להוציאו 
עכשיו עם כל הדיוויזיות שלו מכוויית . עתה נמצאת ארה"ב בבעיה אמיתית . הנשיא 
בוש אומר שלפניו אופציות רבות , כולל זו שאינו מדבר עליה : חיסולו הפיסי 
של סדאם חוסיין . אך השאלה היא לא באופציות התיאורטיות , אלא ביכולתו 
להחליט מה היעד . דבר אחד הוא אם תפעל ארה"ב רק למניעת השתלטותו על סעודיה , 
ודבר אחר אם תחליט לעקור את עיראק מכוויית ולהחזיר את המצב לקדמותו . הגנה 
על הקו השני , כלומר על סעודיה , תתפרש כהשלמה עם כיבוש כוויית ועם התקדים 
שמדינה יכולה לכבוש מדינה ולהשתלט על נכסיה ואוצרותיה . סדאם יראה זאת כחולשה 
של הגדולה במעצמות , ותחושת הניצחון תכתיב את מהלכיו הבאים . החזרת המצב 
לקדמותו בכוויית אינה משימה קלה . כדי להעביר לשם שתי דיוויזיות לוחמות , 
אחת רגלים ואחת משוריינת , דרושה רכבת אווירית של כ000 , 3 מטוסים ! ולא 
בטוח שרוחות המלחמה הנושבות כיום בדעת הקהל האמריקאית יוסיפו לנשב כשיפלו 
החללים האמריקאים הראשונים בשדות הנפט . אך לארה"ב יכולת להנחית מהלומת 
אוויר המסוגלת לשתק את עיראק ולהביאה לנסיגה על ברכיים . אילו היתה מסוגלת 
להחליט . בימים אלה של סדר בין - לאומי חדש , ארה"ב לא אמורה לאפשר לדיקטטור 
בודד שיעשה סדר עולם משלו ברצותו יכבוש מדינה וימנה את חתנו עליה , ברצותו 
יגרום משבר כלל - עולמי . אך השאלה היא אם יש לארה"ב יכולת ההחלטה . זה 
ממש רשום על הקיר : אם ארה"ב לא תוציא את סדאם חוסיין מכוויית וזה הרושם 
כרגע הוא ינגוס גם בסעודיה , יכנס גם לירדן , גם יתעסק עם סוריה וגם ינחית 
מכת טילים על ישראל . בעיתוי ובסדר שיבחר , זו רק שאלה של זמן . אנחנו 
כאן לנפשנו , ואמריקה תישאר משאלה שבלב . 
