חברי כנסת ממפלגות השמאל ומהמערך הגיעה להסכם עקרוני עם קבוצת אישים פלשתינים 
מהשטחים המזוהים עם פלגים שונים באש"ף , על מסמך משותף הדן ביחסי ישראל 
והפלשתינים . תוכנו המדוייק של המסמך נשמר על ידי הצדדים בסוד , אך נודע 
כי מדובר בהכרזה משותפת על תמיכה במשא ומתן בין שני העמים , כאשר כל צד 
מחליט מי יהיו נציגיו , הכרה הדדית ושלום . בהכרזה המשותפת לא מדובר בפירוש 
על הקמת מדינה פלשתינית . בקבוצה הישראלית נמצאים כל עשרת חברי הכנסת של 
מפלגות השמאל הציוניות רץ , מפ"ם ושינוי ושמונה חברי כנסת מהמערך : אברהם 
בורג , יוסי ביילין , עמיר פרץ , נוואף מסאלחה , דוד ליבאי , שבח וייס , 
לובה אליאב ונאווה ארד . זו פעם הראשונה שקבוצת חברי כנסת מן המערך מסכימה 
לחתום על מסמך עקרונות עם אישים המזוהים עם אש"ף . אתמול עמדו חברי הכנסת 
של השמאל והמערך להיפגש עם קבוצת האישים הפלשתינים במלון נוטרדם בירושלים 
לצורך חתימה על המסמך , אך בגלל המשבר הממשלתי והדיונים בכנסת נדחתה הפגישה . 
על המסמך הסכימה קבוצה של 42 אישים פלשתינים מהשטחים המזוהים עם הפלגים השונים 
באש"ף . בין האישים הפלשתינים נציגים ממזרח ירושלים , שכם , חברון , 
בית לחם ורצועת עזה , ביניהם : פייסל אל חוסייני , רדואן אבו עייאש , 
זיאד אבו זיאד , זהירה כמאל , שאהר סעד , אסעד סיפטאווי ואחרים . 
