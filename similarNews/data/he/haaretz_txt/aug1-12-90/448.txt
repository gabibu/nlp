המועצה לענף הלול מושבתת כבר חצי שנה ואין מתקבלות בה החלטות , מאחר שמינויים 
של רוב חברי המליאה של המועצה אינו בתוקף . על פי החוק , ניתן לזמן את המליאה 
של המועצה לענף הלול רק אם כתבי המינוי של חברי המליאה נחתמו בידי שר החקלאות 
ושר התעשייה והמסחר . ואולם בפועל , לרוב מבין 05 חברי המליאה של המועצה 
אין כתבי מינוי תקפים , כיוון שחסרה בהם חתימתו של שר התעשייה והמסחר . 
גם מינויים של הרוב מבין 02 חברי הוועד הפועל אינו בתוקף , מאותה סיבה . 
כל פניותיה של הנהלת מועצת הלול למשרד התעשייה והמסחר כי תצורף חתימתו של 
השר נסים לכתבי המינוי , נענו עד כה ש"השר עומד לחתום בימים הקרובים על 
כתבי המינוי " . היעדר מינויים בתוקף גורם לאי כינוסן של ועדות חשובות , 
כגון ועדת מכסות , הקובעת חלוקה של מכסות יצור לביצים ופטמים ותכנון מכסות . 
לא מופעלות גם ועדות הביקורת והקנסות , האמורות לאכוף את ביצוע מכסות הייצור 
בענף . תקציב מועצת הלול לשנת 19 אינו יכול להידון ולקבל אישור . 
