גמאל עבידיה החשוד , בניסיון לחטוף את ניר שניר ואת ליאת וולפרט ליד קיבוץ 
רמת רחל לפני שלושה שבועות , נמלט אתמול מבית המעצר במגרש הרוסים בירושלים . 
מפכ"ל המשטרה מינה את ראש אגף המבצעים ניצב אסף חפץ וראש מחלקת המודיעין 
במטה הארצי תת - ניצב רפי פלד , לעמוד בראש מבצע החיפושים אחר עבידיה . 
על פי ממצאי התחקיר הראשוני עולה , כי אחד מהשוטרים בבית המעצר נעזר בעבידיה 
לצורך עבודות ניקיון באגף , הנמצא כיום בשיפוצים . נראה כי הדבר נעשה בניגוד 
להוראות . עבידיה הוכנס יחד עם עוד שני עצירים לחדר קיצוני , שחלונותיו 
המסורגים פונים לכביש שמאחורי מגרש הרוסים . בחלון חדר זה שעתיד לשמש משרד , 
הוכן פתח למזגן . עבידיה ניצל את ההזדמנות , כאשר השוטר היה מחוץ לאותו 
חדר , טיפס על החלון וברח . בריחתו של עבידיה התגלתה כעבור 51 עד 03 דקות 
והיה לו מספיק זמן להתרחק מן המקום . במשטרה רואים בחומרה את בריחתו של העציר 
המסוכן ונראה כי יוסקו מסקנות חמורות כנגד האחראים למחדל . מעצרו של עבידיה 
הוארך שלשום עד תום ההליכים המשפטיים נגדו . בבקשתה להארכת המעצר פירטה התובעת , 
עו"ד טליה ששון מפרקליטות מחוז ירושלים , את המעשים המיוחסים לו והוסיפה , 
כי ב4891 הורשע עבידיה בעבירה דומה . הוא הואשם אז כי חטף במכוניתו , 
תחת איומי סכין , נער יהודי שעמד בתחנת אוטבוסים בשכונת גילה . ליד הכפר 
צור באכר החל להכות את הנער בפניו וביצע בו בכוח מעשה מגונה . הנער הצליח 
לקפוץ מהמכונית ולברוח מהמקום . עבידיה נידון אז לשלוש שנות מאסר בפועל 
ושנתיים על תנאי . בדיון שלשום בבית המשפט טענה התובעת כי המניע לניסיון 
החטיפה שבוצע לפני שלושה שבועות , היה רצונו של עבידיה להוכיח כי אינו משתף 
פעולה עם הישראלים . לעומת זאת טען סניגורו של החשוד , כי אין מספיק ראיות 
להאשמות נגדו וכי כל הפרשה מקורה באי הבנה בינו לבין הצעירים . תנועת כך 
הודיעה אתמול כי הפיצה ברחבי ירושלים את תמונותיו של עבידיה . 
