( ע ) . " העולים מבריה"ם הם בבחינת תינוק שנשבה , יש לעודדם ולחזקם 
גם בקליטה רוחנית ולא רק בקליטה גשמית . יש לכבד את כולם , גם את מי שלא 
שומר תורה ומצוות ולאט , לאט , לקרבם ליהדות " . כך אמר מנהיג תנועת ש"ס 
הרב עובדיה יוסף , בישיבת הפתיחה של הכינוס הארצי ה23 לתורה שבע"ף , שנפתח 
אתמול במוסד הרב קוק בירושלים . הכינוס עומד השנה בסימן " קליטת העולים 
לאור ההלכה " . הרב עובדיה יוסף ציין בדבריו כי על פי פירוש התוספות במסכת 
פסחים , אדם שבא ואומר כי הוא יהודי , יש להאמין לו , שכן דרך רוב בני 
האדם לומר את האמת . עם זאת , הדגיש כי על כתפיהם של רושמי הנישואין מונחת 
מעמסה ואחריות כבדה לבדוק כל עולה לגופו . הוא קרא לדייניים לשמור על חומת 
ארץ ישראל היהודית , להיכנס לעובי הקורה באומץ לב ולחפש דרך על פי ההלכה , 
לפתור את הבעיות ההלכתיות של העולים ברוח בית הלל . " צריך שרושמי הנישואין 
לא יהיו תמימים מדי . על ידי חקירה ודרישה יסודית , ניתן לברר את יהדותם 
של העולים . רק אם לא ברור אם הם יהודים , יש לחייב גיור וקבלת עול תורה 
ומצוות מלא , אבל מלכתחילה אסור לדחות אף אחד וזאת בבחינת שמאל דוחה וימין 
מקרבת " . בהתייחסו לנושא הגיור אמר הרב יוסף , כי גיור ללא קבלת תורה ומצוות 
אינו נחשב לגיור . לדעתו , הפירסומים בדבר % 03 לא יהודים הם מוגזמים . 
הרב יוסף הדגיש כי הגיור ביהדות נחשב למצווה גדולה , ביחוד כאשר מדובר 
במשפחה מעורבת , אשר אי אפשר להפריד בין ההורים והילדים . הוא תקף באופן 
עקיף את הגיור הרפורמי והעיר כי אליפז בנו של עשיו , גייר את אמו בגיור 
רפורמי . הרב יוסף הדגיש כי נישואין אזרחיים אינם תקפים מבחינה הלכתית ולכן 
אינם מצריכים גט והאשה איננה נחשבת לעגונה . " אשה שעלתה ארצה מבריה"ם 
ללא בעלה והחפצה להינשא , יכולה לעשות זאת אף ללא גט , שכן היא נחשבת לאשה 
פנויה לכל דבר . בתום דברי הרב עובדיה יוסף , נחלקו הדעות באולם אם בדבריו 
יש משום הקלה בפסקי ההלכה , אם לאו . רוב המשתתפים הביעו דעתם כי אכן מדובר 
בפסק הלכה מרחיק לכת . פעיל העלייה , הרב אליהו אסאס , עמד על הרקע ההסטורי 
והחברתי לבעיות ההלכתיות של יהדות בריה"ם . לדבריו , אפשר לסמוך על מהימנות 
תעודת הלידה שמקבלים בבריה"ם ולקבוע לפיה את יהדותם של העולים . לטענתו , 
בתעודת הלידה יש סעיף לאום מיוחד לאב ולאם נוהג הקיים כבר למעלה משישים 
שנה . " % 89 לא שינו מעולם את תעודת הלידה ואפשר דרכה לדעת אם מי שמגיע 
אלינו , אפילו הוא בגיל 06 , הוא יהודי אם לאו " . לדברי הרב אסאס קיימים 
היום בבריה"ם 81 מיליון " יהודים בפוטנציה " , על פי החלוקה הבאה : 2 מיליון 
יהודים המצהירים על יהדותם בגלוי , מיליון יהודים שאימם , או סבתם , היו 
יהודיות ולמרות שאינם חיים כיהודים על פי ההלכה נחשבים ליהודים . 2 מיליון 
נוספים שהאבא , או הסבא שלהם , היה יהודי וכן 3 מיליון של זוגות מעורבים 
סה"ך 8 מיליון . בנוסף ל8 מיליון אלה יש בבריה"ם , לדברי הרב אסאס , עוד 
כ01 מיליון שיש להם קרובים ובני משפחה יהודים . הוא ציין כי בסה"ך קיימים 
כ5 מיליון יהודים הרוצים להגיע לישראל , מתוכם 3 מיליון יהודים לכל דבר 
ועוד כ2 מיליון יהודים פרובלמטיים . הוא הדגיש כי רצון היהודים לעלות לישראל , 
איננו נובע מאידיאלים של ציונות ויהדות , אלא אך ורק מתוך רצון לברוח מרוסיה . 
עם זאת גילה כי קיים גל אדיר של לאומיות מקומית וכי יהודים רבים שבמשך 002 
שנה לא ידעו כי הם נחשבים לעם , החלו לגלות התעניינות ביהדות . 
