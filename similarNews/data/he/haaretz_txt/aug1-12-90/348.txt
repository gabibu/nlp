רק לוטפי משעור , ערבי ישראלי מנצרת עלית , דיבר שם עברית . כל האחרים , 
יהודים ישראלים , העדיפו משום מה להתבטא באנגלית . כך הכתיבו המנחה והמסגרת . 
אבל הישראליות של משעור , שנשקפה לכאורה בעברית שלו , עתידה היתה להתגלות 
בסופו של הדיון כעניין מפוקפק ; מכל מקום , כמיצוים של האבסורד , או של 
הסתירה , בשאלת זהותם של ערביי ישראל . כל זה התרחש כבדרך אגב במפגש מצומצם 
שיזמו השבוע בבית שמואל בירושלים מכון גוטמן למחקר חברתי שימושי והוועד היהודי - 
האמריקאי . רק אלוהים יודע מדוע כינוס כזה , שבו משתתפים 03 ישראלים , 
ושנסב על הנושא הנכבד " אופציות לשלום " , חייב להתנהל באנגלית . מדוע 
צריך הפרופסור אליהוא כץ , המנהל המדעי של מכון גוטמן , למסור דווקא באנגלית 
ממצאים על יחסם של יהודים ישראלים וערבים ישראלים לנושא השלום , ומדוע הדיון 
שהתפתח בעקבות זאת התקיים אף הוא באנגלית . מזל שלוטפי משעור , עורך השבועון 
" א - סינארה " , שהוזמן להגיב על הרצאתו של כץ , חש שיכולת הביטוי שלו 
בעברית טובה בהרבה מאשר באנגלית ( מה היה קורה לו ביקש לדבר ערבית ? ) 
ותודות לכך זיכה את המעמד בכמה רגעי חסד שהמחישו לנוכחים שמדובר בארצם שלהם 
ובהווי החיים שלהם עצמם . לפי ממצאיו של מכון גוטמן , נחלקת החברה היהודית 
בישראל , ביחסה לשטחים ולשלום , באופן הבא : כ%03 יונים , כ%03 ניצים - 
ביטחוניים וכ%04 ניצים - אידיאולוגיים . המושג " ניצים - ביטחוניים " 
מבטא את הפלח שמסוגל לשנות את דעתו ולהטות את עצמו שמאלה " , אם ישתכנע באמינותן 
של ערבויות שנועדות להבטיח את שלומה של המדינה . המונח " ניצים - אידיאולוגיים " 
משקף את אלה ששום הסדר ביטחוני אינו מספק אותם ואינו מעניין אותם , ושיחסם 
לשטחים ולצורך החזקתם ברשות ישראל נובע ממחוז האמונה העמוקה . כאשר ניתחו 
כץ ועמיתיו ( חנה לוינסון ומאגד אל - חאג ) את התפלגות יחסם של בוחרי הליכוד 
והעבודה לפי החלוקה הזו , מצאו שבין תומכי הליכוד , שיעור הניצים - הביטחוניים 
הוא % 53 ובעבודה % 52 , בעוד שהניצים - האידיאולוגיים מקיפים % 05 מבוחרי 
הליכוד ו%52 מבוחרי העבודה . בסוף הדיון העריך כץ כי בבחירות הבאות אפשר 
יהיה לשבור את התיקו הלאומי ולהטות את הכף שמאלה , רק על - ידי ריכוז המאמץ 
כלפי הניצים - הביטחוניים שבמחנה הימין , או , לחלופין , אם תצליח העבודה 
לשנות את סדר היום הלאומי , להעמיד במרכז העניינים את הנושא החברתי - הכלכלי 
ולדחות הצדה את העיסוק בעתיד השטחים . על סמך מחקרים המתפרשים על פני עשור 
שלם ומעודכנים עד החודש שעבר , מצאו במכון גוטמן כי החברה היהודית בישראל 
מגלה מגמה עקבית , אם כי איטית , של פנייה שמאלה . כיום מוכנים % 43 מה3ישראלים 
לדבר עם אש"ף , וזה שיעור הסכמה כפול מזה שהיה קיים בסוף שנות ה07 ובראשית 
שנות ה08 . שיעור הנשאלים המביעים נכונות להחזיר לפחות חלק מהשטחים גדל 
מ%55 ל%56 ( בחודשים האחרונים , בהשוואה להלוך הרוח לאורך שנות ה08 ) . 
והרי נתונים חמים 5מהתנור : בחודש שעבר ענו % 05 מהנשאלים שהם נוטים לפתרון 
שיש בו ויתור על שטחים , לעומת % 44 במרס השנה , בעוד ששיעורם של אלה הסבורים 
שיש להפסיק את ההתנחלויות בשטחים עלה מ%74 ל%35 . עורכי הסקרים סבורים שלאינתיפאדה 
יש השפעה על תנודות אלו בדעת 8הקהל היהודית בישראל . הממצאים של כץ וחבריו 
מאירים באלומה עזה את פצצת הזמן המונחת בין יהודי ישראל לערבייה . רוב היהודים 
סבור שאם תקום מדינה פלשתינית , יהגרו אליה רוב ערביי ישראל ; בעוד שרוב 
ערביי המדינה מכריזים , במחקרים , על כוונתם להישאר בה . רוב יהודי ישראל 
מעריכים כי ערביי המדינה אינם נאמנים לה , בעוד שרוב האזרחים הערבים גורסים 
כי נאמנות הציבור הערבי למדינה גדלה מאוד . בעיני ערביי ישראל , הקמת מדינה 
פלשתינית תרעיף טוב על הכל : הפלשתינאים בשטחים , ערביי ישראל ויהודי ישראל ; 
חבעיני היהודים , הקמת מדינה פלשתינית תרע את מצבם . בעיני היהודים , 
העלייה היא התפתחות חיונית מאוד למדינה ; בעיני הערבים , היא תופעה שלילית . 
עד כמה חד הניגוד בין אזרחי ישראל היהודים לאזרחי ישראל הערבים ( כדי למנוע 
ספק , ערבים בתוך הקו הירוק ) ועד כמה נפיצה המחלוקת ביניהם , אפשר היה 
לעמוד מדבריו של לוטפי משעור . הוא אמנם אינו מייצג איש , מלבד עצמו , 
אך הוא עורך עיתון נפוץ והוא ערבי ישראלי הקשור היטב לממסד . בעברית מצוינת 
אמר משעור , למעשה , כי גם כאשר תקום מדינה פלשתינית וגם כאשר יבוטלו החוקים 
המפלים לרעה את ערביי ישראל ( ויש כאלה ) , עדיין תיוותר בעינה שאלת יכולתם 
של ערביי המדינה להזדהות אתה , בגלל אופיה היהודי . ומי שלא הבין את ניסוחיו 
של משעור בסוגיה זו ( הוא התפתל וניסה להתחמק מתשובות בהירות בלחץ שאלות 
המשתתפים ) , יכול היה להישען על דבריו של הד"ר עבד אל - מנע , אינטלקטואל 
ישראלי ערבי , שישב באולם ונחלץ לעזרתו של משעור . הד"ר מנע דיבר על שתי 
אפשרויות : " או שהמדינה תהיה לכל אזרחיה " , או שתעניק אוטונומיה לערבייה . 
ללוטפי משעור ולעבד אל - מנע סיבות אישיות טובות לטעון שכיום אינם חשים שישראל 
היא מדינתם . בני משפחתו של האחד עברו חוויות משפילות בנמל התעופה בן - 
גוריון , ואילו השני נתקל בגילויי אפליה כאשר חיפש אחר תעסוקה ההולמת את 
כישוריו והשכלתו . הם מדגם מייצג של ציבור שלם שקופח במשך 24 שנה , משום 
שהחברה היהודית ומנהיגותה חשו מאוימים על - ידו . הממצאים שהוצגו השבוע בבית 
שמואל בירושלים , והתגובות עליהם , מעידים כי בעיני ערביי ישראל , על 
מדינת ישראל להיות מדינה חילונית דמוקרטית של מדינה פלשתינית עצמאית . קפמאבנזחמבמרכז 
הקליטה בגילה שבירושלים אומרים בקריצה כי נחמה ציון עברה לדירה טובה יותר : 
מבלוק 88 לבלוק 98 . נחמה ציון מכחישה : היא ושני חברי הוועד האחרים מחלקים 
את הדירות ללא העדפה , לפי צורכי המשפחות . הווי של פולשים . שני ילדים 
תכולי - עיניים ובהירי - שיער , דוברים עברית טובה במבטא רוסי , מוליכים 
את המתעניינים לאורך שביליו המפותלים של מרכז הקליטה אל האגף שלדירותיו פלשו 
נחמה ציון וחבריה . צריך לתלות את מי שתיכנן את מרכז הקליטה : אשכול של 
משכנות עוני מגובבים זה על זה במין צורה משונה של כוורת ענקית , גרמי מדרגות 
תלולים , משטחי בטון צחיחים , ללא כתם של ירק , ללא פינות משחק , ללא 
שום סימן של חמימות והסברת פנים . קשה לתהות על קנקנה של נחמה ציון , האשה 
הצעירה שהניפה את נס המרד של חסרי הדיור . היא הקימה את המאהל הראשון מול 
משכן הכנסת , הציגה עמדות קיצוניות שלא היו מקובלות על רוב המפגינים האחרים , 
עקרה משם לגן סאקר ועמדה בראש המשפחות שפלשו השבוע למרכז הקליטה בגילה . 
דבריה הם מיש - מש של הנמקות ענייניות ושל מליצות ופתגמים , שכמו שמעה 
אותם באיזה שהוא מקום והיא מעתיקה אותם להקשרים לא כל כך מתאימים . כאשר 
השר רוני מילוא הזהיר השבוע ברדיו כי המשטרה תפעיל כוח נגד הפולשים , החזירה 
לו נחמה ציון : נכריז על מרכז הקליטה כעל שטח צבאי סגור . לדבריה , לא 
נזקקה מעולם לרשויות הרווחה העירוניות או הממלכתיות . ככל שניתן היה לברר 
בעיריית ירושלים , נחמה ציון ומשפחתה אכן אינן מוכרות בלשכות הסעד . היא 
בת למשפחה מרובת - ילדים ( תריסר ) שגדלה בשכונת קרית יובל . אביה נהרג 
בתאונה בעת שירותו הצבאי ואחיה נפל בקרב . אמה האלמנה פירנסה את המשפחה 
בזיעת אפה ודאגה לכל מחסורה . לשלושת אחיה של נחמה עסק של דודי שמש , אחדות 
מאחיותיה מתפרנסות ממקצועות שונים ( ספרית , גננת ) ואחרות עקרות בית . 
לפי עדותה , היא שירתה בצה"ל בתפקיד של מש"קית חווייה ( תפקיד שנבחרות 
אליו חיילות ברמה אישית גבוהה ) לאחר שסיימה 21 שנות לימוד . ספק אם נחמה 
ציון היא קורבן אופייני של האמרת מחירי שכר הדירה כתוצאה מהעלייה מברית המועצות . 
יותר היא נציגה של שכבה חברתית שסדרי החיים במדינה , שאינם קשורים בגל 
העלייה הנוכחי , מציקים לה . בוודאי שהתייצבותה בראש מחנה הזוגות הצעירים 
המיליטנטי הוא גם ביטוי לאישיותה , למזגה ולעולמה הנפשי והרוחני . עד לאחרונה 
התגוררה נחמה ציון , עם בעלה ושני ילדיה הרכים , בדירה שכורה בת שלושה 
חדרים בשכונת גילה שבעבורה שילמה 023 דולר בחודש . בעלה עובד בתעשייה הצבאית 
ומשכורתו 006 , 1 ש"ח בחודש . נחמה ציון טוענת כי משכורת זו אינה מספיקה 
למחיית המשפחה ולתשלום שכר הדירה . אמנם העילה למרד שעליו הכריזה היתה דרישה 
של בעל הדירה להעלות את השכר ל024 דולר , אך מדבריה משתמע כי גם לפני כן 
הירהרה במצוקתה ובמצוקתם של זוגות צעירים אחרים : איך להסתדר עם רמת הכנסתם . 
לרכוש דירה אינם מסוגלים , בגלל תנאי המשכנתאות שיעמידו לרשותם ( הלוואה 
שאינה עולה על 25 אלף ש"ח כאשר מחיר דירה כיום כ022 אלף ש"ח ) ולהתגורר 
בדירה שכורה אינם יכולים , או נכון יותר : אינם מעוניינים , גם בגלל הרמות 
הגבוהות של דמי השכירות וגם בגלל האופי הארעי שיש למגורים בשיטה זו . יום 
אחד אספה את חבריה , הקימה עמותה ( היא קיבלה ייעוץ משפטי לצורך זה ) 
והכריזה על מרד הזוגות הצעירים . היום היא מדברת כמו עסקנית של מפ"ם , 
למרות שלמעשה היתה חברה פעילה בסניף התחיה בירושלים . וכך היא אומרת : 
" בשנת 8791 הופסקה הבנייה הציבורית בתוך הקו הירוק . הממשלה עשתה שגיאה 
איומה בכך שהיא כיוונה את כל הבנייה לשטחים . מישהו משלם עכשיו את המחיר 
על זה . המדינה משקיעה הון בהתנחלויות ואינה מאפשרת לנו לקנות דירות במחיר 
סביר בעיר . נכון שאילו הייתי הולכת לגור בשטחים הייתי מקבלת משכנתא של 
59 אחוז ממחיר הדירה , אבל הם לא יכתיבו לי היכן להתגורר . כל הבנייה בירושלים 
היא על - ידי קבלנים פרטיים שמקימים דירות יוקרתיות שמחיריהן גבוהים מאוד . 
אנחנו לא יכולים לקנות דירות כאלו " . בתחיה אומרים שנחמה ציון היתה חברה 
פעילה ומסורה בתנועה . מתפלאים על נוסח דיבורה הנוכחי . מספרים שגאולה 
כהן הודיעה לה שהיא מפסיקה לדבר אתה משום שהיא , נחמה , נוקטת באלימות 
( שמעו , שמעו ! ) . מגדירים אותה כמי שנסחפת בקלות . הנה מונולוג סוחף 
של נחמה ציון : " מה שקרה עד היום במדינה זו פצצת זמן מתקתקת . זו חבית 
אבק שריפה . אני לא נגד עלייה , אבל הממשלה עושה שגיאה איומה שהיא מביאה 
הרבה עולים בבת אחת . זה חוסר אחריות . מהרגע שנולדו הילדים , עלה על 
דעתי למרוד . בתנאים הנוכחיים , אי - אפשר להגשים שאיפות , להרחיב אופקים . 
אני חיה בתוך מעגל סגור . כשגרים בדירה שכורה לא יודעים מה יילד יום . 
אני רוצה נפש בריאה בגוף בריא . אני רוצה יציבות . . . ידיד שלי סיפר 
לי שיש כאן במרכז הקליטה 46 דירות פנויות . אספתי את החברה שלי ואמרתי : 
היום עושים את זה . ב01 בלילה התכנסנו , ב03 . 11 היינו פה . פרצנו לדירות 
והתבצרנו . כל אדם עם היגיון היה בוחר לגור בבית , גם אם פרץ לתוכו , 
מאשר לישון על הדשא . לפעמים יש צורך לקחת את החוק לידיים " . המשפט האחרון 
מוכר , בוודאי , לגאולה כהן . קפמאבנזחמחשיפת הקשרים שבין משרד החוץ לאולפן 
ההקלטות של אבי יפה בירושלים , שבאמצעותם מומנו שידורי הסברה מוסווים לחו"ל , 
מזכירה שערורייה של ממש שפרצה בדרום אפריקה לפני 51 שנה והביאה להתפטרותו 
של ראש הממשלה גון ב . פורסטר . מעשה שהיה כך היה : משרד המידע של המשטר 
הלבן בדרום אפריקה מימן במשך שנים פעולות הסברה ומבצעים פוליטיים במדינות 
מערביות , שמטרתם היתה להגביר את אהדת המערב לממשלת פרטוריה . הסכומים 
שהושקעו במבצע היו אדירים , ומדינות היעד העיקריות היו ארצות הברית , בריטניה , 
גרמניה המערבית , צרפת ויפאן . קרנות סודיות של המשרד הקימו שדולות פוליטיות 
בארצות הברית , מימנו הקמתה של מפלגה ימנית בנורווגיה , ושיחדו עיתונאים 
ופוליטיקאים בארצות שונות כדי לקדם את מעמדה של דרום אפריקה ולשפר את תדמיתה 
בעולם המערבי . לעתים נשאו הפעולות אופי לגיטימי כמו הזמנת עיתונאים מכל 
קצווי העולם לביקורים בדרום אפריקה ולעתים היה להן אופי של התערבות בענייניהן 
הפנימיים של ארצות שונות ( ניסיונות השתלטות על כלי תקשורת חשובים ועל ארגונים 
פוליטיים בארצות הברית ) . מבצעים כאלה נעשו , כמובן , באמצעות אנשי - 
קש . חלק לא - מבוטל מפעילותו החשאית של משרד האינפורמציה נותב אל דרום אפריקה 
עצמה : בעזרת כספים סודיים אלה השתלטה הממשלה על רוב העיתונים של המיעוט 
הלבן והקימה שבועונים ועיתונים לאוכלוסייה השחורה . דן סגיר , אשר מכין 
עתה עבודת דוקטורט על העיתונות בדרום אפריקה , סיפר לי השבוע כי ההיקף הכספי 
האדיר ששימן פעילות זו הצמיח גם מעשי שחיתות אישית שבה היו מעורבים אחדים 
מהאישים הידועים במדינה . בהתאם לנורמות המוסר הצבוע שהיו מקובלות על ממשלת 
דרום - אפריקה , כאשר נחשפה השיטה , הזדעזעו אמות הספים : ראש הממשלה , 
גון ב . פורסטר , ושר המידע , קוני מולר , נאלצו להתפטר ועמם שורה של 
פקידים בכירים . ממשלת פרטוריה , שיזמה את מערכת ההסברה ואת המנגנון הפוליטי 
הסמויים האלה כדי לשפר את תדמיתה ואת מעמדה בעולם , לא היתה יכולה להשלים 
עם חשיפת השיטה לאור השמש ומצאה לנכון להסתייג ממנה בפומבי . אצלנו זו שערורייה 
לעניים . משרד החוץ מפעיל במשך שנים , באמצעות בעל אולפנים ירושלמי , 
מערכת של שידורים ותוכניות רדיו שיש להם קונים בחו"ל . יש עיתונאים שמוכנים 
להתבזות בעבודה זו , ומשרד החוץ יכול לטפוח לעצמו על הכתף על שאיתר אותם 
ושהפיק באמצעותם שידורים המשרתים את ההסברה הישראלית . בעל האולפנים , 
אבי יפה , איש בעל חזות תמימה שמאחוריה מסתתר חוש מסחרי לא - מבוטל , ידע 
גם בעבר להפיק תועלת ממצוקותיה של המדינה : במלחמת יום הכיפורים היה חייל 
מילואים במעוז " פורקן " על גדות התעלה . לתומו הביא לשירות המילואים 
ציוד הקלטה ושידור כדי לשמח את לב החברה . כאשר נשמעה הפקודה " שובך יונים " , 
שבישרה על כוננות למלחמה , לחץ יפה על הכפתורים ומכשירי ההקלטה שלו החלו 
להנציח את השעות הנוראות של הקרב ושל הדו - שיח בין המעוז הנצור לעורף . 
מיד לאחר המלחמה , בעוד צה"ל נעזר בהקלטותיו של אבי יפה לתיעוד שעות האימה , 
הן מצאו איכשהו את דרכן לעיתונות . יפה הצהיר השבוע כי היוזמה לכך לא יצאה 
ממנו , וכי לא הפיק מכך כל רווח . רק פרסום . 
