רבת - עמון ( ע"ר ) . מיופה הכוח הכוויתי ברבת - עמון טען אתמול , כי 
עיראק העבירה מכוויית לבגדאד 51 אסירים שיעים , שאת שחרורם דרשו קבוצות 
לבנוניות , המחזיקות בבני - ערובה מערביים בביירות . מיופה הכוח , פייצל 
אל - מוחייזן מסר , כי 51 האסירים נלקחו ביום שישי לבגדאד . " הם ינצלו 
אותם כקלף מיקוח " , אמר מוחייזן , המכהן כשגריר בפועל . הוא לא אמר איך 
השיג מידע זה , שלא אומת עד כה ע"י מקור נוסף . רשת הטלוויזיה האמריקאית 
אי - בי - סי מסרה ביום שישי , כי האסירים השיעים שוחררו , אך דובר משרד 
החוץ בוושינגטון לא יכול היה לאשר את הידיעה . עד ראייה מערבי מסר ביום אתמול 
מכוויית סיטי כי 51 השיעים נמנו עם 003 , 1 אסירים שנמלטו מהכלא המרכזי סאלידיה , 
לאחר שכוחות הפלישה העיראקיים נכנסו לעיר . 71 שיעים נכלאו לאחר שהורשעו 
בפיצוץ מטענים בשגרירויות ארה"ב וצרפת , ויעדים אחרים בכוויית ב21 בדצמבר 
38 . שניים מהם שוחררו מאז . הפיצוצים גרמו למותם של שישה אנשים ולפציעתם 
של כ06 . ארגון הגיהאד האיסלאמי , שהוא זרוע של החיזבאללה , המחזיק בבני 
ערובה מערביים בביירות , דרש פעמים חוזרות ונשנות לשחרר את האסירים בכוויית , 
בתמורה לשחרור בני הערובה שברשותו . בריסל ( ע"ר ) . שגריר כוויית בבלגיה , 
אחמד אל - איברהים , טען אתמול , כי חיילים עיראקים התחילו לגרש תושבים 
מבתיהם בכוויית . הוא האשים את נשיא עיראק סדאם חוסיין , כי הוא מתכנן 
להקים התנחלויות בכוויית . השגריר אמר , כי מקורותיו בכוויית דיווחו שעיראק 
משכנת מפקדים צבאיים ואולי גם אזרחים עיראקים בבתים של אזרחים כווייתיים . 
" סדאם חוסיין משנה את הזהות של כוויית " , אמר . הוא הוסיף כי נראה שפסקה 
ההתנגדות לפלישה . " ההתנגדות ברגע זה היא בלתי מציאותית . אין לפי שעה 
התנגדות מאורגנת " . לדבריו , הכוחות העיראקיים התחילו לאסוף מסמכים ממשלתיים , 
והיו מעשי ביזה מסויימים באזורי סחר ומגורים . 
