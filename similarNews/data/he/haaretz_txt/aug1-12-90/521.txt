תושבים של הכפר ברטעה , שבצפון השומרון על גבול הקו הירוק סמוך לואדי ערה , 
מתלוננים כי חיילים שפשטו ביום חמישי בלילה על החלק הדרומי של הכפר , לשם 
חיפוש מבוקשים , השביתו מסיבת חינה שהתקיימה במקום , היכו והעליבו חוגגים , 
התנהגו בגסות ויצאו מן המקום מבלי ללכוד אף מבוקש . מסיבת החינה , הטקס 
המקדים לחתונה , התקיימה בחלק הדרומי של הכפר , ששוכן בתחום הגדה . משפחת 
החתן המיועד , ( מוסטפא אחמד פראסיני , בן 52 ) , הזמינה לטקס חברים 
ומשפחות גם מן החלק הצפוני של הכפר , הנמצא בתחום ישראל . סמוך לשעה 00 : 
22 , כאשר נסובו האורחים סביב שולחנות בחצר בית החתן המיועד , הוקף האזור 
בצבא . עפ"י עדויות שגבה מן המוזמנים איש תנועת רץ נגיב אבו ראקיה , שהוזמן 
אחרי התקרית לכפר בידי פעילי רץ מחלקו הישראלי , פרצו החיילים פנימה והחלו 
להכות כל מי שנקרה בדרכם , בקתות הרובים ובפנסים . הם היכו בידיים , בעטו 
ברגליים ובכל חלקי הגוף " , נטען בעדויות . האורחים מסרו כי הוכו רק גברים , 
ביניהם גם אורחים מן החלק הישראלי של הכפר . בין המוכים הישראלים , שלושה 
אחים : עבד אל רחמן חסן , סאלח חסן ומוחמד חסן , ושלושה בני משפחה אחרת : 
יזיד כבהא , מוסטפא כבהא ופואד כבהא . עפ"י העדויות צעקו האורחים מהחלק 
הצפוני של הכפר , אל החיילים : " אנחנו ישראלים ! " ובתגובה ענו החיילים : 
" גם אנחנו ישראלים ! " . המוכים מן החלק הדרומי של הכפר , הנמצא בתחום 
הגדה הם : החתן עצמו , הלא ובהא פראסיני בני 01 ו21 , אחייניו של החתן 
מרואן כבהא , עאדל כבהא וזוהיר פראסיני . במהומה שנוצרה נהפכו שולחנות עם 
הכיבוד וחיילים הוציאו מהארגזים פחיות קולה שנועדו למסיבה , שתו מהן וגם 
שפכו על הריצפה , מתוך רצון לפגוע ולעלוב במוזמנים . בלהט הויכוח קרע פראסיני 
את חולצתו וקרא לחייל לירות בו . אבי המשפחה אחמד פראסיני , בן 86 , איבד 
את הכרתו לנוכח המתרחש וצוות רפואי שהתלווה לחיילים , נאלץ להגיש לו עזרה 
ראשונה . התמוטטות אבי המשפחה הגבירה את הפאניקה במקום והמהומה גברה . קפידבינעפ"י 
גירסת התושבים , קיבלו החיילים מידע ממשתפי פעולה שפועלים בתוך הכפר , 
כי במסיבת החינה יהיו נוכחים כמה מבוקשים מהחלק הדרומי של הכפר . המבוקשים 
שהיו במסיבה הצליחו להימלט וכשהאזור כותר בידי הצבא , כבר לא נמצא בו אף 
מבוקש . החיילים ושוטרים שהתלוו אליהם , ריכזו את כל הגברים בשלושה חדרים . 
בחדר אחד רוכזו הישראלים , בחדר השני רוכזו תושבי הצד הירדני של הכפר ובחדר 
השלישי חסרי תעודת הזהות . סמוך לחצות עזבו החיילים עם 4 עצורים מהחלק הירדני 
של הכפר . שניים מהם כבר שוחררו למחרת . תושבי ברטעה טענו כי אין להם טענות 
כלפי עצם המבצע , אלא לאופן שנעשה . " ניתן היה להתנצל בפני הנוכחים על 
ההטרדה , לזהות את האנשים בשקט , לסיים את המלאכה בעשר דקות ולהסתלק מבלי 
להרוס את המסיבה ולפגוע בכבוד הנוכחים " , אמר נגיב אבו ראקיה . בתשובה לשאלה 
דחה אתמול דובר צה"ל את טענות התושבים על התנהגות החיילים . " בבירור שעשה 
מפקד הגיזרה , עולה כי כוח משטרה וצה"ל נכנס לכפר כדי לעצור מבוקשים בפעילות 
חבלנית . במהלך המעצרים לא היתה כל התנהגות חריגה " . 
