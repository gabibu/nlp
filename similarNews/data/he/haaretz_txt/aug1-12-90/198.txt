ועדת הכלכלה קראה אתמול לשר הבינוי והשיכון אריאל שרון להוציא צו שיחייב 
הקפאת שכר הדירה . יו"ר הוועדה ח"ך שושנה ארבלי - אלמוזלינו טענה כי על - 
מנת לעצור את תהליך ההתייקרות בשכר - דירה אין מנוס מהקפאה , ומהטלת פיקוח 
באורח זמני . היא פנתה אל ציבור בעלי הדירות שלא ינצלו את המצב הקיים של 
מחסור בדירות ולא יקפיצו את מחירי שכר הדירה . " אני דורשת ממשכירי הדירות 
שלא לעשוק את הדיירים " , קראה . כן דרשה ארבלי - אלמוזלינו מהממשלה לקבל 
החלטה מהירה בדבר פתרונות מגוונים למחוסרי הדירות . ח"ך אברהם פורז ( שינוי ) 
התנגד להקפאת שכר הדירה , בטענה שהדבר ירתיע בעלי דירות מלהשכירן . ח"ך 
ראובן ריבלין ( ליכוד ) הציע לפנות משרדים מאזורי מגורים , כדי שישמשו 
לדיור . את המשרדים קרא להעביר לאזורי תעשייה ומסחר . הוא טען כי תנועות 
האוהלים והמחאה לא יעזרו לפתרון הבעיה . " הלוואי ויבואו לארץ אלפי עולים , 
אך אסור שזוגות צעירים ייזרקו מבתיהם " , קבע . ח"ך עמנואל זיסמן ( מערך ) 
טען כי מאז כינון הממשלה , היא לא קיבלה כל החלטה בנושא הדיור . זיסמן 
הזהיר כי לקראת החורף המצב יחמיר , ולמעגל מחפשי הדירות יצטרפו עולים שיסיימו 
את " סל הזכאות " וכן סטודנטים . ח"ך רן כהן ( רץ ) הציע שהוועדה תפנה 
מיד אל ראש הממשלה , בבקשה שיכבד את דעת רוב חבריה להקפיא את שכר הדירה . 
" אם לא יוקפא שכר - דירה , אלפי משפחות ייזרקו לרחוב ומאות אלפי שקלים 
יזרמו לכיסיהם של בעלי הדירות , שממילא קיבלו פטור במיסוי על שכר - דירה " , 
טען ח"ך כהן . 
