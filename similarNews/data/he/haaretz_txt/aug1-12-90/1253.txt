חמשליט עיראק נהג בהגינות המתבקשת : הוא הכריז על כוונותיו , ניאות לבוא 
אל שולחן המשא והמתן , לא הסתיר את ריכוז כוחותיו ורק לבסוף , בחלוף שלושה 
שבועות , הוציא את איומיו אל הפועל . ערפל המלחמה היה בהיר כל - כך ובכל 
זאת , מומחי המעצמה העולמית היחידה , ארצות - הברית , לא העריכו וגם לא 
גילו את תנועות הצבא , וגם אם היו מקדימים לעמוד על מהלכיו לא היו עושים 
דבר . סדאם חוסיין גבר על כוויית , אבל את כל הגנרלים והדיפלומטים הוא 
הביס . עכשיו הם משיבים לו כגמולו . התחושה הקשה ביותר של מדינות המערב 
ושל מדינות ערב בימים הראשונים שלאחר הפלישה היתה חוסר - אונים . מתוך מבוכה 
עסקו תחילה בהטחת עלבונות אישיים בסדאם חוסיין ורק אחרי - כן פנו לתכנן סנקציות 
מקיפות . כדי להצדיק את מחדלם , הגדירו את סדאם חוסיין כמטורף , שאין 
לחזות את צעדיו . קפמאפרקחמאפשר שהוא נוהג כמטורף , אבל לא במשבר כוויית . 
הוא התריע , עשה שימוש במהלכים צבאיים ובכלי - נשק מקובלים וביסס את מהלכיו 
בשמה של זכות לאומית . כל עיראקי לומד בבית הספר , שכוויית נגזלה מעל ארצו . 
שטחי כוויית הם המשך טבעי של עיראק , בואכה המפרץ הפרסי . האימפריה העותמנית , 
שחלשה במרחב עד מלחמת - העולם הראשונה , חילקה את השטח שנחשב לימים לעיראק , 
לשלוש פרובינציות : מוצול , בגדאד ובצרה . הפרובינציה של בצרה כללה את 
השטח של מה שהוגדר לימים ככוויית . אין מכחישים , כי עיראק דאגה כל העת 
לזכויותיה ושטחיה : מאז עצמאותה של עיראק בחסות הבריטים , היא תבעה את 
השטח שלא נמסר לה . ביוני 1691 , כאשר כוויית זכתה בעצמאות , מיהרה עיראק 
להגיב ולתבוע את השטח ואיימה כי תשתמש בכוח . אך עיראק ויתרה לא על עצם 
זכותה אלא על מימושה , בשל חולשתה . בין עיראק וכוויית פרצו עוד כמה התנגשויות 
ב3791 ו6791 . רק ב4891 , בעיצומה של מלחמת איראן - עיראק , ניאותה בגדאד 
לחתום על הסכם גבולות , אך בשל הזדקקותה לתמיכתה של כוויית , שחששה בעצמה 
מאיראן . בגדאד יכולה להצביע גם על הצהרות בין - לאומיות , שביטאו הכרה 
או מעין - תמיכה בתביעותיה לשטח כוויית , זולת עצם החלוקה שקבעה האימפריה 
העותמנית . ב3191 נוסחה טיוטת הסכם אנגלי - עותמני , שאמנם לא אושרר , 
אך הגדיר והכיר בשטחה של כוויית , שבריטניה חלשה עליו כבר מ9981 , כחלק 
ממחוז בצרה העיראקי . ב1691 ביססה עיראק את תביעותיה הטריטוריאליות על מסמך 
זה . אותה שנה קיבלה עיראק חיזוק במאבקה נגד זכותה של כוויית להיות יחידה 
מדינית עצמאית , כאשר ברית - המועצות הטילה וטו במועצת הביטחון על ההחלטה 
המכירה בעצמאותה של כוויית וגם מנעה את צירופה לאו"ם במשך כשנתיים . סדאם 
חוסיין לא יצא למלחמה רק כדי להשיב אדמה גזולה . כמה קשיים איימו על יציבות 
ארצו והפתרון הנוח היה ליזום סכסוך עם השכנה העשירה והחלשה . מצבה הכלכלי 
של עיראק שלאחר המלחמה הממושכת עם איראן הוא בכי רע . מקור המימון לאחזקת 
הצבא ולהנעת הכלכלה הוא הנפט , אך אין הוא מספק את הסכום הנדרש . האפשרות 
לייקרו נתקלת בקושי בשל מדיניותה של אופ"ק . האפשרות האחרת להגדלת המימון 
היא להיות בעליהן של עוד בארות נפט , והן נמצאות בכוויית . עושרה של כוויית 
יכול להבטיח את חוסנה הכלכלי של עיראק . כאשר כוויית מסרבת להעביר כופר 
כנדרש , לוקחים ממנה בחוזק - יד את כל רכושה . כיצואנית נפט , וכמדינה 
שיחסיה מתוחים עם השכנה האיראנית , מוטרדת עיראק באין לה מוצא אל הים , 
מנטלה ממנה איראן . מאחר שהדרך אל המפרץ הפרסי עוברת דרך איראן או דרך 
כוויית , בחר סדאם חוסיין את הדרך הקצרה והנוחה יותר אל החוף . סדאם חוסיין 
ביקש איפוא להיטיב עם עמו וגם לבסס את שלטונו . מאז חדלה המלחמה עם איראן , 
הוא נתון בצבת של לחצים . הם באים בעיקר משורות הצבא , שכוחו גבר בימי 
המלחמה עם איראן ומצביאיו מבקשים להמשיך ולכוון את קבלת ההחלטות הלאומיות . 
הלוחמים שחזרו משדה הקרב מתקשים להשתלב בחיים האזרחיים וכמוהם כפצצת זמן . 
כיבושה של כוויית עשוי לא רק להפיג את לחציהם , אלא לספק את כל מחסורם . 
קפמאפרקחמסדאם חוסיין שבוי אמנם בכל אותם קשיים , אבל הוא מקפיד להסביר 
את פלישתו בשם זכות היסטורית . העולם איננו מוכן להבין . אפילו בבירות 
אירופה מבקשים את ראשו . כמה דברים בהתנהגותה של עיראק מרגיזים את מדינות 
המערב , אבל רק דבר אחד או שניים מציקים באמת . הצלחתה הצבאית של עיראק , 
שפעלה ללא הפרעה גם לאחר שהתריעה , היא סיבה לעוגמת נפש , אבל מוגבלת 
בלבד לדידם של מנהיגים במדינות רחוקות . העובדה שעיראק הערימה על העולם 
צריכה להטריד בעיקר את הצמד גורג בוש ומיכאיל גורבצוב וגם את הצמד חאפז אסד 
ויצחק שמיר . באירופה לא רוגזים ולא נבוכים מפני כושרו הטקטי של סדאם חוסיין . 
בשעות הראשונות עקבו אחר שלומו של מנהיג כוויית שנמלט והמתינו לדיווחים 
על גבורת המתגוננים הכווייתים . המידע שזרם היה מביך . העיראקים לא עשו 
טבח או מעשי זוועה ובימים הראשונים לא נראה היה שנתקבלו כזרים . התושבים 
לא הפגינו גבורה , אלא נשארו בבתיהם . העם הכווייתי , עם של עשירים מופלגים , 
אינו ראוי למידה רבה של רחמים , בוודאי לא מנהיגיו . יש משהו לא - עצוב 
בנפילתם של עשירים . מנהיגים מסוגו של חוסיין , המקפידים להופיע במדיהם , 
אינם מנסים לבטא בכך רק את נאמנות הצבא להם , אלא את נאמנותם לקונצפציות 
של צבא , שאינן מתאימות לחיי מדינה . שליט במדים נוהג לטפל ביריביו על - 
ידי חיסולם . כך נהג כלפי נציגי האופוזיציה , עד שנעלמו מעל פני השטח , 
וכך נהג בעזרת גזים רעילים בכורדים העיראקים שבצפון המדינה . העולם נחרד 
ליום או יומיים , ושכח . אלא שלאחר שביסס חוסיין את שלטונו מבית , הוא 
פנה להרחיב את גבולות הממלכה . מאחר שאינו יכול להרחיב את הגבול אל תוך 
איראן , הוא פונה דרומה . מנהיגים במערב יצאו מגדרם לחפש ביטויים מן הסוג 
שאין הם עושים בהם שימוש ובחרו בכינוי " היטלר " . באירופה וגם באמריקה 
סולדים מדיקטטורים , אבל יודעים לחיות עמם . התבטאויותיו של סדאם חוסיין , 
הכוללות הרבה איומים , גוררות בדרך - כלל עיון מוגבל במערב . שם כבר התרגלו 
לסגנון הערבי היוצא מן המזרח . עוד לא שכחו כיצד התבטא שכנו , חומייני . 
האיומים הם חלק מהפולקלור , מאורח - החיים שיש בו התפארות והתרברבות . 
יותר משזעף בוש על הפלישה לכוויית , כעס כאשר התברר לו שסדאם חוסיין שיקר 
וכי אינו נסוג כפי שהצהיר . דומה שבוואשינגטון הופתעו פעמיים , כאשר נכנסה 
עיראק לכוויית וכאשר לא יצאה ממנה . במזרח התיכון הופתעו רק בפעם הראשונה . 
יש במעשה של פלישה צבאית משהו אימתני , מזעזע . צבא של מדינה אחת חוצה 
את הגבול וכובש את המדינה השכנה . תהי הסיבה אשר תהיה , העולם יתקומם . 
אבל העולם כבר מורגל בכגון אלה . ישראל וסוריה פלשו ללבנון המשוסעת , 
אבל האחת באורח זמני והאחרת במעין כוח משימה רב - לאומי . טורקיה פלשה לקפריסין , 
אך היה זה למען בני - עמה המבוהלים . ארה"ב פלשה לגרנדה ולפנמה ובריה"ם 
לאפגניסטאן , אולם להן מותר . וכך גם מבצע הפלישה של עיראק אל כוויית היה 
יכול להיחשב לעניין ערבי פנימי והעולם היה מחריש , כדרכו . דומה כי הזעם 
כלפי עיראק עולה גם מפני שמוטרדים מפני צעדיה הבאים . היערכותה בגבול סעודיה 
היא המעוררת דאגה ומכוננת קונסנסוס עולמי נגדה , ורק כאשר תסיג את כוחותיה , 
יוותרו לה במקצת . זהו גם החשש מפני פצצת האטום ששוקדים בעיראק על הרכבתה . 
אבל הכל מאוחדים בדעה שעיראק לא תעז להרחיב את כיבושיה וכנראה גם לא נתכוונה 
לכך מלכתחילה ופצצת האטום עדיין אינה מוכנה . הראשונים לכעוס היו בעלי 
המכוניות במערב , שהבינו כי הדלק עומד להתייקר . אחר - כך נפלו המניות 
בבורסה . הרגיעה במפרץ הפרסי היא אולי האינטרס הכלכלי העליון בעולם וכל 
שינוי נוגע לכיסו של כל אדם ולתקציב של כל מדינה . רק משבר נפט הוא סכנה 
מוחשית לחוסנה וליציבותה של כל מדינה . קפמאליד4 הדיפלומטים אינם סוערים 
מן התמורות בגזרת כוויית , אלא מן השינוי בסטטוס קוו הבין - לאומי . סדאם 
חוסיין לא השיג שיפור אסטרטגי משמעותי במרחב , אך הוא נראה כמי שמצליח להשיג 
שינוי קונצפטואלי , שהוא מהותי יותר . יותר מההפתעה והתוקפנות שבמעשיו , 
רוגזים על ששבר את הכללים , בכך שהוא מבקש בעצם לקבוע לו גבול חדש על - 
ידי חיסולה של מדינה . הדיפלומטיה בעולם בנויה על סטטוס קוו . במפת הגבולות 
יש אמנם הרבה ליקויים ועיוותים , אבל גם שוררת מעין הסכמה לשמור את המצב 
מפני היסחפות אל תוהו ובוהו . העולם הערבי מסתייג מסיפוח סהרה דלת האוכלוסים 
למרוקו , מחלוקת סודאן בין השחורים בדרום למוסלמים בצפון , וכמובן , משליטתה 
של ישראל בשטחים . והנה , סדאם חוסיין אינו מבקש תיקון גבול , אלא מציע 
לקבוע לפתע סדר חדש . האיום הגדול ביותר על סטטוס קוו הוא סטטוס קוו חדש . 
סדאם חוסיין פשוט עבר את הגבול . 
