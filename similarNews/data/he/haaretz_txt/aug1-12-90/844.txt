( ע"ם ) . עיתוני אמירויות המפרץ הפרסי קראו אתמול ליישב את הסכסוך בין 
עיראק לכוויית במסגרת ערבית וללא התערבות חיצונית . בעיתון " אלביאן המאעמי " 
נכתב , כי העולם הערבי זקוק לעיראק , בדיוק כפי שהוא זקוק לכוויית . " הפתרון 
הערבי למשבר הוא היחיד שישמור על האינטרסים הערביים , לכן כולנו אופטימיים 
שמנהיגינו יצליחו לפתור את הבעיות , לפני שאחרים יתערבו . הצלחתם על מנהיגי 
ערב לעשות זאת תהיה נקודת מוצא לעולם ערבי מלוכד יותר " . העיתון " אלראיה " 
קרא לכנס מיד פסגה ערבית כדי לדון בנושא זה בלבד . גם " גולף טיימס " מתנגד 
לכל התערבות זרה , וטוען כי יהיו לה " תוצאות הרות - אסון בעולם הערבי " . 
העיתון מביע תקווה , כי עיראק תתחיל היום לסגת בפועל מכוויית , כדי למנוע 
התערבות זרה באזור . השבועון " אחבאר אלאוסבוע " , קרא לאומה הערבית לחדש 
מיד את הדיאלוג בין עיראק לכוויית . " פתרון הסכסוך צריך להיות ערבי . 
אסור לגרום לבינאום הסכסוך , תהיינה הנסיבות אשר תהיינה . אסור לפתוח 
את הדלתות להתערבות זרה , שכן טמונה בכך סכנה גדולה . " . קפידבינרוב עיתוני 
רבת - עמון הגנו על עיראק וקראו להדוף את האיומים עליה . " סאות אלשעב " 
קרא לאומה הערבית להגן על עיראק נוכח האיומים האמריקנים והמערביים . " רק 
האינטרסים של כוויית הם מעניינם של הכוחות הזרים , ובראשם ארה"ב . " ארה"ב 
מתייחסת לערבים כלא יותר מאשר משרתים צייתנים " . " סאות אלשעב " מתריע 
כי " הסתייעות בכוחות זרים היא התכחשות לערבית וללגיטימיות המשטרים הערביים " . 
ב"אלראי " , נטען כי התעמולה שמנהלים החוגים האימפריאליסטים ובראשם ארה"ב 
ובת טיפוחיה ישראל , מסמנים את כוונת התוקפנות נגד עיראק " . " אלדסתור 
מותח ביקורת על היגררות מדינות אירופה ובריה"ם אחרי ארה"ב . שלא כעיתוני 
ירדן , העיתונות הסורית תקפה את הפלישה העיראקית . " אלתאורה " קרא לעיראקים 
לפנות את כוחותיהם מכוויית לאלתר וללא כל תנאים . כן דרש שהממשלה הכווייתית 
תשוב למלא את תפקידה ואת משימותיה . " ישראל ניצלה בעבר את מלחמת עיראק - 
איראן כדי להפיץ את טענת הכזב שלה האומרת , כי הסכסוך הערבי ציוני אינו 
הסכסוך העיקרי באזור . הפלישה העיראקית לכוויית היא הקלף היקר ביותר של 
האויב , והוא הכריז על כך רשמית " כתב " אלתאורה " . עוד נכתב בעיתון 
זה , כי " ישראל מחככת ידיה בהנאה זדונית , ואין ספק כי תנחל הצלחה כלשהי . 
יש להשיב את הסכסוך הערבי - ציוני למעמדו בראש סדר העדיפויות הלאומי . 
" סכסוכים אלה יוצרים את האווירה האידיאלית לקליטת ההגירה היהודית האינטנסיווית , 
ולהתיישבות באדמות הערביות הכבושות " כתב " אלתאורה " . 
