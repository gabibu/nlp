שני טונות פטמים וביצי רבייה מוברחים שנתפסו בשבוע שעבר סמוך לקו הירוק , 
בדרכם מהגדה לתחומי ישראל , היו עילה למשרד החקלאות ולמועצה לענף הלול 
להוציא הודעה לעיתונות על התקדמות במניעת הברחה של תוצרת טרייה מהשטחים . 
מהברחה זו נגרם למגדלים הישראלים אובדן הכנסה של מיליוני שקלים בחודש . 
ענף הלול , מן הענפים המרכזיים בייצור החקלאי , הוא גם אחד הפרועים ביותר . 
כל ניסיון לאכוף את החוק , כדי ליישם בו תכנון וצמצום של עודפים ולמנוע 
מפולות מחירים , נדון עד כה לכישלון . אריה חדש , ממלא מקום מנכ"ל המועצה 
לענף הלול , מודה שבשוק השחור מתגלגלות עתה 001 מיליון ביצי מאכל . גורמים 
אחרים בענף נוקבים במספר כפול . ההפסד למגדל על כל ביצה עודפת מוערך ב3151 
אגורות . המשבר הפיננסי במושבים מגביר את בעיות הטיפול בחריגות מהייצור . 
מושבים במצוקה נוקטים גם דרכים לא - חוקיות של שיווק " שחור " . תחושת 
האין - אונים השוררת במועצה ניזונה גם מכך , שזה חצי שנה ויותר מוסדותיה 
משותקים . הסיבה היא , לכאורה , טכנית : חברי המליאה של המועצה אינם 
רשאים להיכנס לתפקידיהם בלא חתימה של שני שרים , שר החקלאות ושר התעשייה 
והמסחר , על כתבי המינוי שלהם . חתימה זו אינה נעשית , משיקולים פוליטיים 
צרים . ממילא ועדותיה של המועצה אינן מתפקדות , וכל אפשרות של גוף זה לשלוט 
בענף מוגבלת ביותר . לנוכח שיתוקה הכפוי , מתרבות התמיהות על הצורך בקיומה 
של המועצה לענף הלול במתכונתה הנוכחית , שבה יש בידה על - פי חוק סמכויות 
כמעט בלתי - מוגבלות , במנגנון של 002 עובדים . עבודה שהכין באחרונה יעקב 
גדיש , בעבר ראש אגף התקציבים במשרד האוצר , קובעת שהמועצה לענף הלול רשאית 
לעשות בענף ככל העולה על דעתה , ועד לשיתוקה השנה היא אכן עשתה זאת . המועצה 
משמשת בעת ובעונה אחת באיצטלה של שלוש הרשויות הדמוקרטיות : היא קובעת כללים 
( מחוקקת ) , היא מחליטה במליאתה על שלילת רשיונות ייצור ממגדלי עופות 
( שופטת ) , והיא מוציאה אל הפועל ( מבצעת ) . כל העוקב אחר השימוש 
בחוק שעושה המועצה לענף הלול , כותב גדיש , אינו יכול שלא להסיק כי נחוץ 
שינוי רדיקלי בארגון של ענף הלול . קפמאבינגדיש , כיום חבר קיבוץ יבנה , 
העוסק בייעוץ כלכלי - פיננסי , כתב את הדו"ח לפני שיתוקה הנוכחי של המועצה . 
הוא טוען שהמועצה נכשלה באורח עקיב בתפקידה המרכזי , הסדרת הייצור בענף , 
למרות העלות הכספית שהציבור נשא בה . פעילותה יצרה מצב של החזקת מלאים 
גדולים , שעלותם נגסה אשתקד כמחצית מהסובסידיה שהושגה לביצי מאכל . המועצה 
אינה מצליחה לאכוף את התכנון בתחומים של ייצור ביצי מאכל , פטמים והודים , 
והייצור חורג מהמכסות או מהשיווק המאורגן בשיעורים של % 02 עד % 04 . מועצת 
הלול , אומר גדיש , לקחה לעצמה שלל תפקידים , בנוסף למטלות שהקנה לה המחוקק , 
כמו פעילות הדרכה בענף , פיקוח וטרינרי במשחטות והשתתפות במחקרים ובניסויים 
בתקציב שנתי של מיליוני שקלים . פעילויות אלה , הוא גורס , הפכו את המועצה 
לגוף מסורבל שהיקף פעילותו כ01 מיליוני שקלים בשנה , הממומנים מתפוקת הענף . 
מאחר שהחלטותיה של המועצה לענף הלול מצריכות חתימה של שרי החקלאות והתעשייה 
והמסחר , ומכיוון ששרים אלה רואים ראייה שונה את המתרחש בענף , כותב גדיש , 
קורה לא אחת שהחלטות המועצה אינן מתבצעות בהעדר חתימה של שני השרים . בכלל , 
הוא מדגיש , המגדלים רואים במועצה " שלטון " ולא גוף ייצוגי שנועד לתת 
להם שירות . פעילותן האינטנסיווית של ועדות הקנסות , גודל המועצה , כמות 
הניירת והפיקוח שהיא מצריכה , מחזקים , לדבריו , תחושה זו . גדיש מונה 
את הבעיות בכל אחת משלוחותיו של ענף הלול . לגבי פטם העוף , הנחשב ענף 
רווחי יחסית , הוא מעריך שכ000 , 52 טונות מיוצרים מחוץ למכסות , והמגזר 
המושבי נוטל בו את חלק הארי . ככל שהמועצה מחלקת פחות מכסות של ייצור פטמים 
לרבעון מסוים , כך גדל הפיתוי לייצר יותר , כי השוק רעב לאספקה נוספת . 
התוצאה , לטענתו : בעלי משקים ממושמעים המקפידים על ייצור לפי המכסה , 
היקף ייצורם מצטמק והולך , בעוד שפורצי הגדר מרחיבים את היקף ייצורם . 
תחשיב מראה , שבדרך זו מתקפחת הכנסתם של שומרי המכסות בהיקף של 53 מיליון 
שקלים בשנה . מאחר שהמועצה לענף הלול נשלטת על - ידי המגזר המושבי , עושים 
בעלי ההשפעה בהנהלת המועצה כל מאמץ כדי להסביר שאין להם אפשרות לפקח על הייצור 
אצל לולנים החורגים ממכסותיהם , בגלל פיזורם הגיאוגרפי ( כ000 , 5 מגדלים ) 
. לכן , גורס גדיש , המועצה מפנה את עיקר מאמצי הפיקוח שלה לעבר המדגרות 
המעטות המספקות אפרוחים לייצור הבשר . בשלוחה של ביצי המאכל , נאמר בדוח , 
מגיע השיווק הבלתי - חוקי ל%03 מהביצים המיוצרות בארץ . כמעט מחצית הסובסידיה 
לשלוחה זו נאכלה אשתקד על - ידי מנגנון הטיפול בעודפים שהמערכת המאורגנת 
אינה מצליחה לשווק . בשלוחת ההודים חורג הייצור בפועל לעומת המכסה למגדלים 
בשיעור דומה . קפמאבינבמועצה לענף הלול לא אהבו , בלשון המעטה , את הדו"ח 
של גדיש . אריה חדש , המכהן זמנית כמנכ"ל המועצה לענף הלול ( במקום מנשה 
בלווייס , שנפל למשכב ) , מציין שהעבודה נכתבה לפי הזמנה של חברת " רמית " , 
העוסקת במכירת אפרוחים ובשר הודו ובמלים אחרות , גורם אינטרסנטי בענף . 
חדש אף רומז לכך שגדיש אינו נקי משיקולים אינטרסנטיים , מאחר שבבעלות קיבוצו 
מדגרת עופות , מהגדולות בענף . חדש מתפלמס עם גדיש , הטוען שלמועצה נוח 
יותר לחפש עברייני ייצור במדגרות , שחלקן מצויות בקיבוצים , במקום לאתרם 
במושבים . הוא מאשר שנוח יותר לבדוק חריגות ייצור במדגרות , שהן מקומות 
הגידול של האפרוחים , מאשר באלפי משקי לול הפזורים ברחבי הארץ . חדש מדגיש 
שחרף ידיה הכבולות של המועצה לענף הלול , הצליח לצמצם את העודפים ולהקטין 
את הפסדי המגדלים , בהשגת מחיר גבוה יחסית לביצי רבייה בשוקי היצוא . עם 
זאת , הוא מסביר , על המועצה להתייחס לחורגים מהייצור בעדינות , כמנהג 
בעלים , כדי לא לגרום להם נזק בלתי - הפיך . " ההשמצות של גדיש נוגעות 
לעתידם של החקלאים " , הוא מזהיר . מספר עובדי המועצה , אומר חדש , ירד 
בשנה האחרונה מ08 ל65 איש . עם זאת , הוא מודה שלצדם מועסקים עוד עשרות 
רבות של עובדים " שאינם שלנו , אבל אנו משלמים את שכרם " , כגון פקחים , 
לבורנטים , רופאים וטרינרים ורופאי מעבדות . " רצינו לצמצם עוד את כוח - 
האדם , בסגירת מעבדות , אבל מגדלי העופות התנגדו " , טוען חדש . " ובכלל " , 
הוא שואל , " היכן היה גדיש כשכיהן בראש אגף התקציבים באוצר ? חדש מטעים 
ששיתוקה הפורמלי של המועצה לענף הלול , בגלל האי - תקפת שבמינוים של חברי 
המליאה , מנטרל את פעילותן של ועדות המכסות ( אין חלוקה מעודכנת של מכסות 
ייצור ) , ועדת קנסות נגד עבריינים , ומעל הכל קולע את המועצה לסבך של 
תביעות משפטיות , בטענה שכל פעולותיה אינן חוקיות . איש במשרד החקלאות אינו 
מוטרד במיוחד משיתוקו של גוף המופקד על ענף מרכזי בחקלאות הישראלית . זה 
הזמן , כך נראה , לבדק - בית בארגון הרעוע . רעיונות ההפרטה וההפיכה לחברה 
בע"ם , שגובשו באחרונה במשרד החקלאות לגבי המועצה לשיווק פרי הדר , ראויים 
לבדיקה דחופה יותר דווקא במועצה לענף הלול . זו ההזדמנות להסיר מהמגדלים 
את עולו של גוף משפטי שרוב בעלי התפקידים בו נבחרים על בסיס סקטוריאלי ולא 
לפי מבחן של כישורים מקצועיים . כתאגיד שמבנהו עסקי , נשקף סיכוי לייעול 
עבודתה של המועצה , ואילו הענף יוכל להשתחרר מחיבוק - הדוב שלה . 
