תזמורת בוסטון , בזכות מנהליה המוסיקאליים בעבר , מפיקה את הצליל ה"צרפתי " 
היפה ביותר בעולם . ברנארד הייטינק , המנצח ההולנדי שהפיק הקלטות מצוינות 
של מוסיקה צרפתית עם תזמורת הקונצרטחבאו של אמסטרדם , הרחיק עד בוסטון כדי 
להקליט את המוסיקה לבלט " דפניס וכלואה " של ראוול . עם תזמורת בוסטון 
שרה המקהלה של פסטיוול טנגלווד , ואת הביצוע - אחד היפים שהופקו עד כה 
- ניתן לשמוע בדיסק חדש של " פיליפס " ( הקלטה דיגיטלית , מחיר מלא , 
064624 ) . הייטינק , כדרכו , אינו ממהר . האיפוק והבקרה המירבית , 
המאפיינים את ניצוחו , מסייעים לו לצייר בקטעים הליריים תמונות - צליל 
ססגוניות , אקווארליות בקלילותן ושקיפותן , וברגעי הדרמה הרי - געש צבעוניים 
ומבוקרים היטב . הודות להקלטה המצויינת , נשמעים כל צליל וקול של התזמורת 
והמקהלה צלולים כבדולח . בין הביצועים המומלצים של יצירות ראוול , אני עדיין 
מעדיף את שארל דיטואה , המנצח על המקהלה והתזמורת הסימפונית של מונטריאול , 
בהקלטה הדיגיטלית של " דקה " ( 250004 , מחיר מלא ) . איתו בצמרת 
ניצב גם אבאדו , עם התזמורת הסימפונית הלונדונית ומקהלתה , בהקלטה הדיגיטלית 
של " דויטשה גרמופון " ( 976724 , מחיר מלא ) . ויש הקלטות אנלוגיות 
נפלאות מן העבר , של פייר מונטה ופייר בולז . אבל את הצליל השמיימי ביותר 
מפיק הייטינק , בהקלטה החדשה . עוד הקלטה חדשה ומשובחת לסימפוניה הדרמטית 
" רומיאו ויוליה " של ברליוז : גיימס לויין מנצח על המקהלה הקאמרית של 
ריא"ס ומקהלת ארנסט זנף , שתיהן מברלין , ועל התזמורת הפילהרמונית של ברלין . 
הסולנים : אן סופי פון אוטר ( מצו - סופראן ) , פיליף לאנגרידג ( טנור ) 
וגיימס מוריס ( באס ) . בדיסק הכפול ( " דויטשה גרמופון " , הקלטה 
דיגיטלית , מחיר מלא , 566724 ) כלול גם מחזור - השירים " לילות קיץ " 
של ברליוז , מפי אן סופי פון אוטר . אן סופי פון אוטר , הזמרת השוודית 
הצעירה שכוכבה דרך בשנים האחרונות , נפלאה ביפי קולה , בהבנת השירים ובהיגוי 
הצלול של המלים . " לילות קיץ " שלה , עם הליווי הרגיש והמעודן של הברלינאים 
בניצוחו של לויין , יימנה מעתה עם הביצועים המומלצים ביותר . לדעתי , 
זמרתה אינה נופלת מזו של גאנט בייקר , בליווי ברבירולי . הביצוע מספר אחת 
הוא עדיין של רזין קרספן בליוויה של תזמורת שווייץ המערבית , בניצוחו של 
ארנס אנסרמה ( בהקלטה הישנה והטובה של " דקה " ) . נקודת התורפה ב"רומיאו 
ויוליה " של לויין היא זמר הבאס גיימס מוריס . מוריס מצטיין באופרות של 
ואגנר , אבל קולו כבד , מגושם ומחוספס מדי למוסיקה הצרפתית , האוורירית . 
מנצחים ומפיקים חוזרים שוב ושוב על השגיאה , ומשבצים באסים ואגנריאניים 
בהקלטות של מוסיקה צרפתית . גם באס אחר , סיימון אסטס , ( לנקד א וט 
בסגול ) , מעולה בוואגנר , אך הוא מגושם מדי ופוגם ברקוויאם של פורה . 
מוריס , בתפקיד הכומר לורנצו , פוגם ב"רומיאו ויוליה " , אך מלבדו הביצוע 
סוחף ויפהפה . הקופסה הזאת ראויה להמלצה חמה . עוד מוסיקה קולית צרפתית : 
לאחרונה המלצתי על של רחמנינוב , בניצוחו של רוברט שו ( בדיסק טלארק " , 
מארה"ב ) . שו מקיים בצרפת , בחודשי הקיץ , בית - ספר גבוה לניצוח - 
מקהלות . עם חניכיו - מורים ומנצחים לזימרה מרחבי העולם - הפיק זמרה 
מלאת קסם במוסיקת - הכנסייה של רחמנינוב . שו וחניכיו עבדו בקיץ שעבר גם 
על יצירות קוליות של פראנסיס פולנק . והקליטו אותן בכנסייה צרפתית קטנה , 
שבה הקליטו גם את רחמנינוב . בדיסק חדש של " טלארק " ( הקלטה דיגיטלית , 
המחיר מלא , 63208 - ) שרה המקהלה בניצוחו של שו את המיסה בסול , ארבעה 
מוטטים לתקופת חג - המולד , ארבעה מוטטים לימי - תשובה ועוד ארבע תפילות 
זעירות . זוהי זמרת מקהלה מעודנת מאוד , ללא ליווי , ובאקוסטיקה המתאימה 
של כנסייה כפרית . משלוחים מסחריים של דיסק זה יגיעו לארץ רק בספטמבר . 
חבל להחמיץ . קפמאפרק דויטשה גרמופון מציעה עתה בקופסה של שני דיסקים מוזלים , 
בסידרה העממית " גלריה " , את ה"סטאבאט מאטר " של דבוזאק , בניצוחו של 
רפאל קובליק ( הקלטה אנלוגית שהועברה למאסטר דיגיטלי 919324 ) . קובליק 
מנצח על המקהלה ועל התזמורת הסימפונית של הרדיו הבווארי , שבראשן עמד . 
הסולנים : אדית מאתיס ( סופרן ) , אנה ריינולדס ( אלט ) , וייסלאב 
אוכמן ( טנור ) וגון שירלי - קווירק ( באס ) . ל"סטאבאט מאטר " צורפו 
עשר אגדות זעירות בצלילים , אופוס 95 , גם הן של דבוזאק . בנגינת המיניאטורות 
מנצח קובליק על התזמורת הקאמרית האנגלית . קובליק , הפרשן הפיוטי והמעמיק 
של המוסיקה הצכית , הקליט את ה"סטאבאט מאטר " ב6791 , במינכן . זאת מוסיקת 
הכנסייה החשובה הראשונה שכתב דבוזאק , אז עוגבאי בכנסייה , בצל מות שלושת 
ילדיו הראשונים . במשך עשרות שנים לא הושמעה היצירה בפומבי , עד שבא קובליק 
והעלה אותה מתהום הנשייה אל בימות הקונצרטים . יצירה ארוכה , כ08 דקות , 
עם הרבה רגעי פיוט והרבה דקות של עצב , ורגעים אחרים של תום . היצירה 
אינה נמנית עם הגדולות , אך קובליק , מוסיקאי נפלא , הופך את ההאזנה לחוויה . 
עשר האגדות הקטנות , הנלוות ל"סטאבאט מאטר " בקופסה זאת , נכתבו במקורן 
לשני פסנתרים . בנוסח המתוזמר מודגשת האווירה המלנכולית של כמה מהן . ביצוע 
מוקלט חדש ל"סטאבאט מאטר " המפורסם של פרגולזי , בניצוחו של כריסטופר הוגווד , 
עם הסופרן אמה קרקבי והקונטרה - טנור גיימס באומן , וכמובן עם נגני האקדמיה 
למוסיקה עתיקה , בכלי התקופה . בנוסף ל"סטאבאט מאטר " כלולה בדיסק הזה 
גם ה"סאלווה רגינה " של פרגולזי . דיסק " לואזו - ליר " מאנגליה ( הקלטה 
דיגיטלית , מחיר מלא , 296524 ) . השמות הוגווד , קרקבי ובאומן הם ערובה 
ליופי ולעומק , למי שמבקש את היצירות בסגנון ההשמעה ה"אותנטי " . אבל , 
במקרה זה , אני מתקשה להעדיף את הדיסק החדש על - פני ביצוע קודם : זמרת 
הסופרן הצעירה גיליאן פישר והקונטרה - טנור מייקל צאנס עם הקינגס קונסורט , 
בניצוחו של רוברט קינג ( דיסק " הייפריון " מאנגליה , הקלטה דיגיטלית , 
מחיר מלא , 49266 ) . גיליאן פישר נשמעת כפי שנשמעה קרקבי לפני שנים , 
כשנודע שמה לראשונה : קול בתולי , צלול ורענן של נערה . זמרתו של מייקל 
צאנס אינה נופלת מזו של באומן . כל אחד משני הדיסקים מומלץ . קפמאפרקנוויל 
מרינר ממשיך להקליט את המיסות של היידן . התוספת האחרונה דיסק ובו המיסה 
בסי - במול מזור מס 31 ( " הבריאה " ) והמיסה מס 7 ( " המיסה הקטנה עם 
עוגב - סולו " ) . מרינר מנצח על מקהלת הרדיו של לייפציג ותזמורת ה"שטאטסקפלה " 
של דרזדן , עם ברברה הנדריקס ( סופרן ) , אן מאריי ( אלט ) , הנס 
פטר בלוכוויץ ( טנור ) ומאתיאס האלה ( באס ) . דיסק " אי - אם - איי " 
מאנגליה , הקלטה דיגיטלית , המחיר מלא , 200457 . מרינר יודע לדלות 
מיצירותיו של היידן את מלוא קיסמן . אלה ביצועים תוססים , מרחפים , שאינם 
" רובצים " על אוזנו של המאזין . גם בדיסק החדש זמרה יפהפייה . קפמאפרקקשה 
להשיג בארץ דיסקים של יצירות מלחינים פולנים בני - זמננו , כגון פנדרצקי 
ולוטוסלבסקי . לתשומת לב המחפשים : החנות " תקליטור " בתל - אביב מייבאת 
עתה את הדיסקים במישרין , מפולין . 
