המתיחות במפרץ הפרסי ואיומיו של נשיא עיראק לגבי שיגור טילים לעבר מדינת 
ישראל , יצרו אי - שקט בענף התיירות . בדיקת " הארץ " מצאה , כי אתמול 
נרשמו ביטולים של הזמנות לביקורים בישראל בשל המצב באזור . בין השאר , 
בוטל כינוס בין - לאומי מחו"ל שעמד להיפתחב91 באוגוסט . ביטולים נרשמו גם 
אצל חברות תעופה אמריקאיות ואירופאיות . בין התיירים המתארחים בבתי המלון 
הורגשה אתמול עצבנות רבה . רבים מהם , בעיקר מארה"ב ומערב אירופה , התקשרו 
לשגרירויות ארצם וביקשו לדעת כיצד עליהם לנהוג . מתח רב הורגש אף בין נוסעים 
מישראל שעומדים לצאת בסיורים מאורגנים לחו"ל . סוכני נסיעות ותיירות דיווחו 
על ביטולי הרשמות לטיולים מאורגנים לטורקיה . אשה מרמת - השרון פנתה לאחת 
מסוכנויות הנסיעות בתל - אביב וביקשה להסדיר לה בדחיפות כרטיסי טיסה לגרמניה 
המערבית , כדי לפנות את ילדיה בשל המצב שנוצר . מנכ"ל משרד התיירות בפועל , 
עוזי מיכאלי , אמר כי לא נתקל בתופעה של ביטולים יותר מהרמה מהמקובלת . 
לדבריו , ממשיכה תנועת התיירות לישראל כסידרה והארץ מלאה בתיירים מחו"ל . 
ראש עיריית ירושלים , טדי קולק , אמר כי ההתפרעויות ברחובות ירושלים בימים 
האחרונים , לא תרמו לעידוד התיירות בעיר . 
