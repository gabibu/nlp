ואשינגטון ( שירות " הארץ " ) . ההשתלטות העיראקית על כוויית העמידה את 
ערב - הסעודית באור הזרקורים , ממנו ניסתה תמיד להתחמק . עכשיו עומדת לפניה 
הברירה : להתייצב מול עיראק , או להסכין לפלישה , ולהתנכלות עיראקית הנמשכת . 
הברירה הזו קשורה במידת נכונותם של הסעודים לשנות את אופי יחסיהם עם ואשינגטון 
על - ידי הענקת גישה לכוחות אמריקאיים אל שטחם ואל בסיסיהם . ערב - הסעודית 
אינה יכולה להתגונן מפני תוקפנות עיראקית ללא סיוע אמריקאי , וארה"ב מצידה 
אינה יכולה לנקוט צעדים להגנת האינטרסים שלה בערב - הסעודית ובמפרץ הפרסי 
ללא הסכמה פומבית של הסעודים . הסעודים אמנם רכשו במרוצת השנים נשק אמריקאי 
במיליארדי דולארים אבל הם נמנעו אפילו בשעת משבר מלהרשות לארה"ב להשתמש 
בבסיסיהם ובשדות התעופה שלהם . ערב - הסעודית נהגה תמיד יותר כחברה כלכלית 
מאשר כמדינה , נמנעה מעימותים עם אויביה , וביכרה לשחד אותם במקום להתייצב 
מולם . אפשר שאין היא יכולה עוד להרשות לעצמה את המותרות האלה . חשיבות 
ערב - הסעודית נובעת במידה רבה מהיותה מפיקת הנפט הגדולה ביותר בארגון המדינות 
המייצאות נפט ( אופ"ק ) . האופן שבו תשתמש ביכולת התפוקה העודפת שלה בשבועות 
ובחודשים הבאים , תקבע אם עיראק תפיק תועלת מפלישתה לכוויית , או תגלה 
שהיא אמנם הרוויחה שטח ובארות נפט , אבל לא תיהנה מהשפע הכספי שהיא מצפה 
לו . העיראקים עצמם אינם יכולים אלא לגרום עלייה זמנית במחירי הנפט על - 
ידי הגבלת תפוקתם שלהם , והפסקת הייצוא מכוויית . כרגע עומדת התפוקה המשותפת 
של עיראק ושל כוויית על 5 . 4 מיליון חביות נפט גולמי ביום . זו בערך יכולת 
התפוקה הלא - מנוצלת של כל חברות אופ"ק האחרות , כך שהארגון יכול למלא בנקל 
כל מחסור . ערב - הסעודית לבדה מסוגלת להפיק את מחצית הכמות הזו , כ2 . 
2 מיליון חביות ביום . " פירושו של דבר , שאם יוכל סדאם חוסיין לפלוש , 
או להפחיד את הסעודים לכלל אי - הגברת תפוקתם , יתהווה במרוצת שלוש עד 
חמש השנים הבאות מחסור בשוק העולמי , ומחירי הנפט ינסקו וזה הרי מבוקשו 
של סדאם " , אומר פטריק לוסון , מומחה לענייני נפט במכון לחקר מדיניות החוץ 
בפילדלפיה . איך יכולים הסעודים להתייצב מול סדאם ? לפי איש ממשל בכיר בוואשינגטון , 
יהיה על הסעודים להבהיר בפומבי , כי הם מוכנים לקרוא לעזרה מבחוץ , אם 
נשקף להם איום . המפתח הוא לא להתחיל להתלבט בפומבי , לאורך זמן , מתי 
ואיפה וכיצד יוכלו האמריקאים לבוא . מה שאנחנו צריכים הוא ביטוי פומבי ברור , 
באמצעות תמרונים משותפים , פריסת כוחות , או מהלכים פומביים אמינים אחרים , 
להנכיח שיחסי ארה"ב - ערב הסעודית יצוקים כסלע " . אמצעי לחץ אחר שיש לסעודים 
על עיראק הוא שבגדאד מזרימה % 09 מייצוא הנפט שלה דרך צינורות יבשתיים , 
העוברים בערב - הסעודית ובטורקיה . סגירת אחד מהם מהלך שהאמריקאים מציעים 
תוכל להכניס את עיראק ללחץ כספי מיידי . מדיניות החוץ המסורתית של ערב - 
הסעודית מיוסדת על ניסיון להשיג קונסנסוס ערבי לכל מהלך סעודי שנוי במחלוקת . 
הסעודים מעולם לא הפגינו רצון לנקוט צעדים עצמאים . גם אם לא יזמינו את 
ארה"ב בפומבי , אנשי ממשל אמריקאיים מבהירים , כי ואשינגטון לא תניח לסדאם 
לתפוס באר נפט סעודית אחת . " תגובת המערב לא תהיה רק תוצאה של עמדת הסעודים " , 
אמר איש הממשל הבכיר . " אנחנו מדברים על נפט . ברור לך ? נפט , אינטרסים 
אמריקאיים חיוניים . לא יעלה על הדעת שאנחנו נרשה לסעודים לשקוע במצולות . 
אבל האפקטיוויות שלנו תיפגע , אם לא יהיה לנו יותר שיתוף פעולה " . אדמירל 
ויליאם קראו , לשעבר ראש המטות המשולבים של צבאות ארה"ב , אמר אתמול לפנות 
בוקר בשידור טלוויזיה , כי ללא גישה אל מתקנים צבאיים מקומיים , יהיה קשה 
מאד לארה"ב או למישהו אחר לבלום את העיראקים . " הזירה רחוקה מאד , והאקלים 
קשה " , אמר האדמירל בדימוס . " אם תהיה לנו הגישה הזו , אם ניהנה משיתוף 
פעולה , אז נוכל להציב שם את כוחותינו . נוכל לעשות כל מה שנרצה , אם 
יהיה הרצון הפוליטי " . 
