מזכירות איגוד העובדים הסוציאליים תדון היום בהפסקת עיצומי עובדי הארגון , 
העוסקים בחוק ביטוח סיעוד . העיצומים נמשכים כחודשיים . בישיבת מנהלי 
לשכות הרווחה , שהתקיימה שלשום בערב , נחלקו הדעות באם להמשיך בהם . ח"ך 
אורה נמיר , יו"ר ועדת העבודה והרווחה , העוקבת אחר הנושא מתחילתו , פנתה 
לעובדים הסוציאליים בבקשה לחזור לעבודה תקינה ולקבל בשלב זה את הפשרה שהושגה 
בין משרד העבודה והאוצר . ברוב של שני קולות הוחלט להעביר את הנושא לדיון 
נוסף במזכירות האיגוד . משרד האוצר ומשרד העבודה והרווחה הגיעו בשבוע שעבר 
להסכם , לפיו יינתנו 12 תקנים נוספים של עובדים סוציאליים , העוסקים בביצוע 
חוק ביטוח הסיעוד . ההסכם קבע , כי התקנים לא יתווספו בפועל , אלא ישולם 
עבורם פיצוי כספי לעובדים . עשרה תקנים יהיו במימון האוצר ואת יתרתם יממן 
משרד העבודה והרווחה . העובדים הסוציאליים תבעו הוספה של 09 תקנים , כדי 
להתמודד עם העומס הבלתי - צפוי שהוטל עליהם , בעקבות טיפול ב62 אלף נתמכי 
חוק ביטוח סיעוד , אך האוצר התנגד להוספת תקנים בפועל . בשל העיצומים לא 
מקבלים כ000 , 1 קשישים את השירותים המגיעים להם לפי חוק ביטוח הסיעוד , 
שכן העובדים הסוציאליים לא מאשרים פתיחת תיקים חדשים . הם אינם מאשרים 
גם את החשבונות עבור המטפלות , אך המוסד לביטוח לאומי , המשלם את הכספים , 
העביר מקדמות לחברות הסיעוד , כדי שהטיפול בקשישים לא יופסק . בחברות המעניקות 
שירותי סיעוד קיימת התמרמרות רבה וחשש לפיטורי עובדים , לנוכח העיצומים 
הממושכים , שכבר החלו לתת את אותותיהם במשרדים , שהיו אמורים לקלוט את 
המטופלים החדשים . 
