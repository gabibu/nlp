פורט אוף ספיין ( ע"ר ) . המורדים המוסלמים שעמדו מאחורי ניסיון ההפיכה 
בטרינידד וטובאגו , נכנעו ללא תנאי , ובכך בא הקץ על מצור של חמישה ימים 
סביב בניין הפרלמנט . כך מסרו אמש מקורות צבאיים לסוכנות הידיעות הקאריבית 
בפורט אוף ספיין . ההודעה נמסרה לאחר שהצבא דיווח על תחילת שיחרורם של בני 
הערובה , שהיו מוחזקים בידי המורדים בבנין הפרלמנט ובתחנת הטלוויזיה הממשלתית . 
בימים האחרונים מסרו דוברים של המורדים , כי הגיעו להסכם עם הממשלה לשים 
קץ למצור . המורדים מתנועת המוסלמים השחורים " גמעאת אל מוסלמין " , בהנהגת 
קצין המשטרה לשעבר האימאם יאסין אבו באקר , פתחו בנסיון הקשר שלהם ביום 
שישי , כאשר השתלטו על בנין הפרלמנט והמטה של הטלוויזיה הממשלתית . שלשום 
שיחררו המורדים , שזכו לסיוע לובי , את ראש הממשלה ריי רובינסון , אך 
עדין החזיקו בכ04 בני ערובה , כולל שר האוצר , שר הבריאות , שר ההגנה , 
שר הנוער והרווחה ועוד שלושה סגני שרים ושבעה צירי פרלמנט . אתמול בצהריים 
נשמע פיצוץ בבנין הטלוויזיה , בו שולטים המורדים המוסלמיים . אבו באקר 
הפך את הבניין למטהו הכללי , ובו החזיק כ52 מעובדי הטלוויזיה כבני ערובה . 
בבנין הפרלמנט החזיקה קבוצה אחרת של המורדים ב51 בני ערובה . שני הבניינים 
היו מכותרים במהלך כל ימי המרד על ידי מספר רב של חיילים חמושים הנאמנים 
לממשלה . לפי שמועות שלא אושרו , ביקש אבו באקר את תיווכו של נשיא ארה"ב 
לשעבר , גימי קארטר , והכומר השחור גסי גקסון . החשוב מבין בני הערובה , 
ראש הממשלה רובינסון , ששוחרר שלשום , נפצע בשתי רגליו על ידי המורדים 
ואושפז . מפקד הכוחות הצבאיים שכיתרו את המורדים , קולונל גוזף תיאודור , 
הוא שניהל את המו"ם עם אבו באקר . 
