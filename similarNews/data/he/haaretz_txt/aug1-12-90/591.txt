( ע ) . סגן - מנהל מחלקת צפון - אמריקה במשרד החוץ , משה בר , מואשם 
בהוצאת יותר מ03 אלף ש"ח מהמשרד , תוך ביצוע עבירות מרמה וזיוף חמורות בקשר 
לאירוח אח"מים , חברי קונגרס ואורחי ממשלה מארה"ב . כתב האישום נגד בר הוגש 
בימים אלה לבית המשפט המחוזי בירושלים , על - ידי סגנים בכירים לפרקליט 
המחוז , עורכי הדין שמעון דולם ואורית סון . משה בר היה אחראי בתוקף תפקידו 
על הכנת תוכניות לביקור אח"מים מצפון - אמריקה , וליווה את אורחי ממשלת 
ישראל במהלך ביקורם בארץ . ליווי כזה כולל , בין היתר , סיור במוזיאונים 
ואתרים שונים , וכן אירוח במסעדות . בסיום הסיורים מגיש המלווה למשרד החוץ 
דו"ח על הוצאות , יחד עם קבלות או תצהיר . התביעה טוענת , כי החל מראשית 
9891 ניצל בר את מעמדו ותפקידו לצורך קבלת כספים במרמה ממשרד החוץ לצרכיו 
הפרטיים . הוא השתמש בשיטות שונות לקבלת הכספים , תוך שהוא מנצל את ההיכרות 
האישית שלו עם עובדי מחלקת אורחים רשמיים ומחלקת כספים במשרד , ואת האמון 
הרב שנתנו בו כעובד בכיר . בכתב האישום , המשתרע על פני 62 עמודים , נאמר 
כי בר ניצל את השיטה של מתן מקדמה על חשבון הוצאות ליווי אח"מים , וכן את 
שיטת ההתחשבנות הסופית , כדי להוציא במרמה ממשרד החוץ , ב84 הזדמנויות 
שונות , סך כולל של 893 , 03 ש"ח . הוא מואשם , כי הציג למחלקת אורחים 
רשמיים מצגים כוזבים על ביקורי אח"מים ומשלחות מארה"ב , ובדרך זו קיבל במרמה 
כספי מקדמה על חשבון הוצאות ליווי , כאשר ביקורים אלה לא היו בפועל או שלא 
הוצאו כל הוצאות ליווי . לשם קבלת הכספים הגיש בר טפסי הוצאות ליווי כוזבים 
ומזויפים , נטען בכתב האישום , ואליהם צורפו 831 קבלות מזויפות , חלקן 
גנובות . לטענת הפרקליטות , גנב הנאשם פנקסי קבלות ממוזיאון - ישראל וממסעדות 
בירושלים , וזייף אותם . התביעה מייחסת לבר שלוש עבירות קבלת דבר במרמה 
בנסיבות מחמירות , זיוף מסמך בכוונה לקבל באמצעותו דבר בנסיבות מחמירות , 
ומרמה והפרת אמונים של עובד ציבור . למשפט הוזמנו 51 עדים על - ידי התביעה , 
רובם עובדי משרד החוץ . מעשי התרמית של בר התגלו , לטענת המדינה , בספטמבר 
9891 , בידי עובדי משרד החוץ . 
