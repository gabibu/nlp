( ע ) . עו"ד משה שרמן , המוכר כמי שמייצג בעיקר חשודים בעבירות פליליות 
של סחר בסמים , גניבות , שוד ופריצות , נעצר על ידי חוקרי מס הכנסה , 
בחשד להעלמת הכנסות בהיקף של עשרות אלפי שקלים ועיסוק במתן הלוואות בריבית . 
ביום ששי עורך הדין שוחרר בערבות . חוקר מס הכנסה טען שלשום בבית משפט השלום 
בתל אביב , כי למחלקת המודיעין של מס הכנסה הגיע מידע , לפיו נוהג עו"ד 
שרמן שלא לדווח על כספים שהוא מקבל במסגרת עבודתו , ועל כך שאין הוא נוהג 
להוציא קבלה או חשבונית מס ללקוחותיו . על מנת לאמת את החשד , הוצאו ממזכירות 
בית משפט השלום בתל אביב שמותיהם של לקוחותיו בשנת המס 8891 . בתוך כך נתבקש 
החשוד על ידי פקיד השומה , להציג את ספרי הנהלת החשבונות שלו . בתגובה 
ענה החשוד , כי מאחר שכל תקבוליו הינם במזומנים , אין הוא חייב ברישומם 
בספרים , ומסיבה זו אין הוא נוהג להחזיק כרטסת של לקוחות ולנהל יומן לרישום 
הופעותיו בבית המשפט . החוקרים גילו , בחיפוש בביתו ובמשרדו של עו"ד שרמן , 
יומנים מפורטים של הופעותיו בבית המשפט , והתברר , כי קיימים עשרות מקרים 
של הופעות בבתי המשפט שלא מצאו את ביטויין בספריו . ממיון ראשוני של חומר 
החקירה נמצאו ראיות , לפיהן העלים עו"ד שרמן עשרות אלפי שקלים , שקיבל 
מלקוחותיו . בחיפוש בכספת שהחזיק בבנק , שעליה לא הצהיר , נמצא סכום של 
02 אלף דולר וכ000 , 64 ש"ח . עו"ד שרמן לא נתן הסבר לכך ולפי החשד , גם 
סכומים אלה נתקבלו מלקוחותיו ולא דווחו למס הכנסה . לטענת חוקר המס , נמצאו 
בחיפוש רישומים בכתב , המעידים על קבלת שכר טרחה במט"ח , וכן מסמכים המעוררים 
חשד , כי עו"ד שרמן עוסק בהלוואות בריבית בסכומים של עשרות אלפי שקלים . 
" מדובר בחקירה מסובכת וקשה הקשורה בגורמים פליליים " טען חוקר המס וביקש 
להאריך את מעצר החשוד ב51 יום . עו"ד שרמן הכחיש בכל תוקף את כל החשדות 
המיוחסים לו . השופטת שרה גדות הורתה לשחרר את הפרקליט בערבות של 05 אלף 
ש"ח , אך עליו להישאר במעצר - בית . כן נאסר עליו קיום שיחות כלשהן עם 
מי מהמעורבים בפרשה . 
