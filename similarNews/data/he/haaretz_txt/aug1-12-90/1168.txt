מנטרי ) , שיקפו האירועים ברץ את העובדה הפשוטה , כי אין עוד בשמאל נושא 
ערכי - אידיאולוגי בעל עוצמות דומות . הדיון בגבול הציות ובגבול המצפון , 
הפך בשמאל לדיון תקף לא פחות על מה שנמצא בין גבול הדיבור לבין גבול המעשה . 
במישור אחר , זה גם דיון בגבולות שבין פעילות מחאה לבין שיקוליה האלקטוראליים 
של תנועה פוליטית . איפה בדיוק עובר הגבול בין " השנה ה12 " ו"יש גבול " , 
שרוב חבריהם הם תומכי רץ , לבין הביטוי של עמדתם במפלגה ? איפה הגבול 
בין " חופש המצפון " לו מטיפה רץ בענייני דת , למשל , לבין מגבלות על 
חופש המצפון בענייני סרבנות ? איפה הגבול בין המסקנה הנובעת ממאמריו של 
שריד , לבין התנגדותו הנחרצת לסרבנות ? גם מתנגדיו של יקותיאלי ( מיוזמי 
מודעת התמיכה בסרבנות ) , התקשו לא להסכים עמו , כשטען במזכירות , כי 
" אמירות הערכיות של רץ , והמאמרים של יוסי שריד , מתורגמים למעשה סרבנות . 
זאת המסקנה המעשית מן המאמרים של שריד " . שריד , כמובן , דוחה מסקנה זו 
מכל וכל . מי שקורא אותו כך , יש לו קשיים בהבנת הנקרא , הוא טוען . 
עם קצת לחץ , הוא עושה הבחנה , אותה מתקשים כנראה לעשות קוראיו הנאמנים : 
" יש בכל זאת הבדל בין מצע לבין מאמר פובליציסטי שלי . בכל זאת , יש 
גם אדם פרטי - למחצה . אבל יש אנשים שנוח להם להיתלות במה שכתבתי . עובדה 
היא , שגם אנשי יש גבול שקוראים אותי נכון , באים ואומרים לי : יוסי , 
אתה הסכר האחרון נגד הסרבנות . לא אני המצאתי את האמירה הזאת , בהתקף 
של שיגעון גדלות . הם אומרים לי את זה כל שבוע . מדינית , אני יונה . 
ביטחונית , אני זהיר מאוד . זו העמדה הנכונה . לא לצרכי יחסי ציבור , 
אלא לצרכי ביטחון לשמם " . קפמאבינמול העמדה ה"ביטחוניסטית " של שריד וכהן , 
וחרדתם לתנועה שכאמור " אינה אוניברסיטה " , הציגה אלוני עמדה שונה . 
ספק בצחוק היא אומרת , כי " שורשיה בפלמ"ח פוטרים אותה מן הכורח להוכיח 
עמדות ביטחוניסטיות " , תוך שהיא מרמזת על אי נוחות מסוימת מגילויי הביטחוניזם 
של עמיתיה לתנועה . " בנושא כזה , איני יכולה לעשות שיקול אלקטוראלי . 
אני מאמינה בדמוקרטיה באמת , לא רק בגילויים החיצוניים שלה " . תרומתה 
העיקרית לנוסחת הפשרה שזכתה בתמיכת הרוב המכריע , היתה : " תנועת רץ , 
כתנועה פוליטית המאמינה בחופש המצפון של היחיד " , למשפט שהמשכו הידוע : 
" שבה ומאשרת את עמדתה השוללת את הסירוב לשרת בשטחים , ואת ההטפה לסרבנות " . 
חלקו הראשון של המשפט עזר לרבים להשלים עם הנוסח . לרבים , אבל לא לכולם . 
במה שאמור היה להיות דיון ערכי יסודי בנושא המשלב את כל הבעייתיות האפשרית 
של קיומנו , נתערבבו גם שיקולים שלא ממין העניין . אווירת הלחץ והאיום ; 
התנגדות אישית ליקותיאלי , הפטור משירות בצה"ל בשל בעיות בריאות , ומוחזק 
בעיני כמה מעמיתיו כמי שאינו יכול להוביל נושא שבו לא יידרש לשלם מחיר אישי . 
אפילו לחץ הזמן , להספיק לסכם עד " מבט " " עבור אומה שעצרה את נשימתה " , 
כפי שסיכם בציניות אחד המשתתפים לא איפשר מיצויו של הדיון . " כעסתי 
על צורת ההצבעה " , אומרת מיכל רפאלי , שהיתה שנים ארוכות דוברת רץ . רפאלי , 
עם עוד 9 פעילים מרכזיים , לא תמכה בהצעה שנתקבלה . במקומה , תמכו בהצעה 
חלופית האומרת : " רץ שמה בראש מעייניה שמירה על החוק . היא מסתייגת מכל 
מעשה שמשתמעת ממנו נקיטת עמדה תנועתית , ומכירה בחופש המצפון כפי שבא לידי 
ביטוי במגילת העצמאות " . " היה לחץ , היה בלגן " , קובלת רפאלי . " תוספת 
להצעה של חברי הכנסת שהביאו אנשי יקותיאלי , שקבעה גם הכרה בזכותו של היחיד 
לפעול על פי מצפונו , ולשלם את המחיר על כך , לא הועלתה כלל להצבעה . 
לו היתה עולה , היינו גם אנו יכולים להצטרף להצעה . אבל הכל נעשה בחופזה . 
לא היתה הצבעה מסודרת של מי נמנע , מי נגד . התהליך היה כמעט לא דמוקרטי " . 
לאחר מעשה , שותפים אלוני ושריד לפחות להערכה רשמית אחת : הסיפור כולו 
לא גרם נזק לרץ . " אולי אפילו הביא תועלת " , מוסיף ואומר שריד , " עבור 
מי שאולי היהקפמאלידלהם ספק בעמדת רץ בנושא " . ואלוני מסכמת : " המהלך 
כולו הבהיר לציבור את ההבדל בין מרי אזרחי לבין חופש המצפון וגבול הציות 
של היחיד " . אולם מעבר לסיכומים הבאים להגן על שמה הטוב של התנועה , מדובר 
בעצם בסיפור לא גמור . אלף הצעות " ברוב קולות " לא יעצרו את הדינמיקה 
שהחלה . לאיש ברץ אין ספק , כי הנושא יעלה שוב על הפרק עם הסרבן הבא , 
או עם הזוועה הבאה בשטחים . במאמר משותף עם יאיר צבן , קבע שריד את הגיוס 
לביצוע הטראנספר כקו האדום שלו לסרבנות . בין לבין , יחפש כל אחד מעמיתיו 
את הנקודה האישית שלו על הקו האדום . א . ב . יהושע תיאר פעם את הסירוב 
כאקדח טעון בחגורה , מוכן לשעה שצריך להשתמש בו , בתקווה שלא יהיה צורך 
בכך . עתה הפכה הסרבנות לאקדח טעון בחגורתה של רץ . 
