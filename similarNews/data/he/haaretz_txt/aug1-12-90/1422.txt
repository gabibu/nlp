לימה ( ע"ר ) . תושבי שכונות העוני בלימה , בירת פרו , בזזו בסוף השבוע 
את השווקים ותקפו מספר בנקים , במחאה על העלייה התלולה במחירי המזון והנפט . 
למרות חוקי חירום נוקשים והרחבת כוחות הצבא המסתובבים ברחובות , מודים גם 
גורמים רשמיים כי האלימות ברחוב הפרואני החריפה לאחר ששלושה אנשים נהרגו 
מירי חיילים . המחאות פרצו לאחר ששר הכלכלה , חואן הורטדו מילר , הכריז 
על עלייה של 000 , 3 אחוזים במחירי הנפט ועליות דראסטיות , חסרות תקדים , 
במחירי המזון המסובסד ביום רביעי , כחלק מתכנית צנע ממשלתית . בן - לילה 
עלה מחיר הלחם פי - שלושה , מחיר האטריות פי - ארבעה , ומחיר הגז לבישול 
ביתי פי - 52 . בתגובה החלה התפרעות המונית של תושבים , בעיקר בשכונות העוני . 
לפחות ארבעה שוקי מזון נבזזו , וכמה מאות אנשים תקפו בנקים וחנויות . בעלי 
חנויות רבות בלימה נעלו את עסקיהם מחשש להתקפות של ההמון המשתולל , והתחבורה 
הציבורית שותקה כליל בכל רחבי המדינה לאחר שנהגי האוטובוסים פתחו בשביתה . 
מרבית האזרחים מפנים את זעמם לעבר הנשיא החדש , אלברטו פוגימורי , שהבטיח 
במהלך מערכת הבחירות שלו לפני כחודשיים שלא להשתמש ב"טיפול בהלם " כדי להתמודד 
עם האינפלציה בפרו , שבחודש שעבר הגיעה ל%36 . 
