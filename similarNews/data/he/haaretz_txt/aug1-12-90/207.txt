לונדון ( מיוחד ל"הארץ " ) . עסקה שתביא לסיומה של פרשת רושדי צפויה להיערך 
בין מדינות הקהילייה האירופית לבין אירן . על פי ההסדר המסתמן באופק ידגישו 
21 חברות השוק את " חשיבותו " של האיסאלם וממשלת טהראן מצידה תפסיק את 
מסע התעמולה אותו היא מנהלת נגד ה"מערב הכופר " . בה בעת יתחייבו האיראנים 
להשאיר את בעיית רושדי על טהרת הדת ולהוריד אותה מעל סדר היום הפוליטי . 
אירן תתחייב שלא להטיף יותר להריגתו של הסופר הבריטי ולא תעודד קבוצות שנשבעו 
לחסלו או לפגוע באלה שהיו מעורבים בהוצאת " פסוקי השטן " . הבריטים אינם 
מסתירים את חשדם מפני האפשרות שצרפת תערוך עסקה נפרדת עם אירן , אך מקווים 
כי הבנה אירנית - אירופית תסלול את הדרך לשחרור בני הערובה שלהם בלבנון . 
