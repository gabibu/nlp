עובדי מיכון בבנק לאומי הגישו תביעה לביה"ד האזורי לעבודה בת"א , שיכיר 
ב"תוספת משמרות " כשכר לכל דבר . לטענתם , העבודה בכמה מחלקות במרכז המיכון 
של הבנק מאורגנת בקביעות במשמרות , עבורן משולמת תוספת באחוזים מהשכר הבסיסי . 
פרקליטם , עו"ד חנן שטיינהרט , טען כי " תוספת משמרות " אינה אלא ביטוי 
לנוחות הבנק . בפועל משכורתם כוללת את האחוזים הנוספים כמרכיב קבוע וזה 
חלק מהשכר , עליו חלים כל התשלומים והזכויות החלים על השכר . 
