צנעא ( ע"ר ) . אלפי תימנים הסתערו אתמול על שגרירויות ארה"ב וסעודיה 
בצנעא , במחאה על פריסת הכוחות האמריקאיים בסעודיה . כוחות גדולים של שוטרים 
מצוידים באלות הדפו את המפגינים . יותר מ000 , 01 מפגינים פרו - עיראקים 
צעקו סיסמאות כמו " לא לאמריקה , לא ליהודים , צבא מוחמד ישוב " והמטירו 
על השגרירויות נעלים בלויות , עלבון חמור במיוחד בקרב המוסלמים . דובר שגרירות 
ארה"ב אמר כי " כוחות הביטחון התימנים העניקו אבטחה נאותה והסכנה היתה מעטה " . 
קפידבינדמשק ( ע"ר וע"ץ ) . מפגינים כווייתים חתכו את ורידי ידיהם וסימנו 
בדם את הכאפיות שלהם בהפגנת תמיכה ונאמנות לאמיר המודח של ארצם , גאבר אל - 
אחמד אל - סבאח , ביום ששי בדמשק . 000 , 2 כווייתים , בהם נשים וילדים , 
צעדו ברחובות הראשיים של בירת סוריה בהפגנה אנטי - עיראקית סוערת . הם 
דרשו מהפסגה הערבית בקהיר שתשים קץ לכיבוש העיראקי בכוויית . " טבלנו את 
הכאפיות בדם כדי לומר לאמיר , שאנו מוכנים להקריב את דמנו בעדו ואיננו רוצים 
איש מלבדו " , אמר אחד המפגינים , מוחמד אל אונייזי . המפגינים קראו " אללה 
אכבר " ו"סדאם הוא אויב אללה " והניפו תצלומים גדולים של האמיר המודח . 
בראש ההפגנה צעד שגריר כוויית בדמשק , עבד אל - עזיז אל גאסם . כוחות משטרה 
וביטחון סוריים ליוו את ההפגנה , ולא התערבו . 
