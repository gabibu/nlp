מאות חיילים יצטרפו הבוקר לחיפושים אחר שני הנערים מירושלים , הנעדרים מאז 
מוצאי שבת . במשטרת ירושלים הובע אתמול חשש כבד לגורלם של רונן קרמני ( 
81 ) וליאור טובול ( 71 ) , שנראו באחרונה בצומת " הגבעה הצרפתית " 
בירושלים , שלשום בשעה 00 . 02 , באזור הגובל בכפרים ערביים . מפקד משטרת 
ירושלים , ניצב אריה ביבי , אמר כי נחקרים כל הכיוונים , כולל הכיוון 
הלאומני . קצינים בכירים אמרו , כי נראה שהשניים נחטפו על רקע לאומני . 
רונן קרמני , תושב שכונת פת , וליאור טובול משכונת קריית - יובל היו בדרכם 
לביקור אצל חברותיהן בשכונת גבעת - זאב שבצפון ירושלים . חברם , צרלי 
איטח , הסיע אותם מדרום העיר עד לצומת הגבעה הצרפתית , שם הוריד אותם והמשיך 
לדרכו . " הם התכוונו להגיע לפסגת - זאב במונית או בטרמפים " , סיפר איטח , 
" מדובר בבחורים אחראים . אני המום . בנסיעה לא היה משהו שיעיד שמשהו 
חריג עומד להתרחש , הם שמחו שהם הולכים לחברות שלהם " . סמוך לשעה 00 . 
32 , משנוכחו חברותיהן של הנערים , מאיה אברהמי וכנרת מזרחי , שהשניים 
אינם מגיעים , התקשרו להוריהם לברר היכן הם . נערך סבב טלפונים בין קרובים 
ומכרים בניסיון לאתר את השניים , ומשנכשלו מאמצים אלה נמסרה למשטרה הודעה 
סמוך לחצות . בלילה שבין שבת ליום ראשון החלו בני משפחה וחברים לחפש אחר 
השניים באזור הגבעה הצרפתית ופסגת זאב , ועם שחר הצטרפו שוטרים לחיפושים . 
בשעות הצהריים הורחבו החיפושים ותוגברו הכוחות הסורקים . אתמול לפנות 
ערב כבר חיפשו אחר שני הנערים מאות מתנדבים , שוטרים , אנשי משמר - הגבול 
וגששים , שהסתייעו במסוק , בפרשים ובכלבי גישוש . החיפושים נמשכו גם במשך 
הלילה . באזור הסריקות נמצאים כפרים ערביים כמו בית איכסה , גיב וקלנדיה 
ובמהלך יום אתמול התנהלה פעילות מודיעינית באזור במטרה לאסוף מידע שעשוי 
להוביל אל הנערים . בד בבד סרקו כוחות צה"ל בכפרים הערביים הסמוכים , בנפת 
רמאללה ובסביבה . קפידבינמפקד משטרת ירושלים , אריה ביבי , אמר אתמול כי 
בידי המשטרה אין אפילו קצה חוט שירמוז על גורלם של הנערים . בתשובה לשאלה 
בדבר הסבירות לחטיפה על רקע לאומני , אמר ביבי : " לצערנו נוכחנו לדעת , 
רק לפני שבועיים , שפשעים כמו חטיפה מקובלים גם בירושלים , כאשר נער 
ונערה נחטפו באזור ארמון הנציב " . משפחות הנערים אמרו אתמול , כי מדובר 
בבחורים אחראיים שנהגו לעדכן את הוריהם או אחיהם בכל איחור או עיכוב מסיבה 
כלשהיא . לדבריהם , אין זה סביר שנעלמו ללא סיבה . לשני הנערים אין עבר 
פלילי ובכיסם היו כמה עשרות שקלים . המשפחה והמשטרה קראו אתמול לציבור בירושלים 
להצטרף לחיפושים . ביציאה הצפונית של שכונת רמות , בכיוון גבעת זאב , 
הוקם אוהל פיקוד . אביו של רונן , אליהו קרמני , הכריז אמש כי יעניק פרס 
כספי בסך 000 , 01 שקלים למי שימסור מידע על גורלם של רונן וחברו . הודעה 
על ההיעדרות ותיאור הנערים הועברו לתחנות משטרה בכל רחבי הארץ ובין היתר 
למשטרת אילת . להלן תיאורם של הנערים : רונן קרמני : בן 81 , גובהו 57 . 
1 ם , שערו קצר חלק בצבע שחור , עיניו חומות , צלקת בידו הימנית . לבש 
חולצה סגולה ומכנסי גינס , נעל נעלי ספורט וענד עגיל באוזנו השמאלית . ליאור 
טובול : בן 71 , גובהו 07 . 1 , שערו קצר חלק בצבע חום , עיניו חומות , 
מבנה גופו בינוני . לבש חולצה לבנה עם פסים בצבע תכלת ומכנסי גינס , 
נעל נעליים חומות וענד שרשרת זהב על צווארו ועגיל על אוזנו . כל היודע דבר 
על מקום המצאם מתבקש להתקשר בדחיפות למשטרת ירושלים , למספרי הטלפון הבאים : 
7 - 112193 - 20 . 
