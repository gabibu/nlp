בדיקות איכות מי השתייה בבניין ציבורי גדול ברחוב הירקון בתל - אביב העלו , 
כי המים מכילים חומרים ברומו - אורגניים הידועים כחומרים מסרטנים , ברמה 
מדאיגה . כמו כן נמצאו במים שנבדקו חומרים אורגאניים אחרים שחלקם עלולים 
להיות תוצרים של חומרי הדברה שנשטפו מפני הקרקע אל מי התהום . הבדיקה נעשתה 
על ידי הד"ר לאה מושקט ממנהל המחקר החקלאי , כחלק מסדרת בדיקות רחבה יותר 
שמבוצעת עבור המשרד לאיכות הסביבה . עיקרן של בדיקות אלה נערך בתקציב שהתקבל 
אשתקד מקרן העזבונות . בשלב זה לא נמצא תקציב בסדר גודל של כמה עשרות אלפי 
שקלים כדי להמשיך את המחקר ולהרחיבו , כדי לוודא את אמינות הנתונים שנתקבלו 
ואת איכות המים במקורות שונים של מי השתייה בתל - אביב ובגוש דן . פרטים 
אלה נודעו בעקבות טענות שהעלה המנהל למחקר חקלאי על כך שהמשרד לאיכות הסביבה 
אינו עומד בהבטחתו להקצות 002 אלף שקלים , בנוסף להקצאת 003 אלף שקלים על - 
ידי משרד החקלאות . כספים אלה היו מיועדים להוות קרן משותפת לשני המשרדים 
לביצוע מחקרים להקטנת השימוש בחומרי הדברה . המדען הראשי של המשרד לאיכות 
הסביבה , הפרופסור יורם אבנימלך , אמר כי מחקרים חיוניים לקידום נושאי 
איכות הסביבה אינם מבוצעים בגלל היעדר תקציבים בסיסיים . משרד האוצר הבטיח 
למשרד הסביבה תקציב פעולה של 5 מיליון שקלים לשנה הנוכחית . תקציב זה לא 
הועבר עד היום ונוצר מצב שאין תקציב למחקר ולבדיקות , בנוסף לשורה של פעולות 
אחרות , לרבות בדיקת חומרים אורגאניים בבארות מי - שתייה ואיתור אזורים 
ומבנים עם רמות גבוהות של גז הראדון . הפרוף אבנימלך מסר , כי מומחים מעריכים , 
שמדי שנה נפטרים בארץ כמאתיים בני אדם כתוצאה מחשיפה לראדון . ניתן באמצעים 
פשוטים להתגבר על הבעייה אם יאסף המידע על האזורים הבעיתיים בארץ . למשרד 
לאיכות הסביבה הוגשו בראשית השנה כמאה הצעות מחקר מטובי החוקרים בארץ בנושאים 
של שיקום נחלים , טיפול בביוב , איכות אוויר , כלכלה סביבתית , בעיית 
המדוזות ובעיות אחרות . המשרד תכנן ליישם חלק ממחקרים אלה אולם בשל הקפאת 
הכספים על - ידי האוצר לא ניתן לבצע זאת . 
