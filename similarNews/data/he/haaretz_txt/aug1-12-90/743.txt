עובד ציבור בקליפורניה העיר בראשית החודש שעבר , שראשי ומנהלי אולפני סרטים 
וטלוויזיה בהוליווד אשמים ב"גזענות יהודית " , ופתח סיבוב נוסף בהיסטוריה 
המתוחה לעתים של יחסי שחורים ויהודים בארצות - הברית . מנהיגים יהודים זעמו 
בגלל שהערותיו של הפקיד , לגראנד קלג , נאמרו בכנס השנתי של ההתאחדות הלאומית 
לקידום הצבעונים ( ) ולא נדחו מיד על - ידי מנכ"ל הארגון , ד"ר בנגמין 
הוקס . הוקס אמר מאוחר יותר , שלא תקף את דבריו של קלג משום ש"גזענות אכן 
קיימת בהוליווד , אבל אנחנו מכחישים את קיומה של גזענות יהודית " . ייתכן 
שהסבר זה סיפק את היהודים , העייפים מן הניסיונות להכחיש את המיתוס שהוליווד 
היא עסק יהודי מונוליטי . אבל הנושא נותר במוחם של שחורים רבים כדוגמה למה 
שהם מכנים סינדרום ההכחשה : הציפייה שדוברים שחורים יכחישו מיד כל הצהרה 
של שחור שאפשר לראות בה פגיעה ביהודים בין אם השחורים רואים בדברים ביקורת 
תקפה או הבעת דעה בלתי מבוססת . שחורים מתנגדים לטיפול הזה ומפקפקים ביעילותו 
כתרופה . " בכל פעם ששחור כלשהו אומר משהו המתקבל כאילו יש בו נימה אנטישמית , 
כולם מתבקשים להסתייג בפומבי מן הדברים " , אמרה מרי פרנסס ברי , פרופסור 
להיסטוריה באוניברסיטה של פנסילווניה וחברה בוועדה לזכויות האדם של ארצות - 
הברית . היא הוסיפה , שהיו שחורים שתהו אם יהיה עליהם להסתייג אפילו מנלסון 
מנדלה כשביקר לאחרונה בארצות - הברית , בשל הצהרתו בזכות אש"ף . קלג , 
שהוא סגן התובע העירוני בקומפטון , קליפורניה , עומד בראש קבוצה המכונה 
" הקואליציה כנגד ניצול שחורים " , שמשכה תשומת לב ב5891 כאשר מחתה על הדרך 
שבה מוצגים השחורים , בעיקר גברים , בסרט " הצבע ארגמן " . כיוון שנכלל 
בתוכנית של יחד עם יותר ממאה נואמים אחרים , הפכו הערותיו למבחן ארצי עבור 
ד"ר הוקס : היכנע ללחץ להסתייג מן ההצהרה , ותסתכן בבוז מצד שחורים צעירים 
ומיליטנטיים יותר ; אל תיכנע ללחץ , ותסתכן בהתנגשות עם בעלי - ברית ותיקים . 
היחסים בין השחורים ליהודים , ברית שנכרתה בראשית המאה , נעשו מרירים יותר 
ויותר בעקבות תקריות כאלה . בראשית המאה שיתפו היהודים והשחורים פעולה בייסוד 
; בשנות השלושים והארבעים הגישו פרקליטים שחורים ויהודים תביעות על הפרת 
זכויות האדם בכל רחבי הדרום . קשרים אלה החזיקו מעמד בעת מסעות החרם וההפגנות 
של שנות החמישים והששים המוקדמות , אבל בשלהי שנות הששים נעשו השחורים תקיפים 
יותר ונחושים בדעתם להתוות את נתיבם בעצמם . חילוקי דעות בין שחורים ליהודים 
על דרכי פעולה , תמיכת השחורים בפלשתינאים , קשריה של ישראל עם דרום - 
אפריקה והתגברות התפיסה הגורסת שארגון שחור נכבד ומנהיגיו חייבים תודה לאינטרסים 
יהודיים , נעצו טריז בקואליציה . שחורים רבים אמרו שהם מתרעמים על השאלות 
החוזרות ונשנות בקשר לישראל שהציגו למנדלה עיתונאים בעת ביקורו בניו יורק , 
משום שהוא הביע תמיכה ביאסר ערפאת ובאש"ף . הם ראו בשאלות אות נוסף למה 
שנראה בעיניהם כהשפעה יהודית מוגזמת על אמצעי התקשורת . " אני חושב שהקהילה 
השחורה הודאגה מן היחס למנדלה , ומן העובדה שהיה עליו להוכיח את עצמו כלפי 
הקהילה היהודית " , אמר ד"ר אלווין פוסיינט , פסיכיאטר מהרווארד . " השחורים 
מודאגים ממה שהם רואים כקו הנוקשה של היהודים , לפיו אם אתה תומך בזכויות 
הפלשתינאים אתה נגד ישראל . אם יש לך פליטת פה או אתה שוגה , אתה מצטייר 
כאילו כל מחשבותיך אנטישמיות . להתייחסות כזו אל מנדלה התנגדו השחורים " . 
יהודים ראו זאת בצורה שונה . הם חשו שמנדלה , אדם בעל סמכות מוסרית גדולה , 
השתמש במוסר כפול כאשר שיבח את ערפאת , קדאפי וקסטרו רק משום שתמכו בקונגרס 
הלאומי האפריקאי , והתעלם מהתנהגותם בנושא זכויות האדם בהסבר שאין לו זמן 
לבחון עניינים פנימיים של מדינות אחרות , ואין זה נוגע לו . " אני חושב 
שסיבת התדהמה וחלק מן הזעם שהביעו היהודים נעוצה בידיעה , שידידיו הטובים 
ביותר והיחידים בדרום - אפריקה היו יהודים שהסתכנו למענו ; אנשים כמו הלן 
סוזמן , חברת פרלמנט במשך שנים רבות ולוחמת נגד האפרטהייד " , אמר הרב גוזף 
גלזר , סגן הנשיא של הוועידה המרכזית של רבנים אמריקאים . " נשמעו קריאות 
של כעס וכאב , שמישהו שכל כך תמכנו בו מסוגל לפנות כנגדנו " . למרות חיכוכים 
מעין אלה , קל להגזים במתחים בין שחורים ליהודים . ייתכן שהשחורים משמיעים 
ביקורת גלויה יותר על היהודים , אך שתי הקבוצות ממשיכות לפעול יחד בנושאים 
חשובים שהאחרון בהם הוא חוק זכויות האזרח של 0991 . " לא חסרה השתתפותם 
של יהודים כאשר יש צורך לעזור בדברים בעלי משמעות לאמריקאים השחורים , ולהיפך " , 
אמר הזמר ולוחם זכויות האזרח הארי בלפונטה , שעזר לארגן את ביקורו של מנדלה 
בארה"ב . " כאשר התחלנו לארגן את מסעו של מנדלה פנינו בבקשה לעזרה אל אחדים 
מבעלי בריתנו המסורתיים שאינם שחורים לבנים בני דתות שונות ויהודים . 
כאשר חיפשנו כסף , היו יהודים אחדים שנענו לנו . חלק גדול ממה שהתרחש התנהל 
בפרופיל נמוך ביותר " . שחורים אחדים טוענים שמרירות ארוכת - זמן מובעת עכשיו 
לעתים קרובות יותר ויותר , משום שלשחורים יש היום עוצמה כלכלית ופוליטית 
גדולה יותר והם תלויים פחות ברצונם הטוב של יהודים וליברלים לבנים אחרים 
לשם תמיכה כספית . הצהרות כמו זו על הוליווד , למשל , מופיעות בתקופה 
שבה יש לבדרנים שחורים ולמנהלים שחורים בתעשיית הבידור השפעה עצומה על התרבות 
הפופולרית . ספייק לי , ארסניו הול , אופרה וינפרי וביל קוסבי , אם לנקוב 
רק בשמות אחדים , עוררו את השחורים לדעת מה כוחם בתוך תעשיית הבידור . רבים 
מאמינים , שכניסתם של שחורים לעמדות כוח חזקות יותר איפשרה להם אחדים אומרים 
שיחררה אותם להיות בוטים יותר בדבריהם בנושאים שונים . " התפתחותם של 
השחורים בהיסטוריה האמריקאית נתנה לנו את הבימה כיום , כדי שנוכל להיות 
הרבה יותר בוטים בדברינו בכל הנושאים הללו מכפי שהיינו בעבר " , אמר הכומר 
בנגמין שביס , מנכ"ל הוועדה לצדק גזעי של הכנסייה המאוחדת של ישו . " עד 
כמה שהדבר ייראה אירוני , יש אחדים בקהילה היהודית הרוצים שניסוג לסוג מסוים 
של מכלאה רטורית , שבה נחשוב על משהו אבל לא נביע אותו בקול רם . עכשיו , 
יותר מאי - פעם קודם לכן , אנחנו מביעים בדברים את מחשבותינו וזה גרם 
למתח מסוים " . בכינוסים חברתיים ובאסיפות פומביות אומרים רבים , ששחורים 
מאבדים את סבלנותם לגבי סינדרום ההסתייגות . למרות שהשחורים אינם עשויים 
מקשה אחת במחשבותיהם או בפעולותיהם , רבים מהם אינם מוכנים להחרים את בן 
גזעם משום שפגע ברגשותיהם של בני קבוצה חברתית אחרת . לדברי רוברט וודסון , 
נשיא המרכז ליזמות שכונתית תוכנית לפעולה קהילתית בוואשינגטון מנהיגים 
של מוסדות שחורים מסורתיים מתוסכלים במיוחד במצבים כאלה , משום שהם משמשים 
כהזדמנויות לנתק עוד יותר את השחורים בערים הפנימיות , הרואים בקבוצות כמו 
גופים שנקנו על - ידי אינטרסים לבנים . " אנחנו חייבים להיות בעדו של כל 
אחד שעושה תנועה מגונה לעבר אנשים לבנים , או כאלה המוגדרים כאנשים לבנים " , 
אמר וודסון כאשר תיאר את רגשותיהם של חלקים בקהילה השחורה . קפמאבינאחדים 
אומרים שתפיסה זו היא , בחלקה , הסיבה לפופולריות של המטיף המוסלמי לואיס 
פאראקאן ושל הכומר הניו יורקי אל שרפטון . הם נראים כאנשים המביעים את 
דעותיהם ללא חשש מן התוצאות . דיבורים מסוג זה עשויים לתת תחושה משחררת , 
בדומה לתמלילים של להקות ראף מיליטנטיות כמו " אויב הציבור " . שחורים 
רבים , המגנים את ההערות האנטי - יהודיות של אנשים אלה , מתקשים לבטל כמה 
מעמדותיהם לגבי חיי השחורים באמריקה . " כאשר פאראקאן מדבר על סולידריות 
שחורה וחירות כלכלית , אינך יכול להתווכח עם זה " , אמר הוקס . " הייתי 
נראה כשוטה אילו עשיתי זאת " . שחורים אחדים גם טוענים , שבעוד שהיהודים 
משתמשים בישראל כ"מבחן לקמוס " לנאמנותם של השחורים , לעתים קרובות הם 
אינם מאשרים מבחנים דומים בנושאים הקשורים בשחורים . לא נשכחה העובדה , 
שדמויות יהודיות בעלות מעמד נראו מתנגדות בגלוי למה שהם מכנים " פעולה 
חיובית למען השחורים " , כמו הניסיון להנהיג מעין מכסות לקבלת שחורים לאוניברסיטאות 
ולמקומות עבודה . " לשחורים יש רגשות עזים לגבי העובדה שדורשים מהם תדיר 
פעולה חיובית למען היהודים " , אמרה ברי . " אבל המנהיגים היהודים אינם 
טורחים לגנות צעדים המכשילים את שאיפות השחורים " . קבוצות יהודיות המתנגדות 
לפעולה חיובית אומרות שהן עושות את זה על בסיס פילוסופי . " אנחנו רואים 
בהעדפה המבוססת על גזע התנגשות בחוקה " , אמרה גיל קאהן , מנהלת עוזרת לענייני 
משפט של הליגה נגד השמצה של בני ברית , אחת מן הקבוצות שהתנגדו באורח פעיל 
לתוכניות הפעולה החיובית למען שחורים , הנשענות על מטרות מוגדרות ולוחות 
זמנים . " אני חושבת שבין כל הקבוצות הלוחמות למען זכויות האזרח יש הסכמה , 
שהמטרה היא הזדמנות שווה והסרת כל המכשולים לקבלת תעסוקה " , אמרה . " מה 
שאנחנו לא מסכימים עליו זו השיטה שבה משתמשים להשגת המטרה הזו " . לגבי יהודים 
אחדים , מזכירה הבקשה להנהיג מכסות תקופה מכאיבה בהיסטוריה , שבה השתמשו 
בהגבלות כאלה כדי להגביל את מספר היהודים שהורשו ללמוד באוניברסיטאות או 
לעבוד בעסקים , וכאשר הסכמים לא איפשרו להם להיכנס לשכונות מסוימות . ואכן , 
כיום חלוקים בצורה חריפה השחורים והיהודים בכל הנוגע לקדימויות פוליטיות . 
שעה שביטחונה של ישראל הוא עדיין בעל חשיבות עליונה למרבית היהודים האמריקאים , 
שחורים רבים מאמינים שאין זה מוסרי לצפות מהם לתמוך בישראל בעוד אותה מדינה 
ממשיכה לספק נשק לממשלת דרום - אפריקה . הלחץ להתנער מהצהרות של שחורים 
נגד יהודים סר טעם כפליים , לדעת כמה שחורים , משום שנראה שיש לו רק הצלחות 
מעטות . התנצלות גסי גקסון בשנת 4891 , על שכינה את ניו יורק " היימיטאון " 
היא דוגמה המאוזכרת לעתים קרובות . " התחושה היא שגסי הוקע במשך יותר מדי 
זמן על ההערה שלו " , אמר הארי רובינסון , שחור שהוא סגן נשיא בכיר של הוועידה 
הלאומית של נוצרים ויהודים . הארי בלפונטה אמר , ששחורים מצפים ליותר מיהודיה 
של אמריקה . " יש בינינו אחדים המאמינים , שבהתחשב בניסיונם ההיסטורי 
של היהודים ובאתיקה הדתית שלהם , היו צריכים היהודים להביע רגישות רבה יותר 
כלפי הניסיון והמאבק שהיו לשחורים , ועל כן אנחנו רואים בהם אחראים במידה 
רבה יותר . אך היהודים מילאו תפקיד חשוב בפתיחת דלתות שהיו סגורות בפני 
השחורים . אלמלא עשו כן לא היינו יכולים להשיג הרבה מן הדברים שהישגנו . 
אנחנו צריכים לדבר ברצינות רבה על הדבר הזה שמחניק אותנו : הדעות הקדומות 
של יהודים נגד שחורים והאנטישמיות של השחורים . כולנו נצא מכך טובים יותר " . 
