בתי מלון , שישנו את יעודם ויהפכו למרכזי קליטה , לא יוכלו לקבל בעתיד 
כל סיוע ממשלתי כשיבקשו לחזור ולתפקד כמלונות . אזהרה זו העביר בכתב מנכ"ל 
משרד התיירות , אברהם רוזנטל , לבתי המלון השונים ברחבי הארץ . לפי נוסח 
המכתב , בתי מלון שישנו את יעודם במשך שבע השנים הראשונות להפעלתם ויהפכו 
למרכזים לקליטת עולים חדשים , יחויבו בהחזר מידי של הסיוע הממשלתי שקיבלו , 
בהתאם לחוק לייעוד השקעות הון ולתנאים למתן מענקים . מנכ"ל התאחדות המלונות , 
משה עמיר , הביע את הסתייגותו מגישה זו של משרד התיירות . למרות אזהרת 
מנכ"ל משרד התיירות הנחה עמיר את בתי המלון , המבקשים להעמיד את חדריהם 
לתקופות ארוכות לממשלת ישראל , למען העולים החדשים מבריה"ם , לפנות ולהתייעץ 
עם התאחדות המלונות . על פי המשך נוסח אזהרתו של רוזנטל מתנגד משרד התיירות 
להפעלת מלון שחלקו מרכז קליטה וחלקו מלון תיירות . משרד התיירות יפעל בהתאם 
להחלטת המועצה הארצית המייעצת לענייני בתי מלון : " מלון שייסגר או ישנה 
יעודו לתקופה של למעלה משלושה חודשים ועד שנתיים דרגתו תוקפא והבעלימהמנהלים 
יחזירו התעודה לרשות המוסמכת לבתי מלון " . אם ירצה בית המלון לשוב ולפעול 
מחדש , יהיה עליו להגיש בקשה לקבלת דרגה . " המלון ייבדק עפ"י הקריטריונים 
כפי שהיו באותה עת . המלון ימציא כל הרשיונות והאישורים מהרשויות המתאימות , 
כתנאי לפעילותו כמלון " , נאמר בפניית מנכ"ל משרד התיירות למלונות . דובר 
משרד התיירות יוסף שובל אמר אתמול בתגובה , כי שר התיירות , גדעון פת , 
תומך בבואם של עולים חדשים מבריה"ם ארצה . הוא אף הקים מטה מיוחד נפרד 
לטפל בקליטת עולים חדשים בענף התיירות . לדבריו , הבהיר מנכ"ל המשרד בפנייתו 
לבתי המלון את עמדת השר , המסתייג ממצב שבו אותו בית מלון ינסה להפוך בחלקו 
למרכז קליטה ולהמשיך ולהפעיל חלק אחר לתיירים מחו"ל . לדברי שובל , יש למשרד 
התיירות מעמד ביחס ליעודם של בתי מלון שקיבלו הטבות בהתאם לחוק השקעות הון 
ואשר טרם החזירו את יתרת הלוואותיהם למדינה או למשרד . 
