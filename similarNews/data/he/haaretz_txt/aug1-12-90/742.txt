כל יום נפתחת גלידרייה חדשה , המוכרת גלידה ללא צבעי מאכל או גלידה דיאטטית , 
גלידת שמנת או גלידה העשויה מחלב מיוחד . לא נותר אלא להגיש אותן בהידור , 
וכמובן לבחור גביעים . כלי ההגשה עשויים רובם זכוכית , ורק בחנות " חוויה " 
מצאנו כוסות פלסטיק בצבעוניות פסטלית , עם כפיות תואמות , במחיר לא גבוה : 
ארבע כוסות תמורת 52 ש"ח , כפיות תואמות 5 . 2 ש"ח הכפית , כף מעוגלת 
להגשה 09 . 2 ש"ח , ומגש עגול 71 ש"ח . בחנויות שבכיכר המדינה בתל - 
אביב מצאנו כוסות בגבהים ובמחירים שונים , רובן מעוצבות בהידור קלאסי של 
זכוכית שקופה , ובדרך - כלל רק רגלי הגביעים צבעוניות . סיליה אפל , מ"סיליה 
ורביבה " ברמת - השרון , מציעה להגיש את הגלידה בכדורים . מיד עם הקנייה 
יש לגלגל את הגלידה בכף לכדורים , וכך לשמור אותה במקפיא . כחצי שעה לפני 
ההגשה להכניס כוסות למקפיא ; אחר - כך , בעודן מכוסות כפור , לטבול את 
שוליהן בגרגרי סוכרשפיזרנו על צלחת שטוחה . לכל כוס יש להכניס עד שלושה 
כדורי גלידה , בצבעים שונים אם אפשר , ולקשט בעלה נענע או בפלח מפרי העונה . 
סיליה מציעה למהר בהגשה . כך נשמר ההבל על הכוסות , וכאשר הוא מתפוגג 
נחשפת התכולה היפה . 
