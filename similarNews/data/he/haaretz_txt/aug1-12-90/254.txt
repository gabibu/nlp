מפקד חיל הים האלוף מיכה רם גילה אתמול במהלך סיור של כתבים צבאיים לרגל 
יום חיל הים כי בחודש אוקטובר ישיקו מספנות ישראל את ספינת הטילים סער5 . 
4 , שתדגים את הטכנולוגיות המתקדמות המתוכננות לספינה סער5 . בסער5 , 
המכונה " נירית " , יוצבו זו הפעם הראשונה טילים נגד טילים מדגם ברק . 
עוד מסר האלוף רם כי הספינה תימסר לחיל הים בעוד חצי שנה . בהתייחסו לפרויקט 
הצוללות אמר האלוף רם : " חיל הים עם צוללות הדולפין הוא חיל מאוזן שיכול 
לבצע היטב את המשימות שלו ולהוות גורם אסטרטגי מרתיע , שיגרום לצוללות צבאות 
ערב לחשוב עשר פעמים לפני שינסו לסגור על נמלי הארץ . ללא הצוללות תיפגע 
היכולת שלנו " . מפקד חיל הים גילה כי לפני שנים אחדות הגיעה עד סמוך לחופי 
ישראל צוללת לובית . האלוף רם אמר כי נושא הצוללות יוכרע לקראת סוף אוגוסט . 
אתמול פורסם ב"הארץ " שב91 באוגוסט אמור להתקיים דיון מיוחד שבו ישתתפו 
כל הגורמים בחיל הים וייבחנו הפרויקטים השונים של החיל . שבועיים לאחר מכן 
צריך משרד הביטחון להעביר תשלום נוסף למספנות הגרמניות הבונות את הצוללות . 
בהתייחסו לפעולת ספינת הדבור אתמול , ביירוט ספינת המחבלים מלבנון , אמר 
האלוף : " פעם נוספת הוכיח מערך הביטחון השוטף של חיל הים את יעילותו ויכולתו . 
זה מערך ששואף ל%001 הצלחה , בדרך - כלל ללא התראה מוקדמת " . מפקד חיל 
הים מסר עוד : " הפקנו את לקחי אירוע ניצנים , שיפרנו את שיתוף הפעולה 
עם חיל האוויר ועם כוחות הקרקע " . אמש השתתפו מפקד חיל הים וקציניו בטקס 
האזכרה השנתי לחללי החיל בעיר אשדוד . שר הביטחון משה ארנס , שהיה אמור 
אף הוא להשתתף בטקס , ביטל את בואו בשל הדיונים בכנסת . 
