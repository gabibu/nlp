רוב חברי שתי הסיעות הגדולות בכנסת הצביעו אתמול בעד חוק , שיאפשר את הגדלת 
מימון הבחירות למפלגות . בקריאה ראשונה תמכו 09 חברי - כנסת מול 61 בהצעת 
החוק , הקובעת כי באישור חוק בקריאה טרומית לא יהיה דרוש רוב מיוחס . בשעת 
לילה מאוחרת אושר החוק בקריאה שנייה ושלישית ברוב של 67 נגד 31 . את החוק 
הביא לקריאה ראשונה בשם ועדת הכנסת יו"ר הוועדה , חיים קורפו ( ליכוד ) 
. לדבריו , מדובר בתיקון טכני , משום שבית הדין הגבוה לצדק פסל את החוק , 
המגדיל את מימון הבחירות , מפני שבקריאה הטרומית לא תמכו בו יותר מ06 ח"כים . 
זאת , בניגוד לקביעה של היועץ המשפטי לממשלה לשעבר , יצחק זמיר , שלפיה 
אין צורך בהצבעה בקריאה טרומית ב06 קולות בעד , גם בסעיפים הדורשים רוב 
מיוחס , ורוב זה נדרש רק בשלוש הקריאות הבאות . הצעת החוק , שיצאה אתמול 
לדרך , קובעת כי שלבי החקיקה , שבהם יהיה דרוש רוב מיוחס , יהיו הקריאה 
הראשונה , השנייה והשלישית . בדרך זו תסיר הכנסת גם ספקות בנוגע לחוקיותם 
של חוקים אחדים , שהתקבלו בעבר ברוב רגיל בקריאה הטרומית . בין חוקים אלה , 
המוזכרים בדברי ההסבר לחוק החדש : הצעת החוק בנושא שינוי שיטת הבחירות , 
שהתקבלה בקריאה טרומית ב05 קולות מול 93 ; הצעת חוק בעניין זכות הבחירה 
של ישראלים , המשרתים בחו"ל , שהתקבלה ללא מניין הקולות ; הצעת החוק בדבר 
בחירות בבתי - חולים , שאושרה בקריאה טרומית ברוב של 31 : 4 ; הצעת חוק 
נוספת בעניין שיטת הבחירות , שהתקבלה בקריאה טרומית ב21 : 5 ; הצעת חוק 
בעניין בעלי אזרחות כפולה , המועמדים לכנסת , שאושרה בקריאה טרומית ללא 
מניין הקולות . יו"ר הכנסת , דב שילנסקי , הסביר אתמול שנתן הוראה לעכב 
את כספי מימון המפלגות למרות החלטת בג"ץ בנושא . הוא נימק זאת בכך , שהחלטת 
בג"ץ התייחסה למימון הבחירות , שהוא סעיף נפרד מן המימון השוטף , שלו זכאיות 
המפלגות על - פי החוק . לדברי שילנסקי , הוא נועץ ביועץ המשפטי לממשלה , 
יוסף חריש , בסוגיית סמכותו לעכב מימון שוטף עקב חובן של המפלגות , הנובע 
מכך שקיבלו יותר מדי כספים במסגרת מימון הבחירות . אולם , מתברר כי חשב 
הכנסת שילם אתמול את הסכום החודשי , המגיע למפלגות במסגרת מימון פעילותן 
בחודש אוגוסט . קפידבינברוב של 23 נגד 41 קולות דחתה אמש מליאת הכנסת את 
תיקון בחוק , שיזם מיכאל קליינר ( ליכוד ) , שביקש לשוב ולהעניק לעובדי 
המדינה את הזכות להיות חברי מרכז במפלגותיהם ולהשתתף בבחירת רשימת מועמדיהן 
לכנסת . קליינר ניסה לבטל את החוק , שיזם אמנון רובינשטיין ( שינוי ) 
, ונועד למנוע פוליטיזציה והשחתה של שירות המדינה . חלק ניכר מחברי סיעת 
הליכוד דן מרידור , אהוד אולמרט , אוריאל לין , בני בגין , מיכאל איתן , 
ראובן ריבלין ועוזי לנדאו סייע בהכשלת יוזמתו של קליינר . תמכו בה משורות 
הליכוד צחי הנגבי , אברהם שריר , חיים קורפו , אריאל ויינשטיין , יהודה 
פרח ויהושע מצא . הדיון לוה בקריאות ביניים רבות . קליינר טען , כי לא 
ייתכן שמסגר , העובד בשירות המדינה , לא יוכל להיות חבר במרכז מפלגתו ולבחור 
את רשימת מועמדיה לכנסת הבאה . לדיון קדם גם מאבק חריף . מתנגדי החוק האשימו 
את היו"ר , דב שילנסקי , שהוא מסייע לקליינר בכך שהוא דוחה את הדיון לשעת 
לילה מאוחרת , כדי להגדיל את סיכויי ההצעה . סגן - שר האוצר , יוסף עזרן 
מש"ס , אמר בדיון כי החוק הקיים נועד לצמצם את הפוליטיזציה בשירות המדינה , 
ואילו יוזמת קליינר עלולה לשבש מגמה חיובית זו . 
