הנהיגה בכבישים הפכה בתקופה האחרונה למטלה קשה מנשוא . הלחות והחום מורטים 
עצבים וכל נסיעה , אפילו מהבית למכולת , מתישה כמו חציית שדה מוקשים . 
מכוניות חגות ברחובות העיר אחוזות תזזית כמו כדורי ביליארד והמשטרה , 
הבוחרת להסוות את השוטרים ולהטמין מלכודות , עוד מוסיפה על תחושת הרדיפה . 
בימים שכאלה , לוחשים לי ידידי הטובים , רצוי לנטוש לזמן מה את הכביש 
הסלול . ובכן , ירדנו לשטח . אפילו עכבר אספלט שכמוני מודה , כי יש יתרונות 
בנסיעת שטח . אין מכוניות אחרות , אין צמתים , אין הולכי רגל ושום שוטר 
לא מזנק פתאום מאחורי תמרור עצור . אפשר להירגע , לטייל בנחת , להשתעשע 
בבדיקות עבירת או בבחינת כישורי נהיגה , והכל בבטיחות גבוהה יחסית . בשבוע 
שעבר הוצג כאן הגיף הרומני רכב שטח בסיסי ומיושן , שנחלץ מהביקורת בזכות 
מחירו . הפעם הזאת יוצג אופנוע שטח חדש , שקשה להטיל בו חיצי ביקורת למרות 
מחירו . , מתוצרת סוזוקי , הוא אופנוע דו - שימושי חדש המיוצר ביפאן אבל 
שורשיו נעוצים בשוק האמריקאי . קפמאפרקהסיפור הרוח הוא , שסוזוקי החליטה , 
בעידוד מנהל המכירות האחראי על השוק האמריקאי , לטפח פלח - שוק רדום 
יחסית של אופנועי שטח ארבע - פעימתיים קטנים . קודם כל חקרו , מדוע ההיצע 
של החברות המתחרות סובל מחוסר הצלחה . גייסו את צרלס הולקומב ודרו סמית , 
רוכבי מרוצי - שטח אמריקאיים ותיקים , והשניים בדקו בקפדנות את דגמי 
של הונדה ואת של ימאהה , ואפילו ניסו לבנות יצור - כלאיים בעזרת מנוע 
תוצרת ימאהה ושילדה תוצרת הונדה . אחרי שבחנו את ההצע בארה"ב , הגיעו 
למסקנה כי עשויה להיות דרישה גדולה לאופנועי שטח ארבע - פעימתיים קטנים . 
יש מקום , חשבו השניים , לייצר מנוע חדש קומפקטי , צר , נמוך ובעיקר 
קל . כזה שיספק מומנט מוחשי בסיבובי מנוע נמוכים ובינוניים ויטפס לסיבובים 
גבוהים כאילו היה אופנוע 052 סמ"ק דו - פעימתי . רשימת דרישות צנועה ברוח 
זו , שכללה איפיונים גם בתחום המיתלים והשילדה , שלחו הולקומב וסמית לאגף 
מבצעי חוץ ( אמריקה ) בחברת סוזוקי . מאט ווטאנאבה , עוזר מנהל האגף , 
השתכנע , והצליח לשכנע את מועצת המנהלים של סוזוקי , כי יש לאופנוע כזה 
גם הצדקה כלכלית . המהנדסים החביבים שינסו מותניהם , וכעבור זמן קצר נחת 
בקליפורניה , במטה סוזוקי ארה"ב , פרוטוטיף ראשון . התגובות נעו בתחום 
שבין חיוביות ועד היסטריות . מכל מקום , ההיזון החוזר החיובי גרם לחברה 
היפאנית להעביר את לפסי ייצור סדרתי . קראתי את המעשייה הנאה הזו ועלה במוחי 
הרהור , כי אופנוע כמו הוא בדיוק הצעצוע המתאים לי לימי הקיץ . במקום 
שחיית בוקר , חשבתי בלבי , ארכב עם שחר למשטחי החול שבין תל - אביב להרצליה , 
אחלץ את אברי ברכיבת שטח , ואחר כך אטבול בים , אתקלח ואתחיל את יום 
העבודה רענן ומלא און . וכך בדיוק היה . כמעט . מוקדם בבוקר רכבתי אל משטחי 
החול שבין תל - אביב להרצליה , ביליתי שעתיים וחצי ברכיבת שטח , טבלתי 
בים , התקלחתי , חזרתי הביתה ושכבתי שלושה ימים כשכל גופי דואב מהתכווצות 
שרירים . גם הפועל " ביליתי " עלול להטעות . חלפו כשנתיים מאז רכבתי 
בשטח בפעם האחרונה ורק עמוק בתוך החול גיליתי , כי דרוש זמן כדי להשיב 
אלי את המיומנות שנשכחה . במעורפל זכרתי את הכלל האומר , כי כשנקלעים לקשיים 
ברכיבת שטח , עדיף למשוך בידית הגז . כך עשיתי , ומסוק צבאי אחד כמעט 
נפל לים . הטייס כל כך צחק , כשראה אותי נגרר כמפרש אחרי ה , שקפץ כחיה 
קטנה ועצמאית - בשטח , עד שכמעט איבד את השליטה . לזכות הבריה היפאנו - 
אמריקאית החוצפנית הזו ייאמר כי ידעה בדיוק היכן עובר הגבול . היא העיזה 
להשליך אותי מעל גבה רק חמש או שש פעמים . קפמאפרקכדי לשמור על כבוד הצדדים 
המעורבים בפרשה , אחסוך מכם את מלוא פירוט התלאות ורק אציין , כי חזרתי 
לזירת האירוע בשנייה ובשלישית , עד שצלח בידי לאחוז ברסן האופנוע ולנווט 
אותו , פחות או יותר , לפי רצוני . בניגוד לאופנה הרוחת כיום , של אופנועים 
דו - שימושיים המתוכננים ל%09 רכיבת כביש ורק % 01 רכיבת שטח , ה - החדש 
הוא בראש ובראשונה אופנוע שטח מקצועי . הוא מצויד בשילדה , במיתלים ובמנוע 
שהם מלאכת מחשבת של תכנון הנדסי . בשטח הוא סלחן , זריז ויחסית לנפח מנועו 
גם רב - עוצמה . המנוע החד - בוכנתי מספק 03 כוחות סוס ואמור לשמור על 
אמינות בעזרת התזת שמן בלחץ גבוה אל האזורים הלוהטים ( כמו במנועי סוזוקי 
) . אין מצנן שמן מקורי ( ניתן להוסיפו ) , אבל טמפרטורת העבודה נשמרת 
גם לאחר מאמץ ממושך . בחזית תומך את האופנוע מזלג מסיבי , בקוטר 34 מ"ם , 
עם אפשרות כוונון עומס קפיץ ו21 מצבי שיכוך . מאחור הוא נשען על בולם זעזועים 
בודד , שגם הוא ניתן לכוונון . שילדת הפלדה הצהובה המכילה בקרבה גם את 
שמן המנוע נראית פשוטה , אך מתפקדת היטב והזרוע האחורית בנויה מנתח אלומיניום 
עם חיבורים באיכות תעופתית טכנולוגיה שזו לה הופעת בכורה באופנוע דו - שימושי 
מייצור סדרתי . למרות החזת החיצונית הסתמית , הוא אופנוע שעשוי לעמוד ללא 
מורא מול כמה אופנועי מרוץ גזעיים . גם לאחר שנשרו מעלי כמה שכבות חלודה , 
הרגשתי כי בשטח קשה הוא מסוגל לבצע יותר משאני מסוגל לדרוש . פניתי אם 
כן לעזרתו של אביב קדשאי , אלוף ישראל במרוצי מוטוקרוס ורוכב המבחן לאופנועי 
שטח של ירחון האופנועים " מוטו " . " אני מאושר מהאופנוע הזה " , אמר אביב . 
" הוא זריז , יש לו היגוי מהיר והמנוע מספק מומנט מצוין בסל"ד נמוך . 
המיתלים טובים מאוד וממשיכים לתפקד היטב גם כשהאופנוע מועמס בשני נוסעים 
כבדים . במסלול מרוצי מוטוקרוס , התמודד ללא רגשי נחיתות מול אופנוע מוטוקרוס 
מקצועי . הצמיגים ( דנלוף ) , שציור הסוליה שלהם מרמז שהם מיועדים בעיקר 
לכביש , החזיקו מעמד במסלול והקנו לאופנוע אחיזת טובה גם ביציאה מסיבובים 
הדוקים . מכל הדלק הקטן ( 9 ליטר ) והמושב הצר מקנים תחושה של אופנוע 
קל , שניתן לבצע אתו הכל ( כמעט ) , ויחסי העברה בתיבת ההילוכים ( 6 
הילוכים ) מאפשרים לרכוב עליו בשטח קשה - עבירת באיטיות . הבלם הקדמי מדהים 
והאחורי מצוין . הוא אופנוע של כיף , ומושלם לטיולי שטח " . הערת הביקורת 
העיקרית של קדשאי התייחסה לצליל המנוע , שנשמע אנמי מדי . קפמאפרקקדשאי 
בחן את האופנוע בשטח בלבד ולא רכב עליו בכביש . כאן , במגרש הביתי שלי , 
מצאתי שהאופנוע הדו - שימושי החדש של סוזוקי סובל מכמה תחלואים . המושב 
הצר ומכל הדלק הקטן הם אולי יתרונות בשטח , אבל בכביש הם חסרונות של ממש . 
בעיקר המושב : לא רק שהוא צר , הוא גם קשה ולא נוח כמו קרש גיהוץ . 
הכיסא ( שצבעו תואם , אגב , את צבע השילדה ) מסכל כל רעיון לנסיעה ארוכה 
בלי חניות . אפילו מי שישבנו ברזל ייאלץ לתכנן חניות , כי 9 ליטר בלבד 
במכל הדלק מגבילים את טווח הנסיעה לכ021 ק"ם . אופנוע שטח מקצועי חייב לשמור 
על משקל נמוך ( 811 ק"ג ) , ולכן מתנע חשמלי כלל לא בא בחשבון . ההתנעה 
הרגלית , כמוב , נעזרת במתג קופץ , שאמור לסמן מתי הבוכנה מגיעה לנקודה 
המתאימה לבעיטה ברגלית ההנעה . קדחת . גם אצלי וגם בידי אביב קדשאי המנוע , 
באופן די מכעיס , התניע לרוב רק לאחר הבעיטה השלישית . ונקודת ביקורת אחרונה . 
אף ש הוא אופנוע קטן , הוא אינו אופנוע נמוך . הכיסא מתנוסס לגובה 98 ס"ם 
מעל הכביש , וזה עלול להקשות על רוכבת שקומתם נמוכה . להוציא דברים אלו , 
הטכנולוגיה ב פועלת היטב גם בכביש . המנוע עתיר המומנט , שילוב ההילוכים 
הקל , ההיגוי הזריז , הצמיגים והמיתלים המצוינים כל אלה מקנים לו יציבות 
כיונית וכושר האצה ותמרון טובים . ראוי לציין , כי המתגים והמחוונים מעוצבים 
היטב ופועלים בנקישת נעימות כמקלדת מחשב מבית טוב ( לעומתם נראים מחווני 
הפלסטיק הרופסים של הארו דאסטר הרומני , מהשבוע שעבר , מגוחכים עוד יותר ) 
. הסוזוקי , אם כן , אינו אופנוע דו - שימושי במלוא מובן המלה . מי 
שדרוש להם כלי תחבורה יום - יומי והם מבלים את מרבית הזמן בנסיעה בין - 
עירונית בכביש , או מי שרק לעתים רחוקות טובלים את גלגלי האופנוע בחול ים 
או בשבילים כבושים , אינם זקוקים ל . לצרכים דו - שימושיים ממש , יש כיום 
היצע מגון של אופנועים מתאימים ממנו , השמים דגש בנוחות הנסיעה בכביש . 
אך מי שמעוניין באופנוע שטח מקצועי שרשאי לנסוע באופן חוקי גם בכביש , 
או מי שאמצעיו מאפשרים לו לשלם 579 , 81 ש"ח בשביל כלי שעשועים רב - יכולת 
שיחנה לצד המכונית ( או אופנוע הכביש ) , מי שחפץ באופנוע שטח מעולה לשעת 
בוקר מוקדמת או לסופי - השבוע לטיולי שטח משפחתיים , מי שרוצה באופנוע שטח 
שיש לו גם יכולת כביש סבירה לטווחים קצרים לא ימצא כיום בישראל אופנוע טוב 
מסוזוקי . 
