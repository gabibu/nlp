המנהל האזרחי עומד לפתוח בקרוב נציגות בלב העיירה בית - סחור על שטח שהוחרם 
ממשפחה מקומית . השטח הוחרם על - פי צו תפיסת שטח שהוצא על - ידי צה"ל לצורך 
הקמת בסיס צבאי , זמן קצר לפני שהתחיל מבצע גביית המיסים בעיירה . במרכז 
השטח , המשתרע על פני מספר דונמים , בניין בן שתי קומות שבנייתו לא הושלמה 
ואשר נועד לאכלס כמה ממשפחות חמולת רשמאווי המקומית . תושבי בית - סחור צופים 
התנגשויות על רקע פתיחת הנציגות על שטח שהופקע מהתושבים . בישוב טוענים , 
כי זהו המשך המדיניות הקנטרנית של השלטונות , שנועדה לשבור את העיירה שהכריזה 
על מרי מסים קולקטיבי לפני כשנה . בביקור באתר ניתן לראות כי הקמת הנציגות 
כבר הושלמה . בתוך הבסיס הוצבו מבנים טרומיים והשטח גודר . הבניין של משפחת 
רשמאווי משמש את חיילי צה"ל ועל קירותיו צויירו סיסמאות גרפיטי בעברית . 
בג"ץ דחה בעבר עתירה שהגישו פלשתינים נגד תפיסת ביתם על - ידי צה"ל לצורך 
מבצעי , אך קבע שיש לחדש את צו התפיסה בפרק זמן קבוע . על - פי הצו לתפיסת 
השטח , יכול בעל המבנה או האדמה שנתפסו , להגיש תביעה לשלטונות לתשלום 
דמי שימוש ברכושו , אך פעילי האינתיפאדה בבית - סחור אסרו על תושבי העיירה 
לנהל כל מו"ם עם השלטונות ולקבל תשלומים כלשהם . נציגות המנהל שתוקם בבית - 
סחור תהיה אחת משורה של נציגויות שהוקמו בשנה האחרונה במקומות בעייתים בגדה . 
הנציגויות במקומות אלה נועדו לספק שירותי מנהל לתושבים במקומות מגוריהם , 
וכן להגביר את פיקוח הממשל באותם אזורים . התושבים טוענים כי מאז שהחל 
מרי המסים , מערים עליהם הממשל קשיים רבים בחיי יום - יום ובקבלת אישורים 
ורשיונות למיניהם . בימים האחרונים התרבו הסיסמאות מטעם כל הארגונים האוסרות 
על התושבים לבוא במגע כלשהו עם הנציגות החדשה . בעיירה שבה רוב נוצרי ( 
כ%58 ) , הופיעו לאחרונה סיסמאות רבות על קירות בתים גם מטעם תנועת החמאס 
האיסלאמית . בתקופה האחרונה חלה רגיעה יחסית בעיירה שזכתה לפרסום עולמי ואף 
לפרס שלום מטעם ארגון שוודי בעקבות מרי המיסים הקולקטיבי שניהלה . במבצע 
העיקולים שעשה המנהל במטרה לשבור את מרי המסים עוקל רכוש במיליוני שקלים 
שנמכר במכירות פומביות בארץ , אך התושבים קיבלו פיצוי חלקי מכספים שהזרימה 
הנהגת האינתיפאדה . אחרי סיום מבצע העיקולים התרבו המחלוקות הפנימיות והסכסוכים 
בין הפלגים השונים בתוך בית - סחור . ההקמה המתוכננת של הנציגות בלב העיירה , 
טוענים התושבים , תאחד מחדש את הפלגים היריבים ותביא לסיבוב נוסף במאבק 
עם הממשל הישראלי . 
