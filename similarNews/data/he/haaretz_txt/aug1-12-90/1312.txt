( ע ) . הסכמה הלכתית יוצאת דופן איפשרה מתן גט לאשה שהיתה עגונה במשך 
11 שנה . האשה תוכל להינשא מחדש בחודשים הקרובים . 11 שנה המתינה א . 
ם . לקבלת גט מבעלה שהפך לצמח , אולם כל ניסיונותיה לשכנע את הגורמים הרבניים 
לסייע לה , עלו בתוהו . אתמול החליט הרב אלי בן דיין , מנהל בתי הדין הרבניים , 
לגשת לבית החולים הסיעודי בגדרה , שם שוכב הבעל , ולבדוק מה ניתן לעשות 
כדי לעזור לאשה . במהלך הביקור התברר כי הבעל , שנחשב אמנם לצמח מבחינה 
רפואית , עדיין מכיר את סביבתו ומגיב עניינית לשאלות שנשאל . מיד נערך 
בירור עם מומחים למחלה והתברר כי ישנם קטעי זמן בהם החולה אחראי לדבריו . 
בעקבות זאת הובאו למטתו הדיינים , הרב אלגרבלי והרב אברגיל , ביחד עם סופר 
גיטין ושני עדים אשר חקרו את הבעל ווידאו כי הוא אכן מבין מה רוצים ממנו . 
הרב אברגיל שאל אם הוא מוכן לתת גט לאשתו ולאפשר לה להינשא שוב והבעל השיב 
בחיוב . הרבנים התקשרו לנשיא בית הדין הרבני הגדול , הרב מרדכי אליהו , 
שבדק בפסקי ההלכה ואיפשר את ביצוע הגט . מבית החולים נסעו כולם לבית הדין 
ברחובות , כמקובל בהלכה והגט החתום נמסר לאשה הנרגשת . 
