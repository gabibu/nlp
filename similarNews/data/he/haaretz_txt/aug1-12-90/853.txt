דרבן ( ע"ר ) . הנשיא דה קלרק ונלסון מאנדלה חידשו אתמול את השיחות ביניהם , 
בתקווה להגיע להסכם , שיביא לסוף העימות בין השחורים ללבנים בדרום אפריקה . 
שני המנהיגים עמדו בראש משלחות בנות חמישה חברים , כל אחת , ואיש מהם לא 
אמר דבר לעיתונאים , שעה שהתיישבו סביב לשולחן בבית הארחה של הנשיא הדרום 
אפריקאי , לסיבוב שני של שיחות ביניהם . מאנדלה אמר קודם לכן , כי יצליחו 
הוא ונשיא דרא"ף להגיע להסכמה על נושאים שונים , כמו שחרור מאות האסירים 
המדיניים ומתן אישור לאלפי הגולים השחורים לחזור לדרום אפריקה , הוא עשוי 
להמליץ על הפסקת המאבק המזויין . במקרה כזה , תהיה הדרך פתוחה לדיונים על 
הקמת משטר רב מפלגתי וחוקה חדשה שתאפשר מתן זכויות שוות ל62 מיליון השחורים 
שבדרום אפריקה . בתחילה , נדמה היה שסיכויים להסכם זה טובים . אולם , 
האשמות שהשמיעה משטרת דרום אפריקה , כאילו גורמים קומוניסטיים בקונגרס התכוננו 
למאבק מזויין במקרה של כישלון השיחות , גרמו להעכרת האווירה . פקידים ממשלתיים 
טענו בתחילה , כי הם רוצים שמזכ"ל המפלגה הקומוניסטית הדרום אפריקאית , 
גו סלובו , יסולק מצוות המו"ם של הקונגרס . אולם סלובו התייצב לשיחות 
אתמול כמתוכנן , ולא ברור אם הממשלה ויתרה על דירשתה . 
