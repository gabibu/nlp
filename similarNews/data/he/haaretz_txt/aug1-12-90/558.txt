שגריר יפאן בישראל קיבל בימים האחרונים דיווחים מאגף המודיעין של צה"ל על 
ההיערכות בישראל בכל הקשור למתח הגואה במפרץ . השגריר היפאני , טני קוצי , 
העביר דיווחים אלה לממשלתו בטוקיו . השגריר שדיבר עם עיתונאים בטבריה אמר 
כי ממשלתו מייצגת את הכוח הכלכלי המוביל בעולם וכעת היא עושה הכל לשמור על 
השלום באזור . " אני יודע שממשלתי מודאגת מאוד בקשר לשלום שצריך להיות כאן . 
אין זה נכון שאנו חוששים להשלכות הכלכליות ביפאן " , אמר השגריר היפאני 
והוסיף כי כל חבריו השגרירים במזה"ת קיבלו הוראה להעביר דיווחים לטוקיו על 
המתרחש באזורנו . 
