ההסתדרות הגישה אתמול , בשם איגוד העובדים הסוציאלים , בקשה לדיון בסכסוך 
קיבוצי בבית הדין האזורי לעבודה בתל - אביב , על רקע של הפרת הסכמים הקיבוציים 
בין איגוד העובדים הסוציאלים וההסתדרות לבין המדינה . בבקשה , שהוגשה באמצעות 
עו"ד בני כהן , נטען כי בהסכם שנחתם בין הצדדים הוסכם על קידומם של כלל 
העובדים הסוציאלים המועסקים בבתי - חולים , ושיבוצם בדרגה אחת גבוהה מדרגתם 
הנוכחית . הסיכום מהווה חלק מהסכם המסגרת בשירות הציבורי מ8891 . למרות 
ההסכם , לא שובצו העובדים הללו בדרגה יותר גבוהה ומשרד הבריאות התנה את 
קידומם בתנאים נוספים כמו עמידה במכרז . עו"ד כהן טוען בבקשה , כי התנאים 
הנוספים לא הוזכרו בהסכם המקורי בין הצדדים , והצבת תנאים נוספים מהווה 
הפרה של ההסכמים . עוד נטען , כי אי קידומם של העובדים הסוציאלים בבתי החולים 
גורם להם לנזקים כספיים . לאור זאת הם מבקשים פסק דין הצהרתי הקובע , כי 
כלל העובדים הסוציאלים המועסקים בבתי החולים זכאים לקידום אוטומטי בדרגה 
החל מחודש יוני 8891 כולל הפרשי שכר , הצמדה , והלנת שכר . 
