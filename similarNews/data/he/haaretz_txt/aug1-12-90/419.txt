ניקוסיה ( ע"ר ) . עיראק פלשה לכוויית לאחר שנכשלו השיחות שנערכו באווירת 
משבר בין שתי המדינות בסעודיה . נשיא עיראק , סדאם חוסיין , גרם לפרוץ 
הסכסוך לפני שבועיים , בשעה שהאשים את כוויית ואת איחוד הנסיכויות הערביות , 
בהורדת מחירי הנפט על ידי חריגה מן המכסות שהוקצו למדינות אלה על ידי אירגון 
אופ"ק . סדאם חוסיין גם חזר והעלה דרישות טריטוריאליות נגד כוויית . שתי 
המדינות לא הסכימו מעולם על התוויית הגבול ביניהן . הסכסוך הגיע לכדי הסלמה , 
כאשר שר החוץ העיראקי , טארק עזיז , טען שכוויית גנבה נפט בשווישל 4 . 
2 מיליארד דולר משדות נפט עיראקיים . להלן שלביו האחרונים של הסכסוך : 
נשיא עיראק , סדאם חוסיין , מגנה את מדינות הנפט של המפרץ הפרסי על חריגתם 
ממכסות אופ"ק , וטוען שהן " נועצות פגיון מורעל בגבה של עיראק " . שר החוץ 
העיראקי , טארק עזיז , טוען בכנס הליגה הערבית , כי כוויית גנבה נפט בסך 
4 . 2 מיליארד דולר משדות נפט עיראקיים , ואף הקימה מוצבים צבאיים על טריטוריה 
עיראקית . איחוד נסיכויות המפרץ מכריז כי יצמצם את תפוקת הנפט . הפרלמנט 
של כוויית מגנה את עיראק על האשמותיה . מנהיגים ערביים משתדלים ליישב את 
המשבר . מחירי הנפט מתחילים לעלות . עיתוני עיראק טוענים כי אין לסמוך 
על כוויית ועל איחוד הנסיכויות כיוון שהן לא יכבדו למעשה את מכסות אופ"ק . 
שר החוץ הסעודי טס לבגדאד ולכוויית , בניסיון לתווך בין שתי המדינות . 
שר החוץ העיראקי בא לקהיר . מצרים מכריזה שהמשבר באזור המפרץ הפרסי יבוא 
בקרוב על פתרונו . מתפרסמות ידיעות על התפרסות אלפי חיילים עיראקיים , 
בסיוע שריון לאורך גבול כוויית . ארצות הברית מעמידה את אוניות המלחמה שלה 
במפרץ במצב הכן . נשיא מצרים , חוסני מובארק , מבקר בעיראק , בכוויית 
ובסעודיה . מחירי הנפט מוסיפים לעלות . עיראק מכריזה לקראת כנס אופ"ק בזנווה , 
כי יש לצמצם את תפוקת הנפט , עד שהמחירים יעלו ל52 דולר לחבית . עיראק 
תובעת מכוויית פיצויים בסך 4 . 2 מיליארד דולר . מובארק אומר שנציגי כוויית 
ועיראק ייפגשו בגדה שבסעודיה , כדי לדון במשבר . דיפלומטים ערביים מוסרים 
שעיראק הבטיחה למצרים שלא תתקוף את כוויית . ארגון אופ"ק מסכים להעלות את 
מחיר הנפט ל12 דולר לחבית . עיראק מזהירה את כוויית כי עליה לכבד את " זכויותיה 
הלגיטימיות " של בגדד בשיחות גדה . נציגים עיראקים וכווייתים נפגשים בגדה 
שבסעודיה . השיחה נמשכת שעתיים בלבד . ה"ואשינגטון פוסט " מדווח כי עיראק 
ריכזה קרוב ל000 , 001 חיילים בגבול כוויית . שיחות גדה מתמוטטות . נציג 
עיראקי בכיר טוען שהשיחות נכשלו , כיוון שכוויית סירבה להיענות לדרישותיה 
של בגדד . פקיד כווייתי אומר כי כוויית סירבה לוותר על טריטוריה שלה . 
כוחות חיל רגלים ושריון של עיראק חוצים את גבול כוויית בשעה 2 לפנות בוקר . 
