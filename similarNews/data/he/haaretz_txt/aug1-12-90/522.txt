בודפשט ( מיוחד ל"הארץ " ) . מנהיג הסטודנטים הרומני , מאריאן מונטיאנו , 
שנעצר בחודש יוני לאחר המהומות בבוקרשט , שוחרר שלשום בבוקר . דובר מטעם 
בית הסוהר , שבו הוחזק מונטיאנו אמר כי הוא עזב את בית החולים של הכלא , 
בו החלים מפגיעות שספג במהלך השתוללות של כורים בבוקרשט . מונטיאנו , ראש 
ליגת הסטודנטים של אוניברסיטת בוקרשט , חזר ככל הנראה לביתו יחד עם אשתו , 
קלאודיה . במהלך מעצרו הפגינו אלפי אנשים בדרישה לשחרורו . ביום חמישי פירסם 
התובע הראשי של רומניה הצהרה בה נאמר , כי מונטיאנו אינו מהווה עוד איום 
לסדר הציבורי . " החלטנו לבטל את המעצר המונע שלו ולשחרר את הנאשם " , 
אמר התובע . מונטיאנו מואשם כי עודד אלימות במהלך הפגנות נגד שלטון חזית 
ההצלה הלאומית . התובעים אמרו כי הם ימשיכו לחקור את מעורבותו בתסיסה נגד 
השלטון . ואולם , עד כה לא הוגשו נגדו כתבי אישום , והוא מכחיש את ההאשמות 
נגדו . קפידבינפועלי העיר סיביו יצאו אתמול לרחובות , כשהם מניפים את תמונותיו 
של ניקולאי צאושסקו . זו הדרך בה בחרו למחות כנגד המחסור החמור של כל סוגי 
המזון ונגד הקשיים באספקת חומרי הגלם , שבעטיו נאלצו פועלי בית החרושת המקומי 
לייצור נייר לצאת לחופשה מאונס . מבוקרשט נמסר , כי ההנהגה הרומנית נסוגה 
מכוונתה למנות רומני כממונה על מחוז קובאסנה , המאוכלס ברובו הגדול בהונגרים . 
המינוי המתוכנן עורר מחאות חריפות של התושבים ההונגריים וגם של הארגון הדמוקרטי 
של ההונגרים ברומניה . הממונה החדש הונגרי לפי לאומיותו הצהיר כי יראה 
כמשימתו החשובה ביותר להבטיח , שרומנים והונגרים יחיו במחוז בשלום ובשכנות 
טובה . 
