שר הביטחון , משה ארנס , הורה לצה"ל לכלול בתוכנית העבודה הרב - שנתית 
שלו , אותה מעדכנים עתה באגף התכנון , את פרויקט טיל ה"חץ " . מדובר בשלבי 
פיתוח שיימשכו עד ל5991 , ואשר עדיין לא ברור מה יהיה גודל ההקצאה הכספית 
ממקורות ישראליים שתהיה דרושה לצורך השלמתם . ההיקף הכספי אותו יהיה על 
מערכת הביטחון להקצות , יהיה תלוי בהחלטות הממשל האמריקאי על חלקו שלו במימון 
פיתוח החץ . שר הביטחון רואה בפרויקט החץ מרכיב ראשון במעלה בתפיסה האסטרטגית 
שלו . להערכת השר , נושא ההגנה מפני טילים בליסטיים חייב להיות היעד החשוב 
ביותר שעל מערכת הביטחון להשיג . האירועים האחרונים בכוויית רק מחזקים את 
יעד זה , וממחישים את חשיבותו . לפיכך , פיתוחה של מערכת הגנה אקטיווית , 
שתהיה מסוגלת לנטרל במידה רבה את איום הטילים הבליסטיים , על - ידי השמדתם 
באוויר , חייב להתבצע אפילו אם יהיה הדבר על חשבון הצטיידות צה"ל במערכות 
נשק אחרות , דוגמת הצוללות . לפי התכנון נותרו עוד שני שלבי פיתוח של מערכת 
החץ , שעלותם מוערכת בכ006007 מיליון דולר . בשבועות הקרובים יתברר איזה 
נתח כספי של שלב הפיתוח השני מוכנים הקונגרס והממשל האמריקאים לממן . עלותו 
של שלב זה מוערכת בכ042 מיליון דולר . באשר לשלב השלישי , עדיין מוקדם 
להעריך את חלקה של ארה"ב במימונו , ולפיכך ייאלץ אגף התכנון להקצות בתוכנית 
הרב - שנתית סכום משוער עבור שלב זה , שראשיתו בעוד כשלוש שנים . גורמים 
בכירים בצה"ל הביעו חשש מפני הסתבכות אפשרית של מערכת הביטחון בפרויקט , 
שההשקעה בהצטיידות בו עלולה לגרום לנזקים אדירים לתוכניות ההצטיידות של 
צה"ל בעשור הקרוב . מחיר החץ עלול , להערכתם , להגיע למיליארדי דולרים , 
וספק אם ניתן יהיה לממן זאת מתקציב הביטחון . הגורמים הבכירים הבהירו , 
כי אין הם יכולים להצביע על אלטרנטיווה לחץ כמערכת הגנה אקטיווית , אך 
השאלה החשובה שנותרה היא , איזו אסטרטגיה על ישראל לנקוט מול איום הטילים 
העיראקיים . היות ששר הביטחון החליט כי יש לנקוט אסטרטגיה של הגנה פעילה 
מול הטילים , לא יהיה מנוס , להערכתם , מלהוסיף לתקציב הביטחון בשנים 
הקרובות את המשאבים שיהיו דרושים לצורך השלמת פיתוח החץ , ובהמשך גם ההצטיידות 
בו . בכך תימנע פגיעה בבניין הכוח המתוכנן של צה"ל , הכולל הצטיידות במערכות 
לחימה חיוניות לצורך ההתמודדות בשדה הקרב העתידי . החלטת ארנס , לראות במערכת 
החץ חלק חיוני בגיבושה של האסטרטגיה הישראלית בשנים הקרובות , פירושה דחיית 
העמדה שגובשה בצה"ל בשנה האחרונה , לפיה ניתן להסתפק בהגנה פסיווית מפני 
הטילים , תוך הסתמכות על כושר ההרתעה של צה"ל מול עיראק וסוריה , ועל הפעלתו 
של חיל האוויר , במקרה הצורך , לתקיפת היעדים בהם מוצבים טילי האויב . 
במסגרת תפיסה זו של צה"ל , נקבע כי ינתן מענה לחלק מהטילים הבליסטיים באמצעות 
רכישת טילי ה"פטריוט " . להערכת השר ארנס , לעומת זאת , אסור לישראל לוותר 
על האפשרות להצטייד במערכת הגנה המסוגלת ליירט את הטילים הבליסטיים שבידי 
מדינות ערב . שר הביטחון אינו מאמין שניתן לסמוך על אלמנט ההרתעה בלבד , 
והמערכת בעלת הפוטנציאל הטוב ביותר ביצירת אופציה של השמדת הטילים המאיימים 
עוד לפני פגיעתם בשטח ישראל , היא החץ . 
