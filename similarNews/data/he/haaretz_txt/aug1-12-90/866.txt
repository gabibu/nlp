כ03 זוגות ממאהל חסרי הדיור החרדים בירושלים , הפגינו אתמול מול משרד השיכון , 
במחאה על מצוקת הדיור שלהם . אל המפגינים התלוותה קבוצה של רבנים , שקראו 
במהלך ההפגנה פרקי תהילים . הדוברים החרדים מתחו ביקורת קשה על יחס השלטונות 
אליהם . לטענתם , נציגי משרד השיכון , שסבבו בין המאהלים בניסיונות למצוא 
פתרונות דיור , פסחו במכוון על המאהל שלהם . החרדים קובלים , כי מדובר 
במדיניות שכוונתה להוציא אותם מירושלים , ואפליה על רקע אי - שירותם בצבא . 
בעניין זה טענו , כי אין להבחין בין שמשרת בצה"ל , למי שאינו משרת . נציג 
מפם , דדה בן - שטרית , שסייע בארגון ההפגנה , אמר מעל במת החרדים , 
כי עליהם לברך על התעלמות משרד השיכון מהמאהל שלהם . לדבריו , בכל מקום 
אליו מגיעים נציגי המשרד , הם זורעים רק פלגנות ומעוררים מריבות . בצעד 
מחאה סמלי אחר , באה אתמול קבוצה של חסרי הדיור מגן הוורדים בירושלים אל 
הקונסוליה האמריקאית , בבקשה להעניק להם מעמד של פליטים . עובדי הקונסוליה 
קיבלו אותם ומסרו להם טפסים למלא . חסר דיור ממעברת הכנסת בעמק המצלבה בבירה , 
נדון השבוע ל41 ימי מאסר על תנאי על נפקדות משירות מילואים . הצעיר שנקרא 
לשירות , סירב לעזוב את משפחתו במאהל , ולא התייצב ביחידתו . נמסר לו , 
כי בימים הקרובים יוזמן שוב לשירות מילואים . 
