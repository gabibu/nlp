להלכה שנקבעה בשבוע שעבר בבית המשפט העליון , כי קרוב משפחה של נפגע בתאונת 
דרכים זכאי לפיצויים על נזק נפשי ממשי , גם אם לא נכח בתאונה , יש השלכות 
מרחיקות לכת , כספיות ומשפטיות , על ענף הביטוח . ראוי אפוא לעיין שוב 
ב76 עמודי פסק הדין , שכתב נשיא בית המשפט , השופט מאיר שמגר , ולבדוק 
באילו תנאים הוא חל ( תמצית העובדות ראה ידיעה נפרדת ) . השופט שמגר 
מכיר בצורך להגביל את האחריות בנזיקין המוטלת על אדם שגרם נזק בגלל רשלנות , 
משום שצפוי מבול של תביעות שיכביד באופן בלתי נסבל הן על המזיק והן על מערכת 
בתי המשפט . עם זאת , משאיר השופט שמגר פתח לבית המשפט העליון לבחון בעתיד 
את השאלה " אם יש הצדקה להוסיף במקרה יוצא דופן על קרובי משפחה ממדרגה ראשונה 
( הורים , ילדים , בני זוג ) גם נפגע אחר אשר זכותו שלא להיפגע מבחינה 
נפשית תיראה ראויה להגנת הדין " . קפמאבינהאם העובדה שקרוב המשפחה לא 
נכח פיסית במקום התאונה בעת התרחשותה שוללת על הסף את זכותו לתבוע פיצויים ? 
הפסיקה במדינות אחרות דורשת כי התובע יהיה עד ראייה ושמיעה לאירוע הטראומטי 
או שיעמוד בחושיו על תוצאותיו המיידיות . ואולם השופט שמגר אינו סבור כך . 
" יש לבחון בכל מקרה ומקרה האם נזקו של התובע , אף אם נגרם על ידי קבלת 
אינפורמציה מכלי שני , היה צפוי ממכלול הנסיבות של אותו מקרה כתוצאה מסתברת 
מהתנהגותו הרשלנית של הנתבע . כשלעצמי , לא הייתי שולל , במקרה ראוי , 
מתן פיצוי בגין התוצאה הנזקית שנגרמה , למשל , על ידי האזנה לדיווח מילולי . 
אגב , ראייתו של קרוב אסון בעת צפייה מקרית בטלוויזיה נראית לי , על פי 
הגיונם של דברים , שוות משמעות לצפייה ישירה במקום האירוע " . הפסיקה במדינות 
אחרות גם קובעת כי תנאי להכרה באחריות לנזקים נפשיים הוא כי התובע יהיה עד 
לתאונה או לתוצאותיה המיידיות . על כך כותב השופט שמגר : " להבדיל מאמות 
המידה שאומצו בארצות אחרות , אינני רואה לקדם את האבחנה בין נזק שנגרם על 
אתר , כתוצאתו המיידית של הלם הפגיעה העיקרית , לבין פגיעות הבאות בשלב 
מאוחר יותר . האבחנה מן הנכון שתהיה לפי מידת הפגיעה . הקובע צריך להיות 
רצינותה של הפגיעה שבעטיה נשללת יכולת הנפגע להתמודד עם הלחץ הנפשי . יכול 
שהפגיעה הרצינית תנבע מהלם הצפייה המיידית , ויכול שפגיעה רצינית עוד יותר 
תיווצר כתוצאה מן הצפייה הנמשכת בילד גוסס המתעוות בסבלו . מבחן ההלם המיידי 
נראה לי במידה רבה מלאכותי . הקובע לפי מבחני ההיגיון והצדק הם הקרבה הסיבתית 
וההוכחה הברורה של נזק נפשי ממשי ומוגדר , ולאו דווקא קרבת הזמן או המקום " . 
פסק הדין מתייחס להלכה באנגליה ובארה"ב כי על התובע לסבול נזק נפשי 
קשה כדי שיהיה זכאי להגיש תביעה . כלומר : פגיעות נפשיות קלות , כגון 
צער , כאב וכעס , אינן מצדיקות פיצויים . העדר סיווג רפואי מוכר שלהן 
מכביד על הערכת היקף הנזק , וכן יש כאן חשש ניכר לבידוי נזקים שלא היו ולא 
נבראו . לפיכך , כותב השופט שמגר : " נראה לי כי ישנם טעמים כבדי משקל 
לצמצום הנזקים בני הפיצוי לתגובות נפשיות מהותיות ( במובחן מתגובות אנושיות 
שליליות אשר מי שחש אותן מסוגל להתמודד ולהתגבר עליהן בכוחות עצמו ) , 
למשל , מחלת נפש כפשוטה ( פסיכוזיס ) ומקרים ברורים וקשים ואף משמעותיים 
מבחינת משכם , של פגיעות נפשיות רצינית ( נוירוזיס ) , גם אם אינן עולות 
כדי מחלת נפש " . השופט שמגר צופה כי שאלה זו בוודאי תשוב ותתברר בבתי המשפט , 
ובעניין זה הוא מעיר : " ברור כי מקרים שאינם בגדר פסיכוזיס מוכרת יכולים 
לשמש לתביעה רק במקרים ברורים וקשים " . " תאונת דרכים " מוגדרת בחוק 
הפיצויים כמאורע שבו נגרם לאדם נזק גוף עקב השימוש ברכב מנועי . " נזק 
גוף " כולל , על פי ההגדרה , גם ליקוי נפשי או שכלי . שופט בית המשפט 
העליון , אהרון ברק , פירש את המונח " תאונת דרכים " בפסק דין " שולמן 
נגד ציון חברה לביטוח " ( ע"א 38853 ) ובין השאר קבע כי מקום שקיים בו 
קשר סיבתי בין השימוש ברכב לבין הפגיעה , מדובר בתאונת דרכים . על כך 
כותב השופט שמגר בפסק דינו : " הקשר הסיבתימשפטי , כמבואר , חובק גם 
את הפגיעה הנפשית בקרוב ממדרגה ראשונה של מי שנפגע במישרין בתאונה גופה . 
הפגיעה בקרוב המשפחה היא בגדר הסיכון שראוי לקחתו בחשבון . היא מצויה בתחום 
הסיכון שיצרה התנהגותו של המזיק " . בעניין זה , יש לציין עד כה פסקו בתי 
המשפט בישראל פיצויים לקרוב משפחה ממדרגה ראשונה בגין נזק נפשי , רק אם 
נכח במקום התאונה או היה לפחות בקרבת מקום . רק " הקרוב הנוכח " הוכר 
כ"נפגע " ב"תאונת דרכים הזכאי לפיצויים , על פי חוק הפיצויים . 
