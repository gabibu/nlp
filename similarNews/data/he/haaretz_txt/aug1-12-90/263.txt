ואשינגטון ( מיוחד ל"הארץ " ) . הקונגרס האמריקאי הגדיל שלשום בערב את 
הקיצוץ בתקציב ההגנהשל ארה"ב והעמיד אותו על 42 מיליארד דולר , מתוך הצעת 
תקציב בסך 703 מיליארד . חברי הוועדה לשירותים מזויינים של הקונגרס החליטו 
על קיצוץ העולה בקנה אחד עם שיעור הקיצוץ שהציע הסנאט . חוק תקציב ההגנה 
אמור להיחתם בידי הנשיא בוש בקרוב . כמה מחברי הוועדה , שאישרו ברוב קולות 
את הקיצוץ העמוק , אמרו כי זה הקיצוץ הגדול ביותר בתולדות הוועדה , והוא 
כולל כמה החלטות בעלות משמעות נכבדה . סעיף קיצוץ אחד , העלול להשפיע על 
שיתוף הפעולה האסטרטגי עם ישראל , הוא ההחלטה לקצץ בכ2 מיליארד דולר את 
בקשתו של הממשל למחקר מנגנוני הגנה נגד טילים באליסטיים כחלק מפרוייקט " מלחמת 
הכוכבים " . הממשל ביקש לצורך זה 9 . 4 מיליארד דולר . פרוייקט הטיל חץ , 
שארה"ב וישראל מפתחות במשותף , נכלל במסגרת פרוייקט מלחמת הכוכבים . מומחים 
פרו - ישראליים לענייני הגנהבוואשינגטון לא ידעו לומר אתמול אם להחלטת הקיצוץ 
תהייה השפעה על המשך המחקר והפיתוח של הטיל . מזכיר ההגנה האמריקאי , ריצארד 
צייני , התחייב בפגישתו עם שר הביטחון , משה ארנס , שארה"ב תמשיך בפיתוח 
השלב השני עם ישראל . 
