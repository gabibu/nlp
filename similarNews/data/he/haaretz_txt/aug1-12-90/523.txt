" עיראק מקבלת מתימן שירותי נמל . התימנים מוכנים להעניק שירותים לאוניות 
מלחמה עיראקיות ולאפשר לצבא העיראקי לפרוק נשק בנמל תימני , ככל הנראה נמל 
עדן " . כך אמר מנהל לשכת העיתונות הממשלתית , המזרחן ד"ר יוסי אולמרט . 
גורמים מהימנים בישראל לא פסלו את האפשרות , שלאחר כיבוש כוויית ובסיוע 
שירותי הנמל התימניים , ישקול סדאם חוסיין לנסות ולסגור את מצרי באב אל - 
מנדב , בכניסה לים האדום . באחרונה ביסס שליט עיראק את מעמדו בתימן . בעבר 
היו לו קשרים עם צפון - תימן . בעקבות האיחוד בינה לבין דרום - תימן ביקר 
בה סדאם חוסיין , ושם סיכם את עסקת שירותי הנמל . לדברי ד"ר יוסי אולמרט , 
זוהי הסיבה שתימן לא הצביעה נגד עיראק במועצת הביטחון של האו"ם , ושגרירה 
נעדר בהפגנתיות מהצבעת הגינוי . " העובדה , כי לעיראק בסיס ימי בתימן מעידה 
על כוונותיו של סדאם חוסיין להפוך למנהיג החזק של מדינות ערב ושליט כל - 
יכול " . ד"ר אולמרט סבור , כי האירועים האחרונים מלמדים שישראל צריכה לקחת 
ברצינות של איומי נשיא עיראק , משום שהפלישה לכוויית תביא להיערכות כוחות 
שונה בעולם הערבי . אולמרט השווה את סדאם חוסיין לגמאל עבד אל - נאצר בשנות 
ה06 . להערכתו , יש בכוונת הנשיא העיראקי להשתמש בגרעיני תמיכה של מפלגת 
הבעת במדינות ערב , ולא מן הנמנע שאף יציב גורמים כאלה בממשלת הבובות , 
שהקים בכוויית . מצרים , סעודיה ואיראן הביעו דאגה מעסקת שירותי הנמל 
בין עיראק לתימן . 
