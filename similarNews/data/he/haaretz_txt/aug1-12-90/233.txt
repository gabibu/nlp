הנהלת איגוד הכדורעף רשמה בפניה את המלצתו של יו"ר האיגוד יחיאל דורון לדחות 
לדצמבר את הדיון על המשך העסקתו של מריו טרייביץ כמאמן הנבחרת הלאומית . 
דורון העלה בפני הנשיאות את העובדה שהנבחרות הלאומיות לא יפעלו עד דצמבר 
מסיבות תקציביות . אימוני הנבחרת הלאומית יחודשו בדצמבר כהכנה למוקדמות אליפות 
אירופה , כשאחד הבתים המוקדמים יהיה בישראל , במאי או ביוני 1991 . ההצעה 
של דורון היתה מוצא של פשרה , לאחר שהתברר שמסתמן רוב ברור נגד טרייביץ 
אמריקאי - יהודי ממוצא רוסי בגלל העלות הגדולה של העסקתו , העשויה להסתכם 
ב - 000 , 6 דולר בחודש . יו"ר ההתאחדות לספורט , שמשון בובר , התערב גם 
הוא בנושא ואתמול בבוקר שיגר מברק לדורון , בו ציין כי בהתאחדות לספורט 
ובקרב פעילים בענף הכדורעף יש התנגדות להעסקתו של טרייביץ . בובר טען כי 
ההתאחדות לספורט לא תממן את העסקת טרייביץ . 
