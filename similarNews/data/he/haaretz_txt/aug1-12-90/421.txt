עובדי מגן דוד אדום הפעילו אמש במשך ארבע שעות , את התחנות עם אמבולנס אחד , 
במחאה על אי קבלת משכורת חודש יולי . הנהלת מד"א הודיעה לעובדים כי אין 
לה אפשרות לשלם להם את מלוא המשכורת . לצרכי תשלום המשכורת דרושים 5 . 2 
מיליון שקלים . בקופת מד"א נותר סכום של מיליון שקלים , סכום המספיק בקושי 
לתשלום מחצית משכורת חודש יולי לעובדים . העובדים מתנגדים לקבל רק את מחצית 
שכרם . יו"ר ועד העובדים אלי בן קסוס , הודיע כי העובדים רואים בסכומים 
שהועברו לחשבונותיהם השלמת דמי הבראה מהחודש שעבר והעובדים דורשים מההנהלה 
לשלם להם את המשכורת . ביום ראשון מתכנסים העובדים כדי לדון בצעדים שינקטו 
אם עד למועד זה לא תשולם להם המשכורת . יצויין כי במהלך החודשיים האחרונים 
שולמה המשכורת לעובדים בזמן , לאחר שמשרד הבריאות העביר למד " א תשלומים 
עבור שירותים ומפרעות על חשבון . המשרד אמור להעביר למד"א סכום של 5 . 5 
מיליון שקלים . 3 . 3 מיליון מתקציבו והשאר תוספת תקציב שאושרה על ידי ועדת 
הכספים . עד כה הועבר למד"א סכום של 4 מיליון שקלים . מנכ"ל מד"א , ד"ר 
נתן כהן אמר כי יש הבנה בין משרד הבריאות להנהלת מד"א , בדבר מימון משכורות 
העובדים עד ל1 בנובמבר השנה , תאריך בו אמורה ועדת מומחים להגדיר את סל 
השירותים של מד"א ואיזה חלק מהסל יסובסד על ידי המדינה . ד"ר כהן דחה את 
טענת האוצר , כי מד"א לא עמדה בתוכנית ההבראה שלה . לדבריו תוכנית ההבראה 
שנוסחה בעבר על ידי האוצר , יושמה בחלקה הגדול . נסגרו חלק מהתחנות והושג 
מהרשויות המקומיות הסכם להמשך מימון תחנות שהיו אמורות להיסגר ולא נסגרו . 
סגירת תחנות לא יכולה להיות תוכנית הבראה לטווח ארוך . בעקבות המלצת ועדת 
רווח שאמורה לסיים בעוד חודש את עבודתה , נצטרך לגבש תוכנית הבראה לטווח 
ארוך והמלצות " ועדת רווח " היא מרכיב חיוני לתוכנית כזו , אמר ד"ר כהן . 
