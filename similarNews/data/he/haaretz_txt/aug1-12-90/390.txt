שר החינוך זבולון המר ביקש אתמול משר התקשורת רפאל פנחסי לאפשר לרשות השידור 
ערוץ רדיו נוסף כדי להחל בהפעלתו של ערוץ השידורים לעולים . בתחילת השבוע 
אישרה מליאת רשות השידור את הצעת שר החינוך להקים את הערוץ החדש . הרשת החדשה 
אמורה להרחיב את השידורים בשפות רוסית , אמהרית ויידיש כדי להקל על תהליך 
קליטתם של העולים . ללמודי השפה העברית ברשת לעולים יתווספו גם למודים על 
תולדות ישראל , אזרחות וגאוגרפיה שנועדו להגביר את זיקתם של העולים לעם 
ולארץ . הרשת גם תעביר מידע חיוני לעולים בנושאי דיור ותעסוקה . המר הודיע 
לשר התקשורת כי רשות השידור תיטול על עצמה את הפעלת הערוץ החדש ומימון התוכניות . 
