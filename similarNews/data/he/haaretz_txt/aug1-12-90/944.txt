תוכנית ראשונה וייחודית להכשרת עולים מאתיופיה לעובדי הוראה וחינוך בבתי 
ספר בישראל , נחנכה אתמול עם פתיחתו של סמינר העשרה בן 3 ימים באוניברסיטה 
העברית בירושלים . בתוכנית משתתפים 03 סטודנטים יוצאי אתיופיה , בוגרי 
פנימיות של עליית הנוער , חיילים משוחררים וסטודנטים מבוגרים , שנבחרו 
מבין 48 מועמדים . תוכנית ההעשרה הוכנה על ידי המכון לחקר הטיפוח בחינוך 
שבביה"ס לחינוך של האוניברסיטה , מיסודה של מועצת נשים יהודיות בארה"ב . 
היא מהווה תוספת ללימודי ההכשרה שיתקיימו החל מספטמבר בארבע מכללות : " ליפשיץ " 
ו"אפרתה " בירושלים , מכללת " אחווה " בבאר - טוביה ומכללת " גבעת וואשינגטון " 
שליד קיבוץ יבנה . תוכנית ייחודית זו להכשרת יוצאי אתיופיה למורים בישראל , 
נערכה במימון משרד החינוך והתרבות , אגודת " עמישב " ויד הנדיב . תוכנית 
ההכשרה במכללות תימשך שלוש שנים ( ארבע שנים לאלה הצריכים גם שנת - מכינה ) 
ובמהלכן יתקיימו מדי חודש מפגשי העשרה במסגרת המכון לחקר הטיפוח בחינוך . 
" מטרת התוכנית היא לגשר על הפער בין התרבות היהודית האתיופית לבין החברה 
הישראלית , לתת להם רקע על החברה הישראלית ונושאי קליטת העלייה ולספק מידע 
ואוריינטאציה בנושאים שבדרך כלל אין לומדים אותם בתוכניות להכשרת מורים " , 
אומרת ד"ר שלוה וייל , העומדת בראש התוכנית . 
