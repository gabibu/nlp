קאהיר ( ע"ץ וע"ר ) . פארוק קאדומי , ממנהיגי אש"ף , מתח אתמול ביקורת 
על ארה"ב והאשים אותה ביחס בלתי רציני במאמצים להשגת שלום ובסיוע שהיא נותנת 
לישראל " העושה הכל כדי להרוויח זמן " . קאדומי , ראש המחלקה הפוליטית של 
אש"ף , הופיע בפני ועידת שרי החוץ המוסלמים , ואמר כי ארה"ב מעלה הצעות 
בתקווה להרוויח זמן ולהימנע מיוזמות ערביות ובין - לאומיות . עוד אמר כי 
תוכניתו של בייקר " משרתת את האינטרס הישראלי ואפילו כך עדיין מסרבת ישראל 
לקבל יוזמה זו " . קאדומי גם גינה את עליית יהודי בריה"ם לישראל ואמר כי הישראלים 
מנסים לנצל נהירה זו כדי לגרש את הפלשתינאים מבתיהם . 
