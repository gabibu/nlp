ממשלתו של יצחק שמיר נקלעה לסתירה קשה בקשר לתקציב הביטחון . מי שנוקט מדיניות 
נוקשה ובלתי - מתפשרת בתהליך השלום צריך לטפח , כגיבוי למדיניותו , תקציב 
ביטחון שבו מובאת בחשבון אפשרות של הידרדרות צבאית . בקיצוץ תקציב הביטחון 
יש מבחינתו נטילת סיכון . סיכון זה גדל משום שהידרדרות ביטחונית תסכן גם 
את העלייה הגדולה , הנוהרת כיום לישראל . לחלופין אפשר לומר , כי המשך 
תהליך השלום ורגיעה ביטחונית הם תנאי לקיצוץ תקציב הביטחון ולקליטה שקטה 
של העולים . אך לא כך קורה בפועל . הממשלה רוצה גם לקלוט בנחת את העלייה , 
גם לקצץ במידה משמעותית את תקציב הביטחון ולהתעלם מצרכים ביטחוניים ומאיומים 
שונים . בהתחשב בעולים הצפויים להגיע , נראה כי הקיצוץ של 97 מיליון שקל 
מתקציב הביטחון הוא רק אות לבאות . קרב ההסברה שמערכת הביטחון יצאה אליו 
בשבוע שעבר הוא יותר על הקיצוצים שבדרך . בצה"ל הבינו זה מכבר , כי ככל 
שתגבר העלייה , כך תגדל האפשרות שיקוצץ תקציב הביטחון . כדי להקדים רפואה 
למכה פנה הרמטכ"ל לראש הממשלה שמיר , כשזה מילא את תפקיד שר הביטחון בממשלת 
המעבר , וביקש בשם צה"ל להגדיל את תקציב הביטחון . הנימוק היה הוצאות גוברות 
בביטחון השוטף והצורך בהשקעות אל מול האיום העיראקי . שמיר שמע ולא התנגד 
לבקשת שומרון , אך בפועל נהג אחרת . בעת ששר הביטחון משה ארנס נפגש בוואשינגטון 
עם שר ההגנה האמריקאי ריצארד צייני הצטרף ראש הממשלה להחלטת הקיצוץ בתקציב 
המדינה , ובכלל זה תקציב הביטחון . ארנס נפגע מכך שלא המתינו אפילו שישמיע 
את השגותיו . אחת הבעיות של ארנס כשר ביטחון תהיה קשורה בתקציב הביטחון . 
אם בו בזמן יקוצץ הסיוע הצבאי האמריקאי לישראל , הבעיה תחריף . מצבו של 
ארנס כשר ביטחון יהיה קשה יותר בתחום זה מאשר קודמו , גם משום שהחלטות שונות 
נדחו בתקופתו של רבין . לכן ארנס לא יוכל לחמוק מכמה החלטות כואבות . בגלל 
המחסור הגדול בכספים יהיה עליו לבחון מחדש את רשימת העדיפויות של צה"ל . 
ככל שימהר להתאים את תוכנית העבודה של צה"ל לתקציבים המקוצצים , כך ייטב . 
ולא , יעמוד ב1991 , עם הרמטכ"ל שיבוא אחרי שומרון , בפני שוקת שבה סדקים 
רבים . הלחצים התקציביים גברו מסיבות שונות . ההוצאות השוטפות של צה"ל תפחו , 
למרות מאמצי הצבא לרסנן . המשכורות גדלו , וכך גם התגמולים לנכים ולמשפחות 
שכולות . השחיקה בתקציב הביטחון נמשכה . לחצי האינתיפאדה הורגשו מאוד בתקציב 
אף שהאינתיפאדה מוחזקת על אש קטנה , היא נגסה קשה בתקציב הביטחון . אפילו 
מגזימים בצה"ל בהוצאות האינתיפאדה ( כ009 מיליון שקל ) , ברור כי הן נטלו 
את חלק הארי ממה שהתפנה מפרויקט הלביא , שבוטל . חלופות הלביא עלו , 
למעשה , בעשן האינתיפאדה . הדולרים של פרויקט הלביא הוצאו ברובם על העסקות 
החדשות של מטוסי אף - 61 ואף - 51 ועסקת מסוקי האפאצי . הפגיעה בתעשיות הביטחוניות 
נמשכה גם היא . מאז 4891 נמשכת הירידה ברכישותיו של משרד הביטחון מתעשיות 
אלה . כיום רוכשים פחות ממחצית ממה שרכשו בתעשיות הביטחוניות ב4891 . נכון 
שהיצוא של תעשיות אלה גדל מאז ב52 אחוזים , אך על - פי המצב הבין - לאומי , 
ספק אם התעשיות הביטחוניות יצליחו לשמור על רמת המכירות בעתיד . אפילו בלא 
הלחצים האדירים על תקציב המדינה , בגלל העלייה , יהיה צורך בשידוד מערכות 
בתקציב הביטחון וברשימת העדיפויות של צה"ל . בתחום ההכנות אל מול האיום 
העיראקי יש הרבה לעשות . מי שמשתעשע ברעיון שביטול פרויקט הצוללות לחיל 
הים יפנה די כספים לכל הצרכים טועה מאוד . הבעיה יותר נרחבת . יש לחפש 
את החיסכון בכמה תחומים . למשל , קיצור בשירות החובה , בצד קיצוץ בימי 
המילואים . על הצעה לקצר את שירות החובה אמרו בצה"ל , כי השינוי יגרום 
הפסדים משום שיהיה עליהם לקרוא ליותר אנשי מילואים או לגייס אנשי קבע . 
ועוד : אל מול האיומים נדרש צבא גדול . אשר לטענה האחרונה , יש להדגיש 
כי הצבא יגדל ממילא כאשר יקלוט אלפים מהעולים החדשים לשורותיו . הטענה בדבר 
הצורך לגייס אנשי קבע תמוהה יותר . שוב ושוב שומעים כי צה"ל משלב בשורותיו 
מערכות נשק חדישות , שישפרו את עוצמת האש שלו . מדוע אין חידושים אלה משתלבים 
בשינוי מבנה היחידות והקטנתן ? אם אפשר לייצר כמות אש גדולה יותר ומדויקת 
יותר , מדוע שהדבר לא ישפיע גם על מספר האנשים המפעילים את מערכות הנשק ? 
כאשר ארנס יחליט על מינוי הרמטכ"ל הבא , יהיה עליו לחייבו להתאים את ארגון 
צה"ל ומפקדותיו לשינויים בשדה הקרב , כשם שחייב בשעתו את משה לוי להקים 
את מפקדת חילות השדה כתנאי למינויו לרמטכ"ל . 
