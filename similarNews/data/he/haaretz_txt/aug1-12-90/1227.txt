סקר טלפוני שבוצע עבור שבועון " אלנדווה " הערבי - ישראלי , היוצא לאור 
במזרח - ירושלים בעריכת ד"ר מחמוד שיבלי - זחלקה מכפר קרע , מגלה תמיכה 
ברורה של הציבור הערבי - ישראלי בסדאם חוסיין . במדגם נשאלו שתי שאלות . 
הראשונה היתה : מה דעתך על הפלישה העיראקית לכוויית ? בתשובותיהם תמכו 
בפלישה % 26 , התנגדו לה % 03 , ול%8 לא היתה דיעה בנושא . השאלה השנייה 
היתה : מה דעתך על אישיותו של סדאם חוסיין ? % 96 ענו כי הוא גיבור לאומי - 
ערבי , % 51 מטורף ופזיז , % 4 פזיז , % 3 לא גיבור ולא מטורף , % 6 
תכונות שונות ( לרוב שליליות , כמו דיקטטור , פרחח , אינטרסנט , טועה 
ומסתורי . אחד הנשאלים ענה כי הוא " ביסמארק ערבי " ) . מבדיקת התוצאות 
וניתוחן עולה כי סדאם חוסיין זוכה לאהדה יותר במשולש מאשר בגליל , ויותר 
בקרב הגברים הערבים מאשר בקרב הנשים הערביות . הסקר כלל 802 נשאלים מהאוכלוסייה 
הערבית הבוגרת בישראל מהגליל , מהמשולש ומהנגב כולל הערים המעורבות . 
הסקר יפורסם במלואו בגליון הבא של שבועון " אלנדווה " , היוצא לאור מחר . 
ד"ר שיבלי - זחלקה אמר כי " התוצאות משתלבות היטב בתמונה הכללית של תמיכת 
הפלשתינאים בשטחים בצעדיו האחרונים של סדאם חוסיין , מתוך אהדה לאומץ הלב , 
העקשנות וההיבט הפאן - ערבי האנטי - אמריקאי של שליט עיראק , כפי שרואים 
אותו הפלשתינאים . ישנו משבר מנהיגות במגזר הערבי בישראל ובכלל בעולם הערבי 
וסדאם הוא הדמות התורנית איתה האזרח הערבי יכול להזדהות " . 
