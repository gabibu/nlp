מקורות ערביים במפרץ מסרו אמש , כי 001 טנקים עיראקיים של יחידות " משמר 
הרפובליקה " הוצאו אתמול מהבירה כווית לעבר הגבול העיראקי מול אמצעי התקשורת , 
שהובאו במיוחד מבגדאד , אך במקומם הוכנסו כ021 טנקים של מתנדבי " הצבא 
העממי " , המשתייכים לכוחות המזוינים העיראקיים . מקורות אלה מסרו , כי 
" הנסיגה על פי לוח - זמנים " של הכוחות העיראקיים מכווית שהחלה אתמול , 
אינה אלא פעולת " החלפה תיאטרלית " מוגבלת . עוד מסרו המקורות , כי 
הנסיגה העיראקית הינה להלכה , וכי למעשה הורה הנשיא סדאם חוסיין לתגבר את 
כוחות המשלוח העיראקיים בכווית . דובר של צבא עיראק הודיע אמש , כי השלב 
הראשון של נסיגת הכוחות העיראקיים מכוויית הושלם , וכי יחידות נוספות יפונו 
מחר . הדובר , שצוטט על ידי הטלוויזיה העיראקית , אמר : " לאור המצב 
היציב בכוויית הוחלט לפנות יחידות נוספות ביום שלישי בתיאום עם היחידות המוצבות 
בשטח " . בד בבד עם מסירת ההודעה על תחילת הנסיגה , הורה נשיא עיראק להקים 
11 דיוויזיות חדשות . רדיו בגדאד מסר , כי סדאם חוסיין הורה למשרד ההגנה 
לקבוע לוח - זמנים להקמת דוויזיה משוריינת , דוויזיה של משמר הנשיא ותשע 
דיוויזיות של חיל - רגלים וכוחות ממוקמים . שעות ספורות לפני ההודעה על הנסיגה , 
מסר עד - ראייה מערבי בכוויית , כי ראה בשבת טנקים העושים את דרכם דרומה 
לעבר שדות הנפט בקרבת הגבול עם סעודיה . עד הראייה דיווח על תנועה לילית 
כבדה של שריון וחיילים עיראקיים . מקורות בתעשיית הנפט מסרו , כי כוחות 
עיראקיים חופרים שוחות מסביב לשדות הנפט הדרומיים . העיראקים הבטיחו לפתוח 
היום את הגבול ולאפשר לכוויתים ולדיפלומטים לעבור מכווית לעיראק וכן לאפשר 
מעבר תוצרת - חקלאית טרייה מעיראק לכווית . הממשלה הזמנית הכוויתית שמינו 
העיראקים , בראשות הקולונל עלא חוסין עלי , הזהירה אתמול מפני פעולת - 
נקם או התערבות בעניניה הפנימיים של כווית על - ידי מדינות זרות . כל צעד 
שיינקט ייתקל בתגובה כוויתית חריפה ובסיוע עיראקי מאסיווי , נאמר בהודעה . 
מקורות ערביים במפרץ מסרו אמש , כי תשעת הקצינים המהווים את הממשלה הכוויתית 
הזמנית הם כוויתים ממוצא עיראקי , הנמנים על העדה השיעית , שלה קשר הדוק 
עם עדת הרוב השיעי בדרום עיראק . ממשלה זו הודיעה בשבת כי היא מקימה צבא 
עממי , שאליו רשאים להצטרף בני כל הלאומים . בגדאד טענה כי 000 , 041 איש 
כבר התנדבו בשבת להצטרף לצבא זה . כמו - כן הודיעה אתמול הממשלה הזמנית על 
הסרת העוצר בכל שעות היממה . תחנת רדיו עיראקית , ששידוריה נקלטו על - 
ידי " בי - בי - סי " מסרה , כי שר הפנים אמר שהעוצר יוסר בין השעות 7 
בבוקר ל03 . 7 בערב החל מהיום . כתב רדיו " מונטה קרלו " דיווח אמש מכווית , 
כי כוחות שריון עיראקיים מצויים בכל אתר ואתר , וכי בתי המסחר עדיין סגורים . 
בהודעה אחרת של הממשלה הזמנית נצטוו השגרירים הכוויתיים בחו"ל לשתף עימה 
פעולה . כל שגריר שיסרב לשתף פעולה יסולק משירות החוץ ורכושו יולאם , 
נאמר בהודעה . הפעילות הבין - ערבית נמשכה גם אתמול , אך לפי שעה אין התקדמות 
בהצעה המצרית - ירדנית לכנס בגדה פסגה מצומצמת לדיון במשבר העיראקי - כוויתי . 
סוריה שוב תבעה אתמול לכנס פסגת חירום בין - ערבית . קפידבין " אין עדות 
לנסיגה של הכוחות העיראקיים מכוויית " אמר אתמול יו"ר ועדת המודיעין של 
הסנאט , דיוויד בורן . דיווחי מודיעין מהבוקר אינם מצביעים על כך שהעיראקים 
באמת נסוגים , בעיקר לאורך הגבול הדרומי עם ערב הסעודית , ששם הם התחפרו 
היטב , אמר בורן בראיון לרשת הטלוויזיה אי - בי - סי . לדבריו , הכוחות 
העיראקיים נמצאים על גבול ערב הסעודית , ופלישה למדינה זו נשארת אופציה 
לנשיא עיראק סדאם חוסיין . " ידוע לנו על כך שככל הנראה היו מקרים של חציית 
הגבול ב84 השעות האחרונות , אך ייתכן שהדבר נעשה ללא כוונה " , אמר בורן . 
העיתון " ואשינגטון פוסט " מסר בגיליונו אתמול , כי ארה"ב שיגרה למזרח 
התיכון כוחות - מבצע מיוחדים וכוחות לחילוץ בני ערובה למזה"ת , כולל יחידות 
מ"כוח דלתה " המורכב מאנשי קומנדו נבחרים . העיתון , המסתמך על מקורות 
צבאיים , הוסיף כי ארה"ב מתכננת להפעיל מטוסי - קרב " מתגנבים " מדגם 
אף - אף - 711 ומפציצי בי - 25 , לקראת אפשרות שעיראק תתקוף את סעודיה . 
שגריר עיראק בארה"ב אמר בשבת , כי לעיראק אין תכניות לפלוש לסעודיה , אך 
השגריר הכווייתי אמר כי ייתכן שהכוחות העיראקיים , המרוכזים לאורך הגבול 
הסעודי , נועדו לפלישה נוספת . מקורות בריאד מסרו , כי הכוחות הסעודיים 
נמצאים במצב כוננות . עם זאת , מקורות אלה אינם צופים פעולה צבאית עיראקית 
כלשהי נגד הממלכה הסעודית , המצויידת בצבא של כ000 , 56 חיילים ו000 , 01 
אנשי המשמר הלאומי הסעודי , הפועל תחת פיקודו של יורש העצר , האמיר עבדאללה 
בן עבדל עזיז . קפידבינארה"ב , בריה"ם , מדינות אירופה , יפאן וסין הודיעו 
על נקיטת עיצומים נגד עיראק וכוויית , הנחשבת כגרורה של סדאם חוסיין , 
ואסרו על מכירת נשק לעיראק . גם מצרים גינתה בחריפות את הפלישה העיראקית , 
ומרבית מדינות הליגה הערבית , המקיימת עתה מושב בקהיר , קראו לנסיגת הכוחות 
העיראקים . ירדן , בעלת בריתה הערבית הקרובה ביותר של עיראק , הודיעה 
כי לא תכיר מיד בממשלה החדשה בכוויית . הממשלה הכוויתית הזמנית הזהירה מדינות 
אשר אזרחיהן נמצאים בכוויית , שלא לנקוט עיצומים נגד עיראק או כוויית . 
" אל להן למדינות אלה לצפות כי ננהג בצורה מכובדת בשעה שהן רוקמות מזימות 
תוקפניות נגדנו ונגד אחים אחרים בעיראק " , אמר שר החוץ בממשלה זו , ואליד 
סעוד מוחמד עבדאללה , בתחנת השידור העיראקית " קול ההמונים " . לדבריו , 
ממשלת כווית שוקלת לנתק את הקשרים הדיפלומטיים עם מדינות הנוקטות עמדות 
עוינות כלפי כוויית וסוגרות את שגרירותן בכוויית . " זה כולל אחדים מן 
המשטרים הערביים המושחתים התומכים במשטר המושחת המודח " , הכריז בשידור שעליו 
דיווחה סוכנות הידיעות העיראקית . יותר ממיליון אזרחים זרים עבדו בכווית 
כאשר כוחות עיראק פלשו לשם ביום חמישי . בין הזרים אלפי אזרחים מערביים 
ויפאניים בעמדות בכירות בבנקים ובתעשיית הנפט , וקבוצה גדולה של יועצים 
צבאיים מערביים . עובדים אחרים הם מסרי לנקה , מצרים , ירדן , הודו , 
פקיסטאן , בנגלדש , פיליפינים , תאילנד , קוריאה ו000 , 01 סינים . 
העיראקים אינם מאפשרים לאזרחי ארה"ב ובריטניה לעזוב את כוויית מאז הפלישה 
סיפרו שוודים ופינלנדים שעזבו אתמול את כווית . " יצאנו ביום ראשון מכווית 
בריאים ושלמים , אולם שלטונות הכיבוש אינם מאפשרים את יציאתם של אמריקאים 
ובריטים המתגוררים בנסיכות " . עדי הראייה סיפרו גם , כי " העיראקים הרסו 
הכל . הם הרסו מן היסוד את ארמון האמיר - שייך - געבר אל - אחמד אל - סאבח 
ואת ארמונו של דאסמאן , צפונית מזרחית לעיר כוויית . התושבים הזרים והכווייתים 
פוחדים . הם חשים מבודדים לגמרי מהעולם החיצון ואין להם מושג מה קורה " . 
מארמון דאסמאן ברח האמיר געבר במסוק לסעודיה עם פלישת הכוחות העיראקים . 
עד ראייה בכוויית מסר טלפונית לכתב רויטר בקפריסין , כי אתמול שרר שקט בכוויית 
סיטי . רוב החנויות היו סגורות ולא נשמעו יריות או התפוצצויות מאז שבת אחה"ץ . 
הוא סיפר כי החיילים העיראקיים נראו משועממים ואחדים שיחקו כדורגל ברחובות 
עם תושבים לא - כווייתיים . תחנות המשטרה היו בלתי מאויישות , ונפוצו שמועות 
בלתי מאושרות על מעשי ביזה . 
