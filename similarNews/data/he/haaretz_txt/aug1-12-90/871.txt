נתן ניסני , מנכ"ל חברת עלית , יצא אתמול לבריטניה כדי להציג בפני ראשי 
מרקס אנד ספנסר כמה ממוצרי עלית שהוא מבקש לשווק בבריטניה באמצעות הרשת . 
עלית נהנתה בשנה החולפת מהצלחה מרובה בשיווק מוצריה בבריטניה . בין היתר 
מוכרת עלית לבריטים את ה"מקופלת " , מטבעות שוקולד , דובונים , סוכריות 
ממולאות ומוצרים ייחודיים אחרים לחג המולד והפסחא , כמו דמויות סנטה משוקולד , 
קישוטים לעצי חג המולד וביצים בעוד עלית פוזלת לשוק הבריטי , פוזלים הפולנים 
לעלית . עלית עסוקה בימים אלה במו"ם עם הפולנים על הקמת מפעל לממתקים על 
אדמת פולין . בשלב זה עדיין אין בשורות , אך השגריר הפולני בישראל , צסלב 
ידקובסקי , ביקר לפני ימים אחדים במפעל עלית בר"ג ושמע על תהליכי הייצור . 
