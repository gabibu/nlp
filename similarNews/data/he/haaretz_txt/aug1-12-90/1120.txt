בהפרות סדר , שהיו אתמול בשטחים , נפצעו שישה פלשתינאים , לדברי מקורות 
ערביים . דובר צה"ל דיווח על שני פצועים . חייל משמר הגבול נפצע קל בחאן - 
יונס מפגיעת אבן , ופונה לבית החולים " ברזילי " באשקלון . מקורות ערביים 
אמרו , כי ברפיח היו התנגשויות קשות בין חיילים לתושבים , שבהן נפצעו חמישה 
פלשתינאים . נציג דובר צה"ל בפיקוד הדרום דיווח על פצוע אחד בינוני ברפיח . 
לדבריו , היו ברצועת עזה הפרות סדר מועטות , והחיים והמסחר התנהלו כסדרם . 
כוחות הביטחון ברצועה עורכים חיפושים נרחבים אחרי העציר , שברח לפני ארבעה 
ימים מכלא קציעות שבנגב , לאחר שהתגנב למשאית מזון , שפרקה ירקות בכלא . 
החיפושים מתרכזים ברצועת עזה , ונבדקים גם מעברי הגבול ברפיח , מחשש כי 
העציר ינסה לברוח למצרים . הקצין הבודק , שמונה לחקור בפרשה , הגיש שלשום 
את מסקנותיו לאלוף פיקוד הדרום , ובהן המלצה להעמיד לדין את השומרים בכלא . 
במחנה הפליטים בלאטה שליד שכם נפצע אתמול פלשתינאי מקליעי גומי , שנורו 
לאחר שתושבים יידו אבנים לעבר חיילים . הפצוע הועבר לבית החולים " אל - 
איתיחאד " בשכם , משם העבירו אותו חיילים לבית החולים תל - השומר . אתמול 
נמשך הסגר על שכונת בית חנינא בצפון ירושלים , שם ממשיכים כוחות הביטחון 
בסריקות אחרי רוצחי שני הנערים , ליאור טובול ורונן קרמני . כוחות הביטחון 
הרסו בלילה שעבר מבנה בכפר ראעי מדרום לגנין , שבו התגורר זאהר אחמד נאגי 
סבאח . סבאח נלכד בתחילת חודש ינואר 9891 , בחשד שהשתתף עם תושבים נוספים 
בתקיפת חשוד בשיתוף פעולה , שבמהלכה דקר למוות אחד מקרוביו של אותו אדם . 
הוא חשוד גם בהשלכת מטען חבלה מאולתר לעבר ביתו של חשוד אחר בשיתוף פעולה , 
שממנו נפצע בנו של בעל הבית , ובהכנת מטעני חבלה נוספים , שאחד מהם השליך 
לעבר סיור צה"ל בחודש מארס 8891 . משפחתו של סבאח עתרה לבג"ץ נגד כוונת השלטונות 
להרוס את כל ביתה , ופרקליטות המדינה הגיעה עמה להסדר , שלפיו ייהרס רק 
המבנה הצמוד לבית , שבו התגורר סבאח , ולא הבית כולו . לבית המשפט הצבאי 
בגנין הובאו אתמול להארכת מעצר שלוש נשים משכם ומגנין , החשודות בחברות 
בחזית הדמוקרטית לשחרור פלשתין ובהעברת איגרות מוצפנות מחברי הארגון בירדן 
לחברי חוליה חבלנית של הארגון , שפעלה בגדה בשנים האחרונות . 
