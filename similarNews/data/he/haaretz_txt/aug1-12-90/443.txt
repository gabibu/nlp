מדינות הקהילייה האירופית גינו אתמול את הפלישה העיראקית , וקראו לבגדאד 
להוציא את כוחותיה מכוויית ללא - תנאי . ואולם הקהילייה , הקשורה בהסכם 
מסחרי עם עיראק ועם מדינות אחרות באזור , נמנעה מנקיטת צעדי - עונשין נגד 
סדאם . גינויים חריפים באו גם מרוב הבירות החשובות במערב אירופה . ספרד , 
המקיימת יחסים הדוקים במיוחד עם העולם הערבי , קראה לעיראק לסגת ללא - 
תנאי לגבולות הקודמים , ולנסות ליישב את המחלוקת עם כוויית בדרך של משא - 
ומתן . דיפלומטים סעודים וכווייתים ניסו אתמול לשכנע את האירופים להפעיל 
צעדי - עונשין נגד עיראק , אמרו מקורות מדיניים בבריסל . אבל 21 מדינות 
הקהילייה ממתינות כנראה לפעילות דיפלומטית - ערבית , ורוצות לבדוק את ההשפעות 
של הפלישה על מחירי הנפט . 
