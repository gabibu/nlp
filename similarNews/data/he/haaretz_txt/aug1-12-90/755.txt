שמעון פרס עשה בשבוע שעבר את הפתיחה שלו כאופוזיציה לוחמת בנאום חוצב להבות 
שבו נימק הצעת אי אמון בממשלה בנושא קליטת העלייה . הנאום היה מקיף , כלומר 
חרג מנושא הקליטה , ושרטט במשיכות מכחול עזות גם את הרקע הכללי לבעיה . 
הצעת אי האמון נדחתה , כידוע . אשר לנאומו של פרס , תהיה זו אבידה של 
ממש אם ניתן יד לשקיעתו הצפויה בדברי הכנסת המאובקים ולא רק בגלל המסר הענייני 
שבו . בנאום שזורות פניני פרס אחדות , שקורא העיתונים הלחוץ אולי לא שת 
לבו אליהן , וההפסד כולו שלו . קחו למשל משפט זה , השייך לתיאור הרקע 
הכללי : " ארה"ב מסויגת ובוחנתאירופה מבקרת ומסתגרתוטעם של בידוד מרחף 
באוויר . האפשר לתאר את מצבה של ישראל בקיץ 0991 בצורה פיוטית יותר ? לרוע 
המזל , שעות לא רבות לאחר שנישא הנאום , פלש סדאם חוסיין לכוויית , דגשים 
פוליטיים הוסטו למחוזות אחרים , ולפחות לזמן מה " טעם הבידוד המרחף באוויר " 
התפוגג . אכן , לא בכל עת ניתנת למשורר גם הנבואה . סוג יצירה העומד בפני 
עצמו הם משפטי ההיפוך , שבהם מסוגלים רק מעטים להתחרות בפרס . לדוגמה : 
" העולם הערבי הולך ומתארגנהפלשתינאים נעים מקהיר של שלומלבגדד של איומים " . 
גם קטע זה לא עמד היטב בתלאות השעון המזרח - תיכוני ההפכפך . אכן , העולם 
הערבי הולך ומתארגן , אבל לפי כל הסימנים נגד העיראקים ; ולאן ינועו הפלשתינאים 
במצב זה עדיין לא ברור . והנה עוד משפט היפוך הראוי לאזכור , המתייחס לממשלה : 
" ככל שסדר היום הולך ומתעבהכך השליטה בהגה הולכת ורפה . לרוע המזל התחלף 
לפרס המין בחלקו השני של המשפט , שהיה יכול להיות מושלם אילו המיר , למשל , 
" שליטה " ב"מאחז " . אשר למסר הטמון כאן , הרי כל אחד רשאי להתייחס 
אליה כהשקפתו . אין ספק שהמשורר בוחן את המצב בעיניים חודרות ; יהיו מי 
שיאמרו כי הוא מתאר דברים כהווייתם ( ראה התפרעות מודעי בעת אישור התקציב ) 
, ויהיו שיגידו כי ראה מהרהורי לבו ( ההצבעות האחרונות בכנסת ובגידת האגודה 
שאחריה חיזרו פרס וחבריו במרץ ) . אין ספק כי פרס משיג אחד משיאיו הליריים 
ביצירה הקצרה הבאה , המתייחסת לאירוע היסטורי הפרסטרויקה והשערים שנפתחו : 
" גם נסצריך לפרנסממשלת ישראל התגלתהכמי שאינה מסוגלתלהרים את הנס " . יושם 
לב לכפל המשמעות העמוק הטמון במלה " נס " . גם פה נשאיר לקורא לשפוט אם 
הממשלה כבר התגלתה במלוא חדלונה , או שמא רק מפרפרת עדיין בקורי המחדל שטוותה 
בתחום קליטת העלייה הממשלה הקודמת . ואם הזכרנו את הממשלה הקודמת , נביא 
עוד מובאה מדברי המשורר , שבה משתקף כל כובד הפסימיות שלו , ביצירה המתקרבת 
באופיה לבלדה קדורנית : " אין לה תוכניתאין לה מדיניותאין לה תקציבהאינפלציה 
מרימה ראש מצד אחדוהאבטלה גואה מצד שני " . על יצירה זו שניכר כי יצאה מפי 
המשורר בעיים רוחו היו המבקרים בוודאי שופכים נהרי דיו . הם היו טוענים 
כי פרס עצמו אמר ב92 בינואר השנה בכנסת , כאשר הגיש , בתפקידו כשר אוצר , 
הצעת תקציב קצרת - רואי המבוססת על 000 , 04 עולים בלבד , שצפוי כנראה 
תקציב נוסף השנה ; שהתקציב הנוסף שאכן הוגש בשבוע שעבר ועליו יצאה חמת המשורר , 
מבוסס על " תוכנית לקליטת עלייה 0991 " , שבעיבודה הוחל במשרד האוצר בתקופת 
כהונתו ; שאם האינפלציה " מרימה ראש " והאבטלה " גואה " בקיץ 0991 , 
ראוי לחפש את הסיבות לכך בתקופת כהונתו של שר האוצר ששימש במשרה בתקופה 
דצמבר 8891 מארס 0991 ; ושאם נחשף בימים אלה מה שמכונה יותר ויותר " מחדל 
היסטורי " בתחום קליטת העלייה , הרי שורשיו טמונים במחצית השנייה של 9891 , 
כאשר התברר כי צפוי נחשול עלייה ב0991 ולא נעשה כמעט כלום כדי לקדם את פני 
הטובה וזה שוב בתקופת כהונתו של הנ"ל בעמדה - כוח מרכזית . על רקע זה דומה 
שהעצה הטובה ביותר שאפשר לעוץ לשמעון פרס היא : לשתוק . לשתוק לזמן מה , 
לשתוק עד שתישכח תרומתו למחדלי העבר , לשתוק לפחות עד שיתברר אם הממשלה 
הצליחה להיחלץ ממחדלים אלה ולעמוד במשימת הקליטה . ההגינות וגם הצורך מחייבים 
שפרס יתגבר אפילו על הפיתוי להוכיח לחברי המרכז כי בחרו באופוזיציונר לוחם 
עשוי ללא חת . 
