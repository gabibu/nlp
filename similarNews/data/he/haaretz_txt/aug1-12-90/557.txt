לונדון ( ע"ר ) . עובדי תחזוקה במתקני גאז ונפט בריטיים בים הצפוני קראו 
לשביתה היום , כאות סולידריות עם עובדים שפוטרו . השביתה תצא אל הפועל בזמן 
מתוח מאוד בשוק הנפט העולמי עקב פלישת עיראק לכוויית . " אנו קוראים לשביתה 
לאומית החל מהשעה 7 בבוקר ביום ראשון , בתמיכה בחברינו שנשללה מהם האפשרות 
לעבוד בים הצפוני " , אמר יו"ר ארגון פועלי הנפט בבריטניה . לדבריו , מדובר 
בכאלף איש שפוטרו או הושעו בידי חברות של " בריטיש פטרוליום " , והוא מעריך 
כי כ000 , 01 איש ישתתפו בשביתה . ביום חמישי הכריזו העובדים על הפסקת עבודה 
בת 42 שעות , בדרישה להעלאת שכרם ולהגביר את אמצעי הבטיחות . כאלף מן השובתים 
ממשיכים בשביתה . חברת " של " הזהירה את השובתים כי אם ימשיכו לשבות , 
הם יכולים לראות עצמם כמפוטרים החל מיום שבת בצהריים . הסכסוך הנוכחי נוגע 
לעובדי תחזוקה המועסקים אצל קבלנים חוזיים , ולא לגבי עובדי חברות הנפט 
עצמם . עד כה , לא הושפעה תפוקת הנפט מן העיצומים , אולם אם עבודת התחזוקה 
במתקנים תמשיך להידחות אין ספק כי היא תשפיע על התפוקה בעתיד . 
