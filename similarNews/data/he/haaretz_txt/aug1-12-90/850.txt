מונטריאול ( ע"ר וע"ץ ) . מאמץ לשים קץ לעימות רווי - המתח בין אינדיאנים 
מזויינים משבט המוהוק לבין המשטרה , נכשל אתמול , כשנמסר , כי ממשלת קוויבק 
דחתה את תנאי האינדיאנים לחידוש המשא ומתן על סכסוך הקרקעות , שגרם לשורה 
של מעשי אלימות . השר לענייני האינדיאנים בממשלת קוויבק , גון קיאקיאה , 
הודיע כי אין הוא מוכן להיענות לדרישות האינדיאנים , מאחר שהיענות כזאת 
תביאזרימת נשק נוסף ולבואם של גורמים המוגדרים כ"יועצים צבאיים " , אל לוחמי 
המוהוק , שהתבצרו מאחורי המתרסים שהקימו בעיירה אוקה . לוחמי המוהוק הקימו 
מתרסים במארס , במחאה על תוכניותיה של עיריית אוקה , להאריך מסלול גולף 
בתוך שטח שהאינדיאנים טוענים כי הוא קדוש להם ויש להם בעלות עליו . משטרת 
קוויבק פתחה ב11 ביולי בפעולה להורדת המתרסים ולסילוק המוהוק המזויינים שמאחוריהם . 
התפתח קרב יריות ואחד השוטרים נהרג . בעקבות עימות זה , סערו הרוחות והתקיימו 
הפגנות מחאה מצד ארגונים מתנגדים של אינדאנים ולבנים , סביב מחלוקת מסלול 
הגולף ובעיות אחרות . בשבת האחרונה השתלטו 052 לבנים על גשר , כדי לעורר 
את תשומת לב הציבור לסכסוך עם האינדיאנים . הם מנעו במשך כמה שעות את פתיחתו 
של הגשר ואניות משא גדולות לא יכלו לעבור את מונטריאול בדרך המים . 
