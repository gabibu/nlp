ישראל פנתה לבריה"ם בבקשה לחדש את השיחות על הפעלת קו טיסות ישיר בין שתי 
המדינות . הפנייה באה בעקבות איגרת ששלח ראש הממשלה , יצחק שמיר , לנשיא 
בריה"ם , מיכאיל גורבצוב , בה הבהיר , כי אין לישראל כל כוונה ליישב עולים 
חדשים בשטחים . בפניה לשלטונות התעופה של בריה"ם , מציעה ישראל לחדש את 
המגעים על הוצאתו לפועל של ההסכם המסחרי שנחתם לא מכבר בין חברת איירופלוט 
לאל - על , לגבי הפעלה הדדית של טיסות ישירות בין שתי המדינות . את הפניה 
העביר ראש מינהל התעופה האזרחית במשרד התחבורה , שי שוהמי . בתשובה לשאלה , 
אמר שר התחבורה , משה קצב , כי בניגוד להצהרותיו של ראש לשכת המסחר של 
בריה"ם , במהלך ביקורו בשבוע שעבר בישראל , לפיהן הטיסות לא תתבצענה בקרוב , 
מאמינה ישראל , כי יש מקום לדון בנושא כבר עכשיו . לדברי קצב , אי הפעלת 
הטיסות הישירות בין שתי המדינות גורם לאובדן הכנסה לחברת התעופה של בריה"ם . 
הוא הוסיף כי על בריה"ם לכבד הסכם עליו חתמה . קפידבינשר התחבורה ייצא היום 
לפנות בוקר לביקור רשמי בארה"ב במהלכו ידון עם עמיתו האמריקאי על יצור מטוס 
אזרחי משותף לבריה"ם , ארה"ב וישראל . בנוסף לכך , יבקר קצב במפעלי חברת 
בואינג . הוא יעמוד מקרוב על מטוס הסופר גמבו החדש בואינג 004747 , שאל - 
על החליטה עקרונית לרכוש . כן יסייר במפעל המנועים פראט אנד וויטני , לפי 
הזמנת נשיא החברה , סול ברסון . נושאים נוספים שידונו בביקור יהיו הכרתה 
של ארה"ב ברישוי של מטוסים וחלקי מטוסים מתוצרת התעשייה האווירית . קצב 
יעלה בפני האמריקאים גם את האפשרות שמשמר החופים של ארה"ב ירכוש ספינות שלדג 
תוצרת מספנות ישראל . ביקורו של שר התחבורה בארה"ב אמור היה להתקיים כבר 
לפני חצי שנה אך נדחה ברגע האחרון בשל המשבר הקואליציוני . לשר יתלוו , 
בין השאר , ראש מנהל התעופה האזרחית , מנכ"ל אל - על , ומנכ"ל התעשייה 
האווירית . 
