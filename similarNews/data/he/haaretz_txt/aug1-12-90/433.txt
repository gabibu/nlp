פלישתה של עיראק לכוויית ניזונה משלושה מקורות עיקריים : מקור אידיאולוגי , 
מקור פוליטי - היסטורי ומקור אסטרטגי . מבחינה אידיאולוגית נשענת עיראק 
על תורת הכוח , שפותחה בשנות השלושים , ושעיקרה השגת עוצמה צבאית , שתהפוך 
אותה לפרוסיה של המזרח התיכון . קו אידיאולוגי נוסף הוא תורת הבעת , שבמרכזה 
עומדת מטרת האחדות הערבית . אחדות זו מהווה מסווה למדיניות ההתפשטות של 
עיראק . מאז הקמתה של עיראק המודרנית ב0291 , היתה כוויית יעד למגמות ההתפשטות 
שלה . למעשה , לא השלימה עיראק עם קיומה של מדינה עצמאית זו , וכל המשטרים 
שלה , בכללם המשטר המלוכני בימי המלך עאזי , משטר עבד אלכארים קאסם והמשטר 
הנוכחי של סדאם חוסיין קראו תיגר על כוויית . משטר הבעת הנוכחי אף חדר לתוך 
שיטחה של כוויית בשנת 4791 , ערב השיחות עם איראן על הסכם אלגיר , ( שבו 
ויתרה עיראק לאיראן על ריבונותה על השאט אל - ערב והסכימה לקביעת הגבול לפי 
קו האמצע . בעקבות זאת איבדה עיראק את הריבונות על המוצא היחיד שלה למפרץ 
הפרסי ) . ההיבט האסטרטגי הוא ההיבט החשוב ביותר , משום שבתום המלחמה עם 
איראן נותרה עיראק ללא מוצא לים . עיראק לחצה על כוויית למסור לה את האיים 
ורבה ובוביין , שבריבונותה , דבר אשר היה מאפשר לעיראק מוצא למפרץ הפרסי . 
כווית הצליחה להדוף את הלחצים הנמשכים של עיראק ואז הופיעו העילה של הנפט 
והלחצים הפיננסיים האחרים . אלה שימשו מסווה , למטרה המרכזית הזו . על 
רובדי המניעים הבסיסיים האלה נוספו " תמריצים " אזוריים ובין - לאומיים , 
שהפכו את הפלישה העיראקית לאפשרית . המישגה העיקרי של כוויית נבע מכך שהיא 
נכשלה במדיניות האיזונים העדינים בין שתי המעצמות האזוריות איראן ועיראק . 
מדיניות זו , שראשיתה בסיום הפרוטקטוראט הבריטי ב16 וסופה במלחמת איראן - 
עיראק , איפשרה לה להישרד ולהדוף את כל השאיפות העיראקיות כלפיה . יציאתה 
של איראן מהמלחמה באופן שיצאה , והעדר נכונות מצידה להחלץ להגנתה של מדינה 
שסייעה לעיראק בזמן המלחמה , מהווים גורם שני וחשוב ביותר בדחפיה של עיראק 
דרומה . עניין מרכזי אחר הוא המדיניות הפייסנית כלפי עיראק שנתפס לה העולם . 
מדיניות זו נעוצה בארבעה גורמים עיקריים . ראשית , הערכה שעיראק הפכה 
למעצמה אזורית חזקה , שראוי להתחבר לה ולפייסה . שנית , גילוי מקורות 
נפט רבים נוספים בעיראק , שהפכו אותה לבעלת המאגרים השנייה בגודלה בעולם . 
שלישית , עיראק חבה חובות גדולים למדינות רבות בעולם , והיה חשש לסכן 
את החזרתם על ידי הפעלת לחצים פוליטיים או כלכליים עליה . רביעית , השאננות 
אל מול האיומים החוזרים ונשנים של עיראק . איומים אלה נתפסו כאיומי סרק 
הנובעים יותר מחששות פנימיים או מפחד מפני מכת מנע של ישראל , ולא ממניעים 
הגמוניים והתפשטותיים אמיתיים . הפלישה לכוויית נתפסת על ידי עיראק כאינטרס 
לאומי ממדרגה ראשונה , משום שהוא פותר את הבעיה האסטרטגית החשובה שלה . 
הפלישה עשוייה אף לקדם את פיתרון הסיכסוך עם איראן משום שכך תהיה עיראק 
נוחה יותר לוותר לאיראן באזור השאט אלערב . הפלישה פותחת גם סיכויים גדולים 
לפתרון בעיותיה הכלכליות והחובות הכבדים הרובצים על עיראק בעקבות ההשתלטות 
על הנפט הכווייתי והיכולת לגרום לעליית מחירים מסחררת של נפט בעולם . מאידך , 
טומנת הפלישה בחובה גם פתח לסיכונים עבור עיראק בידוד בזירה הבין - ערבית 
והבין - לאומית , שיתכן שיתבטא בהטלת חרם כלכלי או אחר על עיראק . 
