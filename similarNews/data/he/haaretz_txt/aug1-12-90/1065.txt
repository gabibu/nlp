הממשלה תשמע הבוקר סקירות ביטחוניות והערכת מצב מפי שר הביטחון וגורמי צה"ל 
לגבי השלכות הפלישה העיראקית לכוויית . בראיון ל"קול ישראל " אמר ארנס , 
כי אינו חושב שישראל היא יעד אסטרטגי ראשון במעלה של עיראק , למרות שאין 
לו ספק , שסדאם חוסיין לא יסתפק בכיבוש כוויית , כפי שלא הסתפק במלחמתו 
באיראן . " הוא יחפש יעדים נוספים . יש לו תאבון גדול ושאיפות בלתי - 
מוגבלות , אך הוא יודע שישראל היא לא כוויית וגם לא ערב - הסעודית . אני 
בוטח ביכולת של ישראל להביס אותו , אם יחליט להתחיל אתנו , וגם להרתיע 
אותו מלעשות זאת " . שר הביטחון הגדיר את סדאם חוסיין כ"היטלר קטן " : " אני 
חושב , שאי - אפשר שלא להיזכר בהתנהגות של היטלר באירופה בשנות ה03 באירופה , 
כאשר אנו רואים את ההתנהגות של סדאם חוסיין בעיראק הכוחנות ; האיומים ; 
חוסר הרתיעה משימוש בכוח ; הנכונות לצאת למלחמה , כשהוא חושב שיוכל להשיג 
הישגים מדיניים ; השקרנות הרי הוא טען , שהאיראנים תקפו אותו , כפי שהוא 
טוען עכשיו , שבכוויית הזמינו אותו לבוא . אלו הרי ממש נוסחאות , שנלקחו 
מתולדות היטלר . אולי צריך להגיד היטלר קטן , משום שאין פה זהות מוחלטת . 
יש פה מנהיג , המסוכן לשלום האזור , והייתי אומר שגם לשלום העולם . בזה 
אין כל ספק " . לדברי ארנס , העניין העיקרי העומד היום בפני הקהילייה הבין - 
לאומית הוא התארגנות , שתבהיר לסדאם חוסיין בצורה חד - משמעית , כי מדינות 
העולם לא יאפשרו לו להמשיך במסע כיבוש של מדינות שכנות . שר הביטחון נשאל , 
האם הופתע המודיעין הישראלי מפלישת עיראק , והשיב : " אני מוכן להתייחס 
אך ורק לעצמי . אני לא הופתעתי . לא שיכולתי לתת קודם לכן עיתוי על מועד 
הפלישה , אך כבר לפני שבועיים אמרתי , שההסתברות למלחמה באזור גברה . 
לא היה צריך להיות גאון כדי לומר את הדברים האלה , משום שראינו וצפינו את 
ההתנהגות של סדאם חוסיין " . לדברי שר הביטחון , הקווים האדומים של ישראל 
ייחצו באותו רגע , שבו נחוש בשינוי אסטרטגי ככניסת צבא עיראקי לשטח ירדן . 
" אז תפעל ישראל , זאת המדיניות הישראלית הרבה שנים " . 
