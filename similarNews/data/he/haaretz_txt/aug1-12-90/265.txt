נפצעו בקרבות רחוב במחנה הפליטים עין אל - חילווה בין אנשי פתח לבין פורשי 
הארגון ששיתפו פעולה עם חיזבאללה . בין ההרוגים והפצועים אזרחים רבים . 
הקרבות העזים נמשכו יותר מחמש שעות , והתחדשו אתמול בערב ביתר - שאת , 
לאחר הפוגה יחסית קודם לכן . אחר הצהריים נמסר על השגתו של הסכם הפסקת אש 
בעזרת נכבדים מעין אל - חילווה , השוכן בפרברי צידון . אבל לפנות ערב עדיין 
נשמעו יריות בתוך המחנה , בו ביצרו שני הצדדים את מוצביהם . אתמול בערב 
התפשטו הקרבות לשכונות שעד היו שקטות כמו היציאה הדרומית ממחנה הפליטים והגבעה 
בקרבת סרוף , שבשליטת אנשי פתח . מאות מתושבי עין אל - חילווה שוטטו אמש 
ברחובות שסביב המחנה , לאחר שנמלטו ממנו , וענני עשן שחור הימרו מעל למחנה 
עצמו . בקרבות בלב מחנה הפליטים , נלחמו אנשי פתח ביחידה של פורשי פתח , 
בפיקודו של גמאל סולימאן , שזכתה לתמיכת אנשי חיזבאללה במקום . הקרבות 
התנהלו בסמטאות , עם רובי תקיפה , רימוני יד , פגזים נגד טנקים , ואפילו 
מרגמות 18 מ"ם . עשרות דליקות פרצו בבניינים הנמוכים במחנה פליטים זה , 
המאוכלס בצפיפות רבה , ושבו מתגוררים יותר מ001 אלף איש . התושבים המבוהלים 
ניסו להימלט , וביציאות מהמחנה נראו קבוצות של מאות תושבים , רבים מהם 
בורחים . בטרם פרצה האש בתוך המחנה , נערכה בבוקר מתקפה של כוח פתח על גבעה 
הסמוכה למחנה , ובה הצליחו נאמניו של ערפאת להדוף את היחידה של אנשי סולימאן 
ממאחזה . לפי מקורות שונים , הצליחו יריביו של עראפת בשעות אחה"ץ לשוב 
ולכבוש חלק ממוצביהם . מאותה גבעה הפגיזו בימי ראשון ושני התותחים של סולימאן 
כוח חיץ של פת"ח שהתפרס מדרום - מזרח לצידון , בין הלוחמים של אמל ואלה 
של חיזבאללה . היוזמה של אש"ף , שבלמה את התקדמות אנשי חיזבאללה באזור 
אל - תופאח , זכתה לביקורת חריפה מצד חיזבאללה , שעמה מקיים סולימאן קשרים 
טובים . מיד לאחר המתקפה אתמול בבוקר נגד יחידתו , מצא סוליימאן מקלט בעין 
אל - חילווה אצל איש הדת הפלשתינאי , שייח הישאם שריידי . בעודו מסתתר , 
השמיעו רמקולים של המסגדים קריאות לתושבים להילחם באנשי עראפת " בשם האיסלאם " . 
סולימאן הודח במאי מתפקידי הפיקוד שלו בפתח , בשל קשריו עם קבוצת אבו - 
נידאל . ארגון פתח פירסם הודעה בה האשים גם את קבוצת אבו - נידאל בהשתתפות 
בקרבות . אך מקור בקבוצת אבו - נידאל מסר כי שני סניפים של הקבוצה בעין 
אל - חילווה " שימשו יעד לירי " . אנשי אבו - נידאל הזהירו את פת"ח מפני 
כל התקפה , והכחישו מעורבות כלשהי בקרבות . 
