תיאודור ( טדי ) רוזוולט , הנשיא ה42 של ארה"ב , הבין שאידיאליזציה של 
הקפיטליזם היא מעשה בטלני לא פחות מן הדמוניזציה שלו , ויזם את החקיקה 
המרכזית הראשונה שנועדה לשים סייג לתחרות חוחופשית ללא מצרים : החקיקה האוסרת 
יצירת קארטלים , או " מונופולים " בלשון מרקסיסטית נקייה . ליחה של חקיקה 
זו לא נס , כי הנטייה הקארטליסטית של ענקי הכלכלה האמריקאית לא פסה . . 
ברוח המימרה הידועה של יושב - ראש " גנרל מוטורס " , גם חברות הנפט הגדולות 
בארה"ב נוטות להאמין , שמה שטוב להן טוב לאמריקה , גם אם אין הוא טוב לאמריקאים . 
בסוף השבוע שעבר קיבלו האמריקאים תזכורת לא - נעימה להלוך - הרוח הזה . 
עוד לא יבש הדם ברחובות כוויית , ואלפי תחנות דלק בכל רחבי ארה"ב קיבלו 
הוראה להעלות את המחיר לצרכן ב4 עד 41 סנט לגלון . מה בער כל כך לחברות 
הנפט ? והלוא הדלק בתחנות , או בדרך אליהן , נשאב וזוקק עוד לפני הפלישה 
לכוויית . אמריקאים אוהבים לשנוא את מפיקי הנפט ואת שואביו . יהירותם של 
השייחים בתחילת שנות ה07 סייעה ליצירת סטריאוטיף גס של הערבי , כמעט אנטישמי . 
ב9791 נמכרו ברחובות ניו - יורק חולצות ספורט ועליהן אצבע משולשת והכתובת : 
" היי , איראן " . משבר מחירי הדלק של אותה שנה שיגר את שערי האינפלציה 
לשיעורים לא - אמריקאיים ( מעל % 01 ) , שערי הריבית הבנקאית הגיעו עד 
% 32 , וגימי קארטר הביש - גדא נשא את הנאום הפסימי ביותר ששמעה אמריקה מפי 
נשיא כלשהו . " אמריקה חולה " , אמר , ונבעט במהירות מסחררת מן הבית הלבן . 
הדלק חזר להיות מצרך שווה לכל נפש . המחירים , שלפני עשר שנים המריאו 
עד 63 דולר לחבית , צנחו לרמה ממוצעת של 51 דולר . עד השבוע שעבר יכול 
אמריקאי למלא את מכל הדלק הגדול שלו בפחות מ51 דולר . והנה שב סדאם חוסיין 
וכונן את הסטריאוטיף הערבי באמריקה . שוב יש לנו עניין עם שועי נפט חמדנים , 
אם גם את מקום הכפיות והעבאיות החליפו דרגות המארשל ומדים צבאיים . ביום 
א צייר סטיב ברודנר , מן הקריקטוריסטים הצעירים השנונים והמבטיחים ביותר 
כיום בארה"ב , את סדאם חוסיין מגיש אל פיו מגדל קידוח בוער , כאדם המחלץ 
טבעות שישליק מן השפוד . אכן , את השישליק שצלה סדאם יאכלו הערבים באמריקה 
עוד זמן רב . סדאם לא הביא בחשבון את צרכן הדלק האמריקאי . אויביו העיקריים 
בארה"ב אינם האדמירלים בפנטאגון , אלא הצרכנים המגיעים לתחנות הדלק ונאלצים 
לשלם עוד דולר או שניים . האמריקאים אינם קמצנים . אדרבה , הם הבזבזנים 
הגדולים ביותר בעולם המתועש . רמת החסכונות הפרטיים בארה"ב היא הנמוכה 
ביותר בין שבע המעצמות התעשייתיות ( והיא מן הגורמים הישירים לגירעון התקציבי 
העצום של הממשלה הפדרלית ) . אבל האמריקאים מעדיפים לעשות בכספם שימוש 
וולונטארי , לא כפוי . אנשים מהוגנים מהמעמד הבינוני מגיעים אל הקופה 
במרכול עם תלושי חיסכון , המקנים להם הוזלה בשיעור של 0157 סנט . עיתוני 
יום א מצרפים מוספים מיוחדים של תלושים כאלה , ואפשר לנחש שחלק ניכר של 
הקוראים מקדימים עיון בתלושים לעיון בעמודי החדשות . מי שהבין יפה את האובססיה 
האמריקאית היה רונלד רייגן , אשר הכניס את הקיצוצים הגדולים ביותר במס 
ההכנסה מאז ימי השפל הכלכלי הגדול . גורג בוש חייב במידה רבה את נשיאותו 
להבטחה המהוללת , כי " לא יהיו מסים חדשים " . מסים אינם עניין חד - צדדי . 
תמורת מסים מקבלים אנשים שירותים . שירותי בריאות , למשל . ארה"ב היא 
המדינה המתועשת היחידה שאין בה ביטוח רפואי כללי : לפי אחד החישובים , 
כמעט 03 מיליון אמריקאים אינם מכוסים על ידי שום ביטוח רפואי וחייהם , 
פשוטו כמשמעו , תלויים להם מנגד . אבל אמריקה נולדה בצל אתוס של אינדיווידואליזם 
קנאי ושל זכויות הפרט . הזכות לא לשלם מסים נחשבת , בחלקים לא מעטים בה , 
קדושה כמעט כמו זכות הדיבור וההתארגנות . ראש סגל הבית הלבן , גון סונונו , 
היה מושל של מדינה שאין בה כלל מס הכנסה מקומי . בחלום האמריקאי כרוכים 
כמה רעיונות חומריים מאוד . יש בארה"ב אחוז גבוה מאוד של אזרחים , ולא 
רק העשירים שבהם , המחזיקים בבעלות על בתיהם . משכנתאות ניתנות בנדיבות , 
והתשלום הראשון קטן , במספרים מוחלטים , מזה שנתבע לשלם קונה בית בישראל . 
בחלום האמריקאי כרוכה גם מכונית . רבים בני המעמד הבינוני מחזיקים שתיים 
ואפילו שלוש . אחת הסיבות היא , שהדלק בארה"ב זול במידה ניכרת ממחירו 
במדינות מתועשות אחרות . סדאם אינו אפוא רק בן - דמות מזרח - תיכוני של 
היטלר או של מוסוליני , הוא סכנה לעצם החלום האמריקאי . שליטים זרים טועים 
בהבנת אמריקה , כמעט באותה מידה שאמריקה טועה בהבנת שליטים זרים . מאז 
ימי גורג השלישי אותוקראטים ודמוקרטים מזלזלים בהחלטית הקיבוצית של האמריקאים . 
היטלר , שלבו גאה בבוז כלפי " הפלוטוקראטיה היהודית " בארה"ב , הכריז 
עליה מלחמה כלאחר יד ולא הבין שהוא כורה את קברו . סטאלין חשב , שהאמריקאים 
עסוקים יותר מדי בחיים הטובים ולא יתייצבו כנגדו בברלין . כיוצא בזה חרושצוב 
בקובה , ברזנייב באפגניסטן ודנג שאופינג בכיכר טיינאנמן , שאמר , לפי 
המסופר : " קפיטליסטים מתעניינים רק בכסף , הם יחזרו " . עכשיו בא תורו 
של סדאם חוסיין להתייצב מול החידה האמריקאית . אם יטרח האיש הזה לעבור קורס 
מזורז בהבנת מוזרויותיה של אמריקה , כדאי למדריכיו לעצור במדינת מיסיסיפי . 
בשבוע שעבר התקבל שם חוק , המתיר לכל אזרח לשאת נשק בפומבי , אפילו ברחוב 
ובבית המרזח . שדולת בעלי הנשק הפרטי צריכים מורי סדאם להסביר לו היא 
אחד הגופים בעלי העוצמה הפוליטית הגדולה ביותר בארה"ב . מיליוני אמריקאים 
מאמינים , שזו זכות טבעית . אכן , החוקה האמריקאית היא אולי החוקה הדמוקרטית 
היחידה הטורחת להעניק במפורש את הזכות לשאת נשק לכל אזרח . ישער בנפשו האדון 
יושב - ראש המועצה המהפכנית , שתושב מיסיסיפי חגור באקדח מגיע אל תחנת הדלק 
ושומע שבגללו יצטרך לשלם % 01 או % 02 יותר . ובשובו הביתה הוא מסב אל כורסת 
הטלוויזיה ושומע בחדשות תחזיות על אינפלציה ועל אבטלה , בגלל מחירי הדלק 
המאמירים . מה בדיוק אתה חושב , אדוני שליט עיראק , יעשה בן מיסיסיפי 
באקדח שלו ? אמריקה אולי צברה חגורת שומן סביב מותניה , וקשה לה לפעמים 
לזוז , אבל לא כדאי לסדאם לסמוך על מראה עיניים . אמריקה יכולה להתנהג 
ממש כמו כל אזרח נרגז של מדינת מיסיסיפי . 
