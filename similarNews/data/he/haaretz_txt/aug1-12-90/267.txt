" אנו חוששים , כי תוכנית ההכשרה המקצועית הפנים - מפעלית , שהושקה אתמול , 
ותיכנס לתוקפה בעוד שבועיים , לא מיועדת למגזר הערבי " . כך אמר אתמול 
פארוק עבד אלחי מנהל הלשכה לשירותים חברתיים בטירה ויו"ר הוועדה למגזר הערבי 
באיגוד העובדים הסוציאליים . עבד אלחי הסביר , כי באזור נצרת מתמודדים 65 
איש על כל מקום עבודה פנוי , לעומת ממוצע ארצי של 8 . 4 . לדבריו , הניסיון 
בשטח מוכיח , כי כאשר במקום עבודה מתמודד ערבי מול יהודי מעדיפים יהודי , 
בפרט אם הוא עולה חדש . אלחי אמר את הדברים בהתייחסו לגזרות הכלכליות החדשות . 
הוא ציין כי הן תפגענה במגזר הערבי בשכבות הביניים , והשפעתן תהיה שולית 
יותר בשכבות המצוקה . אלחי ביקר את העובדה שמאז שקרן הסיוע לתלמידים הועברה 
ממשרד העבודה והרווחה למשרד החינוך הצטמקה העזרה לסכומים סמליים . " יש 
משפחות רבות שתתקשנה להכין את ילדיהן לבית הספר בסוף החודש , כאשר ההוצאה 
למשפחה בת 65 ילדים מסתכמת ב005 , 2 שקל " , אמר עבד אלחי . המזכיר הכללי 
של איגוד העובדים הסוציאליים אלי בן - גרא , אמר אתמול כי החלטת הממשלה 
להפסיק את קצבת הילד הראשון והשני לבעלי הכנסות מעל 001 , 3 שקל ברוטו לחודש , 
דוחקת עוד כרבע מיליון ילדים אל מתחת לקו העוני . לפי הנתונים 59 אלף משפחות 
המגדלות שני ילדים לא יזכו בקיצבת הילד הראשון והשני . 
