נשק לעיראק . בהצהרה של משרד החוץ , שפורסמה בסוכנות הידיעות הסינית נאמר , 
כי סין תמכה בהחלטת מועצת הביטחון בגנות הפלישה לכוויית , " לפיכך , 
לא תמכור נשק לעיראק בתנאים כאלה " . סין היתה אחת מספקיות הנשק העיקריות 
של עיראק בשנים האחרונות והודעתה פורסמה לאחר שסגן שר החוץ האמריקאי , ריצארד 
סולומון , ערך בסוף השבוע ביקור קצר בפקין . מקורות דיפלומטיים מערביים 
מסרו , כי בביקורו ביקש מסין סגן השר להפסיק את כל משלוחי הנשק לעיראק . 
סולומון המריא אתמול מפקין לטוקיו , לאחר שדובר של משרד החוץ הסיני הבטיח 
כי ארצו לא תמכור נשק לעיראק . הדיפלומט האמריקאי ביקר בסין למרות שוושינגטון 
אסרה למעשה כל ביקור של אישיות אמריקאית רמת דרג במדינה זו , בעקבות דיכוי 
המפגינים בכיכר טיאנאנמן ביוני אשתקד . סולומון הגיע לסין ממונגוליה , 
שם נלווה לשר החוץ האמריקאי גיימס בייקר . 
