צה"ל וזרועות הביטחון אינם יושבים בשטחים כדי לשמור על הסדר וגם לא לטובת 
הנכבשים . צה"ל הוא הרובוט המבצע את מדיניות הממשלה , וזו נועדה לדכא את 
ההתנגדות הפלשתינית כדי שהשטחים יישארו לצמיתות נחלתו של " עם ישראל " . 
הכנסת מחוקקת חוקים , אשר בדעת רוב מאפשרים לממשלה להוציא אל הפועל את 
כוונותיה . תנועת רץ רואה בשמירה על החוק הדמוקרטי ערך עליון , אך גם בזכויות 
האדם והאזרח . כאשר חבר רץ עוסק בדיכוי עם ובהפרת זכויות האדם לפי פקודה 
שמקורה בחוק , נראה לכאורה שהוא ניצב בפני הדילמה התובעת ממנו להפר אחד 
משני הצווים : כיבוד החוק מטעמים דמוקרטיים או כיבוד זכויות האדם מטעמי 
מצפון . למעשה , אין הדבר נכון , משום שכל המסרב מטעמי מצפון אינו פוגע 
בדמוקרטיה כי אם מחזק אותה כדי שלא תהפוך לעריצות הרוב . המסרב לכבד את 
החוק חייב לשלם את המחיר ולשאת בעונש שנקבע בחוק . הנכונות לשאת בעונש היא 
האקט המשלים את הדמוקרטיה . אין זה חדש בתולדות האנושות מאז ימי יוון העתיקה . 
אין ספק שתנועת רץ לא תוכל עוד לשמור על אמינותה כאשר חבריה , בשם החוק , 
עוסקים בדיכוי זכויות האדם ודיכוי עם . הטיעון שיש להימצא בין המדכאים 
כדי לשמור על נאורותו של הדיכוי פשוט מעורר גיחוך . הטיעון שיש לשמור על 
הצבא מפני התפוררות בגלל הפחד מסדאם חוסיין אינו מעיד על אומץ לב ותבונה 
פוליטית , כי ביצוע מדיניות הממשלה הוא שמהווה סכנה מפני סדאם חוסיין , 
ולא להיפך . מתעורר החשד שרץ כמערך , מפחד הבוחר , מעדיפה להתאים עצמה 
לבוחר , במקום לחנך אותו . בכך מחטיאה גם היא את ייעודה של כל מפלגה אופוזיציונית . 
אילו לפחות קיבלה ועידת רץ החלטה שלא להחליט , היתה שומרת על אופיה ואמינותה . 
ההחלטה השוללת סרבנות מכל וכל הופכת אותה למערך ב . תל אביבמן הראוי לעורר 
את דעת הקהל לתופעה משונה ביותר המלווה את דרכי הממשל הצבאי בשטחים : האיסור 
המוחלט לחקלאי השטחים ( הערבים ) לשווק את תוצרתם בשטחי ה"קו הירוק " 
ז"ל . חקלאים אלה נמצאים במצב של חוסר אונים ממש . תוצרתם הטרייה נרקבת 
לעיניהם מחמת הגזירה האוסרת עליהם לשווק לישראל את תוצרתם . מצד שני , 
אין להם אפשרות לשווקה לירדן . קשה להבין את ההיגיון המשונה הזה של ראשי 
המינהל בשטחים . אחת משתי אלו : או להסתלק מכיבוש " השטחים " , ואז לא 
תוצף המדינה בתוצרת ערבית מהשטחים ; או לנהוג בחקלאים הערבים לפחות כבני - 
אנוש , שאין להפקידם לגורלותיהם האומללים ולהוסיף על כאבם , צערם ותסכולם 
עקב תוצאות הכיבוש . האיסור והחרם הלא - מובן , מבחינה אנושית ומדינית , 
מגבירים גם את הסיכון הביטחוני , באשר הגזירה מלבה עוד יותר את שנאתם כלפינו , 
וממש זורקת אותם לזרועות החוגים הקיצוניים ביותר . קשה , קשה להבין איך 
אפשר הדבר . להתעלל בהם בצורה כה מכאיבה ואומללה . תל - אביבבאחרונה הוצע 
להאריך את זמניות רשיון הנהיגה לנהגים החדשים משנה לשנתיים . כן הוצע שיחוקק 
חוק המחייב נהג חדש להציב על רכבו את השלט " נהג חדש " . ההצעות באו בעקבות 
שרשרת של תאונות קטלניות . ללא ספק , ההרג בכבישים משרה אווירה עכורה בלבו 
של כל אחד מאתנו . אך אשפי התחבורה , ההוגים הצעות לאוחזים בהגה , היו 
אחוזי פניקה . התנהגותם דמתה לזו של אם שלמראה ילדה , שטיפת דם יורדת מידו 
או מרגלו , נתפסת בהיסטריה וצועקת " געוואלט " , בדופקה את ראשה לקיר . 
פתרון יעיל יותר הוא , קודם כל , לעשות הכל כדי לעצור את הדם . האם נעשה 
אי - פעם סקר כדי לבדוק אילו גילאים הם גורמי התאונות החמורות ? האם נבדקה 
אי - פעם השפעת עונת הקיץ ? התמרורים המטעים ? עודף התמרורים ? בשידור 
רדיו ב"אור ירוק " ציינו לשבח את התנהגותם האדיבה של הנהגים בחו"ל . אצלנו 
זה אחרת , מכמה סיבות אובייקטיוויות : תשתית הכבישים באירופה טובה לאין 
ערוך מכבישינו בארץ . האירופאים , לעומתנו , חיים חיי רווחה שלווים ורגועים 
ללא דאגה . אנשים החיים באקלים נוח הם מטבע הדברים יותר נוחים . בארץ יש 
שמונה חודשי קיץ בחום כבד . אפשר לדרוש ממעצבי המדיניות בתחבורה שיפעלו בפחות 
פאניקה וביותר מחשבה רציונלית , לטובת כל הצדדים , ובעיקר לטובת התחבורה . 
פתח תקוהאנחנו , עולים מרוסיה , קוראים בעיתונים ושומעים ברדיו שקשה לעולים 
והם כאילו לא מרוצים . נכון שבהתחלה קשה , אבל בישראל פי אלף יותר טוב מאשר 
ברוסיה . והעיקר , מרגישים שחזרנו הביתה . ירושלימכאדם שגדל בשכונת מצוקה , 
רכש השכלה ומקצוע והגיע לרווחה כלכלית , ברצוני לציין שבישראל אכן אפשר 
להגיע לדיור , כפוף לתנאים הבאים : רצון לעבוד וללמוד . רצון לדחות הנאה 
מיידית למען מטרות ארוכות - טווח . התרחקות מסמים , אלכוהול , אלימות , 
פשע ועבירות על החוק . חסרי הדיור שאינם חיים על - פי כללים אלה אינם ראויים 
לעזרה , ועדיף שיחפשו את מזלם בארץ אחרת . ירושלימיהודים טובים בעולם ציוו 
במותם את עזבונותיהם למדינת ישראל . אין ספק שכוונתם היתה שמרכושם תיהנה 
המדינה , דהיינו המוסדות הממלכתיים או מפעלים ממלכתיים . והנה אנו קוראים 
כי חלקם של כספים אלה ניתן למוסדות או מפעלים הקשורים במפלגות או בגופים 
פוליטיים . מעשה זה הוא הונאה כלפי אלה שאינם מסוגלים להגיב על הנעשה בכספם . 
המשתמשים בכספים למטרות שאינן ממלכתיות חוטאים כלפי המתים . ירושלימציפיתי 
מעיתון מתקדם , נאור וליברלי כמו " הארץ " , המכתיר את עצמו " עיתון לאנשים 
חושבים " , שאכן יתגייס לצדנו במאבק מול הכפייה הדתית מכיוון הממסד בכיפות , 
המנסה לפגוע בנו תוך איומים ולחצים . לכן , לא הבנתי מדוע בחר כתבכם עמית 
דובקין ( מוסף " הארץ " , 7 . 72 ) לשים בפינו מלים שלא אמרנו כלל , 
ולהציגנו כנשים מפוקפקות , כאשר כתב כאילו אחת הרקדניות כינתה את רעותה 
בתואר " שרמוטה " . בכך הוא לא רק פוגע באמת , אלא גם מחזק את הממסד הרבני , 
שממילא מבקש להציג אותנו כנשים קלות דעת ומעשה . 
