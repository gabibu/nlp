הזמר הבריטי בוב גלדוף לא יגיע לישראל להופעה ב8 . 01 במסגרת " ליל האהבה 
בכינרת " . גלדוף , שנודע כסולן להקת הפאנק " עכברושי בומטאון , ככוכב 
הסרט " החומה " וכהוגה ומפיק מופע הצדקה " לייב אייד " , יצולם בתאריך 
שנועד להופעה , בטלוויזיה האנגלית . בתכנון הראשון אמור היה גלדוף להופיע 
בארץ ב8 . 3 , אבל הוא ביקש לדחות את ההופעה בשבוע . הסיבה : הטלוויזיה 
היפאנית צילמה מופע חי שלו , המתבסס על אלבומו האחרון . ב7 . 62 התקבל 
במשרדו של אמנון צבן , מפיק האירוע , פקס המאשר את בואו של גלדוף לארץ . 
אולם בבירור שנערך עם חברת " פונוגרם " , האחראית להפקת תקליטיו של גלדוף , 
הסתבר שבמועד המתוכנן להופעה בארץ יהיה גלדוף עסוק בצילומים לטלוויזיה האנגלית . 
" ליל האהבה בכינרת " יתקיים במועדו כמתוכנן , בהשתתפות אמנים מקומיים . 
צבן נמצא מאתמול במגעים עם אמרגניו של גלדוף , במטרה לקבוע מועדי הופעה 
חדשים . לדבריו , תאריכי היעד אינם ברורים כרגע . 
