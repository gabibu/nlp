המשרד לאיכות הסביבה פנה לנציבות המים בדרישה שתפעיל את הסמכויות הנתונות 
בידיה , על מנת לגרום להפסקתו של המפגע הסביבתי הנגרם על ידי מפעל רהיטי 
צרעה . בתזכיר ששיגר ראש האגף לחומרים מסוכנים במשרד לאיכות הסביבה , הד"ר 
ישראל ברזילי , אל יעקב ינאי מנציבות המים , מוטעם כי על אף קיומו של מתקן 
לטיפול בשפכים , מזרים מפעל רהיטי צרעה שפכים לא מטופלים למערכת הביוב . 
הדבר התברר בסיור שנערך ברהיטי צרעה בראשית מאי . בעקבות הגילוי הבטיח אז 
נציג המפעל טיפול מהיר בבעיה . בסיום הפנייה אומר המשרד לאיכות הסביבה כי 
עד היום לא נקט המפעל בפעולות הנדרשות . זאת , חרף פניות להסדיר את המפגע 
שנעשו על ידי היחידה לאיכות הסביבה בבית - שמש . 
