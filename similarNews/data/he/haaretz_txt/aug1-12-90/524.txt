לונדון ( ע"ר ) . ארגון אמנסטי אמר ביום ששי כי קיבל ידיעות , לפיהן 
כוחות עיראק בכוויית עצרו מאות גולים עיראקים שנמלטו לשם עקב התנגדותם לשלטונו 
של סדאם חוסיין . " על פי הדיווחים , נראה שאחדים מהם כבר נלקחו חזרה לעיראק , 
שם הם צפויים למאסר ולעינויים , ובמקרים אחדים להוצאה להורג " , נאמר בהודעה 
שפורסמה בלונדון . אמנסטי לא אמר מה מקור הידיעה , אולם ציין כי על פי הדיווחים 
שברשותו , בוצעו המעצרים בידי כוחות הביטחון העיראקים , לאחר חיפושים מבית 
לבית שבוצעו ברובע השיעי בכוויית . " העצורים הינם ככל הנראה חברים , או 
תומכים של המפלגה הקומוניסטית העיראקית , או שיעים מוסלמים , הקשורים בארגון 
האופוזיציה " אלדעוה אלאיסלאמיה " . הארגון הוסיף כי עיראק גילתה מזה זמן 
רב עניין רב בפעולותיהם של המתנגדים העיראקים הנמצאים בכוויית . אמנסטי הוסיף 
כי בעבר הסגירה ממשלת כוויית מספר לא ידוע של מתנגדי משטר עיראקים לשלטונות 
ארצם . קפידבינואשינגטון ( ע"ץ וע"ר ) . ארה"ב בוחנת את האפשרות כי 41 
אמריקאים שעבדו עבור חברות נפט אמריקאיות בכוויית , נעדרים מאז יום שישי . 
קודם לכן נאמר כי רק 8 אמריקאים נעדרים . פקיד אמריקאי , שביקש להישאר 
בעילום שם , אמר כי דיפלומטים אמריקאים נפגשו ביום חמישי עם נציגי משרד 
החוץ העיראקי , כדי להזכיר לעיראק את ההתחייבות שהשמיעה בתחילת הפלישה , 
כי לא יאונה רע לאף אמריקאי . " כל שאנו יודעים זה שהם נעלמו " אמר הפקיד . 
" אנו מאוד מודאגים לגורלם , אולם בינתיים אנו לא מסיקים כל מסקנות " . 
הוא הוסיף כי לאמריקאים אין הוכחות שהנעדים נמצאים בידי הכוחות העיראקים . 
שגרירות ארה"ב בבגדד כבר ביקשה מממשלת עיראק לקבל מידע על גורל הנעדרים . 
הפקיד הוסיף כי ואשינגטון לא קיבלה שום תשובה מבגדד , אולם אין כל ידיעות 
כי לנעדרים נגרם נזק כלשהו . יצויין כי בכוויית נמצאים כעת כ008 , 3 אמריקאים . 
072 מהם הינם דיפלומטים וקרובי משפחותיהם , והיתר עובדים בתעשיית הנפט . 
