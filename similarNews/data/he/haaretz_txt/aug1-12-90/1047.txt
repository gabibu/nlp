קבוצת חברות בנייה אמריקאיות , שבראשן עומד צבי מילשטין , יזם ישראלי לשעבר 
בעליה של חברת מבקשת להצטרף לגורמים העומדים להשקיע עתה בענף הנדל"ן . 
מילשטיין מתגורר זה 02 שנים בפלורידה ופועל שם כקבלן . בימים אלה הוא מנהל 
מו"ם עם כמה גורמים בישראל להקמת שכונות מגורים בעלות אופי חדשני בשלושה 
אזורים . את הקבוצה מייצגת בישראל קבוצת היימברג - מנספלד - צמנסקי לייזום 
ופיתוח מקרקעין , שמשרדיה בחיפה . חיים היימברג , ממנהלי הקבוצה , סירב 
אתמול למסור פרטים על זהות מוכרי הקרקעות . הוא מסר כי הקבוצה עומדת להשלים 
בימים הקרובים עסקת אחוזים עם גורם מהתנועה הקיבוצית , שבבעלותו קרקע פרטית 
בשטח של 000 , 2 דונם צפונית לתל - אביב , שעליה תוקם שכונת מגורים . כמו - 
כן אישר כי החברה מנהלת מו"ם להקמת שכונת באזור השרון ולהקמת שכונה נוספת 
דרומית לחיפה . החברות האמריקאיות מגלות עניין בפיתוח אזורי מגורים בעלי 
פיתוח שכונתי סגור שבו מתקנים לפעילות חברתית - ספורטיווית מרכזית , במתכונת 
הנהוגה בארה"ב . דפוס מגורים זה לא בא לענות על הביקוש לפתרונות דיור לעולים , 
אלא מתוכנן לענות על הביקוש שינבע מהעלייה הצפויה ברמת החיים ובנטייה הישראלית 
לחקות את דפוסי החיים בארה"ב . תחזיותיה של קבוצת הימברג - מנספלד - צמנסקי 
לגבי המשך המגמות הנוכחיות בענף הדיור הן אופטימיות , בפרט לגבי הביקוש 
העתידי לדירות צמודות קרקע . 
