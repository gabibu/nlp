ואשינגטון ( מיוחד ל"הארץ " ) . עלייה של % 8 בשיעור מעשי הרצח בארה"ב במחצית 
הראשונה של שנת 0991 , תהפוך את השנה הנוכחית לשנה ה"רצחנית " ביותר בתולדות 
ארה"ב . לפי התחזיות , מספר הקורבנות של מעשי רצח בשנת 0991 ברחבי ארה"ב 
יעלה על 022 , 32 , מעט למעלה מן השיא שנרשם בשנת 0891 040 , 32 מעשי רצח . 
הנתונים האלה נמסרו שלשום בדיון של הוועדה לענייני משפט בסנאט האמריקאי . 
העלייה בשיעור מעשי הרצח מיוחסת בעיקר למתיחות השוררת בשוק הסמים האמריקאי 
בגלל ההפחתה באספקת סמים בעת האחרונה , וכן לתפוצה ההולכת וגדלה של כלי 
ירייה אוטומאטיים קטלניים בידיהם של אנשי העולם התחתון בארה"ב . ועדת החקירה 
שדיווחה על מימצאיה לסנאט , מסרה כי תופעת הסמים ההולכת ומחריפה היא הגורם 
לחלק גדול מאוד ממעשי הרצח . לפי נתוני הוועדה , מספר מעשי הרצח הקשורים 
לסחר בסמים או לנטילת סמים גדל בחמש השנים האחרונות פי שלושה כמעט ( 204 , 
1 בשנת 98 , לעומת 905 בשנת 58 ) . אחת המגמות המובהקות שעליהן מצביע 
דו"ח הוועדה הוא , כי ככל שהשלטונות מתייעלים במלחמתם בתופעת הסמים ובתפוצת 
הסמים , כך גוברת בעיית האלימות הקשורה לצריכת סמים , משום הביקוש הגובר 
בקרב צרכני הסמים . 
