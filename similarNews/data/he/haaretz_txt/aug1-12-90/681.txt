עובדי שירות התעסוקה עומדים להפגין היום מול משרד האוצר בירושלים בתביעה 
לחזק את האבטחה בלשכות התעסוקה , לאחר שלטענתם , עם הגידול במספר המובטלים 
גוברת האלימות נגד עובדיהן . הוועדה המרכזת של ההסתדרות העניקה אתמול גיבוי 
לעמדת העובדים . המזכ"ל ישראל קיסר אמר בדיון שרבים מקבלים אישורים לביטוח 
אבטלה , כיוון שלא ניתן לבדוק באופן יסודי כל מקרה לגופו של עניין . ראשי 
ההסתדרות חוששים כי בכוונת הממשלה לרוקן את שירות התעסוקה מסמכויותיו ותפקידיו 
ולהעבירם לידי לשכות התעסוקה הפרטיות . לא ניתן היה להשיג אתמול אישור למגמה 
זו , אולם בהסתדרות גורסים , כפי שאמר אפרים זילוני , סגן ראש האגף לאיגוד 
מקצועי , כי הממשלה הנוכחית מבקשת בשיטתיות לבטל את הגישה האוניברסאלית 
לנושאים חברתיים - כלכליים . מזכ"ל ההסתדרות אומר כי 004 עובדי לשכות התעסוקה 
מטפלים בכ001 אלף דורשי עבודה ללא הגנה בפני אלימות , וחלקן הגדול של הלשכות 
חסרות מחשב . אפרים ישעיהו , יו"ר ועד עובדי שירות התעסוקה , סיפר כי 
מאז קום המדינה לא זכור לאיש מעובדי השירות מצב כה קשה . לדברי מנחם לוין , 
ממלא מקום מזכיר הסתדרות עובדי המדינה , לשכות העבודה הפרטיות גובות 02 
מיליון שקל דמי תיווך שנתיים מדורשי העבודה , ומאז 4891 , כאשר מספר המובטלים 
הגיע לכל היותר ל04 אלף איש , לא גדל מספרם של העובדים בלשכות התעסוקה הממשלתיות . 
הוועדה המרכזת הביעה אתמול תרעומת על כך שבתקופה שבה ממדי האבטלה גדלים והולכים 
לכדי % 01 מכוח העבודה במשק , ובעיצומה של העלייה הגואה , טרם מונה שר - 
עבודה . 
