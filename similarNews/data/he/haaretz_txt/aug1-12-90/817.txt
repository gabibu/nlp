ככל שהמשבר הפוליטי והצבאי בלבנון הולך ונמשך , נראים פתרונות קלים בלתי 
אפשריים יותר ויותר . אף שבני המעמד השליט המסורתי בלבנון הגיעו לקונסנסוס 
יוצא דופן בוועידת טאיף בשנה שעברה , הם הוכיחו שוב שאינם מסוגלים לכפות 
הסדר פוליטי . אילי מלחמה , השואפים לשמר את אחוזותיהם הפיאודליות , ומנהיגי 
מיליציות המצייתים לפקודותיהם של אדונים זרים , ממשיכים להיאבק בריקנות 
של העוצמה . מה שדרוש היום זו חשיבה חדשה , רעיונות חדשים , פתרונות חדשים 
לבעיותיה הישנות של לבנון . הפתרונות הישנים פשוט אינם יעילים . אפילו כיום 
יאמרו לך מרבית הפטריוטים הלבנונים , בין אם נוצרים או מוסלמים , שאין 
להם בעיות מיוחדות עם בני דתות או עדות מנוגדות . " זה הכל אשמת הממשלות 
הזרות " , הם קוראים בקול אחד . אין ספק שלבנון סבלה מהתערבות זרה מגושמת . 
אבל יותר מכל סבלה לבנון מידי עצמה . החירות ששלטה בשנות החמישים והששים 
פיתתה את מרבית הלבנונים להזניח את הבלמים על חירותם . הם הזניחו בניית 
סמכות מרכזית חזקה ( חוסר יכולתה של הממשלה לגבות מסים היה תמיד ידוע לשמצה ) 
. במקום זאת הפכו לחוק את חוסר השוויון שבמדינה ויצרו מיעוט של " אלה 
שיש להם " שעליהם נאמר שהם מייצגים כל דבר לבנוני , ושכבה ענקית של " אלה 
שאין להם " , מהם נמנעה כל נורמליות פוליטית , חברתית וכלכלית . התוצאה 
היתה חמש עשרה שנה של מלחמת אזרחים , כאשר כל קבוצה יריבה עושה ככל יכולתה 
לבצוע לעצמה נתח ממה שהיתה פעם עוגה נדיבה למדי . היום כל מה שנותר להם 
הוא אבק , כלכלה הרוסה וחלומות נכזבים . הגיע הזמן לראות את העובדות כהוויתן . 
אם יעזבו אותם לנפשם , לא יוכלו הלבנונים לפתור את כל בעיותיהם , כפי 
שהם אוהבים לטעון . גם סוריה אינה יכולה להמשיך לטעון שהיא ממלאת את תפקיד 
המשקיף הנייטרלי , תפקיד שלקחה לעצמה ב51 השנים האחרונות . מעורבותם של 
קצינים סורים בסחר הסמים ובשוק השחור של לבנון הפכה לידועה כל כך לשמצה שהכיבוש 
הסורי מתחיל להיראות כמו פעילות מפיונרית . הנאתו של חאפז אל - אסד משיסוי 
פלג לבנוני אחד במשנהו , כפי שהדבר תואם את האינטרסים שלו , צריכה להוציא 
אותו לעד מרשימת מחפשי טובתה של לבנון . הפוליטיקאים המסורתיים של לבנון 
הוציאו גם את עצמם ללא אפשרות של חזרה מן התהליך . מעולם בהיסטוריה של הזמן 
האחרון לא הוכיח מעמד שליט כלשהו שהוא מושחת עד היסוד כל כך . מחירה של 
הצבעת חבר בית הנבחרים הלבנוני בטאיף הוערך בשבעה עד שמונה מיליון דולר , 
כשנציגי מפתח הגיעו עד ל03 מיליון . אפילו שחקן חסר פניות כביכול כמו גנרל 
אעון חשף את צדו השפל יותר בחודשים האחרונים . אחרי שנלחם " מלחמת שחרור " 
בכוחות הכיבוש הסוריים במשך קרוב לשנה , הפנה ב2 בפברואר גנרל אעון את קני 
תותחיו כנגד עמיתיו הנוצרים , בניסיון לבסס את מעמדו כסמכות היחידה במחנה 
הנוצרי . כדי לזכות בתמיכתה של סוריה , לא זו בלבד שהסכים באורח חד צדדי 
להפסיק את מאבקו בכוחות הכיבוש , אלא אף הצטרף לסורים במלחמתם בכוחות הישראלים 
ברצועת הביטחון בדרום לבנון . המהפך של אעון היה אחת מן האפיזודות הציניות 
ביותר במלחמת האזרחים בת 51 השנים בלבנון . הפתרון היחיד בלבנון חייב להיות 
בין - לאומי במהותו . אבל לאן לפנות ? למרות ניסיונותיה המרובים והמון 
רצון טוב , לא הצליחה הליגה הערבית להתמודד בהצלחה עם המשימה . יריבויות 
בין - ערביות חזקות מכדי שיאפשרו להגיע לקונסנסוס . המצב הקרוב ביותר לפתרון 
בתיווך ערבי היה באוקטובר בשנה שעברה בטאיף , כאשר סעודיה הסכימה לשחד את 
הנציגים הלבנוניים ולקנות את הסכמתם של הסורים , תמורת יותר ממיליארד דולר . 
האו"ם יוכל להוות אלטרנטיווה , בעיקר במצב החדש של יחסי מזרח - מערב . 
במשך השנתיים האחרונות הביעה ברית המועצות עניין גדל והולך במבצעי כוח השלום 
של האו"ם , עד כדי תשלום חלק מחובותיה למוסד . הסובייטים גילו באחרונה 
שאיפה חדשה לפתור בעיות לאומיות קשות באמצעות ועידות בין - לאומיות . אחרי 
אפגניסטאן ואמריקה המרכזית , יכולה לבנון להיות הבאה בתור . אבל המשבר הלבנוני 
אינו מתאים לגישה המסורתית של כוח שלום של האו"ם . במקום שני צדדים נצים 
שיש להפריד באורח פיסי ביניהם שעה שמלבנים פתרון פוליטי , יש בלבנון פלגים 
רבים התקועים ממש זה בגרונו של זה , כולם חמושים היטב ומקבלים תמיכה כספית 
מבחוץ . כל כוח בין - לאומי שיבוא לעזרתה של לבנון חייב להיות מוכן להילחם 
לפחות בתחילה כדי להוכיח את נחישותו . זה מותיר רק אלטרנטיווה אחת : כוח 
רב - לאומי שיוקם על ידי ממשלות שיש להן עניין מספיק בלבנון , עניין שיצדיק 
משלוח חיילים , אך שלא מילאו תפקיד כלשהו בקרבות האחרונים . המודל לכוח 
כזה הוא כמובן הכוח הרב - לאומי שנשלח לביירות בשנים 38912891 , שהיה מורכב 
מנחתים אמריקאים , צרפתים , בריטים ואיטלקים . אבל ל"חיילי שלום " אלה , 
כפי שאהב נשיא צרפת פרנסואה מיטרן לכנות אותם , לא היה מנדט ברור לכפות 
את השלום . בסופו של דבר היתה מטרת גיחותיהם הנדירות רק הגנה עצמית , והם 
גורשו בבושת פנים מביירות על ידי קומץ קנאים . לבנון אינה מטרה פופולרית 
של הציבור האמריקאי . היא מרוחקת מדי , הן פיסית והן מבחינה רוחנית , 
כדי לעורר סימפטיה פופולרית גדולה . כל מאמץ רב צדדי לאכוף שלום חייב להיות 
מוכן לקורבנות . משום שארצות הברית אינה מוכנה לכך , עליה לצאת מן המאמץ 
בצורה יפה ככל האפשר . שתי מדינות מוכנות לקורבנות בהגנת חירותה של לבנון . 
אלה הן צרפת ומצרים . צרפת , בשל מעורבותה בת מאות השנים בלבנט , שכללה 
הפרייה הדדית תרבותית נרחבת . מצרים , בשל הצורך שלה לזכות בכבוד בקהילה 
הבין - לאומית והאינטרס שלה בבלימת הגל הגואה של הפונדמנטליזם האיסלמי הזורם 
מערבה מאיראן ומלבנון . יותר מכל מדינה אחרת יהיו שתי מדינות אלה , אם 
יפעלו בהנחיית האו"ם , מקובלות על המספר הגדול ביותר של שחקנים בלבנון ומחוצה 
לה . הנשיא בוש ומנהיגים אחרים מסכימים שהעולם נכנס לעידן חדש של " אחרי 
המלחמה " . כמו בשנים הראשונות של העידן הראשון אחרי המלחמה , זה הזמן לקבל 
אחריות בין - לאומית , לאכוף את השלום באזורים שאינם מסוגלים למצוא אותו 
בכוחות עצמם . סיבות דומות הביאו את האומות המאוחדות להקים נאמנויות אחרות 
בעבר , ולעזור לתווך במתן החירות לאפריקה בשנות הששים . לא מזמן הוכיח 
האו"ם שלהתמדה יש פרות , כמו במקרה של נמיביה . על מועצת הביטחון של האו"ם 
ליצור נאמנות בת שנתיים , הניתנת להארכה , של צרפת ומצרים בלבנון , במטרה 
להכין מדינה זו לבחירות חופשיות המבוססות על זכות בחירה כללית . למעצמות 
הנאמנות יינתן ייפוי כוח להשתמש בכוח הדרוש כדי להבטיח שכל המיליציות יפורקו 
וכלי נשקן ייתפסו , ושכל הכוחות הזרים יעזבו את לבנון בתוך תקופה קבועה 
מראש . על האו"ם לממן את הנאמנות במלואה מתרומות חובה של המדינות החברות . 
הוא צריך לשלוח ללבנון צוותים של משקיפים שיהיו מורכבים מנציגיהן של חמש 
החברות הקבועות במועצת הביטחון , ותפקידם יהיה לדווח בקביעות על ביצוע הנאמנות . 
רק כוח רב - לאומי חסר פניות יוכל להביא שלום ללבנון ולעזור להקים מוסדות 
דמוקרטיים חדשים . אם ייעזבו לנפשם , ימשיכו הלבנונים להילחם עוד 51 שנה , 
ויפתחו את הדלת להתערבות מחודשת של שכניהם ולהרפתקנות אזורית . 
