רבנים הפעילים למען זכויות האדם השתתפו אתמול בחנוכת בית במחנה הפליטים 
בלאטה בשכם . רעולי פנים , חמושים בנשק קר איבטחו את טקס חנוכת הבית , 
שנבנה על חורבותיו של בית אשר נהרס על ידי צה"ל בעת הריסתו של בית סמוך . 
לפני 41 חודש פוצצו כוחות הביטחון את ביתו של גמיל עבד אל עזיז טראווי במחנה 
הפליטים בלאטה ליד שכם , שאחד מבני משפחתו נחשד בפעילות עוינת . לפני הפיצוץ 
פינו החיילים את השכנים מן הבתים בסביבה כדי שלא ייפגעו , אך בפיצוץ קרס 
אחד הבתים הסמוכים , ביתו של עלי מוסא חליל מצרי . מצרי , נשוי לשתי נשים 
ואב לששה , התגורר מאז , עם משפחתו , באוהל שסיפק לו הצלב האדום . לאחר 
כמה פניות , שלא נענו , לצה"ל ולמנהל האזרחי בדרישה לקבל פיצוי על אובדן 
הבית , התגייסה לטובת המשפחה קבוצת רבנים למען זכויות אדם שפנתה לשר הביטחון , 
לרמטכ"ל ולמנהל האזרחי . שר הביטחון הקודם , יצחק רבין , הבטיח לפונים 
כי משרדו יבדוק את היקף הנזק שנגרם למשפחת מצרי ויפצה אותה , אם יתברר כי 
היא זכאית לפיצוי . בעקבות הבדיקה של שמאי מטעם משרד הביטחון קיבלה משפחת 
מצרי מן המנהל האזרחי סכום של יותר מ000 , 02 שקל , כפיצוי על אובדן הבית . 
בעזרת תרומה של אונר"א השלימה המשפחה בניית שני חדרים בביתה החדש ובקרוב 
תחל בניית השלב השני של הבית . על גג החלק , שכבר נבנה נמתח האוהל שבו 
התגוררה המשפחה עד כה , כאות זיכרון וכסמל . אתמול הגיעה למחנה הפליטים 
קבוצת הרבנים שסייעה למשפחת מצרי לקבל פיצויים , כדי לקיים במקום טקס סמלי 
של חנוכת הבית . הכניסה למחנה נעשתה בסיוע ארגון " בצלם " ובתיאום עם ארגון 
השאביבה המקומי . כדי לאבטח את שלומם של המבקרים הישראלים הוצבה בכניסה 
למחנה קבוצה של רעולי פנים במדים , כשחבריה חמושים באלות , בסכינים ובגרזנים , 
שליוותה את הרבנים הישראלים עד צאתם מן המחנה . למרות האבטחה הושלכה ביציאה 
מן אבן לעבר המונית המקומית שהסיעה את הרבנים . האבן , שניפצה את השימשה 
האחורית ברכב , והחטיאה רק במעט את ראשו של דובר הקבוצה הרב דוד פורמן . 
אנשי השאביבה הבטיחו לפצות את בעל המונית משכם על הנזק שנגרם למכוניתו . 
