המנהל האזרחי נקט לאחרונה במספר צעדים , שנועדו להילחם בעלייה במספר התביעות 
המדומות שמוגשות לחברות הביטוח על - ידי תושבי השטחים . בעלי כלי רכב ופצועים 
שנפגעו בנסיבות , הגישו לאחרונה תביעות , בטענה שנפגעו בתאונות דרכים . 
בגלל האינתיפאדה ובהיעדר שוטרים לא מסוגלות חברות הביטוח לקיים חקירות , 
כדי לבדוק את מהימנות התביעות , אך החוק מחייבן לשלם פיצויים בהתאם לנזק 
שנגרם לתובעים . עקב כך נוצר גירעון מצטבר גדול ביותר ב"קרנית " , קרן העוסקת 
בפיצויים לנפגעי תאונות דרכים , אשר ממומנת על - ידי חברות הביטוח בישראל . 
לדברי ח"ך מיכה גולדמן , הגיעו הפסדי הקרן בשנה הראשונה של האינתיפאדה ל02 
מיליון שקל , כך שלמעשה מסבסדים המבוטחים בישראל את תשלומי הפיצויים לתושבי 
השטחים . כדי להילחם בתופעה נקט המנהל האזרחי בשורה של פעולות , ביניהן 
העלאת פרמיות הביטוח , שמשלמים תושבי השטחים וקביעה כי חובה להודיע על 
תאונה בתוך 03 יום מהתרחשותה . הצו , שהוחל בשלב ראשון רק בעזה , קובע 
שנפגע תאונת דרכים לא יהיה זכאי לפיצויים , אם לא הודיע תוך חודש לקרן או 
למבטח . לדברי עו"ד חוסיין אבו - חוסיין , הצו איננו חוקי והוא מאיים בפנייה 
לבג"ץ , אם לא יבוטל הצו . " צו זה מציב מחסום בפני הניזוק מלקבל פיצויים 
המגיעים לו לפי דין ושולל את סמכויות בתי המשפט המקומיים מלדון בתביעות נגד 
הקרן , בכך שהוא קובע כי תביעות אלה תידונה בפני טריבונל צבאי " , אמר עו"ד 
אבו - חוסיין בפנייה למנהל האזרחי . כתוצאה מיוקר הביטוח בשטחים לא בוטחו 
בשנת 9891 כ51 אלף כלי רכב בשטחים , מלמדים נתוני לשכת מתאם הפעולות בשטחים . 
ח"ך מיכה גולדמן טוען , כי מספר המכוניות הבלתי - מבוטחות , הנעות בכבישי 
הגדה והרצועה , מגיע ל02 אלף . למרות הירידה במספר כלי הרכב המבוטחים , 
חלה , כאמור , בשנה האחרונה עלייה במספר התביעות המוגשות לחברות הביטוח , 
טוען גולדמן . הוא דורש להפוך את פעולות קרן " קרנית " בשטחים למעין 
משק סגור , כך שניתן יהיה לשלם פיצויים רק מתשלומי הביטוח של תושבי מהשטחים 
" ולא על חשבון מבוטחים ישראלים " . 
