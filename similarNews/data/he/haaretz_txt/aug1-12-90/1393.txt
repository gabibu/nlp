יוהנסבורג ( ע"ר וע"ץ ) . המהומות על רקע פוליטי בדרום - אפריקה החריפו 
בימים האחרונים ואתמול נמסר על 18 הרוגים . משקיפים זרים הביעו חשש כי המהומות 
החמורות עלולות לפגוע בסיכויים להשגת הסכם בין ממשלת דרום - אפריקה לבין 
הקונגרס האפריקאי הלאומי . אחד מן הפעילים נגד האפארטהייד , אתאלו מוטלאנה , 
אמר : " ארצנו עומדת על סף השגת שלום בר - קיימא . יהיה זה שלום עדין 
ושברירי . מעשי האלימות שהתפשטו עתה הן במרכזים העירוניים והן באזורי הכפר 
בדרום - אפריקה עלולים לחבל בכך " . מוטלאנה התייחס בעיקר למעשי ההרג של 64 
אנשים בעיירות השחורים באזור פורט אליזבת ו51 השחורים שנרצחו בעיירות במחוז 
נטאל , 41 בעיירה קאידסו , שניים שנהרגו בהוסטל של עובדים מבחוץ לעיר סבוקנג 
וארבעה שנהרגו במהומות במכרה באזור . המשטרה הודיעה כי 64 מקרבנות הרצח באזור 
פורט - אליזבת מתו מיריות של שוטרים או אנשי - עסקים שניסו להגן על חנויותיהם . 
05 חנויות , עשרה בתים , ארבעה בתי חרושת , כנסייה ושלושה בתי - ספר 
נשדדו ונגרמו להם נזקים כבדים . המהומות החלו ביום שני בשבוע שעבר לאחר שהמשטרה 
פיזרה הפגנת מחאה נגד עליית שכר הדירה . התושבים אמרו כי ההפגנה פרצה כתוצאה 
מזעמם של תומכי הקונגרס האפריקאי הלאומי נגד פוליטיקאים שחורים שנראו כמשתפי - 
פעולה עם האפארטהייד . 
