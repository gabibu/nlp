מנכ"ל קופת חולים הכללית , נחום פסה , דורש ממשרד הבריאות מעבר מהיר לשיטת 
קפיטציה , כחלופה להסכם הגלובלי של התחשבנות בין הממשלה לקופת חולים , 
עבור קניית שירותים בבתי החולים הממשלתיים . דרישתו של פסה באה לאחר החלטת 
קופת החולים להפסיק , החל מ7 . 1 , את הסכם האשפוז האזורי . במשרד הבריאות 
לא ראו בעין יפה צעד זה , והודיעו להנהלת קופת החולים כי ימשיכו לקזז מכספי 
המס המקביל שמגיעים לקופת חולים , וזאת כדי להמשיך ולשמור על הכנסת בתי 
החולים הממשלתיים . במקביל הנהיג המשרד , החל מ7 . 1 , שיטת התחשבנות נפרדת 
לפעילויות רפואיות כמו ניתוחי שבר , ערמונית , ניתוחים נוירוכירורגיים , 
ניתוחי לב , השתלות , צנתורים ועוד . לדברי פסה , זוהי שיטה גרועה , 
מאחר והיא עשויה לגרום לניפוח הוצאות ולהגדיל בכך את ההוצאה הלאומית לבריאות . 
אין בשיטה זו תמריץ להתייעלות , ויש חשש שבתי חולים יבחרו להם את הפעולות 
שרצוי להם לבצע מבחינה כלכלית . הוא הוסיף : " בשיטת הקפיטציה , התשלום 
לבית החולים יהיה קבוע , על - פי הרכב האוכלוסייה . ההתחשבנות תהיה בין 
מחוז הקופה לבית החולים . בית החולים יהיה אחראי לספק טיפול בזמינות שתיקבע 
לכל ניתוח , בדיקה וטיפול או להמציא פתרונות חיצוניים במידה והתור לניתוח 
או האבחון יהיה ארוך ולא יעמוד בדרישות המחוז . בשיטה זו יש תמריץ לבית 
החולים לזרז את עבודתו ולהקטין הוצאות . הושג הסכם על הסדר כזה בין האגף 
הרפואי לבין בית החולים איכילוב , אולם משרד הבריאות טרם אישר את הפעלתו " . 
הנושא יועלה לדיון בפגישה שתתקיים מחר בין מנכ"ל קופת חולים לשר הבריאות . 
