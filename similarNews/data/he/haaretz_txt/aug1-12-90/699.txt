באנגול , גאמביה ( ע"ר ) . מצפים כי מנהיגי מערב - אפריקה יתנו היום 
אור ירוק לניגריה להתערב במלחמת האזרחים בליבריה ולמנוע ממנהיגי הסיעות היריבות 
לתפוס את השלטון . מנהיגי ניגריה , גאנה , סיירה - ליאון וגינאה עומדים 
להגיע הבוקר לבאנגול , בירת גאמביה , לפיסגה של יום אחד שזומנה על ידי 
הקהיליה הכלכלית של מדינות מערב - אפריקה , שגאמביה מכהנת בה כיו"ר תורן . 
בשבוע שעבר הודיעה ניגריה על תכניות לשגר לליבריה כוח יבשתי , ימי ואווירי , 
כדי לשים קץ לקרבות ולפנות כ000 , 3 ניגרים שנקלעו לקרבות במדינה . דובר 
ניגרי אמר כי הכוח גם יחתור להקים מימשל זמני , שבו לא יוכללו נשיא ליבריה , 
סמואל דו , ומנהיגי המורדים היריבים צארלס טיילור ופרינס גונסון . לא 
ברור האם נחיתת חיילי המארינס האמריקאיים בליבריה אתמול , תשפיע על התכניות 
של מדינות מערב - אפריקה . דוברים רשמיים בבנאגול אמרו , כי המנהיגים האפריקאיים 
ידונו בתכניות למשלוח כוח בהנהגת ניגריה , ודיפלומטים בבירות אחרות במערב - 
אפריקה ציינו כי אין ספק שהפיסגה , שתתכנס בדלתיים סגורות , תיתן את הסכמתה 
לתכנית . " הניגרים הם הכוח החזק ביותר באזור , ואין ספק כי תכניתם תאושר " , 
אמר אחד הדיפלומטים . נראה כי גם גאנה , גינאה , סיירה - ליאון ואולי 
גאמביה יצרפו יחידות לכוח הניגרי . המנהיגים האפריקאים צפויים לבקש סיוע 
מארה"ב ומהאו"ם , ויקראו לדו , לגונסון ולטיילור להניח את נשקם . דוברים 
בגאמביה העריכו כי הפסגה תקרא להקמת ממשלת מעבר בליבריה ולקיום בחירות חופשיות 
כעבור שישה חודשים . 
