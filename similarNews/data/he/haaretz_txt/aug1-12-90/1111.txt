( ע ) . סכום של כחצי מיליון ש"ח נשדד אתמול מסניף בנק ברקליס - דיסקונט 
בכפר רמה שבגליל המערבי . כמה דקות לאחר פתיחת הסניף , פרצו לתוכו שני 
גברים וצעירה רעולי פנים ומזויינים . השודדים הורו ל51 הלקוחות שהיו בסניף 
להתרכז באחת מפינותיו ולא לזוז . אחד הפקידים , שניסה לגלות התנגדות , 
הוכה ונזקק מאוחר יותר לטיפול בבית חולים . לאחר שאספו את הכסף שהיה בקופות 
נמלטו השודדים מהמקום במכונית סובארו לבנה , שמספר הזיהוי שלה זוייף , 
כדי להטעות את השוטרים . המשטרה הציבה מחסומים בכל האזור . מסוק ריסוס שעבד 
בסמוך גם הוא סייע למשטרה אך עד כה לא התגלו עקבות השודדים . במשטרה מעריכים 
כי לשודדים היה מידע מוקדם על סכום הכסף הגדול הנמצא בסניף . 
