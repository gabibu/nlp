הפועל רמת גן , אלוף הליגה הלאומית בטניס שולחן , יתמודד ב - 7 בספטמבר 
בלוכסמבורג עם האלופה שפלאנג , בסיבוב הראשון בגביע אירופה לאלופות . קבוצת 
אליצור ראשון לציון , אלופת הנשים , תשחק באותו מועד בלייפציג , מזרח 
גרמניה , עם לוקומוטיב המקומית . המשחקים של רמת גן וראשון לציון יהוו סימן 
דרך בתולדות הענף בישראל , שכן תהיה זו הפעם הראשונה שישראל תשתתף בגביעי 
אירופה לקבוצות . בסיבובים הראשונים של גביעי אירופה מתקיים רק משחק אחד , 
כאשר המארחת נקבעת על פי הגרלה . אם ינצח הפועל רמת גן , הוא יארח בסיבוב 
השני , ככל הנראה , את טרייד יוניון מוסקווה . סיכויי ראשון לציון לעבור 
את לייפציג , קלושים . הגרלת משחקי גביע המחזיקות , בהשתתפות הפוע לוד , 
תהיה בשבוע הבא . 
