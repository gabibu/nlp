ניו יורק ( עסט"א ) . הבנק הבריטי " וארבורג " הודיע כי הוא נסוג מההחלטה 
לרכוש מניות של חברת אי - גה - פארבן " החברה הגרמנית שייצרה את גז הציקלון , 
בו השתמשו הנאצים להשמדת היהודים במחנות המוות . השינוי בעמדת הבנק , שנוסד 
על - ידי מהגרים יהודים מגרמניה , בא בעקבות לחץ של ארגונים יהודיים בבריטניה , 
ובמיוחד של הסניף האירופי של מרכז שמעון ויזנטל . הלחץ החל בעקבות חשיפת 
הרכישה ב"סאנדיי טיימס " לפני שבועיים . דובר מטעם החברה טען כי ההשקעה 
בוצעה בידי ארבעה עובדים לא - יהודים של הבנק " שניסו להשתעשע " , כדבריו . 
" סאנדיי טיימס " גילה כי בנק " וארבורג " , יחד עם בנקים נוספים , רכשו 
את מניות " אי - גה - פארבן " בציפייה לאיחוד גרמניה , ומתוך הנחה שאיחוד 
כזה יאפשר לחברה להשתלט מחדש על רכוש ניכר שהוחרם בשעתו בידי הקומוניסטים . 
חברת " אי - גה - פארבן " היתה אחת החברות הגדולות בעולם בשנות ה03 , 
ושיתפה פעולה עם המשטר הנאצי . לאחר מלחמת העולם השנייה פורקה מנכסיה , 
וקיומה הותר רק לצורך תשלום פיצויים לעובדי הכפייה שהועבדו במחנה העבודה 
של החברה ליד אושוויץ . עדיין לא ברור מה יקרה עם שאר ההשקעות בחברה . 
