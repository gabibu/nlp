( ע ) . המשטרה העבירה לפרקליטות את תיק החקירה נגד הנער החשוד בתקיפת 
החיילת ובשוד נשקה , בשער הצפוני של מחנה 08 בפרדס חנה . הפרקליטות תחל 
בהכנת כתב אישום שיוגש לבית המשפט המחוזי בחיפה בשבתו כבית משפט לנוער . 
הנער , כבן 51 תושב פרדס חנה , נעצר שעות ספורות לאחר שהחיילת הותקפה בבוקר 
ה52 ביולי , בעת שניצבה לבדה כשומרת בשער הצפוני של המחנה . החיילת זיהתה 
את החשוד במסדר זיהוי שנערך בתחילת חודש אוגוסט . הנער הובא בתחילת החודש 
בפני שופט השלום החיפאי , רענן רון , שציווה לעוצרו ל01 ימים לחקירה . 
בעת הארכת המעצר טען בא כוח המשטרה , פקד הרצל חן , כי החשוד תקף וניסה 
לאנוס את החיילת , פצע אותה באולר , כפת את ידיה ואת רגליה ותוך איום להרגה , 
גרר אותה לתא השמירה של שער המחנה , שם ביצע בה את זממו ולאחר מכן שדד 
את נשקה האישי . לטענת המשטרה , היתה החיילת על משמרתה בלי שתהיה מצויידת 
במחסנית וכדורים . החשוד דרש ממנה את המחסנית , אך נטש ונמלט מן המקום 
לאחר שהחיילת לא יכלה לספק את מבוקשו . לדברי המשטרה יש בידיה ראיות לכאורה 
לביסוס האשמה . 
