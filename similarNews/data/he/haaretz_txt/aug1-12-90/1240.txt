אחד התרגילים המקובלים על מנהיגי המערב הוא להדביק תווית של מטורף על מצחו 
של כל מי שאינו משחק לפי כללי - המשחק המקובלים . זה גם פותר להם בעיה : 
איך זה נכשלו לצפות מראש את מעשיו כי מי יכול לחזות מראש את מעשיו של משוגע ? 
אני מציע מבחן אחר : אם האדם פוגע בעצמו הוא חולה נפש ; אך אם הוא דואג 
היטב לעצמו ולגופו , אך פוגע באחרים הוא שפוי לחלוטין . זה מבחן טוב הן 
לרוצח הטוען אחר כך לאי - שפיות והן למי שכובש לפתע מדינה שכנה . לכן , 
די קל לגלות שסדאם חוסיין רחוק מאוד מלהיות מטורף . הוא מאמין שמגיע לו 
הכל . כי הוא שהציל את העולם הערבי מסכנת החומייניזם . הוא שהציל את אמירויות 
המפרץ , את כוויית ואת סעודיה כאשר נלחם נגד איראן שמונה שנים תמימות 
והנה עכשיו הן תובעות ממנו להחזיר את ההלוואות שנתנו לו לממן את המלחמה שהצילה 
גם אותן . לכן הודיע כבר חגיגית : אני לא מחזיר . החוב של עיראק למדינות 
המפרץ ולחלק מארצות המערב ( צרפת , בריה"ם , איטליה ויפאן ) מגיע לכ08 
מיליארד דולר ועיראק אינה מסוגלת לשלם אפילו את הריבית . כאשר כוויית הלכה 
והשמינה בשנות המלחמה הארוכות , נהרסה כלכלת עיראק . כל ההשקעות הלכו לתעשיית 
הנשק , לטילים ארוכי - טווח ולפיתוח נשק כימי ואטומי . כיום עוסקים כ%08 
מאזרחי עיראק בחקלאות וזה מעיד יותר מכל על הפיגור הכלכלי של מדינה זו . 
במדינות המפותחות באירופה ובארה"ב די ב%3 מהאוכלוסייה לספק את התוצרת החקלאית 
לכולם . ומה הביא סדאם חוסיין לעמו בעשור האחרון ? חצי - מיליון הרוגים , 
פיגור כלכלי עמוק , רמת חיים נמוכה וחוב חיצוני עצום . לכן היה זקוק עכשיו 
להישג כלכלי מהיר , ליוקרה אישית כדי לצאת מהבוץ . אך מעשה שטן , סדאם 
חוסיין רואה ועיניו כלות , איך מחיר הנפט סחורת הייצוא העיקרית שלו שעמד 
בתחילת השנה על 02 דולר החבית , הולך ויורד בהמשכה ל61 דולר החבית בחודשים 
האחרונים . זה כבר היה יותר מדי בשבילו כי כל דולר הנגרע מן המחיר פירושו 
הפסד הכנסה לעיראק של מיליארד דולר לשנה . בתחילה ניסה להשיג מחיר של 52 
דולר החבית בוועידת אופק האחרונה אך נכשל . אחר - כך פנה לאופציה הצבאית , 
וכאן אין להכחיש : נכון לעת כתיבת השורות האלו , הצליח לתרגם את כוחו 
הצבאי להישג כלכלי ברור : הקפצת מחיר הנפט ל52 דולר החבית , וכיבוש כוויית , 
שפירושו שליטה על % 01 מתפוקת הנפט העולמית . אי - אפשר לתאר סדרת צעדים 
אלה כטירוף . הרי כל מעשיו מכוונים להרע לאחרים ולשפר את מצבו . עצם תיאורו 
כמטורף ממעיט מחומרת המעשה . יש לנו עסק לא עם משוגע , אלא עם רודן שלא 
היסס לרצוח את מתנגדיו מבית ואינו מהסס להשתמש בערימת כלי - המשחית שאגר 
כדי להשיג הישגים כלכליים ויוקרה אישית . אילולא חשש מתגובה מיידית של 
ארצות - הברית , היה פולש עוד אתמול לסעודיה , ואחר - כך , מי יודע מה 
עוד . דינו של איש כזה הוא אחד : חיסול . את הנזק הראשון גרם לנו אתמול , 
עם התייקרות הדלק ב%31 . ההתייקרות נפלה על ישראל בתקופה הפחות מתאימה . 
זה הדבר האחרון שהיה דרוש עכשיו ליצחק מודעי . גם כך מצביעים שני האינדיקטורים 
הכלכליים המרכזיים שלנו על בעיה חמורה : אינפלציה גבוהה של % 81 ואבטלה קשה 
של % 01 . אלה נתונים קשים כשלעצמם , כי קל מאוד להתדרדר מ%81 אינפלציה אל 
היפר - אינפלציה , והאבטלה אם היא מתמשכת עלולה להיהפך למחלה כרונית של 
המשק הישראלי . ובמצב עדין זה של המשק , אנו חייבים לקלוט 002 אלף עולים 
לשנה הוצאה אדירה נוספת . הוצאה נוספת זו ניתנת למימון בכמה דרכים : הגדלת 
הייבוא , הטלת מסים או הגדלת הגירעון בתקציב . כל אחת מדרכים אלו היא דרך 
בעייתית . רזרבות המטבע שלנו מוגבלות , וכל הלוואה שתילקח מחו"ל צריך להחזיר . 
הטלת מסים פירושה הגדלת העיוותים במשק והקטנת הרצון לעבוד ולהשקיע . הגדלת 
הגירעון פירושה אינפלציה גבוהה יותר , וכבר עכשיו עומד הגירעון על % 6 מהתוצר . 
בשנים 5898 הצלחנו להוריד את הגירעון לכ%2%3 מהתוצר , וזה שתרם תרומה מרכזית 
להדברת ההיפר - אינפלציה . לעומת זאת , בשנות השמונים הראשונות היה הגירעון 
בתקציב % 51 מהתוצר , והתוצאות ידועות . ההוצאה השנתית של ישראל על נפט ב9891 
היתה 2 . 1 מיליארד דולר , במחירים ממוצעים של 81 דולר החבית . אם המחיר 
העולמי יתייצב על 52 דולר החבית , פירוש הדבר הוצאה שנתית נוספת של חצי 
מיליארד דולר . נכון שמחצית מיבוא האנרגיה של ישראל היא פחם , אך ברור 
שגם מחיר הפחם יעלה , כדינה של כל סחורה תחליפית . להקדיש היום חצי - מיליארד 
דולר מהרזרבות לדלק במקום להקדישם לייבוא בתים , קווי - ייצור חדשים , 
מכונות וחומרי גלם זה הדבר המרגיז ביותר . אך ההשפעה של עליית מחיר הדלק 
אינה נגמרת בבעיית רזרבות . כאשר מחיר הדלק עולה , עולות גם כל הוצאות 
הייצור . אפשר לקזז עלייה זו רק בדרך אחת : הורדה של עלות השכר שתקזז את 
העלייה בהוצאות הדלק . אך אצלנו זה כמעט בלתי - אפשרי . שיטות ההצמדה ותוספות - 
השכר האוטומטיות אינן מאפשרות את הורדת השכר . לכן , המחירים יעלו , תשולם 
תוספת - יוקר , היצרנים יתבעו פיחות כדי לפצותם על הירידה ברווחיות , והנה 
אנו שוב בסכנה של התפרצות אינפלציונית . העלייה בהוצאות העבודה והדלק גורמת 
עוד תופעה קשה : הורדה של רמת - הייצור בכל מפעל . כלומר , הקטנת התפוקה 
והפעילות במשק . זה עלול להעלות את רמת האבטלה הגבוהה אצלנו בלאו - הכי 
והכל , כאשר יש למצוא מקומות - עבודה חדשים ל002 אלף עולים חדשים מדי שנה . 
מתגנבת המחשבה ללב , שלסדאם חוסיין היתה עוד מטרה : פגיעה בכלכלת ישראל . 
אי - אפשר להכחיש שבסיבוב הראשון הנחית עלינו מהלומה לא - מבוטלת בתחום 
זה . מה יקרה בסיבוב השני ? ימים יגידו . 
