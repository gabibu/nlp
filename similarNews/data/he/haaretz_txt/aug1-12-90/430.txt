זרועות הביטחון ומחלק המיעוטים של משטרת ירושלים לכדו בימים האחרונים את 
רוב חברי החוליה החשודים כי רצחו את יאסין אסקפי בשכונת סילואן במזרח ירושלים . 
אסקפי , בן 81 , שהועסק כגנן בעיריית ירושלים , נלקח לפני 01 ימים מביתו 
לחקירה ע"י קבוצה של עשרה רעולי פנים . העשרה שחשדו בו בשיתוף פעולה עם השלטונות , 
הובילו אותו לחקירה לילית באזור גבל מוכאבר , במהלכה עונה קשות ולפנות 
בוקר הוחזר לביתו כשהוא פצוע קשה . דודו , רופא במקצועו ניסה לתת לו טיפול 
ראשוני , אך אסקפי מת באמבולנס בדרך לבית החולים . משפחת הנרצח טוענת כי 
הוא הותקף כבר בעבר והוכה על רקע של חשד לשיתוף פעולה עם השלטונות . המשפחה 
פנתה בעקבות זאת לפייסל אל - חוסייני , כדי שיתערב אישית ויברר אם אכן היה 
משתף פעולה . חוסייני תיחקר את אסקפי באופן אישי וקיים בירורים נוספים באזור 
ואח"ך פסק כי האיש אינו משתף פעולה . הוא אף מסר למשפחתו כי אל לה לדאוג 
וכי לא יאונה לו כל רע . אבל יומיים אח"ך נרצח אסקפי . עכשו טוענת המשטרה 
כי אסקפי נרצח בידי פעילים של הפתח . ראשוני החשודים ברצח נתפסו כמה ימים 
אחרי המעשה ובימים האחרונים נעצרו חשודים נוספים . המשטרה אומרת כי צפויים 
מעצרים של עוד חשודים בהשתייכות לאותה חולייה . עד כה נעצרו 8 חשודים , 
תושבי סילואן ואבו טור . מדובר בחולייה של צעירים בני 81 עד 22 , שרוב 
חבריה משתייכים לפתח . הם חשודים כי בנוסף לרצח זה , ביצעו בחודשים האחרונים 
מספר תקיפות כנגד חשודים אחרים בשיתוף פעולה עם השלטונות . 
