צה"ל שומר על עירנות גבוהה ברמת - הגולן , כדי למנוע ממחבלים פלשתינאים 
לחדור לקווי הכוחות הסוריים בגולן ולפעול משם נגד ישראל . מפקד עוצבת רמת - 
הגולן , תת - אלוף ע . , אמר כי יש חשש , שניסיונות המחבלים לחדור דרך 
עמדות הלגיון הירדני בגבול ישראל - ירדן ישובו על עצמם גם בגבול הסורי . 
בראיון לגלי - צה"ל אמר מפקד העוצבה , כי סוריה עוסקת כל העת בהתבצרות כוחותיה 
ברמת - הגולן , בהנחת שדות מוקשים , בחפירת תעלות , בבניית מוצבים ובתרגול 
כוחותיה . " אנו רואים זאת יום - יום בצורה מסודרת ואינטנסיווית מאוד . 
נראה , כי הסורים שומרים על כוננות גבוהה , ערנות ובניית תשתית , אך 
פעילותם אינה חריגה והיא נכללת בתוכנית העבודה של הצבא הסורי " . לדבריו , 
שומרת סוריה זה זמן רב על הסכם הפרדת הכוחות והפסקת האש . " מדי פעם יש 
הפרות קלות של הסכם הפסקת האש , המטופלות בשיתוף פעולה עם כוח האו"ם ברמת - 
הגולן , שעמו יש לנו יחסים טובים . קו הגבול שקט " , סיכם הקצין הבכיר . 
