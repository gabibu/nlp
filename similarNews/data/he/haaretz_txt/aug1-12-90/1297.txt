מועד איחודן של מזרח ומערב - גרמניה הפך לנושא הפוליטי המרכזי בשתי המדינות , 
כי הוא עשוי להשפיע על תוצאות הבחירות המשותפות לבונדסטאג ועל סיכויי הנוצרים - 
דמוקרטים לשמור על שלטונם . מזרח - גרמניה קוראת להצלת כלכלתה , הנמצאת 
על - סף התמוטטות מוחלטת , בעזרת איחוד מידי , שפירושו העברת כל הנטל אל 
המשק המערב - גרמני . התעשייה המזרח - גרמנית אינה מסוגלת לייצר מוצרים 
לשוק , הרווי תוצרת מערב - גרמנית משוכללת , וחוששים שמספר המובטלים במזרח 
יגיע בקרוב ליותר ממיליון . ממשלת מערב - גרמניה עומדת בפני ברירה שאינה 
נוחה בשני המקרים : להמתין למועד המקורי של האיחוד בדצמבר , שפירושו לקבל 
כלכלה שנעצרה כמעט לחלוטין ונהירת מובטלים למערב , או איחוד מידי , שפירושו 
פרסום מירבי למחיר העתק שמערב - גרמניה תצטרך להשקיע בשיקום המשק המזרח - 
גרמני . סכום זה גבוה פי כמה מהסכום שעליו דיבר הקנצלר קוהל בימי האפריה 
של נפילת חומת - ברלין . קוהל ניסה קודם תעלול בחירות : לבצע את האיחוד 
כמתוכנן , ב2 בדצמבר , אבל לקיים את הבחירות במזרח לפי החוק המזרח גרמני , 
שאין בו סעיף על % 5 חסימה ( שהיה מכשיל את המפלגות המזרח גרמניות הקטנות 
בעלות ברית , לעתים , של הנוצרים - דמוקרטים ) . הניסיון נכשל וקוהל 
פתח במערכה למנוע מהציבור את המידע על מחירו המלא של האיחוד ( בו הוא רואה 
את הישגו האישי ההיסטורי ) והאפשרות להעלאת מסים למימונו עוד לפני הבחירות . 
ללותר דה - מזיאר , ראש ממשלת מזרח - גרמניה , אף שהוא בעל בריתו של קוהל , 
יש גם אינטרסים נפרדים להם הוא רוצה לדאוג לפני השלמת האיחוד . הוא רוצה 
לקבל ביטחונות מבון שלא יבוטלו החוקים הסוציאליים הנדיבים מזרח - גרמניה , 
שהבעלים הקודמים לא יוכלו לדרוש בחזרה את הנכסים במזרח - גרמניה שהוחרמו 
" לטובת המדינה " על - ידי השלטון הקומוניסטי , ושהדיפלומטים והמורים 
ששירתו אותו ימשיכו לשרת ברפובליקה הפדרלית . דרישות אלה לא מקלות , כמובן , 
על השגת הסכמה בדבר מועדי האיחוד והבחירות המשותפות . 
