ואשינגטון ( שירות " הארץ " ) . משרד ההגנה האמריקאי מעריך , כי מאה 
אלף חיילים עיראקיים נמצאים עכשיו בכוויית , מספר גבוה בהרבה מזה הדרוש 
להחזיק בנסיכות . הנתונים האלה מגבירים את הדאגה בין אנשי ממשל אמריקאיים , 
כי אפשר שסדאם חוסיין שוקל התקפה על ערב - הסעודית , חרף הכרזת עיראק שכוחותיה 
יתחילו היום לפנות את כוויית . איש פנטאגון אומר , כי עיראק תוכל לבצע התקפה 
מהירה , רק אם צבאה ערוך לפעול ללא התמיכה הלוגיסטית שבה הוא מורגל . אבל 
דיווחי המודיעין אומרים , כי מקץ ימים אחדים של הכנה תוכל עיראק לשגר לפחות 
שתי ארמיות נגד הסעודים . לפי מומחים אמריקאיים , ארמיה עיראקית כוללת 
לפחות שתי דיוויזיות , יחידות ארטילריה ויחידות תמיכה אחרות , בהיקף של 
02 אלף איש . ביום ו הודיע הפנטאגון , כי נושאת מטוסים שלישית תצא למזרח 
התיכון . הדברים אמורים ב"סרטוגה " , שמתלווה אליה שייטת של 51 ספינות . 
השייטת תפליג מחר ומחרתיים מנמל הבית שלה , בחוף המזרחי של ארה"ב . היא 
כוללת יחידת התקפה אמפיבית של 004 , 2 נחתים . עוד ביום ה אמר הפנטאגון , 
כי נושאת המטוסים " אייזנהאור " הועברה למזרח הים התיכון , ששם נמצאים 
מטוסיה בטווח תקיפה מעיראק . אופציות נוספות הן לשגר ספינות מיוחדות למפרץ 
הפרסי , הנושאות נשק ואספקה לחיל הנחתים . אוניות אספקה מיוחדות של הנחתים 
עוגנות באי דייגו גארסיה , באוקיאנוס ההודי , מהלך חמישה עד שבעה ימי הפלגה 
מהמפרץ הפרסי . ספינות אספקה באי גואם , באוקיאנוס השקט , צריכות 51 ימים . 
הפנטגון מסר פרטים נוספים על ההתקפה העיראקית . הנהיגו אותה דיוויזיות שריון 
עיראקיות , המצוידות בטנקי טי27 סובייטיים , וכוחות מוטסים במסוקים . 
עיראק השיגה את יעדיה בתוך חמש שעות . איש ממשל אחד אמר , כי ואשינגטון 
קיבלה כמה ידיעות לא - מאושרות מאת מומחים של חברות נפט באזור , כי היו 
חדירות כנראה מתוך טעות של כוחות עיראקיים לשטח סעודי . 
