יש סוג מסוים של תיאטרון וקולנוע , בריטיים בדרך כלל , שמצליחים להרגיז 
משום שהם מסתירים את האיוולת הבסיסית שלהם מאחורי מעטה מכאני של שנינות ותבונה . 
סרטים ומחזות אלו לא נוצרו בידי אנשים חסרי כשרון לחוסר כשרון ניתן לסלוח 
אלא על ידי בימאים , מחזאים או תסריטאים שמנתבים את כשרונם לכיוונים הלא - 
נכונים , ועושים זאת בשאננות דוחה . אני מוכן לקבל את העובדה שדייוויד היר 
הבריטי אינו מחזאי נטול כשרון ומיומנות לשונית ודרמאטית מסויימת , אך ל 
היה לו אומץ ומידה מינימאלית של יושר אינטלקטואלי , היה הופך את " סטרפלס " , 
סרטו השלישי , לפרודיה על שורה ארוכה של מוצרים בריטיים דומים . למרות 
שפרודיה זה הדבר הרחוק ביותר מכוונתו של הייר , קשה להפסיק לצחקק מהרגע 
הראשון למראה דמויותיו המתהלכות בהילוך איטי והגותי , כשעל פניהן נסוך מבע 
קבוע של רגישות והבנה , שמאחוריו לא מסתתר דבר . הדיאלוגים מורכבים מפתגמים 
ואמירות פסבדו - משמעותיות , שמדהימים בבנאליות שלהם . צריך רק להקשיב 
לדיאלוגים אלה , לקצב שבו הם נאמרים , לבחירת המילים ולניסוחים שהם חיקוי 
מיומן של כל מה שנחשב למחזאות בריטית איכותית כדי להבין שיש כאן עסק עם 
זיוף אמנותי ממדרגה ראשונה . זו , למעשה , אופרת - סבון שמתחזה לדראמה 
פיוטית , מאחר שאין לה אומץ להיות מה שהיא באמת רומן רומנטי , שמשתמש 
בכל מאפייניו המשומשים ביותר של הזאנר . הייר מספק לדמויותיו שלד עלילתי 
שכל תסריטאי מתחיל היה גונז בטענה שכבר בהוליווד של שנות הארבעים היו מתיחסים 
אליו באירוניה . בלייר בראון מגלמת את ליליאן , רופאה אמריקאית בלונדון , 
שבמהלך חופשה פוגשת באיש עסקים מסתורי בשם ריימונד , שמצליח להקסים אותה 
בסדרה של גסטות רומנטיות , מהסוג שחשבנו שלא נראה עוד על הבד . את דמותו 
של ריימונד מגלם , משום מה , השחקן הגרמני ברונו גנץ , שמתהלך כל הסרט 
כשחיוך טמיר על שפתיו , משום שהייר פשוט שכח לספק לו דמות . מאחר שהסרט 
אינו יודע מה לעשות עם מבטאו הזר , פשוט מתעלמים מזה , ומוסיפים היבט זה 
לדמותו המסתורית הכוללת . המפגש בין נשים עצמאיות ( אך פגיעות ) , וגברים 
מסתוריים ( אך שרמנטיים ) הוא חומר - גלם אופייני לספרות וקולנוע הרומנטיים . 
ל ניסה הייר ליצור קומדיה אירונית ומרירה על כוחה של הגסטה הרומנטית , 
ניחא ; אולם , יש הרגשה שהוא באמת מאמין שהוא יצר דראמה מעמיקה על מהות 
האהבה והיחסים בין גברים ונשים בעולם המודרני , וזאת , כמובן , שטות מוחלטת . 
אין בסרט אף לא רגע אחד של אמת או של סבירות עלילתית . כל מה שמתגלה לנו 
על דמותו של ריימונד , היה מתגלה בזמן גם לליליאן , ל היה בה אותו קורטוב 
של תבונה ורגישות , שנאמר לנו שיש בה . הייר מערב בעלילה המרכזית סיפורים 
נוספים : סיפורו של חולה בסרטן , שאמור להוכיח לנו את מידת מעורבותה המקצועית 
של ליליאן , וסיפורה של אחותה ( בריגיט פונדה ) , שבאמצע הסרט נכנסת 
להריון ומגלה את כוחה של האמהות . כל אלה רק מדגישים את מידת האופורטוניזם 
והשמרנות של הסרט כולו . " סטרפלס " הוא קיטש מהסוג הגרוע ביותר זה שמתחזה 
לאמנות , ואינו אלא קשקוש . 
