אפשר שבני - שיחו האמריקאים ידחקו בשר החוץ , דוד לוי , בעת ביקורו בעוד 
כשבועיים בוואשינגטון , שישראל תעשה את הנדרש ממנה על - פי יוזמת שמיר , 
המתוקנת על - ידי מזכיר המדינה , גיימס בייקר . ואפשר שיימנעו מכך או 
שלחצם יהיה מן השפה ולחוץ : השעה אינה כשרה , לא רק בשל הבחירות הקרבות 
לשליש מן הסנאט ולבית - הנבחרים בשלמותו : הפלישה העיראקית לכוויית וספיחיה 
אינם יכולים אלא לרתק את תשומת - הלב המעצמתית ולהעתיקה ממערבו של האיזור 
לפינתו הדרומית - מזרחית . עם הפלישה , התחולל מהפך בחצי - האי הערבי . 
ארה"ב , כפטרונית המדינות השוכנות בחצי - האי , מוצאת עצמה ניצבת בעל 
כורחה בפני אתגר מר . היא לא ויתרה על מעמד נותנת - החסות מול חומייני , 
ותמכה , עד כדי הפעלת כוח צבאי משלה , בעיראק , כדי להרחיק את הסכנה 
האיראנית מן הנסיכויות ומסעודיה . עתה עיראק היא המשליכה בפניה את הכפפה ; 
ארה"ב אינה יכולה אלא להרימה , ולא רק כדי להציל את כוויית ( ספק אם הדבר 
עדיין אפשרי ) , אלא כדי למנוע תגובת - שרשרת שתגרוף לתוכה גם את ערב הסעודית , 
ובטווח הרחוק יותר , את מצרים . אין זו השעה לעימות עם ישראל , ולערעור 
נוסף במעמדה ובכושר פעולותיה של עוד בעלת - ברית אמריקאית . גם אין זו השעה 
להטיל על שולחן הדיונים עם ישראל את הרעיון העקום כשלעצמו גם ללא ההיבטים 
האקטואליים לכונן ועדה לפיקוח אזורי על החימוש הלא - קונוונציונלי . הידיעה 
שארה"ב משתעשעת ברעיון , הגיעה לישראל כשהיא סתומה משהו : מי בדיוק יפקח , 
מכוח סמכותו של מי ועל - ידי מי ובאלו אמצעים מינהליים וטכניים יוגשם אלה 
וכיוצא בהם נשארו בינתיים ללא מענה . ואולם מלכתחילה לא היה שחר לרעיון 
זה : ישראל אינה יכולה בשום אופן לקבלו . ביטחונה של ישראל עומד היום , 
ובכל עתיד נראה לעין , על שלושה : צה"ל הקונוונציונלי , הזיקה האמריקאית , 
ומערכת של נשק - הרתעה ייעודי . שום ארץ ריבונית לא תסכים להטלת פיקוח 
חיצוני אף על אחד מגורמי - היסוד המבטיחים את קיומה . על אחת כמה וכמה , 
כאשר אחד מגורמי - היסוד אינם בשליטה ( קיום הזיקה האמריקאית מותנה בהסכמתו 
של צד שני ) . נטילת יסוד נוסף מערערת כליל את שיווי - המשקל בין ישראל 
ושכנותיה , הקרובות והרחוקות , שברובן רואות עצמן נתונות במצב מלחמה עמה . 
ואם נזכרים כי עיראק של סדאם חוסיין היא אחת מהן , וסוריה של אסד ( ראה 
נאומו שלשום , לרגל יום השנה ה54 של צבאו ) כלולה גם במונח " שכנות " , 
מקבל הכלל הנ"ל תוקף מכריע . מכלל לאו אפשר ללמוד הן , במיוחד אם יש אמת 
בסיפור שאנשי - צבא ערבים חדלו לחשוש מפני מה שכונה לעיל צה"ל הקונוונציונלי . 
עקב כך , קונות להן מערכות - ההרתעה הייעודיות חשיבות חיונית במלוא מובן 
המלה . בנסיבות אלו , אפשר ליצור שיווי - משקל , שבלעדיו אי - אפשר בכלל 
להעלות על הדעת את השמטתה של השליטה המוחלטת על אמצעים לא - קונוונציונליים 
אילו הסכימו ארצות ערב , כולן יחד וכל אחת לחוד , לצמצם את כוחותיהן הקונוונציונליים 
עד שישתוו במספר ובחימוש כוללים לכוחות צה"ל הקונוונציונליים . כיוון שבניגוד 
לארצות הברית וברית המועצות , ישראל ושכנותיה אינן מדברות זו עם זו ואינן 
מאמינות זו לזו , וכיוון שאין גורם מפקח בעולם היכול להתיימר לדאוג להגשמתו , 
הלכה למעשה , של השוויון בין הכוחות הקונוונציונליים . אין איפוא טעם 
שישראל תסכים לדון ברעיון הפיקוח אם אמנם יעלוהו האמריקאים . ואם יניחו 
רעיון או הצעה ברוח זו על השולחן , יש לדחותם חד וחלק . יש בקרבנו הסבורים 
כי אין להיבהל מרעיון הפיקוח קרי : שלילת השליטה המוחלטת על הנשק הלא - 
קונוונציונלי . ואמנם , אם ישראל ערה לכך שלרעיון זה אין שחר , הרי באמת 
אין ממה להיבהל , אלא לרשום אותו בקרב יתר רעיונות הבוסר שבהם מועסקים רוב 
הזמן אנשי מדינתנו , כי ככל שהדבר נוגע לישראל , אין על מה לדבר . ואם 
כך תנהג ישראל , היא תעשה שירות רב ללא שיעור לביטחונה , יותר משעושה למשל 
הממשלה הנוכחית במאמציה לקיום השלטון הישראלי מעבר לקו הירוק . ואם יש בקרבנו 
מי שלא מרים גזרה שווה בין הצורך במשא ומתן על חלוקתה מחדש של ארץ ישראל 
לבין משא ומתן שיביא לשלילת השליטה הבלעדית על נשק הרתעה ייחודי , רק מעיד 
על עצמו שלא למד להבחין בין עיקר וטפל . בשטחים אפשר לסחור , אך לא ביסוד 
קיומי של הביטחון הלאומי . 
