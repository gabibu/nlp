רוני ליכטנשטיין , שכיהן לפני כשנה כמנכ"ל מגן דוד אדום והתפטר מתפקידו , 
הגיש השבוע תביעה לבית הדין האזורי לעבודה בתל - אביב , נגד מגן דוד אדום . 
ליכטנשטיין , כלכלן במקצועו , התפטר מתפקידו כמנכ"ל האגודה , לטענתו , 
על רקע מדיניות משרד הבריאות והאוצר ביחס לאגודה , המובילה לחיסול מכאיב 
ואיטי של הארגון . הוא שימש לאחר התפטרותו מתפקיד המנכ"ל במשך מספר חודשים 
נוספים כמנהל אגף הכספים , ובסוף שנה שעברה חתם על הסכם פרישה ועזב את הארגון . 
עתה הוא טוען כי לא שולמו לו מלוא הסכומים עליהם סיכם . הוא תובע בבית הדין 
כ03 אלף שקל בטיעון כי הפיצויים שקיבל אינם כוללים בתוכם את מרכיב אחזקת 
הרכב , וכי הארגון סירב לשלם לו אחזקת רכב בנוסף לפדיון החופשה הצבורה . 
ליכטנשטיין מסביר בתביעתו כי אחזקת הרכב היא מרכיב מהשכר , והחופשה מהווה 
חלק מתקופת העבודה , לכן אין הצדקה לא לכלול את החזקת הרכב בכלל ובעת חופשה 
או פידיון החופשה בפרט , בחישוב פיצויי הפרישה . 
