במסע הבחירות שלו יצא הנשיא בוש נגד העלאת מסים למימון הגרעון התקציבי שתפח 
והלך בשנות השמונים , והתפרסם באמרתו " קראו את שפתי " שאמרו " לא " 
למסים . באחרונה נראה שחלה נסיגת - מה בהחלטתיות הממשל בנושא המסים וקיימת 
נכונות ואפילו התלהבות מסוימת להטלת מסים נוספים , אבל הפעם מדובר במיסים 
מ"זן " חדש : מסי זיהום ( או אקו - מסים , דהיינו " מסים אקולוגיים " 
כפי שהחלו לכנותם באחרונה ) . אלו מסים " חיוביים " ו"צודקים " , שהציבור 
מוכן לקבלם , ואולי לא יראה בכך הפרה של התחייבות בחירות של פוליטיקאי , 
כיוון שלכאורה הם מיישמים את הכלל האומר : " המזהם ישלם " . ואכן , יש 
המציינים שלגבי ממשל שהתנגד כה חריפות להעלאת מסים , מסי זיהום הם מתנה 
משמים . אם כל אלה שמוזכרים בהקשר זה אכן יתממשו , הם עשויים להניב הכנסות 
שנתיות בסדר גודל של עשרות מיליארדי דולר , סכום לא מבוטל אפילו בארה"ב . 
מדובר במסים על פליטות מתחנות - כוח ומתעשייה של תחמוצות חנקן , דו - תחמוצת 
הגפרית , דו - תחמוצת הפחמן ( הגז העיקרי האחראי לתוצאת החממה ) , על 
ייצור או שימוש ב - סי - אף - סי ( הגז הפוגע בשכבת האוזון ) ועל מוצרים 
המיוצרים מחמרי גלם שלא מוחזרו ( כגון עץ , ניר , פלסטיק וזכוכית ) . 
הרעיון של מס זיהום פשוט בתכלית . מס כזה יוצר תמריץ להפחתת פליטת מזהמים 
לסביבה : ככל שהמס גבוה יותר , כדאי יותר למפעל המזהם לחפש דרכים חלופיות 
באמצעות טכנולוגיות למניעה או הפחתה ולהפחית את חבות המס שלו . מפעל שאיננו 
מזהם , איננו משלם כל מס . והרי בדרך זו פועלת כל פירמה שמטרתה הגדלת רווחיה . 
אלא שבמקרה זה נשכרים מכך לא רק הבעלים , אלא גם כלל הציבור הנפגע מהזיהום . 
יתרונו של המס בכך שהוא משאיר למפעל חופש בחירה בין האמצעים השונים להפחתת 
הזיהום ועמידה בתקן , כולל אי פעולה בנידון ( ותשלום מלוא המס ) . לדעת 
כלכלנים , גישה זו עדיפה על התערבות מינהלית ומשפטית ישירה המנסה לקבוע 
לכל מפעל לא רק כמה זיהום יפחית , אלא אף באיזה אמצעים ובאיזה חמרי גלם 
( למשל דלק דל - גפרית בתחנות כוח ) להשתמש . ניתן בקלות להראות שמס בשיעור 
אחיד לכל המפעלים הפולטים מזהם נתון יהיה היעיל ביותר , מבחינת סך העלות 
להפחתת הזיהום . מעצם טבעם , ככל שמסים אלו אפקטיוויים יותר , ההכנסה 
הצפויה מהם קטנה יותר , ולהיפך . לכן , למרות שממשלות נוטות לראות במסים 
אלו מקור הכנסה , שאולי ישתמשו בו למימון תקציבי איכות הסיבה , וע"י כך 
להרוג שתי ציפורים במכה אחת : גם ליצור הכנסות לאוצר המדינה , וגם לגרום 
הפחתת הזיהום . אין בפירוש להתייחס למיסים אלו בצורה זו . האם מסים אלו 
לא יגולגלו בסופו של דבר על כתפי הציבור ? ואם כן , היכן התממשותו של הכלל 
" המזהם ישלם ? " אכן רק לכאורה מתקיים כאן הכלל שהפך ל"סיסמת קרב " 
של ארגוני איכות הסביבה . ציבור הצרכים ולא המפעלים הוא זה שיידרש בסופו 
של דבר לשאת בעלות הפחתת הזיהום , או לפחות בחלק נכבד ממנה , בכך שישלם 
מחירים ריאליים גבוהים יותר עבור המוצרים והשירותים שיצורם ואספקתם גוררת 
זיהום סביבתי לסוגיו . יש להבין שמטרתו של כלל זה איננה ל"העניש " את המפעל 
המזהם , או אפילו בהכרח להניב הכנסות למימון פעולות של הרשויות לאיכות הסביבה . 
בראש ובראשונה הוא נועד להעביר מסר בצורת מערכת תמריצים כלכליים שנועד 
לשנות את התנהגותם ( במישור הכלכלי ) הן של התעשייה והן של הציבור הרחב : 
יותר אמצעים למניעת זיהום ואו פחות צריכה של מוצרים שגורמים לכך . נראה 
שהשימוש בתמריצים כלכליים ככלי מרכזי במאבק לשיפור איכות הסביבה איננו בחזקת 
אופנה חולפת ( אפילו ה"אקונומיסט " החל לאחרונה לפרסם מדור קבוע בשם " הכלכלה 
הירוקה " העוסק בהיבטים הכלכליים של בעית איכות הסביבה ) . אמנם אנו עדיין 
רחוקים מאימוצם ע"י רשויות החקיקה והאכיפה , בהן עדיין שולטת באופן כמעט 
מוחלט הגישה הריכוזית , המנסה לנווט את המלחמה בזיהום הסביבתי באופן בלעדי 
באמצעות מערכות של צווים ותקנות אדמיניסטרטיוויות . כלכלנים טוענים זה למעשה 
מעשרים שנה , שבאמצעות מערכת מסי זיהום ניתן להגיע לרמת הזיהום הרצויה ביעילות 
מירבית . עתה , כאמור , מתחילה ההכרה ביעילות מכשירים אלו לחלחל גם בקרב 
הפוליטיקאים ופקידים הבכירים במנגנון הציבורי . יתרה מכך , בחוק " האוויר 
הנקי " החדש שמצוי בשלבי חקיקה מתקדמים בקונגרס ארה"ב , צועד הבית הלבן 
כברת דרך נוספת , ומתכוון להתקין מערכת של רשיונות זיהום סחירים שהיא גירסה 
מתקדמת יותר ואפקטיווית יותר של תמריצים כלכליים - ביזוריים למלחמה בזיהום 
הסביבתי ( על זאת בהזדמנות אחרת ) . ואצלנו ? אמנם עד כה לא נראה שקיימת 
התעניינות רצינית בנושא מצד הגופים הנוגעים בדבר , אבל באחרונה נראה שיש 
ניצנים בכיוון זה . מדובר בהטלת " מס שלילי " על דלק נטול - עופרת אשר 
כעת דנים באפשרות אספקתו הסדירה . דלק זה נחוץ לפעולה התקינה של כלי - רכב 
בהם הותקן ממיר קטליטי , שמטרתו להקטין באופן ניכר את פליטת המזהמים מהם , 
וצעד כזה הינו הכרחי בכדי שאפשר יהיה לשהתמש בארץ בכלי - רכב אלו . החל 
מ3991 יותקן הממיר בכל רכב הבנזין החדש בארצות השוק המשותף . בארה"ב , 
קנדה , יפן ובכמה מדינות באירופה מופעלת חובה זו כבר כמה שנים . למרות 
שעלות ייצורו של בנזין נטול - עופרת גבוהה בכ%5 מזו של בנזין רגיל , יש 
לשאוף להוזלתו לצרכן . אם הפרש המחירים יהיה משמעותי ( כלומר שיעור גבוה 
של מס הזיהום ) , יהיה בכך תמריץ כלכלי שיעודד את צריכתו , ובאותה עת 
יהווה גם תמריץ שלילי לשימוש בבנזין רגיל בכלי - רכב שהותקן בהם הממיר , 
כיוון שהדבר גורם להריסת המיתקן . המשרד לאיכות הסביבה תומך במדיניות מיסוי 
זו , ויש לקוות שמשרד האנרגיה ושאר הגופים הנוגעים בדבר יסייעו בהנהגתה 
לטובת כלל הציבור , וביחוד תושבי הערים . 
