סינסינטי , אוהיו ( רויטר ) . אחרי התחלה מעודדת , הודח כאן עמוס מנסדורף 
בסיבוב השני של הטורניר המקומי , כשנכנע 06 , 46 למדורג 7 מייקל צאנג . 
הטניסאי הישראלי התנחם אולי בעובדה , שגם השוודי המפורסם מאטס וילאנדר 
שנסוג עד למקום ה - 24 בעולם הפסיד 26 , 36 לאוסטרלי דארן קאהיל . המדורג 
היחיד שהודח אור לאתמול היה הסובייטי אנדריי צסנוקוב , המדורג 9 , שהפסיד 
36 , 26 לאמריקאי סקוט דייויס . המדורג הבכיר , אלוף ווימבלדון סטפאן אדברג , 
נאבק מול הצכי העיקש מילאן שרייבר , בטרם ניצח 64 , 67 , 64 כדי לעלות 
לסיבוב השלישי . כלפי חוץ לא ניכרו אצל הטניסאי השוודי אותות הפגיעה בקרסול , 
בראשית השבוע בלוס אנגלס , אבל לדבריו עדיין לא חש כשיר לחלוטין . אם 
יעלה כאן לגמר , ידיח אדברג את איוואן לנדל מראש הדירוג העולמי . המדורג 
4 בראד גילברט ניצח את דייויד וויטון 63 , 62 ; ארון קריקסטיין ( 5 ) 
גבר על השוודי יוהאן קארלסון 62 , 76 וגון מקנרו ( 8 ) הדיח את הצרפתי 
זאן פלוריאן 76 , 62 . בטורניר סן דייגו עלתה המדורגת 1 שטפי גראף לרבע 
הגמר , אחרי ניצחון לא משכנע של 63 , 64 על קאתי רינאלדי . המדורגת 4 , 
מנואלה מאלייווה מבולגריה , ניצחה את האמריקאית פאטי פנדיק 61 , 62 . 
ניצחון מפתיע השיגה אן גרוסמן מארה"ב , שניצחה 62 , 26 , 61 את המדורגת 
8 , רפאלה רגי מאיטליה . 
