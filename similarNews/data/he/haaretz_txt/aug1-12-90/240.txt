כל עובדי " סולתם " ובהם 081 העובדים שקיבלו מכתבי פיטורין , הודיעו אתמול 
כי הם חוזרים לעבודה סדירה . מזכיר מועצת פועלי יקנעם , רפי טולדנו , 
הודיע כי העובדים חוזרים לעבודה בעקבות הודעת האגף לאיגוד מקצועי כי מכתבי 
הפיטורין אינם בתוקף . הנהלת המפעל הודיעה , כי מבחינתה השביתה נמשכת . 
שלשום בשעת לילה מאוחרת נערכו מגעים בין הנהלת המפעל לנציגי העובדים . אך 
בשעות הבוקר המוקדמות הופסקו המגעים , בעקבות טענת נציגי העובדים כי ההנהלה 
מתבצרת בעמדתה לפטר 081 עובדים . העובדים דרשו מהנהלת המפעל לבטל את מכתבי 
הפיטורין ולקיים דיון מקיף בכל צעדי ההבראה להם נדרשים גם העובדים . מהנהלת 
המפעל נמסר בתגובה , כי ניהול המפעל הינו באחריותה המלאה של ההנהלה ואין 
שום כוונה להתחלק באחריות זו או להעבירה לאחרים . כמו כן הודיעה ההנהלה , 
כי בעקבות תחילת השביתה וכדי לצמצם נזקים אפשריים הנובעים ממנה , הוחלט 
לאמץ את השביתה שהוכרזה על - ידי העובדים . מהנהלת המפעל נמסר עוד , כי 
מפעל סולתם יישאר סגור עד שההנהלה תשתכנע כי נוצרו נסיבות שיאפשרו את הפעלתו 
התקינה והמסודרת . עובדי המפעל ביקנעם שבתו והתבצרו בחצר המפעל מתחילת השבוע , 
בעקבות מסירת מכתבי פיטורין ל081 מבין 085 העובדים . העובדים יצאו מספר 
פעמים מחצר המפעל ואף חסמו את הכביש לזכרון - יעקב . הם הניפו כרזות בגנות 
הנהלת המפעל וראשי ההסתדרות . אתמול באופן מפתיע הודיעו נציגי הפועלים כי 
הם שבים לעבודה סדירה , וקראו להנהלה לשוב ולנהל את המפעל ולפתוח במגעים 
למציאת פתרון למצב שנוצר . 
