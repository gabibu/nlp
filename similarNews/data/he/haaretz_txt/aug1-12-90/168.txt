חברת תכלת , שבבעלות משרד השיכון ועיריית פתח תקווה , הציעה פתרונות דיור 
זמניים למשפחות עם ילד אחד או שניים . לרשות החברה דירות בנות חדר וחצי 
הזקוקות לשיפוץ . משה דיל , נציג חסרי הדיור בפתח תקווה , אמר כי פתרון 
זה איננו מקובל על המשפחות , משום שהדירות קטנות מדי למשפחה בת ארבע נפשות . 
חסרי הדיור דורשים סיוע שוטף של % 57 בשכר הדירה , עד שייבנו דירות לזוגות 
צעירים ולחסרי דיור . במאהל בפתח תקווה שהוקם לפני שבועיים וחצי , שוהות 
07 משפחות . כעשרים חסרי דיור מפרדס - כץ התבצרו שלשום בחצות על גג עיריית 
בני - ברק ואיימו להצית עצמם בפחיות דלק ששפכו . המפגינים יידו אבנים ודרשו 
שראש העיר יגיע למקום . אב לשלושה ילדים עלה על אנטנה גבוהה שעל הגג ואיים 
לקפוץ . רק כעבור ארבע שעות הצליח מפקד משטרת מרחב דן , יעקב רז , לשכנע 
את המפגינים לרדת מהגג . מאיר חדד , מנציגי המאהל בפרדס כץ , קבל על כך 
שראש העיר הרב אברהם אירנשטיין אינו עומד בהבטחותיו להקים סככות בשטח המאהל 
ולגדרו . " ראש העיר אמר שהשטח שעליו הקמנו אוהלים שייך למנהל מקרקעי ישראל 
ואסור לו להקים סככות " , טען חדד . למפגינים יש גם טענות כלפי משרד השיכון , 
שעד כה לא הציע להם כל פתרונות דיור , למרות שבבני - ברק יש לפחות 22 
דירות פנויות , לטענת חסרי הדיור . אמש לא ניתן היה להשיג את תגובת עיריית 
בני ברק . שלוש משפחות חסרות דיור מרחובות קיבלו זכאות לדירות עמידר . אחת 
מהמשפחות כבר שוהה בדירה . שש משפחות קיבלו סיוע על ידי השתתפות בשכר דירה , 
בגובה 573 שקלים עד 575 שקל , בהתאם למצבן הכלכלי . חלק מן המשפחות שקיבלו 
זכאות לסיוע כספי מסרבות לקבלו , בטענה שבעוד שנה הן יחזרו לאותו המצב בו 
הן נמצאות כיום . חסרי הדיור ברחובות דורשים ממשרד השיכון לחתום עמם על הסכם , 
על פיו יקבלו סיוע זה עד שייבנו עבורם דירות . במאהל ברחובות מתגוררות 
כבר 041 משפחות , כולן נמצאות בטיפול משרד השיכון . 
