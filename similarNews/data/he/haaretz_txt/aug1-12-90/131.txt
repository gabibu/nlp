לקראת פתיחת שנת הלימודים הקרובה , בעוד חודש , יבצע משרד התעשייה והמסחר 
ביקורות לבדיקת סימון מחברות ומוצרי נייר אחרים . הממונה על הגנת הצרכן במשרד 
התעשיה והמסחר , עובדיה שרגאי , מציין כי תקנות הגנת הצרכן ( סימון טובין ) 
מחייבות סימון בשפה העברית של מחברות ומוצרי נייר על גבי העטיפה והאריזה . 
חובת הסימון , מציין שרגאי , מוטלת על היצרנים והיבואנים , וחל איסור 
על שיווקם לצרכן ללא סימון כחוק . במסגרת הביקורות , שנערכו ברחבי הארץ , 
נתגלו אצל סיטונאי בחיפה מחברות שלא היו מסומנות בעברית , אלא בשפה האנגלית 
בלבד , וללא שם היצרן ופרטים אחרים הנדרשים בחוק . על כך נרשם לסיטונאי 
דו"ח . בבדיקה התברר שהמחברות נקנו בגנין . הממונה על הגנת הצרכן במשרד 
המסחר והתעשייה קורא לציבור הצרכנים לרכוש מוצרים מסומנים כדי להבטיח שרכישת 
המוצר תהיה בהתאם לדרישותיו . 
