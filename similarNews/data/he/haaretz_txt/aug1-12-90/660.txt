היום יתקיים דיון במעמד שני הצדדים בוועדת השיפוט של ההסתדרות , בבקשה לצו 
מניעה זמני שהגישה עדה רבון , מזכירת נעמת תל - אביב , נגד הקמת ועדת בדיקה , 
בעקבות דו"ח מבקר ההסתדרות . פרקליטיה של רבון הגישו בסוף השבוע בקשה להארכת 
תוקף צו המניעה הזמני , נגד הקמת הוועדה , וזאת עד לקבלת החלטה בתביעה 
לצו קבוע שהגישה רבון . בתוקף תפקידה כחברת מזכירות נעמת ארצית , פנתה אתמול 
עדה רבון למאשה לובלסקי מזכ"ל נעמת , בתביעה לקבלת דו"חות כספיים ומאזנים 
של מרכז נעמת , דו"חות ביקורת של מבקר ההסתדרות בסניפי נעמת , דו"ח ביקורת 
של מבקר ההסתדרות בחברת הבונה חברת הנכסים של נעמת וחשבון המוניות של נעמת 
מרכז , לארבע השנים האחרונות . רבון טוענת כי לא ידוע לה על דו"ח ביקורת 
על פעילותה הכספית של נעמת מרכז , במהלך 11 השנים האחרונות , לעומת זאת 
במהלך שלש שנות כהונתה כמזכירת סניף תל - אביב , נערכו בסניף שלש ביקורות 
ביזמת מזכ"ל נעמת . עוד אמרה רבון כי מתחילת 0991 לא העבירה נעמת מרכז לסניף 
התל - אביבי , למעלה מ%05 מהכספים המגיעים לסניף , בסך העולה על רבע מיליון 
שקל . במסגרת מסכת ההתנכלויות סיפרה רבון כי מכוניתה פורקה , ובעיר הופיעו 
נגדה כתובות נאצה . אתמול היא הגישה על הדברים הללו תלונות למשטרת מחוז 
תל - אביב . מזכ"ל נעמת מאשה לובלסקי אמרה אמש : " אין תגובה " . 
