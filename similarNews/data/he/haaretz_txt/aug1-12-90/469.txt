לאילן רונן , מנהלו האמנותי של התיאטרון הקאמרי , הוצע להיות המנהל האמנותי 
של תיאטרון הבימה , במקומו של עומרי ניצן , שהתמנה למנהל פסטיבל ישראל . 
לפני כמה שבועות הודיע עודד פלדמן , מנכ"ל הקאמרי , על פרישתו מהתפקיד , 
לאחר שהתמנה כמנכ"ל הוצאת הספרים כתר וכעורכה הראשי . בעקבות הודעתו של 
פלדמן הודיע רונן כי הוא משהה את חידוש החוזה שלו עם הקאמרי עד אשר יתברר 
מי הוא המנכ"ל החדש של התיאטרון . רונן אמר כי אם יחוש שאינו יכול עבוד בצוות 
עם המנכ"ל החדש יפרוש מניהולו האומנותי של התיאטרון . אמש אמר רונן כי הוא 
מקווה שלתיאטרון יתמנה המנכ"ל הנכון " אם לא יקרה כך , הכל פתוח מבחינתי " . 
לשאלה , אם הוצע לו לנהל אמנותית את תיאטרון הבימה , אמר , " איני יכול 
להגיב על כך " . ביום א הקרוב יפרסם התיאטרון הקאמרי מודעה בעיתונים הקוראת 
לאנשים הרואים עצמם כמתאימים לשמש כמנכ"ל התיאטרון להגיש את מועמדותם . 
נועם סמל , מנכ"ל תיאטרון חיפה בעבר וקונסול התרבות של ישראל בניו יורק , 
ד"ר דוד אלכסנדר , מנכ"ל קרן תל אביב לספרות ואמנות וגרי בילו , מנהל 
בית צבי , מוזכרים כמי שיגישו את מועמדותם . בוועדת החיפוש שמינה התיאטרון 
הקאמרי , חברים יגאל ויינשטין , יו"ר הוועד המנהל של התיאטרון ; מנחם 
אבירם מנכ"ל חברת נשר וחבר הוועד ; עו"ד דני שינמן , חבר הוועד והמשורר 
רוני סומך , חבר חבר הנאמנים של התיאטרון . לדברי עודד פלדמן , מנכ"ל 
הקאמרי , תגיש ועדת החיפוש את המלצתה עד סוף חודש אוגוסט . 
