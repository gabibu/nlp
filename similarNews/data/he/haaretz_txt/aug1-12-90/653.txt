( ע ) . משטרת ירושלים עצרה שלושה שומרים החשודים בגניבת רכוש ממפעל טבע , 
בנק טפחות וממוסדות ציבור נוספים . החקירה החלה לאחר שבחודשיממאי עד יולי 
נגנבו תרופות , ציוד רפואי , מכשירי קשר , מכשיר וידאו ממפעל טבע בהר 
חוצבים . לאחר כל גניבה , התקשר אלמוני לקצין הביטחון של המפעל , ולעג 
לו על שהגניבה בוצעה מתחת לאפו . באותה תקופה , דוח למשטרת ירושלים גם על 
גניבות מבנק טפחות . מהמשרד הראשי של הבנק ברחוב הלני המלכה נגנבו עשרות 
מכשירי רדיו טייף , מכשיר וידאו ושטיח קיר . ממשרדי רשות השידור באותו 
רחוב נגנבו שני רשמקולים בשווי 05 אלף שקל . המשטרה עצרה שומר שעבד בחברת 
טבע וגם בבניין של בנק טפחות . בהמשך החקירה נעצרו עוד שני שומרים שעבדו 
עמו . הם הובילו את החוקרים לשני מחסנים בהם הסתירו רכוש רב שגנבו מהמקומות 
בהם הועסקו כשומרים . נמצאו שם תרופות טלוויזיות , מזון , משקאות , וגם 
אקדח שנגנב ממשרד התעשייה והמסחר . בחקירה התברר , כי הרכוש נגנב מחברת 
טבע , בנק טפחות רשות השידור , משרד התעשיה והמסחר הגוינט , בזק חברת 
חשמל ודיגיטל . עד כה עצרה המשטרה שלושה צעירים ירושלמים , ומעצרם הוארך 
בבית - משפט השלום בירושלים בעשרה ימים . 
