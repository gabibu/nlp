ועדה של יועצים משפטיים ונציגי נציבות שירות המדינה ממליצה , כי אי - אפשר 
יהיה לפטר יועץ משפטי במשרד ממשלתי , בלא התייעצות מוקדמת עם ועדה , שתורכב 
מהיועץ המשפטי לממשלה , נציב שירות המדינה ונציג הציבור . נציב שירות המדינה , 
מאיר גבאי , שמינה את הוועדה , העביר את המלצותיה לשר המשפטים , ליועץ 
המשפטי לממשלה ולמנכ"ל משרד המשפטים . הוועדה המליצה עוד , כי מסירת ביצוע 
עבודה משפטית לעורך - דין מחוץ לשירות המדינה תהיה טעונה אישור היועץ המשפטי 
לממשלה , בהתאם להנחיות בנושא זה . הוועדה התריעה על הצורך הדחוף בטיפול 
בנושא תנאי השירות של היועצים המשפטיים . 
