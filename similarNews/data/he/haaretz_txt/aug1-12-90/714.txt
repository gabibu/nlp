מול במונרוביה , בירת ליבריה , כוח של 522 נחתים , לפינוי האזרחים האמריקאים 
הנמצאים בליבריה . זאת מתוך דאגה לשלומם , בעיקר לאחר הודעתו שלשום של 
אחד ממנהיגי המורדים , הנסיך גונסון , כי הורה לאסור את כל הזרים בליבריה 
ולהשתמש בהם כבני - ערובה , במטרה להביא למעורבות בין - לאומית במלחמת האזרחים . 
דובר הבית הלבן מרלין פיצווטר כינס אתמול בבוקר מסיבת - עיתונאים דחופה , 
בה מסר כי הנחתים , שהם חלק מן הכוח האמריקאי הימי החונה על חופי ליבריה , 
הוטסו במסוקים לתחומי שגרירות ארה"ב . פיצווטר אמר , כי הנשיא בוש החליט 
על הפינוי שלשום אחר הצהרים , בעקבות איום קרב על אזרחי ארה"ב , שגרירותה 
ומתקניה בליבריה . הכוח הגיע לשגרירות אתמול בצהרים לפי שעון ישראל . המסוקים 
פינו מן השגרירות ומשני מרכזי איסוף ליד מונרוביה כ06 איש , רובם עובדי 
השגרירות . לפי דיווחים שהגיעו מליבריה התנהל המבצע באורח תקין , ללא הפרעות . 
פיצווטר הודיע כי הנחתים יישארו בליבריה " ככל הדרוש כדי לערוב לביטחון 
האזרחים האמריקאים בארץ זו " . עוד מסר דובר הבית הלבן כי בשגרירות ארה"ב 
הושאר צוות - שלד בלבד , לרבות השגריר עצמו , פיטר דה - ווס . בליבריה 
היו עד הפינוי , פרט ל07 עובדי השגרירות , כ003 אזרחים אמריקאים . דובר 
הבית הלבן הדגיש כי נוכחות הנחתים אינה מהווה אות או כוונה מצד ארה"ב להתערב 
באורח צבאי בסכסוך הליברי . " אנו קוראים לכל הצדדים בסכסוך להבטיח את 
ביטחון האזרחים האמריקאים " , אמר . הממשל הודיע לקונגרס על כוונת הפינוי 
שעה לפני ההתרחשות , ב4 לפנות בוקר לפי שעון ואשינגטון . כן נעשו ניסיונות 
להודיע על הפינוי הצפוי לנשיא ליבריה סמואל דו ולשני מנהיגי המורדים . פיצווטר 
מסר כי ארה"ב מחזיקה במים הבין - לאומיים בקרבת חוף ליבריה ארבע ספינות צבאיות , 
הנושאות 001 , 2 נחתים , נוסף על הצוות הרגיל . 
