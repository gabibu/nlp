היום חוזרים חדרי הניתוח בבתי החולים הכלליים לפעילות רגילה , עם שובן של 
אחיות חדרי הניתוח לעבודה לאחר שביתה בת 42 שעות . האחיות מאיימות להשבית 
לסירוגין את חדרי הניתוח אם במהלך היום לא תיקבע פגישה בין מטה המאבק לבין 
המעסיקים . האחיות מוחות על ביטול נקודות זיכוי לילד בעקבות הרפורמה במס , 
שיפחית משכרן 86631 שקלים , ודורשות להפחית את שיעורי המס על עבודה במשמרות . 
לפי שעה משרד האוצר מסרב לנהל משא - ומתן עם האחיות , שכן דרישתן מחייבת 
שינוי בחוק . לטענת האוצר , צמצום נקודות הזיכוי מתייחס לכלל הנשים בכוח 
העבודה במשק ולא רק לגבי האחיות . הממונה על הכנסות המדינה , יורם גבאי , 
אמר ל"הארץ " , כי מערכת המס אינה ועדה שמתפקידה לקבוע מי עובד קשה ומי 
עובד קל . דברים אלו חייבים לבוא לידי ביטוי בהסכמי שכר . לדבריו , האוצר 
הפסיד 52 מיליון שקל בשל פשרה עם נעמ"ת בדבר צמצום הפגיעה בנקודות הזיכוי 
לאמהות לא - נשואות . גבאי הוסיף , כי הוסכם לשמור על הכנסת הנשים ולהשלים 
את הכנסתן במידה שהרפורמה תפגע בהכנסתן . בקרב האחיות שוררת מורת - רוח מהנתק 
שנוצר עם המעסיקים . יור חטיבת אחיות - בתי - החולים , אילנה כהן , אמרה : 
" לפני שיצאה לפגרה מצאה הכנסת דרך לחוקק חוק להעברת מימון למפלגות ומהאחיות 
הורידה נקודות זיכוי " . אתמול בוטלו למעלה מ005 ניתוחים אלקטיוויים בבתי - 
החולים . 
