מזכ"ל ההסתדרות , ישראל קיסר , תובע את הקמתה של ועדה משותפת לממשלה ולהסתדרות 
במסגרת המועצה הכלכלית חברתית , שתבדוק אם אכן דרוש יבוא בתים ההחלטה אושרה 
אתמול בוועדה המרכזת , תוך הבעת מורת רוח מהחלטת הממשלה להתיר יבוא בתים 
לפי הצעת שר השיכון והבינוי אריאל שרון ומבלי שמומשו הסיכומים בין השר לבין 
ראשי ההסתדרות , למצות תחילה את כושר הייצור המקומי . קיסר התרעם על כך , 
שלמרות פניות ההסתדרות לממשלה , לעודד את כושר הייצור המקומי , לא נעשה 
דבר בעניין זה , ומפעלים ישראלים נסגרו מחוסר הזמנות . ההסתדרות הזהירה 
בתוך כך את הממשלה , כי אם לא תפעל להבטיח דיור לעולים לזוגות צעירים ולחסרי 
דיור , היא תורה למטה המאבק , לנקוט באמצעים ארגוניים , כדי להבטיח תעסוקה 
בענף הבניין , לכוח האדם המקומי , לפני שיותר יבוא בתים וקרוואנים . חיים 
הברפלד , ראש האגף לאיגוד מקצועי , חזר על האיום למנוע פריקת בתים מיובאים 
בנמלים . 
