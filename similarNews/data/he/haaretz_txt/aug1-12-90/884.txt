( ע ) . בני משפחתו של ליאור טובול , שגופתו נתגלתה סמוך לבית - חנינא , 
טענו כי שמעו על מציאת הגופות רק ברדיו . לדבריהם , הגיעו לבית המשפחה 
ברחוב גואטמלה , בשכונת קריית - היובל בירושלים , והופתעו שהאם מרים לא 
ידעה דבר על האסון . קבוצה גדולה של חברים מבית הספר ומחוות הנוער הציוני , 
נאספו בגן הציבורי שלפני הבית וניחמו איש את רעהו . ביניהם ישב הצעיר צרלי 
איטך , שהוריד את שני חבריו בצומת רמות והיה האחרון שראה אותם . חברי המשפחה 
ועשרות שכנים התכנסו בפתח הבית מודאגים ממצבה הנפשי הקשה של האם . התגובות 
היו מאופקות , ולמעט קריאות בודדות נגד העיתונאים לא היתה התפרצות אלימה . 
אחה"ץ התעלפה סבתו של ליאור ופונתה באמבולנס לבית החולים . כשראתה זאת אחותו 
בת ה8 של ליאור , היא פרצה בבכי עז . קפידבינדודתו של הנרצח , דליה בטש 
אמרה בכאב , שכל העוול שעשה ליאור היה רצונו לבקר את חברתו . היא סיפרה 
כי אמו של ליאור נמצאת על סף התמוטטות . " איפה עם ישראל ? מדוע הוא לא 
מתעורר ? הערבים מסתובבים בינינו חופשי , כי יש בינינו שמאלנים ויפי - 
נפש המאפשרים זאת . " רק אנחנו לא יכולים להסתובב חופשי " , התריסה . 
