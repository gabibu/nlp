תוכניתו של שר התעשייה והמסחר , משה נסים , ליצירת מקומות תעסוקה ולקליטת 
העלייה , היא תוכנית טובה ומקיפה , שעשויה לשמש תמריץ חיובי לעידוד הצמיחה 
במשק , ובעקבות כך ליצירת מקומות תעסוקה . כך אמר אתמול נשיא התאחדות התעשיינים , 
דב לאוטמן . לאוטמן הוסיף , כי חשיבותה של התוכנית בכך שהיא ממקדת את 
עיקר המאמץ המשקי בנושא התעסוקה , על מרכיביו השונים , נושא שהוא החשוב 
ביותר העומד על סדר היום הלאומי שלנו . נשיא התאחדות התעשיינים ציין , 
כי בראשונה מזה שנים מוגשת תוכנית ממשלתית המנסה לטפל בצורה נמרצת בהעדר 
ההשקעות במשק , המהווה את נקודת התורפה בשנים האחרונות . לדבריו , בשנתיים 
האחרונות חלה ירידה של כ%02 בהיקף ההשקעות בתעשייה . לאוטמן אמר עוד , כי 
הפיכתה של תוכנית נסים לתוכנית אטרקטיווית למשקיעים מחייבת את הממשלה לפעול 
לשיפור כושר התחרות של התעשייה , הנמצא כיום בשפל חסר - תקדים . נשיא התאחדות 
התעשיינים הוסיף , כי התוכנית מחייבת גם הסרת חסמים בירוקרטיים , כדי לעודד 
תהליך מהיר של השקעות במשק . הוא קורא לממשלה לאמץ את ההצעה , שמרכז ההשקעות 
ישמש תחנה אחת למשקיעים . לאוטמן ציין , כי תוכניתו של השר נסים היא תוכנית 
מינימום שיש לראותה כמקשה אחת . לכן , כל פגיעה במרכיביה , או נסיון לפגוע 
בהיקף התמריצים הכלולים בה לעידוד הצמיחה , לא יאפשרו את מימוש יעדיה . 
