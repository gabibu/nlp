בדרג המדיני בירושלים גבר אתמול החשש , כי נשיא עיראק סדאם חוסיין ייזום 
התקפת טילים נגד ישראל , דבר שיחייב אותה להגיב בתקיפות וידרבן את העולם 
הערבי להתייצב לצדו . עיראק טענה אמש , כי ישראל מתכוננת לתקוף אותה בקרוב 
מן האוויר יחד עם ארה"ב . רדיו בגדאד הפסיק אתמול בערב את שידוריו , ופרסם 
הודעה של פיקוד הצבא העיראקי : " אנו מזהירים , כי ננקוט פעולות תגמול 
על כל תוקפנות ונגד כל היעדים , שכלי הנשק שלנו יכולים להגיע אליהם " . בהודעת 
צבא עיראק , שפורסמה בשעה שהכוחות האמריקאיים הראשונים הונחתו בערב - הסעודית , 
נאמר כי הגיע לבגדאד מידע , שלפיו צבעה ישראל את מטוסיה בצבעי חיל האוויר 
האמריקאי ובסמליו , והעמידה אותם לרשות ארה"ב . לפי ההודעה , ניתנו לטייסים 
הישראלים תעודות זיהוי אמריקאיות מזויפות ולבוש של טייסים אמריקאים . גורמים 
צבאיים בכירים בישראל הכחישו אתמול מכל וכל את הודעות הצבא העיראקי . " זהו 
עוד שקר של סדאם חוסיין , המיועד כנראה לקדם את מטרותיו התוקפניות " , אמרו . 
קפידבינבשלב זה לא התבקשה ישראל ליטול חלק בבניין הכוח הצבאי המתארגן מול 
עיראק . גורמים ביטחוניים עומדים בימים האחרונים בקשר רצוף עם ארה"ב . במערכת 
הביטחון מעריכים , כי הממשל האמריקאי לא ימהר לפנות לישראל ולערבה בהתפתחויות 
הצבאיות במפרץ . עם זאת , אין פוסלים בישראל אפשרות של השתתפות כלשהי בעתיד 
בפעולות האמריקאיות באזור , לאו דווקא בתחום ההשתתפות בלחימה או בפריסת 
כוחות . אין להוציא מכלל אפשרות , שאחת הפעולות , שעלול שליט עיראק לנקוט , 
תהיה הכנסת כוח צבאי לא - גדול לשטח ירדן , מתוך הנחה שישראל לא תגיב על 
כך תגובה צבאית . אם אמנם לא תגיב ישראל , יגרום בכך סדאם חוסיין לכרסום 
אמינות ההרתעה הישראלית . ההערכה היא , כי לאחר הסיכון וההימור שנטל בכוויית 
הוא יכול להחליט להעמיד במבחן את ישראל . על - פי ההערכה במערכת הביטחון , 
כושרו האווירי של הכוח הצבאי האמריקאי , המתארגן מול עיראק , עדיף לאין 
שיעור על זה של חיל האוויר העיראקי . אם תינקט פעולה אווירית אמריקאית , 
וחיל האוויר העיראקי ינסה למנעה או ליירט את המטוסים , הנוטלים בה חלק , 
סביר להניח שרבים מהמטוסים העיראקיים יופלו . למטוסי הקרב של הצי האמריקאי 
גם אמצעים משוכללים להתמודד עם מערך ההגנה האווירית של עיראק . קפידבינראש 
הממשלה , יצחק שמיר , אמר בראיון לשבועון הצרפתי " פארי מאץ " , כי מדינת 
ישראל עלולה להיות תוך שבועות מספר המטרה הבאה לפעולה צבאית עיראקית . " אף 
כי איננו רוצים להתערב בסכסוך העיראקי - כווייתי , אנו סבורים שהמצב חמור 
מאוד , מאחר שברור לנו כי סדאם חוסיין לא יעצור בכוויית " , אמר שמיר . 
שר הביטחון לשעבר , ח"ך יצחק רבין , אמר אמש כי אין לזלזל בהודעה העיראקית . 
" יש בה ודאי כוונה לזכות את עיראק בנקודות בעיני העולם הערבי , בהאשימה 
את ארה"ב וישראל בשיתוף פעולה אסטרטגי וצבאי . צה"ל מיועד להגן על מדינת 
ישראל נגד כל תוקף חיצוני , ואינו מיועד לשרת מטרות , שאינן הגנה ישירה 
על ישראל " , הדגיש רבין . לדבריו , למדה ישראל שיש לקחת את איומיו של 
סדאם חוסיין ברצינות . 
