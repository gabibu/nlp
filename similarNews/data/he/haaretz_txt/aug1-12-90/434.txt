מנכ"ל המוסד לביטוח לאומי , מרדכי ציפורי , הנחה את היועץ המשפטי של המוסד 
שיפעל , בשיתוף עם הנהלת שירות התעסוקה , להוצאת צווי חירום לעובדי שירות 
התעסוקה , הנותנים אישורים למקבלי דמי אבטלה והבטחת הכנסה . ציפורי אמר , 
כי לא ייתכן שבגלל עיצומי עובדי שירות התעסוקה יישללו מהמובטלים דמי אבטלה . 
לפי החוק , זכאי לדמי אבטלה מי שהשלים תקופה הכשרה , ואשר המציא אישור 
משירות התעסוקה לפיו נרשם כדורש עבודה והשירותלא מצא לו עבודה . מנכ"ל הביטוח 
לאומי אמר , כי דמי האבטלה , המשולמים לכ05 אלף איש , משולמים בעד ימי - 
התייצבות בשירות התעסוקה לפי אישור . הוא הוסיף , כי הביטוח הלאומי אינו 
יכול לשלם דמי אבטלה , לפי הוראות החוק , אם לא יתמלא התנאי של התייצבות 
בשירות התעסוקה והמצאת אישור על כך . ציפורי דחה את הידיעות כאילו המוסד 
לביטוח לאומי ישלם למובטלים ולזכאים להטבת הכנסה , גימלה בלי אישור משירות 
התעסוקה . " הדבר נוגד את החוק " , אמר . 
