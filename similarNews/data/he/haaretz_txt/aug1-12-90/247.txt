אירקוצק ( ע"ר וע"ץ ) . שר החוץ הסובייטי , אדוארד שוורדנאדזה , ומזכיר 
המדינה האמריקאי , גיימס בייקר , פתחו אתמול בתכנון מפורט של לוח זמנים 
לוועידת פיסגה בין מנהיגי שתי המעצמות ולתאריכי יעד לחתימת חוזים והסכמים 
עד סוף 0991 . שני השרים , שנפגשו באירקוצק שבסיביר , דנו גם בשאלת הפיקוח 
על הנשק ובסיוע הטכני שבריה"ם מבקשת מארה"ב לחיזוק כלכלתה . הם דחו בינתיים 
את הדיון על בעיית אפגניסטאן ונמסר כי נושא זה יידון בפגישתם היום . " היה 
בינינו דיון על לוח זמנים , דיברנו קצת על פירוק הנשק וכן הועלו מספר בעיות 
כלכליות " , אמר בייקר לאחר שליווה את שוורדנאדזה בשיט בספינת רחף במעלה 
הנהר אנגארה לעבר אגם בייקאל . קודם לכן יצא שוורדנאדזה עם אורחו לדיג על 
פני האגם הגדול , המוקף הרים מיוערים . אגם בייקאל מכיל שישית מכל המים 
המתוקים בעולם . נודע כי הנושא האפגאני יהיה הנושא העיקרי בשיחות בין השניים . 
גם ארה"ב וגם בריה"ם אמרו כי אין לצפות לפריצת דרך ולסיום מלחמת האזרחים 
הנמשכת כבר 11 שנים . " אמנם היתה התקרבות מסויימת בין העמדות אולם טרם 
הגענו למטרה " , אמר פקיד בפמלייתו של בייקר . שוורדנאדזה אמר כי " יש הרבה 
מה לדון בענין אפגניסטאן . אינני מדבר על רעיונות חדשים אולם נחכה ונראה 
מה ייצא מן השיחות עכשיו " . אבן הנגף העיקרית היא תפקידו של נשיא אפגניסטאן , 
נאגיבוללה , הנתמך על ידי הסובייטים בתקופת מעבר עד הבחירות שיתקיימו שם . 
