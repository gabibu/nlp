בודפשט ( מיוחד ל"הארץ " ) . " אנחנו הקימונו את המפלצת הצבאית העיראקית 
ועל - כן עלינו לתרום לחיסול מעשי התוקפנות שלה " . כך התבטא אתמול הפרשן 
הסובייטי איגור בליאייב . לדעתו , המניע לפעולה העיראקית אינו הנפט , 
אלא הרצון לנפנף בכוחה הצבאי . שר החוץ אדוארד שוורדנדזה , ששב משיחותיו 
עם גיימס בייקר באירקוטסק , אמר בנמל התעופה , כי הצעד של עיראק " מדאיג 
אותו " , מה גם שאין כל נימוק משכנע להצדקתו . שוורדנדזה הוסיף כי בריה"ם 
תינקוט בכל האמצעים האפשריים , כדי להרגיע את המצב . מוסקווה , ( ע"ר 
וע"ץ ) . בריה"ם קראה אתמול באופן רשמי לנסיגה מיידית וללא תנאים של כוחות 
עיראק מכוויית ואמרה כי הסיכסוך באזור מנוגד לאינטרסים של כל המדינות הערביות . 
" בריה"ם עומדת בדעתה ששאלות השנויות במחלוקת , אינן מצדיקות שימוש בכוח " , 
אמר אמש עוזר דובר משרד החוץ הסובייטי , בצטטו את הודעת ממשלת ברית המועצות , 
שתתפרסם הבוקר בעיתונות הסובייטית . " ממשלת בריה"ם משוכנעת שעל מנת להוריד 
את המתיחות המסוכנת שנוצרה במפרץ הפרסי , יש להביאא לנסיגתו המוחלטת וללא 
כל תנאי של צבא עיראק משטחה של כוויית " , נאמר בהודעת הממשלה . ( קופנהגן ) 
מיוחד ל"הארץ " . רדיו מוסקווה , שיבץ החל משעות הבוקר בראש מהדורות החדשות , 
דיווחים על הארועים בכוויית . עוד בטרם נמסרה תגובה סובייטית ראשונה , 
ציטט רדיו מוסקווה תגובות חריפות מבירות שונות בעולם , כגון וואשינגטון , 
טוקיו , תאילנד , אוסטרליה , סקנדינאוויה ואת החלטת מועצת הביטחון . 
