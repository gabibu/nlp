בישראל לא היה מחדל מודיעיני בעניין הפלישה העיראקית לכוויית כך סבורים 
שניים מבכירי המודיעין הצבאי לשעבר , אלוף ( מיל . ) יהושע שגיא , שהיה 
ראש אמ"ן בשנים 97913891 , ותא"ל ( מיל . ) עמוס גלבוע , שהיה עוזר 
ראש אמ"ן למחקר בשנים 28914891 . ח"ך שגיא אמר אתמול , כי המודיעין הישראלי 
לא היה אחראי לגילוי פעולות עיראקיות , ואין בפלישה לכוויית כל מחדל מצידו . 
לדבריו , המודיעין הישראלי אינו חובק עולם , ומי שהיה אמור לדעת הם האמריקאים . 
שגיא מעריך , כי סדאם חוסיין ייעצר בשלב זה ולא יחריף את המשבר באזור . 
עם זאת , יש לזכור לדבריו שאם תיווצר קונסטלציה של הזרמת כוחות עיראקיים 
לירדן , " זאת לא נורה אדומה , זאת כבר אזעקה וישראל חייבת לפעול בצורה 
אחרת " . תא"ל ( מיל . ) גלבוע שולל לחלוטין כל טענה על מחדל מודיעיני 
ישראלי . לדבריו , הדבר דומה למצב שאם היתה פלישה בבומביי שבהודו , גם 
במקרה זה ישראל לא צריכה לדעת . גלבוע קובע כי מדובר במחדל אמריקאי , נוכח 
האמצעים המודיעיניים שבידי ארה"ב והסעודים , כמו מטוסי האייוואקס . שר 
הביטחון , משה ארנס , אמר ביום ששי האחרון כי לישראל לא היו ידיעות מדוייקות 
על הפלישה העיראקית , אך היא לא הופתעה לאור ההיכרות עם השליט העיראקי והתנהגותו . 
בתוך כך , נודע לסופר ה"ארץ " ממקורות מהימנים כי גורמי מודיעין ישראליים 
נמצאים בקשר עם גורמי מודיעין אמריקאיים יש חילופי מידע בכל הקשור לפלישה 
של עירק לכוויית . הבוקר ידווחו גורמי מודיעין לשרים בממשלה על האירועים 
בכווית נוכח הפלישה העירקית וכן על ההשלכות שנובעות מכך לגבי ישראל . 
