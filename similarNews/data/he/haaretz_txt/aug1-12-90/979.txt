בודפשט ( מיוחד ל"הארץ " ) . הקהילה היהודית וארגון הצוענים בהונגריה , 
" פראליפה " , הצטרפו למחאות נגד הכרזתו של הגנראל ההונגרי בדימוס וזקן 
חברי הפרלמנט ההונגרי , קאלמן קרי , לפיה במלחמת העולם השנייה הונגריה 
" ניהלה מלחמה צודקת " , מאחר שנלחמה בקומוניזם . יו"ר הקהילה היהודית גוסטב 
זולטאי כתב לראש ממשלת הונגריה יוזף אנטאל , כי " במלחמת העולם השנייה 
ניצבה הונגריה , למרבה הצער , לא סתם בצד המפסיד , אלא לימין הצד שאין 
להצדיק מבחינה מוסרית , היסטורית או פוליטית את עמדתו , את התנהגותו ואת 
מעשיו . " ההתמרמרות שעוררה הפרשה בהונגריה וגם מחוץ לגבולותיה היא בבחינת 
אזהרה , שהכרזות בלתי אחראיות או דו - משמעיות , אין בהן כדי לסייע להתפתחות 
הבריאה של המדינה ולתמימות הדעים הנחוצה " . הנהגת הארגון הצועני " פראליפה " 
מציינת במחאתה , כי " אנו , הצוענים מהונגריה יכולים להודות על עצם קיומנו 
לכישלונה של המלחמה הצודקת של קאלמן קרי . אנו מוקיעים את העובדה , שחלק 
מצירי הפרלמנט הגיבו בגילויים של אי - רצון על המחאות נגד דברי הגנראל בדימוס . 
גם הסופר אישטוון צורקה , חבר הפרלמנט מטעם מפלגת השלטון , " הפורום הדמוקרטי " 
( אשר לפני כמה חודשים הסעיר את הרוחות בהכרזותיו האנטישמיות ) , יצא 
במדורו ברדיו להגנת קאלמן קרי . לדבריו , הגנראל בדימוס ממשיך עתה על גדות 
הדנובה במערכה , דרך בה החל על גדות נהר הדון . 
