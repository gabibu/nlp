בצמרת הליכוד יפתחו השבוע במו"ם מוגבר לצרף את סיעת אגודת ישראל לקואליציה , 
בעיקר כדי לנטרל את קבוצתו של השר יצחק מודעי , ולמנוע ממנו לסחוט את 
הקואליציה . עיקר הקושי של הליכוד עם אגודת ישראל היא סביב דרישתם המוגברת 
לקבלת תפקידים . ואולם , בשתי המפלגות העריכו בסוף השבוע , כי אפשר יהיה 
למצוא פיתרון ותוך זמן קצר האגודה תצטרף לממשלה . אגודת ישראל לארבעת חברי 
סיעתה תפקידי שלושה סגני שרים ואת תפקיד יו"ר ועדת הכספים של הכנסת . בליכוד 
חוששים , כי מתן תפקידים רבים לסיעה קטנה יעורר רוגז אצל הסיעות הדתיות 
האחרות כמו ש"ס והמפד"ל , עד כדי פירוק הקואליציה . בצמרת הליכוד שורר 
גם כעס כלפי יצחק מודעי וכלפי שלושת חברי הכנסת התומכים בו . נודע , כי 
ראש הממשלה , יצחק שמיר , אינו מתכונן להגיב על צעדו של מודעי ביום שבו 
נערכה ההצבעה התקציב הנוסף בכנסת . גורמים בכירים בליכוד טענו בסוף השבוע , 
כי " החשבון עם מודעי וחבריו עוד ייעשה " , וכי הארבעה קברו עצמם סופית 
מבחינה פוליטית ואין כל סיכוי שהליכוד יממש עתה את ההסכם עם מודעי ועם חבריו 
וישריין עבורם מקום ברשימת הליכוד לכנסת הבאה . בליכוד שוקלים דרכים , כדי 
למנוע ממודעי וחבריו לקבל את 08 אלף השקלים שסיעתו מקבלת כל חודש , לאחר 
פרישתם מהליכוד . ח"ך אוריאל לין אמר אתמול , כי לא יתכן שהליכוד יימצא 
במצב כספי כה קשה ( עקב מערכת הבחירות האחרונה לכנסת ) ואילו מודעי וחבריו , 
שהם " בחינת פגר פוליטי " , יזכו בכספי הליכוד . ח"ך רובי ריבלין אמר אתמול , 
כי התנהגותו של מודעי היא " עניין לפסיכיאטר " וכי רק המגבלות הקואליציוניות 
של הליכוד מונעות את הענשתו עתה . 
