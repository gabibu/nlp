פאריס ( אי - פי ) . צרפת , הגאה זה שנים רבות על מחויבותה לאפריקה השחורה , 
שאין דומה לה , מחפשת נואשות אחר תגובה הולמת לגל המחאות נגד המשטרים הלא - 
דמוקרטיים להם היא מסייעת . למרות שהדמוקרטיזציה במזרח - אירופה התקבלה 
במערב בברכה ובלא סייג , מציבה אפריקה דילמה מדינית שפתרונה אינו ברור . 
צרפת , עם מורשתה המהפכנית , לא תוכל לנער את חוצנה מהקריאות לשינויים 
המגיעות מגאבון , מחוף השנהב , מקאמרון וממושבותיה האחרות לשעבר . ובכל 
זאת חוששים בפאריס כי הפלתם הפתאומית של המשטרים הנוכחיים גם אם הם מושחתים 
ומדכאים תוציא לאור סכסוכים אתניים ותביא לתוהו ובוהו כלכלי , מבלי שיוכל 
להבטיח הליכה לקראת דמוקרטיה . פקידים צרפתים עומדים על כך שאין להתעלם מהבעיה , 
ורבים מדברים על פעולה זהירה שתדחוף את השליטים לקראת רפורמות . כמה נשיאים , 
זו הפעם הראשונה , משלמים מס - שפתיים לתפישה של בחירות רב - מפלגתיות . 
אולם כמה מבקרים טוענים שזהירותה של צרפת היא רק הסוואה לחוסר אסטרטגיה . 
" ברחבי היבשת , מצבים סוערים דורשים רעיונות חדשים " , טוען כתב העת 
הבלתי - תלוי המתפרסם בפאריס , " זאן אפריק " . " צרפת מחוזרת על ידי 
ממשלות ואופוזיציות כאחד . אולם זו הפעם הראשונה שמדיניותה האפריקאית מתמוטטת . 
ייתכן שצרפת יודעת מה רצונה , אולם אין לה מושג כיצד להשיג זאת " . " עלינו 
לומר שלא נתמוך עוד בעיניים עצומות בדיקטטורות כנועות " , אומר זאק בארו , 
מנהיג אופוזיציה בחזית הדמוקרטית המאוחדת , מפלגת מרכז צרפתית . " אם 
לא נכריז על מדיניות כזו , בקרוב לא תהיה לנו ברירה פרט להתערבויות צבאיות 
חוזרות ונשנות או הפקרתה של אפריקה לתוהו ובוהו ולמצוקה " . המהומות שאירעו 
לאחרונה בגאבון העניקו לצרפת מושג על מה שעומד להתרחש . מפגינים שמחו על 
מדיניות הממשלה חטפו לזמן קצר דיפלומט צרפתי , וחיילים צרפתים שהגיעו לשם 
מיד נראו תומכים בנשיא עומאר בונגו , למרות הטענה הרשמית שתפקידם היחיד 
היה להגן על אזרחים אירופים . בידיהם של בונגו ונשיאה הקשיש של חוף השנהב , 
פליקס הופהואט - בואני , יש הסכמים המבטיחים כי יחידות צרפתיות יתמכו בממשלותיהן 
במקרים של סכסוכים פנימיים ונגד פלישה מבחוץ . אולם פקידים צרפתים אומרים 
שאין כיום סיכויים רבים להתערבות צבאית , בדומה למבצע " ברקודה " בשנת 
9791 , כאשר יחידות צרפתיות סייעו בהפלתו של מי שהמליך עצמו לקיסר ברפובליקה 
המרכז - אפריקאית זאן בדל בוקאסה . " תם העידן הפוסט - קולוניאלי " , 
אמר שר החוץ הצרפתי , רולאנד דומה . " עכשיו על האפריקאים לפתור בעצמם 
את בעיותיהם " . מעצמות קולוניאליות אחרות לשעבר בריטניה , פורטוגל ובלגיה 
השקיעו ביבשת פחות יוקרה בין - לאומית , ולא הלכו בדרכה של צרפת , ששמרה 
על יחסי ידידות עם המנהיגים האפריקאיים . למרבה האירוניה , ארה"ב , שמעולם 
לא היתה שליטה באפריקה , עומדת בפני בעיות דומות בליבריה ובזאיר , הזוכות 
לסיוע אמריקאי נרחב . דיפלומטים אמריקאים פנו אל הנשיאים הרודניים מובוטו 
ססה סקו מזאיר וסמואל דו מליבריה לאפשר פלורליזם פוליטי , אולם האופוזיציה 
המפוצלת בזאיר ומנהיגי המורדים , צארלס טיילור ופרינס גונסון בליבריה , 
לא זכו לגיבוי רשמי של ואשינגטון , שנאלצה לשגר כוחות למדינה . לנשיא צרפת , 
פרנסואה מיטראן , יש מוניטין של שנים רבות כתומך באינטרסים של העולם השלישי , 
אולם כמה ממבקריו טוענים שכיום הוא עסוק יותר בבעיות באירופה , וזאת על 
חשבונה של אפריקה . מיטראן צפוי ללחצים כבדים להעביר מסר חד - משמעי בנושא 
זכויות האדם לעמיתיו האפריקאים . השר לשיתוף פעולה , זאק פלטייה , המפקח 
על הסיוע הצרפתי לאפריקה , תמצת את דרך המחשבה של הממשלה הנוכחית במלים 
הבאות : " אין כל התפתחות אמיתית בלא דמוקרטיה אמיתית " . אולם פלטייה 
אמר ששיטה של ריבוי מפלגות , למרות שהיא שיטה טובה , " אינה השיטה היחידה " 
להשגת דמוקרטיה . הכרזה ברורה עוד יותר הגיעה מראש הממשלה לשעבר , זאק שיראק , 
מהמפלגה השמרנית . לדבריו , " מדיניות רב - מפלגתית היא מותרות , ומדינות 
מתפתחות אינן מסוגלות לדאוג לעצמן " . בשנה שעברה , חשמלו התהפוכות במזרח - 
אירופה את הדיסידנטים הפוליטיים באפריקה . השפעה דומה נודעה לשינויים הדרמאטיים 
בדרום - אפריקה . " כאשר השטן הגדול של דרום אפריקה מעניק תוקף חוקי לאופוזיציה 
שלו ומשחרר את אויביו הגרועים ביותר , מוצאים עצמם הדיקטטורים הגדולים לבדם " , 
אמר היומון הפאריסאי השמאלני " ליברסיון " . המהומות הפוליטיות באפריקה 
באו בד - בבד עם מצב כלכלי קשה חוב חיצוני עצום , ירידה בהכנסות מיצוא , 
וגידול באוכלוסיה הגובר על קצב ייצור המזון . עסקים צרפתיים פונים למקומות 
אחרים בחיפושים אחר רווחים בטוחים ללא שחיתות . פלטייה אומר שמספר החברות 
הצרפתיות באפריקה ירד ב%52 ממספרן בתקופת השיא של הפעילות הצרפתית ביבשת . 
חברות רבות רואות במזרח - אירופה את כר הפעולה החדש שלהן . " מגמה זו היא 
מדאיגה , אולם אינה בגדר אסון " , אמר פלטייה . " הסיוע הצרפתי למזרח - 
אירופה שונה בתכלית מזה השמור לאפריקה . המאמצים יוגברו , לא יצטמצמו " . 
כיום מעניקה צרפת יותר מ5 . 2 מיליארד דולר בשנה למדינות אפריקה שמדרום לסהרה , 
לעומת 398 מיליון דולר שהקצתה ממשלת ארה"ב לשנה הקרובה . יותר מ521 אלף 
אזרחים צרפתים מתגוררים באזור , מאות חברות צרפתיות פועלות בו , ו41 מדינות 
מבססות את המטבעות שלהן על הפראנק . לצרפת הסכמי הגנה עם שש מדינות באזור 
ו006 , 6 מחייליה מוצבים שם . פלטייה דוחה את התופעה המכונה בפי העיתונות 
אפרו - פסימיזם : " אפריקה זקוקה לנחישות הדעת שלנו , לא לכך שנרפה את 
ידיה " . 
