השר רפאל פנחסי עוד לא הספיק לחמם כהלכה את כסאו במשרד התקשורת , וכבר קפץ 
באמצע השבוע לביקור בן שבועיים בצרפת . אל פנחסי נלוותה רעייתו , וכן עוזרו , 
שמואל עמיאל ורעייתו . הביקור ימומן על ידי משרד התקשורת , ובמהלכו עשוי 
פנחסי בין היתר לבקר את נהגו הקודם , המאושפז בבית חולים מקומי בשל בעיות 
בכבד . נסיעתו של פנחסי היתה כנראה כה חפוזה וחשאית , עד כי משרד התקשורת 
אף לא טרח להודיע על כך בפומבי , כפי שהיה נהוג בימיו של השר הקודם , גד 
יעקבי . גורמים במשרד העלו סברה כי פנחסי לא חפץ כי נסיעתו תיוודע ברבים , 
פן יקפוץ סגנו , ח"ך אפרים גור , על המציאה וינסה לקבוע עובדות בשטח . 
שר הפנים , אריה דרעי , מונה כממלא מקום וכנראה גם כ"שומר המשרד " מפני 
ח"ך גור בעת היעדרותו של פנחסי מהארץ . קפמאפרקמיד עם כניסתו לתפקיד הורה 
יו"ר הכנסת , דב שילנסקי , לרכוש תוצרת כחול - לבן למשכן הכנסת . ואולם 
באחרונה הודיעה חברת מעץ , המקימה את הבניין החדש , להנהלת הכנסת כי בדעתה 
לרכוש בחו"ל חלק ממערכת המיזוג לבניין החדש . מה יש , אלקטרה או תדיראן 
כבר לא טוב ? שאלו בכנסת , ונענו כי החלקים האמורים זולים יותר בחו"ל , 
ואיכותם טובה יותר . מה עושים ? בכנסת פנו אל משרד התעשייה והמסחר בבקשה 
שיחווה דיעה , באם ניתן להשתמש במערכות המיזוג המיוצרות בארץ , לצורך מיזוגם 
של החדרים החדשים של הח"כים , או שמא יש לרכוש את הציוד מעבר לים . ממזכירות 
הכנסת נמסר בתגובה כי עד כה טרם התקבלה החלטה בעניין המיזוג , והודגשה החלטת 
היו"ר שילנסקי לרכוש מוצרים מתוצרת הארץ . קפמאפרקחברת התעופה הלאומית אל - 
על טורחת לשפר את טיב הסרטים שהיא מציגה בפני נוסעיה . באחרונה שיגר מפרק 
החברה והאפוטרופוס הכללי , עמרם בלום , משלחת מיוחדת ללונדון למשך 4 ימים , 
כדי לצפות ולבחור בסרטים שיוצגו בפני נוסעי החברה . בין חברי המשלחת נמנה 
סמנכ"ל משרד הפנים , יצחק אגסי . גורמים באל - על הביעו תמיהה על שמשלחת 
מיוחדת נשלחת לחו"ל לצורך צפייה בסרטים , בזמן שניתן היה להזמין סרטים להקרנה 
וביקורת במשרדי החברה בארץ . גורמים כלכליים העריכו כי יתכן שנציג משרד 
הפנים הוזמן לנסיעה , בשל העובדה כי משרד הפנים מופקד על הצנזורה למחזות 
ולסרטים , ואל - על אינה רוצה להסתכסך עם משרד הפנים . אגסי מסר בתגובה 
כי מדי שנה מוזמנים נציגים של חברות תעופה ללונדון , לצורך צפייה בסרטים 
המיועדים להקרנות במטוסים . הוא ציין כי נסיעתו אושרה על ידי ועדת הנסיעות 
הבינמשרדית . קפמאפרקעשרות אלפי מובטלים אינם מקבלים בשבועות האחרונים את 
קצבאות האבטלה מהביטוח הלאומי , בשל שביתת עובדי שירות התעסוקה . אבל עובדה 
זו לא מנעה השבוע מראשי המוסד לביטוח לאומי לצאת ל3 ימי השתלמות במלון דן - 
קיסריה . יו"ר ועדת העבודה והרווחה , ח"ך אורה נמיר ( מערך ) , טענה 
כי התנהגות זו של הנהלת הביטוח הלאומי צורמת ומנקרת עיניים , במיוחד לאחר 
שהמנכ"ל ציפורי מתח באחרונה ביקורת חריפה על הממשלה , שאינה מפצה די את 
השכבות הנמוכות בגין ההתייקרויות האחרונות . נמיר זימנה ליום שלישי האחרון , 
דיון מיוחד בנושא אי תשלום הקצבאות , והורתה לציפורי להגיע לישיבת הוועדה 
בירושלים מההשתלמות . ציפורי " חטף מנה " מנמיר , ושב אח"ך למלון בקיסריה . 
דוב קול יועץ התקשורת של מנכ"ל הביטוח הלאומי , מסר אתמול בתגובה כי הנהלת 
איי . בי . אם ערכה לביטוח הלאומי השתלמות בנושא מחשוב . המלון הוזמן ומומן 
על ידי איי . בי . אם . הוא ציין כי ציפורי הסביר בעת ההשתלמות כי חבל שהמוסד 
לא גילה רגישות מספקת לעניין , והיה צורך לקיימה בקריית ענבים . ציפורי 
מקווה כי להבא לא ישנו מקרים כאלה . קפמאפרקאחת השאלות המסקרנות במשרד האוצר 
היא מתי יציג מודעי את התוכנית הכלכלית , שעליה הודיע בשבוע שעבר . אז 
כך : במהלך אוגוסט יוצאים חלק ניכר מראשי האגפים באוצר לחופשות . באמצע 
ספטמבר מתחילה תקופת החגים , ובסוף ספטמבר 09 אמור שר האוצר , יצחק מודעי , 
לצאת לדיוני קרן המטבע הבין - לאומית . אל מודעי יצטרפו יועצו , איתן 
רוב , מנכ"ל האוצר , יעקב ליפשיץ , והחשב הכללי , אלי יונס . מודעי 
מבקש להציג את התוכנית בארץ , עוד בטרם ייצא לדיוני הקרן . לפיכך הוא מכנס 
עתה באינטנסיוויות את הבכירים לפגישות ליליות לצורך גיבוש התוכנית . קפמאפרקמשרד 
האוצר ומפעל - הפיס מנהלים מגעים לא רשמיים במגמה לפתור את המחלוקת השוררת 
בין שני הגופים . לפני כחודשים דווח במדור זה על כעסו של יצחק מודעי , 
( אז כמעט שר אוצר ) , נוכח החלטתו של דירקטוריון מפעל - הפיס , כי יו"ר 
מועצת המנהלים יקבע על - ידי ראש הממשלה ולא על ידי שר האוצר . באוצר סבורים 
כי גדות חשש כנראה כי מודעי לא יאריך את כהונתו , ולכן העדיף שבחירת היו"ר 
תיעשה על ידי ראש הממשלה . באוצר לא אהבו את הצעד הזה , ועתה הודיע המשרד 
שאינו מאשר את הארכת הגרלות הפיס שתוקפן פג . כדי לצאת מהמצב הסבוך נדונה 
כעת הצעה שלפיה בחירת יו"ר מפעל - הפיס תיעשה על ידי ראש הממשלה , אך מנכ"ל 
מפעל הפיס ייקבע על ידי שר האוצר . קפמאפרקבעוד ראשי המרכז לשלטון מקומי , 
מקסים לוי ואלי לנדאו , מתגוששים ביניהם , נערכים מגעים למינוי מנכ"ל 
חדש , במקומו של מיקה אלמוג שייצא בקרוב לגמלאות . מי שמוזכר כיום כבעל 
הסיכויים הגבוהים לזכות בתפקיד הוא יחזקאל הרמלך , המשמש כמנכ"ל משרד הכלכלה 
והתכנון . הרמלך שימש במשך שנים רבות כראש עיריית רחובות , וכסגן יו"ר המרכז 
לשלטון מקומי . חוץ מזה , בחירתו לתפקיד תקרב את מרכז השלטון המקומי אל 
לשכת שר האוצר , מאחר והוא נחשב כמקורב ליצחק מודעי . הרמלך אמר אתמול בתגובה 
כי אף אחד לא פנה אליו בעניין . הוא נהנה מתפקידו כמנכ"ל משרד הכלכלה , 
ומשיתוף הפעולה עם השר דוד מגן . לפיכך מוזר בעיניו ששמו מוזכר לעיתים 
מזומנות מדי לגבי תפקידים שונים במשק . 
