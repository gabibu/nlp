אתמול היתה בירושלים רגיעה יחסית ונרשמו תקריות בודדות בלבד , שבהן ניסו 
יהודים להתנכל לערבים , לעומת עשרות תקריות שלשום וביום שני . בשעות הצהרים 
התקהלו עשרות בצומת פת וניפצו שמשות של רכב ערבי . שניים מנוסעי הרכב נפצעו 
קל . כוח משטרה פיזר את המתפרעים . לפני כן ידו אבנים לעבר רכב ישראלי 
בכביש אל - עזריה . תושבת מעלה אדומים נפגעה קל וקיבלה טיפול במקום . אחר 
הצהרים נרגמו ערבים באבנים באזור צומת פת . מכונית פיאט נושאת לוחית זיהוי 
של בית - לחם נרגמה ו3 נוסעים נפגעו קל . מצבו של עיזאת חלחאלה , אב לששה , 
שהוכה שלשום קשות בדרך חברון , מוסיף להיות אנוש . הוא מאושפז במחלקה 
לטיפול נשימתי נמרץ בבית החולים " הדסה " , והרופאים אומרים כי סיכוייו 
להישאר בחיים קלושים . אתמול נודעו פרטים נוספים על מעורבותה הישירה של 
תנועת " כך " , בארגון מעשי השפטים נגד ערבים בירושלים בימים האחרונים . 
פעילי כך בנווה - יעקב , בשמואל הנביא , בפת , בסנהדריה , בארמון הנציב , 
בדרך חברון ובמקומות נוספים צוידו במכשירי קשר , ועמדו בקשר ישיר עם מוקד - 
על , שפעל ממשרדי כך ברחוב אגריפס . אחד מפעילי התנועה האזין במהלך היומיים 
האחרונים לשידורי המשטרה וכיוון את המתפרעים למקומות בהם לא היתה נוכחות 
מאסיווית של שוטרים . במהלך מסע ההלוויה של רונן קרמאני וליאור טובול , 
שהתקיים שלשום , ישב פעיל מרכזי של תנועת כך ברכב של " החברה קדישא " , 
שהובילה את גופתו של אחד הנערים שנרצחו . בידיו היה מכשיר קשר בו קיבל 
דיווחים על הפגיעות בערבים לאורך ציר ההלוויה וחילק הוראות . אתמול בצהרים , 
יצא דובר תנועת כך , נועם פדרמן , בקריאה פומבית לציבור שלא לפגוע בשוטרים . 
פדרמן אמר , כי קריאתו נבעה מעסקה שעשה עם המשטרה , לפיה ישוחררו 81 יהודים 
שנעצרו , תמורת רגיעה יחסית בהפגנות . המשטרה הכחישה את דברים , אולם 
בצומת פת אמר מפכ"ל המשטרה , רב ניצב יעקב טרנר , כי אם יתפזר הקהל יישקל 
שחרור העצורים מוקדם יותר . ראש עיריית ירושלים , טדי קולק , אמר אתמול 
כי שלשום היה " היום הקשה ביותר שעבר על ירושלים בשנים האחרונות . האירועים 
הרחבי העיר , היו הפעולות האפקטיוויות ביותר שניתן היה לבצע על - מנת לחלק 
את העיר מחדש " . 
