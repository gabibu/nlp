יו"ר ארגוני העולים , נתן שרנסקי , אמר אתמול , כי עולים מבריה"ם דוחים 
את עלייתם לישראל , בשל הידיעות על מצב הקליטה , קשיי הדיור והמחאה המתארגנת 
סביב נושא זה . להערכתו , אם יימשך המצב , ייגרם נזק לעלייה . לדבריו , 
מסיבה זו ירד המספר המשוער של העולים החודש מ02 אלף לכ51 אלף , " ולא 
בשל העדר טיסות " . לפי גרסת שרנסקי , יהודי בריה"ם העומדים לעלות מיודעים 
היטב באשר למתרחש בארץ , וקרוביהם הנמצאים כבר בישראל ממליצים בפניהם " לחכות 
עוד כמה חודשים " . מה שעדיין פועל להאצת העלייה הוא המצב בבריה"ם , ופעילותם 
של ארגונים כמו פאמיאט . שרנסקי אמר דברים אלה במפגש שני שקיים אתמול עם 
נציגי המאהלים של חסרי הדיור ונפגעי המשכנתאות , בהשתתפותם של ראשי התאחדויות 
העולים מארה"ב ומבריטניה . דובר הסוכנות , גד בן - ארי , אמר בתגובה , 
כי מספרי העולים גדלים מחודש לחודש . העיכוב הקל ביחס לציפיות נובע , 
לדבריו , ממשבר חברת התעופה ההונגרית " מאלב " , ובעיות המכס בבריה"ם . 
בן - ארי הוסיף , כי עד סוף השנה יתממשו ההערכות לגבי מספר העולים . הפגישה 
בין ארגוני העולים ונציגי המאהלים התקיימה במסגרת ניסיון לגבש פעולה משותפת 
לשינוי מדיניות הבינוי , לטובת העולים והוותיקים כאחד . בגילוי דעת משותף 
ראשון מסוגו , החליטה מועצת ארגוני העולים לקרוא לממשלה להשוות את זכויות 
הדיור לזוגות צעירים ולחיילים משוחררים לזכויותיהם של העולים . בהודעה משותפת , 
שניסחו שני הצדדים , " תנועות המחאה של חסרי הדיור מכירות בצורך החיוני 
בעלייה המונית " וארגוני העולים , מכירים בתנועות המחאה של חסרי הדיור 
כ"משקפות מצוקה חברתית וכלכלית ממושכת " . בביקורת נוקבת על הממשלה , אומר 
גילוי הדעת המשותף כי " ממשלות ישראל הנושאות באחריות למצוקת הדיור , מבזות 
זה שנים את אזרחיה הוותיקים והחדשים כאחד , בהתעלמות וזלזול בצורך של אדם 
בקורת גג " . 
