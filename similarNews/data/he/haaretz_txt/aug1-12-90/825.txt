רעמיו הראשונים של הקרב הזה נשמעו לפני שנה ויותר . פרי גונן , המנהל והבעלים 
של פרי אינטרנשיונל , החל יוצא נגד הדוס העברי אותו מציעה מיקרוסופט למשתמשים 
בישראל . מיקרוסופט מצידה השקיעה מאמץ ניכר ביחסי ציבור ובפיתוח עבור הדוס 
העברי שלה . כאשר נדמה היה כי בתי תוכנה אינם ממהרים לאמץ אותו קמה ועשתה 
מעשה בעצמה , ו"גיירה " באמצעותו את שלה חבילת תוכנה הכוללת מעבד תמלילים , 
גיליון אלקטרוני ומסד נתונים . אחר כך , באה האל מחשבים , ונתנה גושפנקה 
נוספת לדוס העברי , שעה ש"גיירה " באמצעותו את מעבד התמלילים מולטימייט , 
מתוצרת אשטון טייט . קפמאבינבמידה רבה של הפשטה , ניתן לומר כי הקרב כאן 
הוא על מקומה של העברית בשילוב מערכת הפעלה - תוכנה . המחשב האישי נולד 
בארה"ב , ומערכת ההפעלה שלו , דוס , כתובה עבור המשתמש דובר האנגלית . 
עברית , כידוע , נכתבת בכיוון הפוך והרי לך תמצית הבעיה . מאז היות המחשב 
האישי נאבקו המפתחים בארץ ומי שעסקו בהסבת תוכנה שנכתבה לשוק האמריקאי בבעיית 
העברית , ומספר הפתרונות כמעט כמספר התוכנות . בדרך כלל , התבססה ההסבה 
לעברית על תוסף חיצוני לתוכנה האנגלית המקורית . התוסף המוכר ביותר הוא 
כנראה זה של גאש , המציעה תמיכה עברית ללוטוס 3 - 2 - 1 . חסרונם של תוספים 
כאלה הוא בכך שבדרך כלל נשכחות פונקציות מסוימות בחוץ , מה שמותיר בידי 
המשתמש בארץ תוכנה מעוקרת או שהעברית נעשית בדרך מאולצת ובלתי טבעית . 
כך אתה נופל לתמרונים מרתקים שעה שאתה מבקש לכתוב טקסט מעורב : אנגלית , 
עברית ומספרים ברצף אחד . לפני שנים אחדות זרק פרי גונן פצצה לשוק . חברת 
בורלנד , יצרנית גיליון הנתונים קווטרו פרו , המתחרה בלוטוס , ומחולל 
הישומים פרדוקס , התירה לו לגשת אל קוד המקור של התוכנות שלה , כדי לשלב 
את העברית ישירות בחבילה המקורית . התוצאה הדהימה את המשתמשים שנאבקו עד 
אז בתוספים החיצוניים : גליונות נתונים שבהם העברית היא עברית , והכל נעשה 
ונכתב באורח טבעי לחלוטין . קווטרו פרו כבשה לעצמה בארץ נתח שוק גדול באורח 
מהותי מזה שיש לה בכל מדינה אחרת בעולם , ופרי חגג בהצהרות על חשבונה של 
לוטוס ותמיכתה המוגבלת בעברית . קפמאבינאלא שמה שטוב בתחום הגליונות האלקטרוניים 
בעייתי יותר בתחום מחוללי הישומים . גם כאן , פיתחו אנשי פרי תמיכה עברית 
ברמת קוד המקור למוצר של בורלנד - פרדוקס . אלא שכאן ישב המתחרה העיקרי 
ממש בבית . שכן בצד שיווק מוצרי בורלנד , שיווק פרי אינטרנשיונל גם את 
דיבייס , של אשטון טייט . דיבייס 3 ודיבייס 3 פלוס היו לתחום מחוללי הישומים 
מה שהלוטוס הוא לגליונות האלקטרוניים . במדינות מסוימות החזיקו המוצרים 
האלה ב%07 - % 06 מהשוק , תוך שהם מכתיבים את התקן בענף כולו . כאשר התמהמהה 
אשטון טייט , יצרנית התוכנה , בהצגת דיבייס 4 , זכתה לקיתונות ביקורת 
וסבלה מירידה במכירות . כשהוצגה בסופו של דבר דיבייס 4 במהדורה 0 . 1 התנפלו 
עליה המשתמשים הוותיקים . על פי הדיווחים נמכרו בארץ למעלה מ000 , 1 עותקים . 
אחר כך , הסתמן קיפאון במכירות . פרי גונן טוען כיום כי דיבייס 4 סבלה 
מפגמי ילדות ומ"באגים " רבים . באשטון טייט מכחישים . אשטון טייט טוענת 
כי פרי פשוט העדיף לקדם את מכירות מוצרי בורלנד , שבפיתוח גרסת המקור העברית 
שלהם היה מעורב . קו השבר בין שני הצדדים הסתמן לפני כשנה . אשטון טייט 
העבירה ל"האל מחשבים " את זכויות ההפצה של מעבד התמלילים שלה " מולטימייט " . 
אנשי האל שהגרעין הראשוני שלהם רכש ניסיון על מעבדי תמלילים במחשבי וונג 
פנו אל הצד השני של החבילה המשולבת , מערכת הפעלה - תוכנה . במקום ל"גייר " 
את מעבד התמלילים בפני עצמו , פנו אל הדוס העברי , שהוצג זמן לא רב קודם 
לכן , ופיתחו בזמן - שיא מהדורה עברית מושלמת למולטימייט . הכתובת , כך 
נדמה , כבר היתה רשומה על הקיר אצל פרי . קפמאבינכמו בכל סיפור גרושין עסיסי , 
גם פרידתם של פרי ואשטון טייט היא עניין של גרסה . פרי מספר כי הוא זה 
שהשליך את אשטון טייט לכל הרוחות . התוכנה סובלת מ"באגים " , ואשטון טייט 
דוחה את דרישתו לתת לו גישה לקוד המקור כדי לפתח עברית . מתוך דאגה לאינטרסים 
של המשתמשים , כך פרי , החליט לוותר על נציגות אשטון טייט . הגרסה בצד 
השני שונה לחלוטין . קפמאבינמקסימו קולו , מנהל המכירות של אשטון טייט לאיטליה 
יוון טורקיה וישראל , התקשר אלי בטלפון מרומא כדי להבהיר באורח חד משמעי 
שאשטון טייט היא שהחליטה על הפרידה מפרי . " רצינו לתת לו שבועיים ארכה 
לפני שנודיע על מינוי הנציג החדש , והוא החליט לנצל את ההזדמנות ולתקוף 
אותנו " , אומר קולו . באשטון טייט , מתברר , קיבלו דיווח מהימן על התבטאויות 
של פרי בפורומים שונים , נגד הדוס העברי ובעיקר נגד חברות שאינן מתירות 
לסוכניהן בארץ גישה אל קוד המקור שלהן . במלים אחרות : נציג אשטון טייט 
בישראל נגד אשטון טייט . ובאשטון טייט לא אהבו את זה כשם שלא אהבו לגלות 
כי הם מפגרים כאן במאבק מול פרדוקס ומחזיקים בנתח שוק קטן עד לשליש מ%06 
מהם הם נהנים במדינות אחדות באירופה . אשטון טייט ופרי נפרדו איפה ימים אחדים 
לפני הצגתה באירופה של דיבייס 4 בגרסה 1 . 1 . הגרסה החדשה , שהוכרזה בשבוע 
שעבר , תיהנה מעברית על בסיס הדוס העברי ותופץ כבר על ידי האל מחשבים , 
הנציגה החדשה של אשטון טייט בארץ . עכשיו , כך נדמה , תתלקח המלחמה על 
הדוס העברי בכל עוצמתה . מצד אחד דיבייס 4 גרסה 1 . 1 , המבוססת על דוס 
עברי , ומצד שני פרדוקס , בו מוכללת העברית ברמת קוד המקור . שני הצדדים 
לקרב מסבירים בעמוד הזה את עמדתם . המשתמש הוא שיכריע . 
