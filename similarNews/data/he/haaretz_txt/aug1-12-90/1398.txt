( ע ) . מנהל משרד נסיעות חיפאי , גאלל חזאן בן 93 , חשוד בזיוף אישורי 
תעסוקה לצורך קבלת אשרות כניסה לארה"ב . משטרת מרחב חיפה עצרה את החשוד והוא 
הובא שלשום בפני שופט השלום סלים גובראן , שציווה על הארכת מעצרו לארבעה 
ימים לחקירה . פקד שרינה יהודה ממחלק מרמה במשטרת חיפה טענה בבית המשפט כי 
לאחר שהגיעו למשטרה תלונות של שגרירות ארה"ב נפתחה חקירה , והיא העלתה כי 
מנהל משרד נסיעות שברחוב טשרניחובסקי בכרמל הצרפתי זייף במרוצת השנים 98910991 
אישורי תעסוקה לנוסעים . על סמך אותם אישורים התקבלו אשרות הכניסה לארה"ב . 
נציגת המשטרה טענה כי תלונת השגרירות מתייחסת לחמישה מקרים . שלושה מהנוסעים 
יצאו כבר לארה"ב , ושניים אחרים נשארו בארץ וטרם נחקרו . עוד טענה המשטרה 
שהמעסיקים שצוינו במסמכים לא העסיקו את האנשים שקיבלו אשרות . נציגת המשטרה 
ביקשה להאריך את המעצר כדי למנוע מהחשוד לתאם עמדות עם המעורבים בפרשה . 
סניגורו של החשוד , עו"ד אלי שחף , טען כי המשטרה לא הצביעה על קשר בין 
החשוד לפרשת הזיופים . השופט סלים גובראן ציין בהחלטתו כי מעיון בחומר החקירה 
עולה חשד , לכאורה , שמדובר במעשים הקשורים לחשוד ובעבירה חמורה של מתן 
אישורים מזויפים לשגרירות ארה"ב , שאפשרו לאנשים מסוימים לקבל אשרות כניסה 
לארה"ב . 
