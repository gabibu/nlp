יפורסם סוף סוף דו"ח ועדת החקירה הממלכתית לבדיקת מערכת הבריאות . ועדה 
זאת , בראשותה של שופטת בית המשפט העליון , שושנה נתניהו , יושבת על 
המדוכה למעלה משנתיים , אך ספק אם יעלה בידה להתמודד כהלכה עם הבעיות . 
כוועדת ביסקי לחקירת סחרור מניות הבנקים , שספיחיה עדיין לא הסתיימו , 
כן גם ועדה זו , החברים שנתמנו לה ( מהמנהל הרפואי ) פרוף מרדכי שני , 
מנכ"ל ביח שיבא , ופרוף שמואל פנחס , מנכ"ל הדסה אינם מסייעים דווקא 
להסקת המסקנות הנכונות . הבעיה העיקרית חורגת מהשטח המקצועי של הרופאים . 
היא נורמה התנהגותית , שדבקה בחלק ניכר מאנשי המקצועות האקדמיים בארץ . 
הרעה החולה הזאת היא תולדה של הערך התרבותי שירשנו מאמהותינו היהודיות , 
בשאיפתן לבן שיהיה רופא , ומוטב פרופסור באוניברסיטה . עיקר מעייניהם 
ומרצם של רוב אנשי האקדמיה בארץ מופנה לקידומם האקדמי , ולא דווקא 
להצלחה והצטיינות מקצועית , ולהעמדת דור חדש של אנשי מקצוע טובים . 
במקום לחנך רופאים שיטפלו בחולים , מחנכים אנשים שכל מאווייהם להיכנס למערכת 
האקדמית ולהתקדם בה . קפמאבינמשאבים עצומים מושקעים בכוח אדם ובציוד לצורך 
מחקר רפואי , על חשבון הטיפול בחולים , אך נראה שהתרומה המדעית של המחקר 
והפרסומים הישראליים מסוג זה היא ברובה המכריע שולית ואפסית . עד כה לא 
זכינו ולו בפרס נובל אחד בשטח המדע , וגם כאשר התקרבנו להישג כזה , במקרה 
של פרוף יובל נאמן , המחקר הניסויי התבצע בארה"ב . נושא מאמר זה הוא 
מערכת הרפואה , אך כמעט ניתן להחליף את המלה " רפואה " במלים " הנדסה " , 
" ניהול " או " משפטים " . זה נובע ממאמציהן של כל האוניברסיטאות בארץ 
להיות לאוניברסיטאות מחקר בנוסח אמריקאי . אך בארה"ב יש באוניברסיטאות 
בתי - ספר למוסמכים , שמלמדים בהם את המקצוע , ואילו אצלנו מלמדים 
את המודליסטיקה , שהשימושיות שלה בשטחים הנדונים מפוקפקת לכל היותר . 
באמצע שנות ה06 נקראתי לקשר שבין הרפואה לבין הארגון והניהול בבתי - החולים 
ולהכשרת רופאים חדשים בפקולטות הקיימות בארץ . גיליתי , שבשעה שבמחקרים 
על מוסדות רפואיים בעולם מחלקים את אוכלוסיית המועסקים בבתי - החולים לשלוש 
קבוצות רופאים , אחיות ומועסקים אחרים , בעיקר מינהליים הנה בבית - חולים 
ישראלי קיימות ארבע קבוצות : אחיות , מינהליים , רופאים שעוסקים בריפוי , 
ורופאים שרואים בחולים בעיקר שפני ניסוי למחקריהם ולפרסום מאמריהם . למעלה 
מ002 , 2 מתוך 005 , 5 הרופאים המשרתים בבתי - החולים הכלליים בישראל , 
מועסקים בתפקידי הוראה ומחקר בארבע הפקולטות לרפואה . בבריטניה , על כל 
01 בתי - חולים כלליים יש בית - חולים אוניברסיטאי אחד . בישראל , על כל 
01 בתי - חולים כלליים יש שמונה בתי - חולים אוניברסיטאיים : מתוך 62 בתי - 
חולים כלליים ( ועוד 67 בתי - חולים פסיכיאטריים וגריאטריים , שגם ביניהם 
יש אחדים אוניברסיטאים ) , 02 קשורים בהכשרה אוניברסיטאית . בהתאמה לכך , 
גם הציוד הרפואי והמעבדתי נועד ומשמש במידה רבה לא לבדיקות רפואיות , 
שישרתו את החולים , אלא בראש ובראשונה כדי לאסוף נתונים לשם כתיבת מאמרים 
מחקריים - מודליסטיים . יש להניח שהציוד שאינו תורם במישרין לריפוי החולים 
עולה הרבה על הערך הכולל של הציוד לצורך ריפוי החולים . כמדינה קטנה , 
מספר המחקרים הניסויים שניתן לחקור בכל סוג של מחלה או תופעה קטן יחסית לזה 
שבמדינות הגדולות כגון ארה"ב , בריטניה , צרפת וגרמניה . זה לא מונע 
את האוניברסיטאות בארץ מלנסות ולחקור מחלות ותופעות גם כשאין בידן די מקרים 
לבדיקות ניסוי כלשהן , שבארצות אחרות מושקעים בהן משאבים עצומים . כך , 
למשל , בישראל כ05 מקרים של מחלת איידס ( לעומת כ000 , 01 בניו - יורק 
בלבד ) , וכבר ידוע על שתי קבוצות מחקר לפחות , באוניברסיטת תל - אביב 
ובמכון וייצמן , שעוסקות בתחום זה . בודדים הצטיינו במחקר ניסויי מאז הוחל 
במחקר כזה באוניברסיטאות בארץ , ומכל מקום הניסויים עצמם בוצעו בחו"ל . 
כך , כאמור , הצטיינותו של יובל נאמן בשטח הפיסיקה הגרעינית היתה בעקבות 
ניסויים שנערכו בטקסס . רוב המחקרים והניסויים שנעשים בארץ הם בדרך כלל 
חיקוי לניסויים שכבר נערכו בחו"ל , וממילא הם מתבצעים בציוד נחות לעומת 
זה שנהנה ממנו המחקר במדינות הגדולות והעשירות יותר . המחקר בישראל צריך 
שיהיה מחקר שימושי . מחקרים כמותיים מוטב שיבוצעו רק לשם ייצור תרופות 
או ציוד רפואי שאינם העתק של מוצרים מחו"ל ( שכבר ניסו אותם במקומות אחרים ) 
, או בתופעות מיוחדות לישראל , כגון : מדוע עולי תימן כמעט אינם סובלים 
ממחלות לב , האם האקלים בערד אכן מרפא קצרת , מחלות עור שניתן לרפאן 
בים המלח . עלה בידי להגיע למחקר , שבדק את עמדותיהם של החולים בשתי יחידות 
שעוסקות באותו סוג ריפוי , אך בשתי שיטות שונות . המשכתי ובדקתי את מידת 
מעורבות הרופאים בשתי היחידות , ובעיקר השוויתי את מספרי הפרסומים האקדמיים 
שלהם . והנה התברר , שהיחידה שבה עסקו הרופאים במידה ניכרת יותר בעיסוקים 
מחקריים , היתה גם היחידה שבה החולים חשו שהטיפול בהם גרוע יותר . הבאתי 
את העובדות בעדותי בפני הוועדה הממלכתית לבדיקת מערכת הבריאות . שני חברי 
הוועדה מנהלי בתי - החולים , שבאחד מהם נערך המחקר , השתדלו למוטט את 
עדותי . כחברי ועדה ממלכתית , לא התגברו על מעורבותם ועל האינטרסים הברורים 
שלהם בנושא . צמצום דרסטי של פעילות המחקר הרפואי עלול להביא תוצאות קשות 
מבחינת התעסוקה לרופאים בארץ . אך יש לנתק את מעגל הקסמים . הנטייה 
לאקדמיזציה של הרופאים מגדילה את מספרם של הרופאים החוקרים , וכך את מספרם 
הכולל של הרופאים בבתי - החולים . כך גדל מספר הרופאים שמכשירים אותם בארץ 
מעל ומעבר לצרכים . להלן השינויים שיש , לדעתי , להכניס במערכת הרפואית : 
שינויים בסיסיים במערכת החינוך הרפואית האוניברסיטאית תוך כדי צמצום ניכר 
של מספר התלמידים . בין השאר ייעשה הדבר על ידי החמרת דרישות הקבלה ובחינת 
המועמדים ללימודי רפואה גם באשר לנטיותיהם ( לטיפול בחולים או למחקר ) 
, ליחסם לבני אנוש ולכישוריהם ביחסים בין - אישיים . קיצוץ דרסטי במספר 
בתי - החולים האוניברסיטאיים , והתמקדות בכל הנוגע ליחס לחולים והטיפול 
הנאות בהם , הן מצד הרופאים הן מצד האחיות ויתר אנשי הסגל . העלאה ניכרת 
במשכורות הרופאים , האחיות והעובדים האחרים בבתי - החולים , ובעיקר שינוי 
כל מערכת התגמולים בשטח הרפואה והעמדתה על יעילות , תפקוד ויחס לחולים . 
את כל אלה ניתן להשיג באחד משני אמצעים או בשניהם גם יחד : הפרטת בתי - 
החולים ותקצובם אך ורק על סמך מספר החולים העוברים דרכם , תוך כדי ביקורת 
איכות קפדנית על הנעשה בבתי - החולים . אני מאמין , שאם כל הדברים הללו 
יתבצעו בעת אחת , ישתנו גם הערכים המעותים במידה רבה . ואולי אף יקטן 
מספר הצעירים השואפים ללמוד רפואה בכלל , ולהיות לחוקרים בפרט . 
