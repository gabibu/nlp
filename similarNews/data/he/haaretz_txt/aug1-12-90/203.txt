( ע ) . בית המשפט העליון דחה את בקשתו של סטיוארט ריין לעכב את צאתן 
מן הארץ של גרושתו ובתו ולאפשר לו לערער על ההחלטה למסור את הילדה לרשות 
האם . הבמאי האמריקאי עצור כבר למעלה משבועיים בפקודת בית המשפט , לבקשת 
שלטונות בריטניה . קודם להחלטת בית המשפט הודיעו פרקליטי הצדדים לשופטים , 
כי הבמאי וגרושתו לא הצליחו להגיע להסכם שיסדיר באורח סופי את הסכסוך האזרחי 
ביניהם , על תשלום מזונות וזכויות ביקור של האב אצל בתו . הסכם כזה היה 
עשוי להביא לסגירת התיק הפלילי נגדו בבריטניה . עם זאת ניאותה האשה לאפשר 
לבעלה לשעבר להיפרד מבתם בבית - המשפט המחוזי בתל - אביב , זמן קצר לפני 
שעמדו לצאת את הארץ . הבמאי מבוקש בבריטניה משום שלטענת השלטונות שם , חטף 
בלונדון ב6 . 42 השנה את הילדה מזרועות אמה . האם חזרה באותו יום במכוניתה 
עם הבת ממסיבה , ובשעה שיצאה מן המכונית על יד ביתה , הסתער עליה גבר מאחור , 
חנק אותה והתיז על פניה גז מדמיע . באותה עת פתח גבר שני את המכונית , 
הוציא את הבת והעבירה למכונית אחרת . שם המתין אדם שלישי וכל החבורה ברחה 
מהמקום , כשהילדה אתם . הסקוטלנד יארד פתח בחקירה וגילה כי הקטינה הוברחה 
במכונית מאנגליה לאירלנד ומשם טסה עם אביה לארה"ב . מבצעי החטיפה נתגלו 
כעובדי משרד חקירות בצרפת , שפעלו לפי הוראות האב . הבמאי ובתו הגיעו לאחר 
שבוע לישראל . עם מעצרו נלקחה ממנו בתו ונמסרה לטיפול השגרירות הבריטית . 
בינתיים הגיעה האם לישראל , וביקשה לקחת עמה את הילדה . אולם אז השיג 
האיש העצור צו עיכוב יציאה מן הארץ , שמנע את צאתן של השתיים . במקביל הגיש 
האב לבית המשפט המחוזי בתל אביב בקשה למסור את הילדה לחזקתו . אולם בית 
המשפט דחה את בקשתו , וקבע כי טובתה של הילדה דורשת כי תוחזר לידי אמה . 
הוא גם ביטל את הצו לעיכוב יציאת השתיים מן הארץ . אז פנה ריין לבית המשפט 
העליון , שכאמור דחה את בקשתו לבטל את החלטת ביהמ"ש המחוזי . 
