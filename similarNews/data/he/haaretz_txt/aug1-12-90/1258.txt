בון ( ע"ץ ) . החברה המערב - גרמנית אימהאוזן - כימי , שסייעה ללוב לבנות 
מפעל נשק כימי בראבטה , תכננה לבנות מפעל נוסף בלוב מאותו סוג . רשת הטלוויזיה 
הציבורית במערב - גרמניה ס - וו - ף , דיווחה ביום רביעי כי החברה המערב - 
גרמנית חשודה שמכרה ללוב באופן בלתי - חוקי את התוכניות לבניית מפעל כימי 
שני . משטרת ויסבאדן , שם ממוקמת החברה , אישרה את קיומו של החשד נגד החברה 
בנושא זה , והתביעה במחוז הורתה להחרים מסמכים במספר משרדים ובניינים השייכים 
לחברה . מנהל אימהאוזן - כימי נדון בחודש יוני ל5 שנות מאסר על מכירת התוכניות 
למפעל הראשון שהוקם בראבטה . 
