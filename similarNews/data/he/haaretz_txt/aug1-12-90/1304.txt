אנגלס ( מיוחד ל"הארץ " ) . " מטרתה הצבאית של ארה"ב במצב הנוכחי היא 
לסלק את סדאם חוסיין מכוויית ולמנוע ממנו כל פעולה נוספת " , כתב אתמול מזכיר 
ההגנה לשעבר , קספר ויינברגר , במאמר שפרסם ב"לוס - אנגלס טיימס " . ויינברגר 
מצדיק את ההתערבות הצבאית האמריקאית , וטוען כי בראשונה מאז מלחמת וייטנאם 
קיימים עתה " תנאים פוליטיים אופטימליים לפעולה אפקטיווית " . לדבריו , 
מונחים עתה על הכף אינטרסים חיוניים של ארה"ב ושל בעלות בריתה . ויינברגר 
כתב : " איננו יכולים לחיות בעולם שבו דיקטטור , הנתמך על - ידי צבא בן 
מיליון איש , שולט על הנפט המתדלק את התעשיות שלנו , משפיע על שיעור האינפלציה 
ומחליט אם יעלה בידינו לשמור על רמת החיים שלנו . " אם לא נבלום את סדאם 
חוסיין כעת , שום דבר לא יבלום אותו בימים ובשבועות הבאים . אנשים כאן 
זוכרים את תורי הדלק ב0791 , אבל הם גם יודעים מה קורה כשאתה מאפשר להיטלר 
להשתולל באין מפריע " . לדברי מזכיר ההגנה לשעבר , חייב הנשיא בוש להבטיח 
את תמיכת העם האמריקאי בצעדיו , שכן לקח וייטנאם הוא שהנשיא " אינו יכול 
לצאת למלחמה בחוץ ולמלחמה בבית , " במקביל . " יש לפעול בדבקות מלאה , 
בכוחות חזקים ומתוך כוונה לנצח " , כותב ויינברגר . לדבריו , יש עתה למפציצי 
הבי2 ולמטוסי הקרב מדגם " סטאלס " פוטנציאל עצום אל מול ההגנה האווירית 
החלשה של עיראק . ויינברגר קובע כי לפני כל פעולה צבאית יש למצות את המאמצים 
הדיפלומטיים ואת הסנקציות הכלכליות ולהטיל את הכוחות האמריקאיים למערכה רק 
באין ברירה אחרת . " אם כל מדינות העולם יטלו חלק בחרם , תתחיל עיראק , 
בתוך כמה חודשים , להקשיב לקול ההיגיון . אבל מאחורי כל הפעילות הרב - 
לאומית , החרם והתמרונים הפוליטיים , הגורם המכריע הוא נכונותה של ארה"ב 
לנקוט בפעולה צבאית עצמאית " . והוא מסיים : " בעת שסדאם חוסיין שוקל את 
הצעד הבא , אסור שיפקפק בכך שעומדת מולו אמריקה מוכנה , נכונה ומסוגלת 
להיכנס לקרב ולנצח " . 
