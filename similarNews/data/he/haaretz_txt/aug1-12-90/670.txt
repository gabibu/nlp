( ע ) . מחדל חמור של המשטרה , שגרם לכך שפורצים גנבו יהלומים באין מפריע , 
הביא אתמול , בבית המשפט העליון , לחיובה של המדינה לשלם כ61 אלף דולר 
פיצויים לחברת הביטוח , שנשאה בהפסדי הגניבה . בשנת 0891 חדרו פורצים למלטשת 
היהלומים " דיאגיב " באיזור צפת . כשהתברר להם שגרמו להפעלת האזעקה , 
נמלטו הפורצים והסתתרו במקום סמוך , מחשש לבוא המשטרה . לאחר דקות ארוכות , 
משראו שהמשטרה מבוששת לבוא , הם שבו למלטשה , פרצו את הכספות ונמלטו עם 
יהלומים בשווי של כ23 אלף דולר . בבדיקה שנערכה לאחר המקרה התגלה , כי מערכת 
האזעקה , שעליה המליצה המשטרה למפעל ואשר חוברה לתחנת המשטרה , לא פעלה 
בשל שרשרת של טעויות במשטרה ובמידה מסויימת גם במפעל . בקופסת ההפעלה של 
המערכת במוקד המשטרה סומנו ליד מתג האזעקה מצבים של " לילה " ( חיבור 
למוקד ) ושל " יום " ( ניתוק מהמוקד ) . הצורך בשינוי מצב המתג , 
על פי שעות היממה , גרם לבילבול במוקד המשטרה וכך קרה , שבעת הפריצה היתה 
המערכת במצב " יום " דהיינו מנותקת מהמוקד . יתרה מזו , היומנאי התורן 
בתחנה לא ידע כלל על קיום מערכת האזעקה ועל החיבור למלטשה . חברת הביטוח , 
שנשאה בהפסדי הגניבה , פנתה לבית המשפט המחוזי ותבעה את מדינת ישראל לפצות 
אותה על הנזק . התביעה נדחתה והחברה ערערה לבית המשפט העליון . השופטים 
שלמה לוין , גבריאל בך ומיכאל בן יאיר קיבלו את הערעור . הם פסקו כי המשטרה 
התרשלה בפעולתה אבל חייבו את המדינה לשלם רק מחצית מסכום התביעה , זאת בשל 
רשלנות תורמת מצד הנהלת המפעל , שידעה על פגמים בהפעלת האזעקה והציבה את 
כספת היהלומים מחוץ לחדר הכספות . השופט בך דחה את טענת חברת הביטוח , שהמשטרה 
הפרה התחייבות חוזית להיות מוכנה לקבל אזעקה ולהגיב עליה בהתאם . מנגד , 
הוא פסק שאם מסכימה המשטרה לחבר אליה מערכת אזעקה של מלטשת יהלומים , עליה 
לדעת שאם האזעקה תצא מפעולה בשל מחדל רשלני , עלול הדבר לסכן את המפעל . 
