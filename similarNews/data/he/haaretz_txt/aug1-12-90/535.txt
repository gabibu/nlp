בודפשט ( מיוחד ל"הארץ " ) . שר החוץ הצכוסלובקי , יירי דינסטביר , חזר 
והבהיר , כי ארצו מבקשת להישאר חברה בברית וארשה , שכן לדעתה , רק באמצעות 
משא - ומתן בין שתי הבריתות הצבאיות הקיימות ניתן להגיע לתוצאות של ממש בתחום 
פירוק הנשק . לדבריו , ברית וארשה תהיה בעתיד הקרוב למוסד פוליטי ביסודו , 
שמתפקידו יהיה לתאם את צעדי צימצום הנשק ופירוקו . בהקשר זה הצביע דינסטביר 
על כך , שלארבעת המדינות , צכוסלובקיה , פולין , הונגריה ומזרח - גרמניה 
יש רוב במוסדות של ברית וארשה והן יכולות להעביר בקרוב החלטה ברוח זו . 
