חרדים חסרי דיור , המתגוררים זה שבועות במאהל בגן סנהדריה , יפגינו היום 
מול משרד השיכון בירושלים . לקראת ההפגנה , ביקשו החרדים את סיוע מפ"ם 
בארגון ובאספקת מערכת הגברה למפגינים . הקשר בין החרדים למפ"ם נוצר במאצעותו 
של דדה בן שטרית , חבר מועצת עיריית ירושלים מטעם מפ"ם , ופעיל שכונות 
ותיק . עם ראשית התארגנותו של המאהל החרדי , ביקשו המפגינים החרדים להצטרף 
למאהל במעברת הכנסת . הצטרפות זו נמנעה בהוראת הרבנים , מחשש לגילויים 
של אי צניעות במאהל המעורב . לפני כמה ימים סיפק בן שטרית לחרדים בדי כותנה 
לכיסוי האוהלים , על מנת לאפשר יתר הקפדה על הצניעות . להפגנת החרדים היום 
צפויים להצטרף גם פעילי שכונות מירושלים , וסטודנטים חברי מפ"ם . אתמול 
הגיעה לבן שטרית גם פנייה ראשונה מקבוצה של תושבים ערבים חסרי דיור בירושלים , 
על מנת לבדוק אפשרות של פעילות משותפת בנושא . 
