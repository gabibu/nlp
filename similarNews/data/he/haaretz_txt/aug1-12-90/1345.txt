בדרג המדיני הבכיר בירושלים הוחלט אתמול לפעול להרגעת הציבור , נוכח ההערכה 
כי הסבירות להתקפת טילים עיראקית על ישראל נמוכה , בעיקר לאחר שישראל הבהירה 
כי אין לה כוונות ליטול חלק בפעילות הצבאית נגד עיראק , אך תגיב במלוא החריפות 
על התקפה עיראקית . במערכת הביטחון הוחלט שלא לחלק לציבור את ערכות ההגנה 
מפני נשק כימי , לאחר שורת דיונים שהתקיימו על כך בימים האחרונים . גורמי 
הערכה בישראל מיחסים סבירות נמוכה גם לאפשרות שעיראק תתקוף את סעודיה . בירושלים 
מצניעים את חילופי המידע ומגעים אחרים עם ארה"ב . שגריר עיראק ביוון , 
עד אל - פתאח חרגי , אמר אתמול כי ארצו תשתמש בנשק כימי , אם תותקף על 
ידי ארה"ב או ישראל . " ברשותנו נשק כימי הרסני מאוד , ונשתמש בו אם נותקף " , 
הכריז השגריר . " אנו שומעים יום יום את הנשיא בוש אומר כי האופציה הצבאית 
פתוחה , וישראל מאיימת יום יום כי תתקוף את עיראק " . חרגי אמר כי עיראק 
אינה מתכוונת לתקוף את סעודיה , ותכבד את חוזה אי ההתקפה בין שתי המדינות . 
לדבריו , פריסת הכוחות העיראקים בגבול הסעודי נושאת אופי הגנתי . בטורקיה 
חוששים שעיראק תשתמש בטילי " סילקוורם " מתוצרת סין , שעשרות מהם מצויים 
ככל הנראה ברשותה . טילים אלה יכולים לכסות את מרבית שטחן של ישראל וטורקיה , 
ולפגוע במטרות בטווח שבין 006 ו008 ק"ם . מקורות טורקיים ודיפלומטים מערביים 
באנקרה לא יכלו לומר , אם עיראק מצויידת כבר בטכנולוגיה הדרושה להתקנת ראשי 
נפץ כימיים על טילי " סילקוורם " ו"סקאד בי " המצויים ברשותה . " קשה 
לדעת איזו טכנולוגיה הספיקה עיראק לרכוש או לגנוב , אך הניסיון עד כה הוא 
שעיראק לא השתמשה בטילים לשיגור ראשי נפץ כימיים " , אמר דיפלומט מערבי . 
בשמונה השנים האחרונות אגרה עיראק מלאי גדול של נשק כימי , והשתמשה בו בשלבים 
האחרונים של מלחמת המפרץ עם איראן . ב71 במרס 8891 תקפו העיראקים בנשק כימי 
את הכפר הכורדי חלבגה . 
