ספרו של פרוף מינץ מאוניברסיטת תל - אביב עוסק בשלוש שנות חייו האחרונות 
של בר - בורוכוב , שבהן התרחשה תמורה בהשקפותיו . המחקר מקיף ויסודי , 
והוא מפיץ אור על אותן שנים סוערות בתולדות העולם והעם היהודי , שנות חיפושי 
דרך ופריחת אידיאולוגיות . התזה המרכזית של המחקר היא שמפלגתו של בורוכוב , 
פועלי ציון בגולה ושלוחתה בא"י , התעלמו מהזמירות החדשות שהשמיע בשנות 
המלחמה ואימצו לעצמן את בורוכוב מהשנים 60918091 , שבהן גיבש את " הפלטפורמה 
שלנו " , שנעשתה לשולחן ערוך למפלגה זו . בורוכוב , יליד 1881 , איש פולטבה 
שבאוקראינה , היה התיאורטיקן של הציונות הסוציאליסטית ומראשיה של פועלי 
ציון ומייסדה . מאחר שהמרקסיזם התעלם מהבעיה הלאומית , ביקש לעצב סינתזה 
בין השניים . בהשפעתו של אושיסקין התמסר לעבודה ציונית . לחם באנטי - ציונות 
של הבנד ובתומכי אוגנדה . הוא נאסר בידי השלטונות הרוסיים , ברח ממעצרו , 
ומ7091 התגורר בווינה ופעל בלשכה העולמית של פועלי ציון . פירסם חיבורים 
בנושאים פילוסופיים וסוציולוגיים וביקש לבסס את הציונות על יסוד מרקסיסטי , 
כמשקל נגד להלכי רוח מרקסיסטיים אנטי - ציוניים ששטפו את האינטליגנציה היהודית . 
ממחקריו הסיק כי הפרולטריון היהודי נפלט ממקצועות כלכלה יצרנית , חקלאות , 
תעשיות יסוד וכו , ומתרכז במקצועות משניים , כגון מסחר זעיר , תיווך 
וכיו"ב . במצב זה הוא אינו מסוגל להגיע לגיבוש חברתי ונדחק לשולי המשק ולהגירה . 
אך גם ההגירה אינה תרופה , מאחר שההתפתחות הקפיטליסטית בארצות החדשות תבשיל 
אותן תוצאות שהתגלו בארצות מוצאם . תהליך זה יאלץ את היהודים לנוע לארצות 
מפגרות , וא"י היא המתאימה לכך , בהיותה ארץ לא - מפותחת . הגירה זו תהיה 
" סטיכית " , כתוצאה בלתי - נמנעת של ההתפתחות הקפיטליסטית , ותביא בהכרח 
להגשמת הציונות . ובא"י תתנהל מלחמת המעמדות שנמנעה בגולה כיאה לחברה נורמלית . 
מכאן נגזר יחסו להסתדרות הציונית ולקונגרס הציוני . בורוכוב גרס שהקונגרס 
הוא המוסד העליון של הבורגנות היהודית , אשר תפקידו להקים את המשק הלאומי 
באמצעות הון פרטי . כניסת סיעה מרקסיסטית לקונגרס עשויה להרתיע את הקפיטל 
מלעשות את מלאכתו . היתה זו גישה טקטית בלבד , כדי להדגיש השוני בין בורגנות 
ציונית לפרולטריון ציוני , שלראשון הועיד את תפקיד בניין הארץ על יסודות 
קפיטליסטיים ולשני את תפקיד מלחמת המעמדות . עם פרוץ מלחמת - העולם אנוס 
היה , כנתין ארץ אויב , לברוח מווינה למילנו ועמו הלשכה העולמית של פועלי 
ציון . פגישתו שם עם פנחס רוטנברג , המהפכן הרוסי , ואיש בולט במנהיגות 
המפלגה הסוציאל - רבולוציונית ( ס - ר ) העניקה כיוון חדש לפעילותו . בורוכוב 
אימץ את תוכנית רוטנברג להקמת גדודים עבריים , שיסייעו לבעלות הברית , 
ויצא לארה"ב בראשית 5191 . כאן נכונה לו אכזבה . חבריו בפועלי ציון דחו 
את תוכניתו . הלוך הרוח היה אנטי - רוסי ופרו - גרמני , והוועד הפועל 
הציוני שהתכנס בקופנהגן בראשית 5191 קבע , כי ההסתדרות הציונית תהיה נייטרלית 
במאבק בין שני הגושים . בן - גוריון ובן - צבי , ששהו בארה"ב , הצטרפו 
אף הם לעמדת חברי מפלגתם פועלי ציון . בורוכוב נאלץ לסגת מרעיון הגדודים , 
והוא ורוטנברג התמסרו להקמת קונגרס של יהודי ארה"ב . כן דחו פועלי ציון 
בארה"ב ובארצות הנייטרליות , ובראשם שלמה קפלונסקי , את תפיסתו המרקסיסטית 
בכללותה . הם שללו את גרסתו כי קפיטליזם יהיה הגורם המוביל בבניין המשק 
הלאומי בא"י ודרשו להשתתף בקונגרס הציוני . בשלב זה בורוכוב לא שלל " עבודה 
וולונטרית " , דהיינו קואופרציה של פועלים - חלוצים , אך הועיד לה תפקיד 
משני . עתה חל מפנה בחשיבתו : הוא הכיר בעתיד לפרולטריון היהודי בגולה 
ולשפתו , יידיש , וטיפח את רעיון האוטונומיה הפרסונלית לאומה היהודית בתפוצתה . 
דרכו של בורוכוב באמריקה לא צלחה , ולאחר פרוץ מהפיכת פברואר 7191 ברוסיה 
הוא חוזר לבסיסו , לפועלי ציון . אך גם כאן מצפה לו אכזבה . הלכי רוח 
של אהדה לגל הבולשביקי נתנו אותותיהם בפועלי ציון . האינטרנציונליזם גבר 
ועמו התמיכה בתביעת לנין לשלום עם גרמניה ובעלות - בריתה , בלא שינויים 
טריטוראליים כלומר , המשך השלטון הטורקי בא"י . בניין א"י מצטייר כתהליך 
אטי , כמתחייב ממציאות של שלטון טורקי . שינוי פוליטי - טריטוראלי נפסל 
בהיותו גילוי של אימפריאליזם . בורוכוב התקומם כנגד זאת וגרס כי הסוציאליזם 
הבריא הוא הסוציאליזם הלאומי , המבטא " יצר קיום , תודעת כוח וזהות . 
האנושות מפוצלת לשני כיוונים , לעמים ולמעמדות . החלוקה המעמדית צעירה 
יותר . החלוקה הלאומית ותיקה יותר . העמים התקיימו עוד בטרם פוצלו למעמדות " . 
כל פרולטריון שואף לחולל מהפיכה , אולם בעידן מלחמה נודעת עדיפות לאינטרס 
הלאומי . כנגד הפציפיזם של פועלי ציון גרס בורוכוב הקמת גדודים עבריים ברוסיה . 
בניגוד לחברי מפלגתו , אשר גרסו חופש לעלייה והתיישבות בא"י , תבע בורוכוב 
להציג תביעה למדינה יהודית בא"י כולה או בחלקה . הוא טען כי רק במסגרת 
מדינית חדשה ובחסותה של מדינה אוהדת תיתכן בניית חברה יהודית ריבונית . 
בורוכוב נפטר בן 63 , ימים מספר לאחר פרסום הצהרת בלפור . המחבר מציג לפנינו 
בורוכוב חדש . לא מרקסיסט - אינטרנציונליסט , אלא מרקסיסט לאומי - ציוני . 
כיהודי הוא מעניק עדיפות לעניין הלאומי ; כציוני הוא דוחה נוסחאות מדיניות 
מינימליסטיות ותובע הסדר שיוביל למדינה . כאמור , תנועת העבודה בא"י העדיפה 
את בורוכוב משנת 86091 , " בורוכוב החנוט " כדברי המחבר . אנשי העלייה 
השלישית שהגיעו מרוסיה לאחר 0291 הושפעו מהאקטיוויזם הבולשוויקי והמילון 
הפוליטי שלהם היה גדוש מונחים מרקסיסטיים . נוח היה להם להתעלם מבורוכוב 
החדש ודמותו כנציונליסט יהודי וציוני מדיני קופחה . 
