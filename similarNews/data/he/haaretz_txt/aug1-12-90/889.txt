איסלאמבאד ( ע"ר וע"ץ ) . נשיא פקיסטאן , גולאם איצחק חאן , פיטר את 
ראש הממשלה , בנזיר בוטו , פיזר את הפרלמנט , והורה על קיום בחירות חדשות . 
הנשיא טען , כי ממשלתה של בוטו ניצלה לרעה את סמכותה , השתמשה בשיטות של 
מינוי קרובים לעמדות מפתח , הממשל שלה גדוש במעשי שחיתות והוא איבד את אימון 
הציבור . הנשיא מינה את מנהיג האופוזיציה , גולאם מוסטפה גאטוי , כראש 
הממשלה הזמני עד הבחירות . הכרזתו של הנשיא באה לאחר 02 חודשים בהם שלטה 
בוטו בפקיסטאן . בוטו ניצחה בבחירות שנערכו בנובמבר 8891 , לאחר מותו של 
הנשיא לשעבר , זיא אול - חאק , בהתרסקות מטוס מסתורית . לאחרונה נפוצו 
שמועות בפקיסטאן , כי היחסים בין בוטו לבין הנשיא והרמטכ"ל הידרדרו . בחודשים 
האחרונים נאלצה בוטו להתמודד עם בעיות קשות , כגון מהומות אתניות ומאבקים 
על השליטה בצבא . כמו כן סבלה מפילוג בתוך מפלגתה ומדרישת המפלגות הדתיות 
לאכוף ביתר חומרה את החוק האיסלמי ברחבי המדינה . קפידבינבנזיר בוטו האשימה 
אתמול את הנשיא בביצוע " קשר מדיני אנטי - חוקתי " . בוטו הכריזה במסיבת 
עתונאים , במעונה הרשמי באיסלאמבאד , כי צעדו של הנשיא היה " בלתי - חוקי 
ובלתי - חוקתי " . בוטו , שנראתה בוטחת בעצמה , למרות הדחתה , אמרה כי 
היא בטוחה שתיבחר בבחירות החדשות , האמורות להתקיים ב42 באוקטובר . לדבריה , 
נרקמו מזימות רבות כדי להפיל את ממשלתה , מאז נכנסה לתפקידה בדצמבר 8891 , 
בתור האשה היחידה שנבחרה כמנהיגה בעולם המוסלמי . " כאשר נכשלו כל המזימות 
הללו , לא נותרה להם בסופו של דבר דרך , אלא לבצע קשר זה " , אמרה בוטו . 
ראש הממשלה המודחת אמרה , כי היא סבורה שהנשיא חאן אולץ לפזר את האסיפה 
הלאומית , אך סירבה לומר מי אילץ אותו לעשות זאת . כאשר נשאלה אם הכוחות 
המזויינים מילאו תפקיד כל שהוא בפרשה זו , השיבה : " אני משאירה זאת לדמיונכם " . 
הוועד המרכזי של " מפלגת העם הפקיסטנית " , מפלגתה של ראש הממשלה , עומד 
להתכנס בקרוב , כדי להחליט אם לפתוח בהליכים משפטיים לפסילת הוראת הנשיא . 
כוחות צבא כיתרו את מרכז התקשורת ואת תחנות הטלווזיה והרדיו בעיר הבירה איסלאמבאד , 
בשעה שגאטוי הושבע כראש ממשלה זמני . אמצעי התקשורת שובשו בעת שהממשלה החדשה 
פעלה , כדי לבצר את מאחזה על המדינה . פוליטיקאי ותיק בעל תמיכה אישית 
מועטה במדינה , הושבע מיד לאחר הודעת הנשיא , יחד עם ארבעה שרים . אחד 
מהם פורש ממפלגתה של בוטו , גולאם מוסטפה חאן . במסיבת עיתונאים בארמונו 
אמר הנשיא חאן , כי שקל את המצב במדינה , את האירועים שארעו ואת הנסיבות 
והוא בדעה , כי ניהול הפדרציה איננו יכול להתבצע בהתאם לסעיפי החוקה ודרושה 
פניה אל ציבור הבוחרים . 
