בון ( ע"ר ) . פולמוס חריף ניטש בימים אלה בגרמניה לאחר שהקאנצלר , הלמוט 
קוהל , ויריביו הסוציאל - דמוקרטים לא הצליחו אתמול להגיע לידי הסכם על 
המועד אשר בו יתאחדו שני חלקי גרמניה וייערכו בחירות משותפות . הקאנצלר , 
העומד בראש המפלגה הנוצרית - דמוקרטית , אמר כי הוא ובני שיחו , ובכללם 
יריבו העיקרי אוסקר לאפונטיין , מאוחדים אמנם בדעתם שהחשת האיחוד תסייע 
לבלום את ההידרדרות הכלכלית המחמירה והולכת במזרח - גרמניה . אולם קוהל 
דבק בתוכניתו לאיחוד מוקדם ולעריכת בחירות ב41 באוקטובר , ואילו הסוציאל - 
דמוקרטים גורסים שיש לבצע את האיחוד לא יאוחר ממחצית חודש ספטמבר , אך לערוך 
את הבחירות הכלליות במועד שנקבע קודם לכן , הוא ה2 בדצמבר . " עריכת הבחירות 
הכל - גרמניות והצטרפותה של מזרח - גרמניה לרפובליקה הפדראלית בעת ובעונה 
אחת , תיצור בהירות פוליטית לכולם , ובכך גם תעודד את הביטחון הכלכלי " , 
אמר קוהל במסיבת עיתונאים , לאחר שפגישתו עם לאפונטיין לא הצליחה ליישב 
את חילוקי הדעות ביניהם . קוהל הדגיש בדבריו שאם יופרדו שני המועדים ( הבחירות 
הכלליות ואיחוד שתי הגרמניות ) יגרום הדבר לתקופת מעבר מסובכת וזאת בשעה 
שהתושבים בשני חלקי גרמניה רוצים באיחוד מהיר ומלא . לאפונטיין , מצדו , 
אמר במסיבת עיתונאים אחרת , כי איחודן של שתי המדינות הגרמניות ולא הבחירות 
חיוני להצלת כלכלת מזרח - גרמניה מהתמוטטות כללית , שכן הדבר יעביר את 
הפיקוח על הכלכלה לידי בון . " הממשלה חוששת כנראה מקבלת האחריות למזרח - 
גרמניה לידיה " , טען לאפונטיין . 
