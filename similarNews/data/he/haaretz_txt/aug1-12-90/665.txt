המועצה הציבורית להגנה על הפרטיות , שליד משרד המשפטים , תדון בקרוב בהיבטים 
המשפטיים של הצעת שר הכלכלה והתכנון , דוד מגן , להקים מרכז מידע לרישום 
תושבים . את ההצעה אמור לבחון צוות בין - משרדי , ובו נציגים של משרדי 
האוצר , הפנים , הביטחון , הכלכלה והמשפטים . במשרד המשפטים אומרים כי 
הנושא מורכב וכי הוא מעלה שאלות של פגיעה בחוק הגנת הפרטיות ובחוק מרשם האוכלוסין . 
לפי תוכניתו של השר מגן , שהוא יו"ר ועדת השרים לתיאום ומינהל , יוקם 
מאגר מרוכז ומתואם של נתוני מרשם האוכלוסין הרשמי , שישמש את כל הגורמים 
הממלכתיים הנזקקים לו . גופים ממלכתיים , כגון המוסד לביטוח לאומי , צה"ל , 
אגף הרישוי במשרד התחבורה ומשרד החינוך , מנהלים כעת רישום נפרד ולדברי 
השר מגן , הדבר גורם לכפילויות , אי - התאמות ולטרדות מיותרות לאזרח . 
הצוות הבין - משרדי גם אמור לבחון הקמת מאגר ממוחשב של תמונות של כל האזרחים , 
שישרת את הגורמים הממלכתיים המנפיקים תעודות מזהות . כאמור , ייבדק הנושא 
במועצה להגנה על הפרטיות , שהוקמה לפני כארבע שנים . בראשה עומד מנכ"ל 
משרד המשפטים , חיים קלוגמן וחברים בה נציגי משרדי המשפטים , הביטחון , 
התקשורת והאוצר , אנשי מחשבים ונציגי ציבור . המועצה נועדה לייעץ לשר 
המשפטים בנושאי חקיקה הנוגעים להגנת הפרטיות , להוציא הנחיות לגבי אבטחת 
מאגרי מידע ממוחשבים ולהנחות את רשם מאגרי המידע , שמינתה הממשלה לפי חוק 
הגנת הפרטיות משנת 18 . 
