חברת התחנה המרכזית החדשה , המוציאה לפועל את הקמת התחנה החדשה בתל - אביב , 
מתכוונת לרכוש את כל האופציות שהנפיקה בבורסה לפני כחצי שנה . האופציות 
ניתנות להמרה לאיגרות חוב , ולו היו מומרות במלואן היו נכנסים לקופת התחנה 
04 מיליון שקלים . בשבוע שעבר הקימה החברה חברה - בת בשם " תמח"ת מימון 
0991 בע"ם " , שבאמצעותה תרכוש את האופציות . בתקופת פעילותה הקצרה , הספיקה 
החברה לרכוש כמחצית מאופציות הרשומות למסחר , כשחלק הארי מתוכן נרכש במהלך 
המסחר ביום ה האחרון . החברה תודיע היום לבורסה על כוונתה לרכוש את יתרת 
כתבי האופציה . רכישת האופציות נועדה לאפשר להמירן לאיגרות החוב של התחנה 
המרכזית ( שכבר נסחרות בבורסה ) . לפי שעה לא ברור מה יהיה המקור הכספי 
שבאמצעותו תוכל חברת תמח"ת לשלם את תוספת המימוש , שיש להעביר בעת מימוש 
האופציות . נודע כי בעלי החברה קיימו בימים האחרונים מגעים עם בנק דיסקונט , 
ונשקלת האפשרות שלצורך העניין יעמיד בנק דיסקונט הלוואה לחברה החדשה . בנק 
דיסקונט הוא הבנקאי של חברת מרלז , שבעליה , מרדכי יונה , הוא היזם של 
התחנה המרכזית החדשה . אם אומנם יעביר הבנק הלוואה , לא ברור איזה ביטחונות 
יועמדו לטובת הבנק , ואם הבנק יהיה מוכן להסתפק לצורך העניין בשיעבודם של 
איגרות החוב . ההחלטה על רכישת כל כתבי האופציה מקורה בכך שאיגרות החוב מעניקות 
כיום תשואה שנתית של % 6 . בעלי התחנה המרכזית חושבים כי זאת תשואה גבוהה , 
שניתן לחסוך אותה על ידי רכישת האופציות . סיבה מרכזית נוספת היא השינוי 
הקיצוני בתנאי המסחר בבורסה , בעקבות משבר כוויית . נראה כי בעלי התחנה 
המרכזית החדשה הבינו כי בתנאים החדשים שנוצרו , הסיכוי להמרת כתבי האופציה 
לאיגרות חוב הוא אפסי . 
