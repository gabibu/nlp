ניו - יורק ( מיוחד ל"הארץ " ) . מועצת הביטחון קיבלה אמש הצעת החלטה אמריקאית , 
המחייבת את חברות האו"ם לנתק מיד את יחסיהן המסחריים עם עיראק וכוויית . 
ההצעה התקבלה ברוב של 31 חברות המועצה ובהימנעות שתי מדינות , קובה ותימן . 
ההחלטה קוראת למדינות האו"ם לא להכיר בשום משטר שיקים בכוויית הכוח הכובש . 
במרכז האו"ם העריכו את אישור ההצעה כניצחון דיפלומטי משמעותי לארה"ב , שנציגיה 
השקיעו בימים האחרונים מאמצים רבים לגיבוש רוב תומך בהצעתם . משקיפים ציינו 
במיוחד את העובדה שעלה בידי ארה"ב ללכד את חמש החברות הקבועות של מועצת הביטחון 
ולהביא להתייצבותן מאחורי יוזמתה . עד לשעה קלה לפני ההצבעה לא היה ברור 
כיצד תצביע סין העממית , שהסתייגה מההצעה להטיל סנקציות על עיראק . לבסוף 
היא שוכנעה להצטרף לרוב התומך . מלבד ארה"ב , המדינות שיזמו צעד זה הן 
בריטניה , קנדה , קולומביה , אתיופיה , פינלנד , צרפת , חוף השנהב , 
מלזיה וזאיר . קפידבינההחלטה קובעת כי כל המדינות חייבות למנוע כל יבוא 
ויצוא עם עיראק וכוויית , כולל נשק או ציוד צבאי אחר כל שהוא , עד לנסיגה 
מוחלטת וללא תנאים של הכוחות העיראקיים ועד לחידוש הממשלה הלגיטימית בכוויית . 
ההחלטה מבקשת ממזכ"ל האו"ם למסור דו"ח ראשון על יישומן תוך שלושים יום . 
עיצומים כלכליים אלה הם מבין הקשים ביותר שעליהם החליט האו"ם מעודו . העיצומים 
אינם חלים על אספקה שנועדה למטרות רפואיות טהורות ובנסיבות הומניטריות מיוחדות , 
וגם לא על מצרכי מזון . כן לא נכלל בעיצומים " סיוע לממשלה הלגיטימית 
של כוויית " . בהתאם לאמנת הארגון מחייבות החלטות מועצת הביטחון את 951 החברות . 
משקיפים במרכז האו"ם אמרו אמש כי יישום ההחלטה תלוי בנכונות שיפגינו המדינות 
השונות ובהצלחת ארה"ב לשמור על ההסכמה הכללית בין המעצמות הגדולות במדיניות 
כלפי עיראק . שגריר ארה"ב תומס פיקרינג הטעים בנאומו כי הוכח שעיראק שיקרה 
כאשר הבטיחה לסגת מכוויית . שגריר קובה , שנימק את הימנעותו , תקף את 
ארה"ב על שלא יזמה החלטת סנקציות דומה נגד ישראל כאשר זו פלשה ללבנון . 
שגריר עיראק באו"ם , עבדול אל - ענברי , אמר כי ההחלטה מחריפה את המשבר 
באזור המפרץ ופוגעת בהוצאת הכוחות הצבאיים . 
