לוס אנגלס ( מיוחד ל"הארץ " ) . " מטרתה הצבאית של ארה"ב במצב הנוכחי 
היא לסלק את סדאם חוסיין מכוויית ולמנוע ממנו כל פעולה נוספת " כך כתב 
אתמול מזכיר ההגנה לשעבר של ארה"ב , קאספר ויינברגר , במאמר ב"לוס אנגלס 
טיימס " . ויינברגר הצדיק את ההתערבות הצבאית האמריקאית , וטוען כי לראשונה 
מאז מלחמת וייטנאם קיימים עתה " תנאים פוליטיים אופטימאליים לפעולה אפקטיווית " . 
לדבריו מונחים עתה על הכף אינטרסים חיוניים של ארה"ב ושל בעלות בריתה . 
" איננו יכולים לחיות בעולם שבו דיקטטור , הנתמך על ידי צבא בן מיליון 
איש , שולט על הנפט המתדלק את התעשיות שלנו , משפיע על שיעור האינפלציה 
ומחליט אם יעלה בידינו לשמור על רמת חיינו " , כתב ויינברגר . " אם לא 
נבלום את סדאם חוסיין כעת , שום דבר לא יבלום אותו . אנשים זוכרים כאן 
את תורי הדלק ב9791 , אבל הם גם יודעים מה קורה כשאתה מאפשר להיטלר להשתולל 
באין מפריע " . ויינברגר קבע כי לפני כל פעולה צבאית יש למצות את המאמצים 
הדיפלומטיים והכלכליים , ולהטיל את הכוחות למערכה רק בלית ברירה . " אם 
כל מדינות העולם יטלו חלק בחרם , תתחיל עיראק בתוך כמה חודשים להקשיב לקול 
ההיגיון " , כתב . " אבל מאחורי כל הפעילות הרב - לאומית , החרם והתמרונים 
הפוליטיים , הגורם המכריע הוא נכונות ארה"ב לנקוט בפעולה צבאית עצמאית . 
" בעת שהוא שוקל את הצעד הבא , אסור שסדאם חוסיין יפקפק בכך שעומדת מולו 
אמריקה מוכנה , נכונה ומסוגלת להיכנס לקרב ולנצח " , סיכם מזכיר ההגנה 
לשעבר . 
