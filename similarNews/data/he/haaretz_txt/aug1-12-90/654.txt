עשירים כווייתיים הנופשים בימים אלה בחוף התכלת בצרפת , חיים בדאגה מאז 
הפלישה ביום חמישי שעבר , כיוון שקווי הטלפון מנותקים ונמל התעופה של כוויית 
סיטי משותק . " זה איום , לא לדעת מה בדיוק מתרחש " , אמר ויקטור גיבראן , 
מנהל מסחרי של חברת התעופה הכווייתית בדרום צרפת . הטיסה השבועית בין ניצה 
לכוויית סיטי בוטלה עד להודעה חדשה . תחנות השידור הצרפתיות והערביות , 
וכן העיתונים , הם מקורות המידע היחידים של משפחות של כווייתים עשירים המבלים 
את הקיץ בחוף התכלת . אחדים מהם , אשר להם קרובי משפחה בבחריין או בסעודיה , 
עלו למטוסים הראשונים בכיוון המפרץ , כדי להתקרב לארצם . אולם רובם העדיפו 
להמתין בחווילות או בדירות הפאר שאותן רכשו בעשר השנים האחרונות בין ניצה 
וקאן . המושבה הכווייתית בריביירה מצניעה לכת הרבה יותר מאשר הסעודים . 
בניגוד לשכניהם במפרץ , אין עשירי כוויית , המבלים מדי קיץ , כמה שבועות 
באזור , יחד עם בני משפחותיהם ומשרתיהם , מרבים לצאת , והם גם אינם בולטים 
בבתי הקאזינו . 
