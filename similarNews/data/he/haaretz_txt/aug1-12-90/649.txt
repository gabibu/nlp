יוהנסבורג ( ע"ץ וע"ר ) . שלושה חודשים לאחר פגישתם ההיסטורית בקייפטאון , 
ישובו וייפגשו היום נציגי ממשלת דרום אפריקה והקונגרס הלאומי האפריקאי , 
לסיבוב שני של שיחות העשויות להביא להפסקת " המאבק המזויין " של הקונגרס 
האפריקאי , לשחרורם בקרוב של מאות אסירים פוליטיים על ידי השלטונות , ולשובם 
למדינה של לפחות 000 , 02 גולים . כך העריכו אתמול מקורות ביוהנסבורג . 
הפגישה שתתקיים בפרטוריה , נועדה להסיר את המכשולים , אשר לדעת שני הצדדים , 
מונעים את פתיחתו של מו"ם שיהיה פתוח לכל הצדדים , כדי לגבש חוקה חדשה 
שתעניק את זכות ההצבעה לרוב השחור . הסיבוב השני של השיחות המקדימות , ייערך 
אחרי משבר חמור , לאחר שהממשלה האשימה את המפלגה הקומוניסטית ( בעלת בריתו 
של הקונגרס הלאומי האפריקאי ) כי קשרה קשר לפתוח במרד מזויין נגד פרטוריה , 
אם המו"ם לא יניב תוצאות . אולם שתי פגישות תוך חמישה ימים , בין הנשיא 
פרדריק דה קלרק ומנהיג הקונגרס האפריקאי נלסון מאנדלה , הספיקו כדי להתגבר 
על המשבר . דה קלרק יבוא מחר לשיחות בלוויית ארבעה שרים . מולו יישב מאנדלה 
בלוויית ארבעה מנהיגים של הקונגרס הלאומי האפריקאי , ולפחות שלושה מביניהם 
הם חברים במפלגה הקומוניסטית . ביניהם המזכיר הכללי של המפלגה , גו סלובו 
( הלבן היחיד בקבוצה ) . נשיא דרום אפריקה דרש תחילה ממאנדלה , לא לשתף 
את סלובו בשיחות אלה . 
