ריזות ידיים , אמנות ידיים , כפי שמכנה אותה הקוסם , אינה מתקהה . בגיל 
37 , כבר כמה שנים מחוץ לבמה , עדיין מציג שמאי ברייטמן , מאן רייט בשמו 
המקצועי , מעשי קסם וכישוף מעוררי השתאות . ברייטמן הוא הקוסם הראשון של 
ארץ ישראל . " כשהגעתי לפלשתינה " , הוא מספר , " היה פה רק קוסם ערבי 
אחד בשם אבו - קישק , שהיה בולע סכיני גילוח ואש " . תקופה מסוימת קרא גם 
ברייטמן לעצמו סלים בן - עלי , על מנת למשוך קהל . את אומנותו רכש בווארשה 
ב4291 , כשהיה בן שבע . לבית הספר של ועד הקהילה שבו למד הגיעה קוסמת בשם 
מרי . היתה זו הפעם הראשונה שראה מעשה קסמים . ואז , הוא מספר , כאילו 
נכנס בו דיבוק . בסוף ההופעה ניגש אליה , והציע את עזרתו בקיפול מטפחות . 
תחילה סירבה , אולם משהתעקש הסכימה להעסיקו , וכך החל לעבוד עמה כשהיא 
מציגה אותו כבנה . לאחר ששה חודשים , עזבה את וארשה והקשר ביניהם נפסק . 
בקיץ אותה שנה הגיע לווארשה לונה - פארק , ובין האטרקציות היה גם " ביתן 
הקסמים " שמנהלו הקוסם פוטוריני , ששמו האמיתי , מגלה ברייטמן , היה 
פוטרמן . מיד התייצב ברייטמן הנער וביקש לעבוד שם . פוטרמן דחה את ההצעה , 
בנו שימש כעוזרו והוא לא רצה שייחשפו סודות קסמיו . הקוסם לא ידע אז כי 
בנו ייחלה בטיפוס . ואכן כשנזקק למחליף שישמש כ"ראש בלי גוף על בקבוק " , 
הסכים להפצרותיו של ברייטמן , בתנאי שיביא פתק מהוריו . לברייטמן , בן 
למשפחה מסורתית , שבעה אחים ואחיות , לא היה סיכוי להשיג אישור מהוריו 
שהתייחסו בזלזול למשיכתו ל"לופט גשפטען " כאלו . אחיו הגדול הסכים לזייף 
אישור בשם אביהם , ובמשך חודשיים עבד ברייטמן אצל פוטוריני . לאחר שעזב 
הלונה פארק את וארשה , המשיך ברייטמן להופיע במסיבות ובחגיגות פרטיות ואף 
בבתי - קולנוע כ"הופעה אמנותית " לפני תחילת הסרט . במשך כשנתיים הופיע 
בווארשה כקוסם הצעיר ביותר , בכינוי קלס , היפוך אותיות שמו בפולנית סלק . 
לימים משהגיע לארץ , למד עברית והבין את משמעות השם ויתר עליו . באפריל 
2391 פורסם בעולם קיומה של המכביה הראשונה בפלשתינה . ברייטמן , בן 61 , 
נרשם כמשתתף בתחרויות רכיבה על אופניים ושחייה . משבישר למשפחתו שהחליט 
לנסוע ל"מדבר " , חשבו שנטרפה עליו דעתו , וכי אין סיכוי שיממש את איומו 
מחוסר מזומנים . אך ברייטמן חסך כסף רב מהופעותיו , נפרד ממשפחתו ונסע . 
אל תחנת הרכבת ליוותה אותו אמו בלבד , ומעולם לא ראה אותה שוב . באותם 
ימים נפתח על שטח התחנה המרכזית בתל - אביב לונה פארק שכלל את ביתן " תוצרת 
הארץ " . ברייטמן הקים שם אוהל שקרא לו בנוסטלגיה " ביתן הקסמים " . הכניסה 
עלתה גרוש , ההופעה ארכה חצי שעה וההצלחה היתה גדולה . בגמר התערוכה הפך 
מאיר תאומי , אחד המפיקים , לאמרגן שלו , וכך סיירו והופיעו ברחבי הארץ 
עד שנת 63 . " במוצאי שבת אחד " , הוא מספר , " הציע לי תאומי להופיע 
בגן הוואי ליד גשר הירקון . סירבתי . תאומי כעס עלי מאוד והחליט להיפרד 
ממני , והוא נפרד גם מהחיים " . באותו לילה , התפרצו ארבעה ערבים ל"גן 
הוואי " , הרגו את תאומי ואת אחת הרקדניות ופצעו אחרים . כך , מספר ברייטמן , 
החלו המאורעות . ברייטמן המשיך להופיע ללא אמרגן , ואף השתתף ב"יריד המזרח " , 
שם צץ לו לפתע מתחרה צרפתי בשם פרופסור מקס דה - פריס . באותה שנה גורלית , 
הוזמן ברייטמן למסיבה אצל ראש העיר מאיר דיזנגוף . לאחר שהופיע שאל אותו 
ראש העיר אם אפשר להתפרנס מקוסמות , והציע לו משרה כעובד העירייה . מאז 
ועד פרישתו לגמלאות , במשך 44 שנים , הוא מציג תעודת עובד קבוע בעירייה . 
משליח , מנקה ועד למרכז גני - הילדים . אך הוא לא משך ידו מחלטורות בקוסמות . 
ב9391 , כשפרצה מלחמת העולם השנייה , הוצפה הארץ בחיילים בריטים , אוסטרלים 
וניו - זילנדים , כולם תאבי בילויים ושעשועים . נפתחו מועדוני לילה ובתי 
קזינו . לאמנים , אומר ברייטמן , השתפר המצב , היה איפה לעבוד : קזינו 
" בת גלים " , " אלדורדו " , " פנורמה " , " מקסים " , " גינת אור " , 
" מנדרין " ומועדון " אמנות " . יחד עם החיילים הגיעו , למגינת לב האמנים 
המקומיים , קוסמים ולהטוטנים מתחרים גו וילנר , פבלו , ריקרדו ומקרדי . 
ברייטמן לא הסתפק בהכנסות המצומצמות ממועדוני הלילה ואירגן לעצמו הופעות 
בכל הארץ יחד עם שמעון רודי , שהיה המוכתר של שכונת התקווה . ה"מספר " 
של רודי היה לשכב על מיטת מסמרים , כשאוטו היה עולה עליו , מספר ברייטמן . 
אבל , מגלה הקוסם , רודי היה ה"גובה " של האצ"ל . לימים , משנגלה כי 
היה משלשל לכיסו עמלה נכבדה מן הגבייה , נמלט לצרפת . הקריירה שלו נמשכה 
בהצלחה עד 8491 . אז חל מפנה לרעה . הגיעו עולים חדשים וביניהם קוסמים 
ולהטוטנים שהסכימו להופיע ברחובות ובשווקים בעבור פרוטות . עד היום כועס 
ברייטמן על הקורסים לקוסמות , ועל כך שנערים מופיעים תמורת 05 ש"ח , במקום 
שבו אמן רציני , קוסם ותיק , גובה 002 דולר . לפני כמה שנים הפסיק להופיע 
בתשלום . ועכשיו , אפילו תמורת מיליון דולר לא יסכים . אשתו הופיעה עמו 
בעבר כראש על בקבוק בלי גוף . זו היתה סנסציה , הוא אומר , ומסרב לגלות 
את הטריק . 
