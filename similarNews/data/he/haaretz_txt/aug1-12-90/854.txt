הצעת " חוק הביקורת הפנימית " הועברה לוועדת הכנסת לביקורת המדינה , לאחר 
שאושרה בקריאה ראשונה . החוק המוצע מחייב גופים , שיש לציבור עניין בהם , 
לקיים ביקורת פנימית ולמנות מבקרים פנימיים . החוק יחול על כל הגופים הכפופים 
לביקורתה של מבקרת המדינה , גופים הנתמכים מתקציב המדינה , תאגידים בנקאיים , 
חברות ביטוח וחברות שמניותיהן נסחרות בבורסה . תפקידיו של המבקר הפנימי , 
על - פי הצעת החוק יהיה לבדוק את תקינות פעולותיו של הגוף הציבורי בכל הנוגע 
לטוהר המידות , תהליכי קבלת החלטות , שמירה על החוק , חיסכון ויעילות 
עסקית ושמירת הוראות המתחייבות מהיותו גוף ציבורי . החוק מחייב את עובדי 
הגופים הציבוריים להמציא מסמכים למבקר ולמסור לו מידע פנימי , על - פי דרישתו . 
בשל רגישות התפקיד , אוסר החוק להפסיק את כהונתו של המבקר ואפשר יהיה לפטרו 
מחברה ציבורית רק באישור מועצת המנהלים וועדת הביקורת וממשרד ממשלתי רק 
באישור נציב שירות המדינה והיועץ המשפטי לממשלה . החוק המוצע גם כולל את 
עקרונות הדיווח של המבקר , כזרוע של ההנהלה בגוף הנבדק . את הצעת החוק 
גיבש משרד הכלכלה והתכנון , בשיתוף משרדי המשפטים והאוצר , הרשות לניירות 
ערך ולשכת המבקרים הפנימיים . בעת שהניח שר הכלכלה , דוד מגן , את הצעת 
החוק על שולחן הכנסת אמר , כי " החוק החדש יחזק את מעמדה של הביקורת הפנימית 
בגופים הציבוריים וישפר את המנהל הציבורי " . 
