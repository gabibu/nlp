( ע ) . שר החוץ דוד לוי הביע שביעות רצון מהבהרת חוסיין מלך ירדן , 
כי לא יניח להפוך את ממלכתו לקרש קפיצה לכוחות צבא זרים . השר אמר שלשום , 
כי מדברי חוסיין יש להבין שהוא לא יפתח את גבול ממלכתו לכוחות זרים נגד 
ישראל . שר החוץ אמר עוד , כי מדינת ישראל גם הודיעה שאין לה שום כוונות 
לתקוף את עיראק . " זה לא יעדנו . פנינו לשלום , אבל מי שינסה או יתפתה 
לפעול נגדנו יופתע , יוכה ויצטער מרה " , אמר . לדברי שר החוץ , שני דברים 
עיקריים התבררו בימים האחרונים . דבר אחד הוא שערפאת , שהיו שהעמידו אותו 
כאדם שפניו לשלום ואשר חיפש דיאלוג עם ארה"ב והתחייב שלא להפעיל טרור , 
אכזב את האמריקאים וגם חלק מהאירופים . היום הוא מפגין אמונים לאויבה המושבע 
של ארה"ב , סדאם חוסיין . שר החוץ הוסיף , כי לדעתו גם בישראל חלה התפכחות 
אצל גורמים שהתפתו להאמין ב"קסם " המוזר של ערפאת . כל זה עוזר לטיעונים 
של מדינת ישראל , אמר לוי . שר החוץ הדגיש , כי השדר , שקיבל ביום חמישי 
ממזכיר המדינה גיימס בייקר , לימד אותו שהתביעה הישראלית נקלטת בארה"ב . 
אסור שמישהו יתפתה לחשוב שנחוץ לפתור את הבעיה הפלשתינית בלבד . " צריך 
גם שלום עם מדינות ערב , כדי להסיר איום מישראל וכדי למוטט את חומת האיבה 
והעוינות , ומזכיר המדינה ציין זאת " , אמר . לדברי שר החוץ הוכח , כי 
הסכנה ליציבות במזרח התיכון באה מכיוון שונה משחשבו . הסכנה האמיתית באה 
מכיוונם של שליטים טוטליטאריים מאיימים , להם יש יצר התפשטות ובידם כוח 
עצום . " אני חושב שחלה התפכחות ומדינת ישראל , מבחינת צידוק מאבקה , 
מובנת היום יותר מאשר אי - פעם " , אמר שר החוץ . 
