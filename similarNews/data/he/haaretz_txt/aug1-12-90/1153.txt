משרד החינוך ומרכז השלטון המקומי הגיעו לסיכום שיאפשר את פתיחתם של גני הילדים 
גם בימי שישי , למרות הסכמי העבודה עם הגננות ועם עוזרות - הגננות , לפיהם 
יעבדו רק חמישה ימים בשבוע בשנת הלימודים הקרובה . מימון הפעילות ביום שישי 
ייעשה על ידי ההורים , באמצעות תשלום מדורג שתקרתו 0304 שקל לילד לחודש . 
היום אמורה ועדת החינוך של מרכז השלטון המקומי לאשר החלטה זו . סגן מנהל 
המנהל הפדגוגי במשרד החינוך , עקיבא סלע , מסר כי עלות הפעלתם של גני הילדים 
בימי ששי היא כ04 מיליון שקל . לדבריו , חלק מהסכום הנדרש יבוא מההורים 
ואילו משרד החינוך יסבסד את חלקם של מיעוטי היכולת , בדרכים חלופיות . 
אחת מהן היא בהפעלת הגנים בימי ששי באמצעות מורות - חיילות ומתנדבות של השירות 
הלאומי . כוח אדם נוסף בתשלום יגוייס מקרב גננות פנסיונריות , גננות העובדות 
היום במשרה חלקית , או גננות שלא עבדו בשנים האחרונות מסיבות שונות . סלע 
מסר , כי היות שחלק ניכר מההורים אינם עובדים בימי ששי , סביר להניח שרק 
חלק מהילדים יבקרו בגנים ביום זה . אי לכך , בכוונת הרשויות המקומיות לקבץ 
בימי ששי ילדים מכמה גנים הנמצאים בקרבת מקום ולהפעילם באמצעות גננת ועוזרת 
גננת , באחד מגני הילדים השכונתיים . ההפעלה תיעשה בתיאום עם הגננת המנהלת 
את הגן בשאר ימי השבוע . גננות ועוזרות גננות העובדות שבוע מקוצר , שיסכימו 
לעבוד גם בימי ששי , יקבלו תשלום נוסף . התשלום יהיה בהתאם לשכרן על פי 
ההסכמים הקיבוציים . ההורים לא ישלמו ישירות לגננות ולעוזרותיהן בעבור עבודתן 
בימי ששי , אלא באמצעות הרשויות המקומיות . משרד החינוך עומד להפיץ בימים 
הקרובים חוזר מנכ"ל בכל מוסדות החינוך , בנוגע לנוהלי הפעלת המוסדות בימי 
ששי , עם מעבר המורים , הגננות והמנהלים לחמישה ימי עבודה בשבוע , בעוד 
המוסדות יהיו פתוחים גם בימי ששי . יצויין כי עוד בטרם פורסם רשמית על הכוונה 
לפתוח את הגנים בימי ששי באמצעות תשלומי הורים , החלו רשויות מקומיות אחדות 
להתארגן לפתיחת הגנים . בינתיים קיימת תסיסה רבה בקרב הורים לגילאי גן ובקרב 
גופים המייצגים נשים , בשל ההחלטה לסגור את הגנים בימי ששי . אסתר הרצוג , 
יו"ר תנועת ש - י - ן , התנועה לשוויון בייצוג נשים , שיגרה אתמול מכתבי 
מחאה חריפים בעניין זה לשר החינוך ולמשנה למזכ"ל הסתדרות המורים , גילה 
רם . מכתב דומה שלחה לשר גם קבוצה של 04 הורים מנתניה . רם אומרת כי כעסן 
של אמהות העובדות בימי ששי , על הכוונה לסגור את הגנים הוא מוצדק . עם 
זאת ציינה כי את הפתרון לבעיה צריכה לתת הממשלה באמצעות תקציב נוסף . לדבריה , 
ביקש המר מהסתדרות המורים , לאפשר הפעלת כל מוסדות החינוך ששה ימים בשבוע 
גם בתשנ"א , למרות ההסכם שנחתם על מעבר המורים , הגננות והמנהלים , לשבוע 
עבודה מקוצר . לטענתה , התחייב המר לקיים את ההסכם אם תיענה הסתדרות המורים 
לפתוח את כל מוסדות החינוך בימי ששי . במהלך המשא ומתן בין הסתדרות המורים 
למשרד התברר , לטענת רם , כי " אין להמר שום כיסוי תקציבי להפעלת הגנים 
בימי ששי . דוברת משרד החינוך , מסרה כי המשרד עומד להקים בימים אלה ועדה 
שתקבע את הקריטריונים לשכר הלימוד המדורג בגני הילדים בימי ששי . 
