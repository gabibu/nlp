" אני מצפה כי ההתאחדות לכדורגל תחליט מחר להיענות לדרישותיו של רוברט מקסוול " , 
אמר אמש יו"ר ועדת הספורט של הכנסת ח"ך מיכאל בר - זוהר . הוא התייחס לישיבה 
שתקיים מחר הההתאחדות בעניין הצעת האיחוד של הקבוצות הירושלמיות בית"ר והפועל . 
זה התנאי שהציב מקסוול לסיוע כספי חסר תקדים לקבוצה המאוחדת , בסך מיליוני 
שקלים , כדי לחלץ את הקבוצות הירושלמיות מהחוב הכבד שאליו נקלעו . בישיבה 
ראשונה בשבוע שעבר לא נענתה ההתאחדות לדרישת הירושלמיות לאיחוד מיידי ומלא , 
אך החליטה להקים ועדה שתבחן עקרונית את רעיון האיחוד בין קבוצות . בעקבות 
לחצים ודיון מיוחד בועדת הספורט של הכנסת נתבקשה ההתאחדות לדון שנית בנושא 
האיחוד , מפני שמקסוול הודיע כי יסוג מהבטחותיו אם הקבוצות הירושלמיות לא 
יתאחדו מהעונה הקרובה איחוד מלא . ההצעה החלופית של חלק מחברי ההתאחדות 
לכדורגל , ליצור שתי קבוצות מאוחדות אחת עיקרית ואחת מישנית לא השביעו 
את רצונו של מקסוול . ח"ך בר - זוהר אמר אמש ל"ספורט הארץ " : " אבין בהחלט 
את מקסוול אם יסרב להעניק סיוע כספי , בתגובה לאי היענות ונסיון למצוא תחליפים . 
יש להחליט אם מבצעים איחוד , אם לאו . בישיבה שהיתה בועדת הספורט רמזו 
נציגי ההתאחדות כי ינסו למצוא פתרון כבר מהעונה הקרובה , ואני מקוה שביטוי 
לכך יהיה בהחלטות שיתקבלו מחר בישיבה שתדון בנושא . אם הבעיה לא תיפתר , 
ונושא האיחוד יישאר תלוי באויר , תתכנס ועדת הספורט של הכנסת לישיבה נוספת 
בהשתתפות כל הגורמים . באופן כללי אני בעד איחוד לא רק בירושלים , אלא 
גם במקומות אחרים . זה יקדם את הכדורגל , ישפר אותו ויפתור בעיות כספיות . 
לעומת זאת , אם יסוג מקסוול מכוונתו לסייע , לא יהיה צורך לבצע איחוד 
מיידי של הקבוצות הירושלמיות " , אמר בר - זוהר . קפספבינראשי ההתאחדות לכדורגל 
קיימו שלשום ישיבה מיוחדת בעניין האיחוד ופירסמו הצהרה משותפת : " ההתאחדות 
לכדורגל דוחה את כל ההתקפות מצד אישים שרצונם להכתיב מהלכים ויצירת עובדות 
ללא בדיקה הולמת . ההתאחדות , מתוך דאגת אמת לקבוצות הירושלמיות , מוכנה 
לגשת לבדיקה תקנונית ברוח ההצעות שהועלו ע"י ההתאחדות בועדת הספורט של הכנסת . 
עם זאת דוחה ההתאחדות לכדורגל את התקפותיו של רוברט מקסוול על ההתאחדות 
וראשיה " . בפגישה השתתפו יו"ר ההתאחדות שאול סוירי , ממלא מקומו עזריקם 
מילצן , סגנו מיקי מנדלבליט וגזבר ההתאחדות שלמה סופר . 
