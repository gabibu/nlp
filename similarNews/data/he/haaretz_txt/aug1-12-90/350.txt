אחרי סיור ממושך בעזה באמצע השבוע , אפשר לקבוע בהיסוס כלשהו : האתיפאדה 
גוועת . חמיס אל - תורק , נציג העתון " אל - קודס " בעזה , היושב במשרדו 
ברחוב עומר אל - מוחתאר לא - הרחק מהממשל הצבאי , מתרגז ממש כאשר שואלים 
אותו מה מביא רגיעה לעזה . הוא סבור שאין רגיעה ומשמיע את הטענות המוכרות 
( והנכונות בחלקן ) שאווירת ההתקוממות ממשיכה לשרור ושהאינתיפאדה נהפכה 
לאורח - חיים של קבע עד שיסתיים הכיבוש וכד . אבל הנתונים בשטח ברורים מאד : 
כבר חודשיים לא היה שום הרוג בעזה ומספר הפצועים נמוך . חיי המסחר תוססים 
ברחובות עד שעות אחר - הצהרים המוקדמות ואין כמעט הפגנות . קשה להאמין . 
אבל בצומת הכניסה לעיר , מתחת לכלא הישן , וכן ברחוב הראשי ליד משרדי 
הממשל , עומדים רוכלים ומוכרים בגלוי תוצרת ישראל . מחזה זה לא נראה כאן 
זה יותר משנתיים . עצרתי לידם ושאלתי : מהיכן השזיפים ? בעל הדוכן נראה 
נבוך וענה : מחברון . והאבטיחים ? מגנין . כשהגעתי לתפוחי - העץ , רגז 
ואמר : אל תבלבל לי את המוח , מי לא יודע שהכל כאן מ"תנובה " . בעל - דוכן 
סמוך , שהוא גם פרשן פוליטי עממי , אמר : " אנחנו לא נלחמים נגד החקלאים 
הישראלים , אנחנו נלחמים נגד הכיבוש הישראלי " . לפנים הפכו להם צעירי האינתיפאדה 
להם את הדוכנים ומשחיתים את הסחורה . עכשיו , לא - כלום . לפי - שעה מעזים 
למכור תוצרת ישראלית רק בסמוך למרכזי צה"ל בעזה . שם מרגישים המוכרים והקונים 
מוגנים יותר . מדיניות הביטחון של האלוף מתן וילנאי בעזה , בחסותו של שר 
הביטחון , משה ארנס , כוללת ריסון עצמי ניכר של החיילים . ראשית , כמעט 
אין יורים . בכניסה הצפונית לרצועה , ליד מחנה גבאליה , ראיתי ( מחלון 
המונית הערבית ) כיצד נזרקות כמה אבנים על טנדר צבאי שנסע לפנינו . הטנדר 
עצר וכן גיף של צה"ל שנסע לפניו וכמה חיילים ירדו והשקיפו לעבר סוללת העפר 
והאשפה ששימשה מסתור למיידי האבנים . אחר - כך , חזרו לכלי - הרכב והמשיכו 
בנסיעה . נהג המונית אמר לנו : אתם רואים , לא יורים כמו פעם . כעבור 
כמה שעות , שמעתי מרופא בעזה את ההסבר , שמשה ארנס היה שר חוץ והוא רגיש 
לנזק המדיני הנגרם לישראל מריבוי ההרוגים . הסבר מפוקפק . הירידה במספר 
הנפגעים בעזה בלטה עוד לפני שנכנס משה ארנס לתפקידו . ואז היתה התפרצות , 
אחרי הרצח בראשון לציון , וברצועה נמנו 41 הרוגים בשלושה ימים . מאז , 
הנהיג האלוף וילנאי מדיניות שעיקרה פשוט : למנוע , ככל האפשר , חיכוך 
בין צה"ל לתושבים . ברחובות עזה מבחינים בזה מיד . שעות הסתובבתי בשכונות 
העיר , במחנה הפליטים הגדול שאטי , ולא ראיתי אף חייל אחד . התצפיות הצבאיות 
שהיו על גגות הבתים בשכונות , סולקו משם . אין פטרולים רגליים ולא תנועה 
של רכב צבאי . אבו - עלי , נהג הפזו האזרחית המשמשת כמונית ללא רשיון , 
לקח אותי תמורת 51 שקל לסיבוב בשאטי וכל חמש דקות נעצר , הצביע על גג של 
בית גבוה ואמר : פה היו חיילים יותר משנתיים , ועכשיו אין . הוא הציע לי 
לנסוע לרפיח ולראות " עיר משוחררת " , אחרי שצה"ל פינה את רוב שכונותיה 
ומחנות הפליטים שבה . שאלתי קצין בכיר על המתרחש והוא אישר את רוב הדברים . 
כשחיילים אינם מפגינים נוכחות , יש פחות תקריות . צה"ל נכנס לשכונות ולמחנות 
בעיקר בשעות הלילה , שבהן שורר עוצר בעזה ( בין תשע בערב וארבע לפנות - 
בוקר ) עושה מעצרים ומסתלק . הקצין הבכיר אומר שבטווח הקצר יש לזה יתרונות 
גדולים . אולי גם בטווח הארוך . בעזה קל ליישם מדיניות כזאת . מעט ההתנחלויות 
הישראליות ברצועה מרוכזות באזור אחד , גוש קטיף , ובקלות יחסית אפשר להבטיח 
את התנועה הישראלית אליהן . בגדה המערבית , לעומת זאת , אין הדבר אפשרי . 
הדרכים לעשרות ההתנחלויות ביהודה ושומרון עוברות בקלקיליה , בטול - כרם , 
בשכם ובחברון ואי - אפשר להוציא מתוכן את החיילים . האם בגלל דילול החיילים 
במרכזי האוכלוסייה בעזה חלה שם רגיעה ? קשה לדעת . ככל ששאלתי על כך יותר 
ערבים , שמעתי תשובות מגוונות . אמרו שזה בשל בחינות סוף - השנה בבתי - 
הספר , בשל החגים המוסלמים והעלייה לרגל למכה , בשל המונדיאל . לא חסרים 
הסברים . בינתיים חלפו הבחינות והחגים והמונדיאל נגמר מזמן והרגיעה נמשכת 
ומתבססת . הפעם שמעתי מרבים עוד הסבר , והוא משכנע למדי . בעגת הממשל 
הישראלי קוראים לזה " ביקורי קיץ " . ובפי הערבים : " ביקורי אחינו מהניכר " . 
מראשית ימיו של השלטון הישראלי ( ואף קודם - לכן ) יצאו מאות אלפים מעזה 
ומהגדה לעבוד בארצות הנפט הערביות . לרבים מהם תעודות - זהות של הממשל הישראלי , 
המקנות להם זכות להתגורר דרך - קבע בשטחים . כאשר הם יוצאים למזרח הירדן , 
הם מפקידים את התעודות הישראליות בגשרי הירדן ואם אינם חוזרים תוך שלוש 
שנים , הם מפסידים את התעודות ואת זכותם לגור כאן . במקרה כזה הם יכולים 
לשוב לשטחים רק כתיירים ולפרקי - זמן קצרים . בקיץ של השנה הראשונה לאינתיפאדה 
( 8891 ) , באו לבקר את משפחותיהם כאן מעטים בלבד . גם בשנה השנייה היו 
מעטים . השנה , אם רצונם לשמור על התעודות הישראליות , עליהם לבוא . 
ואכן , נתוני משרד הביטחון מאשרים זאת . מספר " האחים מהניכר " ( מוגתריבין ) 
שעברו הקיץ את גשרי הירדן לשטחים עולה כבר על מספר המבקרים בשנה שלפני האינתיפאדה . 
מדי יום ביומו עוברים עתה אלפים בגשרים והממשל הישראלי נאלץ להביא לשם תוספת 
של כוח - אדם . המעמסה משתלמת . תשלומי המכס המוטלים על הערבים בגשרים 
גבוהים מאד . לבד מזה , גובה הממשל כספים בעד רישום הילדים שנולדו בניכר 
בתעודות הישראליות , ועוד גובים כסף תמורת המעבר בגשר . פגשתי בעזה משפחה 
שבאה מכוויית והשאירה לקופת הממשל הישראלי בגשר אלנבי 0021 שקלים בעד הרישומים 
והמעבר ועוד כמה מאות שקלים מכס . עד כדי כך , שעכשיו , הם , העשירים 
מארצות הנפט , נאלצים בחופשתם לחיות על חשבון תקציבם המדולדל של קרובי משפחתם 
בעזה . אני מנחש שמבקרי הקיץ שיפרו השנה בהרבה את מאזנו הכספי של הממשל 
הישראלי . הכל מסכימים כי נוכחותם של מבקרי הקיץ משרה רגיעה . בכל משפחה 
ערבית אין רוצים לסבך את האורחים בתקריות עם השלטון והצבא . סיבוך כזה יכול 
לעלות להם ביוקר רב . חסר רק שיעכבו את יציאתם בחזרה לארצות הנפט והם עלולים 
לאבד את מקום - עבודתם שם . שנים ארוכות נסמכים ערביי השטחים על חסכונות 
ששולחים להם בני המשפחות מהניכר . הדעיכה במרכיביה השונים של האינתיפאדה , 
משתלבת יפה בהתפתחויות הפוליטיות באש"ף ובעולם הערבי . בראשונה זה קרוב 
לשלוש שנים , מוסט מוקד תשומת - הלב באזור אל מחוץ לגדה המערבית ועזה . 
הנהגת אש"ף טרודה במתיחות שהשתררה בינה לבין מצרים . אש"ף מעורב גם במהלכים 
המדיניים ובניסיונות הפיוס בין כוויית ועירק ובימים אלה . אחרי פסק - זמן 
ממושך , חזר פת"ח לרכז מאמצים בבניין כוחו ומעמדו בדרום - לבנון . לעתים 
נדמה שבהנהגה הפלשתינית רווחת באחרונה התחושה שההתקוממות העממית בשטחים מיצתה 
את עצמה . מאז ניסיון הפיגוע של אבו אל - עבאס יש , לכאורה לפחות , נטייה 
בקבוצות באש"ף לחזור לשיטות הישנות : מטעני - חבלה בשווקים , בתחנות אוטובוסים , 
בחופי רחצה . ככל שהיה אפשר להתרשם , בעזה יש צעירים נלהבים למדי מהחזרה 
לרובה ולרימון ( הכנת מצבור הנשק שנחשף בשכם , למשל ) . מבוגרים יותר , 
סוחרים , פלחים ובוודאי פעילים פוליטיים של האינתיפאדה בשטחים מתוסכלים 
מזה . בדרך חזרה קניתי ביד - מרדכי את עיתוני הערב שלפי כותרותיהם אפשר בהחלט 
לקבוע כי מהבחינה הישראלית האינתיפאדה נגמרה . יש עולים מברית - המועצות 
ומחוסרי דיור ושלל צרות ושמחות חדשות המשכיחות את הנושנות . כל הרוגי השטחים , 
שהיו או יהיו , כל הפצועים , המתנחלים , האבנים וההפגנות לא יצליחו לערער 
את הרושם שאצלנו כבר הוחלט : אין עוד אינתיפאדה . לפחות בעזה זו גם האווירה 
ברחוב . 
