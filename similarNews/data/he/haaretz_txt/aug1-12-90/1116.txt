ההסתדרות תפתח ארבע לשכות יעוץ לעובדים מאורגנים מהשטחים , כדי למנוע את 
קיפוחם על - ידי מעסיקים , במיוחד במקרה של פיטורים כך הודיע אתמול יצחק 
גלעדי , ראש ועדה בוועד הפועל העוסקת בשמירה על זכויות עובדי השטחים . בדיון 
משותף להסתדרות , שירות התעסוקה והתאחדות התעשיינים , מסר דוד נגר , רכז 
הוועדה , כי גדל מספרם של העובדים המאורגנים מהשטחים . כיום ישנם 83 אלף 
עובדים מאורגנים לעומת 82 אלף בשיא השפל , בספטמבר שנה שעברה . מספר העובדים 
הבלתי - מאורגנים מהשטחים מוערך בכ07 אלף . נגר אמר בפגישה , כי אירועי 
השנים האחרונות גרמו לריבוי תלונות של עובדים השטחים על קיפוחם על - ידי 
מעסיקים ישראלים . בעיקר התמקדו התלונות בפיטורים שרירותיים , ללא תשלום 
שכר . כמו כן לא ניתנו לעובדים זכויות סוציאליות כאשר שנעדרו מהעבודה . 
ההסתדרות פנתה אתמול למעסיקים בקריאה לא לקפח את העובדים , שנאלצו להיעדר 
מהעבודה ולשלם להם את המגיע להם . נציג התאחדות התעשיינים , עו"ד מיכאל 
הילב , מסר כי המעסיקים המאורגנים מקפידים לשמור על זכויותיהם של עובדים 
מהשטחים . בהתיחסו לפיצויי פיטורים לעובדים שהפסיקו את עבודתם בשל האינתיפאדה 
הסביר , כי אלה פונים לבתי הדין לעבודה . 
