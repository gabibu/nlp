בית המשפט הצבאי בעזה גזר אתמול 52 שנות מאסר בפועל על אברהים שחאדה אל קורט 
מחאן - יונס , שעמד בראש חוליית מחבלים שביצעה שורה ארוכה של פיגועים ברצועת 
עזה ובתחומי הקו הירוק . באחד הפיגועים האלה נפצעו חמישה חיילי צה"ל . על - 
פי כתב האישום , גוייס אל קורט לשורות הפתח בשנת 78 על - ידי אחד מבכירי 
הארגון בירדן . הוא קיבל את הכינוי " אבו רמי " והחל בפעילות חבלנית . 
במרץ 88 הכין מטען חבלה , ובאמצעות אשה , שהסתירה את המטען על גופה , 
העביר את המטען לאזור ראשון לציון . אנשי החולייה הניחו את המטען על גדר 
בית - ספר דתי בראשל"ץ . המטען התפוצץ אך לא גרם לנפגעים . מספר חודשים 
לאחר מכן הניחו אנשי החולייה , שוב בעזרת האשה , מטען חבלה ליד עמדה צבאית 
בדיר אל בלאח . העמדה היתה מאויישת רק בשעות היום , ואנשי החולייה הניחו 
את המטען בלילה וכיוונו אותו שיתפוצץ בשעה שבע בבוקר . המטען התפוצץ בשעה 
03 . 8 וגרם לפציעת חמישה חיילים . בחודש מרץ 88 העבירה האשה חברת החולייה , 
מטען חבלה לתחומי לישראל . חברי החולייה עלו על אוטובוס בראשל"ץ והניחו 
את המטען על הספסל האחורי . המטען התפוצץ דקות ספורות לאחר שנהג האוטובוס 
הוריד את הנוסעים וירד ממנו בעצמו . כמה ימים לאחר מכן הניחו אנשי החולייה 
מטען צד על פסי רכבת באזור חאן - יונס . ב62 במרץ הניחו מטען צד בכביש הראשי 
באזור רפיח והפעילו אותו בעת שסיור צה"ל עבר במקום . בהחלטת בית המשפט הצבאי , 
בראשות סגן אלוף אלי זיכרמן , נקבע כי מדובר במעשים חמורים שהיו עלולים 
לפגוע בחייהם של בני אדם ורק בנס לא היו קורבנות בנפש . הנאשם לא הביע חרטה 
וקיבל את גזר הדין בשיוויון נפש . שאר אנשי החולייה טרם נשפטו . 
