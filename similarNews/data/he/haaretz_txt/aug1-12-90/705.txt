לאחר כמה דחיות , נפגשו אתמול , במלון " נוטרדם " שעל קו התפר בין מערב 
ירושלים למזרחה , חברי כנסת ממפלגות השמאל ומהמערך , עם מנהיגים פלשתינים 
מהשטחים המזוהים עם אש"ף , ואימצו מסמך עקרונות משותף . מן הצד הישראלי 
השתתפו בפגישה חברי הכנסת של מפ"ם , ר"ץ , שינוי וחברי הכנסת מן המערך : 
יוסי ביילין , נואף מצאלחה , אברהם בורג , נאוה ארד , עמיר פרץ ולובה 
אליאב . אנשי מערך נוספים שהבטיחו לבוא דוד ליבאי , שבח וייס וחוסיין 
פארס לא הגיעו מסיבות טכניות , כפי שהוסבר . גם מן הצד הפלשתיני נעדרו 
מספר אישים מעזה , חברון ובית לחם שהבטיחו להגיע . הנעדרים מהצד הפלשתיני 
הודיעו כי הם סומכים את ידי עמיתיהם לדון ולהסכים על הצהרה משותפת . בצד 
הפלשתיני נכחו פייסל אל חוסייני , רדואן אבו עייאש , זיאד אבו זיאד , 
פאיז קואסמה , חנאן עשראווי , זהירה כמאל , רנה נשאשיבי ואישים נוספים . 
שני הצדדים אימצו מסמך עקרונות כללי שאומר כי כל פתרון צריך לכלול את המרכיבים 
הבאים : 1 . הסכסוך הישראלי - פלשתיני הוא לב בעיית המזרח התיכון ועליו 
להיפתר מיד . 2 . הפלשתינאים זכאים להגדרה עצמית ככל עם אחר , על בסיס 
אמנת האו"ם והחלטת העצרת הכללית נגד הקולוניאליזם ( 0691 ) . 3 . כל פתרון 
יתבסס על החלטות מועצת הבטחון 242 ו833 , והחלטות אחרות הנוגעות לנושא , 
כפי שיוסכם , ויוגשם בשלבים או בשלב אחד . המו"ם יתקיים בין ממשלת ישראל 
לבין הנציג הלגיטימי והמוכר באורח בינלאומי של העם הפלשתיני . מו"ם זה יוכל 
להסתייע בארה"ב , בריה"ם , סין והקהילה האירופית , במסגרת ועידה בינלאומית , 
שתוסכם הדדית , תחת חסות האו"ם . 4 . שום צד לא יוכל להחליט עבור עמיתו 
מי ייצגו במו"ם , וכל צד יוכל להחליט בעצמו מי ייצגו במו"ם , ובלבד שמשתתפי 
המו"ם יקבלו על עצמם את העקרונות דלעיל . מסמך העקרונות שאומץ , דילג על 
כמה אמירות שעלולות היו לעורר מחלוקת . כך למשל , לא מוזכר בו המונח " מדינה 
פלשתינית " , לא מדובר על " זכות השיבה " וגם אש"ף לא מוזכר בשמו . " דאגנו 
שהמסמך לא יחרוג ממצע מפלגת העבודה " , אמר ח"ך עמיר פרץ ( מערך ) . אולם 
למרות הניסוח הכוללני והפושר , התגלעו חילוקי דעות וכמה מהמשתתפים הישראלים 
ביקשו הבהרות ותוספות . ח"ך אמנון רובינשטין ( שינוי ) העלה הסתייגויות 
מעמדות אש"ף והפלשתינים כלפי כיבוש כוויית בידי עיראק , וביקש מהפלשתינים 
לגנות את הפעולה באופן חד - משמעי . הדוברים הפלשתינים אמרו , כי כנציגיו 
של עם הנמצא תחת כיבוש אין הם יכולים לתמוך בכיבוש של מדינה כלשהי , אך 
טענו כי לא באו לפתור את בעיות העולם , אלא את העימות הישראלי - פלשתיני 
בלבד . רדואן אבו עייאש אמר , כי עמדת הפלשתינים שוללת כיבוש בכוח , אבל 
כיבוש כוויית בידי העיראקים הוא עניין ערבי פנימי ואין ברשותו את כל הפרטים 
בנושא . הפגישה , שנמשכה כשעתיים וחצי , היתה סגורה לעיתונאים . למרות 
שהמשתתפים הגדירו אותה כפגישה חיובית וקונסטרוקטיבית , לא חתמו שני הצדדים 
על המסמך . ח"ך דדי צוקר אמר , כי המסמך אומץ על - ידי הצדדים ולא היתה 
כוונה לחתום עליו . גם זיאד אבו זיאד אמר כי הצדדים לא התכוונו ולא הוסמכו 
לחתום על ההצהרה המשותפת . ח"ך רובינשטיין מסר כי המסמך לא נחתם כיוון שנדרשו 
הבהרות נוספות . קפידבינח"ך שולמית אלוני אמרה , כי חילוקי הדעות התמקדו 
לא בנאמר במסמך אלא במה שלא נאמר בו . כלומר התוספות , כמו הבהרות שביקשו 
הישראלים לגבי בטחונה של מדינת ישראל , ותוספות שביקש הצד הפלשתיני כמו 
הסכמת הישראלים למו"ם עם אש"ף והסכמה למדינה פלשתינית . המשתתפים בפגישה 
החליטו למנות ועדה מצומצמת שבה יהיו חברים יוסי ביילין , חיים אורון , 
דדי צוקר ואברהם פורז מהצד הישראלי וזיאד אבו זיאד , רדואן אבו עייאש , 
סרי נוסייבה וגמיל טריפי , מהצד הפלשתיני , שתגבש מסמך משותף שבו יכללו 
ההבהרות הנוספות . בדיונים הנוספים ידונו גם נושאים בעייתיים אחרים , כמו , 
זכות השיבה , העלייה ושאלת הגבולות . ח"ך יוסי שריד אמר אתמול : " מדובר 
במפגש יוצא מן הכלל . אם האנשים שהשתתפו בו היו צריכים להגיע להסכם שלום 
זה היה קורה בקרוב . זהו צעד חשוב בזמן שנראה שהפלשתינים והישראלים חדלו 
לדבר . אנחנו שומרים על החוט לבל ייקרע לחלוטין " . ח"ך עמנואל זיסמן , 
מניצי המערך , תובע ממזכ"ל מפלגת העבודה , מיכה חריש , לדון בישיבה הקרובה 
של לשכת מפלגת העבודה ביום ה , במפגש של ששת חברי הכנסת של המערך עם האישים 
הפלשתינים . הוא טוען שהסיכום שהושג , מנוגד למצע המפלגה שאינו תומך במתן 
הגדרה עצמית אלא במתן אוטונומיה לפלשתינאים , כמו כן הוא דורש לגבש בלשכה 
נהלים לגבי מפגשים מסוג זה בעתיד . גם ח"כים מהימין גינו את המפגש . חברי 
הכנסת עוזי לנדאו ואלייקים העצני אמרו שמפגשים מהסוג הזה מסכנים את ביטחונה 
הלאומי של ישראל . 
