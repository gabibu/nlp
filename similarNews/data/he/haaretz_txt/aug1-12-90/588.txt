רק היום , יממה אחת לפני המראתו של שר החוץ דוד לוי לוואשינגטון , ידון 
הדרג המדיני הבכיר בפעם הראשונה בעמדות לגבי תהליך השלום , שאותן יציג לוי 
בפגישתו עם מזכיר המדינה האמריקאי , גיימס בייקר . דיווח על אותן עמדות 
לא יימסר לקבינט או למליאת הממשלה לפני נסיעתו של לוי , מחר בלילה . הפגישה 
בין לוי לבין ראש הממשלה , יצחק שמיר , שהיתה אמורה להיערך ביום חמישי 
שעבר , נדחתה להיום בשל הצבעות האי - אמון בכנסת , שאיימו להפיל את הממשלה . 
בדיון ישתתף גם סגן - שר החוץ , בנימין נתניהו . נתניהו יצטרף ללוי למסע 
לארה"ב חרף החששות , שהועלו בירושלים , ולפיהן תעורר נוכחותו בוואשינגטון 
רוגז בממשל . זאת , משום שבצמרת מחלקת המדינה מייחסים את הקפאת יוזמת השלום , 
בין השאר , לדרישה הפומבית לבחון מחדש את היחסים עם ארה"ב , שהעלה אז 
נתניהו . לידיעת פקידים בכירים במחלקת המדינה , ובראשם מנהל האגף לתכנון 
מדיני , דניס רוס , וסגן מנהל מחלקת המזרח - התיכון , דן קרצר שניהם 
יהודים הגיעו גם דברים , שאמר נתניהו בגנות תרומתם האישית ללחצים על ישראל . 
גורמים אמריקאים הביעו חשש , שנתניהו יחבל במאמציהם לרכך את עמדותיו של 
לוי . קפידבינעד כה לא סוכם על שינוי כלשהו בעמדה הישראלית לגבי שאלות בייקר . 
גורמים , המקורבים לשמיר , אמרו כי הוא התבטא בגנות ויתור ישראלי בנושא 
שיתוף מגורשים או תושבי מזרח - ירושלים במשלחת הפלשתינית . לוי מבקש להגיע 
לתיאום מלא עם שמיר בכל הנושאים , במטרה למנוע מראש טענות , כי חרג מהמדיניות 
המוסכמת . בשבוע שעבר תודרך לוי ארוכות על - ידי פקידים בכירים במשרד החוץ 
וקרא ניירות עמדה בכל הנושאים , הקשורים לביקור , אך הקפיד שלא לחשוף את 
עמדותיו לגבי לרעיונות חדשים , הכרוכים בוויתורים ישראליים מזעריים . ההערכה 
הרווחת בחוגים מדיניים בירושלים היא , ששר החוץ לא ייאבק בשמיר כדי לרכך 
את עמדותיו , מה גם שעד כה לא גובשה הבנה בינו לבין שר הביטחון , משה ארנס , 
שתמך בשעתו בהגברת המאמץ להגיע להבנה עם ארה"ב בעניין הייצוג הפלשתיני . 
בירושלים מעריכים , כי העניין העיראקי ואפשרויות שיתוף הפעולה בין ישראל 
לארה"ב בנושא זה יעמדו במרכז שיחותיו של לוי , וכי הוא יעשה בו שימוש נרחב 
במטרה לבסס את העמדה , כי יש לטפל בו - זמנית בבעיה הפלשתינית בשטחים ובמצב 
המלחמה בין ישראל למדינות ערב . עניין הערבויות האמריקאיות למלווה בסך 004 
מיליון דולר לקליטת העלייה אינו מופיע על סדר היום של פגישת בייקר - לוי , 
אם אכן תיערך זו במועדה , דבר המוטל עדיין בספק בשל העיסוק האינטנסיווי 
של ארה"ב במשבר במפרץ הפרסי . בחודש אוקטובר עומד שר האוצר יצחק מודעי לבקר 
בוואשינגטון , ובירושלים מעריכים כי ייפגש גם עם בייקר , המכיר אותו מקרוב 
מתקופת כהונתו הקודמת באוצר , כשכיהן בייקר כשר האוצר בממשל רייגן . 
