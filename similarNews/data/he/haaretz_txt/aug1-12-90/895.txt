מקורות ערביים מסרו , כי בהתפרעויות שהיו אתמול ברצועת עזה נפצעו 3 תושבים . 
חייל צה"ל נפצע קל מפגיעת אבן בבית חנון . ברצועה היתה שביתה כללית . דובר 
צה"ל דיווח על הפרות סדר מקומיות ואישר שהיתה שביתה כללית , אך לא דיווח 
על פצועים למעט החייל הפצוע . גם אתמול ביקשו תושבים ברצועה לברר פרטים על 
קרוביהם בכוויית . ברצועה יש תושבים רבים שבני משפחותיהם שוהים בכוויית 
ומאז הפלישה העיראקית נותק הקשר איתם . צה"ל אטם שלשום בלילה את בית משפחת 
נבולסי בשכונת חאלת - אל - עמוד בשכם , שתחת יסודותיו נבנה מקום המסתור 
של " מנגנון הביטחון המהפכני " של הפתח , האחראי לחקירות ולהוצאות להורג 
של חשודים בשיתוף פעולה . צה"ל והשב"ך חשפו את מקום המחבוא , שהוסתר בו 
נשק רב , בסוף החודש שעבר . צה"ל אטם שלשום שני בתים נוספים במחנה הפליטים 
בלטה , שבהם התגוררו מוחמד מגדלאווי וחאלד חארב חברי התארגנות מקומית שתקפה 
חשודים בשיתוף - פעולה וכלי - רכב ישראלים . בני המשפחות , שהתגוררו באותם 
בתים , בחרו שלא לעתור לבג"ץ למרות שניתנה להם אפשרות לעשות כן . ארגוני 
הפתח , החזית העממית והחזית הדמוקרטית פרסמו אתמול בשכם הודעות , לפיהן 
שני התושבים שנרצחו לפני ימים אחדים בידי רעולי פנים לא היו משתפי פעולה , 
והכריזו עליהם כ"שוהדא " ( קדושים ) . גופות השניים מרואן ברכאן , 
בן 92 , וריבחי פרעה , בן 14 נתגלו שלשום בשכם , כשעליהן סימני דקירות 
ומכות גרזן . גופת ילד בן 4 , שנעלם שלשום מביתו בכפר א - לבד שממזרח לטול 
כרם , התגלתה אתמול ליד העיירה ענבתא . בני משפחתו מסרו כי הילד , מחמוד 
סולפן , הלך לאיבוד ויתכן שמת ממכת שמש . על הגופה לא נמצאו סימני אלימות . 
המשטרה העבירה את הגופה לבדיקה במכון לרפואה משפטית באבו כביר . 
