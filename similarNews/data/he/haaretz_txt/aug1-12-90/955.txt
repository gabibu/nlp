סיפורי הקיץ של דורון גמצי ומכבי תל אביב הסתיימו בהפי - אנד . דורון הגיע 
להסכם עם הנהלת הקבוצה וחתם על חוזה לשנתיים , המספק את שני הצדדים . נודע , 
כי דורון יקבל בשנתיים הקרובות סכום הנאמד בחצי מיליון דולאר , נטו . 
גמצי ביקש יותר ; מכבי רצה לשלם פחות , והצדדים הגיעו לפשרה . לדורון היו 
הצעות מכמה קבוצות באירופה , בהן ראסינג פאריס מצרפת , נאפולי וליורנו 
מאיטליה ופאוק סאלוניקי מיוון , אף בסופו של דבר חתם בקבוצה שמלכתחילה רצה 
לשחק בה , לפני כל היתר . הנהלת מכבי תל אביב הפיצה אתמול הודעה לעיתונות 
בדבר חתימת החוזה , בה נאמר בין היתר : " תקוותנו שדורון יסיים את הקריירה 
המפוארת שלו במדי מכבי תל אביב " . כשיפוג תוקף החוזה יהיה דורון בן 13 , 
ואז שוב יהיה על הצדדים לדון בו מחדש . גמצי נשמע אתמול מרוצה : " למכבי 
תל אביב מאמנים טובים , הנהלה טובה וגם שחקנים טובים . מי שנשאר ומי שהצטרף , 
ביחד נוכל להגיע להישגים . אני מייחל לעונה טובה " . " הלוואי ! נצטרך 
להתארגן להתגבש וללכת צעד אחר צעד " . שני הצדדים מרוצים . מכבי לא יפשוט 
את הרגל ממה שאקבל . אינני רוצה להתייחס לסכומים . מקור במכבי אמר כי הסיכום 
עם דורון לא יכניס את הקבוצה למצב כספי בלתי נסבל . אולי ההיפך ; עם דורון 
תוכל הקבוצה לרוץ קדימה ולהחזיר את הקהל ליציעים . המאמן צבי שרף היה הראשון 
שברך על המוגמר . הוא לא יכול להרשות לעצמו לאבד הן את קווין מגי הן את 
גמצי בעת ובעונה אחת . שרף : " אני מרוצה כמו האחרים באגודה . דורון 
הוא השחקן הישראלי הטוב בארץ . הפונקציה שלו היתה מכובדת גם שמגי היה , 
ולבטח עתה כשקווין איננו . יתר השחקנים אינם חגבים , אבל הוא בורג חשוב , 
קפטן הקבוצה עם כל המשתמע מכך " . קפספבינדורון גמצי אמור להתחיל באימונים 
ביום שישי , מיד לאחר מסיבת עיתונאים שתקיים הקבוצה . ביום שני הבא יקיימו 
כל שחקני סגל הקבוצה אימון בכורה רשמי באולם בית הלוחם . דונאלד רויאל הגיע 
אתמול לארץ יחד עם חברתו רובין . רויאל יחל באימונים כבר מחר . עד יום 
ראשון אחר הצהריים ינחתו גם מרסר , סימס , הורטון ודניאל . את סגל הקבוצה 
ישלימו שני שחקני הנוער , לייזי כהן והראל גדות . דרור ברדיצב ימשיך עונה 
נוספת . מחנה האימון הראשון של מכבי יהיה בטבריה ב - 32 באוגוסט ויימשך 3 
ימים . הקבוצה תצא בשליש הראשון של ספטמבר לטורניר בין לאומי בספרד . 
