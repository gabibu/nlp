ואשינגטון ( מיוחד ל"הארץ " ) . אפשרות לתגובה מצד ישראל הועלתה אתמול 
בתוכנית הראיונות של אוואנס ונובק ברשת הסי - אן - אן . רולנד אוואנס שאל 
את הסנאטורים לויד בנטסן ( דמוקרטי ) וארלן ספקטר ( רפובליקאי ) : " מדוע 
הישראלים אינם עושים משהו כדי לעזור לנו לצאת מהבוץ במפרץ הפרסי , בהתחשב 
בכך שישראל היא נכס אסטרטגי ומקבלת זה מספר שנים סיוע שנתי בגובה של שלושה 
מיליארד דולר מארה"ב " . סנטור בנטסן השיב : " אני סבור שהם רואים עצמם 
פגיעים ביותר והם רוצים לדעת עד כמה נרחיק אנו לכת . אני סבור שעוד תראה 
את שיתוף הפעולה של הישראלים עם ארה"ב . איני מודאג מכך " . ארלן ספקטר השיב , 
כי ישראל היא ללא ספק בת - ברית אסטרטגית של ארה"ב ו"ישראל עשתה דבר מאוד 
חשוב ב1891 , כשהפציצה את הכור הגרעיני העיראקי . איפה היינו היום אם זה 
לא היה נעשה ? " סנטור ספקטר הוסיף , כי ישראל היא בת - ברית אמינה , 
המוכנה לשמש כבסיס נחיתה לצבא ארה"ב בעת הצורך , לעומת טורקיה , ספרד 
ויוון , ש"עליהן אי אפשר לסמוך " . " כן זמינה ישראל בפיתוח טכנולוגיה 
ובבדיקת נשק . אין ספק שהאינטרסים של הישראלים דומים מאוד לאינטרסים שלנו " , 
סיכם . עשרות סנאטורים , שהשתתפו בקבלת הפנים שערכו ביום ה הסנאטורים דניאל 
פטריק מוינהן ( דמוקרטי ) ורודי בושביץ ( רפובליקאי ) לכבוד שגריר ישראל 
היוצא משה ארד , על גבעת הקפיטול , הביעו אהדה והערכה לישראל על רקע כיבוש 
כוויית בידי סדאם חוסיין . כמה סנאטורים ציינו , כי ישראל הזהירה את ארה"ב 
מפני סדאם חוסיין אך אזהרותיה לא נלקחו ברצינות הראויה . סנאטורים רבים 
שאלו את השגריר ארד מה ישראל מתכוונת לעשות . 
