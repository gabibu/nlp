טוקיו ( אי - פי ) . מחירי הקרקע הגבוהים בטוקיו מהווים בעיה קשה ביחסי 
הסחר בין יפאן וארה"ב , ומטילים עול כבד על מיליוני יפאנים . אולם מומחים 
אומרים , כי המחירים טבועים כל - כך עמוק במערכת הכלכלה היפאנית , שירידה 
פתאומית עלולה להרוס את שוקי הכספים של יפאן ולהכות גלים בכלכלה העולמית 
כולה . מעטים מאמינים שירידה כזו עשויה להתרחש , גם אם יופעל לחץ כבד של 
שותפי - סחר זרים על הצרכנים היפאנים , שאינם יכולים להגיע לבית משלהם . 
אולם הסכנות הטמונות בירידה במחירי הנדל"ן מודגשות חזור - והדגש בימים אלה , 
כאשר המדד של שוק אינפלציוני נוסף הבורסה של טוקיו מטפס חזרה , לאחר 
ירידה של % 52 בתחילת השנה . אם הדבר קרה בבורסה , האם יתכן שיתרחש גם בקרקעות ? 
אפילו הבנק המרכזי פרסם אזהרה לגבי מחירי הקרקע , ותבע מהממשלה שלא תגרום 
שיבושים . שטח הקרקע ביפאן הוא רק % 4 מזה של ארה"ב , אולם ערכם של נכסי 
הנדל"ן שלה הם פי ארבעה 9 . 41 ביליון דולר , על - פי נתונים של הסוכנות 
לתכנון כלכלי . הכפלת ערך הקרקע ברחבי המדינה מאז 4891 אינה מאפשרת לרוב 
היפאנים לרכוש בתים , וגרמה להאמרת העלויות של העסקים במרכזי הערים , מה 
שהביא לקריאות רבות לנקיטת צעדים להגדלת היצע האדמות , בכדי לצמצם את סחרחורת 
העליות במחירים . מחירי הקרקע הגבוהים הפכו גם לבעיה בנושא הסחר . פקידי 
ממשלה אמריקאים מתלוננים ששכר הדירה הגבוה מייקר מאד את העסקים לחברות זרות . 
אולם מומחים קבעו , כי העלות של קיצוץ משמעותי במחירי הקרקע תהיה גבוהה 
בהרבה מיתרונותיו . לדבריהם , ההבטחות שהבטיחה טוקיו במשך שיחות הסחר , 
להעלות את היצע הקרקע דרך מיסים ורפורמות אחרות , ובדרך זו להוריד באופן 
תיאורטי את המחירים , יוכלו להתממש בקצב איטי ביותר . קפידבינשוק הנדל"ן 
הלוהט הביא לגידול מדהים בבורסות המניות של יפאן ובהשקעות זרות . תחושת 
העושר שנגרמה על - ידי מחירי רכוש מנופחים עודדה הוצאות צריכה שלא היו כמוהן , 
ואלה תרמו לצמיחה כלכלית בלתי פוסקת . דו"ח של הבנק המרכזי של יפאן , 
שפורסם ב9 במאי , אמר כי הממשלה חייבת למצוא דרכים לצנן בהדרגה את מחירי 
הקרקע הלוהטים , אך להימנע מצעדים פתאומיים שיפגעו במשק . " הניסיון במדינות 
אחרות מראה , כי חשוב מאד לסכל כל הפרעה שעלולה להתרחש בעקבות שינוי פתאומי 
במחירי הקרקע , בכדי לשמור על מערכת פיננסית יציבה ובטוחה " , נאמר בדו"ח . 
כלכלנים כאן מסכימים , שלירידה פתאומית במחירים יהיו תוצאות הרות - אסון 
לגבי הבורסה , הבנקים הגדולים ומלווים אחרים . לדבריהם , הקשר ההדוק של 
הכלכלה היפאנית עם שאר העולם , מבטיח שהלם כזה יפגע גם בשוקי כספים מחוץ 
ליפאן . " שוקי הכספים כאן מושתתים על ביטחון בעליית מחירי הקרקע " , אומר 
כלכלן בכיר . " הלוואות רבות למסחר במניות , כאן ומעבר לים , מבוססות 
על משכון של הקרקע " . הסיכון גדל באחרונה , לאחר שחברות פיננסים מסחריות 
וחברות החכרה התעלמו מאזהרות משרד האוצר , והגבירו את ההלוואות המבוססות 
על נדל"ן . לאחר שההלוואות אלו גדלו בשנה שעברה ב%1 . 41 , והגיעו לסך 
013 מיליארד דולר , הודיע המשרד לבנקים שלא יגדילו את ההלוואות האלה מעבר 
לגידול בהלוואות הרגילות . אם יימנע מהממשלה לפעול בצורה דראסטית יותר , 
אין סיכויים רבים לסחרחורת ירידות במחירי הקרקע , כיוון שהביקוש לאדמות 
יישאר גבוה . מחירי הקרקע עלו ב%2 בלבד בטוקיו אשתקד , לעומת עלייה של 
% 8 . 32 ב7891 ו%3 . 56 ב8891 , אולם ברחבי המדינה עלו מחירי הקרקע בשנה 
שעברה ב%71 . יש ביקוש לבנייה למגורים , ועלייה בהעדפות לבתים גדולים יותר . 
הגידול בפעילות הכלכלית , כבישים ומסילות רכבת חדשים כל אלה זקוקים לקרקע . 
היצע הקרקע מוגבל באיים המאוכלסים ב321 מיליון בני - אדם . על - פי טענת 
משרד הבנייה , חוקי המיסוי ותקנות החלוקה לאזורים מונעים את הפיכתם של 008 , 
295 דונם קרקע חקלאית ואדמות שאינן מנוצלות באיזור המטרופולין של טוקיו לבדה , 
לשימוש מסחרי ולמגורים . הדו"ח של הבנק המרכזי קרא לרפורמות , לבלימת הספסרות 
בקרקע ולעידוד שימוש יעיל יותר בה . יש לפקח גם על מוסדות פיננסיים , נאמר 
בדו"ח . כלכלנים אומרים שהדו"ח , שייחס את האינפלציה במחירי הקרקע בחלקה 
לאשראי זול , ציין כי הבנק המרכזי לא יפחית את שערי הריבית . זאת , כדי 
לבלום את זרם ההלוואות לספסרי קרקעות . שיעור הניכיון הבנקאי , שיש לו 
השפעה ניכרת על שיעורי ריבית אחרים , עמד על % 5 . 2 במשך תשע שנים , עד 
חודש מאי שעבר . מאז , הבנק העלה אותו ארבע פעמים כחלק ממדיניות צמצומים 
מוניטרית לבלימת האינפלציה , ולתמיכה במטבע ההולך ונחלש . כיום הוא עומד 
על % 52 . 5 . כלכלן בכיר אומר : " קל להצהיר הצהרות של יום הדין , אולם 
אינני חושב שיש להגזים בבעיה . הפער בין מחירי הקרקע ומחירים אחרים תופח 
כבר עשרים שנה . אינני מאמין שהדבר ישתנה בין - לילה " . 
