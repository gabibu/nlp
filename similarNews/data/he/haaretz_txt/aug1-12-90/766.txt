משרד התיירות החל בגיבוש תוכנית רב - שנתית לקליטת עלייה בענפי התיירות . 
שר התיירות , גדעון פת , מינה את משה ריגל למרכז פרויקט קליטת העלייה 
בענפי התיירות , ואחראי להקמתה של רשות עליונה חדשה לטיפול בנושא . בכתב 
המינוי של ריגל כתב שר התיירות : " המשימה החשובה ביותר של המדינה היום 
היא קליטת העלייה , ואנו משוכנעים כי כבר עתה נמצא ענף התיירות בתנופת פיתוח 
שתבטיח מקורות תעסוקה רבים לעולים . לפיכך החלטתי לתת עדיפות גבוהה לנושא . 
אבקשך להכין תוכנית רב - שנתית לקליטת העלייה בענפי התיירות " . משה ריגל 
יצא לפני כשנתיים לחופשה ללא תשלום . קודם לעזיבתו היה סמנכ"ל בכיר לתכנון 
ולכלכלה . בין הגורמים שיהיו שותפים לגיבושה של התוכנית ויהיו חברים ברשות 
העליונה החדשה לקליטת עלייה יהיו , בין השאר , נציגי בתי הספר למלונאות 
ותיירות , ראשי ערי התיירות והמועצות אילת , טבריה וים המלח והתאחדות 
המלונות . 
