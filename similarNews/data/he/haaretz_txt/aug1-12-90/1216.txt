ביום הולדתו ה34 עמד סבי לפני החלטה גורלית : בגיל שאחרים מגיעים אל פסגת 
חייהם וגם לו היתה צפויה בוודאי קריירה מבריקה היה עליו להחליט כיצד יציל 
את משפחתו . זה היה ב03 בינואר 5491 . סבי , רב חובל , הצטווה לפנות 
אלפי פליטים באוניית הנוסעים הישנה " האנזה " , דרך הים הבלטי המלא קרחונים , 
לעבר מחוז שלזוויג - הולשטיין . האפשרויות לא היו רבות , אך הן היו משמעותיות 
מאוד : להינתק ממשפחתו ( אשתו ושלושת ילדיו ) ולשלחם ראשונים באונייה 
" וילהלם גוסטלוף " . ( אונייה זו נחשבה לבטוחה יותר מפני התקפות של צוללות 
סובייטיות , מפני שהיתה מהירה הרבה יותר מן ה"האנזה " ) ; או להישאר ביחד 
ולשוט ב"האנזה " , תוך הסתכנות בטביעה יחדיו . אותו יום , 13 בינואר 5491 , 
עזב סבי עם משפחתו על ה"האנזה " את נמל גדיניה . הראות היתה גרועה . 
מן הסתם ניבא לו לבו כי לא יראה עוד את מולדתו . מכל מקום , החלטתו היתה 
נכונה : צוללת סובייטית טיבעה את האונייה " וילהלם גוסטלוף " בהפלגתה 
זו . כ0005 פליטים על שסיפונה נספו במימי הים הבלטי . בחודש יוני 0991 , 
אני עומד כמעט באותו מקום , בחברת אבי ( שהיה בן 41 באותם ימים ) , 
ואחי . באור השמש הקייצי ולמראה המטיילים הרבים , קשה להאמין שאירועים 
כאלה אכן התרחשו כאן לפני 54 שנים . יצאנו לטיול של שבוע בחברת אבינו . 
הוא הרבה לספר לנו על הארץ שגדל בה ואנו התקשינו להבינו . הגענו לשצצין 
( שטטין בגרמנית ) , תחנתנו הראשונה . בכניסה למבצר , נתקלנו בסוחרי 
מטבעות ועתיקות . לצד חרבות , עיטורים עם צלבי קרס והרבה חפצים מהתקופה 
הנאצית , מוצע גם אלבום של תמונות - סיגריות : " תמונות מההיסטוריה הגרמנית " . 
מוכר המטבעות הסמוך מציע מטבעות מדרום - אפריקה ומישראל . ציורים גדולים 
של מרכולתו מצוירים בצבע ובהגדלה על דוכנו . על השאלה , מדוע הם מוכרים 
מזכרות נאציות , הם מסתפקים במשיכת כתפיים . " העיקר העסקים " . כמה שערים 
עתיקים של המבצר שרדו אחרי הקרבות על שצצין , והם אף מעוטרים בסמליו של 
מלך פרוסיה . לאחר 5491 ניסו הפולנים לחסל כל סימן לאוכלוסייה הגרמנית לשעבר . 
סבלם של הפולנים בשש שנות הכיבוש הנאצי , מעשי הזוועה של הגרמנים במיליוני 
פולנים , עוררו נקמה אכזרית באותם ימים של חורף 5491 . 41 עד 81 מיליון 
איש נאלצו לעזוב את מולדתם לצמיתות . אבי ביניהם . ב3491 היה סבי לאזרח - 
כבוד של העיירה טרפטוב , לגדות הרגה . עד היום שומר אבי את התצלומים של 
קבלת - הפנים לאביו בתחנת הרכבת הזעירה של העיר . כל תושבי העיירה עמדו 
לצדי הדרך . בידי אבי עדיין שמורה התעודה , שלפיה זכאי סבי לקבל מערכת 
כלי - אוכל מכסף , לאחר המלחמה . הסיבה לכבוד המיוחד : סבי קיבל את עיטור 
" צלב האבירים " על התקפה מוצלחת , בהיותו מפקד צוללת . הוא היה גיבור , 
וכגיבור ראשון של העיירה , מונה מיד לאזרח כבוד . לא השתנה הרבה בטרפטיצה 
( טרפטוב ) . הרגה ממשיך לזרום דרך העיירה העייפה ; תחנת הרכבת נראית 
כמעט כמו שהיתה לפני 74 שנים . בכנסייה הפרוטסטנטית שסבי חגג בה את טקס 
הקונפירמציה , נעשים נישואימקפמאליד4קתוליים . גם כאן אין כמעט שום - דבר 
המזכיר את האוכלוסייה הקודמת . הרישומים בגרמנית בכנסייה טויחו . מרכז 
העיר הישן נשמר במצב טוב - יחסית : אופייני הדבר שבית העירייה הקטן , העומד 
בכיכר השוק , הוא מרכז כל העיירה . שוב ושוב ניגשים ילדים אל אוטובוס - 
הקמפינג הלבן והבולט שלנו . " מסטיק ? שוקולד ? סוכריות ? " בפולין 
יש ילדים רבים . במידה רבה בהשפעת הכנסייה הקתולית שנוכחותה מורגשת בכל 
מקום . בכל יישוב עומד צלב , או אף כמה צלבים , מעוטרים בדגלי הוותיקן 
ופולין . כך גם הכנסיות . לפנים ייצגה המפלגה הקומוניסטית את האמת בכל 
מקום היום כנראה עושה זאת הכנסייה . מאות שנים העניקה הכנסייה לעם הפולני 
את האפשרות היחידה להיווצרותה של זהות לאומית . אבל זהות לאומית זו נוצרה 
גם עקב התנגדותן של המדינות השכנות גרמניה , רוסיה ואוסטריה . שכנים אלה 
ניסו שוב ושוב למנוע התהוותה של מדינה פולנית . לך ואלנסה הביע את דעתו 
בראיון לעיתון צרפתי , ואמר שאם גרמניה המאוחדת שוב תעשה בעיות , הפתרון 
יהיה חלוקתה הסופית בין פולין וצרפת . זה מבטא היטב את ההשקפה והיחס של 
הפולנים כלפי הגרמנים . כאשר הגענו לגדיניה ( גדאנסק , דנציג ) , ראינו 
קיר וכתובת מרוססת עליו : " גרמנים החוצה ! " אין לי מושג עד כמה ייצוגית 
כתובת זו . אחרי ככלות הכל , אין לפרש את הסיסמה " טורקים החוצה ! " 
כדעתם של רוב הגרמנים . אבל אנו מרבים לפגוש בדרכינו לימוזינות גדולות מגרמניה 
המערבית , השווקים מלאים סחורה גרמנית זולה המסופקת באופן פרטי . רוב הסחורה 
מגיעה מברלין המערבית , שפולנים עדיין יכולים לנסוע אליה ללא אשרה . לא 
הופתענו איפוא כאשר בשצצין פנתה אלינו שומרת המוזיאון ואמרה שהיא גרמניה , 
אך ללא כתובת בגרמניה המערבית ; וללא כתובת , אין היא יכולה לקבל אשרה . 
דווקא קשישים פונים אלינו , ובפניותיהם חוזר ונשנה אותו תסריט בשינויים 
קלים : לאחר שהם מציגים עצמם כגרמנים , הם מדגישים את ערכם של הגרמנים 
הנקיים , החרוצים והטובים לעומת הפולנים המלוכלכים , העצלים והטיפשים . 
דברים אלה נמשכים זמן - מה עד שהם שואלים אותנו אם יש לנו מארק גרמני אחד 
או שניים . מובן שיש לנו . מקרים אלה מעוררים דעות קדומות במשני הצדדים 
ומחזקים את האמונות הישנות . גדאנסק היא דוגמה הפוכה לדעות קדומות אלו . 
כאן החלה מלחמת - העולם השנייה , באחד בספטמבר 9391 , ב"וסטרפלאטה " . 
העיר נחרבה כליל . מאז הושגו בה הישגים לא - רגילים . לאחר המלחמה , 
שוחזר גרעין העיר העתיקה בנאמנות למקור , ובעת שקיעת החמה , אנו חשים כאילו 
נקלענו לתקופה אחרת . מרהיבה במיוחד כנסיית מריה הקדושה . זו שכיית - חמדה . 
על הקרקע מוטלות מצבות מהמאה ה71 ועליהן כתובות בגרמנית . הן מזכירות את 
העבר , את הימים שגרמנים ופולנים חיו כאן בצוותא . השמש כבר שוקעת בבואנו 
אל " וסטרפלאטה " . זה משטח נרחב המוביל אל פסגתה של אנדרטה מונומנטלית . 
הקצין הפולני שמסר לגרמנים את " וסטרפלאטה " , לאחר שבועות רבים של קרבות , 
ענד בעת הכניעה עיטור - מלחמה גרמני ממלחמת - העולם הראשונה . אז לחם לצד 
הגרמנים נגד רוסיה . למחרת ביקרנו במחנה - הריכוז שטוטהוף . אילולא השלט 
הגדול , לא היינו יכולים לנחש שנוף אידילי זה היה גיא - חיזיון לזוועות 
מעין אלו . ביתו של מפקד המחנה משתלב היטב בנוף שבין היערות , הים הבלטי , 
הנחל והכפרים הזעירים הנטועים מסביב . במבט ראשון נראה הבית כבית האדון 
באחוזה כפרית . בגינה משחקים ילדים . כנראה אינם יודעים דבר . אבל מסילת 
הברזל העוברת ליד הבנין היא רמז למה שקרה . בכניסה למוזיאון המחנה כתוב : 
" הכניסה אסורה לילדים מתחת לגיל 31 ! " בבוקר זה אנו המבקרים היחידים . 
האס - אס קבע כי המחנה " מתאים לתכולה של 0006 עד 0008 איש " . כאן השפילו , 
עינו ורצחו פולנים , יהודים , רוסים , גרמנים ובני עמים אחרים , בשם 
אידיאולוגיה גזענית פרוורטית . הזוועות שאירעו כאן מתועדות באפר ועצמות 
המוצגים בגומחות זכוכית בתוך האנדרטה . במרחק חצי - שעת נסיעה מכאן במכונית , 
שוכנת עיר הקיט הימית , קאלברג . אמנים , סופרים ואנשי - עסקים נהגו 
להיפגש בה לנוח , כאשר בשטוטהוף עסקו ברצח המוני . האומנם לא ידע איש ? 
אבי עונה על שאלתי : " על קיומם של מחנות הריכוז ידעו , אך איש לא ידע 
מה בדיוק נעשה שם . היו שמועות ואנשים התעניינו יותר בדיווחים על מצב המלחמה . 
ילדים ששאלו שאלות , נענו : אל תשאל שאלות ! וכך לרוב נסתיימה השיחה " . 
עיר הקיט שוכנת כיום בגבול הפולני - הרוסי . בדרכנו לשם , אנו פוגשים סיור 
של צבא פולין . הם מברכים אותנו לשלום אך אינם עוצרים אותנו . נראה שאין 
קשר בין שני צדי הגבול . על החוף עובר הגבול ליד גדר נמוכה , שאף אינה 
חוסמת את המעבר לכל אורכו . אפשר פשוט לעבור , ולהימצא בבריה"ם . אנחנו 
מעדיפים שלא להסתכן . מרחוק נראה המגדלור של פילאו ( באלטיסק ) . בעיר 
זו גדל אבי ובה בילה חלק מילדותו . גם לאחר הפרסטרויקה של גורבצוב , נשאר 
חלק זה של בריה"ם אזור סגור . במלון שלנו , ארמון משוחזר , אנו פוגשים 
בערב את אחת מאותן המשפחות , שבעקבות מלחמת - העולם השנייה , אבדו לה נכסים 
גדולים . בני משפחות אלו רצו להציל מה שעוד אפשר בניסיונם לרצוח את היטלר , 
ב02 ביולי 4491 . בשנת 5491 , כשהגיעו למערב , אבד להם הכל : קרובי 
המשפחה , שהוצאו להורג לאחר ניסיון - ההתנקשות הכושל , ומולדתם . התמרמרות 
כלשהי מורגשת בשיחה . צריך לחשוב אם נכון הדבר , לוותר סתם כך על " אדמה 
גרמנית " על - ידי הכרה בגבול אודר - נייסה . משפחתנו חיה בארץ זו מאות 
בשנים , כפולנים רבים אחרים . ודאי שהמציאות השתנתה ואין לאיש זכות לגרש 
מכאן את הפולנים , אך פתרון אירופי כולל חייב להביא בחשבון את זכות הגרמנים 
לחזור ולחיות במקום שיש להם שורשים בו . לא רק הגרמנים תושבי חבל ארץ זו 
הם האשמים . בימים שנותרו לנו , אנו מבלים בפרוסיה המזרחית . כאן מובנים 
לי הדברים קצת יותר . הנוף משאיר בי רושמקפמאליד4עמוק . אנו נוסעים תחת 
שורות אין - סופיות של עצים המכסים את הדרך בגג - ירק כבד , לאורך שדות 
דרדרים כחולים ופרחי פרג , המשתרעים על קילומטרים רבים . נוף גבעות מנומר 
ביערות . במזוריה אגמים רבים מספור . אנו חשים כאילו חזרנו למאה הקודמת , 
בראותנו איכרים עובדים בשדות , מתנהלים אחר מחרשה רתומה לסוס , מלוים 
בחסידות המחפשות את מזונן באדמה . אבל אידיליה זו מטעה . בשיטות - עבודה 
כאלו , פולין , כארץ חקלאית , לא תגיע לרמה הדרושה לחברת בשוק המשותף . 
זה נשמע קשה ומתנשא , לא פעם נדמה שאוכלוסיית הכפרים חיה בתקופת המהפיכה 
התעשייתית . פני האיכרים מזכירים לי רישומים מימי מרד האורגים . עוד תמונה 
מפריעה לאידיליה , אם כי אינה ניכרת במבט ראשון : ארמונות הרוסים . רבים 
מהם נחרבו רק בשנת 5491 על - ידי הכוחות הסובייטים ; לדוגמה , ארמון שלוביטן , 
שהיתה בו הספרייה הפרטית הגדולה באירופה . ארמון זה נשרף כליל , על כל 
תכולתו . וארמון פינקנשטיין , שנפוליון התגורר בו בעת המערכה נגד רוסיה 
ב7081 . כשראה אותו לראשונה , הכריז : " סוף - סוף ארמון " . גם אם נעשים 
ניסיונות חלקיים לשקם ארמונות , אין בהם לשנות מאובדן הנכסים ההיסטורים 
והתרבותיים . לא יאמן מה רב הכוח והעושר שהיו מרוכזים כאן לפנים . בעיירות , 
שהיו פעם מרכזים לכפרים שבסביבה , ניכרים עדיין אותות המלחמה . ההרס רב 
בהן , ואם משהו לא נהרס אלו הכנסיות , הנראות מרחוק , חולשות על העיר . 
זו תמונת - רקע אופיינית לעיר גרמנית , הנמוגה עם הכניסה לעיר עצמה . 
שוב אנו מגיעים לגבול פולניה - בריה"ם , ליד העיר הפרוסית אילאו ( כיום , 
באגראטינובסק ) . המדריך מזכיר את גבעת נפוליון , שממנה אפשר לראות את 
הצד הסובייטי . איננו מוצאים את הגבעה מיד . תחת זאת אנו נתקלים במחסום 
הגבול הפולני - סובייטי . לאחר איתות מהצד הסובייטי , אנו שומעים אופנוע 
של משמר - הגבול הפולני קרב אלינו . אין הצדקה למועקת החרדה שבלבנו : הסמל 
מושיט יד לשלום . הואיל ואינו דובר אנגלית או גרמנית , הקשר נוצר ברוסית : 
אנו מסבירים לו כי אנו מחפשים את גבעת נפוליון , לצפות ממנה על אילאו הפרוסית . 
הוא מראה להראות לנו את הדרך , רכוב על אופנועו , מציע לנו את המקום הנוח 
ביותר לתצפית . לאחר שהגענו אל התצפית , הוא ממשיך ומספר לנו על היישובים 
משני עברי הגבול . להפתעתנו הוא שהוא קורא ליישובים בשמותיהם הגרמנים . 
לצערו , עליו לרשום את פרטינו האישיים . הוא מבטיח שאין לזה תוצאות . 
הוא מסרב לקבל קפה , סיגריות ובירה . לאחר זמן קצר , נפרד מאתנו . בדרכנו 
חזרה , אנו פוגשים אותו שוב . קלקול באופנוע שלו . הוא שואל אם יש לנו 
סיגריות , והפעם הוא מסכים לקבל קפה וממתקים בשביל שני ילדיו . הוא בן 
62 , בא מלאנדסברג . משפחתו מקורה בחלק הסובייטי של פרוסיה המזרחית . 
הוא מספר כי אסור לו לעבור את הגבול ל"שם " , אבל ממילא אין מה לראות שם , 
מלבד רוסים . המנוע מתוקן . אנו נפרדים והוא ממשיך ללוותנו עוד קטע - 
דרך ניכר . רק לפני שנה עשה אבי ניסיון דומה לצפות לעבר בריה"ם , והוא 
נעצר ונחקר במשך שלוש שעות . איזה הבדל ! לאחר ההכרה בגבול אודר - נייסה , 
תישאר עבודה רבה בשני עברי הגבול . אין חלופה למדיניות ההתפייסות . בבית 
המשותף , אירופה , אין מקום לסכסוכים מיותרים בין שכנים . אנו מקווים 
שיום אחד נכונן עם פולין יחסי שכנות דומים לאלה הקושרים אותנו עם מי שהיו 
לפנים " אויבינו מדורי דורות " , הצרפתים . שני הצדדים זקוקים להסכמים 
כאלה . אין פתרון אחר . 
