פעילי הליכוד בהסתדרות מתחו אתמול ביקורת קשה על שר האוצר יצחק מודעי . 
בכנס ארצי בתל - אביב אמר ראש הסיעה , ח"ך יעקב שמאי , כי דרכו של מודעי 
" זרה לסיעת הליכוד . " מתי נתעורר ? כשהציבור יבעט בנו ? " , שאל שמאי . 
השר מודעי היה אמור להשתתף אתמול ביום העיון הארצי לפעילי הליכוד , שאורגן 
מבעוד מועד ותואם עמו . שלשום הודיעו עוזריו , שלא ישתתף ונימקו זאת בבדיקות 
רפואיות שעליו לעבור , בהיותו עסוק ובהחלטתו שלא לפעול מחוץ ללשכתו בשלב 
זה . פעילי הליכוד זעמו אתמול גם על החלטתו של שר האוצר לבטל את הסובסידיה 
ללחם . שמאי אמר כי מודעי נעדר רגישות חברתית , ותעיד על כך העובדה שאישר 
הוזלת מכוניות פאר בשעה שהוא מכביד את העול על החלשים . ביום שישי האחרון 
התקיפו סיעות שונות בהסתדרות את סיעת הליכוד . דוברי סיעות אלה טענו כי 
הליכוד נוהג בדו - פרצופיות בבואו להגן כביכול על החלשים , שעה ששר אוצר 
מטעמו פועל נגד השכירים . כל אימת שעלו דוברי הליכוד לדוכן הנואמים , נשמעה 
מהאולם הקריאה : איפה מודעי ? בליכוד הובע חשש כי מדיניותו של מודעי תפגע 
בגרעין הקשה של תומכי הליכוד בהסתדרות . עם זאת , אין להוציא מכלל אפשרות 
שההתקפה על מודעי בסיעת הליכוד בהסתדרות , מתואמת עם גורמים בממשלה . ייתכן 
כי גורמים אלה מבקשים להחליש את מעמדו של מודעי , בעקבות הקרע בינו לבין 
ראש הממשלה שמיר , בישיבה בה נדחתה תוכניתו . " אנחנו לא רובוטים של אף 
אחד " , הזהיר שמאי בסכמו את הביקורת שהוטחה כלפי מודעי . 
