מוסקווה ( ע"ר ) . אזרחים סובייטים יוכלו מעתה להקים עסקים פרטיים קטנים . 
זאת , על פי תקנות חדשות שאושרו שלשום בידי ממשלת בריה"ם . בהחלטה , שפורסמה 
ע"יסוכנות טא"ס קיבלו אזרחים פרטיים , ארגונים ומפעלים קיימים , את הזכות 
להקים מפעלים המעסיקים עד כ002 איש . בהודעה נאמר , כי ההחלטה נתקבלה כחלק 
מתוכנית ממשלתית להעביר את הכלכלה הסובייטית למבנה של שוק חופשי תוך חמש 
שנים . הפרלמנט הסובייטי אישר בחודש יוני האחרון , את הקווים הכלליים של 
התוכנית , והעניק לראש הממשלה ריזקו , שלושה חודשים , לשרטט תוכנית מדויקת . 
התוכנית קוראת בקוויה הכלליים , להקמת בורסה של מניות , להחדרת מערכת מחירים 
ראלית , להקלת הפיקוח על ההשקעות הזרות והפיכת הרובל למטבע עובר לסוחר במשך 
הזמן . עדיין לא ברור , אם הפרלמנט יצטרך לאשר את ההחלטה שנתקבלה ביום רביעי . 
