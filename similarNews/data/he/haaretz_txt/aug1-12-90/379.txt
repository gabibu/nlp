במישור המידי , יש לקבל את האזהרות של סדאם חוסיין ברצינות . אני מטיף 
לכך כבר יותר משנה . להערכתי , אתמול התברר בצורה מוחשית מאוד , שהוא 
אומר ועושה . עלינו לזכור שיש לו חשבון לא סגור אתנו , לאחר שב1891 פוצצנו 
את הכור בעיראק , והוא מזכיר את החשבון הזה מדי פעם . בוודאי . עיראק וכוויית 
ביחד מרכזות בידיהן כ02 אחוז משוק הנפט העולמי , ועובדה זו מעניקה לסדאם 
עמדת מיקוח אסטרטגי ממדרגה ראשונה ואיום על מדינות אחרות . זו גם הסטה מכיוון 
המתינות בעולם הערבי , שאותה הנהיג מובארק , לדרך מיליטנטית יותר , המטיפה 
לכך שבכוח משיגים יותר . הפלישה לכוויית מהווה גם איום על סוריה , שתצטרך 
להחליט אם להתחבר עם איראן כדי ללחוץ על עיראק או להסתדר עם עיראק , החלטה 
שמשמעותה המעשית היא תחילתה של חזית מזרחית , שתהווה איום מוחשי על ישראל . 
זאת לאור היחסים הטובים ושיתוף הפעולה בין עיראק לירדן הנמשכים כבר שמונה 
שנים . סדאם חוסיין איננו טיפש או משוגע . הוא פרגמטיסט קר - רוח וחסר מעצורים 
מוסריים שיש בדרך - כלל לבני - אנוש נורמאליים . אינני מאמין שניתן להרתיע 
איש כזה בדיבורים . עובדה שהוא מתייצב נגד ארה"ב וממשיך להזרים כוחות לכוויית , 
למרות שנכבשה , כדי ליצור משקל - נגד להתערבות אמריקאית אפשרית . הווה 
אומר , אם וכאשר ארה"ב תחליט להתערב , תהיה לה בעיה רצינית מול עוצמת הכוחות 
העיראקיים המרוכזים בכוויית . ההערכה שלי היא שלארה"ב אין כיום תשובה . 
זה מלמד אותי שאם סדאם יחליט לפעול נגד ישראל , הדרך היחידה להרתיע אותו 
היא ביצירת איום גדול יותר עליו , וזאת לא ניתן להשיג בדיבורים , אלא על - 
ידי פעלתנות ועשייה של צה"ל , תגבור האימונים ואולי אפילו מבצע ראוותני , 
שיחזיר הרתעה ליושנה בכל הקשור לכוח ההרתעה שלנו . אנחנו חייבים להעמיד 
במבחן את ההרתעה . מבחן ההרתעה הוא פחות ממלחמה ומסכנה של היגררות למלחמה , 
אבל הוא מעמיד במבחן את האיומים של מנהיג עיראק נגדנו , ויאפשר לנו ללמוד 
אם יש מאחוריהם ממש או שהוא רק נמר של נייר . הבעיה האמיתית היא שאין להם 
תשובה . התשובה יכולה להיות רק הפעלת כוח . קשה לי לראות את ארה"ב נגררת 
למלחמה ביבשה עם עיראק . לא משום שמעצמת - על איננה יכולה להגיב , אך אינני 
מעריך שהם יסתבכו בקרב באזור מרוחק כל - כך כשסיכויי ההצלחה אינם ברורים 
לחלוטין . מה גם שאינני מאמין שמדינות המפרץ יתנו לארה"ב להקים בסיסים בשטחן 
כדי לנהל משם את הקרב , כי הדבר עלול לסבך אותן . נראה לי יותר שמדינות 
הנפט יובילו לדרך הפשרה , בניסיון לפתור את הסכסוך בכסף . אבל אין ספק 
שכל האמינות של ארה"ב , באיזו מידה היא עומדת מאחורי מדינה ככוויית , עומדת 
עכשיו במבחן . 
