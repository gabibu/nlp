כ"ל הטלוויזיה החדש , ימי חסד , כנהוג בישראל הסובלנית . מתברר עכשיו 
שהצופים הם הזקוקים לימי - חסד . בראל מצליח להוכיח לדליה איציק , חברת 
הוועד המנהל , שהצביעה בעד בחירתו , בשם המקצועיות והנחישות , כדבריה , 
מה פירושם של אלו בנוסח שלו . ראשית , חיסל בראל ביומו הראשון בתפקיד 
את אולפן הקיץ , ולא נתן הזדמנות לתוכנית . זה אולי אסון קטן , אבל זו 
היתה רק ההתחלה , ואין הוא מציע דבר במקום התוכנית החדשה שהורדה . השבוע 
הטיל איסור על הופעתו של אפרים סנה ב"מבט שני " . סנה היה אמור להופיע במשדר 
כאיש מן השטח , להסביר את פרשת משתפי - הפעולה . לפי טיעונו של בראל , 
סנה הוא איש פוליטי . מכאן עלינו להסיק שאהרן דומב ואליקים העצני , שהופיעו 
בכתבה , נקיים מכל פניות פוליטיות . ושמא לימין הקיצוני מותר להאשים ללא 
עובדות את ישראל ואת שירותי הביטחון שלה בהפקרת האנשים שעזרו לנו . סנה 
היה יכול להחזיר את התמונה לפרופורציות הנכונות . אבל לפי אמות - המידה 
של בראל ואדוניו , אנשי ימין כנראה אינם נחשבים לאנשים פוליטיים ; תואר 
זה שמור לאנשי שמאל בלבד . לאחר - מכן הטיל בראל וטו שרירותי על כתבה של 
ישראל סגל שנועדה ל"מבט שני " , ועניינה השתקפות האינתיפאדה בעיני כתבים 
ישראלים בשטחים . הפסילה תורצה בטיעונים נוהליים שקופים ומגוחכים . מה 
הפלא שעורך " מבט שני " , מיכאל קרפין מאנשי הטלוויזיה המיומנים , המוכשרים 
והנחושים שנותרו עדיין לפליטה מאיים בהתפטרות . הוא חש מאוים וחושב שבראל 
מתנכל ל"מבט שני " התוכנית התעודית הטובה ביותר על המרקע . הבא בתור הוא 
חיים יבין . בראל נוטר לו טינה מהימים שיבין היה מנכ"ל הטלוויזיה . עכשו 
הוא מציע למגיש מעולה כיבין להגיש את " מבט " פעם בשבוע . מה הפלא שיבין 
מסרב להצעה נדיבה זו . בטיעונים נוהליים בדעתו לסלק גם מגישה מקצועית ככרמית 
גיא . בינתיים נעלמו מן המסך יגאל גורן ונסים משעל , שבראל אינו מוצא להם 
תעסוקה מתאימה . זה פרי הילולים של שבועות מספר בלבד , ועוד היד נטויה . 
עכשיו לוטש בראל עיניים ל"יומן " של ליל שבת , המפריע את מנוחתו . אפשר 
אמנם לשפר את היומן , אבל הוא תוכנית מרכזית ולא יתכן לבטלו . דליה איציק 
הבהירה במוסף " הארץ " שבראל יחזיר לטלוויזיה כתבים כמוטי קירשנבאום , 
ירון לונדון ועוד . האם בשל כך הוא מפנה עכשיו מקום ומרחיק את הטובים 
ביותר ? מפמכתב , 3 , 3 , 65ששוב תמרונים כדי להגיע בזמן ל"אפוסטרוף " ולא 
להחמיץ את יומן השבוע . מתברר שלא הערוץ השני שאין מקשיבים בו לתחינות 
לשבץ את התוכנית של ברנאר פיבו לאחר תום היומן אלא מנכ"ל הטלוויזיה יוסף 
בראל , הוא שישחרר אותנו מן הדילמה , כשיעביר מן העולם את יומן ליל השבת . 
זה מול זה באולפן של פיבו , אלכסנדר זינובייב ובוריס ילצין . זינובייב 
הקדיש את חייו לתכנון התנקשות טרוריסטית בסטאלין , " שטן רשע בתקופה של 
נפילים " . עד שהאיש שנתן משמעות לחייו מת בנסיבות טבעיות וזינובייב מצא 
עצמו במבוכה רבה . היה עליו לתכנן מחדש את חייו . בן 65 גורש מבריה"ם ונעשה 
גולה במערב . אך מעולם לא היה לחלק מתרבות המערב . לבו יצא אל מולדתו . 
הוא התנחם בשתייה . אף שלדבריו , לא היה אלכוהוליסט . השתיינות אינה 
זרה להווי הרוסי . כנראה גם ניסה להתאבד , כגיבור ספרו האוטוביוגרפי . 
לעומתו , בוריס ילצין , שגם ספר משלו הופיע בתרגום לצרפתית , בוחן את 
זינובייב בסקרנות מאופקת . דומה שאין הוא שש להימצא במחיצתו . ילצין גבר 
נאה , נחוש וקשוח , אינו מתמסר בקלות ואינו נכנע לקסמיו ולפיתויו של פיבו . 
הוא בא מתרבות שונה לגמרי , שבה מראיינים הם בחזקת חשודים . הוא מביט 
בפיבו ובמרואייניו בעיניים מצומצמות שאינן מסגירות את מחשבותיו ושוקל כל 
מלה בתשובתו . שלא כזינובייב הגולה , ילצין הוא איש פוליטי החי בברית - 
המועצות ועליו לחזור לשם . גם בעידן הפרסטרויקה עדיין אין איש כמוהו יכול 
לומר את אשר עם לבו , ולא כל שכן , בראיון במערב . את יחסיו עם גורבצוב 
מגדיר ילצין כיחסים שלא מתחום האהבה אלא מתחום המוסר . הוא מסביר את התפטרותו 
בכך שוויתר על המותרות וההנאות כל ההטבות הניתנות לנבחרים בבריה"ם . לדבריו , 
העם אוהב אותו והמנגנון שונא אותו . ובארצו , עדיין בטוח יותר עם אהבת 
המנגנון . קשה לומר על " אפוסטרוף " הפעם שהיתה תוכנית מרתקת , אבל תמיד 
אפשר לגלות בה משהו . הפעם זו היתה ההיכרות עם ילצין . מפמכתבת , 3 , 3 , 
76שלצערי לא ראיתי את סרטה התעודי של לני ריפנשטאל על האולמיפיאדה בברלין 
בשנת 6391 . ריפנשטאל הפרו - נאצית היא אשה מעניינת ומסקרנת . קשה להבין 
איך אמנית קולנוע מוכשרת וחדשנית כמוה נתנה יד לנאצים . ואולי אך תמימות 
היא לתהות על התופעה הממחישה שוב את ההפרדה הגמורה בין אמנות ומוסר . קטעים 
מסרטה המפורסם , שהיה לקלאסיקה בתחומו , אכן שובצו בסרט - התעודה האמריקאי 
של בד גרינספן וננסי בפה , שהוקרן במוצאי - שבת . הסרט חרג מן המסגרת הספורטיווית 
ומן המסגרת התעודית הצרה , והתמקם בתחום הדרמטי ובהצלחה . גרינספן עשה 
ניסיון נועז . הסרט הוא מעין דיווח טלוויזיוני , שחקנים ממלאים בו את תפקידי 
הספורטאים הנודעים של אז ואת תפקיד הפרשנים והמגישים . והם עושים זאת באמינות 
רבה ובטבעיות , עד שאנו נוטים לשכוח שלא היתה אז טלוויזיה וכי לפנינו דראמה 
טלוויזיונית בעלת אופי תעודי . גרינספן מעניק לדראמה ממדים נוספים והיא 
מתרחשת על רקע אירועים שהסעירו את העולם : מלחמת האזרחים בספרד , פלישת 
איטליה לחבש , ויתורו של אדוארד על כס - המלוכה באנגליה . וכך אנו צופים 
בפרנקו הצעיר , ברוזוולט ביאכטה הפרטית שלו , לפני הבחירות , באדוארד 
ובגברת סימפסון אהובתו , ובהיילה סילסייה הגולה מארצו . אנו צופים גם בהיטלר , 
גרינג , גבלס והס , באיצטדיון הענק המפואר בברלין , מוחאים כפיים ואינם 
מסתירים את התרגשותם . אין הם נושאים נאומים היסטוריים . האווירה לכאורה 
ספורטיווית טהורה . הרץ האמריקאי השחור גסי אוונס זוכה במדליות זהב ובלחיצת - 
יד של הפיהרר , ורק שני אצנים יהודים במשלחת האמריקאית מסולקים ברגע האחרון 
ממרוץ - השליחים . שהרי העלבון יהיה גדול מדי להיטלר , ללחוץ בו ביום את 
ידו של שחור וידיהם של שני יהודים . נאמר משהו על הטלת חרם על המשחקים , 
אבל כידוע , לא התגשם דבר מכל זה . האווירה באולימפיאדה מצטיירת כנינוחה 
ואף אידילית , אם כי ההמונים מריעים הייל היטלר . אבל הצופים כיום בבית 
כבר יודעים מה התרחש לאחר - מכן ומה היה סופה של הטרגדיה הנוראה מכל , שבתחילתה 
הם צופים בסרט . עד כדי כך שאלפי היונים הצחורות המעופפות מעל לאיצטדיון 
מצטיירות לפתע בעיני כעורבים שחורים משחור . מפמכתב , 3 , 3 , 15ש " מבט 
שני " , שהרחיק הפעם עד בוורלי - הילס ועד לרחוב החיים הקלים כנראה במתכוון , 
כדי שלא להסתבך עודד ללא - ספק את רוחם של יושבי האוהלים חסרי - הדיור , 
העמיד לפניהם מטרה לשאוף ולקוות לה . גם מיכאל קרפין חש מן הסתם שהכתבה 
עשויה להיראות כמין לעג לרש , ולא רק לרש . התוכנית " 84 שעות " של רשת 
סי - בי - אס , שדן ראדר עומד בראשה , היא , לדברי קרפין , בעלת רגישות 
חברתית . אפשר איפוא להבין שהכתבה על האנשים היפים והחיים היפים של הוליבוד 
אמורה להיות ביקורתית , להציג את האנשים ואת התופעה באור נלעג . מבחינה 
זו , דומה שהחטיאה את המטרה . סביר שהצופים יצפו בכתבה כזאת כמו בסדרה טלוויזיונית 
המבוססת על אחד מרבי - המכר של הסופרת גודי קראנץ , החיה וקיימת וגם מתראיינת 
בתוכנית ; ואני האמנתי שהיא פרי דמיון הוליבודי . גם הדמויות הבדויות בספריה 
של קראנץ , הנראות כאילו הגיעו לכאן מכוכב - לכת אחר , זר ומשונה , קיימות 
במציאות הראוותנית , הוולגרית של " משולש הפלטינה " בבוורלי - הילס , 
חלומו של כל אדם המתגורר בעיר ההזיות ההוליבודית . הדמויות עברו " ניתוח 
פלאסטי של אישיותם " כדי להתאים עצמן למקום , והעושר האגדי אם לא האושר 
מגיע בליווי פסיכיאטר צמוד . לי נראים כולם דומים אלה אלה , חסרי זהות 
אותנטית . כך גם הבתים , הריהוט , המכוניות , החנויות והאבזרים השונים 
שהיו לחלק מן הנשים והגברים שחדלו לתפקד כיצורי - אנוש . דמויות אלו נראות 
כהעתקים של אנשים , שסוחרים ממולחים חלקם יהודים מוכרים להם " סגנון 
חיים " חקייני ומגוחך . צפיתי בתוכנית בעניין הנובע מאהבת רכילות , מסקרנות 
כלפי קוריוזים , וברגש רתיעה גובר והולך למראה הטמטום האנושי . מוכרים 
סגנון חיים לפוחלצים ובסופו של עניין , הכל נראה ממש כ"שושלת " . אם כך , 
לא הכל בדיוני . 
