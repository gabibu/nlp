בנק ישראל מסרב להעביר לאוצר פיקדונות בסך ארבעה מיליארד שקל לצורך מימון 
הגירעון הגדל בתקציב המדינה , עקב החלטת הממשלה להגדיל את ההוצאות לקליטת 
העלייה . כספים אלו הם עודפי הון שגייס האוצר מהציבור בשנים האחרונות , 
מעל ומעבר לצרכי מימון הגירעון התקציבי . בבנק המרכזי רואים בשימוש בכספים 
אלו עבירה על רוח החוק מ5891 . החוק , המיועד למנוע יצירת לחצים אינפלציוניים 
על התקציב , אוסר על הבנק להדפיס כסף למימון הגירעון התקציבי . בכירים באוצר 
אישרו שהעניין מתחיל להתלהט בימים אלה , מכיוון שאין מקורות זמינים לממן 
את הגירעון . הגירעון מגיע כבר לרמה המסוכנת של % 6 מהתוצר ( כששה מיליארד 
שקל ) , עקב ההחלטה לאשר יבוא גדול של בתים מוכנים וקראוונים , בניגוד 
לעמדת האוצר . " אנחנו מפרשים את החוק משנת 5891 לחומרה " , אמר בכיר בבנק 
ישראל . " הטענה שלנו היא שאל לו לאוצר ליצור עודפים . אם הם ינסו למשוך 
את הפיקדונות , יהיה עלינו לעשות משהו " . בבנק ישראל מציינים שספיגת - 
היתר של האוצר בשנתיים האחרונות גרמה לעלייה בשיעורי הריבית במשק . הבנק 
נאלץ להרחיב את ההלוואות המוניטריות שהוא מעמיד לרשות הבנקים כדי לקזז תופעה 
זו . הגירעון התקציבי הגיע ב9891 ל%1 . 5 מהתוצר , לאחר % 7 . 1 ב8891 . 
אולם גיוס ההון נטו של הממשלה הגיע ל%6 . 7 מהתוצר בשנה שעברה ול%7 . 3 
ב8891 . אחת הסיבות העיקריות לספיגה זו היתה ההכנות באוצר לפדיון מניות 
בנקאיות בסכום של כ058 מיליון שקל בסוף אוקטובר . יש לציין שהאוצר המשיך 
לגייס מעבר לצורכי מימון הגירעון בהיקף של 054 מיליון שקל ברביע האחרון של 
9891 , בשל תוכניות חיסכון צמודות שפתחו הבנקים . בינואר ובפברואר 0991 
הוא גייס עוד כ053 מיליון שקל . עד כה לא השתמש האוצר בעודפים שהצטברו בבנק 
ישראל . " על פי החוק הם יכולים להשתמש בהם . אבל על פי רוח החוק , הם 
לא יכולים , ואנחנו לא ניתן להם " , אמר הבכיר בבנק המרכזי . משרד האוצר 
ובנק ישראל יקימו בקרוב צוותי עבודה משותפים לצורך דיון וליבון המצב הכלכלי 
והצעדים הדרושים . כך הוחלט אתמול בתום סיור של ראשי האוצר בבנק המרכזי . 
פרוף מיכאל ברונו נגיד בנק ישראל , ד"ר דוד קליין הממונה על התחום המוניטרי 
וראשי הבנק המרכזי פרשו לפני השר מודעי ואנשיו את הערכותיהם , בעיקר בתחומי 
העלייה והקליטה . מבנק ישראל נמסר כי מטרת הביקור היתה גיבוש דרכי פעולה 
והעברת הערכות ולא קבלת תוכניות אופרטיוויות . מצד האוצר נכחו בסיור השר 
יצחק מודעי , המנכ"ל יעקב ליפשיץ , הממונה על התקציבים דוד בועז , הממונה 
על הכנסות המדינה יורם גבאי , החשב הכללי אלי יונס , היועץ הכלכלי דוב 
מישור , והממונה על שוק ההון גד ארבל . שני הצדדים החליטו להמשיך ולהיפגש , 
וזאת לאחר שבשבועות האחרונים שררה ביניהם מתיחות . הרקע למתיחות היה טענת 
הבנק המרכזי כי ייקור הלחם לפני שבועיים והקיצוץ שהוצע בתקציב היו בבחינת 
" טלאי על טלאי " . 
