בישיבת חירום של נציגי ועדי העובדים של סניפי המשביר לצרכן שהתכנסו השבוע 
בתל - אביב מכל רחבי הארץ , הודיעו נציגי 007 , 1 עובדי הרשת שבכוונתם להיאבק 
נגד מכירתה , זאת בעיקר לנוכח הידיעות שבכוונת בעליה למכור אותה בשיטת הסלמי , 
כלומר למכור סניף סניף כנכס נדל"ן , ללא העובדים . כינוס החירום התקיים 
על רקע התסיסה , אווירת המשבר ואי הוודאות השוררים , לטענתם , בקרב עובדי 
הרשת , בגין הפרסומים על כוונת המשביר המרכזי למכור את חלקו ברשת ליזמים 
פרטיים . העובדים חוששים כי בעקבות מכירת הרשת הם יאלצו להתנתק מחברת העובדים . 
העובדים מאשימים את מועצת המנהלים של הרשת בכך שהיא מתעלמת מציבור העובדים 
כגורם בעל משמעות במו"ם על החברה . ועד העובדים הארצי של המשביר לצרכן , 
בראשותה של היו"ר דבורה יצחקי , טוען כי התעלמות זו פוגעת בוועד , שאף 
הבהיר באחרונה להנהלת הרשת ולשאר הגורמים הנוגעים בדבר כי אין בכוונת הוועד 
לעבור על כך לסדר היום , ושהשקט התעשייתי ברשת יופר במידה ולא יהיה שותף 
במו"ם . הבעלות על רשת המשביר לצרכן על 12 סניפיה בכל רחבי הארץ , מתחלקת 
בין המשביר המרכזי ( % 05 ) , לבין קו - אוף דן השרון , קו - אוף ירושלים 
וקו - אוף הצפון , המחזיקים במחצית השנייה של המניות . המשביר המרכזי , 
שנקלע לקשיים פיננסיים כבדים בשל המשבר בחקלאות וחובות ענק שנצברו בחברה 
לייבוא מספוא , מעוניין למכור את חלקו . בשלב זה לא נמצא לחלקו קונה , 
ויתכן שבסופו של דבר יהיה צורך למכור את הרשת כולה לגורם חיצוני , אלא אם 
בקו - אוף יגיעו למסקנה שביכולתם לרכוש את חלקו של המשביר המרכזי ולהשתלט 
על הרשת כולה . יוסי רוזן , מנכ"ל קו - אוף דן השרון , לא פסל אפשרות זו , 
אך אמר בתגובה שבשלב זה רכישת המשביר לצרכן על ידי הקו - אוף אינה על הפרק . 
במכירת חלקו של המשביר המרכזי ברשת המשביר לצרכן , מטפל המנכ"ל , יוסי 
גנשר . עד כה התנהלו מגעים עם רשתות שיווק בישראל ומחוצה לה , ובעיקר בבריטניה . 
גם קונצרן כלל גילה עניין ברשת , אך זאת רק במידה ויימצא לו שותף רציני 
בעל ניסיון שיקח על עצמו את ניהולה . עובדי הרשת חוששים ממכירת הרשת לידים 
זרות או למשקיעים מחו"ל . נציגיהם מפנים אצבע מאשימה כלפי ההסתדרות , שאינה 
מתגייסת לעזרתם , ואומרים : " כיצד מוסד הסתדרותי מובהק השייך לחברת העובדים 
מתכננלפעול כספקולנט מצוי , ולעשות רווחים על גבם של העובדים " . 
