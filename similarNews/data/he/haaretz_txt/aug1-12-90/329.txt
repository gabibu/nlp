חופשת הקיץ 0991 , עומדת להיות אחת החופשות העליזות ביותר שידע מאודו קהל 
הצעירים . המדובר בדרך בכלל בצעירים בני 6181 , אשר מחוזרים השנה על ידי 
הבנקים המסחריים , בהיקף חסר תקדים . בנק הפועלים איחד למען הצעירים את 
להקת " כוורת " , ומחלק כרטיסים חינם לאלה שיפתחו חשבונות בבנק . בנק דיסקונט 
לא פיגר אחריו , ויזם את איחוד להקת " תיסלם " . להופעות של להקות אלה , 
הגיעו צעירים שכאשר נוסדו הלהקות הם עדיין לא נולדו . אך מה זה משנה לצעיר 
המזמזם בעל - פה את השיר " ילד מזדקן " . בנק לאומי מרעיף על הצעירים מתנות , 
שרק יבואו ויקחו . והם באים . יעקב הלוי , יגאל ששון ורונית לוי , אנשי 
מחלקת הפרסום והשיווק בבנק דיסקונט , טוענים , כי הצעירים הם " הבייבי " 
שלהם , והם היו הראשונים שגילו את הפוטנציאל העסקי הטמון בהם . להוכחת 
דבריו אומר יגאל ששון , כי בנק דיסקונט היה הראשון שהנפיק פנקסי שיקים לצעירים , 
והדבר היה לפני 01 שנים . " להפתענו גילינו , כי הצעיר , למרות תדמיתו 
השובבה וחסרת האחריות , מכלכל את צעדיו בתבונה ואינו נוהג לפזר כספים " , 
אומר ששון . לדבריו , המתקפה השיווקית העיקרית על הצעירים , נעשית לקראת 
גיוסם לצבא , ועם החלטתם על פתיחת חשבון בנק . המתגייס ימשיך בדרך כלל 
לעבוד עם אותו בנק שבו פתח את החשבון טרם גיוסו . יעקב הלוי מוסיף : נטיית 
הצעירים היא לפתוח חשבונות באותו בנק שבו מנהלים הוריהם חשבון . בהתאם 
לגישה זו , נעשה מאמץ שיווקי עצום אצל הצעירים העומדים בפני גיוס . מקיימים 
ימי עיון בשיתוף עם הרשויות המקומיות , וכן שירות טלפוני ייחודי של " טלבנק " 
לצעיר המתגייס . בבנק דיסקונט החליטו בימים אלה גם להציע לצעירים אפשרות 
שימוש בכרטיסי אשראי . ההחלטה על הנפקת הכרטיסים התקבלה לנוכח הממצאים על 
אופיו השמרני של הצעיר בכל הנוגע לפיננסים . הכרטיס " ויזה צעיר " , יהיה 
מוגבל בסכום , והשימוש בו יותנה בערבות ההורים . בתשובה לשאלה , האם הצעירים 
אינם מתוחכמים דיים כדי לקחת את המתנות המורעפות עליהם על - ידי הבנקים , 
בלי לפתוח חשבון בבנק , מודים בבנק דיסקונט , כי זו אכן בעיה . אנשי 
הפרסום והשיווק בבנק , מדגישים עם זאת , כי כדי לקשור את הצעירים לבנק , 
פותחה שיטת ניקוד , המגדילה את הפיתוי להמשיך ולעבוד גם בעתיד עם הבנק . 
על פי השיטה , ככל שמספר הנקודות גבוה יותר , גדל מספר ההטבות שלהן זכאי 
הצעיר . בדיסקונט מוכנים לחשוף טפח נוסף משיטות ההתקרבות שלהם לקהל היעד 
של הצעירים . שאיפת אנשי השיווק בבנק , היא להגיע לקהל המנהיגים הפוטנציאלי 
של הצעירים , ובאמצעותו לקהל הרחב יותר . כך למשל , ערך הבנק בינואר 0991 , 
כנס ארצי של עיתונאים צעירים , לבני הגיל 7181 . הכנס הוכתר בהצלחה , 
והצעירים אף הוציאו עיתון מיוחד שהועבר לבתי הספר שבהם הם לומדים . במהלך 
הכינוס , נלקחו הצעירים לסיורים במשרד הפרסום דחף ( ללמוד איך מנסחים 
מודעה המיועדת להם ) ולסיור בבנק . " קהל הצעירים הוא מתוחכם הרבה יותר 
ממה שנהוג לחשוב " , אומר יגאל ששון . " בעבר נוסחו מודעות הפרסום לצעירים 
בשפת הסלנג שלהם . הצעירים עלו על זה מהר מאוד , ולכן החלטנו לרדת מהעניין 
ולשנות את הנוסח . הפרסומות לצעירים הן ענייניות , ובהן מובא מידע בדרך 
המקובלת " . הבנק מבקש להגיע להקל היעד של הצעירים , באמצעות פרויקט נוסף , 
שאותו הוא יזם בשיתוף פעולה עם מכללת תל חי . המדובר בהמרצת יזמים צעירים 
להוציא אל הפועל רעיונות עסקיים , אשר ייושמו בהתאם לעניין , במפעלי הגליל . 
" בנק דיסקונט יקים קרן הון סיכון , על מנת לעודד את הוצאתם אל הפועל 
של רעיונות מוצלחים במיוחד " , אומרים אנשי השיווק בדיסקונט . כיצד מגיעים 
לצעירים , אפשר ללמוד גם משיתוף הפעולה המתבצע בימים אלה , עם המכון לקידום 
מדע ואמנות , בניהולה של אריקה לנדאו . המדובר בפרויקט לטיפוח מנהיגות 
צעירה , אשר תפיץ בעתיד את המסר הנלמד בקורסים לקהל נוסף . אנשי מחלקת השיווק 
והפרסום בבנק דיסקונט חוזרים ומדגישים מה שכבר ידוע להם . צעירים זה עסק 
מאוד רציני , למרות השובבות שנהוג לייחס להם . 
