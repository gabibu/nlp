לונדון ( מיוחד ל"ספורט הארץ " ) . שמונה ימים לפני הרמת המסך על העונה 
החדשה בכדורגל האנגלי , במיפגש המסורתי על מגן - הצדקה בין האלופה ( ליוורפול ) 
למחזיקת הגביע ( מנצסטר יונייטד ) ב - 81 באוגוסט בוומבלי ישתתפו בסוף 
השבוע שתי קבוצות אנגליות בכירות בטורניר בין - לאומי , שבו יבחנו כוחן 
מול יריבות מהיבשת . הטורניר , על גביע מאקיטה , יפגיש תחילה הערב ( 00 . 
81 שעון לונדון ) בוומבלי את ריאל סוסיידאד מספרד עם סמפדוריה מאיטליה , 
שזכתה הקיץ בגביע אירופה למחזיקות גביע . כעבור שעתיים יתמודדו אסטון וילה , 
שדורגה בעונה שעברה שניה בליגה , עם אלופת 9891 ארסנל . שתי המפסידות 
ישחקו בשבת ( 00 . 31 ) על המקום השלישי בטורניר , ואילו המנצחות יתמודדו 
כעבור שעתיים על הבכורה . אסטון וילה תונהג לראשונה באורח רשמי על ידי מנהלה 
החדש יוזף וונגלוש , ששימש במונדיאל האחרון מאמנה הלאומי של צכיה . כוכבה 
של וילה , דייויד פלאט , שעשה חיל במדי נבחרת אנגליה באיטליה וכבש לזכותה 
כמה שערים חשובים , ימשוך למשחקי הטורניר רבים ממעריציו . וילה השלימה הכנותיה , 
כאשר הביסה ביום ג בדאבלין את הקבוצה האירית בוהמיאנס 30 . לפני כן כבשה 
72 שערים במסעה בשוודיה , שהסתיים בלא הפסד . מנהל ארסנל , גורג גראהם , 
יציג לראשונה בפומבי את השוער דייויד סימן ואת הרכש השוודי אנדרס לימפאר , 
ששיחק בעונה שעברה בקבוצה האיטלקית קרמונזה . סמפדוריה תופיע בטורניר בלי 
" הרכש הלוהט " ביותר שלה , הקשר הסובייטי אלכסיי מיכאיליצנקו . העברתו 
לאיטליה נתקלה בקשיים , אך שחרורו הרשמי על ידי בריה"ם נידחה ל - 41 באוגוסט . 
סמפדוריה תשחק בוומבלי עם שחקני נבחרת איטליה גאנלוקה ויאלי ופייטרו ויירקווד , 
עם המגן היוגוסלווי סרצקו קאטאנץ ועם הקשר הבראזילי סרזו . 
