ראשי חברת העובדים יבדקו קשרים בין אישים בכירים בקונצרן כור לבין גורמים 
המגלים עניין ברכישת חלק מפעילויות כור - סחר . באחרונה נודע על מגעים למכירת 
חלקה של כור בחברה הספרדית רגבר בין בכירים בכור וגורם פרטי בספרד , הידוע 
בקשריו עם אחד מבעלי התפקידים הבכירים בקונצרן . הסתייגותם של אישים בחברת 
העובדים מעובדה זו היא הרקע לבירור המקיף בנושא , שייערך בימים הקרובים . 
בהנהלת קבוצת הסחר של כור בוחנים את מכירת המחצית של כור בחברת רגבר שבספרד 
לשותף המחזיק במחצית האחרת , שהינו איש עסקים ספרדי . רגבר עוסקת במכירת 
ציוד השקיה ממחסנים בספרד , ומחזור המכירות שלה ב98 הסתכם ב01 מיליון דולר . 
היא סיימה את השנה ברווח נקי של מיליון דולר . החברה מסונפת לחברת אדפי 
החברה שבאמצעותה פועלת כור - סחר בספרד . רגבר הוקמה בשנות ה07 , ונחשבת 
לחברה מצליחה במיוחד בתחום ההשקיה . פעילותה הסבה לכור - סחר רווחים רבים 
מאז הקמתה . רגבר הוקמה בשותפות עם אנשי עסקים מקומיים בספרד , והרחיבה 
את פעילותה על - ידי שיווק מוצרי השקיה למדינות נוספות , ובכלל זה מדינות 
שלישראל אין קשרים דיפלומטיים עמן . אנשי עסקים העריכו אתמול כי מכירת חלקה 
של כור - סחר בחברת רגבר תגרום לפגיעה קשה בפעילות כור - סחר בספרד , שנחשב 
לאחד הסניפים הרווחיים היחידים בין סניפי כור - סחר ברחבי העולם . בחברת 
העובדים מבקשים לבחון האם מכירת חלקה של כור ברגבר תביא לפתרון בעיותיה של 
כור , או שאינה משרתת את האינטרסים של הקונצרן המצוי בקשיים ההולכים וגוברים . 
דובר כור אישר כי כור - סחר מקיימת מגעים למכירת חלקה בבעלות על חברת רגבר , 
והוסיף כתגובה : " כור מוכרת חברות רווחיות ולא רווחיות על - פי שיקוליה . 
אין זו החברה הרווחית הראשונה שנמכרת במסגרת תוכנית ההבראה ולא האחרונה . 
כל ניהול המשא - ומתן נעשה על - ידי סמנכ"ל הקונצרן לכספים ובקרה , יהודה 
מילוא , הממונה על מכירת נכסים . לגבי הרמיזות האישיות , כור רואה בהן 
השמצות ואין בדעתה להגיב " . גורם בכיר בכור אמר אמש ל"הארץ " , כי בקונצרן 
קיימים חששות כבדים בשל ההרעה המתחוללת במצבו של הקונצרן בשל השהיית ההסדר 
הפיננסי הכולל לכור על - ידי שר האוצר . לדברי אותו גורם , התעוררו באחרונה 
חששות כי הקונצרן לא יוכל לעמוד בהסדר פרעון החובות כפי שגובשו בתוכנית החומש 
שעליו מתבסס ההסדר לו נתנו את הסכמתם הבנקים הנושים . כמו כן , מתנהלים 
דיונים באשר ליכולתו של כור לעמוד בתוכנית החומש בשל השינויים במצבו של הקונצרן 
והעדר שיפור ממשי כפי שהצטייר בדו"ח אותו הגיש רו"ח פרוף יצחק סוארי לבנקים 
הנושים . בקונצרן בוחנים האם המצב החדש שנוצר בעקבות השהיית ההסדר ואי - 
העברת תשלומי ריבית וקרן לבנקים מאז סוף דצמבר 98 , אינו מחייב היערכות 
חדשה . 
