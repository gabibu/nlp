קל מאוד להתרגל לסבלם של האחרים . תחילה האדם מזדעזע ממראות הצילומים בטלוויזיה 
ומקריאת כתבות בעיתונים . אחר כך הוא נעשה יותר ויותר אדיש . עם הזמן הוא 
מתחיל להתרגז לא על הסבל , אלא על אלה שמכריחים אותו לחזור ולראותו . 
בסוף העין מתרגלת , הנפש מתחסנת . זה מה שקורה לנו עם האינתיפאדה שנתיים 
וחצי אחרי פריצתה . בעיתונות היומית היא ירדה מזמן מהכותרות הראשיות , 
עברה לעמודים פנימיים , יש עיתונים שהיא נעלמה מהם בכלל . ביומני הטלוויזיה 
היא חוזרת לא לעתים קרובות מדי , אך גם כך זה מעצבן חלק מהצופים , המוכנים 
להרביץ לצלמי טלוויזיה . זו הסיבה שהחוברת האחרונה של " בצלם " ( יולי 
0991 ) , המיועדת כקודמותיה לזעזע את הציבור , נעלמה מעיני הכל . הכותרת 
שלה והנושא שלו יוחדו ל"פתיחה באש על - ידי כוחות הביטחון בשטחים " . החוברת 
מפרטת את נוהלי פתיחת האש הכתובים ובתורה שבעל פה ואת התוצאות . בצד התוצאות 
מציינת החוברת מספר עגול : מתחילת האינתיפאדה ועד סוף מאי השנה נורו למוות 
על - ידי כוחות הביטחון בשטחים 036 פלשתינאים . כדי להגיע לממדי ההרג האמיתיים 
יש להוסיף עוד 43 איש שנהרגו על - ידי כוחות הביטחון לא בירי ( מכות , 
התחשמלות , כוויות וכו ) , 13 נהרגו מידי אזרחים ישראליים ו8 על - ידי 
משתפי פעולה . להשלמת תמונת ההרג , ולאו דווקא כדי לאזן אותה , יש להוסיף 
כ002 פלשתינאים שנהרגו על - ידי בני עמם כמשתפי פעולה ו91 ישראלים 9 חיילים 
ו01 אזרחים . ממדי ההרג האלה זיעזעו את עם ישראל בכל אחת ממלחמותיו . אלא 
שהפעם דובר בהרג הערבים . וכאמור , קל מאוד להתרגל לסבלם של אחרים . אפילו 
אם יש בנתוני הסבל האלה מספרים מאוד לא סימפטיים , כמו למשל : מתוך 036 
פלשתינאים שנורו על - ידי כוחות הביטחון , 831 היו ילדים מתחת לגיל 61 . 
הוראות הירי שמקבל כל חייל סדיר או מילואים המוצב בשטחים בספרון מיוחד הן 
אמנם סוד צבאי , אך " בצלם " יכולה לפרסם אותן די בפירוט , תודות לפרסומם 
הרשמי בכמה מקורות , בעיקר על - ידי הקונסוליה הישראלית בניו יורק או בתשובה 
שנתן האלוף ברק לבג"ץ . לימוד הוראות ירי אלה צריך לגרום סיפוק דווקא אצל 
כל אדם הסולד מהרג . לפי הוראות אלה מותרת פתיחה באש , בהיתקלות עם מתפרעים 
( הכוונה להפגנות אלימות , יידוי אבנים וכו ) , אך ורק כאשר הצד שכנגד 
מסכן את חיי החיילים או אזרחים אחרים . במרדף אחרי חשודים מותר לפתוח באש 
רק אם קיים חשד ברור כי הבורח ביצע פשע ואין כל אפשרות לעצור אותו אחרת . 
כל זה תוך הגבלות נוספות , כמו " שלושת השלבים " : אזהרה , ירי באוויר 
וירי על מנת לפגוע , ירי בכיוון הרגליים בלבד , ירי בבודדת והימנעות מירי 
כאשר החשוד נמצא בתוך קהל ויש סכנת פגיעה באחרים . אין ספק שאפשר להתגאות 
בהוראות כאלה , אך מתעוררת שאלה איך זה למרות כל אותן הגבלות נורו עד סוף 
מאי השנה 036 איש . כפי שעולה מהנתונים הרשמיים , רוב קורבנות הירי היה 
במהלך טיפול בהתפרעויות , בעיקר יידוי אבנים . לפי בדיקת " בצלם " קצת 
קשה להאמין שבכל ההריגות האלה היתה סכנה לחיי חיילינו , או לחיי אזרחים 
יהודים . הראיה : בתוך 91 הישראלים שנהרגו במהלך האינתיפאדה , רק אחד 
נפגע בהתפרעות . אחת מהתשובות לשאלה טמונה בכדורי הפלסטיק , שהיו אמורים 
דווקא למנוע את ההרג . אצל רבים הם נתפסו כמשהו שווה ערך לאבן : ערבים 
זורקים אבנים , חיילים יורים עליהם כדורי פלסטיק לא נעים , לא נורא . 
אלא שזה דווקא כן נורא . בינואר 98 הודיע דובר צה"ל שעד אז נהרגו מכדורים 
אלה 74 איש , לעומת 882 הרוגי ירי באינתיפאדה עד אז . אלא שכדורי פלסטיק 
נכנסו לשימוש רק באוגוסט 8891 ומאז ועד ינואר 09 נורו 69 איש , % 05 בכדורי 
פלסטיק ! ואלה הפרופורציות פחות או יותר , גם בהמשך . הסיבה האחרת היא 
הפערים בין " התורה שבכתב " ו"התורה שבעל פה " בכל הקשור להוראות פתיחה 
באש . כך למשל " נוהל ירי מזורז " . זה נכון שצריכים להיות שלושה שלבים 
של ירי , אבל מי אמר שצריך לבצע אותן חייל אחד ? לפי כללי הזירוז חייל 
אחד מזהיר , חייל שני יורה באוויר והחייל השלישי יורה למטרה . הכל כמעט 
בו - זמנית . ועד דבר גרוע מכולם . בחוברת מספר דוגמאות של ירי במבוקשים , 
לא במהלך מרדף לצורך מעצר , אלא פשוט כהוצאה להורג . כל זה מתבטא גם במספרים 
של חודשים שונים . מינואר עד אפריל השנה היתה ירידה משמעותית במספר הרוגי 
ירי החיילים : בין 9 ל11 הרוגים , במקום 02 , 03 ויותר בחודשים הקודמים . 
דובר צה"ל הסביר את התופעה ב"הקפדה קפדנית על נוהלי פתיחת באש " . במאי 
חזר מספר ההרוגים לממדים קודמים : 12 איש שנהרגו מירי חיילי צה"ל . מכאן 
שההקפדה על נוהלי ירי חדלה להיות כל כך קפדנית . 
