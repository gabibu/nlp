( ע ) . נשיא ארה"ב , גורג בוש , הביע נכונות לעזור ליהודי אתיופיה 
לעלות לישראל . באיגרת בכתב ידו , ששלח ליו"ר מועצת הארגונים היהודים הגדולים 
בארה"ב , סיימור רייך , כתב : " עלינו למצוא דרך לאפשר לאנשים אלה לצאת 
לארץ הבחירה שלהם " . הנשיא השיב בכך לאיגרת ששלח אליו רייך לאחר שביקר באדיס 
אבבה . רייך כתב לבוש כי ראה את מחנות הפליטים של היהודים , את מחסורם 
ואת המחלות שפקדו אותם בגלל תנאי המגורים הירודים . רייך טען כי האפשרות 
של ניצחון כוחות המורדים באתיופיה מהווה תמריץ נוסף לפעולה מאומצת להצלת 
היהודים . המורדים , אמר , נתמכים על ידי לוב ועיראק ואין להניח שיגלו 
הבנה לסבלות היהודים שם ויאפשרו להם להגר . בוש הבטיח לרייך כי הורה לממשל 
לבדוק ולראות " כיצד אנו יכולים לעזור " . 
