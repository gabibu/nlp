מועצת מנהל מקרקעי ישראל אישרה אתמול את הוראתו של שר הבינוי והשיכון , 
אריאל שרון , לאשר רשימת ישובים בהם יגבה המנהל תשלום מופחת של דמי חכירה 
שנתיים . ההחלטה תביא לקיצוץ ניכר בדמי החכירה של קרקעות מנהל בעשרות ישובים 
קהילתיים בגליל ובנגב , בישובי קו העימות בצפון , בערי פיתוח ועוד , והיא 
נועדה לעודד זוגות צעירים ועולים חדשים להתיישב באיזורים אלה . מחיר הקרקע 
למגרשים המיועדים למגורים אמור לרדת באזורים אלה בשיעור של עד % 15 . בישובים 
רבים תחולק קרקע חינם לציבור הזכאים . המועצה הנחתה את ההנהלת המנהל לפעול 
גם למימוש החלטות הממשלה לקידום העלייה והדיור לזוגות הצעירים על ידי שינוי 
ייעודם של 09 אלף מגרשים של אדמות מדינה חקלאיות למטרות בנייה למגורים . 
המנהל יגיש תוכניות בנייה ל001 אלף יחידות דיור וימכור 05 אלף מגרשים לבנייה 
צמודת קרקע . מועצת המנהל קבעה גם את האופן להעמדת קרקע לרשות משרד הבינוי 
והשיכון לצורך בנייה זמנית למחוסרי דיור ולעולים , וזאת על בסיס החלטתו 
של השר שרון . האתרים ימוקמו בסמוך לישובים עירוניים על מנת להבטיח שירותי 
קהילה . הקצאת האתרים למשרד הבינוי תהיה לתקופה של חמש שנים . במהלך תקופה 
זו לא יגבה המנהל כל תשלום עבור השימוש בקרקע . 
