ים , השוכנת בפרובאנס בדרום צרפת , היא עיר מימי הרומאים . היא מתהדרת 
בשני מבנים מתקופה זו , המשמשים בחיי היום - יום בעיר אמפיתיאטרון ענק 
ומקדש רומאי ושמו " לה מזן קארה " , הפתוח למבקרים יום ולילה . תריסר בתי 
מלון , מסעדות , בתי קפה . חנויות מקסימות בסימטאות עתיקות , כיכרות 
מלבבות ומוזיאון מקומי , המספר את תולדות בד הדנים , הוא בד הגינס המפורסם , 
המיוצר בנים זה מאות שנים ומכאן נמכר ללוי שטראוס בסוף המאה הקודמת . שלושה 
בנים מפורסמים יש לה לנים . דניס לורה הוא המטדור הצעיר ביותר בצרפת . 
סימון קסאס הוא מנהל האמפיתיאטרון , בעל בית הספר לקורידה , מגדל סוסים 
ושוורים למשחקי השוורים וחבר הקהילה היהודית בעיר . אך הנודע מכולם הוא 
זאן בוסקה . בוסקה ידוע יותר בעולם כמר קאשארל , המעצב ובעל החברה . כיום 
נודעת קאשארל בזכות שלושה בשמים מצליחים לגברים ונשים . בשנות ה06 וה07 
היה זה בית אופנה מבוקש . עם ההון שגרף בוסקה מאופנה ובשמים חזר לעירו וב4891 
נבחר לראש העיר . נים אכן הופכת מעיר נידחת למרכז תיירות . בשצף העשייה 
של ההווה היא מתחרה בערי הסביבה , ארל ואוויניון , הנודעות בזכות עברן 
המפואר ובזכות הפסטיבלים של ההווה . אך המתחרה העיקרית של נים היא מונפלייה 
דווקא . עיקר התחרות ניטש על המעמד האירופי . העיר שתוקם בה תחנה של הרכבת 
המהירה ברצלונה - מילאנו ( טי - גי - וי ) תהיה העיר החשובה באזור . ביומיים 
האחרונים של מאי ותחילת יוני נערכים בנים חמישה ימי פרייה חגיגות של תלבושות , 
קורידה ובעיקר מוסיקה וריקודים . זה מאות שנים משמשת נים מוקד משיכה למהגרים 
ספרדים והשפעת התרבות הספרדית בה ניכרת . בימי הפרייה הופכת נים כולה לעיר 
קרנבל . השדרות מתמלאות מסעדות פתוחות , ומגישים בהן בעיקר פאייה וסנגרייה . 
את הפאייה מבשלים מול עיני הסועדים בתוך מחבתות שחורות ענקיות , המכילות 
אורז מתובל בזעפרן , סרטנים , תמנונים , חלקי עוף , נקניק וגמבה . שמפניה 
נשפכת כמים . כל חצר ורחבה באזור המסחרי של העיר הופכת ל"בדגה " מקום 
מפגש לשתייה ומוסיקה . ערב אחר ערב שותים כאן בירה , סנגרייה ושמפניה 
ורוקדים . רוקדים הכל , אך בעיקר " סווייאדה " , ריקוד הזוגות מאזור 
סביליה בדרום ספרד , המזכיר את תנועות המטדור בזירה . תוכנית הקורידה 
גדושה ומתחילה ימים אחדים לפני הפתיחה של הפרייה . יש שלושה סוגים של קורידה . 
בקורידה הקלאסית משתתפים מיטב המטדורים מצרפת ומספרד , ובמשך שעתיים 
משחקים משחק מוות עם ששה שוורים , שמשקל כל אחד מהם 005056 קילוגרמים . 
סוג אחר של קורידה הוא בהשתתפות פרחי מטדורים , שעדיין לא הוכתרו . ויש 
גם הקורידה הפורטוגלית , בהשתתפות לוחמי זירה על סוסים , שבסופה אין 
ממיתים את השור . אוהבי קורידה אמיתיים רואים בקורידה הפורטוגלית מופע 
לתיירים בלבד . כל קורידה מתחילה בתהלוכה מפוארת וצבעונית של המשתתפים . 
התהלוכה מגיעה אל בימת הכבוד , שיושבים בה מוזמנים נכבדים ונשיא הקורידה . 
בראש התהלוכה שני רוכבים בבגדים שחורים וצווארון לבן ובכובעים משולשים שחורים 
מקושטים בנוצות . הרוכבים שבראש מקבלים מידי נשיא הקורידה את מפתח כלוב 
השוורים , ובכך ניתן האות לפתיחת המשחקים . סדר המשתתפים , סדר ההליכה , 
מהלך המשחק , הצבעים כולם נתונים מראש . אך לא כך תגובותיו של השור , 
הקצב והאנרגיה שלו , המפתיעים בכל פעם מחדש . הקהל יודע להעריך מטדור ששיחק 
באלגנטיות , במומחיות , בלא פחד ומתוך גרימת כאב מזערי לשור . ובעיקר 
אם נעץ את החרב בסוף המשחק היישר בלבו של השור , דרך הגב העליון תנועה 
הגורמת לשור סחרור , קריסה ומוות בתוך דקה קצרה אחת . מטדור כזה ראוי לאוזן : 
אחד השחקנים כורת אוזן אחת של השור ומעניק אותה ללוחם . קהל נלהב מכבד את 
המטדורים בתשואות ( שלושה בכל משחק , וכל אחד אחראי למותם של שני שוורים ) 
ובזרי פרחים ובכובעים המושלכים לזירה . הקורידה בנים נערכת בספרדית , 
כמובן , ולפי המקור הספרדי האותנטי . אחד משיאי הקורידה בחגיגות האחרונות 
היתה הכתרתו של דניס לורה בן ה22 למטדור מקצועי . אך הגיבור המקומי לא 
הסיח את דעתם של אנשי נים מהמטדורים המצוינים מספרד , שהופיעו לסירוגין 
בזירה . כוכב השנה היה שאמאקו . הקורידה נערכת פעמיים ביום בשעה 00 : 
1100 : 31 , וב00 : 8100 : 02 . קורידה פורטוגלית נערכת בשעה 00 : 22 . 
בליל הפתיחה של הפרייה , ב13 במאי , מתקיימת ברחובות נים גלאדה " . תהלוכה 
צבעונית עוברת ברחובות על גבי בימות - גלגלים , על קביים של רקדנים , 
על סוסים וברגל . סוסים לבנים , שחורים וחומים , מדהימים בגודלם , 
ועל הפלטפורמות יפהפיות בבגדי פרובאנס ובתלבושות פלמנקו , בשלל חצאיות רחבות , 
בכובעי ענק וצעיפי תחרה , ורוכבים בתלבושות מטדורים , פיקדורים ושאר 
תלבושות הזירה , בשחור ובזהב ובשלל רקמות , כובעים , צעיפים ושכמיות . 
שפע של תזמורות ולהקות הופיעו השנה ברחבי העיר , בכל ערב עד הבוקר , חינם 
לקהל הרחב . אפשר היה לשמוע כאן את מיטב הלהקות של המוסיקה הספרדית , 
הצוענית , הפורטוגלית , הברזילאית והקובנית , רקדנים ומוסיקאים מאפריקה , 
להקות גז מארצות - הברית , להקות צה - צה ובולרו ממרכז אמריקה אווירה 
של חג אמיתי . סך הכל חמישה ימים של יין ובירה , של ריקודים ומוסיקה משכרת , 
של סוסים ונשים יפות עד - לא - ידע . 
