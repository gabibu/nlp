ששה חודשים של מתיחות פוליטית פגעו עוד בתדמיתה המתערערת של קניה כמדינה 
אפריקאית בעלת נטיות דמוקרטיות וחוסן כלכלי שאינם מצויים במקום אחר ביבשת . 
הנשיא דניאל אראף מוי , מנהיג בסגנון הפופוליסטי הנוסע לעתים קרובות ברחבי 
המדינה כדי לדבר עם העם , עומד בפני מתקפה נדירה של אי הסכמה מצד מנהיגי 
כנסייה , עורכי דין ואזרחים , שעה שממשלתו אוסרת את מבקריה והוא מתנגד 
בתוקף למה שהפך להיות קריאת הקרב של האופוזיציה : שיטה פוליטית של ריבוי 
מפלגות . אנשים רבים כאן אומרים ששלושת ימי המהומות בניירובי ובמרכזים כפריים 
בראשית יולי , שבאו כתוצאה ממאסרם של תומכי המשטר הרב - מפלגתי , הפתיעו 
בעוצמתם . לפחות עשרים בני אדם נהרגו במהומות . " אלה הימים הרעים ביותר 
שהיו לנו במדינה זו " , אמר מנהיג של הכנסייה הפרוטסטנטית הדואב מסירובה 
של הממשלה לטפל במקורות אי שביעות הרצון . " זו הפעם הראשונה שקנייתים 
שאינם סטודנטים יוצאים לרחובות להפגין " . בשבוע שעבר שלח מנהיג אופוזיציה 
ידוע וסגן נשיא לשעבר מכתב גלוי ביקורתי ביותר לנשיא , וקרא להתפטרות הממשלה 
ולשחרור כל העצירים הפוליטים . שני מנהיגי התנועה למשטר רב - מפלגתי , 
קנת מאטיבה וצרלס רוביה , ועמית שלהם , ראילה אודינגה , מוחזקים כבר שלושה 
שבועות בידי הממשלה ללא אישום . ששה תומכי ריבוי מפלגות אחרים הוחזקו ללא 
אישום במשך שבועיים . חמישה אחרים הואשמו בקשירת קשר להפלת הממשלה , בהם 
עורכו של כתב עת לענייני משפט . בשבוע שעבר פחדו מוכרי העיתונים למכור את 
כתב העת . מנהיג האופוזיציה שהפיץ את המכתב הגלוי הוא אודינגה אודינגה , 
מנהיג בן 97 הנערץ על בני שבט לואו , השבט השני בגודלו בקניה . " המסר 
ששולחים לך בני קניה הוא שהם עייפים ולא מרוצים ממנהיגותך " , נכתב במכתב . 
הנשיא מוי אסר על שלושת העיתונים היומיים כאן להדפיס את המכתב , וכפי שקורה 
עם צווים נשיאותיים כאלה , מילאו העיתונים את רצונו . תוכן המכתב ידוע 
היום היטב בניירובי , משום שתושבים רבים מאזינים לשידורי בי - בי - סי , 
אשר שידרו את תוכן המכתב . מכתבו של אודינגה נגע גם ברצח הבלתי מפוענח של 
שר החוץ , רוברט אוקו , פוליטיקאי פופולרי בן שבט לואו . בהעדר מידע בדוק 
יש השערות שאנשים בממשלה היו מעורבים ברצח . קנייאתים רבים ודיפלומטים מערביים 
רואים במותו של שר החוץ חלק מבעיית האמינות הגדלה והולכת של הממשלה . הנשיא 
מוי , בן 56 , חזר וביטל את רעיון הממשל רב - מפלגתי בקניה כדי למנוע התאגדויות 
שבטיות מפלגות . קניה הצליחה להישאר מאוחדת ושלווה מאז קיבלה את עצמאותה 
מבריטניה ב3691 . ב2891 , ארבע שנים לאחר שמוי נבחר לנשיא , הפכה קניה 
רשמית למדינה בעלת מפלגה אחת בלבד , מפלגת האחדות הלאומית של קניה . מוצאו 
של מוי מאחד השבטים הקטנים בקניה , קלנגין , והוא היה סגנו של גומו קניאטה , 
נשיאה הראשון של המדינה ובן שבט קיקויו , השבט הגדול בקניה , שמת ב8791 . 
אבל בדיוק כפי שקניאטה העדיף את בני קיקויו , מעדיף מוי את בני שבטו ומקיף 
את עצמו בקבוצה קרובה של בני קלנגין . ב8891 הצליח מוי להעביר בפרלמנט שורה 
של תיקונים לחוקה . בוטלה ההצבעה החשאית בבחירות והמצביעים נדרשו להתייצב 
מאחורי תמונותיהם של המועמדים . מאז ירד שיעור ההצבעה באורח ניכר . משך 
הזמן שבו מותר לעצור חשוד ללא אישום הוארך מ42 שעות ל41 ימים , ועצמאותה 
של הרשות השיפוטית עורערה . יחד עם הידוק שליטתה על ציבור הבוחרים סילקה 
המפלגה משורותיה חברים שגילו אפילו אי הסכמה זעומה ביותר , והפכו את הפרלמנט 
לחותמת גומי של הנשיא . הבישופים הקתולים של קניה גינו את הסמכות הבלתי מוגבלת 
של המפלגה באיגרת בוטה ביותר שהופיעה בחודש יוני בעיתוני קניה . 71 הבישופים , 
המייצגים את הכת הנוצרית הגדולה במדינה בת 5 . 32 מיליון תושבים , שלפי 
ההערכה % 57 מהם נוצרים , כתבו : " הסימן הזעיר ביותר של אי הסכמה לכל 
החלטה של המפלגה מפורש לעתים קרובות כחתרני וכמסכן את ביטחון המדינה " . 
טענתם של הבישופים קיבלה תוקף כבר ביום פרסום המכתב , כאשר פרצה המשטרה 
למשרד של פרקליטים , הכריזה על מסיבת עיתונאים של הפרקליטים כבלתי חוקית 
והחרימה רשימות וסרטי צילום . עד עתה לא פגעה ממשלתו של מוי במנהיגי הכנסייה . 
אבל מוי הגיב בצורה בלתי מתפשרת על קריאתם של שני חברי הקבינט לשעבר , 
מאטיבה ורוביה , למערכת רב מפלגתית . שני האנשים , בני שבט קיקויו , 
הגישו בקשה לרשיון לקיים עצרת עם המבוססת על המצע הרב - מפלגתי . במסיבת 
גן בארבעה ביולי בביתו של השגריר האמריקאי , סמית המפסטון , אמר רוביה 
לאורחים שהעצרת בוטלה משום שהממשלה סירבה להעניק את הרשיון . ארבע שעות 
מאוחר יותר נעצרו הוא ומאטיבה והוחזקו במעצר ללא אישום יחד עם אודינגה . 
יש הסוברים שהביקורת הפוליטית מקבלת חיזוק ואף מונעת על ידי כלכלה מידרדרת 
ואבטלה גואה . בעיתונה של הממשלה , " קניה טיימס " , הופיע בשבוע שעבר 
מאמר מערכת תחת הכותרת " קניה זקוקה ל000 , 006 משרות חדשות מדי שנה " , 
תוצאה של שיעור הגידול של האוכלוסייה שהוא הגבוה בעולם . אבל מהדו"ח הכלכלי 
של הבנק המרכזי של קניה לשנת הכספים שהסתיימה ב03 ביוני בשנה שעברה , עולה 
כי רק 004 , 68 משרות חדשות נוצרו ב8891 . ניתוח של הבנק העולמי מעריך כי 
כ000 , 04 מהן משרות במשכורת והשאר במגזר הלא רשמי . שכר המינימום של העובדים 
הוא 83 דולר בחודש . סקר שערכה בחודש שעבר הוועדה הקתולית לצדק ולשלום באזור 
ניירובי העריך , כי משפחה של ארבע נפשות ( רק לקנייתים מעטים יש משפחות 
כה קטנות ) זקוקה ל591 דולר כדי להתקיים , מהם יוצאו 12 דולר על שכר דירה 
לחדר בלי חשמל או מים . מדי פעם אומר הנשיא מוי שיש לחסל את השחיתות . אבל 
כלכלנים מערביים מן הבנק העולמי ומוסדות אחרים דיווחו כי השחיתות גדלה . 
בבתיהם של שרים אחדים ניכר עושר רב . דו"ח כלכלי מתועד היטב מעריך ששוחד 
הקשור בגידול דגנים עולה לצרכנים 52 מיליון דולר מיותרים . אוצר המדינה 
כל כך מרוקן שבאחרונה משולמות משכורות עובדי המדינה באיחור של שבועיים , 
אירוע חריג בקניה . הפניית כספים לשימוש אישי , נפילה במחירי הקפה והשקעות 
זרות מתמעטות תורמות כולן למחסור במטבע זר . התיירות היא המקור הגדול ביותר 
של מטבע זר הנחוץ כל כך לקניה . שלושת ימי ההפגנות נגד הממשלה גרמו לאלפי 
ביטולים של תיירים היוצאים לספארי . בעוד שהנשיא מוי אמר שלא יסבול שיטה 
רב - מפלגתית , הוא הקים ועדה שתבחן את פעולותיה של המפלגה השלטת . יש 
הסוברים כאן שרפורמה במפלגה עשויה להיות פתרון עדיף על מערכת רב - מפלגתית 
שעלולה להתפתח על בסיס שבטי . אבל רבים תוהים האם יספיקו שינויים בתוך המפלגה , 
בהתחשב בעוצמת אי שביעות הרצון . כלכלתה של קניה חשופה במיוחד לקיצוצים 
בסיוע חוץ משום שכשליש מתקציבה ממומן בכספי תרומות . ביום שלאחר הסיבוב 
הראשון של מעצרים פוליטיים , שיחררה ואשינגטון מחצית מהקצבתה לשנה זו , 
01 מיליון דולר כסיוע צבאי לקניה . ימים אחדים לאחר מכן הקפיא הקונגרס 
חמישה מיליוני דולר וכן שמונה מיליון דולר כסיוע לפיתוח שלא ניתנו עדיין 
מתוך הקצבה של 53 מיליון דולר . עוזר מזכיר המדינה לענייני אפריקה , הרמן 
כהן , אמור לבקר כאן השבוע , ומחלקת המדינה הכריזה שזכויות האדם יועלו 
על סדר היום בעת פגישתו עם מוי . אפשר גם שכהן יאמר לשגריר המפסטון , מינוי 
פוליטי חדש , לצמצם את תמיכתו הקולנית בפלורליזם פוליטי . פקידי ממשלה 
היו רוצים שוואשינגטון תחליף את השגריר . קנייתים חוששים ממהומות חדשות החודש , 
עם מסירתו של הדו"ח הסופי של סקוטלנד יארד בפרשת רציחתו של אוקו . הממשלה 
הודיעה שתפרסם את הממצאים , הבטחה שרבים לא מאמינים לה . 
