במקרה של התקפה בנשק כימי על ישראל יישארו בתחום הקו הירוק אלפי תושבי השטחים 
ללא ציוד הגנה מתאים . תקנות ההתגוננות האזרחית , הנהוגות היום , מורות 
על חלוקת ציוד מיגון מפני התקפת גזים רק לאזרחי ישראל , לאזרחים זרים השוהים 
בישראל ולתיירים . התקנות מורות , כי תושבי השטחים לא יקבלו מסכות גז וציוד 
מיגון אחר . מלבד אוכלוסייה של קרוב למיליון וחצי פלשתינאים , המתגוררים 
בשטחים ויישארו חשופים להתקפה של גזים רעילים אם יפלו טילים בעלי ראשי נפץ 
כימיים בשטחים הרי שגם הפועלים מהשטחים , שישהו בישראל כשתתקבל התראה על 
התקפה כימית קרובה , לא יקבלו אמצעי מיגון . כבר במחצית 8891 פנה המרכז 
לפלורליזם יהודי למשרד הביטחון בתביעה להגדיר מחדש את ההנחיות בנושא ההתגוננות 
מפני התקפות בנשק כימי ולביטול ההוראות , המפלות את תושבי השטחים . " אנו 
רואים בהנחיה זו אם אכן היא קיימת מעשה שלא ייעשה " , כתבו לשר הביטחון 
עורך - הדין של המרכז , אדי רטיג , והמנהלת ענת הופמן . " לפי מיטב הבנתנו , 
מהווה תכנון של אי - הגנה על אוכלוסייה אזרחית , הנתונה למרות המדינה והתלויה 
בה להגנתה , משום מעשה בלתי - חוקי בעליל . אנו חרדים , כי עצם התכנון 
לוקה באי - חוקיות מבחינת דיני המלחמה " . לאחר תקופה ארוכה של מגעים בכתב 
ובעל - פה התקבלה תגובה רשמית ממשרד הביטחון . סמנכ"ל משרד הביטחון , חיים 
ישראלי , לא הכחיש את קיומה של ההנחיה , שלא לספק ציוד התגוננות לתושבי 
השטחים , השוהים בישראל . " על - פי תקנות ההתגוננות האזרחית , שהותקנו 
על - ידי שר הבטחון , זכאי כל תושב לקבל ללא תשלום ציוד מתאים להגנה מפני 
גזים " , כתב ישראלי ב8891 . 8 . 4 . קפידבינבעקבות תשובה זו פנה המרכז לפלורליזם 
יהודי לראש מחלקת הבג"צים בפרקליטות המדינה , עו"ד נילי ארד : אנו רואים 
בדאגה רבה את העובדה , שלא קיבלנו ממר ישראלי הכחשה רשמית לנושא המוזכר , 
ונראה שיש בכך חיזוק לידיעות המדאיגות , שהגיעו אלינו " . מכתבים בעניין 
זה נשלחו גם ליועץ המשפטי לממשלה ולפרקליט הצבאי הראשי . בעקבות בקשת הבהרה , 
ששלחה מחלקת הבג " צים לשלטונות צה"ל , הופנה הנושא לטיפול הפרקליטות הצבאית , 
אך עד כה נשארו ההוראות בעניין זה בתוקפן . במערכת הביטחון סירבו בימים 
האחרונים להתייחס לנושאים , הקשורים למדיניות חלוקת ציוד המיגון מפני התקפה 
כימית . מקורות צבאיים רשמיים הסכימו רק לומר , כי " יש ציוד מגן אישי 
בכמות מספקת לכל האזרחים . אם וכאשר תתקבל החלטה לחלקו , יפורסם הדבר והחלוקה 
תתבצע באופן מסודר . בשלב זה טרם הוחלט לבצע זאת " . גורמים בלתי - רשמיים 
הסבירו , כי נושא חלוקת ציוד מיגון לתושבי השטחים הוא רגיש במיוחד בתקופה 
זו . חלוקת מסכות גז לתושבי השטחים עלולה להיות מנוצלת להגנה מפני גז מדמיע , 
שמפזר הצבא בתקריות עם הפלשתינאים במסגרת האינתיפאדה . אי - חלוקת ציוד 
הגנה לתושבי השטחים עשויה להתפרש ברמה האסטרטגית גם כהעמדת אוכלוסיית השטחים 
בסטטוס של בני - ערובה , כגורם הרתעה נוסף מפני התקפה בלתי - קונוונציונלית 
מצד מדינה ערבית . גם ביישובים הערביים בתחומי הקו הירוק שוררת דאגה מנזקי 
התקפה בלתי - קונוונציונלית על ישראל . אזרחיה הערבים של ישראל זכאים אמנם 
לקבל ציוד הגנה בשעת חירום , אך בישוביהם אין מערך הג"א , אין מקלטים ציבוריים 
ואף אין סירנות לאזעקה . גם בבתים החדשים , הנבנים ביישובים הערביים , 
אין מקלטים בניגוד לנדרש בחוק . מעורבותם של התושבים הערבים בנושא היתה 
עד לאחרונה נמוכה , בשל התחושה שאין הם מעורבים במלחמה עם מדינות ערב , 
כפי שהסביר סגן ראש עיריית אום אל - פאחם , האשם מחאגנה : " כל עירייה 
צריכה למנות ועדת ביטחון כוועדת חובה . בעיריות ובמועצות הערביות אין דבר 
כזה , ואף אחד לא מחה ולא ביקש . כשראינו שלאף אחד לא היה אכפת , גם לנו 
לא היה אכפת " . בעתירה , שהגיש בדצמבר 7891 עו"ד דרוויש נאצר בשם אזרח ישראל , 
תושב המשולש , נגד שר הביטחון וקצין הג"א ראשי , נטען כי תוכנית ההתגוננות 
הארצית מפני לוחמה כימית מפלה את האזרחים הערבים . " במקרה של התקפה כזאת 
לא תהיה לאזרחי מדינת ישראל הערבים ברירה , אלא לזחול לאט ובשקט לקבר הקרוב , 
כדי לא לגרום לפאניקה ולהפריע לשכנים " . 
