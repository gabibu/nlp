סגן נשיא בית - משפט השלום בתל - אביב , השופט חיים אילת , דחה אתמול את 
תביעת פז חברת הנפט , להכיר בה כדייר מוגן בתחנת הדלק בני דן בבני ברק . 
השופט קבע כי פז אינה דייר מוגן , ועל - כן זכותם של בעלי התחנה להחכיר 
אותה לחברת דור אנרגיה . פז פנתה לבית - המשפט לאחר שבתחילת 0991 חתמו דור 
אנרגיה ובעלי תחנת בני דן על הסכם חכירה של תחנת הדלק . עד אז מכרו בעלי 
התחנה דלק אשר נרכש מפז . השופט קבע כי " לא מתקיים ול תנאי אחד משני התנאים 
המצטברים לדיירות מוגנת , באשר בין פז ובעלי התחנה לא ששררו מעולם יחסי 
שוכר - משכיר " . השופט דחה גם את בקשת פז לפצותה על פינויה מהתחנה , וקבע 
כי תהיה שמורה בידה הזכות להגיש בנושא זה תביעה נפרדת . פסק הדין פותח בפני 
דור אנרגיה אפשרות להתחיל באופן מעשי את שיווק הבנזין בתחנה . במסיבת עיתונאים 
שנערכה אתמול , מסר שמואל דנקנר , הבעלים של דור אנרגיה , כי בתחנת הדלק 
החדשה יינתנו שירותים שלא ניתנו עד היום בתחנות האחרות . דנקנר לא פירט את 
רשימת השירותים החדשים , אך נודע כי המדובר , בין השאר , באפשרות לתידלוק 
עצמי בתחנה במחיר מוזל ; הוזלת הבנזין הנמכר בתחנה , בשיעור של 2 אגורות 
לעומת התחנות האחרות ; ביטול שירות הסיכה והמסעדה שהיו עד כה בתחנה , והקמת 
מספר רב יותר של משאבות בנזין ; ושיפור הגישה לתחנה , בצורה שתקל על הנהגים 
הבאים מכיוון פתח תקווה להבחין בה . אחד מסעיפי חוזה ההחכרה של התחנה קובע , 
שהיא לא תופעל בחגים ובשבתות . 
