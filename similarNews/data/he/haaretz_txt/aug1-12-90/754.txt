בחשבון - הנפש שהקונגרס בוודאי יכפה על ממשל בוש , בעקבות פלישת עיראק לכוויית , 
יהיה מקום נכבד לשאלה מה היה חלקה של הסלחנות האמריקאית בהרפתקה האחרונה 
של סדאם חוסיין . מראשית כהונתו אופיין יחסו של הממשל אל הרודן העיראקי באהדה , 
וגישה זאת רוקנה מאמינותם את ניסיונות ההרתעה של הרגע האחרון . היא גם 
תתנקם בוואשינגטון כאשר זו תיאלץ לנקוט צעדים יותר נוקשים כדי להתמודד עם 
תוקפנותו של " הקצב מבגדד " . אנשי שמיר טוענים , במידה של צדק , שהממשל 
האמריקאי טעה כשמיקד את מדיניותו במזרח התיכון , כמעט באופן בלעדי , בטיפול 
בבעיה הפלשתינית . אך בהכשילו את ההכנות למו"ם השלום הישראלי - הפלשתיני 
תרם גם שמיר תרומה נכבדה להחלטתה של ואשינגטון לנקוט מורת - רוח כלפי ישראל , 
בלי שים לב שהיא מוסיפה בכך להרגשתו של סדאם חוסיין שאין לו מה לחשוש מתגובה 
אמריקאית על כיבוש כוויית . שורשי היחס הסלחני כלפי סדאם נעוצים בתקופת עלייתו 
של חומייני באיראן , כשעיראק הצטיירה כחומה המגינה גם על מדינות ערב השמרניות 
מפני התפשטות האיסלם השיעי הקנאי . גורג בוש היה בין המדינאים האמריקאים 
שגינו , ב1891 , את הפצצת הכור הגרעיני העיראקי על - ידי חיל האוויר הישראלי . 
ב7891 לא הגיבה ואשינגטון במעשים על התקפה עיראקית , בטילים סיניים , על 
הפריגטה " סטרק " , שבה נהרגו 73 ימאים אמריקאים . במארס 8891 הזדעזע העולם 
כשנודע שהעיראקים רצחו בדם קר 006 כורדים , זקנים , נשים וטף , בהפצצת 
גזים על הכפר הכורדי חלבצה . כעבור זמן לא רב שיבח דיפלומט אמריקאי , במסיבת 
עיתונאים בבגדד , את עיראק על " התנהגות מתורבתת " בשדה הקרב . בפברואר 
9891 רצחו אנשי סדאם חוסיין שני דיפלומטים מערב - גרמנים בבגדד , כאזהרה 
לבון שלא תתערב בההשתתפותם של מפעלים גרמניים בייצור נשק כימי בעיראק . 
למרות זאת מחקה מחלקת המדינה את עיראק מרשימת המדינות המסייעות לטרור . כאשר 
התגלו אשתקד שחיתות נרחבת ושימוש לא - חוקי בסיוע בנקאי אמריקאי לעיראק דרשו 
חברי קונגרס להקפיא כל עזרה לסדאם . אך עוד בינואר השנה יעצו פקידי הממשל 
לבוש שלא לאסור מתן הלוואות חדשות מ"בנק ליצוא ויבוא " של ארה"ב לעיראק . 
רק בראשית הקיץ הוקפאה ערבותה של ארה"ב לאשראי בסך 005 מיליון דולר לקניית 
חיטה אמריקאית , אף שכבר במשך חודשים נפוצו שמועות שהעיראקים מפנים חלק 
מהכסף , באמצעות סניף אמריקאי של " בנקה די לבורו " האיטלקי , לרכש צבאי . 
להצדקתו של מימון קניות עיראקיות מחברת " דו כימיקלים " , כתב דובר " הבנק 
ליצוא ויבוא " : " לא נראה שהמשלוחים ישמשו לייצור נשק כימי " . קפמאבינבמארס 
מנע המכס האמריקאי ניסיון להבריח לעיראק מתגים הדרושים לבניית נשק גרעיני , 
ובאפריל איים סדאם חוסיין להשמיד את מחצית ישראל בנשק כימי . אך הסנאטור 
הרפובליקאי רוברט דול ביקר בבגדד ובידו שדר מהבית הלבן , שלפיו ארה"ב מעוניינת 
בשיפור היחסים עם עיראק . הממשל התנגד לדרישות הקונגרס להטיל סנקציות על 
בגדד וטען שיהיה זה מסוכן " לבודד את עיראק " . ב03 ביולי שלושה ימים לפני 
הפלישה לכוויית פירסם " הרלד טריביון " ראיון עם ריצרד מרפי , לשעבר 
סגן שר החוץ האמריקאי לענייני המזרח התיכון וכעת מראשי " המועצה ליחסי חוץ " 
בניו יורק , איש הנחשב מעמודי התווך של הממסד הדיפלומטי האמריקאי . בדבריו 
היתה סניגוריה מלאה על סדאם חוסיין . " נכון שסדאם שולט ביד קשה בעיראק , 
אך יעילותה של גישה זו כלפי מדינות אחרות תהיה מוגבלת " , הסביר מרפי . 
האם לא נשקפת סכנה שהעלאת המחירים באופ"ק , בעקבות האיומים בנשק , תתפרש 
על - ידי סדאם כך שהאלימות משתלמת ? שאל עיתונאי . " הוא קרא להעלאת מחירי 
הנפט ולזה הסכימו שרי הנפט בזנווה " , תיקן אותו המדינאי האמריקאי והוסיף 
ש"היתה ביקורת נרחבת על כוויית ונסיכויות המפרץ בשל עודף התפוקה " . כאשר 
העיתונאי הזכיר את לקח הכניעה לתכתיבי היטלר , הגיב מרפי : " אני הייתי 
מתנגד ( להשוואה עם סדאם ) . הוא רוצה שיכירו בעיראק כמנהיגה ערבית בכירה , 
ואולי כמנהיגה הבכירה . איך לנהוג כלפיו ? אני חושב שדרוש דו - שיח מתמיד 
עם העיראקים " , יעץ המומחה והזדרז לציין שבאיומיו על כוויית סדאם חוסיין 
" פעל מתוך תסכול " . קפמאבינהאם מעשי סדאם מגבירים את האיום שהישראלים חשים 
בו ? שאל העיתונאי . " אני חושב שזה העמיק את חששותיה של ישראל לגבי הכוונות 
העיראקיות לטווח הארוך . אך עמדתה הרשמית של עיראק היא , שהיא מעוניינת 
בפתרון פוליטי של הסכסוך הישראלי - הערבי . . . בעקבות הזזת הכוחות לעבר 
גבול כוויית ישראל חושבת , קרוב לוודאי , שיהיה קשה מאוד לשלב את עיראק 
בתהליך השלום . . . למחרת כיבוש כוויית נשמעו דברי מרפי כפרודיה על עמדתם 
של פקידי הממשל האמריקאי . עם זאת , ספק אם החוגים שהוא מייצג אכן שינו 
את דעתם . לחברות הדלק האמריקאיות אינטרסים חשובים בהמשך אספקת הנפט העיראקי , 
החקלאים במערב התיכון של ארה"ב מעוניינים להמשיך למכור עודפי חיטה לעיראק 
( מאשראי ממשלתי אמריקאי ) , ופקידים בוואשינגטון הסבירו לעיתונאים שפעילות 
אמריקאית נגד עיראק רק תסייע לסדאם לגייס את מדינות ערב מול " התערבות אימפריאליסטית " . 
אך כשהיעד הבא של בגדד הוא הנפט הסעודי , ברור גם לבית הלבן שהאינטרס האמריקאי 
קודם לאפולוגטיקה של הממסד הפרו - עיראקי . 
