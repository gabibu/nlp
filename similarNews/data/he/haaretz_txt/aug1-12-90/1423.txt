" באסל חמארשה , בן 52 , תושב יעבד שבאזור גנין , נורה ונהרג מיריות 
חיילים ביום ששי אחרי הצהרים . מקורות פלשתיניים טענו כי חמארשה , שהיה 
מבוקש זה כשנתיים , נורה מטווח על ידי חוליית חיילים שהגיעה למקום מחבואו 
על גג ביתו . דובר צה"ל מסר כי חמארשה נפגע מירי כדורי גומי של סיור צה"ל 
שנרגם , וחייליו רדפו אחר מיידי האבנים ( ראה ידיעה נפרדת ) . מקורות 
פלשתיניים מסרו על שלושה נערים שנפצעו בתקריות סוף השבוע בגדה . לבית החולים 
אל - איתיחאד בשכם הובא ילד בן 11 מקבטיה , עלואן אכמייל , שנפצע ברגלו 
מכדור גומי . נאצר מסעוד , בן 51 מקבטיה , נפצע בברכו מקליע פלסטיק . 
באסם מוחמד , בן 71 , תושב עקאבה שליד טובאס , נפצע מקליע פלסטיק במותנו . 
במחנה הפליטים עסכר , ליד שכם , ארעו התנגשויות בין התושבים לחיילים . 
לא היו נפגעים . קפידבינכוחות הביטחון אטמו בסוף השבוע את ביתו של נאדל 
עבד אלסמיע מדיר אל בלח , שנאשם במקרים אחדים של יידוי אבנים על חיילי צה"ל . 
ההחלטה לאטום את ביתו היא ביטוי למדיניות שר הביטחון , משה ארנס , להחמיר 
עם מיידי האבנים . מקורות פלשתיניים דיווחו על שלושה פצועים בתקריות סוף 
השבוע ברצועה , שניים מרפיח ואחד מעזה . במחנות הפליטים ובעיר עזה היו 
התנגשויות בין תושבים לצה"ל . נציג דובר צה"ל בפיקוד דרום מסר כי בסוף השבוע 
היו אירועים מעטים , וכי מבתי החולים לא דווח על פצועים ערבים . מאז פרוץ 
המשבר בכוויית חלה ירידה בתקריות האלימות ברצועה , בגלל דאגת התושבים הפלשתינים 
לקרוביהם בכוויית והעניין שהם מגלים במתרחש שם . 
