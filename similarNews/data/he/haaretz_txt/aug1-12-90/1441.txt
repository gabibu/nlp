בון ( ע"ר וע"ץ ) . סוכן של הריגול הנגדי המערב - גרמני עזר לעיראק לייצר 
גזים רעילים כך דיווח אתמול שבועון החדשות " דר שפיגל " השבוע . בידיעה 
של השבועון רב - התפוצה נאמר כי האיש שלח לעיראק ציוד לייצור חומרים שמהם 
ניתן להפיק סארין וטאבון , שניהם סוגי גז עצבים . עוד כתב השבועון כי האיש 
פעל בעניין כסוכן פירמה בהאמבורג , אך לא נקב בשמו או בשם הפירמה . הידיעה 
שוחררה לפרסום בשבת , לפני הופעת הגיליון השבועי של העיתון . כמו כן דיווח 
" דר שפיגל " כי נציגי התביעה המערב גרמנית גילו עדויות במהלך השבוע האחרון , 
שלפיהן חברות מערב - גרמניות סייעו לעיראק לייצר נשק גרעיני וסוגי נשק אחרים . 
בהמשך מדווח השבועון כי עיראק גם ניסתה לקנות במערב גרמניה חומרים הדרושים 
לייצורו של נשק ביולוגי הרסני . סוכנות הביון האמריקאית הודיעה לבון כי 
מצרי המתגורר בארה"ב פועל בעניין זה כמתווך בשביל עיראק . 
