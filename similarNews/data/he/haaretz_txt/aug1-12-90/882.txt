כמה קבוצות משקיעים , ביניהן קונצרן כלל , מתעניינות בכניסה לשותפות עם 
חברת הדלק אלון , הנשלטת בחלקים שווים על - ידי הקיבוצים והמשביר לצרכן . 
בשבועות האחרונים בדק אפשרות זו גם איש העסקים אליעזר פישמן , בשיתוף עם 
בנק ההשקעות האמריקאי ביר סטרנס . גורמים אלה , שהם שותפים בחברה הכלכלית 
לירושלים , מבקשים להיכנס לתחומי פעילות חדשים . לא ניתן היה לקבל את תגובת 
פישמן , השוהה בימים אלה בחו"ל . בעלי השליטה באלון מעוניינים בכניסת השותפים 
החדשים , כדי שאלה יזרימו להם הון חוזר שישמש בידם כמנוף להגדלת הפעילות 
השיווקית בתחום הדלק . הקיבוצים , לאור מצבם העסקי הנוכחי , אינם יכולים 
להשיג הון כזה ממקורות עצמיים . 
