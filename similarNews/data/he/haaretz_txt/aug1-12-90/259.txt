עצם קיומה של ישראל בלב האומה הערבית , מעשיה , מחשבותיה ותוכניותיה הם 
בגדר תוקפנות , ודי בהם למנוע את השגת השלום במזרח - התיכון . זוהי תמצית 
התפיסה הסורית של הסכסוך באזור , כפי שהוצגה אתמול שוב על - ידי הנשיא , 
חאפז אל - אסד , באיגרת לחיילי הצבא הסורי ובנאום , שנשא לרגל יום השנה 
ה54 לייסוד הצבא . אסד מציג " הוכחות " לחיזוק תפיסתו : ישראל ממשיכה 
לפתח אמצעי לחימה , לחזק את צבאה גם באמצעות " כוח - אדם מיובא " ולסרב 
לסגת מהשטחים הפלשתיניים והערביים ולמשש את " מלוא הזכויות הלאומיות הפלשתיניות 
והערביות " . לגבי דידו , יש בכך כדי להוכיח את " מזימת התפשטות הציונית 
מהנילוס ועד הפרת " . לאחר כל אלה מגיע אסד למסקנה הפשוטה : אין מנוס מניצחון 
צבאי , ומטרה זו " תמשיך להיות הכותרת לצעידת צבאנו " . בניגוד לעבר , 
אינן אסד מדבר רק על ניצחון צבאי סורי , אלא כורך אותו בתגבור ובגיוס כלל 
הכוחות המזוינים הערביים . אף כי אין בדברי אסד משום חידוש בעמדות היסוד 
הסוריות לגבי הסכסוך במזרח - התיכון , יש לעיתוי הצהרותיו משנה חשיבות . 
רק לפני שבועיים ימים נועד נשיא סוריה באלכסנדריה עם עמיתו המצרי , חוסני 
מובארק , לפגישת פסגה שאמורה היתה לגייס את דמשק למאמצי השלום . דבריו 
של אסד אתמול מוכיחים , כי מאמצי הגיוס לא עלו יפה וכי סוריה לא שינתה את 
עמדתה הידועה משכבר הימים . 
