גורמי תיירות באילת , בשיתוף עם משרד התיירות , ישקיעו 003 אלף דולר במסע 
פרסום לעידוד תנועת תיירות השכר מחו"ל לאילת בעונות הסתיו והחורף . לפי התוכנית 
החדשה יופקו כרזות צבעוניות של אילת , אשר יוצבו במאות חלונות ראווה של 
משרדי נסיעות ותיירות במדינות היעד המרכזיות במערב אירופה . מסע עיצוב חלונות 
הראווה בחו"ל יחל באמצע חודש ספטמבר . ברחבי בצרפת יוצבו 006 שלטי פרסומת 
חוצות על אילת , מחודש אוקטובר . בשלבי הכנה נמצא גם סרט תדמית של העיר , 
אשר יופץ לקראת החורף . מנהל השיווק של רשת מלונות ישרוטל בישראל , דניאל 
רוגר , אמר אתמול בשיחה ל"הארץ " , כי לקראת עונת תיירות השכר הקרובה לאילת 
חדרו מארגני נסיעות חדשים לשוק . המדובר , בין השאר , בחברות פולמן הולידייס 
וקוסמוס מבריטניה וכן חברת צפרינה , שתפעל בגיבוש חבילות נופש בשילוב עם 
ביקור בקפריסין . לדברי רוגר , קיים סיכוי טוב לביצוע טיסת - שכר שבועית 
ישירה מאיטליה . כל התוכניות כבר מוכנות וממתינים לאישור מרשויות התעופה 
להפעלת הטיסה ממילאנו לאילת . רוגר ציין , כי חברות משוויץ המשיכו את פעילות 
השכר שלהן לאילת בעונת הקיץ הנוכחית . בקיץ בשנה הבאה יצטרפו לתוכנית חברות 
מהולנד , כמו טראנס - אוויה . החברה פעלה השנה באילת עד חודש יוני ותחדש 
את פעילותה מחודש ספטמבר הקרוב . לדבריו , גם חברות מבלגיה טסו בעונת תיירות 
הקיץ האחרונה עד סוף יוני , במקום עד סוף אפריל , כפי שהיה מקובל עד כה . 
בחודש ספטמבר הקרוב תיערך סדרה חדשה של סמינרים לסוכני נסיעות ותיירות מחו"ל , 
לעידוד תנועת תיירות לאילת . 
