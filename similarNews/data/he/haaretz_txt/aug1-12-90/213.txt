" ישראל דוחה את מאמצי השלום , ועל מדינות ערב לתגבר את כוחותיהן , כדי 
לעמוד מול הסכנה , המאיימת עליהן . ישראל היא אויב השלום , ודבקה במטרתה 
להרחיב את שטחה מן הנילוס ועד הפרת " . כך אמר אתמול נשיא סוריה , חאפז 
אל - אסד , בנאום לרגל יום השנה ה54 לייסוד הצבא הסורי , ובמנשר לחיילי 
הצבא , שפרסם בעיתונים " גיש א - שעב " ו"אל - גונדי אל - ערבי " . " אנו 
מציינים את יום הקמת הצבא על רקע שינויים גדולים בעולם , הדורשים מאיתנו 
ערנות מלאה , מעקב קפדני והסקת המסקנות הנכונות . הציונות פועלת בעורמה 
ובתכסיסים , כדי לנצל את השינויים האלה לטובת ישראל ולרעת העניין הערבי " , 
אמר הנשיא הסורי . " בחודשים האחרונים התבהרו סימני ניצול ציוני זה , 
מה שמוכיח כי ישראל ממשיכה בדרכה הידועה לשמצה ומתנגדת לכל מאמץ כן לשלום . 
היא נאחזת באדמות הערביות שכבשה , מתכננת להתרחב לאדמה ערבית נוספת ואיננה 
חדלה מלחזור על איתותים , המעידים כי היא דבקה במטרת ההתפשטות שלה המטרה 
של ישראל הגדולה , מן הנילוס ועד הפרת . " רק תוקפן , ששיטתו היא תוקפנות 
ודרכו מלחמה , שונא את השלום ומתנגד לו בכוח . ישראל , על תוקפנותה וכיבוש 
האדמות הערביות על - ידה , היא אויב השלום . אי - אפשר יהיה להשכין שלום 
באזור , כל עוד ממשיכה ישראל לפתח את נשקה , לפעול למען תגבור צבאה בתוספת 
כוח - אדם מיובא ולהישען על תמיכה בלתי - מוגבלת מצד ארה"ב , בעוד שהיא 
נאחזת בחוזקה באדמה הערבית הכבושה , ומתכחשת לזכויות הערבי הפלשתינאי במולדתו . 
קפידבין " הצבא , המבטא כבוד , גבריות , עיקרון ואידיאולוגיה , הוא הערובה 
למניעת התרחשות טרגדיה ודאית , שתתרגש על אותמנו הערבית , אם לא נדאג להכנה 
רצינית ונאותה להתמודדות עם הסכנות , המרחפות על המולדת הערבית . אנו חפצים , 
שהמאמץ הערבי להדיפת סכנות אלה יהיה מאמץ מאוחד או איטנגרטיווי . אנו ממשיכים 
במאמצינו למלא את חובתנו הלאומית והכלל - ערבית , בהתאם לתוכניותיה הידועות 
של סוריה . " הנאמנות לחובה הלאומית והכלל - ערבית והנכונות להקרבה למען 
מילוי חובה זו הוכחו בקרבות המפוארים , שניהלו הכוחות המזוינים שלנו , 
ובמשימות הלאומיות - ערביות , שמילאו הכוחות מאז הקמת צבא זה . מדובר במיוחד 
בקרבות הגבורה , שניהלו כוחותינו ביבשה , באוויר ובים במלחמת השחרור המפוארת 
של אוקטובר , בקרבות הגולן והחרמון ובקרבות , שניהלו בלבנון נגד הפלישה 
הישראלית . זאת , בנוסף להיחלצות לעזרת האחות לבנון , מאז פרוץ המשבר 
בה ובמהלך משבר זה , שבהם הייתם מושיעיהם של האחים . " המורשת המפוארת 
של עמנו ואומתנו וההיסטוריה המכובדת שלהם מחזקים את דרך המאבק שלנו . עמודי 
ההיסטוריה של צבאנו יהיו גדושי גבורה והקרבה , והכוחות המזוינים שלנו יוסיפו 
להיות דוגמא ומופת לכל התכונות השורשיות , המאפיינות את הצבא . אחינו הנכבדים 
בגולן , אחינו גיבורי האינתיפאדה בפלשתין הערבית וגיבורי ההתנגדות בדרום - 
לבנון ראויים לקבל כל סיוע , ואנו מברכים אותם ומבטיחים להם , כי אנו עומדים 
לצדם ונישאר יחד עמם עד שיושג הניצחון על - ידי שחרור האדמה הכבושה והשבת 
הזכויות שנגזלו . " אני וכל העם מצדיעים לחללי הכוחות המזוינים שלנו , 
שהאירו את דרך המאבק בדמם הטהור , והוכיחו לכל כי אנו אומה , המתנגדת לדיכוי 
ורואה את נפילת החלל למען הניצחון כקדושה . " אני חוזר ומברך אתכם בחגכם , 
חג המולדת , וקורא לכם להגביר את המאמץ באימונים , בכוננות ובערנות , 
כדי להבטיח ניצחון בכל משימה בעתיד " , סיים חאפז אל - אסד את דבריו . 
