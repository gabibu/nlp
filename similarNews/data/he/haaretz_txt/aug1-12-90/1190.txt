הממונה על ההגבלים העסקיים במשרד התעשייה והמסחר , עו"ד זאב גלמור , פתח 
בימים אלה בחקירה לנוכח חשדות , לפיהן מפעלי מזון העוסקים בעיבוד פרי הדר 
התארגנו כקרטל כלפי מגדלי פרי ההדר . החקירה של הממונה על ההגבלים העסקיים 
החלה בעקבות פנייתו של מזכיר ארגון מגדלי ההדרים , שמואל גלנץ . האחרון 
ציין בפנייתו שוועדת המעקב בנושא הפניית פרי לתעשייה , שבה חברים ששה נציגים 
של מפעלים לעיבוד פרי ובתי אריזה , החליטה באחרונה שהמפעלים המעבדים יקלטו 
ישירות מהמגדלים ( שלא באמצעות בתי האריזה ) לא יותר מ%01 מכמות הפרי המופנית 
לכלל המפעלים . החלטת הוועדה נועדה , ככל הנראה , ליצור ויסות בהפניית 
הפרי לעיבוד בתעשייה ולאלץ את המגדלים להעבירו למפעלים דרך בתי האריזה ולא 
ישירות , וכך להעלות את הכנסותיהם של בתי האריזה . לדברי גלנץ , ההחלטה 
התקבלה נוכח המגמה הגוברת של מגדלי ההדרים לשווק את הפרי ישירות למפעלים 
ולחסוך בדרך זו את עלויות ההעברה דרך בתי האריזה . הוא ציין שהשנה העבירו 
מגדלי ההדרים ישירות לתעשייה 000 , 052 טונות פרי , לעומת 000 , 07 טונות 
בלבד אשתקד . מזכיר מגדלי ההדרים טוען שההחלטה של ועדת המעקב נוגדת פסק בוררות 
שהוצא בעקבות פסיקה של בג"ץ ואת רוח החוק , המתיר התקשרות ישירה בין המגדל 
לבין המפעל המעבד את הפרי . לדבריו , ההחלטה של ועדת המעקב התקבלה בלחץ 
בתי האריזה , " המעוניינים להגדיל את רווחיהם , תוך העמדת המגדלים במצב 
נחות " . גורמים במשרד החקלאות מתייחסים בחומרה לחשד , לכאורה , להתארגנות 
הקרטלית . את תגובת מנכ"ל מועצת המפעלים לעיבוד פרי הדר , עמיחי צור , 
לא ניתן היה להשיג אמש . 
