בית המשפט אינו נוהג להתערב בשיקולים מקצועיים של בית - חולים פסיכיאטרי 
בדבר אופן עריכת בדיקה פסיכיאטרית " קבע אתמול שופט השלום החיפני , סאלים 
גובראן . השופט דחה את עתירת המשטרה , שביקשה מבית המשפט להורות לבית החולים 
" שער מנשה " לאשפז חשוד ברצח אשתו להסתכלות ללא ליווי משטרתי . העתירה 
הוגשה לבית המשפט לאחר ששופט השלום בחדרה , טל שחר , ציווה לפני כשבוע 
על הארכת מעצרו לצורך הסתכלות של מוחמד אחמד אבו - חסיין ( 15 ) , תושב 
באקה אל - גרבייה , החשוד ברצח אשתו במהלומות גרזן . החשוד ברצח הובא לבית 
החולים הפסיכיאטרי שם , לטענת המשטרה , סירבו לאשפזו ללא ליווי משטרתי , 
בטענה שאשפוז חשוד ברצח ללא ליווי נוגד את נוהלי בית החולים , ועל - כך 
עתרה המשטרה לבית המשפט . השופט דחה את העתירה וקבע , כי אופן עריכת הבדיקה 
צריך להיקבע בין המשטרה לבין הנהלת בית החולים , ללא התערבות בית המשפט . 
הוא ציווה להאריך את מעצרו של חשוד ב41 ימים נוספים , לצורך עריכת ההסתכלות 
הפסיכיאטרית . 
