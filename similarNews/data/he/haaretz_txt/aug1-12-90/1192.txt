לשכרם היומי . הדרישה כלולה במסגרת שורה של סעיפים שהעבירו ראשי אגודת 
מורי הדרך ללשכת מארגני התיירות הנכנסת , לקראת המשא ומתן על חידוש הסכם 
העבודה לשנים 1929 . שכרם הבסיסי של מורי הדרך השכירים מגיע היום ל67 דולר 
ליום עבודה . בהתאם לרשימה החדשה , דורשים עוד מורי הדרך ממארגני התיירות , 
להעמיד חדר נפרד למורי הדרך במלונות , בעת שהם מלווים קבוצה מאורגנת מחו"ל . 
עוד הם דורשים לשים דגש בסעיף השעות הנוספות על תשלום תוספות שכר בשבתות 
וחגים בהתאם לחוק . כמו כן דורשים מורי הדרך הקמת קרן השתלמות כמקובל במשק , 
וכי העברות של קבוצות תיירים מאורגנות משדה התעופה בן גוריון בלוד לבתי 
המלון או בכיוון ההפוך , בין השעות 00 . 91 בערב ל00 . 60 בבוקר , ייחשבו 
ליום עבודה מלא . יו"ר אגודת מורי הדרך , שמואל בר - אל , אמר כי הדרישה 
לתוספות השכר הבסיסי , מהווה פיצוי לשחיקה שחלה בשנתיים האחרונות בשכרו 
של מורה הדרך . שער הדולר הוקפא לדבריו סביב שני ש"ח , בו בזמן שהאינדקס 
עלה כל הזמן . לדברי היו"ר דורשים מורי הדרך שהמעבידים יפרישו את חלקם לקרן 
ההשתלמות . לדבריו אין הגדרה מדוייקת בסעיף השעות הנוספות לגבי תשלום תוספת 
שכר בשבתות ובחגים ולכן דורשים מורי הדרך שהעניין ירשם בצורה ברורה . לדברי 
בר - אל , הוסכם עם מארגני התיירות לפני כשנתיים , כי יעמידו חדר נפרד 
למורות הדרך . נוצר מצב לפיו מעדיפים היום מארגני הנסיעות לשכור את שרותיהם 
של מורי דרך גברים , ויש לשנות מצב זה . 
