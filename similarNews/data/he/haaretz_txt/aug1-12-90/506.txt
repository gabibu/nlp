שר התעשייה והמסחר , משה נסים , יגיש היום לממשלה מסמך ובו " מדיניות 
להגברת התעסוקה ולקליטת העלייה " . לדבריו , גורל העלייה יוכרע קודם כל 
בנושא התעסוקה , ופיתרון בעייה זו קשה ומורכב . השר הסביר בתוכניתו , כי 
נדרשת עתה באורח מיידי מדיניות ברורה וארוכת טווח להמרצת הפעילות במשק , 
כדי לעשות קפיצת דרך בצמיחתו . בתוכנית לא מצויין מה עלותה התקציבית . 
לדבריו , בשנים הקרובות תידרש תוספת שנתית של כ002 אלף מקומות עבודה חדשים , 
להקלת האבטלה הקיימת , לישראלים המצטרפים לראשונה לשוק העבודה , ולעולים 
החדשים . אלה חלק מהצעדים בתכנית נסים : מסלול נוסף לעידוד השקעות . הכוונה 
היא להעניק ערבות מדינה להלוואה בנקאית הניתנת ליזם על השקעתו למשך שלוש 
השנים הקרובות . ההסדר חל על כל מרכיבי הפעילות של העסק החדש : השקעות 
בנכסים קבועים , הוצאות שיווק , תשלומי שכר וכו . נסים אומר כי הסדר זה 
רחב מחוק עידוד השקעות הון הקיים כיום . המשקיע באיזור פיתוח יוכל לבחור 
בין מענק ממשלתי , לבין ערבות מדינה על הלוואה למימון ההשקעה . בנוסף לכך , 
יוכל להנות גם מפטור ממס . פטור ממס למשקיעי חוץ . בשלוש השנים הקרובות 
ישקיעו בישראל , יקבלו פטור מלא ממס הכנסה למשך עשר שנים . הפטור המלא 
יחול על השקעות שביצוען יחל תוך שלוש שנים , שיושלמו תוך 81 חודש ממתן האישורים 
הדרושים . פחת מואץ להשקעות חדשות בציוד . בשלוש השנים הבאות יואץ הפחת 
על השקעות בציוד בכל המגזר התעשייתי , כדי להקדים השקעות . שיעור הפחת 
יהיה % 001 . הדבר יביא לדחיית תשלום מסים על רווח מפעילות תעשייתית הנובעת 
מהשקעות חדשות , לרבות השקעות מאושרות . הרחבת קריטריונים לאישור השקעות 
כדי לסייע בהגברת התעסוקה . מרכז ההשקעות בתמ"ס יעניק מעמד של מפעל מאושר 
להשקעה במפעלים המייצרים אלמנטים לבנייה חדשנית , שיביאו לקיצור משמעותי 
של משך הבנייה , הוזלתה , והבטחת איכותה . הפחתת עלויות הייצור . מוצע 
להפחית את עלויות העבודה באמצעות הפחתת השתתפות המעבידים בדמי הביטוח הלאומי 
במגזר היצרני בלבד . כן יש לבטל את מס המעסיקים על הסקטור העסקי ולהשאירו 
במגזר הציבורי בלבד , ולהגמיש את הקריטריונים של שכר המינימום . בנוסף לכך , 
נקבע שיש להמשיך בתהליך הורדת הריבית למגזר העסקי ובחשיפת שוק ההון להלוואות 
מחו"ל . יש להמשיך בליברליזציה בתחום ההלוואות מחו"ל , כך שבנקים ישראלים 
יוכלו לתת ערבות לחברות ישראליות לצורך קבלת אשראי מבנקים בחו"ל . בתוכנית 
מתבקש בנק ישראל להפעיל אמצעים אפקטיוויים כדי להבטיח את הורדת שיעורי הריבית 
הגבוהים הנגבים מהמגזר העסקי על האשראי השקלי החופשי חח"ד . כן קוראת התוכנית 
להפחית את המסים על חומרי גלם מיובאים ; להקים קרנות תעשייתיות בין - עירוניות , 
רובן בגליל ובנגב . לזרז הטיפול במשקיעים ולבטל הליכים בירוקרטים . הקמת 
קרן לעידוד השקעות על - ידי הממשלה בשיתוף מוסדות פיננסיים ומשקיעים . הקרן 
תעניק אשראי למשקיעים במפעלים ובעסקים קטנים . היא תוכל לגייס מימון נוסף 
מתורמים יהודים שירצו לכוון את תרומתם להשקעות יצרניות . קרן סיוע לעסקים 
קטנים באמצעות גיוס הון התחלתי . היזם יעמיד הון עצמאי כנגד הלוואה שסכומה 
המקסימלי יהיה 001 אלף ש"ח . גובה הריבית לייבור 2 אחוז . עידוד המחקר 
והפיתוח . יש לסייע לתשתית שיווקית , לתמרץ פעולות חדירה שיווקית , ושיתוף 
פעולה בין - לאומי . במסמך שהוגש לממשלה נקבע שהתקציב הנדרש לנושא השיווק 
השנה הוא 09 מיליון ש"ח , לעומת 7 מיליון ש"ח בתקציב המקורי . כן מוצע 
לקדם ניצול פוטנציאל של תוכניות מחקר ופיתוח הקיימות כיום במפעלים רבים , 
ואינן מתבצעות . יש לתמוך בהקמת קבוצות עבודה לצורך ביצוע קבלנות משנה של 
תוכניות מחקר ופיתוח , וליצור " חממות טכנולוגיות " לעולים החדשים במפעלים 
קיימים . התוכנית מציעה גם להפעיל קרנות הון סיכון , הנקראות בתוכנית " קרנות 
הון תעוזה " . 
