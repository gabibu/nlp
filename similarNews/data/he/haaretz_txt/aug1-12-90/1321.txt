מכון התקנים נערך כדי להכין מפרט טכני לבנייה מעץ , זאת בעקבות הכוונות 
לייבא לארץ ואף לייצר כאן בתים מעץ , נמסר מהנהלת מכון התקנים . בכוונת 
מכון התקנים לבדוק את התקינה הקיימת בחו"ל בתחום זה , ולהכין בשלב זה מפרט 
שיתאים לצרכים של בנייה מעץ בארץ . בהתייחס להצעתו של אינג דן וקסמן , 
לאמץ תקן זר , נמסר ממכון התקנים שהתקנים הקיימים בחו"ל ייבדקו , ורק 
בשלב מאוחר יותר תתקבל החלטה לגבי המפרט או התקן המתאימים כאן . בהכנת המפרט 
לבנייה מעץ יטלו חלק מומחי משרד הבינוי והשיכון ואנשי הטכניון . על מנת 
שניתן יהיה לזרז את הבנייה מעץ מתכוונים במכון התקנים להכין בשלב ראשון מפרט 
טכני . רק מאוחר יותר ייבחן הצורך להכין תקן מלא שהכנתו אורכת זמן רב . 
