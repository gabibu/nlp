נציג הוותיקן בישראל , מונסיניור ריצרד מטאס , ייפגש עם נציגי משרד התיירות 
ואגודת מורי הדרך , בניסיון להגיע להסכם פשרה בדבר הדרכתם של כמרים המלווים 
קבוצות צליינים מחו"ל באתרים קדושים בישראל . מונסיניור מטאס נפגש באחרונה 
עם סמנכ"ל בכיר לשירותי תיירות , אורי יושע , והממונה על הכשרת כוח - אדם 
במשרד התיירות , צבי לירן , ודן אתם על ההדרכה הבלתי - חוקית , לכאורה , 
של קבוצות הצליינים על - ידי כמרים . נציג הוותיקן אמר בפגישה , כי קבוצה 
צליינית נחשבת קבוצה נוצרית שמגיעה לארץ עם הכומר , המהווה הרועה הרוחני 
שלה . הוא אמר , כי אין לו התנגדות שכל יתר הקבוצות הנוצריות המבקרות בארץ 
יעסיקו מורי - דרך מוסמכים , כמקובל ועל - פי החוק . נציגי אגודת מורי הדרך , 
המזכיר פנחס עמרני והיו"ר שמואל בר - אל , התלוננו באוזני שר התיירות כי 
תופעת ההדרכה הבלתי - מוסמכת התרחבה בחודשים האחרונים . לדבריהם , מזה שנה 
הם מבקשים מהמשרד לקבוע את אתרי התיירות שבהם חייבת להתבצע ההדרכה אך ורק 
על - ידי מורי - דרך מוסמכים , בהתאם להמלצתו של שופט בית המשפט העליון , 
דב לוין , מ02 בספטמבר 98 , בעקבות עתירתם לבג"ץ בנושא זה . מורי הדרך 
דרשו משר התיירות לנקוט בצעדים לקביעת אתרים תיירותיים שיכללו תחילה את כל 
האתרים הנמצאים ברשות הגנים הלאומיים . 
