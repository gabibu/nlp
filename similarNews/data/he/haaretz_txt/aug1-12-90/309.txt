אנשי הוועד של תדיראן , המבקשים לבטל את חוזה הפרישה של מנכ"ל החברה לשעבר , 
יגאל נאמן , נחלו הצלחה מסוימת במאבקם , ובלי כל קשר להכרעה הסופית בתביעתם . 
הנהלת החברה נאלצה לחשוף את תנאי הפרישה של נאמן , שיעניקו לו בעוד שלוש 
וחצי שנים , עם הגיעו לגיל 55 , פנסיה חודשית בסך 546 , 31 ש"ח . מאבקם 
המשפטי של אנשי הוועד החל לפני יותר משנה : חברי הוועד , שמואל ברטנשטיין 
וברוך קוזנסקי , המחזיקים בחלק קטן מאוד של מניות הקונצרן , הגישו לבית 
המשפט המחוזי בתל - אביב בקשה לבטל את הסכם הפרישה של נאמן . באמצעות פרקליטם , 
עו"ד דרור חוטר - ישי , הם טענו , בין השאר , שהמדובר בחוזה פרישה שלא 
נעשה כדין והוא בניגוד לטובת החברה . התביעה שהגיש חוטר - ישי היא " תביעה 
נגזרת " מיכולתו של בית המשפט להתיר לבעלי מניות מיעוט להופיע בשם החברה 
ולייצגה , כדי לשמור על האינטרסים שלה , כאשר מובאות בפניו ראיות , שלפיהן 
ההנהלה החוקית של החברה אינה פועלת כנדרש . עתה , עם חשיפת הפנסיה של נאמן , 
יחל שלב ההוכחות , שבו ינסו נציגי הוועד לשכנע את בית המשפט בצדקת טענותיהם 
נגד חוקיות החוזה . ההנהלה טוענת לעומתם שיש לכבד את ההסכם מפני שהוא נעשה 
כדין . חשיפת הסכם הפרישה של נאמן חשובה לא רק בעצם פרסום תנאי הפרישה , 
הנוגעים לנאמן בלבד , אלא גם בגילוי המהלכים מאחורי הקלעים , שהביאו לביסוס 
זכויות - יתר של בכירים בקונצרן . ראוי להדגיש כי התיקון החדש לפקודת החברות 
מחייב את פרסום חמש המשכורות הגבוהות ביותר בתאגיד ציבורי , אולם הוא אינו 
מחייב את פרסום תנאי הפרישה של הבכירים , שמאחוריהם מסתתרות לא אחת זכויות - 
יתר מפליגות . האיש שחשף את תנאי הפרישה של נאמן היה יצחק הררי , מנהל מחלקת 
השכר בתדיראן . הררי מסר את הפרטים באמצעות פרקליט הקונצרן , עו"ד ישראל 
קנטור , שעתיד לבקש מבית המשפט לדחות את טענותיהם של אנשי הוועד . במסמך 
המצורף לתצהירו של הררי נאמר כי הפנסיה החודשית מורכבת משני מרכיבים : פנסיה 
מכוח פוליסות ביטוח מנהלים , הנובעות מהפרשות העובד והמעביד במשך שנים ( 
517 , 7 ש"ח לחודש ) , ופנסיה מכוח קרן פרישה מיוחדת - מוקדמת שהוקמה בתדיראן 
( 039 , 5 ש"ח ) . ואכן , בתצהירו כותב הררי כי בשנת 4791 החליט דירקטוריון 
תדיראן להקים קרן מיוחדת , שתאפשר פרישה מוקדמת של מנהלים , כדי להוריד 
את הגיל הממוצע של הדרג הבכיר ביותר בקונצרן . באפריל 2891 התקבלה בדירקטוריון 
החלטה , שלפיה חברי הנהלה ומנהלי מפעלים יפרשו בגיל 06 והמנהל הכללי יפרוש 
בגיל 55 . נאמן , שהחל לעבוד בתדיראן ב7691 , עומד מבחינת הוותק בתנאים 
אלו . לפי תצהירו של הררי שיפרה תדיראן את תנאי פרישתם של הבכירים מכיוון 
נוסף : לפי הצעה , שאושרה על - ידי ישעיהו גביש , מי שהיה אז מנכ"ל כור 
תעשיות בעלת המניות השליטה בתדיראן הוחלט שבכירים יוכלו לפרוש עשר שנים 
לפני גיל הפרישה המוקדמת . לפי אותה תוכנית הוחלט כי מי שיפרוש לפני הגיעו 
לגיל 06 ( או במקרה של המנכ"ל , לפני גיל 55 ) יינתן לו חלק יחסי מזכויות 
הפרישה . מאוחר יותר הסכים גם בני גאון לדעתו של גביש . במאי 8891 ביקש 
נאמן מגביש שתוכנית הפרישה תיושם גם לגביו . במכתבו לגביש , שכבר לא נשא 
אז תפקיד בכור או בתדיראן , ציין נאמן שבכירים אחרים בחברה זכו לפנסיה עוד 
לפני פרישתם המוקדמת . מתצהירו של הררי עולה , כי בעקבות חוות דעת משפטית 
של עו"ד חיים צדוק דנו חברי הדירקטוריון בהקטנת הפנסיה . צדוק סבר כי הואיל 
והאישורים להחלתה של הצעת העדכון פרישה לפני הפרישה המוקדמת לא ניתנו על - 
ידי הדירקטוריון , הם אינם מחייבים את תדיראן . בעקבות חוות דעתו של צדוק 
הוחלט שנאמן יקבל את הפנסיה שלו רק בהגיעו לגיל 55 ( בעוד שלוש וחצי שנים ) 
. כמו כן החליטה ועדת הדירקטוריון להפחית 063 אלף ש"ח מזכויותיו . בדיון 
של מועצת המנהלים של תדיראן , עוד לפני שהופחתו לנאמן זכויות בסכום של 063 
אלף ש"ח , לא הסתירו המשתתפים בישיבה כי אישור מלוא בקשתו של המנכ"ל תגרום 
להם " אי - נחת " נוכח מצבו העגום של הקונצרן . מאיר עמית אמר בישיבה זו , 
שהוא אינו יכול להשלים עם תנאי פרישה בסדר גודל כזה " לאור מצבה הנוכחי 
של תדיראן והאווירה הציבורית הקיימת " . פרוף חיים בן - שחר הביע אף הוא 
את דעתו , שאין כל דרך לאשר את תנאי הפרישה בדיעבד לאור מצב החברה , והציע 
לקבל החלטה לבטל את הקרן ואת תנאי הפרישה . בני גאון אמר בישיבה , ש"מערכת 
יחסי העבודה הנוכחיים בתדיראן לא תוכל לספוג עיוות כזה " , ולפיכך הוא הציע 
לבטל את הקרן המיוחדת שהוקמה ב4791 ואת סיכום תנאי הפרישה עם נאמן , על 
בסיס חוות הדעת המשפטית של עו"ד חיים צדוק . למרות דעות אלה שהושמעו בישיבה , 
עשרה ימים לאחר מכן אושרה הפנסיה הסופית המופחתת של נאמן ( 546 , 31 
ש"ח ) על - ידי ועדת הדירקטוריון , שכללה את בני גאון , חיים בן - שחר , 
גוריון מלצר ויוסף מעיין . 
