עובדי מפעל סולתם ביוקנעם ממשיכים להתבצר במפעל וממתינים לחידוש העבודה . 
במהלך סוף השבוע המשיכו העובדים לשהות בחצר המפעל ובהם 081 העובדים שקיבלו 
מכתבי פיטורין בתחילת השבוע שעבר . דובר ועד העובדים במפעל סולתם , חנניה 
אסרף , אמר אמש כי העובדים ימשיכו לשהות בחצר המפעל ובמקביל יתייצבו מהבוקר 
במחלקותיהם בתקווה לחידוש העבודה . לדבריו , לאור התבטאויות בכירי ההסתדרות 
בישיבת הוועדה המרכזת שנערכה ביום ו , קיימים סיכויים סבירים שהעבודה במפעל 
תתחדש כבר היום או לכל המאוחר מחר . אסרף הביע תקווה כי יו"ר האגף לאיגוד 
מקצועי , חיים הברפלד , יביא לחידוש העבודה בסולתם . זאת לנוכח העובדה 
כי יו"ר חברת העובדים , פרוף איתן ששינסקי , הודיע כי ישתף פעולה עם הברפלד , 
ליישוב הסכסוך בין הנהלת סולתם לעובדים במטרה להביא לחידוש העבודה . בכניסה 
לבניין הוועד הפועל , הפגינה ביום ששי קבוצה קטנה מעובדי סולתם , שנראו 
עייפים עקב המאבק הממושך בשבועות האחרונים . מבואות הוועד הפועל נחסמו על - 
ידי כוח משטרתי גדול . נציגות העובדים הורשתה לבסוף לעלות לישיבת הוועד 
הפועל , ונציגי האופוזיציה מהליכוד והשמאל הצליחו באמצעות הצעות לסדר היום 
להסב את מרבית הדיון למתרחש בפעלי חברת העובדים . עמי שכטמן מוועד תדיראן 
וחנניה אסרף מוועד סולתם תבעו את פיטוריו של מנכ"ל כור , בני גאון , והתריעו 
על יחסי העבודה המשובשים ושימוש ההנהלות במשטרה ובבתי משפט . חיים הברפלד , 
ראש האגף לאיגוד מקצועי הודיע כי מכתבי הפיטורים לעובדי סולתם מבוטלים מבחינתו , 
וכי החל מהיום יפעל צוות משותף לכל הגורמים לדון במציאת הנוסחה והדרך לשלם 
פיצויי פיטורים נאותים משום שאין ברירה אלא להציב את מצבת כוח האדם בסולתם 
על 054 עובדים בלבד . בהופעת הבכורה שלו בוועד הפועל הסתפק פרוף איתן ששינסקי , 
יו"ר מינהלת חברת העובדים , בהסכמה לעמדתו של הברפלד ובהבעת תקווה שהסיוע 
הממשלתי לכור ימומש . קיסר הברפלד וששינסקי סירבו להבהיר חד - משמעית האם 
ייפתח היום סולתם לפעילות תקינה . קיסר העלה מחדש את החשש כי בהעדר סיוע 
ממשלתי שהובטח לכור עוד ב88 , יהיה קושי למצוא את המקורות הכספיים לשלם 
פיצויי פיטורים . יו"ר סיעת הליכוד בהסתדרות , יעקב שמאי , טען כי עובדי 
סולתם לא מקבלים הגנה נאותה מההסתדרות , משום שהחברה היא בבעלות חברת העובדים 
השייכת להסתדרות . עובדי מפעל סולתם הודיעו ביום ד על כוונתם לשוב לעבודה 
סדירה עם 081 המפוטרים , ואולם הנהלת המפעל החליטה בתגובה לנתק את זרם החשמל 
למפעל , בטענה כי צעד זה נועד למנוע נזקים . עובדי המפעל פתחו בתחילת השבוע 
שעבר בשביתה במחאה על הודעות הפיטורין ששוגרו ל081 מבין 085 עובדי המפעל . 
מהנהלת כור נמסר אמש בתגובה כי כל עוד לא נוצרו התנאים לחידוש העבודה במפעל , 
היא לא תחודש . 
