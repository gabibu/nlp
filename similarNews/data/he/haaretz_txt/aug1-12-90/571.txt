שתי גופות של תושבים פלשתינאים שנרצחו , התגלו בסוף השבוע בגדה . בפרדס 
מדרום לקלקיליה התגלתה אתמול גופתו של ילד כבן 21 , ככל הנראה פלשתינאי , 
שנרצח באכזריות בדקירות סכין ובחבטות של אבן בגולגלתו . בשל מכות האבן 
הושחתו תווי פניו של הילד עד לבלי הכר . הגופה שלא זוהתה עד כה , הועברה 
על - ידי המשטרה לבדיקה במכון לרפואה משפטית באבו - כביר . המשטרה חוקרת 
את הרצח . מקורות פלשתיניים טענו כי הרקע למעשה פלילי . לבית החולים בטול 
כרם הובאה גופתו של תושב גנין , מחמוד אבו בכרי , בן 83 , שנלקח לפני 
שלושה ימים מביתו על - ידי קבוצה של רעולי פנים . האיש שנחשד כי שימש מודיע 
משטרתי , נחקר , הוכה ונרצח . מקורות פלשתיניים דיווחו על חמישה תושבים 
שנפגעו בסוף השבוע מירי חיילים . שני תושבים נפגעו בקבטיה : מוחמד קאסם 
בן 81 , וואליד מוחמד בן 51 . פצוע נוסף נפגע במחנה א - פרעה ואחד בכפר 
בית רימה בנפת רמאללה . מקורות צבאיים מסרו כי לא הגיע כל דיווח על פצועים 
בסוף השבוע . בפעילות יזומה של הצבא בדהריה בהשתתפות המשטרה , המינהל האזרחי 
ומסוק נעצרו מבוקשים בפעילות המוגדרת כהפרות סדר . מקורות פלשתיניים דיווחו 
על תהלוכות נפרדות של רעולי פנים , תומכי הפת"ח ושל תומכי החזית העממית 
לבושי מדים , שהתקיימו בסוף השבוע בעיר העתיקה בשכם . כמה רעולי פנים של 
ארגון הגיהאד האיסלמי סבבו ביום ששי בחוצות הקסבה לבושי מדים שחורים וסרטים 
אדומים על הראש , והודיעו לתושבי העיר כי ביום שני תתקיים שביתה בשכם . 
לובשי המדים הזהירו את הסוחרים ובעלי החנויות כי מי שלא יישמע להוראות השביתה 
חנותו תישרף . קפידבינזרועות הביטחון ברצועת עזה לכדו 22 תושבים מקומיים , 
שהיו מבוקשים לחקירה . במהלך הסריקות התגלו חומרי הסתה ואמצעי לחימה קרים . 
צה"ל הסיר אתמול בצהריים עוצר שהטיל על שכונת תורקמן בעזה עקב ריבוי המהומות . 
מקורות פלשתיניים דיווחו כי במהלך סוף השבוע נפצעו ברצועת עזה שבעה תושבים 
במהלך התנגשויות עם כוחות צה"ל ברפיח וחאן יונס . גם ברחובה הראשי של העיר 
עזה יידו אבנים על כוחות צה"ל . נציג דובר צה"ל בפיקוד דרום דיווח כי בסוף 
השבוע אירעו הפרות סדר מעטות : שקט יחסי שרר ברצועה ולא דווח על פצועים 
בבתי חולים . תושבים רבים ברצועה ניסו בסוף השבוע ליצור קשר עם בני משפחותיהם 
בכוויית ללא הצלחה . 
