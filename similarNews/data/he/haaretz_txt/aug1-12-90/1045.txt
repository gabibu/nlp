המו"ם למכירתה של החברה לביטוח משנה ושל חברת הביטוח בידרמן לקבוצת משקיעים 
בראשות אלברט גיקובס מארה"ב נכנס לקיפאון . בשלב זה נראה , כי קלושים הסיכויים 
לסיים את העסקות לפני סוף החודש . יש המטילים ספק אם העסקות ייצאו בסופו 
של דבר אל הפועל . מקורות המקורבים למו"ם טוענים כי העיכוב הוא בשל סיבות 
טכניות ולא מהותיות . באחרונה החליף גיקובס את עורך דינו בתקווה לקדם את 
המו"ם . עורך הדין המייצג אותו הוא ליפא מאיר . כמו - כן מרבית הצדדים 
הקשורים לעסקה שוהים בחו"ל . העסקה נקלעה לקשיים לאחר שמשפחת בידרמן החליטה 
שאין היא מעוניינת למכור את % 44 מניותיה בחברת בידרמן לגיקובס , והיא אף 
החלה לארגן קבוצת משקיעים שתרכוש מדי הסנה את השליטה בחברה . 
