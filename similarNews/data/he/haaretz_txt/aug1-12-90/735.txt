אילו פרצה שביתה בטלוויזיה והעובדים החשיכו את המרקע , מעניין לדעת מה היתה 
דמות ההפגנות ואירועי המחאה בארץ . ואולי לא היו הפגנות כלל ? התרחשויות 
רבות שרואים בטלוויזיה לא קרו אלא למענה . צעקות , התפרצויות זעם ומיצגים 
מבוימים ומתבצעים במיוחד בשביל המצלמה . לפני תחילת " מבט " מצטופפים 
מפגינים מול המקלטים , לראות את ההפגנה שלהם ואת עצמם . אין זה מקרה , 
שמאחורי כל מפגין זועם נדחקים עשרות מחייכים וצוחקים , בתקווה שהערב 
יראו אותם בטלוויזיה . לכאורה , אין רע בכך . אבל כדי שההפגנות ייראו 
" מעניינות " , הן נהפכות בן - רגע מהפגנות שקטות לאלימות . המצלמה אוהבת 
אקשן . אז עושים אקשן . מבעירים צמיג , כי צמיג בוער ממלא את המרקע 
בעשן שחור . וכשיש אש ועשן , ילדים מתחילים לרקוד ופניהם אומרות : 
" צלם אותי ! הצרה היא , שרגשות וכאב אמיתיים פורצים החוצה . לעתים , 
כאשר ניצבים שוטרים מול המפגינים ומנסים לפנות את הכביש החסום לתנועת רכב , 
נכנסות הידיים לפעולה . הכל מתחיל ללהוט באמת . במחקר שנערך באוניברסיטת 
לסטר , בבריטניה , ושראה אור בספר ב0791 , נטלו החוקרים הפגנה נגד מלחמת 
וייטנאם , שנערכה בלונדון ב72 באוקטובר 8691 , וניתחו את סיקורה בעיתונות , 
ברדיו ובטלוויזיה . במיוחד נחקרו הסיבות והמניעים להתמקדות של נציגי התקשורת 
בקבוצה אחת קטנה של מפגינים : בניגוד לרוב המפגינים , שנהגו במידה רבה 
של שקט ושלווה , קבוצה זו היתה אלימה , וכך קיבל הציבור מן התקשורת תמונה 
מעותת באורח קיצוני . סיקור ההפגנות מעסיק חוקרים משני צדי האוקיינוס . 
יש מומחים הסבורים , כי תופעות " אידמיות " , כגון גל שביתות או גל הפגנות 
אלימות , לא היו קורות אלמלא הדחיפה שקיבלו מסיקור אירוע דומה בטלוויזיה . 
פירוש הדבר , שפלוני לא היה מאיים , לעיני המצלמה , להתאבד או לשפוך 
נפט על משפחתו , אלמלא ראה ושמע קודם לכן דבר דומה בטלוויזיה , אולי בהפגנה 
אחרת , במקום אחר . משום שאנשים רואים בטלוויזיה הפגנות ברחבת הכנסת או 
מול משרד ראש הממשלה , הם נוטים להפגין שם , כדי לזכות בסיקור נרחב . 
ייתכן מאוד , שאם לא היו רואים בטלוויזיה את הפלישה הראשונה לבית מגורים , 
לא היתה פלישה שנייה ושלישית . שימו לב ל"תיאטרליות " שלבשו פלישות אלו : 
כאשר מסתלק צוות הטלוויזיה מן המקום , יש והפולשים נסוגים מאיומיהם , 
והוויכוח האלים עם קצין המשטרה או עם נציג המשרד נעשה רגוע וענייני יותר . 
לאחר " מבט " , כאשר ברי למפגינים שלא יבואו לצלמם , הם מרגישים חופשים 
ללכת הביתה , להתקלח , לאכול ולישון . כאשר נוצר מוקד מתיחות , מגלה התקשורת , 
ובמיוחד המשודרת , את המנהיג המקומי . עסקן או נציג עובדים אלמוני . 
מראיינים ומצלמים אותו יום ולילה . לפתע הוא או היא חשים כוכבי תקשורת . 
הציבור מתחיל להכיר את שמם , מזהים אותם ברחוב . הפרסום מחלחל בדמם 
ובמוחם כמו סם . רוצים עוד . והרבה . מהר מאוד לומדים את כללי המשחק , 
לעתים בעזרתו המקצועית והקנויה של יועץ תקשורת , שגם משתתף בישיבות עם 
מעבידים , עם השלטונות , עם חברות שיכון . כך צמח ופרח יהושע פרץ בנמל 
אשדוד , כך צמחו עסקנים ועסקניות מקומיים אחרים . לצעקנים נשקף , מבחינה 
זאת , עתיד זוהר במיוחד . הם לומדים להעניק למצלמות ולמיקרופונים את מה 
שמצפים מהם , אם גם לא תמיד לטובת העניין שהם מייצגים . בבצה הישראלית , 
כפי שהיא משתקפת בטלוויזיה , פרחו וקמלו נרקיסים רבים כאלה . רובם נרקיסי 
פלסטיק . את כולם ראו ושמעו ברדיו ובטלוויזיה . נוצר קשר בין הדוברים 
לבין המסקרים . הם הכירו זה את זה בשמו הפרטי וטילפנו זה לזה בכל שעות 
היממה . " פיני , מה תעשו אם לא תיענו ? " שאלו את פיני גרוב , העסקן 
הלוחמני של פועלי " אתא " במאבקם , ופיני השיב : " נהפוך את הארץ " . 
והארץ , תודה לאל , לא התהפכה . פוליטיקאים גם הם בוחשים ומלבים יצרים . 
הם יודעים להתייצב במרכז האירוע , מול המצלמה , ולומר את שניים - שלושה 
המשפטים שישולבו בכתבה וישודרו ב"מבט " באותו ערב . זכותו של כל אדם לומר 
את דברו , וזכותו של כל אדם להפגין ולהציג את אשר מעיק על לבו . זו דמוקרטיה . 
אבל נשאלת השאלה , מתי התמונה מתעוותת והציבור מקבל מושג לא - נכון לגבי 
מהותו של העניין וממדיו , ומתי בני - אדם אומרים ועושים דברים שלא היו אומרים 
ועושים אלמלא נוכחות התקשורת . במאהלים ברחבי הארץ יושבים עתה לא רק מי 
שבאמת נותרו בלא קורת גג , אלא גם אנשים שהחליטו לתפוס טרמף על המצוקה , 
אולי ירוויחו משהו . צבי לביא , איש " מעריב " , נקלע בליל תשעה באב 
לחסימת הכביש הראשי שבין ירושלים לתל - אביב . וכך כתב : " בדיוק ב00 : 
9 , כאילו בתזמון מכוון להיכנס למבט בשידור חי , חסמה חבורת צעירים את 
הכביש המהיר בצומת מבשרת - ציון . הייתי בין המכוניות הראשונות שנתקעו . 
שני צמיגים בערו שם וכמה עשרות צעירים מוסתים , שאיימו במהלומות אגרוף 
לחבל בכל מכונית או נהג שיעזו לעבור אותם . הם מחאו כפיים בקצב סחבקי וצעקו 
רוצים בתים , אבל כמעט שלא נראו כרזות . . . בשעה 03 : 9 , ממשיך לביא 
ומספר , החלו המפגינים להתפנות מעצמם . " אולי מפני שמכיוון ירושלים 
נראתה השיירה של האורות הכחולים המהבהבים , ואולי משום ששידור מבט הגיע 
לקצו . ניידת השידור לא הגיעה ולא היה סיכוי שיראו אותם חי בטלוויזיה " . 
לא אירוע אמיתי . רק פסבדו - אירוע . ככל שהטלוויזיה ענייה יותר , כך 
מספר הפסבדו - אירועים שהיא משדרת גדול יותר . לרשת טלוויזיה גדולה ועשירה 
צלמים וכתבים בכל מקום , המסוגלים לסקר אירוע אמיתי בו - במקום . ראה את 
הדיווחים ברשת סי - אן - אן , המשדרת מסביב לשעון ושידוריה נקלטים גם בארץ , 
ברשתות - הכבלים המקומיות . התמונות אותנטיות , אף שההשפעות שמניתי שרירות 
וקיימות . טלוויזיה ענייה שולחת את צוותה למקום האירוע לפי הזמנה של מחוללי 
האירוע . " תבואו לבנק בכפר - תבור . נביא פרה . יהיה שמח ! מחר בתשע 
בבוקר יהיה טוב בשבילכם ? " אם הצוות מאחר להגיע , יש המוכנים לארגן 
למענו את האירוע מחדש . אני נמנה עם המתנגדים לצנזורה מכל סוג שהוא . בעיקר 
כזאת , שתבקש להראות לציבור רק את אשר הממשלה רוצה שיראה . על הטלוויזיה 
להראות את מה שקורה באמת . אבל , חשוב להחדיר לתודעת הציבור , ובמיוחד 
לתודעת השכבות מעוטות ההשכלה , שלא כל דבר שרואים בטלוויזיה הוא אכן שיקוף 
מדויק של המציאות . 
