לימי חיסכון וקיצוב במים מתאימה שיטת השקיה מבוקרת , באמצעות מחשב השקיה 
ביתי או קוצב מים מנתי . רווח צדדי של השיטה יהיה המשך השקיית העציצים גם 
כשיצאנו לחופשה ממושכת . מול מחירי המים המאמירים , עזרי השיטה המבוקרת 
אינם יקרים וההשקעה מחזירה את עצמה במהירות . ניתן לרכוש מחשב השקיה ביתי , 
המספק את רוב הגינות , אפילו ב002 ש"ח . לאחר רכישת ראש מערכת ההשקיה , 
יש לתכנן ולהתאים את המערכת לאופי הצמחים המסוימים הגדלים בגינה . כעיקרון , 
שיטת הטפטוף היא חסכונית וגם יעילה מבחינה אגרונומית . היתרון הגדול שלה 
הוא המודולריות והגמישות . על קו מים אחד , המוביל לסוגים שונים של צמחים 
הדורשים כמות מים שונה , אפשר להרכיב טפטפות במיגוון רמות ספיקה , לפי 
דרישות הצמח המסוים . בעונת הקיץ מדשאות הן צרכניות מים נכבדות , ובהשקייתן 
חשוב כפליים לחשוב על התייעלות . כמות המים הרצויה למדשאות בעונת הקיץ היא 
3 ליטרים למ"ר ליום במישור החוף , 5 . 3 - 4 ליטרים למ"ר ליום באזור ההר , 
ו6 - 7 ליטרים למ"ר ליום בערבה . מרווחי ההשקיה המומלצים הם שבעה עד עשרה 
ימים . הצמאה חלקית של מדשאות אפשרית בזנים מסוימים , כמו הקוקיו . לזנים 
אחרים , הבופאלו למשל , היא מזיקה . הצמחים העונתיים זקוקים לכמות מים 
יציבה , וכדאי לתת אותה בשעות הערב , כדי להבטיח " השקיה נטו " ללא התאיידות . 
יתרון נוסף להשקיה הלילית הוא מניעת מחלות עלים הנגרמות כתוצאה ממגע המים 
על פני שטח העלה . מניעת התאיידות המים גם מפני הקרקע צעד חיסכון נוסף 
במים תושג על ידי חיפוי הערוגות בחומר אורגני יבש . בכל מקרה , לא כדאי 
לשתול בקיץ צמחים עונתיים . אם בכל זאת עושים זאת , כדאי לבחור בצמחים 
שאינם זוללי מים מובהקים . 
