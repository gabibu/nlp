אחד מעצי הסקויה הענקיים שלנו נפל והותיר חלל שאותו איננו יכולים למלא בנטיעה 
מהירה של עצים נחותים יותר " , כתב לואיס מאמפורד על פרנק לויד - רייט אחרי 
מותו בשנת 9591 . כיום אפשר להשתמש באותן המלים לגבי לואיס מאמפורד . 
מותו בראשית השנה , בגיל 49 , סיים חיים בעלי מרחב , להט ושאפתנות בלתי - 
רגילים : מסאי , היסטוריון של תרבות וטכנולוגיה , מבקר ספרותי , וללא 
ספק מבקר הארכיטקטורה הגדול ביותר של זמננו . את חייו הקדיש לאידיאה שלמדנות 
אינה רק אוסף של עובדות , אלא ציון - דרך לציוויליזציה . הכתיבה היתה לו 
אמצעי להתוות מצפן מוסרי . הוא לא היסס לשחק תפקיד שבחלקו היה תפקידו של 
מטיף . הוא כתב היסטוריה לא כדי לשעשע אותנו אלא כדי לומר לנו כיצד לחיות . 
עם סופיה , אישתו במשך 86 שנים , בחר לחיות חיים של חשיבה וכתיבה , הרחק 
מהיריד המטורף של לחצים עירוניים . מיד לאחר נישואיהם ב1291 היו בני - 
הזוג מאמפורד לחלק מן הקהילה הספרותית שהתרכזה בגריניץ וילג , ואחר - כך , 
בין 5291 ל6391 , יישמו את השקפותיו של מאמפורד על ארכיטקטורה וחיי קהילה 
בסאניסייד , קווינס , בתשלובת הדירות הנודעת סאניסייד גארדנס , שהיו 
בה גנים משותפים , פרי תכנונם של קלארנס סטיין והנרי רייט . אחרי 6391 
הם התרחקו עוד יותר , לבית חווה בעיר אמניה שבנפת דאצס , מדינת ניו יורק , 
שאותו קנו כבית מגורי קיץ בשנות העשרים , ושנהפך לבית מגוריהם הקבוע עד 
סוף ימיו של מאמפורד . קפמאפרקבבית העץ הלבן הפשוט , שחדריו היו מלאים בספרים , 
חיו בני - הזוג מאמפורד חיים שקטים ופרטיים . אך מאמפורד לא היה מתבודד 
ולקח חלק פעיל בנושאים שעל סדר - היום הציבורי , החל בתוכניות החידוש 
העירוני של רוברט מוזס בניו יורק וכלה במלחמת וייטנאם ( הוא היה מתנגד מוקדם 
ונלהב של שתיהן ) . לעתים קרובות ביקרו את מאמפורד על מעברו לכפר ; איך 
יכול מישהו שעיסוקו הוא חשיבה על ערים לסרב להתגורר בעיר ? בתחילה היתה 
להתרחקות סיבה מצוינת כדי שיוכל להתמסר לכתיבה , מרוחק מחיי החברה ומההתחייבויות 
המקצועיות שהעיר כופה על כל סופר מפורסם . מכל מקום , מאמפורד בילה מדי 
שבוע ימים אחדים בניו יורק , כחוקר וכתב של " קו הרקיע " , טור הארכיטקטורה 
שלו ב"ניו יורקר " . אבל שנים אחדות לאחר מכן ביקוריו בעיר הלכו ופחתו , 
ומביתו באמניה הוא ניבא את חורבנה . באחד ממסעותיו האחרונים לניו יורק , 
לקבלת העיטור הלאומי לספרות בשנת 2791 , תיאר את העיר " איומה " ו"מפלצתית " . 
הוא היה בין הראשונים שראו את השפעת הבנייה הצפופה יתר על המידה בניו יורק , 
עיר הולדתו ( ב5981 ) . אפשר שראייה זו נבעה מאמונתו במשך כל חייו , 
שהתשובה לבעיות העירוניות של אמריקה נעוצה בערים בעלות גודל בינוני , 
המתוכננות בצורה הגיונית . האידיאליזציה שעשה לערי - גן מתוכננות העמידה 
אותו בניגוד גמור לדור שלם של ארכיטקטים ומתכנני ערים , שלדידם צפיפות , 
רב - גוניות ואקראיות אינן גורמי מותן של ערים , אלא רוח החיים שלהן . 
לארכיטקטים שגדלו על תורתה של גיין גייקובס היתה דרישתו של מאמפורד , לראות 
בערים אורגניזמים הגיוניים , התגלמות כל החשיבה המיושנת והמשעממת . אבל 
גם אם אפשר להפיח רוח חיים בצפיפות , והיא אינה אותו כוח הרסני כפי שמאמפורד 
הציג אותה לעתים כה תכופות רבות מהערותיו היו מעמיקות . אינך חייב להאמין 
בערי - גנים כדי להתרשם מאחת מהערותיו של מאמפורד , באחד מטוריו ב"ניו יורקר " 
ב5591 , שיבוא היום בניו יורק שבו לא תהיה לארכיטקטורה שום משמעות . אם 
העיר " חדלה להיות סביבה שבה בני - אדם יכולים להתקיים בשביעות רצון סבירה , 
במקום כאסירים המתכננים ללא הרף להימלט ממחנה ריכוז " , כתב , " לא יהיה 
זה בלתי - משתלם לדון בהישגים ארכיטקטורליים בניינים שמדי פעם בפעם גורמים 
לאנשים לעצור לרגע את נשימתם , או מחזירים להם את שיווי - משקלם בהציעם 
להם סיכוי של מרחב וצורה נשלטים " . קפמאפרקואכן , לארכיטקטורה אין כיום 
בניו יורק אותה חשיבות שהיתה לה פעם , פשוט משום שקשה יותר ויותר לראות 
את הבניינים מבעד לתוהו ובוהו . באורח פרדוקסלי , הארכיטקטורה של בניינים 
יחידים כיום שאפתנית משהיתה בשנות הארבעים והחמישים , כאשר מאמפורד כתב 
את מרבית הביקורות שלו ל"ניו יורקר " , אבל המרקם הכללי של העיר הולך ונחלש 
בשל הריצה הפרועה לבנות עוד ועוד , יותר מהר . ב5591 , איש מלבד מאמפורד 
לא הודאג ממספרם הרב של גורדי - שחקים במנהטן . אבל כדאי לזכור שתלונתו 
באה בחלקה , אף שלא שש להודות בכך , משום ששנא סביבה הנשלטת על - ידי 
ערכי השוק . מאמפורד היה בין המבקרים הראשונים שהזכירו לנו שגדול יותר אינו 
תמיד טוב יותר . בשנותיו האחרונות הגזים כל - כך בהשקפה זו , עד שנראה 
כאילו הוא אומר שגדול חייב להיות רע . אבל אפילו בזעמו הרב ביותר , ביקורתו 
שאבה תמיד את המידע שלה מתוך תשוקתו לראות את הארכיטקטורה בהקשר חברתי . 
היום , בשלהי עשור של הגזמה חזותית ואדישות חברתית , נראות אמות - המידה 
שלו חריגות מבחינה אחת , ודרושות באורח נואש מבחינה אחרת . חלק מאכזבתו 
של מאמפורד מהעיר מובן על רקע ארכיטקטוני גרידא . העיר בימינו רעה יותר , 
קשוחה יותר , בתיה גדולים מדי . בעניין זה היה מאמפורד נביא ריאליסטי . 
אבל הוא היה גם רומנטי מתגעגע הן אל העיר שהיתה והן לעיר חלומותיו . והוא 
מעולם לא היה מוכן להודות שערכיה של העיר שהיתה קיימת בילדותו לא היו באמת 
הרבה יותר טובים או רעים מערכיה של העיר כיום . אפשר לסיים בדבריו מתוך 
ספרו " סקיצות מן החיים " , כאשר הוא נזכר בתחושת ההתגלות שחש כאשר צעד 
על גשר ברוקלין כאיש צעיר . " כאן היתה עירי " , כתב , " עצומה , משתלטת , 
מוצפת באנרגיה ובאור ; מתחתי השתרעו הנהר והנמל , תופסים את פירורי הזהב 
האחרונים במימיהם , עם ספינות הגרר השחורות , משוחררות מן הארבות שלהן , 
נעות לאטן לעבר המזח , ספינות המעבורת נעות בכבדות מרציף לרציף , אוניות 
זוחלות לעבר הים , בשעה שהרכבות העיליות הנוהמות וקרונות החשמליות מתחתי 
על הגשר נעו בגל גיאות בלא מעצור . ושם הייתי אני , פני אל מול רוח מארס , 
לוגם לתוכי את העיר ואת השמים , שניהם אין - סופיים אך שניהם נוכחים בתוכי 
( . . . ) באותה התגלות פתאומית של עוצמה ויופי כל המבוכות של גיל 
ההתבגרות נשרו ממני , ואני צעדתי על הלוחות הצרים והגמישים של שביל ההליכה 
של הגשר בביטחון חדש " . 
