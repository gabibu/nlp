בודפשט ( מיוחד ל"הארץ " ) . ליחסים בין צכוסלובקיה ובין מזרח - גרמניה 
מתאימה ההגדרה של " מלחמה כלכלית " כך אמר השר הצכוסלובקי לסחר חוץ , 
סלבומיר סטראצר , במסיבת עיתונאים בפראג , לאחר ששיחותיו עם עמיתו המזרח - 
גרמני , גרהרד פוהל , הסתיימו באי - הסכמה . השר המזרח - גרמני אף סירב 
להשתתף במסיבת עיתונאים משותפת עם סטראצר , שתוכננה קודם לכן . לדברי השר 
הצכוסלובקי , גמרה מזרח - גרמניה אומר להביא כ"נדוניה " לאיחוד שלה עם 
מערב - גרמניה את הגרעון הצכוסלובקי ביחסי הסחר שלה . לשם כך היא נוקטת 
בכל האמצעים העומדים לרשותה : המפעלים המזרח - גרמניים אינם מספקים לצכוסלובקיה 
את סחורות היצוא שהתחייבו לספקם ומזרח - ברלין קבעה מחיר מלאכותי גבוה ל"רובל 
בר - חליפין " ( מטבע תיאורטית , שבה מתנהל המסחר בין ארצות מזרח - אירופה ) 
. השר הצכוסלובקי הביע תקווה , כי בעתיד ישתתפו בשיחות הכלכליות גם נציגים 
מערב - גרמניים , " המגלים גישה הרבה יותר הוגנת וסבירה " . 
