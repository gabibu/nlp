ואשינגטון ( מיוחד ל"הארץ " ) . בשעה שרשתות הטלוויזיה הגדולות של ארה"ב 
הפסיקו את שידוריהן להודיע על הכרזת הגיהאד של סדאם חוסיין , ולהזכיר לצופיהן 
שנשיא עיראק הוא איש המתכוון לכל מלה שהוא אומר ; בשעה שמדינות ערב החליטו 
בקהיר לשגר כוח בין - ערבי להצלת ערב הסעודית ; בשעה שראש ממשלת קנדה הודיע 
בנאום משודר , שארצו שולחת ספינות מלחמה אל המפרץ הפרסי ; בשעה שחיילים 
אמריקאים נפרדו מנשים ומחברות דומעות בבסיס הצי בצפון קרוליינה , לפני שעלו 
על האניות המפליגות מזרחה ; בשעה שהחרדה לגורל אלפי אמריקאים בכוויית ובעיראק 
גברה והלכה עלה גורג בוש על המטוס הנשיאותי , ושם פעמיו אל חופשת קיץ ארוכה 
ומלבבת בחוף האקסקלוסיווי של מדינת מיין , בקצה הצפון - מזרחי של ארה"ב , 
שתסתיים ב3 בספטמבר . התנהגותו של הנשיא עוררה פחות תמיהה בארה"ב ממה שעוררה 
מחוצה לה . תגובתה המתונה , אפילו אוהדת , של התקשורת האמריקאית היתה 
ביטוי נוסף למעמדו חסר התקדים של הנשיא הזה בעיני עיתונאים . קל לשער איזו 
סערה היתה מתעוררת כאן , אילו היה הנשיא ניקסון יוצא לחופשה , ב0791 , 
זמן קצר אחרי ששלח צבא אמריקאי לקמבודיה . קל לשער מה היה קורה לנשיא הביש - 
גדא גימי קארטר , אילו יצא לחופשה אחרי כישלון פעולת ההצלה שלו באיראן , 
באביב 0891 . אפילו רונלד רייגן הפופולארי היה טועם את נחת ידה של התקשורת , 
אילו היה יוצא לחטוב עצים , מיד אחרי שהורה לנחתים לצאת לביירות , ב2891 . 
אבל על המטוס הנשיאותי לא הקשו העיתונאים יותר מדי , כאשר אמר הנשיא : 
" אני חושב שהעם האמריקאי רוצה שיימשך המהלך התקין של החיים , ובלבד שהנשיא 
ובכירי יועציו יוסיפו לפקוח עין על המצב " . הציטוט הזה הופיע , ללא שום 
ביקורת , באותם עיתונים שהודיעו אתמול בכותרות ענק על אפשרות של פריסת 002 
אלף חיילים אמריקאיים במפרץ הפרסי . קפידבינשדר הטלויזיה רב היוקרה טד קופל 
סיכם ביום ו בלילה שידור חי מקהיר במלים : " כאשר האיש מעבר לשולחן ( 
סדאם ) מאיים להבעיר את הקרקע מתחת לרגליך לשחק קצת גולף וטניס במיין יכול 
בהחלט ליצור את הרושם של ביטחון שקט , הראוי לנשיא ארה"ב " . אבל ביטחון 
שקט הוא פחות או יותר הדבר האחרון שיש עכשיו בוואשינגטון . ויליאם טיילור , 
ראש המחלקה ללימודים צבאיים ואסטרטגיים בווסט פוינט , האקדמיה הצבאית החשובה 
ביותר בארה"ב , אמר בראיון טלוויזיה : " אין אני מאמין , שאמבארגו יוציא 
את סדאם חוסיין מכוויית . אם מטרתנו , כפי שאמר הנשיא בוש , היא להוציא 
אותו ואת צבאו , אני חושב שעימות צבאי הוא בלתי נמנע " . מומחה לכלכלת המזרח 
התיכון בוואשינגטון , פטריק קלוסון , אמר ביום ו בבוקר בפגישה עם עיתונאים , 
כי עיראק תהיה מסוגלת להבטיח את השירותים החיוניים שלה עוד חודשים רבים , 
אולי שנה , ואולי יותר , חרף האמבארגו . נתונים רשמיים בוואשינגטון הראו 
ביום ו , כי בחמשת החודשים הראשונים של 0991 גדלה ב%54 תלותה של ארה"ב בנפט 
גולמי מעיראק . בתקופה זו מילאה עיראק כמעט עשירית מצורכי הנפט של ארה"ב . 
תחת לחץ ציבורי כבד הודיעו חברות הנפט הגדולות של ארה"ב בסוף השבוע על הקפאת 
מחירים , אחרי עלייה תלולה בימים הקודמים . אבל אין להניח שההקפאה תוכל 
להימשך לאורך ימים . תלות ארה"ב בנפט עיראקי וכווייתי היא מבוטלת לעומת התלות 
היפאנית והמערב - אירופית . הממשל בוואשינגטון יודע יפה , שאמבארגו בהיקף 
כזה , העלול להטיל את כלכלת העולם למיתון קשה , אינו יכול להחזיק מעמד . 
המסקנה הבלתי - נמנעת היא הסלמה צבאית של המשבר במפרץ . העולם התנסה בשני 
סוגים עיקריים של משברים : מבוקרים ולא - מבוקרים . לקטגוריה הראשונה שייכים 
משברים , שמחולליהם משאירים לעצמם מרחב תמרון כלשהו , כדי שיוכלו להתפשר 
על פחות מיעדי הפתיחה שלהם . במשבר הזה מצטמצם מרחב התמרון לממדים מיקרוסקופיים . 
ההתחייבות הפומבית החוזרת של בוש להשיב לכוויית את ריבונותה , הודעתה החוזרת 
של עיראק שכוויית חדלה להתקיים , האמצעים המפתיעים בתקיפותה של הליגה הערבית , 
התייצבותה של מועצת הביטחון על שתי רגליה האחוריות כל אלה מבטיחים , שהמשבר 
הנוכחי לא יוכל להסתיים בתיקו . יהיו בו צד מנצח וצד מנוצח . הצד המנוצח 
לא יפסיד רק בנקודות , אלא יספוג מהלומה אשר תסכן את עצם שיורו הפוליטי . 
קפידבינמומחים צבאיים בארה"ב מטעימים בימים האחרונים את חוסר האפקטיוויות 
של ההיערכות הצבאית האמריקאית . ויליאם טיילור מווסט - פוינט אמר : " ויכוח 
גדול ניטש , אם אפשר להביס את צבאו של סדאם חוסיין עם כוח אווירי ועם כוח 
ימי בלבד או שנחוצים גם כוחות קרקע . אני הייתי רוצה להזכיר , כי מלחמת 
העולם השנייה לא הוכרעה על - ידי כוח אווירי . במלחמת קוריאה , הכוח האווירי 
לא היה מכריע . בוודאי הוא לא הכריע את המלחמה בווייטנאם . אני חושב שיהיו 
נחוצים כוחות קרקע " . הגנראל בדימוס גורג כריסט , לשעבר האחראי על הפריסה 
הצבאית האמריקאית במזרח התיכון ובאסיה המרכזית , אמר בראיון נפרד : " יש 
לנו , בחילות היבשה , מימרה ישנה , שחיל האוויר מעולם לא ניצח במלחמה 
לבדו , נחוץ חיל רגלים כדי לכבוש טריטוריה , ולהחזיק בה " . אם זה הכיוון 
הבלתי - נמנע של המשבר , חופשה במיין אינה בדיוק הדרך להטעים את חומרתו . 
ביום ו הודיע הנשיא לקונגרס רשמית על שיגור הכוחות למפרץ הפרסי , אבל אמר 
שאינו מצפה למעשי איבה . הוא נמנע אפוא מלהפעיל את אחד המכאניזמים החוקיים 
השנויים ביותר במחלוקת בוואשינגטון , " פקודת סמכויות המלחמה " ( החוק 
הזה התקבל בעקבות הפלישה האמריקאית לקמבודיה , ב0791 , ונועד להגביל את 
מרחב התמרון של הנשיא . משפטנים חלוקים על מידת האפקטיוויות שלו . ציר קונגרס 
בכיר , לס אספין , היושב ראש הדמוקרטי של ועדת השירותים המזוינים בבית 
הנבחרים , דחק ביום ו בנשיא למהר ולהגדיר את יעדיו במפרץ . אספין , מן 
הדוברים הנשמעים ביותר בענייני ביטחון לאומי , הזהיר , כי אפילו החזרת 
ריבונותה של כוויית לא תספיק , אם סדאם חוסיין יוכל להוסיף ולהכתיב את מדיניות 
הנפט האזורית . " אם לא יובנו האינטרסים הישירים שלנו " , כתב אספין לנשיא , 
" ייטה הציבור לקבל הצעות פשרה , אשר לא ישימו קץ ליכולתו של סדאם להלך 
אימים על ממשלת ערב הסעודית , ולאלץ אותה לקבל את רצונותיו בעניין תפוקת 
הנפט ומחירו " . לא ברור אם הנשיא הספיק לקרוא את המכתב , לפני שיצא לחופשה . 
