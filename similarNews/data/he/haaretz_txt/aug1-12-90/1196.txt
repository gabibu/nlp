שר התעשייה והמסחר , משה נסים , הציג אתמול לפני ועדת העלייה והקליטה של 
הכנסת תוכנית ליצירת 002 אלף מקומות תעסוקה לעולים ולוותיקים , המבוססת 
על חידוש התנופה במשק היצרני בערבות מדינה גדולה . לפי הערכת השר נסים תהיה 
ההשקעה בתוכנית זו כ5 . 1 מיליארד שקלים . במשרד האוצר מעריכים כי תוכנית 
נסים תעלה כ3 מיליארד שקלים . יו"ר הוועדה , מיכאל קליינר ( ליכוד ) , 
אמר אמש לאחר ששמע את כל פרטי התוכנית , כי זוהי התוכנית הרצינית ביותר 
שהוגשה עד כה בנושא זה , וכי היא זקוקה עכשיו לשיווק אגרסיבי . נסים הבטיח 
לחברי ועדת העלייה והקליטה כי יניח את תוכניתו על שולחן הממשלה כבר ביום 
א הקרוב . הוא התפלמס ברמז עם שר האוצר , יצחק מודעי , שגם הוא יודע מנסיונו 
כי יש צורך לשמור על מסגרת התקציב , אבל יש תקופות בהם צריכה המדינה להוציא 
כספים ולהעניק ערבויות . ח"ך יוסי ביילין ( מערך ) , אמר כי יש יסודות 
חיוביים בתוכנית נסים , שרבים מפרטיה היו ידועים גם בעבר , וחולשתה העיקרית 
שאין בה פרויקטים גדולים . 
