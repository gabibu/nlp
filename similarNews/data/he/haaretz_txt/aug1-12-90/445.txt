" זהו חוסר אחריות מזעזע " , אמרה יו"ר הנהלת הקואליציה , ח"ך שרה דורון , 
בהתייחסה להיעלמם של שר האוצר , יצחק מודעי , וחבריו לסיעה לקידום הרעיון 
הציוני מן הכנסת בעיצומו של הויכוח על חוק התקציב הנוסף . " חברי ועדת הכספים 
עמלו קשות על הכנת התקציב , והוא על פי רצונו של השר מודעי " , המשיכה דורון . 
" היעלמם של השר ושל כל אנשי סיעתו הוא מעשה תמוה . אנחנו מאד רוגזים " . 
ח"כים אחרים בליכוד העירו על כך שיו"ר ועדת הכספים אברהם שוחט ( מערך ) 
הגיש אמנם את חוק התקציב הנוסף לקריאה שנייה , אולם הסתייג ממנו במלים 
חריפות ולמעשה קרא לח"כים להצביע נגדו . " גם זה מעשה חסר תקדים " , אמרו . 
" על היו"ר לייצג את הרוב בוועדה , והרוב הצביע בעד התקציב . אם הוא 
מסתייג , צריך היה להשאיר את המלאכה בידי מי שתומך " . מלבד מודעי וחברי 
סיעתו , נעלמו מן הכנסת גם ח"ך מיכאל קליינר וח"ך אברהם שריר מן הליכוד , 
ולא ניתן היה לאתרם למרות מאמצי המצליפים והמזכירות . נעדר גם השר רפאל 
איתן , ולא נוצר עימו קשר , מאחר שלפי דרישתו לא הותקן במכוניתו טלפון . 
