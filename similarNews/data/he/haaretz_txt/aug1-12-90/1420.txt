בודפשט ( מיוחד ל"הארץ " ) . רשימת תנאי היסוד להסדר הבעיות שבין ליטא 
לבין בריה"ם נמסרה לידי הסגן הראשון של ראש ממשלת בריה"ם , יורי מאסליוקוב , 
על - ידי המשלחת הליטאית , שהגיעה לשם כך למוסקווה . חברי המשלחת הם סגן 
יו"ר הפרלמנט הליטאי ברוניסלבס קוזמיצקאס וסגן ראש הממשלה רומואלדס אוזולאס . 
הם אמרו , כי ליטא תחליט בעניין הכנת המשא - ומתן בין וילנה ובין מוסקווה 
בהתאם לתגובת מוסקווה על הצעות אלו . עם זאת , הליטאים יהיו מוכנים מצידם 
לעיין ברשימת התנאים שתציג מוסקווה ולא מן הנמנע , כי שני הצדדים יצליחו 
לנסח רשימת תנאים מתואמת . עמדתה הנחרצת של ליטא היא , כי המשא - ומתן המהותי 
יוכל להיפתח רק לאחר ניסוח מיסמך , שיכיל את תנאי היסוד לדיונים ושיתקבל 
על דעת שני הצדדים אמר קוזמיצקאס . הפרלמנט והממשלה בווילנה שיגרו בינתיים 
איגרת לנשיא בריה"ם , מיכאיל גורבצוב , ולראש הממשלה , ניקולאי ריזקוב , 
שבה נאמר , כי אין לחייב את אזרחי ליטא לשרת בצבאותיהן של מדינות אחרות 
ועל כן נוהגים כחוק הצעירים הליטאיים המסרבים לשרת בצבא הסובייטי . האיגרת 
מציינת , כי בעת שירותם בצבא הסובייטי ביחידות הפזורות ברחבי בריה"ם , 
נהרגו בשנת 9891 22 צעירים ליטאים מסיבות שונות , ובמחצית הראשונה של שנת 
0991 51 בני ליטא . 
