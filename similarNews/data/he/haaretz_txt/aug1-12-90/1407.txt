אמצעי התקשורת העיראקיים ובעיקר רדיו בגדאד שידרו במשך יום אתמול קריאות 
להמונים בני העם הערבי בסעודיה , בנסיכויות המפרץ , במצרים ובשאר רחבי 
העולם הערבי , לצאת לאלתר " למלחמת גיהאד ולשרוף את האדמה מתחת לרגלי האימפריאליסטים 
והציונים " . " הגיעה השעה " , נאמר בהודעה ששודרה בשמו של הנשיא סדאם חוסיין 
כי " המוני המהפכה הערבית ובני גמאל עבד אל - נאצר ישחררו את המקומות הקדושים 
במכה מטומאת הצלבנים ואת העולם הערבי מהמשטרים המושחתים " . העם המצרי " בני 
עוראבי וסעד זגלול " נקרא לצאת בהמוניו ולמנוע את מעבר " ציי הצלבנים " 
במי תעלת סואץ ואת " להקי מטוסי האימפריאליסטים " בשמי מצרים . " הגיעה 
שעת העשייה , שעת ההתייצבות לימין המנהיג , המשחרר ואבי המהפכה הערבית , 
סדאם חוסיין " , נאמר בהודעות רדיו בגדאד . קריאות סדאם חוסיין מצאו אוזן 
קשבת בגדה וברצועה , בירדן , בתוניס , בלבנון ובמקומות אחרים . בריכוזי 
הבדווים בדרום ירדן נערכו אתמול עצרות המוניות לתמיכה בסדאם חוסיין ולהתגייסות 
למלחמת הקודש . היום ייערכו עצרות מרכזיות בעמאן , באל - זרקא ובאל - מפרק , 
מקום קבורתם של החיילים העיראקיים , לתמיכה בעיראק . המופתי של ירושלים , 
השייח סעד א - דין אל - עלמי , שיגר אמש מכתב לנשיא עיראק בו תבע לשחרר 
את קודשי האיסלם מטומאת האמריקאים והאחרים . גם המנהיג הרוחני של החיזבאללה 
בלבנון , השייח חסין פדלאללה , פרסם אתמול הודעת תמיכה בסדאם חוסיין . 
בהודעתו אמר כי ראשי נסיכויות המפרץ דנו את עצמם לכף חובה כאשר אפשרו לכוחות 
האימפריאליסטיים להיכנס לאדמות הערביות . העיתון הסעודי " א - שרק אל - 
אוסט " המופיע בלונדון גילה אתמול כי מנהיג האופוזיציה הכווייתי ויו"ר הפרלמנט 
לשעבר , אחמד אל - סעדון , ושר ההסברה , השייח גאבר אל - חמד , הצליחו 
להימלט אתמול מכוויית . השניים הצליחו להערים על הכוחות העיראקיים ולעבור 
את הגבול הסעודי לאזור חפר אל - באטן ומשם לגדה . קפידבינניקוסיה ( ע"ר ) 
. כלי התקשורת העיראקיים הזהירו ביום ששי כי הטריטוריה העיראקית תהפוך 
לבית - קברות בלי מצבות לכל התוקפים מן המערב . " הבה ויידעו אמריקה , 
בנות - בריתה , הנגררות אחריה , וכל אלה המשתפים עמה פעולה , כי עיראק 
לא תהיה קרבן קל וכי היא מוכנה להתייצב אל מול כל הכוחות שינסו לעלות עליה , 
הן בפנים והן מחוץ למולדת הערבית " , כתב העיתון " אל גומהוריה " המבטא 
את עמדת הממשלה , במאמר ראשי ביום ששי . היתה זאת תגובה לריכוז הכוחות האמריקאיים 
בסעודיה ובאזור המפרץ הפרסי ולסנקציות המקיפות הננקטות נגד עיראק על הפלישה 
לכוויית וכיבושה . " אנו לא נאמר לכל אלה המכינים התקפה עלינו , כי נשמש 
וייטנאם נוספת . במקום זאת אנו נהפוך את הטריטוריה העיראקית לבית - קברות 
בלי מצבות לכל התוקפנים " , חזר והדגיש העיתון . " אשר לאלה שפתחו במצור 
כלכלי עלינו , אנו אומרים כי הצעדים שלכם חסרי תכלית וגם לא מוצדקים . 
עיראק עשירה דיה עם מקורותיה ועם בני עמה . אתם לא תביסו את עיראק ולא 
תסובבו לה את היד " . עיתון משרד ההגנה העיראקי " אל קאדיסייה " יצא אף 
הוא במאמר יומרני וכתב : " אנו עתה חזקים עוד יותר והדבר ידוע בכל העולם . 
אין כוח צבאי שיכניע אותנו . מעשי התגמול שלנו יהיו רבי - עצמה וחזקים 
הרבה יותר מכפי שהאימפריאליסטים והציונים ובני - בריתם מעלים על דעתם " , 
הזהיר העיתון . 
