דורסלניות מנבחרת בולגריה למשחקי הרצון הטוב שהסתיימו כאן שלשום , החליטו 
לערוק . השתיים נשארו בסיאטל והן מחפשות מקלט מדיני מסר דובר ממשלת ארה"ב . 
הדובר מסר , כי לשתיים ניתן מידע כללי כיצד עליהן לנהוג , אך עדיין לא 
התקבלה מהן בקשה רשמית . הן נמצאות בארה"ב עדיין בחזקת תיירות רשמיות . 
על פי הידוע , המשלחת הבולגרית עזבה כבר את ארה"ב . נבחרת בולגריה זכתה 
במדליית הארד בכדורסל אחרי ניצחון על בראזיל . לפני שהנבחרת עזבה את סיאטל , 
דיווחו לידיה וארבאנוטבה בת ה - 91 ואירנה טרולובה , 02 , לכתבים על החלטתן 
לערוק . " הבחירות בבולגריה היו מזוייפות . המצב אינו טוב משהיה קודם לכן . 
איני צופה בעתיד כל שינוי לאזרחים ולספורטאים " , אמרה וארבאנוטבה . " כמה 
מחברינו ניסו לדבר איתנו , אבל ההחלטה כבר נעשתה " . טרולובה התלוננה על 
בעיות עם המאמן , איוואן לפיטצב . " הוא היה רודן . הוא חשב שאנחנו בבעלותו . 
הוא הרגיש בעלות במיוחד עלי , אחרי שאבי נפטר לפני זמן מה . אבל לא זו 
הסיבה בגללה עזבתי . אני רוצה להיות חופשייה " . השתיים סיפרו , כי הן חשבו 
חצי שנה על המהלך שביצעו . הן מקוות לשחק כדורסל באחד הקולגים . אין להן 
קרובי משפחה בארה"ב . טרולובה סיפרה , כי ראתה את מייקל גורדן , במהלך 
טיול שקיימה בתחילת השנה , וזה היה חלק מההחלטתה . לא הייתי בטוחה מה מרשים 
יותר לראות את מייקל גורדן מרחף , או לראות ארץ דמוקרטית אמיתית " , צחקה 
טרולובה . הצעד בו נקטו שתי הבולגריות , מעלה ל - 4 את מספר הספורטאים שניצלו 
את משחקי הרצון הטוב וערקו . האחרים היו שחקן הוקי קרח ורקדן פולקלור , 
שניהם מברית המועצות . סרגיי פדורוב , עזב את נבחרת הוקי הקרח של ארצו , 
וחתם בדטרויט רד ווינגס , וכעת הוא ממתין לרשיון עבודה . גורמים רישמיים 
לא שמעו עדיין מהרקדן . אישור למקלט מדיני אינו ניתן עוד באופן שיגרתי לאזרחים 
סובייטים או אלה הבאים ממדינות אחרות במזרח אירופה . עליהם להוכיח שהם עמדו 
בפני חשש הגיוני שהם נרדפים בארץ מולדתם . 
