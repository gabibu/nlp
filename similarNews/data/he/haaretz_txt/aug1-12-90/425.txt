בודפשט ( מיוחד ל"הארץ " ) . " מדיניות החוץ ההונגרית לוקחת בחשבון את 
אפשרות התפוררותה של בריה"ם " בהצהרה מדהימה זו יצא מנכ"ל משרד החוץ ההונגרי 
אישטוון מונושטוורי , בראיון לעיתון " מאגיאר הירלאף " . לדבריו , אם מדינה 
כלשהי תתנתק מבריה"ם ותיזום הקמת קשרים הדדיים , הונגריה תהיה מוכנה להשיב 
על הפנייה בחיוב . לפי שעה אף אחת מן הרפובליקות הסובייטיות לא הציעה להונגריה 
כינון קשרים דיפלומטיים נפרדים , אך ידוע , שאחדות מהן מבקשות לנהל מדיניות 
חוץ עצמאית ובמרוצת הזמן בוודאי יבואו במגע עם הונגריה , כשותפים פוליטיים 
וכלכליים אפשריים . " אנו מתכוננים להשיב בחיוב על פניות מסוג זה " , אמר 
מונושטוורי . ממוסקווה נמסר , כי נשיא בריה"ם מיכאיל גורבצוב ונשיא הפדרציה 
הרוסית בוריס ילצין , באו לכלל הסכם בדבר הכנה משותפת של תוכנית להבראת 
הכלכלה הסובייטית . ההסכם מתפרש כביטוי לנכונותו של גורבצוב להתגבר על חילוקי 
הדעות ולנקיטת צעדים כלכליים ראדיקליים יותר מכפי שצידד בהם בעבר . נשיא 
ליטא , ויטאוסטאס לנדסברגיס אמר בראיון לסוכנות טאס , כי אם ליטא תגיע 
להסכם על שיתוף פעולה עם הפדרציה הרוסית , היא תהיה פחות פגיעה במשא ומתן 
על עצמאותה , שתנהל עם ההנהגה הסובייטית המרכזית . הוא הודיע , כי במשא - 
ומתן זה תתבע לעצמה ליטא זכות לפיתוח קשרים עצמאיים עם ארצות חוץ . כן תפעל 
המשלחת הליטאית , למען ניסוח הסכם מיוחד בעניין הבסיס החוקי של הצבת כוחות 
סובייטיים על אדמת ליטא . 
