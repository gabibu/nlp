רוחות העצמאות הנושבות ממזרח אירופה ירדו דרומה והחלו מזעזעות גם את איטליה . 
כך לפחות מאמינים אנשי " הליגה של לומבארדיה " . אנשי הליגה של היום רוצים 
להוציא את לומברדיה מתחת לידה הכבדה , הבלתי יעילה ושוחרת המיסוי , לדעתם , 
של הממשלה המרכזית ברומא . המפלגה הקטנה הפתיעה את רומא באביב השנה בעת 
שהצליחה באופן יוצא דופן בבחירות המקומיות . היא הפכה למפלגה השניה בגודלה 
באזור , כשמקדימה אותה רק מפלגתו הנוצרית דמוקרטית של ראש הממשלה , גוליו 
אנדראוטי . חלק מן הפופולריות של המפלגה נובע מן ההתנגדות בקרב הצפוניים 
כלפי רומא על שהיא שולחת לצפון , במהלך 04 השנים האחרונות , עובדים מן 
הדרום הבלתי מפותח , אשר מועסקים בעבודות שונות בשירות הציבורי כגון חלוקת 
דואר , הוראה ושיטור . אל חלק מן העבודות האלה , כמו עבודה במשטרה , מתייחסים 
אנשי הצפון בחשדנות , מפני שיש בהם סיכון גבוה ושכר נמוך . אבל בתחום ההוראה 
שוררת תחרות קשה , ואנשי הצפון טוענים שהממשל המרכזי מעדיף את הדרומיים 
על פניהם . בנוסף , רבות מן המשרות בתחום המנהל הציבורי אינן אלא מינויים 
פוליטיים , וגם כאן טוענים הצפוניים לקיפוח ביחס לדרומיים . בין שאר מלחמותיה 
מנהלת הליגה מלחמה להפסקת מדיניות הדלת הפתוחה של הממשלה , המאפשרת כניסה 
חופשית לאיטליה לזרם חדש של מהגרים מן האזורים העניים בצפון אפריקה , באסיה 
ובמקומות אחרים . על קיר אחד הסניפים של הליגה , באיזור מגורים של פועלים 
במילנו , תלויה כרזה בה נראית תרנגולת שמנמנה המטילה ביצי זהב לתוך סל שמחזיקה 
איכרה שמנה . לדעת אנשי הליגה , לומברדיה היא התרנגולת הפוריה המנוצלת 
על ידי הדרום הטפילי . עתוני הליגה גדושים בכתבות על הכנסות מן הצפון מושקעות 
על ידי הממשלה בפרויקטים כושלים לפיתוח הדרום . כך למשל סיפרו כיצד הוצאו 
מיליוני דולרים על תוכניות בנייה לנפגעי הרעש באזור נאפולי שהיה בשנת 0891 , 
אך למרות זאת אלפי אנשים חיים עד היום בקראוונים ובמבנים זמניים אחרים . 
הסנטור אומברטו בוסי , נשיא הליגה ונציגה היחיד בפרלמנט , אומר כי מפלגתו 
רוצה במדינה פדרלית דוגמת שוויץ , שבה תפקיד הממשלה המרכזית מצטמצם לתחומי 
הגנה , מדיניות חוץ , מסים וענייני חקיקה מסוימים . רבים מתושבי לומברדיה 
טוענים , כי הם מזדהים עם מדינות אחרות באירופה יותר מאשר עם איטליה , 
וכי הדימוי של איטליה הוא זה של הדרום . עם דעות שכאלה אין זה מפתיע שהליגה 
מואשמת על - ידי חוגים שונים בגזענות . בוסי דוחה את התווית הגזענית . 
הדעה הרווחת היא שלא הדעות הגזעניות , אלא הביורוקרטיה , הסרבול הרב והצורך 
להשיג אישור מרומא כמעט לכל דבר הם שדוחפים את אנשי הצפון להצביע עבור הליגה . 
כפי שכתב בעל טור בעתון " לה סטאמפה " : " האם עלי להצביע בשביל הליגה 
כדי לקבל רשיון נהיגה ? " בוסי אומר כי הליגה תתחיל בחודש הבא לאסוף חתימות 
כדי להביא לעריכת משאל עם ולבטל באמצעותו את החוק המתיר לעשרות אלפי מהגרים 
מן העולם השלישי להישאר באיטליה . 
