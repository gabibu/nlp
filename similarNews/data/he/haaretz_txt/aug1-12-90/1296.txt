ירושלים ( ע"ץ ) . " סדאם חוסיין כוכב - על " , כך הריעו לאחר הפלישה 
לכוויית תושבים רבים בגדה המערבית וברצועת עזה , הרואים בסדאם את " המשחרר 
החדש של האומה הערבית " . אולם הפלישה גם עוררה אצל הפלשתינאים חששות , 
כי לא יוכלו עוד להנות מן העזרה הפיננסית של אחיהם שהשתקעו בנסיכות העשירה . 
מעריכים כי כ004 אלף פלשתינאים חיים ועובדים בכוויית , והם מהווים את המושבה 
הזרה הגדולה ביותר במדינה , שבה שני מיליון תושבים . רוב המהגרים הפלשתינאים 
השוהים בכוויית באו מרצועת עזה , והעבירו עד היום בקביעות סכומי כסף גדולים 
לבני משפחותיהם . פלשתינאים רבים עשו הון בכוויית , כפי שאמר אחד מתושבי 
מזרח ירושלים : " שם הם אינם מדיחי כלים או פועלי ניקיון כמו כאן " . הפלשתינאים 
המתגוררים בכוויית קיימו מאז ותמיד קשרים טובים עם תושבי המדינה המארחת . 
הם התרגלו לאורח החיים של הכווייתים , אך עתה נראה כי סופה של תקופה זו 
הגיע . 
