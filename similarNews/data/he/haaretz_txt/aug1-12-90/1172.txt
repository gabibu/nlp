הממשלה חטפה כהוגן בשל ההחלטות שקיבלה ביום חמישי בשבוע שעבר החלטות המפשרות 
בין תוכנית שרון לבין תוכנית מודעי . משך חודשים משתהה הממשלה או , למיטב , 
מתקדמת עקב - בצד - אגודל במה שנוגע לטיפול בקליטת העלייה . כאשר היא מקבלת 
סוף - סוף החלטה של ממש , נשפכים עליה קיתונות של ביקורת . כאשר בוחנים 
את ההחלטות מקרוב , מתברר שאינן כליל השלילה . קודם כל , ההחלטות עוסקות 
בעניינים שמעבר לקרוואנים ולבתים טרומיים מיובאים : מדובר בהן על הפשרת 
קרקעות בהיקף גדול , על מכירת רבבות מגרשים לבנייה צמודת קרקע , על שני 
מבצעים מקבילים במגזר האזרחי ובמגזר הביטחוני לאיתור דיור ארעי ועל נושאים 
חשובים אחרים בתחום הבינוי והדיור . הלוואי שכל זה יבוצע ובמועדים הנקובים 
בהחלטות . אשר לקרוואנים ולטרומיים , אין בהחלטות דמיון רב לתוכנית היומרנית 
של שרון . לא 000 , 09 בחמש שנים ולא 000 , 04 בשנתיים ; מדובר ב000 , 
5 קרוואנים ו000 , 9 טרומיים ( מתוכם אושרו 000 , 3 בהחלטות קודמות ) . 
נוסף על כך , יוצאו מכרזים שבהם יוזמנו יזמים להציע בתים טרומיים מיובאים 
במכרז , שבו ייקבע המחיר שעל - פיו יימכרו הבתים על ידם בשוק החופשי . הביקורת 
נסבה בעיקר על שתי נקודות . הראשונה שביבוא ושיווק של יחידות דיור הממשלה 
שוב נוטלת לעצמה תפקיד מרכזי בעניין שראוי היה להשאירו בידי כוחות השוק , 
כלומר בידי גורמים לא - ממשלתיים . הביקורת היתה צודקת לגמרי , אילו הראו 
כוחות השוק נטייה לצאת מקפאונם וליטול יזמה , על כל הסיכונים הכרוכים בכך . 
בפועל , כוחות השוק יושבים במשרדיהם זה חודשים וממתינים שהממשלה תציע להם 
הצעות טובות יותר . מתקבל הרושם , שבפחות מקוסט - פלוס או ערבות % 001 , 
כוחות השוק לא יזוזו . במצב חדלוני זה , שום ממשלה אחראית לא תוכל לשבת 
בחיבוק - ידיים ולהמתין עד שיתחולל המשבר הגדול שאז כולם יבואו אליה בטענות : 
איפה היית ולמה לא עשית . הביקורת נסבה גם על אופן קבלת ההחלטות , ובעיקר 
על כך שלא לוו בציון מקור המימון ל015 מיליוני השקלים , העלות המשוערת של 
יחידות הדיור הנוספות שהממשלה תרכוש . זה , ללא ספק , פגם בתהליך קבלת 
ההחלטות , אם כי מוגזמת הטענה שזה פגם ללא תקדים ( הכנסת בכבודה ועצמה 
הגדילה במארס השנה את תקציב ההוצאות במאות מיליוני שקלים בלא לציין מקור , 
אלא אם הרזרווה היא " מקור " ) . בעניין זה יש להבחין בין הביקורת הפורמלית 
הצודקת לבין מה שמסתתר מאחוריה . מאחורי הטענה על אי ציון מקור מימון עומדת 
שאלה עניינית : מאין יילקחו 015 מיליוני השקלים הדרושים . על כך משיבים : 
יש לקצץ את התקציב . אלא שבמצב הנוכחי זו אמירה לבטלה , דיבור ללא תכלית . 
האוצר השיג בסיבוב הקיצוצים האחרון מעל ומעבר למצופה ; הלוואי וכל הקיצוצים 
שאושרו יתממשו . הרוצה לעסוק בענייני המציאות ולא במשאלות לב , בל יצפה 
לקיצוצים נוספים במצב הביטחוני והכלכלי הנתון . מנין , אם כן , תמומן תוספת 
ההוצאה ? לאחר שימוצה סיוע העם היהודי בתפוצות , קיימים כמה מקורות אפשריים : 
מימון מבנק ישראל ( " הדפסה " ) , מסים נוספים , גיוס הון בשוק ההון 
המקומי , הלוואות מחו"ל ושימוש ביתרות שבבנק ישראל . כל המקורות בעייתיים : 
מימון מבנק ישראל עלול " להציף את המשק ולגרום לחצים אינפלציוניים . מסים 
נוספים משתקים את היוזמה . גיוס הון בשוק ההון מעלה את הריבית ומדכא את 
הצמיחה . הלוואות בחו"ל מגדילות את נטל החוב ואת עומס הריבית . שימוש ביתרות 
בנק ישראל מקרב אותנו אל הקו האדום . כל שוחרי טובת המשק מסכימים פה - אחד : 
מוטב לא להידרש אף לאחד מכל אלה . מעבר לטענות על פגמים בהחלטות ( נגיד 
בנק ישראל הגדירן כ"הרות אסון " ) זה מה שמתברר : כל אחד מן המבקרים , 
לפי טעמו ועדיפויותיו המוסדיות , דוחה את המחיר שיש לשלם בעד מבצע לאומי 
בקנה מידה היסטורי : לא האצת האינפלציה , לא הכבדת נטל המסים , לא הגדלת 
החוב הפנימי או החיצוני , לא צמצום הביטחון הפיננסי של המדינה . אם מוסיפים 
לזה את דרישות ההסתדרות לשמור , במקביל לקליטת מאות אלפי עולים בשוק העבודה , 
על השכר הריאלי , ואת תביעותיהם של היצרנים בעניין הרחבת התעסוקה שאיכשהו 
מסתכמות בהזרמת משאבים גדולים מהקופה הציבורית לעסקיהם מתקבלת תמונה אחידה : 
הכל רתומים במרץ למאמץ הקליטה , בתנאי שלא יחושו בחבלי קליטה ולא ישאו 
במחירה . לקלוט 051002 אלף עולים בשנה בלי האצת - מה של האינפלציה , הכבדת 
נטל המסים , הגדלת החוב הפנימי וחיצוני , הורדת השכר הריאלי ונכונות לוותר 
על מקצת הרווחיות הרגילה ( אפשר להציב ואו בפני כל גזירה ) זו קליטה דה - 
לוקס . המאמין שכך תצליח ישראל למלא את המשימה ההיסטורית שנפלה עליה בפתח 
שנות התשעים , צפוי להתפכחות מכאיבה : לא קליטה ולא דה - לוקס . 
