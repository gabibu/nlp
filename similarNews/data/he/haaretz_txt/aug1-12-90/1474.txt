תנועת התיירות הדתית המאורגנת לחו"ל הגיעה בסוף השבוע לשיאה . אתמול טיילו 
72 קבוצות נפרדות של מטיילים בהווי דתי ואוכל כשר , ב51 ערים שונות בעולם . 
מנכ"ל חברת גשר , נחמן קידר , אמר אמש כי מדובר בלמעלה מ006 נוסעים אשר 
עשו בסוף השבוע את יום השבת ביעדים שונים בחו"ל . לדבריו , שיאה של תנועת 
תיירות הקיץ הדתית לחו"ל מתחיל מיד למחרת ט באב . שכן רבים בציבור הדתי 
לא נוהגים לנסוע בתקופת בין הבתרים מי"ז בתמוז עד ט באב לנופש בארץ ובחו"ל . 
לדברי קידר ברוב המקומות בהן עושות הקבוצות הדתיות את השבת , דוגמאת רומא , 
וינה , בודפשט , בזל , לוגנו פועלות מסעדות כשרות . לעומת זאת , לערים 
כניו - יורק , גיברלטר , קרקוב ו - ורשה בפולין , סרייבו ובלד ביוגוסלויה , 
אוקספורד ולונדון בבריטניה , מוטס אוכל קייטרינג כשר מישראל . בערים נוספות 
דוגמאת שטוקהלם - שוודיה , נעשה שימוש במטבח של בית הספר היהודי המקומי 
ובאיסטנבול , מבושל האוכל לקבוצות המאורגנות הדתיות , במטבח הכשר שליד 
אחד מבתי החולים בעיר . לדברי קידר עד כמה שיישמע הדבר מפליא , בכל ניו - 
יורק אין אף מסעדה יהודית כשרה , הפועלת ביום שבת . 
