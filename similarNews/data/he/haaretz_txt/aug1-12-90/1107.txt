יצור מטוס משותף לארצות הברית , ברית המועצות וישראל יעמוד היום במרכז שיחותיו 
של שר התחבורה , משה קצב , עם עמיתו האמריקאי . על - פי התוכנית ייבנה 
גוף המטוס בבריה"ם , מנועיו יהיו מתוצרת פראט אנד ווטני בארה"ב והרכבתו 
תתבצע בישראל . אתמול לפנות בוקר יצא לארה"ב ראש מנהל התעופה האזרחית בישראל , 
שי שוהמי . הוא יצטרף למשלחת שר התחבורה , בה נמצא מנכ"ל התעשייה האווירית , 
משה קרת , וישתתף בשיחות עם שר התחבורה האמריקאי . נודע , כי השיחות היום 
יתמקדו בניסיון להשיג אישור להליך מזורז לרישוי אמריקאי למטוס החדש שיורכב 
בישראל . כיום נמשכים בארה"ב תהליכי רישוי כזה כחמש שנים . הרישיון דרוש 
כדי לשווק את המטוס החדש במדינות המערב . נושא נוסף שיידון בשיחות יהיה הכרה 
הדדית ברישוי מכוני בדק של מטוסים . כיום אין ארה"ב מכירה ברישוי בארץ 
ודורשת תקן אמריקאי למוצרי תעופה מישראל . שר התחבורה מעוניין להכליל את 
ההכרה ההדדית הזו ההסכם התעופה בין שתי המדינות . להכרה זו חשיבות רבה לתוכנית 
החדשה להקמת מכון בדק חדש בנבטים שבנגב . על - פי התוכנית יתחזק המוסך החדש 
מטוסים רחבי גוף ויעסיק כ003 , 1 עובדים . אתמול ביקור קצב במפעלי יצרנית 
המטוסים " בואינג " בסיטאל . בתום הביקור הוא חתם על זכרון דברים עם ראשי 
החברה בדבר רכישת שני מטוסי סופר - גמבו בואינג מדגם 004 - 747 עבור אל - 
על ועל אופציה לרכישת שני מטוסים נוספים מדגם זה . 
