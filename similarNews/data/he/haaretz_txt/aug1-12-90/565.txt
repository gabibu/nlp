ניו יורק ( מיוחד ל"הארץ " ) . ארה"ב , בתיאום עם מדינות המערב , יוזמת 
הצעת החלטה שתוגש למועצת הביטחון , אשר מטרתה לבודד את עיראק , ולחייב 
את חברות הארגון הבין - לאומי לנקוט בסנקציות כלכליות נגד עיראק . נציגים 
אמריקאים במרכז האו"ם עורכים מגעים שוטפים עם חברות מועצת הביטחון ונציגי 
מדינות שונות , כדי לגבש רוב שיתמוך בסנקציות . מקור מערבי בכיר באו"ם אמר , 
כי מבין חמש החברות הקבועות של המועצה , שלהן יש זכות ויטו , רק סין העממית 
מסתייגת מהצעת ההחלטה על סנקציות נגד עיראק , ועשויה לסכלה . דיפלומטים 
אמריקאים ניסחו הצעת החלטה , הקוראת למדינות החברות באו"ם להפסיק את קשרי 
המסחר עם עיראק ועם כוויית , ולאסור על ייצוא לשתי המדינות ועל ייבוא מהן . 
ההצעה מתבססת על שני סעיפים ( 04 ו14 ) מפרק 7 במגילת היסוד של הארגון 
הבין - לאומי , המסמיכים את מועצת הביטחון לנקוט בצעדים מעשיים נגד מדינות , 
שביצעו פעולות תוקפניות , ופעלו באורח המהווה איום על השלום . שגריר ארה"ב 
באו"ם , תומאס פיקרינג , אמר ל"ניו - יורק טיימס " , כי במגעיו עם נציגי 
המדינות החברות במועצת הביטחון התגלה " עניין רב " בנקיטת סנקציות נגד 
עיראק , אם היא לא תסיג את כוחותיה מכוויית . מקור דיפלומטי בכיר במרכז 
האו"ם אמר ל"הארץ " , כי האמריקאים בודקים גם את תגובת המדינות הערביות להצעתם , 
והם מעודדים מכך שנשיא מצרים גינה את הפלישה העיראקית . ה"ניו - יורק טיימס " 
מסר אתמול , כי נציגי בריטניה , צרפת ובריה"ם , שהינן שלוש מתוך חמש החברות 
הקבועות של מועצת הביטחון , אשר להן יש זכות ויטו , הביעו תמיכה זהירה 
ביוזמה האמריקאית . מקורות באו"ם הצביעו על שיתוף הפעולה ההדוק במרכז האו"ם 
בין האמריקאים לסובייטים לגבי הטיפול במה שמוגדר " המשבר הבין - לאומי הראשון , 
לאחר סיום המלחמה הקרה " . העיתון " ניוזדיי " מסר אתמול , כי סוכנות 
הביון המרכזית דיווחה לנשיא בוש , באורח שוטף , על כוונתה של עיראק להפעיל 
כוח צבאי נגד כוויית . לדברי העיתון , בכל התדרוכים היומיים , שקיבל בוש 
מאנשי סוכנות הביון , מאז אמצע יולי , הוצגו בפניו ממצאים על חלליות ביון 
ומקורות אחרים , שחשפו את עובדת הזרמת ציוד צבאי ודלק , לכוחות העיראקים , 
הממוקמים במדבר . למרות זאת , ציין ה"ניוזדיי " , לא שוגרה לעיראק אזהרה 
פומבית . רק שש שעות לפני הפלישה , נמסרה לשגריר עיראק בוואשינגטון " הצהרה 
מתונה " בדבר עיבוי הכוחות העיראקים בגבול כוויית . עצבנות רבה השתררה שלשום 
בוול - סטריט , בעקבות הידיעות על תזוזת כוחות עיראקים לגבול סעודיה , 
ובורסת המניות בניו - יורק הגיבה בפאניקה , שהזכירה לרבים את התמוטטות שערי 
המניות באוקטובר 7891 . בשעות הצהרים צללו שערי המניות בבורסת ניו - יורק 
ב021 נקודות . לקראת סוף יום הסחר התייצבו מעט השערים , ועם צלצול הפעמון 
לסיום הסחר , עמד מדד דאו - גונס על 56 . 908 , 2 הפסד של 59 . 45 נקודות . 
מספר המניות , שהחליפו ידיים , הסתכם ב292 מיליון . העצבנות הרבה הוסברה 
גם בנתונים על האבטלה , שפורסמו שלשום , ואשר לפיהם גדלה האבטלה ב%3 . 
0 ושיעורה כעת הוא % 5 . 5 שיעור האבטלה הגדול ביותר מאז אביב 6891 . 
