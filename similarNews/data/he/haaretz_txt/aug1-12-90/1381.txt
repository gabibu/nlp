ש שנים של חיזורים , שיכנועים ולחצים , הגשים אלוף הכדורסל מכבי תל אביב 
חלום נדב הנפלד ילבש החל מהעונה הקרובה את מדי הצהוב - כחול של האגודה . 
מה לא עשו במכבי כדי שהכשרון שגדל ברמת השרון , שיחק בגליל והבשיל בקונטיקט 
הרחוקה , יחל בקאריירה חדשה במועדון שכה זקוקים לו , מאז עזב לפני 5 שנים , 
ל סילבר . הנפלד השחקן והאדם הוא ציר ענק , עליו אפשר לבנות קבוצה . 
זאת ידע כל מי שמקורב לענף הכדורסל בארץ וגם קברניטי מכבי . קשרו לו אמנם 
כתרים לפני שזכה בהם , פרט לאליפות הביג - איסט בארצות הברית , שהוא תואר 
מחמיא מאוד . אבל הכישורים שלו חכמת מישחק , אינטלגנציה ויכולת רב - גונית 
מבטיחים עתיד ורוד . די להביט ברשימת השחקנים של הקבוצה , כדי להבין עד 
כמה שחקן כמו הנפלד נחוץ ויכול ל"הדביק " אותם לצוות נדיר , שלא היה עוד 
בקבוצה ישראלית או אירופית . הרבה עבודה צפויה למאמני מכבי עד שימצו את הפוטנציאל 
הטמון בסגל השחקנים שלרשותם . זה לא יהיה קל . ארבעה שחקנים חדשים שני 
זרים ( רויאל והורטון ) ושני ישראלים ( הנפלד וגודס ) זקוקים לזמן התאקלמות . 
על פי התרשמות ראשונה זו תהיה קבוצה מהירה מאוד עם שמירה אגרסיווית , שצריכה 
לשנות קצב מישחק ואפשרויות התמרון הרבות שיהיו לה , יגרמו הרבה צרות לשחקני 
יריב . למכבי יש כשרון מעולה בכל מרכיב של המישחק . קלעים ( גמצי , גודס , 
הנפלד ) ריבאונדרים ( הורטון , כהן , מרסר ) , שחקנים מהירים ( רויאל , 
ליפין ) שחקני הגנה מצטיינים ( דניאל , הנפלד , סימס , רויאל , הורטון ) 
חוטף כדורים ( הנפלד ) מנתר מצוין ( רויאל ) . המלחמה על חולצת ההרכב 
תהיה קשה מאוד . צבי שרף אוהב בדרך כלל להסתמך על חמישיה קבועה . עד שיקבע 
אותה יצטרך לבדוק נוסחאות . אינני בטוח אם יוכל להרשות לעצמו לפתוח תמיד 
בחמישייה הקבועה שלו . נראה , כי לדורון גמצי ולאד הורטון מקום בטוח בה . 
גם לחן ליפין תהיה עדיפות על גיא גודס בעמדת הרכז . על שני המקומות הפנויים 
יאבקו מרסר , הנפלד ורויאל . בעיה קשה בפרט שעל הספסל יצפו סימס , דניאל , 
כהן וגודס לדקות מישחק . לכל מטבע יש שני צדדים , ולצד השני בהצטרפותו 
של נדב הנפלד למכבי אפשר לקרוא חלום שנגוז . זה חלומם של הרבה אוהדי כדורסל , 
לאוו דווקא כאלה ש"לא אוהבים " את מכבי תל אביב , שהיו רוצים לראות שחקן 
ישראלי מתקבל לאן . בי . איי . ברור שהצעד של נדב הרחיקו מאוד מהאפשרות 
להבחר על ידי אחת הקבוצות בדראפט של העונה הבאה , או בשנים הבאות . מומחים 
ניבאו לו , כי יוכל להבחר אם ימשיך בהצלחותיו במכללת קונטיקט . עתה , 
במכבי , כשהוא רחוק מהעין , יהיה לבטח גם רחוק מהלב וסיכויו יפחתו . חלומם 
של ישראלים הגרים בארצות הברית לראות נציג ישראלי ראשון בליגת הכדורסל הטובה 
בעולם נגנז בשלב זה עד שימצא כשרון נוסף על סף הגשמת התהילה . ומי יודע 
אולי נדב יעשה את הבלתי יאמן , כפי שהוא מאמין , בכך שיבחר כשהוא מככב 
במכבי תל אביב . ימים יגידו . 
