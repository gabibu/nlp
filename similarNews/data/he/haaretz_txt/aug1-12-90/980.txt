באנגול ( ע"ר וע"ץ ) . ראשיהן של שבע המדינות החברות בוועדת התיווך מטעם 
הקהילייה הכלכלית של מדינות מערב אפריקה החליטו אתמול לשגר כוח שלום לליבריה 
על כך נמסר בהודעה מסכמת , שפורסמה עם נעילת ועידת הפסגה בבאנגול , בירת 
גאמביה . משתתפי הפסגה גם יצאו בקריאה דחופה , להכרזה על הפסקת אש בין הצדדים 
הנלחמים בליבריה . ועדת התיווך גם קראה לעריכתה של " ועידה ארצית לאומית " 
בליבריה בהקדם האפשרי . גילוי הדעת מדגיש את הצורך להקים בליבריה ממשלת מעבר . 
המסמך ממליץ על עריכת בחירות כלליות ונשיאותיות בליבריה תוך 21 חודש . קפידבינמונרוביה 
( ע"ר וע"ץ ) . מנהיג המורדים הליבריים פרינס גונסון , איים לתקוף נחתים 
אמריקאים כדי לגרום התערבות בין - לאומית במלחמת האזרחים הליברית . " מה 
שמדינה זו באמת זקוקה לו היא התערבות בדרכי שלום של ארה"ב או הקהילייה הכלכלית 
של מדינות מערב אפריקה " , הכריז גונסון . " אם הם לא יתערבו , אני אתקוף 
את הנחתים האמריקאים " , אמר לעיתונאים שנפגשו עמו באי בושרוד שבשליטתו . 
כוחותיו של גונסון שולטים במחצית מעיר הבירה מונרוביה . כוח מורדים אחר , 
גדול יותר , מונהג על ידי צארלס טיילור . גונסון תפס מספר אזרחים זרים 
בתור בני - ערובה , בניסיון לגרום להתערבות בין - לאומית ולהפשיר את הקיפאון 
במלחמת האזרחים שבה משתתפים שלושה צדדים . משרד החוץ האמריקאי מסר אמש , 
כי אנשיו של גונסון תפסו עד כה לפחות 41 בני - ערובה זרים כולל אמריקאי 
אחד . היום הודיע משרד החוץ הבריטי , כי גונסון הבטיח לא לפגוע בבני הערובה 
הזרים , ביניהם גם ארבעה בריטים . 
