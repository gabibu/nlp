המס מחייבים לעתים נישום או עוסק לעשות פעולה או לבצע רישום כלשהו , שמטרתם 
היחידה היא לעזור לשלטונות לגבות מס ממישהו אחר , ולא ממי שחייב באותו רישום . 
אחת מההוראות בסוגייה זו כלולה בחוק מס - ערך - מוסף , ומטילה על הקונה 
( שהוא " עוסק " לפי חוק מע " ם ) את החובה לדרוש מהמוכר חשבונית - מס . 
חובה זו מוטלת על הקונה בכל מקרה שהוא רוכש נכסים או שירותים שערכם עולה 
על 05 ש"ח , לעסק או לשימוש בעסק . הוא יהיה פטור מהחובה לדרוש חשבונית - 
מס רק באותם המקרים שבהם שילם בצק החתום על - ידי הקונה לפקודת המוכר , 
כשעל גבי הצק צויין שהתשלום הוא למוכר בלבד . ועוד נאמר בחוק , כי מי שטוען , 
כי אכן דרש חשבונית או שילם בצק כאמור עליו הראיה . מודגש , שלא מוטלת 
כל חובה לקבל חשבונית , צריך רק לדרוש אותה ממי שחייב להוציאה . מובן , 
כי מי שלא קיבל חשבונית תקנית כחוק , לא יוכל לקזז מס - תשומות , ואולי 
גם לא יוכל לנכות את עצם ההוצאה לצרכי מס - הכנסה , ובכך " יענש " בתשלום 
מסים שלא היה משלמם אילו קיבל את החשבונית ; אך אם לא יוכל העוסק להוכיח 
שדרש את החשבונית , הוא יהיה צפוי לעונש גם במישור הפלילי . את העבירה של 
הימנעות מדרישת החשבונית כלל המחוקק בין העבירות שהעונש המירבי עליהן הוא 
מאסר שנה או קנס . שלטונות המס לא הפעילו עד היום את הסעיף הזה במישור הפלילי , 
אך הפעלתו צפויה בעתיד . מאחר שעל המשלם חובת הראיה שדרש חשבונית , רצוי 
שישקול את האפשרות של ביצוע תשלומיו בצקים המשורטטים " למוטב בלבד " , או 
יציין במסמך הנלווה לכל משלוח של צק , כי הוא מבקש לאשר את קבלתו ולהוציא 
חשבוניות - מס כחוק . החובה שצוינה לעיל היא מקבילה לחובתו של המוכר להוציא 
חשבונית או קבלה . אך שלטונות המס לא מסתפקים בענישת המוכר , שאולי לא 
הוציא חשבונית והשמיט את התקבול , אלא מטילים כאמור חובה גם על המשלם , 
שלא זכה ליתרון מאי - קבלת החשבונית . 
