באחת ההתפרעויות , שהיו בשבוע שעבר בירושלים בעקבות רצח שני הנערים , היכו 
מתפרעים יהודים קשות קצין צה"ל במילואים , שנקלע למקום האירוע , העיר להם 
על התנהגותם וביקש מהם לחדול מלהשליך אבנים על מכוניות של ערבים . האיש , 
תושב ירושלים כבן 04 , פסיכולוג במקצועו , שב לחופשה ממקום שירותו ברצועת 
עזה בבגדים אזרחיים וביקש לערוך קניות בצומת פת - גילה , שם היו התפרעויות 
חוזרות ונשנות . הוא הבחין בקבוצה גדולה של צעירים , שהסתתרו בצדי הכביש 
ולצדם ערמת אבנים גדולה , כשהם אורבים למכוניות ערביות . האיש החליט לנסות 
לשכנע את הצעירים להפסיק לפגוע בערבים , פתח אתם בשיחה ונזף בהם על חומרת 
מעשם . זמן קצר לאחר שהחל לדבר התנפלו עליו עשרות מהם ותקפו אותו במכות 
עזות בכל חלקי גופו . באותה שעה לא היו כלל בצומת שוטרים או אנשי משמר - 
הגבול . האיש , בעל מבנה גוף צנום , ביקש להסתלק מן המקום . לאחר שהתרחק 
מרחק קצר הגיע לחנות , שממנה ניסה לחייג למוקד המשטרה . תוקפיו נכנסו אחריו 
לתוך החנות , התנפלו עליו , חטפו מידו את הטלפון והמשיכו להכותו , לקלל 
אותו ולאיים עליו . האיש נחבל קשה ותוקפיו המשיכו להכותו , כשלפתע נכנס 
לתוך החנות צעיר גברתן , בעל דוכן בסביבה , שכנראה הכיר את התוקפים . 
הוא בלם אותם וחילץ מידיהם את המותקף , בהבטיחו : " אני כבר אטפל בו ; 
תשאירו אותו לי " . הצעיר לקח את המותקף לדוכן שלו . חבורת התוקפים המשיכה 
אחריהם לשם , ועל אף הפצרות בעל הדוכן סירבה לעזוב את המקום . אז פנה המותקף 
אל הצעירים , ואף שחש כפי שסיפר אחר כך המום , מבויש , מושפל ומבוזה 
ניסה להסביר להם שוב , כי הדרך שהם נוקטים אינה נכונה . הוא הוכיח אותם , 
וסיפר להם כי הוא סרן במילואים , המשרת בימים אלה בעזה ופועל בדיוק נגד 
מתפרעים כמוהם . " כיצד אינכם מתביישים להתנהג כמו מתפרעי האינתיפאדה בשטחים ? 
" , שאל אותם . רק לאחר דבריו הסתלקו הצעירים מהמקום . הוא חזר למכוניתו 
ונסע לביתו . האיש לא התלונן במשטרה . זמן קצר אחר - כך שב לשירות המילואים 
שלו בעזה . בעת ההתפרעויות בצומת פת - גילה , וכנראה גם בשעה שבה הותקף 
קצין המילואים , פעל במקום צוות הסרטה חובב של בית - ספר לקולנוע . אנשי 
הצוות הבחינו במתרחש , והסריטו את עדותו של האיש , שניאות לספר להם את 
שעבר עליו . 
