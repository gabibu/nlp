הסובלים מפגיעה מוחית בדרגה זו או אחרת . הקיבוץ מארגן להם קייטנה עשירה , 
מצמיד להם את ילדי שכבת התיכון המטפלת בהם יום ולילה . הכל בהתנדבות . 
כשלושה תיכוניסטים מטפלים בכל ילד " אילן " , תלוי במידת מוגבלותו , ויושבים 
למראשותיו כשומרי לילה , בן ובת בכל משמרת . אף אחד מהמטפלים לא יכול לשער 
מראש את הקושי , את מידת ההתערבות האינטימית שלהם בחיי הילדים הנכים , 
כמו חפיפת ראש , עזרה בהגעה לשירותים , לפעמים חיתולים חד פעמיים . המפעל 
המבורך הזה כבר נמשך חמש שנים ברציפות . ילדי כיתה א של הקיבוץ מפנים את 
הבית שלהם , והולכים לגור בחדרי ההורים , וארבעת החדרים שפונו נראים למשך 
שבוע כבית חולים לכל דבר . כיסאות גלגלים , קביים , חיתולים חד פעמיים , 
ובתוך כל הבלגן הילדים הפגועים וילדי הקיבוץ שמחתלים אותם ומשעשעים אותם 
בבריכת הקיבוץ . יש ילדים שזו הפעם הראשונה שהם רואים קיבוץ , ויש קבועים 
שחוזרים זו הפעם הרביעית , כמו למשל יואב קריים , בנו של יוסי קריים , 
עורך פרוזה , שהתפרסם לראשונה בכתבתו של דן בן אמוץ ב"חדשות " . " הרבה 
כיף יש פה " , אומר יואב . " הייתי מסכים לעוד שבוע , אבל אני מתגעגע " . 
וכבר דמעות בעיניו . " תרשמי , שנאנחתי " , והוא נאנח עמוקות , " אני 
מתגעגע לחברים , להורים , למסגרת שנותקתי ממנה " . אחר כך מספרים לי שאתמול 
בלילה יואב בכה . הוא נפגע . משהו שילדי הקיבוץ עשו לו . הם לא רוצים 
לפרט , אבל הוא היה צריך לארגן חידון ידע כללי לקומזיץ המתוכנן לערב , 
ונעלב ממשהו . שבע עשר קיבוצים דתיים שותפים בפרויקט הזה , אבל הקרדיט 
כולו מגיע ליגאל מורן , היום חבר טירת צבי , לומד לתואר שני בחקלאות , 
נשוי לבת המשק ואב לארבעה ילדים . כשהיה בן 81 הדריך בקיטנה של ילדי איל"ן , 
ונקשר לילד אחד שכתב לו מכתב מביתו בנהריה וסיפר לו שאין יותר קיטנות כאלה . 
" הייתי אז כבר בן 52 , נשוי ואב לאוריה , וכתבתי לו שיבוא אלי , אני 
אעשה לו קייטנה פרטית . לקחתי חופש מהגזר , שם אני עובד , ועשיתי לו שלושה 
ימים של כיף . לקחתי פנימית של גלגל מהמוסך , כגלגל ים , הלכנו לבריכה , 
שם הם הכי נהנים , כי לגוף אין הרבה משקל , טיילנו , בילינו נהדר . 
התחלתי לדחוף את הרעיון בקיבוץ הדתי , אמרתי שזה יחסן את ילדי הקיבוץ , 
יתן להם פרופורציות על החיים , ביקשתי מכל קיבוץ שיכתוב לי כמה ילדים הוא 
יכול לקבל כל קיץ . וכך העסק תפס תאוצה " . העבודה הפיסית עם הילדים הפגועים 
קשה מאוד לצעירים . בשנה הראשונה ביקש יגאל מורן מ"אילן " שלא יביאו מקרים 
קשים מדי , היום המכונה כבר משומנת . מדריכים משנה קודמת עוזרים לחדשים . 
אורי גבעון , בן 61 , מטפל זו השנה השלישית והאחרונה בנכים . " הילד 
הראשון שטיפלתי נזקק לכל הטיפול האפשרי . זה היה איום . להוריד לו את המכנסיים , 
להרים אותו מכיסא הגלגלים , להושיב אותו על השירותים , לנגב לו . יום 
אחד יצא לו במכנסיים וצחקנו על זה ביחד , אני חושב שהצחוק הזה שיחרר את 
שנינו " . יואב קריים הוא שאירגן והינחה את מסיבת הסיום . הוא החליט לפתוח 
את המסיבה בריקוד פרוע של הילדים הנכים , אלה שיכולים לעמוד , לצלילי שיר 
המנגל . הוא עצמו רקד בכיסא הגלגלים שלו , חזהו ערום ועל ראשו מלופפת חולצה 
כתרבוש . שאר הילדים ענדו לראשם פרטי לבוש שונים , שהשולט בהם היה תחתונים . 
הקיבוצניקים ישבו מסביב , מחאו כפיים בקצב וצחקו . " את מבינה " , אומרת 
שארה , " פתאום את כבר לא עושה הכל בציק צק . בשבוע הזה שאנחנו איתם הכל 
משתנה . פתאום אתה צריך ללכת יותר לאט כי אתה מלווה או דוחף עגלת נכים , 
פתאום כל דבר צריך יותר בעדינות " . ויקי משעני , בת 41 , שנה שלישית 
בקייטנה בטירת צבי : " אני לא מתגעגעת הביתה בכלל . אני גרה בשכונת התקווה , 
אבי מוכר ירקות בשוק , אמי עקרת בית , ואנחנו ארבעה אחים . אחרי בית 
הספר , אני צופה בטלוויזיה , אוהבת הכי את התוכנית צער גידול בנות , שיעורים , 
זהו . חברים אין לי בבית , כי החברים מבית ספר כולם מוגבלים וגרים רחוק , 
לא יכולים לבקר אחד את השני " . " אשקיע בלימודים . אחר כך יהיו עוד דברים . 
הייתי רוצה להתפתח ולהיות מורה לילדים כמוני . צריך לחיות עם המצב . אין 
ברירה . הייתי רוצה כמובן לחיות עם בחור בריא ורגיל , אבל זה כנראה כבר 
לא יקרה " . " את הבריכה . הם שמים אותנו על גלגלים מהמוסך ובמים כולם שווים . 
הייתי נשארת כאן כל החיים אם הייתי יכולה . את יודעת ממה אני מודאגת ? 
בסוף כיתה ח יש לנו אבחון בבית ספר , אבל הם לא תמיד בוחנים טוב , ולא 
תמיד הם יודעים מה היכולת של הילד והילד נופל בפח . ילדה כמוני , שיכולה 
לעשות הרבה דברים , יכולה בטעות להגיע למקום כזה , כמו המפעל המוגן , 
הוא נקרא , שמי שמגיע לשם הם כל חסרי התקנה . כל מיני מוגבלים בראשם . 
כל ילד כמונו , מבית ספר און , שיש לו שכל , נורא סובל שם . העבודה 
שם היא מלאכת יד , הבנות תופרות כריות וכאלה , אבל הילדים שם מופרעים ומרביצים . 
אני מפחדת להגיע לשם . הייתי נשארת בכיף בקיבוץ , אבל אין ברירה " . יונתן 
פרי - זן הוא ילד מתוק בן 41 עם עגיל באוזן : " לי קשה ברגל וביד , אז 
שיעורי בית אני כותב במכונת כתיבה , ויש לי גם מחשב בבית , למשחקים . 
כיף לנו בקיבוץ . הבנות יפות . המדריכים שלי הם תלמה , ענבר ומנדי . 
אני אוהב הכי את תלמה וענבר , כי הן יפות . " הוא מגחך עם יעקב בן עזרה , 
חברו מבית הספר . " הן מדברות אתנו קצת , יושבות אתנו בחדר . אבל אנחנו 
שמחים לחזור הביתה . היה כיף אבל מעייף " . 
