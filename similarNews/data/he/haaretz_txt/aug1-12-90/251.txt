פורט וילה , ונואטו ( אי - פי ) . ראש ממשלת אוסטרליה , בוב הוק , 
אמר כי יסיר את תמיכתו בתוכניות האמריקאיות לשריפת נשק כימי באי האלמוגים 
גונסטון שבאוקיינוס השקט , אם יימצא שהכבשנים אינם בטוחים . " אף שאוסטרליה 
תומכת בתוכנית , הייתי אומר כי יש עדיין סימני שאלה ורבים מעמיתנו ממשיכים 
להציב סימני שאלה רציניים " , אמר הוק לכתבים עם פתיחת פורום מדינות דרום 
האוקיינוס השקט ( ) שיימשך יומיים . מבין 51 המדינות המשתתפות בוועידה 
שנתית זו , רק אוסטרליה וניו - זילנד תמכו בפומבי בתוכנית " גיקדס " ( 
" מערכת השמדת חומרים כימיים באי גונסטון " ) . רוב מנהיגי מדינות האיים 
של האוקינוס השקט סירבו להתייחס לסוגיה עד שתועלה לדיון בוועידה . הוק אמר 
כי יציג בפני הפורום מחקר אוסטרלי המאשר את אמצעי הביטחון שננקטו באטול גונסטון , 
אך אמר גם כי ישקול מחדש את עמדתו אם המפעל לא יעמוד בתקני הבטיחות או יפר 
את התחייבותו להשמיד רק נשק הנמצא עתה באי או העושה דרכו מגרמניה לאי וכן 
נשק הנמצא באזור . הוק אמר כי ימליץ בפני הפורום לשגר משלחת מדעית לגונסטון , 
ואם יתעוררו שאלות של בטיחות ידרשו אוסטרליה ומדינות הפורום את תיקון התוכנית . 
מפעל ההשמדה באי גונסטון , הנמצא עתה בשלבי בדיקה , הוא הראשון מתוך תשעה 
מפעלים להשמדת % 09 ממאגר הנשק הכימי של ארה"ב עד שנת 7991 . משלחת אמריקאית 
גדולה בראשות סגן עוזר שר החוץ לענייני מזרח אסיה והאוקינוס השקט , מרילין 
מאיירס , הגיעה לפורט וילה , אף שלא תיטול חלק בדיונים . אנשי המשלחת 
ייוועדו עם מנהיגי הפורום . 
