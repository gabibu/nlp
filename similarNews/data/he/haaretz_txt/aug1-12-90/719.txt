יש כל - כך הרבה קשקושים שנאמרים . הפתגם הידוע אומר , " אם בארזים נפלה 
שלהבת , מה יגידו אזובי הקיר " . פה התמונה הפוכה . חלק ממי שמאיישים תפקידים 
בכירים משתייכים ל"אזובי הקיר " . בסופו של דבר אני לא חושב שלקשקושים מהסוג 
ששמענו היום יש השפעה על מה שקורה בחיים בפועל . אבל אחד מסימני ההיכר של 
מודיעין טוב , שלא מרבים לעסוק בו בפומבי היכן שלא צריך , ומי שמכבד מודיעין 
טוב ורוצה לסייע לו לא צריך לדבר . שום נחת לא תצמח לנו מעודף קשקוש . 
אני מצטער שבנושאים כאלה ואחרים הרבה מדברים , ובמידה קטנה של אחריות . 
תחום הביטחון איננו שונה בעניין זה מהחיים הפרטיים - אישיים של כל אחד . 
במידה ואתה משמיע כלפי שכנך איומים ולא מממשם , השכן מפסיק להתייחס אליך 
ברצינות . אם השכן מעריך אותך ולוקח אותך ברצינות הוא יחשוש שלא לחרוג ולפגוע 
בך , גם אם לא תשמיע בפניו איומים פומביים חוזרים ונשנים . למרבה הצער , 
בשל הפטפוטים והקשקושים הלא - אחראיים כבר לא לוקחים אותנו ברצינות בדברים 
רבים . עם כל אמצעי המודיעין הטובים והמשוכללים בעולם , עדיין לא הומצא 
המכשיר שבאמצעותו יוכלו גורמי מודיעין לחדור למוחו של רודן צבאי ולנחש מראש 
את מהלכיו המפתיעים . אני לא הייתי מדבר על מחדל . בסך הכל , אפילו ממה 
שהתפרסם בעיתונות , ניתן להבין שידעו על היערכות כוחות עיראקיים ואף דובר 
על אפשרות כזו , אם כי לא יכלו להצביע במדויק על המועד , באיזה יום בשבוע . 
כל זה נקבע במוחו של אדם יחיד , ולהיכנס לראשו לא יכול שום מודיעין לעשות . 
בתוך שלל האמצעים יכול להיות משקל גם לאמצעי זה . מודיעין טוב ינסה לאסוף 
מידע והערכות מכל אמצעי אפשרי , ואם ניתן ללמוד משהו מניתוח כתבי - יד , 
עם כל ההסתייגויות שיש מגראפולוגיה , יעשו שימוש גם באמצעי זה . לדעתי 
יידרשו שלושה שבועות עד חודש ימים עד שהדברים יתייצבו . לדעתי , מה שקורה 
עכשיו זוהי עצבנות זמנית . מה שמעניין את העולם המערבי הוא לקבל אספקה סדירה 
של נפט , ולא משנה לו מאילו מקורות . ברגע שההפקה והאספקה יוסתו המתח יירגע , 
ואולי כל המשבר ייפתר אז . 
