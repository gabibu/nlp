פסק הדין של בית המשפט העליון ניתן בשני תיקי ערעור . אחד דן בתאונת דרכים 
שבה פגעה מכונית בילד דוד דהאן , בינואר 28 , כשהיה הילד בן חמש וחצי . 
הוריו , משה ודינה , לא נכחו בעת התאונה . כשנודע להם עליה נסעו לבית 
החולים , וכפי שתואר בבית משפט השלום בירושלים , " ראו אותו במצבו הקשה 
ובייסוריו הנוראים וישבו לידו במשך כל התקופה עד שנפטר " . הילד נפטר 42 
יום לאחר התאונה . הוריו הגישו תביעה לפיצויים , בין היתר בגין נזקים נפשיים 
שנגרמו להם . הנהג וחברת הביטוח טענו , כי הנזק שתבעו ההורים אינו בר - 
תביעה לפי חוק הפיצויים . אך בית משפט השלום קבע כי להורים יש הן עילת תביעה 
בנזיקין נגד הנהג על הנזק הנפשי שנגרם להם , והן עילה לפי חוק הפיצויים , 
בהיותם " נפגעים " ב"תאונת דרכים " . על כך עירערו הנהג ומבטחו לבית המשפט 
המחוזי בירושלים . בית משפט זה קבע כי אין הנזק שנגרם להם נחשב ל"נזק גוף " 
ב"תאונת דרכים " , ולכן אין חוק הפיצויים חל עליו . לעומת זאת , מצא בית 
המשפט כי יש להורים עילה לתבוע את הנהג , לפי פקודת הנזיקין , על רשלנות . 
הנהג וחברת הביטוח עירערו לבית המשפט העליון על קביעת האחריות בנזיקין , 
ואילו ההורים עירערו על הקביעה כי אין להם עילה לתבוע על פי חוק הפיצויים . 
התיק השני דן בתאונת דרכים שבה פגעה משאית באישה , ביוני 28 . האישה אושפזה 
בבית החולים בחדרה , וכעבור שמונה ימים נפטרה . דבר פציעתה נודע לבתה , 
חיתאם זידאן גיזמאחוי , זמן קצר אחר כך . הבת ביקרה את אמה בבית החולים , 
ולאחר מכן חזתה בגוויית האם כשהובאה לביתה לקבורה . הבת טענה כי עקב הידיעה 
על הפציעה וראיית הגופה חלתה במחלת נפש , ותבעה בבית המשפט המחוזי בנצרת 
פיצוי על המחלה ועל כל נזקיה עקב כך . השופט תיאודור אור , שלאחר מכן נתמנה 
לשופט בבית המשפט העליון , קבע כי אין לתובעת כל עילה לתביעה . אין לה 
עילה לתביעה בנזיקין משום שאין קשר סיבתימשפטי בין הנזק לבין התאונה , ואין 
לה עילה לפי חוק הפיצויים כיוון שאינה " נפגעת " ב"תאונת דרכים " . התובעת 
עירערה על שתי הקביעות לבית המשפט העליון . 
