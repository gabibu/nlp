ימי ההתמוטטות של בריה"ם מזמנים טרגדיות ואנקדוטות , ולפעמים הן שלובות 
זו בזו . אנקדוטה קומית בהחלט כרוכה בחידוש פעולתה של " המפלגה הדמוקרטית 
הקונסטיטוציונלית " במוסקווה , בסוף מאי . בשנת 6091 ניצחה מפלגה זו בבחירות 
הכלליות הראשונות , שהיו אי - פעם ברוסיה . ב7191 שלח לנין את אנשיה אל 
השוליים של ספרי ההיסטוריה , ושם הם מרים בכינוי הקיבוצי " קאדטים " , 
ראשי התיבות של שם המפלגה . דקות ארוכות ניסה מראיין ברדיו מוסקווה להציל 
מפיו של אחד הקאדטים החדשים מה רוצה מפלגתו . " חברינו " , השיב המרואיין , 
" פונים זה אל זה בתארים מר וגברת " . בעצם , אולי סיפור המעשה הזה אינו 
כל - כך אנקדוטי . קרבת - הלבבות המזויפת והמעייפת של המדינה הסובייטית , 
שקרייני הטלוויזיה שלה עדיין פותחים את " מבט לחדשות " שלהם מדי לילה 
ב"מה שלומכם , חברים ? " היא בבואת ההרס החברתי והתרבותי של המהפיכה הבולשוויקית , 
הביטוי היום - יומי למלחמה שקידשה המערכת על האינדיווידואליזם . אולי " מר " 
ו"גברת " הם חלק מן הפתרון . אנקדוטות קאדטיות מדווחות תכיפות מכל חלקי 
בריה"ם . אנשים עושים שפע של מעשים סמליים , בניסיון פאתטי מאד לשכוח את 
הדברים הרעים של 07 השנה האחרונות . בחודש יוני החליטה למשל מועצת העיר 
של קאלינין , עיר במערב רוסיה , לחזור אל שמה המקורי , טבר ( קאלינין 
היה נשיא בריה"ם כל ימי שלטונו של סטלין ) . בחודש יולי החליטה מועצת העיר 
אורדזוניקידזה ( חבר אחר של סטלין ) לשנות את שמה ל"ולאדיקאווקז " . אפילו 
רחוב גורקי במוסקווה חזר אל שמו הישן והטוב " טוורסקאיה " , שזכה לחיי עולם 
בספרו של מיכאיל בולגאקוב " השטן במוסקווה " . בקצב זה , האם עומד להגיע 
גם תורה של לנינגרד ? ב61 ביולי עשו מלוכנים רוסיים אזכרה לצאר ניקולאי השני 
ולבני משפחתו . הם נאספו במרתף בית איפאטייווסקי , בעיר סוורדלובסק שבהרי 
אוראל , אשר בו נורו בני משפחת רומנוב לפני 27 שנה . הנאספים ניצלו את 
המעמד , כדי לקרוא להחזרת שמה הקודם של העיר , יקטרינאבורג , על שם הצארינה 
יקטרינה הגדולה . ( סוורדלובסק , יהודי , היה הנשיא הראשון של בריה"ם ) 
. ימים אחדים קודם , התכנסה במוסקווה האסיפה המייסדת של " העצרת הגדולה 
של איחוד הקוזאקים " , ועל - פי דיווח של סוכנות הידיעות הרשמית טא"ס , 
היא " דנה בדרכים להחיות את המסורות התרבותיות , הרוחניות וההיסטוריות " 
של הקוזאקים . אפילו במבול העשיר של פנטזיות , הזורמות מבריה"ם , ידיעה 
זו היתה צריכה לעצור את נשימתם של מי שזוכרים ללא נוסטלגיה מסורות קוזאקיות 
לא - רוחניות ולא - תרבותיות . כל המעשיות האלו מצטרפות למסר אחד ברור וקולני : 
מהיותה להוטה להתחיל מחדש , מחפשת רוסיה משהו מעורר געגועים בעברה . זו 
אינה המצאה רוסית . ההיסטוריון יעקב טלמון סיפר ב"רומנטיקה ומרי " , שפטריוטים 
צכים עסקו במאה ה91 בזיוף מסמכים היסטוריים , כדי שיהיה להם אל מה להתגעגע . 
אם זקוקות תנועות לאומיות לאיקונין ולמיתוסים , קשה לפקוד עליהן עוון . 
אבל בחיפושי המיתוסים כרוכה גם אידיאליזציה של העבר , ועברה הלא - רחוק 
של רוסיה אינו משרה על לא - רוסים , בייחוד אם הם עדיין חיים בבריה"ם , 
מידה גדולה של ביטחון עצמי . בנובמבר 9891 רשם איגוד הסופרים הרשמי של הרפובליקה 
הרוסית הפדרטיווית , דף שחור ומאיים בתולדותיו . האיגוד הרוסי , כמו המפלגה 
הקומוניסטית הרוסית , הוא כיום כיס של לאומנות ריאקציונית ושל שנאת זרים 
חסרת - מעצורים . בכינוס נובמבר עסקו חברי האיגוד , לכאורה , בהצלת שמו 
הטוב של אלכסנדר פושקין , שהובאש או כך לפחות האמינו על - ידי הסופר הגולה 
אנדריי סיניאווסקי , קורבן המשפט הפוליטי הגדול הראשון של ימי ברזנייב . 
" גל של מלים מרעילות מתפשט בכל רחבי רוסיה ! " קרא הסופר יורי בורודקין . 
" איך נוכל לעצור את התפשטותו בין אנשים רעי - מצפון , בין רספים בכל 
רחבי הארץ . . . הבה נראה מה אנחנו שווים . בכל מובן שהוא כרוסים , 
כסופרים , כמסאים , כגברים , לכל הרוחות ! סוף - סוף רוב היושבים כאן 
הם איכרים הבה נראה אם יש לנו דם " . בורודקין השתמש במושג , שמאז היתה 
לו עדנה " רוסופוביה " , " שנאת רוסיה " . המתמטיקאי והדיסידנט - לשעבר , 
איגור שאפארוויץ , פירסם לאחרונה מסה למדנית על רוסופוביה בכתב - העת הלאומני 
" נאש סברמניק " , והאשים בה את היהודים בזיהום התרבות הרוסית . שאפארוויץ 
נחשב לאחד המקורבים ביותר אל אלכסנדר סולזניצין , הגולה מאז 4791 בחווה 
מבודדת בצפון - מזרח ארה"ב . במובן מסוים , ובכל ההסתייגויות הראויות , 
מחכים עכשיו הלאומנים הרוסים לחזרת סולזניצין באופן שבו חיכו המולות של 
טהראן לשובו של חומייני . גורג ספקטר , מהנהלת מסדר " בני ברית העולמי " , 
שביקר לאחרונה בבריה"ם , אומר כי " יהודים חוששים מחזרתו המיידית של סולזניצין , 
באשר הוא עשוי לגבש קבוצות לאומניות " . ספרו האחרון של סולזניצין , המהדורה 
המתוקנת של " אוגוסט 4191 " , כולל חלקים שאם גם נכתבו לפני תיקוני גורבצוב , 
יכולים לשמש , כמעט כלשונם , פמפלטים במהפיכת - הנגד של פטריוטים רוסים . 
סולזניצין , המחפש את הטוהר הרוסי הקדם - בולשוויקי , מרומם בו למדרגת 
אל את פיוטר סטליין , ראש ממשלתו של הצאר ניקולאי משנת 6091 עד רציחתו , 
במארס 1191 . סטוליפין של סולזניצין היה התקווה האחרונה של רוסיה . הפרק 
המתאר את מותו נקרא " הוא הביא אור לעולם , והעולם דחה אותו " . שמו של 
סטוליפין נישא עכשיו על שפתיהם של אינטלקטואלים ופוליטיקאים רבים ברוסיה . 
האקטואליות של איש שמת לפני 97 שנה מסבירה אולי מפני מה דיקלמו עד לאחרונה 
שליטי בריה"ם את תורתם של אנשים שמתו לפני 701 שנה ( קרל מרקס ) ולפני 
76 שנה ( לנין ) . אבל היא מבארת במיוחד עד כמה גדול ומסוכן הוואקום בלבה 
של רוסיה . דרכם של ואקומים שהם מתמלאים , ודרכה של רוסיה מאז תחילת המאה 
ה81 , שהיא ממלאת ואקומים באופן ההרסני ביותר . בשבוע שעבר ביקרו בוואשינגטון 
מנהיגי " התנועה הנוצרית - דמוקרטית הרוסית " , מפלגה ערית , שרק באחרונה 
התחילה להצמיח כנפיים . המוכר במנהיגיה , כיום ציר בפרלמנט הרוסי , הוא 
הכומר האורתודוקסי גל יאקנין , שנודה מכנסייתו בתחילת שנות ה06 , אחרי 
שהתקומם בגלוי נגד מנהיגיה , סוכנים גלויים או סמויים של הקג"ב . יו"ר המפלגה 
הוא קומוניסט - לשעבר שחזר בתשובה ( בזארגון האמריקאי - האוואנגליסטי , 
" נוצרי שנולד מחדש " ) . הוא פילוסוף ותיאולוג בן 14 , ויקטור אקסיציץ , 
גבר נאה בעל זקן שחור כפחם , שניצל את הליברליזציה הכלכלית בבריה"ם כדי 
לגרוף הון עתק בעסקי מחשבים . גם אקסיוציץ הוא עכשיו ציר בפרלמנט הרוסי , 
שייך לגוש הדמוקרטי - הרדיקלי , שעל כתפיו רכב לפני חודשיים בוריס יילצין , 
לנשיאות רוסיה . במסיבת - עיתונאים בוואשינגטון חילקו מארחיו של אקסיוציץ 
לנוכחים את מצע - הבחירות המפורט שלו . נכתב שם בין השאר : " עלינו ללחום , 
כדי לפתוח לפני המוני רוסיה את התרבות הרוחנית הרוסית ואת התיאולוגיה הילידית 
שלנו " . האדם היחיד המוזכר בשמו במצע הזה , קרוב מאוד להתחלה , הוא אותו 
פיוטר סטוליפין . כאשר שאלתי על פשר האזכור הזה , ענה האב יאקונין כי " מה 
שסטוליפין עשה בעיצוב מחדש של החקלאות ברוסיה חשוב לנו מאוד עכשיו . אם 
לא נצליח להאכיל את עמנו , ייכשל ניסיוננו " . הד"ר ויליאם קרי , מנהל המחקר 
הבין - לאומי של " בני ברית " , אמר השבוע בראיון מביתו בניו יורק , כי 
" הופעתו של סטוליפין כגיבור היא תופעה טרגית . הוא היה ריאקציונר , נקי 
מכל נטייה דמוקרטית " . הד"ר קורי אומר כי אין ראיות שסטוליפין היה אנטישמי 
על צד האמת , הוא ניסה ללא הצלחה להעביר חוק לשיווי זכויותקפמאליד4היהודים , 
שהוכשל על - ידי הצאר אבל הוא השתדל בכל מאודו להציל בשביל הצאר את הכנסייה 
ואת האוטוקרטיה . לפי הד"ר קורי , סטוליפין " הוא גיבור גדול בעיני אנשי 
פאמיאט . מנהיג פאמיאט , דמיטרי ואסילייב , מקשט את ביתו בדיוקנאות של 
הצאר ושל סטוליפין . בדירתו אתה מוצא כל מיני דברים על סטוליפין . הוא 
אלוהיו . סטוליפין הוא תסמונת משותפת הן למטורפים האלה , והן לאחרים , 
מטורפים פחות " . לפאמיאט יש תיאוריית שלבים , שלפחות שני חלקיה הראשונים 
כבר התאמתו . על - פי התיאוריה , יטואטאו תחילה הקומוניסטים האורתודוקסיים . 
לקומוניסטים שוחרי - התיקונים ( גורבצוב ושות ) תינתן הזדמנות להציל את 
רוסיה , והם ייכשלו . אחריהם יבוא תורם של הדמוקרטים - הרדיקליים ( יילצין 
ושות ) , וגם הם ייכשלו . אז יבוא תורם של הלאומנים ( פאמיאט ושות ) 
, והם יצילו את רוסיה . אין כנראה מקום לגזור גזירה שווה בין פאמיאט וסולזניצין , 
ועוד פחות מזה , בין פאמיאט לתנועה הנוצרית - הדמוקרטית של יאקונין . 
הלה מגנה את האנטישמיות , נשבע אמונים לרעיונות דמוקרטיים - ליברליים , 
ומדבר בזכות ההפרדה בין דת ומדינה . יתר על כן , הנוצרים - הדמוקרטים 
שנואים על פאמיאט . עם זאת , הרבה מן הזארגון משותף . בהצהרה מפורטת על 
מטרותיהם , הכריזו הנוצרים - הדמוקרטים כי הם רוצים " להחזיר לעם את אוצרות 
החכמה הישנים , בני אלף השנים , של האורתודוקסיה , אשר נלקחו מהם ; את 
אבות הכנסייה , את הקדשה ויראת - השמים של רוסיה , את הגניוס של התיאולוגיה 
הרוסית , את הפילוסופיה ואת המחשבה הכלכלית והסוציו - פוליטית " . צריך 
להטעים כאן את השימוש החוזר בפועל " להחזיר " . אין הם אומרים " לכונן " , 
או " ליצור " , אלא הם מכריזים בגלוי על רצונם לחזור אחורה . הם מתייחסים 
אל 07 השנה האחרונות כאל תאונה היסטורית , ומכנים אותה " גלות בבל " . 
מטרתם היא " להשתמש ביסודות נוצריים קיומיים בכל אחד מתחומי החיים " . אמנם 
גם באירופה המערבית פועלות מפלגות נוצריות - דמוקרטיות הן אף מחזיקות בשלטון 
בשתי הגרמניות , באיטליה , בהולנד , בבלגיה ובלוקסמבורג אבל הנצרות הדמוקרטית 
האירופית היא מסגרת פוליטית לכל דבר . לעתים רחוקות מאוד מדברים הלמוט קוהל 
וגוליו אנדריאוטי על אלוהים . ואף חשוב יותר : הנוצרים - הדמוקרטים האירופאים 
יונקים לא רק ממסורת כנסייתית , שבכל מקרה היא ליברלית יותר מזו של הרוסים , 
אלא גם ממסורת של השכלה חילונית ושל ליברליזם . אלה שני אפיונים זרים לכנסייה 
האורתודוקסית הרוסית . הד"ר ויליאם קורי אומר : " תולדות הכנסייה הרוסית 
אינם עשירים בגילויים של נאורות . הרצף ההיסטורי שלה הוא אנטי - תיזה ליהודים " . 
הד"ר קנט היל , העומד בראש " המכון לדת ולדמוקרטיה " בוואשינגטון ונחשב 
לאחד מבעלי הסמכות הגדולים ביותר בארה"ב על תפקידה הפוליטי של הכנסייה הרוסית , 
מסתייג מחומרת ההנחות האלו . " אמנם כן " , אמר השבוע בראיון , " יש 
מסורת כנסייתית צרה מאוד , המיתוס של מוסקווה כרומא השלישית ( יורשת הקיסרויות 
של רומא וביזנט , ומרכז העולם הנוצרי ) אבל לא יסוד פונדמנטליסטי זה הוא 
הפעיל בתנועה הנוצרית - הדמוקרטית . האורתודוקסים הפעילים בה נוטים להחזיק 
בהשקפות - עולם אחרות . הפונדמנטליסטים פונים אל הקבוצות הלאומניות " . הד"ר 
היל , המתאר את מכונו כ"שמרן עד מתון " , מוסיף ואומר כי " אפשר להתבונן 
אחרת בתרבות הרוסית . אפשר להגיד , כי היא התנסתה ב07 שנה של אתיאיזם וניסיון 
לחסל את הכנסייה מעיקרה . תחייה תרבותית מתחוללת עכשיו גם בשם הגילוי המחודש 
של האומה . הערכים והשורשים חשובים לכל תרבות " . האב יאקונין אמר בראיון , 
על - ידי מתורגמן : " לכל אומה הזכות להתקיים ולטפח את תודעתה הלאומית . 
זה עניין טבעי . זה אינו ביטוי לשובניזם . שובניזם הוא כאשר אומה מתרחבת 
ובולעת אומות אחרות " . קבוצתו של הד"ר היל אירגנה בשבוע שעבר בשביל יאקונין 
וחבריו סמינר על הדמוקרטיה האמריקאית , ועל חשיבות ההפרדה בין דת ומדינה 
( אף כי היל מחשיב את הדת , בישראל היינו אומרים עליו שהוא " דתי " . 
הוא שותף להסכמה הכמעט - כללית בארה"ב על הצורך לקיים הפרדה מדוקדקת בין 
דת ומדינה ) . " הרוסים התעניינו מאוד " , הוא מספר . " הם עצמם עומדים 
להגיש בחודש הבא הצעת חוק בפרלמנט הרוסי על חירות המצפון , ובדעתם לשלוח 
את הטיוטה לעיונם של מומחים אמריקאיים , כדי לשמוע את עצתם " . אבל ביקורה 
בן השבוע של המשלחת בארה"ב אורגן ומומן על - ידי גוף אמריקאי הקרוי " קרן 
הקונגרס החופשי " ( ) . זה ארגון שמרני מאוד , שהיה מזוהה בסוף שנות 
ה07 ובתחילת שנות ה08 עם התנועה האוואנגליסטית הימנית , ובמיוחד עם המטיף 
הפונדמנטליסטי גרי פולוול . בימי השיא של התנועה , היא ניהלה מערכה מקיפה 
להחלשת ההפרדה בין דת ומדינה , נאבקה במתירנות חברתית והטיפה לתפנית ימנית 
כללית בחברה האמריקאית . אם הנוצרים - הדמוקרטים הרוסיים אכן נושאים עיניהם 
למשטר חוקתי ליברלי ברוסיה , מדוע הם קושרים את עצמם עם גוף שולי יחסית , 
ושנוי במחלוקת , בארה"ב ? הד"ר היל אומר כי הוא עצמו התאכזב בשומעו על 
הקשר הזה , אבל " טעות תהיה לזהות את הרוסים עם הקונגרס החופשי . הם פשוט 
אינם מצליחים להתמקם על המתחם האמריקאי . אין הם יודעים איפה עומדים וייריק 
( פול וייריק , נשיא " הקונגרס החופשי " ) ואנשיו " . אף כי הדמו - נוצרים 
הרוסים מגנים את האנטישמיות , הם התבטאו בביטול , כמעט בכעס , כאשר נשאלו 
על יחסם כלפיה , ועל ממדיה בארצם . יאקונין אמר בראיון אתו : " יש אנטישמיות . 
אבל היא קיימת גם בארצות אחרות . לא הייתי אומר שאנחנו גרועים מאחרים " . 
מארחיקפמאליד4יאקונין הסבירו לי , כי הוא וחבריו התעייפו ממבול השאלות 
ששמעו בארה"ב על האנטישמיות , והם חושבים שהעניין מנופח מעבר לממדיו האמתיים . 
הד"ר היל מצטער על תגובת הביטול , אבל מעיר : " הרבה אנשים בארה"ב , 
המתמחים בענייני רוסיה , חושבים שיש הגזמה במערב בתיאור הבעיה . רוסים 
החושבים שהם מוכתמים קיבוצית כאנטישמים , מגיבים באופן שלילי , לפעמים 
עד כדי הכחשה " . ומה על סטוליפין ? היל אומר כי " הרבה דברים חיוביים קרו 
ברוסיה משנות ה06 של המאה ה91 עד מלחמת - העולם הראשונה . היתה התקדמות 
עצומה . התרחבה ההשכלה . סטוליפין היה שנוא במידה שווה על השמאל ועל הימין , 
כי ביצע רפורמות קרקעיות מרחיקות לכת , ששיחררו את האיכרים משיעבודם " . 
אבל סטוליפין לא היה רק מתקן חקלאי . ב"אוגוסט 4191 " מתאר אותו סולזניצין 
כאיש האחרון שהיה לו מתכון מדויק להצלת רוסיה . הוא ידע כי " חלילה לרוסיה 
להעתיק מתוך התבטלות כזאת את המוסדות המערביים , אלא צריך להיות לה האומץ 
ללכת בדרכה , בדרך הרוסית " . שיטותיו של סטוליפין , כמוהן כסופו , היו 
ברוטליות . " האיש עם עניבות החנק " , כינה אותו פעם ציר אופוזיציה בפרלמנט 
של ימי הצאר ( סטוליפין מהיר החימה הזמינו לדו - קרב , אבל קיבל לבסוף 
את התנצלותו ) . אומר על זה סולזניצין : " לא היה די להחזיק ברעיונות 
הנכונים . אדם צריך לעוצמה כדי להוציאם אל הפועל " . והוא מוסיף במקום אחר : 
" לסטוליפין היה זמן מועט מאוד להרהורים . האם עליו לתפוס את רסן הסוסים 
הנמלטים , הפוסעים כבר על פי תהום או לראות את המרכבה הרוסית מידרדרת אל 
חורבן ? " הכפר " , כותב סולזניצין , " היה נקודת הקשר של הייעוד הרוסי . 
כדי לרפא את החברה מחולייה , היה עליו להתחיל לא ברמות הגבוהות של החברה , 
שבהן היו הכול מפונקים ומושחתים ( . . . ) אם תתפתח רוסיה התפתחות 
בריאה , על זה יוחלט בכפר , ולא בשום מקום אחר . רעיונו המרכזי של סטוליפין 
הוא , שאי - אפשר להשליט את שלטון החוק , אלא כאשר יהיו אזרחים עצמאים , 
וברוסיה אזרחים כאלה יוכלו להיות האיכרים " . מכאן שהענקת אדמות לאיכרים 
היתה צורך דחוף לא חלוקה קמעונאית ושוויונית , אלא יצירת מעמד חדש של בעלי - 
קרקעות . מימי סטוליפין ועד מלחמת - העולם הראשונה יצאו לחופשי ברוסיה תשעה 
מיליוני איכרים , הידועים בשם הגנאי שקראו להם הבולשוויקים , " קולאקים " . 
בשנות ה03 יצא סטלין למלחמת השמד ב"קולאקים " , והרעיב למוות לפחות שבעה 
מיליונים מהם . דרגת ההזדהות של סולזניצין עם סטוליפין חסרת סייגים כמעט . 
הוא מדבר בבוז תהומי על האינטליגנציה העירונית , על הליברלים ועל הסוציאל - 
דמוקרטים . הוא מאשים את העיתונות של תחילת המאה ובעצם את רעיון חופש הדיבור 
בהריסה שיטתית וחסרת - אחריות של החברה הרוסית . הוא מאשים את הביורוקרטים 
שקיבלו את שכרם מן הצאר , בבגידה בנותן לחמם . " אבוי ! בעיני הציבור 
( המרכאות של סולזניצין י"ק ) הרוסי , המבורך עד אובדן חושים בשמש החירות , 
שום אסון לא יכול להסיח את דעתו מן העונג של השמעת דעותיו בקול רם . איש 
מעשה ( סטוליפין י"ק ) היה בעיניהם שם נרדף לעריץ " . במקום אחד מתאר סולזניצין 
את מצבה של רוסיה עם עלות סטוליפין לשלטון באלה המלים : " מהפכנים מזוינים 
תפסו בתי - דפוס והפיצו קריאות להתקוממות כללית ולהרג המוני . הם הכריזו 
על רפובליקות עצמאיות בכמה אזורים . המדינות הבאלטיות עלו בלהבות . גדודי 
צבא התקוממו בטאמבוב , בקאווקז , ובברסט - ליטובסק . היה אי - שקט בסטאברופול 
ובבאטום . . . הצעדים שנעשו נועדו להיות החלטיים , ולאמיתו של דבר , 
קשוחים " . למקרא הדברים האלה , שנכתבו לפני שנים , נראה לקורא שהוא מעיין 
בידיעה בעמוד הראשון של עיתון - הבוקר . רוסיה של 0991 דומה להפליא לרוסיה 
של 5091 . הפתרונות של סטוליפין דומים להפליא לפתרונות שסולזניצין היה מציע 
מן - הסתם אילו יצא מהתבודדותו הנזירית בהרי ורמונט . מה ייעשה בליברלים 
חסרי - האחריות , בעיתונות החופשית מדיי , באליטה העירונית , המפונקת 
והמושחתת ? זה ברור . " צעדים החלטיים וקשוחים " , חוק וסדר , נוסח 
רוסיה , כדי לברוא " אזרחים עצמאים " מן המאסות הכנועות והאדישות של הכפר 
הרוסי . סולזניצין מביא מפי סטוליפין : " ממשלה המודעת לאחריותה לשמור 
על מורשת ההיסטוריה הרוסית , היא ממשלה יציבה , ממשלה ( ההדגשה שלי י"ק ) 
. מהרסי המדינה רוצים לפטור עצמם מעברה ההיסטורי של רוסיה . בהיותנו שרויים 
בין אומות חזקות ויציבות אחרות , הם רוצים שאנחנו נהפוך את רוסיה לעיי חורבות , 
כדי לבנות על ההריסות האלה מולדת , שאין לנו מושג עליה . סטוליפין סיים 
את הדברים , בנאום דרמטי לפני הפרלמנט בפטרבורג , באלו המלים : " הם 
רוצים תהפוכות גדולות אנו רוצים רוסיה גדולה " . זה היה בשנת 7091 , הנראית 
עכשיו קרובה אל רוסיה יותר מכל שנה אחרת במאה ה02 . 
