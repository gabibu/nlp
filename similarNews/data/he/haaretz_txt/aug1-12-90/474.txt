נציגי שתי המדינות הגרמניות חתמו אתמול במזרח - ברלין על טיוטה ראשונה של 
הסכם לאיחוד פוליטי מלא ביניהן , הצפוי כבר בסוף השנה . בון ומזרח - ברלין 
מצפות , כי הנוסח הסופי והמלא של ההסכם ייחתם בסוף החודש , לאחר שוועדות 
מומחים יגבשו הצעות לפתרון הבעיות השנויות במחלוקת בין שתי המדינות . על - 
פי טיוטת ההסכם , תשמור מזרח - גרמניה על חלק ממערכת החקיקה שלה לתקופת 
מעבר מסוימת לאחר האיחוד . בון , מצידה , תגדיל את הסיוע למזרח - ברלין , 
ותעודד השקעות בקנה - מידה גדול במזרח - גרמניה . קודם לכן הסכימו המפלגות 
המרכיבות את הקואליציה הממשלתית במזרח - גרמניה לקבל את שיטת הבחירות המערב - 
גרמנית , בתיקונים מסוימים , ולפעול לפיה בבחירות העומדות להתקיים בשני 
חלקי גרמניה בדצמבר . ההסכם , עליו הודיע ראש הממשלה המזרח - גרמני , 
לותהר דה - מזייר , לאחר ישיבת הנהגת הקואליציה , הפיג מתיחות ושם קץ למשבר 
בארצו , שאיים על לוח הזמנים של האיחוד מחדש . יחד עם זאת , עדיין נותרו 
חילוקי - דיעות רציניים בעניין זכויות על רכוש , מיסוי , הצבא וזכות ההפלות . 
נושאים אלה יוסדרו במשא - ומתן הנוסף על האיחוד . קפידבינעל - פי הסכם הפשרה , 
יישאר על כנו אחוז החסימה הגבוה בשיעור של % 5 . יחד עם זאת , תינתן הזדמנות 
למפלגות הקטנות במזרח - גרמניה להיכנס לפרלמנט , על - ידי הסדרת בריתות 
עם הגושים הגדולים . קבוצות אופוזיציה במזרח - גרמניה , וביניהן המפלגה 
הקומוניסטית , כבר הביעו את מחאתן נגד ההסכם . מעשית , יאפשר ההסכם למפלגה - 
אחות של אחת הקבוצות השולטות בבון , האיחוד הנוצרי - סוציאלי של הבאוורים , 
לחדור לפרלמנט הכלל - גרמני . מאידך , כנראה שישלול ייצוג פרלמנטרי מן 
הקומוניסטים , שלהם אין בסיס תמיכה במערב - גרמניה . דה - מזייר הודיע , 
כי חוזה מיוחד לשיטת הבחירות ייכנס לתוקפו ביום ששי הקרוב , לאחר אישור 
שני בתי הפרלמנט ביום חמישי . אתמול הסגירה מזרח - גרמניה למערב - גרמניה 
את הטרוריסטית לשעבר , זילקה מאייר - וויט ( 04 ) . מאייר - וויט , 
שהוסגרה בהסכמתה , נהנתה בשנים האחרונות מחסות של המשטר הקומוניסטי המודח . 
במערב - גרמניה היא מואשמת בהשתתפות בשורה של מעשי שוד ורצח . 
