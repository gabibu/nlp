משרד התיירות יעדכן את נוהל הטיפול בתיירי חוץ נפגעי פעולות איבה , בעקבות 
הלקחים שהופקו מהפיגוע האחרון בחוף תל - אביב , בו נהרגה התיירת מקנדה 
מרני קימלמן . בהתאם להצעתו של סמנכ"ל בכיר לאמרכלות , אלי פלג , הנוהל 
יעודכן במיוחד בסעיף 7 בנספחים , המפרט את שמות האחראים במשרד החוץ ומספרי 
הטלפון במשרדיהם ובבתיהם ; כן יימסרו שמות בעלי תפקידים בנמל התעופה בן - 
גוריון בלוד , ובעלי תפקידים בביטוח לאומי ומשטרת ישראל . " יש לקבוע גם 
תפוצה מתאימה של הנוהל המפורט , כולל מיקום ארון חירום , בו יימצא כל הדרוש 
בשעת חירום נוהל , מפתחות וכד " , נאמר בהצעת העדכון שהועברה לסמנכ"ל בכיר 
לשירותי תיירות , אורי יושע , עם העתק לשר התיירות גדעון פת . 
