המועצה האיזורית בקעת הירדן גיבשה תוכנית לגיוס השקעות בסך כ5 מיליון דולר , 
לפיתוח מקורות תעסוקה בבקעה . התוכנית תוצג ביום ראשון בפני מנכ"ל משרד 
החקלאות , גד שליטין . יו"ר המועצה האזורית בקעת הירדן , דוד לוי , מסר 
אתמול שהתוכנית אמורה להעניק בסיס ראשוני למתיישבים חדשים באיזור , בתחום 
של הקמת חממות ביישובים שבמורדות הרי שומרון ( מחורה , גתית , חמרה , 
רועי ובקעות ) , מטעים בבקעה התחתונה והגדלת שטחי הגידול של פרחים בשטחים 
פתוחים . ההשקעה כוללת גם פיתוח של מקורות מים בבקעה , בעקבות מחסור במים 
באיזור , המגיע ל5 מיליון מ"ק בשנה . במקביל פועלת המועצה האזורית לגיוס 
5 . 1 מיליון דולר להפיכת צומת הבקעה לאתר בילויים . האתר יכלול לפי התכנון 
מרכז קניות , חוות סוסים , חוות יענים ופיתוח תיירותי של חוות התנינים 
הפועלת במקום למטרות מסחריות . השבוע חתם יו"ר המועצה האזורית בקעת הירדן 
על תוכנית המתאר לפיתוח אתר הטבילה לנוצרים בנהר הירדן , כ4 ק"ם צפונית 
ליריחו . באתר , שבו הוטבל לפי המסורת הנוצרית ישוע הנוצרי ע"י יוחנן המטביל , 
יושקעו חצי מיליון דולר להקמת מבנה שישמש למלתחות , רחיצה , מזנון וחנות 
מזכרות . בהפעלת האתר יהיה שותף סא"ל ( מיל . ) יאיר קליין , בעל חברת 
חוד - החנית , שהוא תושב הבקעה . מערכת הביטחון נתנה באחרונה את הסכמתה 
לפתיחת האתר . לדברי לוי , בחמש השנים האחרונות לא גדלה האוכלוסייה היהודית 
בבקעת הירדן , בגלל תחלופה גבוהה , והיא עומדת על 007 , 2 נפש בלבד . הוא 
ציין שבניגוד ליישובים אחרים בשטחים , בהן אין כיום מלאי של דירות ריקות , 
מצויות כיום בבקעה לפחות 002 דירות ריקות . הדירות הן בשטח של 5607 מ"ר 
ליחידה , הניתנות להרחבה , ופירוש הדבר הוא שהבקעה מסוגלת לקלוט כ001 משפחות 
חדשות בשנה . עם זאת , הוסיף לוי , שקליטת תוספת אוכלוסייה בבקעת הירדן 
מחייבת שינוי המצב שבו % 09 ממקורות הפרנסה באזור הם ענפי החקלאות , למצב 
שבו החקלאות תהווה רק % 07 ממקורות הפרנסה . יתר המקורות יהיו תעשייה , בתי 
מלאכה ושירותים . 
