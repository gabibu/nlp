( ע ) . מרכז ועדת הקליטה בעיריית טבריה , סמי אמזלג , הודיע בסוף השבוע , 
כי כל אדם אשר ייתפס בחריגה , ולו גם הקטנה ביותר , מהנוהלים וההנחיות 
בטיפול בקליטת העולים החדשים המגיעים לעיר , יזומן מיד למשטרה . ועדת הקליטה 
העירונית לא תיתן לפגוע בשמה הטוב של טבריה , הבהיר אמזלג , ולהתעמר בעולים , 
כדי לצבור רווחים קלים . הדברים נאמרו בעקבות דיווחים על עשרות משפחות 
עולים חדשים מבריה"ם , שהולכו שולל ורומו בידי מתווכים , שנעזרו ב"מתנדבים " . 
אלה הצליחו לשכנע עולים , לשלם מחירים מופקעים על דירות ומוצרי חשמל בטבריה . 
מדובר במשפחות עולים שהגיעו במסגרת הקליטה הישירה ונעזרו במתנדבים . חלק 
מהמתנדבים מבצעים עבודתו כהלכה , אולם היו כאלה שביצעו עסקות על חשבון תקציב 
שכר הדירה של העולים . שיטת התרמית פעלה כך , שהמתווך היה סוגר עיסקה עם 
בעל הדירה , ביודעו שתקציב הסוכנות לדיור מגיע ל082 דולר לחודש , לגבי 
דירה שערכה פחות מכך . המתווך היה משכנע את בעל הדירה , כי בחוזה יירשם 
המחיר המקסימלי , אולם את ההפרש יחזיר לעולה , כיוון שהעולה דחוק בכסף . 
אולם אותם עולים חדשים לא זכו לראות את הכסף , אשר שולשל לכיסו של המתווך . 
שיטה נוספת לסגור עסקות עם חנויות למוצרי חשמל בהן קנו העולים , שהופנו 
על ידי מתווכים לקנות בחנויות מסויימות , אשר העלו את המחירים וברווח התחלקו 
המתווך והסוחר . מרכז ועדת הקליטה אמזלג אישר כי אכן היו מקרים בהם הולכו 
העולים שולל , אולם לטענתו מדובר בזוג עולים ותיקים יותר אשר פעלו כ"מתנדבים " 
ליד ועדת הקליטה . " הם נקראו לשיחת בירור בוועדה הקליטה וכבר החלו להחזיר 
את הכספים העודפים שגבו מהעולים " אמר אמזלג והוסיף , כי השניים התבקשו 
לחדול מפעילותם בקרב העולים . עם זאת הודה אמזלג , עדיין יש גורמים " הבוחשים 
בקדרה ומנסים לתפוס רווחים קלים על גבם של העולים , ביודעם כי התקציב לקליטת 
העולה ממומן מכספי הסוכנות " . כמו כן מסתמכים מתווכים למיניהם , על נוהג 
הקיים בבריה"ם " לתת משהו " לכל אדם המסייע לך בהליך בירוקרטי . אמזלג 
הדגיש , כי מיד עם היוודע השמועות החלה ועדת הקליטה העירונית לפעול כנגד 
מקרים חריגים אלו . 
