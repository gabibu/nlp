בודפשט ( מיוחד ל"הארץ " ) . מפלגת השלטון ההונגרית , " הפורום הדמוקרטי " , 
שימשה בימים האחרונים מטרה מרוכזת להתקפות האופוזיציה וארגונים חברתיים 
שונים , בשל הכרזת אחד מציריה , הגנראל בדימוס קאלמן קרי בראשית השבוע , 
כי הונגריה ניהלה " מלחמה צודקת " נגד בריה"ם במלחמת העולם השנייה , 
באשר נלחמה בקומוניזם . לאחר שהמפלגה הסוציאליסטית גינתה את ההצהרה , הועלה 
העניין אתמול בישיבת הפרלמנט על - ידי נציגת " הדמוקרטים החופשיים " אוטיליה 
שולט , שציינה כי שלילת מלחמתו של היטלר היא בסיס - ההסכמה הרחב ביותר באירופה , 
וקראה ל"פורום " להסתייג חד - משמעית מהצהרתו של קרי , אם אמנם הוא מתכוון 
ברצינות " להחזיר את הונגריה לאירופה " . דבריה זכו למחיאות - כפיים ואולם 
מספסלי האופוזיציה בלבד . צירי הקואליציה שמרו על שתיקה הפגנתית רועמת . 
הקהילה היהודית והרבנות הראשית בבודפשט שיגרו מכתב - מחאה ליו"ר הפרלמנט 
ולראש הממשלה , וציינו בו כי ההצהרה אינה יכולה להתקבל מבחינה מוסרית , 
היסטורית ופוליטית כאחת ותבעו להסתייג ממנה כבמקרים דומים בעבר . ראשי " הפורום " 
מנסים להתחמק מעמדה חד - משמעית . ראש סיעת " הפורום " בפרלמנט , אימרה 
קוניה , אמר כי ההצהרה הושמעה כדעתו הפרטית של קרי ולא בשם הסיעה , וכי 
אין ברצונו לפרש אותה בשם סיעת " הפורום " . יו"ר הפרלמנט , גורג סאבאד , 
השיב לשאלתי במסיבת - עיתונאים , כי הוא סבור ש"השיב תשובה מספקת " לקרי , 
באמרו שהפרלמנט רוצה בצבא דמוקרטי ופטריוטי . לשאלה נוספת השיב כי " כל 
המפלגות מגנות את השתתפותה של הונגריה במלחמת העולם השנייה " , והוא אישית 
" מגנה אותה מעומק לבו " . קרוב לוודאי שלעניין יהיה עוד המשך . סיעת " הדמוקרטים 
החופשיים " , ואולי סיעות נוספות , עומדות להגיש בעניין זה שאלתה לראש הממשלה . 
הפרלמנט ההונגרי יבחר הבוקר בנשיא המדינה . המועמד המשותף של כל שש המפלגות 
המיוצגות בפרלמנט הוא הנשיא הזמני , ארפאד גונץ . 
