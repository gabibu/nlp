בריסל ( ע"ר , ע"ץ ) . שרי החוץ של נאט"ו התחייבו שלשום לתמוך בהתפרסות 
הצבאית האמריקאית בסעודיה , ולהגן על טורקיה שהיא חברה בברית נאט"ו , במקרה 
שתותקף ע"י הכוחות העיראקיים . בוועידת חירום בבריסל , הביעו שרי הברית 
תמיכה בעיצומים שהטיל האו"ם על עיראק , בעקבות פלישתה לכוויית . " זו שעה 
שבה חייבות בעלות הברית להפגין סולידאריות עם אלה שנשקף להם איום , ועם 
אלה הנוקטים פעולה " , אמר מזכ"ל נאט"ו , הגנראל מאנפרד ורנר , במסיבת 
עיתונאים . הוא הדגיש כי בקרב חברות הברית הושג " קונסנסוס מלא " בנושא 
זה . שרי נאט"ו גם קראו לעיראק לשחרר אלפי נתינים זרים הנמצאים בתחומה . 
מזכ"ל נאט"ו הדגיש , כי " התוקפנות העיראקית מאיימת על הביטחון הבין - 
לאומי ועל הביטחון המשותף של הברית " . אמנת נאט"ו מונעת מן הברית להתערב 
התערבות צבאית מחוץ לטריטוריה של 61 המדינות החברות בה , אולם מדינות הברית 
זכאיות לתרום באורח אינדיווידואלי להתפרסות הכוחות המערביים באזור המפרץ 
הפרסי . ורנר הדגיש , כי צעדיה של עיראק מאיימים על טורקיה , אשר ניתקה 
קווי נפט עיראקיים חיוניים . לדבריו " בעלות הברית הדגישו כי הן מוכנות 
לכבד את התחייבותן להגנת כל המדינות של הברית " . אמנת נאט"ו קובעת , כי 
התקפה כלשהי על אחת ממדינות הברית , תיחשב התקפה על כל מדינות נאט"ו . 
" בעלות הברית הדגישו כי מנוי וגמור עמן , לתמוך בכל פעולה אשר תיחשב כחיונית 
ע " י האו"ם " , אמר ורנר . טורקיה , שהיא המדינה היחידה החברה בנאט"ו שיש 
לה גבול משותף עם עיראק , העמידה את חיל האוויר שלה במצב הכן . 
