בדין וחשבון הכספי שמגיש האפוטרופוס הכללי רב הנסתר על הגלוי וגם הגלוי אינו 
בהיר וברור זו המסקנה העולה מניתוח דו"ח כספי שהגיע ל"הארץ " , של " קרן 
העיזבונות הפרטיים " , שאותה מנהל האפוטרופוס הכללי , עו"ד עמרם בלום . 
בקרן העיזבונות הפרטיים מופקדים היום כ081 מיליון שקלים מכספי אזרחים שנעלמו , 
או נפטרו ללא יורשים . על - פי החוק נמסר רכושם לניהולו של האפוטרופוס 
הכללי , עד שיופיע יורש חוקי . לצד קרן זו מנהל בלום חמש קרנות - השקעה 
נוספות , מכספי חולי - נפש , פושטי - רגל ועיזבונות לטובת המדינה . השווי 
הכולל של תיק השקעותיו מגיע לכ006 מיליון שקלים , המושקעים באמצעות בנק 
לאומי ובנק המזרחי . ב22 ביולי החליטה ועדת ההשקעות , הפועלת על יד האפוטרופוס , 
להפסיק את ההתקשרות עם שני הבנקים ולפתוח את ניהול תיק ההשקעות לתחרות , 
שתהיה הגדולה מסוגה בתולדות שוק ההון הישראלי . לידי " הארץ " הגיע כאמור 
הדו"ח הכספי של קרן העיזבונות הפרטיים לשנת 8891 , והוא נמסר לחוות דעתו 
של הכלכלן מרון גרינברג , מומחה לניתוח דו"חות פינאנסיים . בדיקתו העלתה 
שבדו"ח חסרים פרטים מהותיים , והוא נטול ערך ממשי ככלי לבקרה חשבונאית . 
סכום של 6 מיליון שקלים , שהצטבר בקרן מרווחי השקעות וריבית , לא חולק 
לחשבונות הזכאים בניגוד לחוק וללא הסבר . מנהלי הקרן הפסידו מאות אלפי שקלים 
בעסקאות מט"ח עתידיות ( פורוורד ) , שסטו מהאופי השמרני של השקעות הקרן . 
בסך הכל הרוויחה קרן העיזבונות בשנת הדו"ח 5 . 22 מיליון שקלים . שווי ההשקעות 
בקרן הגיע ל711 מיליון שקלים , שרובם הושקעו באיגרות - חוב ממשלתיות צמודות - 
מדד . הקרן מתנהלת בדומה לקרן - נאמנות רגילה , כאשר לכל עיזבון יש " יחידות 
השתתפות " בקרן בהתאם לגודלו , והוא מזוכה בחלקו היחסי ברווחים . קפידבינהחוק 
מחייב את בלום בהגשת הדו"ח הכספי השנתי של הקרן לוועדת ביקורת המדינה של 
הכנסת . במשך שנים רבות הוגש הדו"ח באיחור , או שלא הוגש כלל . רק ב9891 
נמסר לוועדה במועד . הוועדה לא קיימה דיונים על הנתונים שנמסרו לה , ולא 
קיימה פיקוח כלשהו על בלום והשקעותיו . חמש הקרנות האחרות שבניהול האפוטרופוס 
הכללי אינן מגישות דו"חות כספיים , והפרטים על פעולותיהן ידועים רק לקומץ 
פקידים . 
