כהד רועם ומתגלגל חזר הקהל על דבריו של השופט המחוזי הארי קומרפורד ונשבע 
במועל יד " לייצג את האינטרסים החינוכיים של ילדינו בכבוד ובהוקרה " . 004 , 
5 ההורים תושבי הסביבה והמורים שנקבצו לטקס באוניברסיטה של מדינת אילינוי 
בשיקאגו , השתתפו באירוע היוצא - דופן . הם היו לחלק הפעיל של מהפיכה חינוכית 
ההולכת ומתפשטת ברחבי המדינה : מעורבות מעמיקה של הורים בניהול בתי - הספר . 
טקס ההשבעה בשיקאגו העביר רשמית את מרכז הכוח ממחלקת החינוך העירונית למועצות 
בניהול ההורים בכל 045 בתי - הספר של העירייה . מעתה בידי המועצות הזכות 
והכוח לפטר ולמנות מנהלים לבתי - ספרם , לאשר תקציבים ולהמליץ על תוכנית . 
הדחף החשוב ביותר לשינוי ניתן לפני שלוש שנים . תושבי שיקאגו הוכו בתדהמה : 
פקיד בכיר במשרד החינוך הפדרלי , האחראי על מערכת החינוך בכל ארה"ב , 
קבע כי בתי - הספר בשיקאגו , העיר השנייה בגודלה בארה"ב , הם הגרועים ביותר . 
" העלבון של 7891 היה צורב ומדהים " , נזכר הד"ר צנלד מור , העומד בראש 
שדולת ההורים ( משהו בדומה לוועדי - ההורים העירוניים בישראל ) שיזמה את 
השינוי . " למדנו היטב את הבעיות שלנו והגענו למסקנה כי שורש הרע טמון 
בשיטה הישנה , הריכוזית " . והדוגמה הבולטת למגרעותיה של שיטה זו , מצויה 
במיוחד במטרופולין הגדולות כלוס אנגלס , מיאמי ומעל לכולן , ניו - יורק . 
במשך השנים נעשתה מערכת החינוך הציבורית בניו - יורק למכשיר פוליטי רקוב . 
העיר חולקה ל23 " אזורי חינוך " ובכל אזור פועלת מועצה , שחבריה נבחרים 
בבחירות ואמורים לפקח על בתי - הספר היסודיים והתיכוניים בתחומם . בדרך - 
כלל , כל " אזור חינוך " בניו - יורק חולש על יותר תלמידים , בתי - 
ספר ומורים מעיר - שדה ממוצעת ואולם גילויים בכלי - התקשורת , ובמיוחד בתוכנית 
היוקרה " 06 דקות " ברשת הטלוויזיה סי - בי - אס , חשפו בניו - יורק מעשי - 
שחיתות בהיקף נרחב . רבים מחברי המועצות ניצלו את ארגוניהם לקידום כספי ומקצועי 
של מקורבים פוליטיים ובני - משפחה . מורים ומנהלים מונו לתפקידיהם בזכות 
קשריהם למוקדי - הכוח במועצות האלו ולמושכים בחוטים הפוליטיים , ולא על - 
פי כישוריהם . נרשמו עוד ועוד עדויות על שוחד כספי ומיני שנתנו מורים ומורות 
למורים ולמפקחים ולמועצות . רכישת ציוד ואספקה נעשו כלי - התעשרות לספקים 
מקורבים לצלחת . בניו - יורק יכולות מועצות החינוך למנות מורים ומנהלים , 
אך לא לפטרם . " הבנו " , מספר הד"ר מור , " שעלינו להתרחק ככל האפשר 
מהדגם הניו - יורקי ולבזר את השיטה שלנו , אם רצוננו לתקן את מערכת החינוך 
שלנו . אחרי ככלות הכל , מדובר בעתיד ילידנו ובעתיד האומה " . והעתיד הזה 
מדאיג מאד לא רק את ההורים בשיקאגו . הנשיא גורג בוש עצמו הביע באחרונה 
דאגה מרמת החינוך בארצות - הברית והחרו החזיקו אחריו כל חמישים מושלי המדינות . 
לפני חודשים אחדים הם התכנסו למושב חירום מיוחד , ל"ועידת פסגה " שקראה 
לרפורמה יסודית במערכת החינוך ולהקצאת משאבים כספיים לתיקון מה שנראה כ"רקבונו 
של החינוך האמריקאי " , כלשונה של מרי אדלמן , העומדת בראש השדולה הלאומית 
למען הילד . השדולה פירסמה באחרונה בוואשינגטון נתונים מדהימים על רמת - 
המשכל והחינוך של הילד האמריקאי ועולה מהם כי כמעט בכל מקצוע נופל הנוער 
האמריקאי ברמתו מבן - גילו לא רק במדינות המערב המתועשות אלא גם ברבות ממדינות 
אירופה המזרחית ואף בכמה מארצות העולם השלישי . ואולם , לא הכל מסכימים 
שתמונת החינוך בארצות - הברית שחורה משחור . אחד מקולות המיעוט בנהי הכללי 
הוא קולה של הפרוף פטרישה גראהם , דיקאן בית - הספר לחינוך באוניברסיטת 
הארוורד שבמסצוסטס . " מצבנו יותר מסובך ומורכב " , היא קובעת בראיון ל"הארץ " . 
" תוכלו למצוא באמריקה את החינוך המעולה ביותר בעולם כמובן , בעיקר בבתי - 
ספר פרטיים , אך גם בבתי - ספר ציבוריים לצד חינוך ירוד וגרוע . אני גם 
חולקת על השיטות המשוות בין מדינות . אי - אפשר להשוות את החינוך האמריקאי 
לחינוך באירלנד או בגרמניה . ארצות - הברית היא מדינה קולטת הגירה . חברה 
הטרוגנית עם מיעוטים אתניים רבים ובני מהגרים . צריך להשוות את החינוך שלנו 
לחברות מורכבות וגדולות כסין , ברית - המועצות או אף ישראל הקטנה , ואז , 
אינני בטוחה כל - כך מה יהיו התוצאות " . עם זאת , מדגישה הפרוף גראהם כי 
אינה מקלה ראש במצב : " צריך לעשות רבות לתיקון המצב " . לדבריה , שני 
המכשירים החשובים ביותר הם מעורבות ההורים וכסף . " בתי - הספר הציבוריים 
הטובים ביותר נמצאו , על סמך מחקר שנעשה לא - כבר , באזורים שבהם יש להורים 
מודעות פוליטיות וקהילתית גבוהה " . לא בהכרח רק ברובעי יוקרה אלא גם בשכונות 
של מעמד בינוני ובינוני נמוך . כל עוד יש להורים מודעות פוליטית וחברתית 
ומוטיווציה , אפשר לצפות לחינוך סביר וטוב . בתי - המשפט בכמה ממדינות ארה"ב 
עמדו באחרונה על הצורך בסיוע כספי לבתי - הספר . בתי - המשפט העליונים של 
קנטאקי , מונטנה וטקסס קבעו כי הקצאת הכספים למערכת החינוך במדינות אלו 
עומדת בניגוד לחוקת ארצות - הברית . הם מתחו ביקורת על השיטות שאיפשרו לבתי - 
ספר באזורים עשירים לקבל יותר כסף , ולתת פחות לבתי - ספר באזורי עוני ומצוקה . 
תביעות דומות תלויות ועומדות בניו - גרזי , אלסקה , אילינוי , קונטיקט 
ודרום דקוטה . במדינות רבות , הקצאת הכספים לבתי - הספר הציבוריים נעשית 
על - פי תחשיבי מס ורכוש . מי שהכנסתם גבוהה יותר ורכושם יקר יותר , ישלמו 
מסים גבוהים יותר אך גם יזכו שבתי - הספר באזורי מגוריהם יהנו מהקצאת כספים 
ומשאבים טובה יותר . " הורים מאזורי עוני מתחילים להתארגן ולתבוע חלוקה 
צודקת יותר של הכספים " , מעריך גון אאוגנבליך מדנוור , קולורדו , יועץ 
חינוכי המעורב בכמה מן ההתארגנויות . " משהו זז בכל המערכות והדרגים , 
בקהילה , בבתי - המשפט ואצלנו , הפוליטיקאיים " , מבחין אוגוסטוס הוקינס , 
ציר דמוקרטי בקונגרס , ממדינת קליפורניה , המתמחה בחקירה בענייני חינוך . 
" הכל מתחילים להבין שיש לעשות לשינוי רמת החינוך אצלנו . הבשורה שהחלה 
בשיקאגו מתחילה להתפשט , אם כי כמובן , עלינו לעשות עוד דרך ארוכה עד שנשיג 
את המטרה " . 
