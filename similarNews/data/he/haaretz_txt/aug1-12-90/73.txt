ואשינגטון ( מיוחד ל"הארץ " ) . עוזרו של מזכיר המדינה האמריקאי לענייני 
המזרח התיכון , גון קלי , אמר אתמול בעדות לקונגרס , כי ארה"ב מודאגת 
מפני האפשרות שמצוקת הדיור בישראל , עקב גל העלייה מבריה"ם , תגרום לזרימת 
ישראלים צעירים להתנחלויות בשטחים . קלי אמר גם כי הממשל יבקש משר החוץ דוד 
לוי הבהרות למכתבו של ראש הממשלה שמיר ביחס לשאלות בייקר , כאשר לוי יבקר 
בוואשינגטון בעוד כשבוע . העדות של עוזר המזכיר קלי עסקה בהיבטי פיתוח במזרח 
התיכון , וענייני השעה עלו רק לאחר סיום עדותו , בתשובות לשאלות של צירי 
קונגרס . בעניין מכתבו של שמיר לנשיא בוש , אמר קלי : " לאחר שלמדנו את 
מכתבו של ראש הממשלה שמיר , אנו מאמינים שיש הכרח לבקש הבהרות מישראל על 
היבטים אחדים של התשובה , כדי לקבוע אם היא מספקת בסיס שעליו ניתן יהיה 
להתקדם . לשם כך ייפגש המזכיר בייקר עם שר החוץ הישראלי לוי ב9 באוגוסט " . 
קלי חזר על דברים שאמר המזכיר בייקר בעת האחרונה , לפיהם הממשל מבקש להתחיל 
את מגעיו עם הממשלה הישראלית החדשה במקום שבו הסתיימו המגעים עם הממשלה הקודמת . 
קלי דחה את הטענה כי היחסים האישיים בין ראש הממשלה שמיר לבין הנשיא בוש 
מעורערים , ואמר כי אין לתאר את חילוקי הדעות המדיניים במושגים אישיים . 
קלי השיב על סדרה של שאלות בעניין יישובם של יהודים מבריה"ם בשטחים . לדבריו , 
הממשל מודע לכך שעד כה שיעור העולים מבריה"ם שהתיישבו בגדה המערבית או ברצועת 
עזה ( זולת מזרח - ירושלים ) אינו עולה על % 1 . אולם , לדבריו , מה 
שמדאיג את הממשל הוא האפשרות שהבעיה ההולכת ומחמירה של צעירים חסרי דיור 
בתוך תחומי ישראל תדחוף אותם להתיישב בשטחים . קלי אמר כי בקרוב מאוד יוחלט 
מה התנאים שהממשל מציב ביחס להענקת הביטחונות להלוואות לדיור לישראל . בעניין 
עיראק , אישר קלי כי ארה"ב שוקלת להכליל מחדש את עיראק ברשימת המדינות המשמשות 
אכסניה לטרור , צעד שיש בו משום משמעות סמלית חשובה . קלי אמר גם כי " בקרוב 
מאוד " יפורסמו התקנות החדשות של הממשל בנוגע לסחר עם עיראק . עניין אחר 
שנדון בהרחבה בעדותו של קלי בקונגרס היה שאלת הסיוע הצבאי הישראלי לאתיופיה . 
קלי , שנשאל מספר פעמים ביחס לטענות שישראל סיפקה פצצות מצרר לאתיופיה , 
אמר כי אין בידי הממשל כל ראיות חד - משמעיות לכך , וכי הממשל מודע לכך 
שישנן גם מדינות אחרות בעולם המייצרות פצצות כאלה . מומחים פרו - ישראליים 
לענייני ביטחון בוואשינגטון הביעו חשש שהקיצוץ הגדול בתקציב הביטחון האמריקאי 
ישפיע על מידת נכונותו של הממשל להרחיב את היקף שיתוף הפעולה האסטרטגי עם 
ישראל . 
