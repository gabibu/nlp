) וליאור טובל ( בן 71 ) בערוצו של ואדי עמוק בין בית חנינא שבצפון ירושלים 
ובין רמות פולין . השניים נעלמו במוצאי שבת , כאשר היו בדרכם לבקר ברמות 
זאב . כיוון שלא הגיעו ליעדם הוחל בחיפושים אחריהם , אך רק לאחר יומיים 
נמצאו גופותיהם כשהן כפותות ומושחתות . ההערכה היא שהשניים נרצחו במוצאי 
שבת בערך במקום בו נמצאו גופותיהם . לאחר שנודע דבר הירצחם החלו פעילי כך 
להתסיס את הרוחות ברחבי ירושלים ומאות יהודים רגמו מכוניות מהשטחים בכמה 
כבישים וצמתים מרכזיים . בצומת שמואל הנביא הוצאו ערבים מרכבם והוכו קשות . 
בשכונות אחדות החלו מתפרעים לחפש ערבים ולהכותם . בצומת פת , סמוך לשכונתו 
של רונן קרמוני , התרכזו כמה מאות יהודים שניסו לפרוץ לשכונה הסמוכה , 
בית צפפה וכוחות גדולים של המשטרה מנעו זאת . בסך הכל נפצעו אתמול בירושלים 
11 ערבים ונעצרו שבעה מתפרעים יהודים . אישי ציבור וגופים יהודיים שונים 
פירסמו הודעות גינוי לרצח , וח"ך אמנון רובינשטיין תבע מגופים ערביים ופלשתיניים 
שיגנו גם הם את הרצח . ראש הממשלה שמיר אמר כי הרצח האכזרי הוא ביטוי של 
שנאה תהומית ויאוש של פושעים שנקמו על שלא ניתן להם לרצוח את כל עם ישראל . 
הנשיא הרצוג אמר שנעיצת הסכין בגבם של שני נערים היא ניסיון לנעוץ סכין 
במאמצי השלום . מחלק המודיעין של משטרת ירושלים והשב"ך ממקדים בשעות אלה 
את עיקר מאמציהם באיסוף אינפורמציה שתביא למעצר רוצחיהם של הצעירים . נבדקת 
האפשרות שרוצחיהם של השניים הם מאחד הכפרים הסמוכים לוואדי שבו נמצאו הגופות . 
