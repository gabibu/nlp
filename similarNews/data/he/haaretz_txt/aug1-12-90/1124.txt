ץ ) . דעת הקהל האמריקאית ייחלה לשיגור כוחות צבא אמריקאים לסעודיה והחלטתו 
של הנשיא בוש נתקבלה בחיוב על - ידי הפוליטיקאים בוואשינגטון , הגורסים 
פה אחד כי נשיא עיראק סדאם חוסיין הפך לאויב של ארה"ב . סקר שערכה רשת הטלוויזיה 
בכבלים סי - אן - אן למחרת הפלישה העיראקית לכוויית , העלה ש%18 מהנשאלים 
תמכו בהתערבות צבאית אמריקאית באזור . אחרי נאומו של הנשיא בוש על שיגור 
הכוחות לסעודיה , הודיע יו"ר ועדת החוץ של בית הנבחרים , דאנטה פאסל , 
על תמיכתו ברעיון , ואמר כי ואשינגטון עשתה עבודה דיפלומטית " מצויינת " . 
לדבריו , האינטרסים החיוניים של ארה"ב " נתונים בעליל בסכנה " . זמן קצר 
לפני ההודעה הרשמית , אמר יו"ר בית הנבחרים , תומאס פולי , כי הנשיא נהנה 
מ"תמיכה חזקה " בקונגרס לגבי החלטותיו הכלכליות והצבאיות . יו"ר ועדת הכוחות 
המזויינים בסנאט , סאם נאן , הביע גם הוא את תמיכתו , אם כי בנימה מאופקת 
יותר , והביע תקווה כי פעילות הכוחות האמריקאיים " תוגבל להגנה על בסיסים 
אוויריים ולפעולות הגנתיות אחרות " . עמיתו בבית הנבחרים , לס אספין , היה 
הרבה יותר בוטה ופנה במישרין אל נשיא עיראק באמרו : " אם תתקפו כוחות אלה , 
אתם נמצאים במלחמה עם ארה"ב " . אתמול אמר בראיון בטלוויזיה : " יש למנוע 
מטיפוס מטורף למדי להשתלט על עיקר עתודות הנפט העולמיות " . יו"ר ועדת הביון 
של הסנאט , דייויד בורן , אמר : " סדאם חוסיין מבין רק כוח . האמצעי 
הטוב ביותר להגן על חיי האמריקאים בעתיד הוא להעביר לו מסר חזק וברור , 
מיד " . ראש הסגל של הבית הלבן בתקופת רייגן , הווארד בייקר , הביע דאגה 
לגבי התגובות האפשריות של נשיא עיראק : " אין דבר שהוא איננו מסוגל לעשות " , 
אמר . בימים האחרונים גבר הכעס בעתונות האמריקאית על המנהיג העיראקי , 
והנשיא בוש ניצל אווירה זו בהגדירו בנאומו את סדאם חוסיין כ"רודן תוקפני 
המסכן את שכניו " , והישווה אותו להיטלר . 
