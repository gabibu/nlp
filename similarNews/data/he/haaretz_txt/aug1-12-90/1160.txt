( ע ) . עזיזה גאבר , בת 52 מחברון , שנהרגה ביום שני בלילה מפגיעת 
כדור בראשה סמוך לקריית - ארבע , נקברה ביום שלישי בלילה בחברון , לאחר 
שגופתה נותחה במכון לרפואה משפטית באבו - כביר . מהנתיחה עולה , כי סיבת 
המוות היא פגיעת קליע בקוטר 9 מ"ם בראשה . משטרת חברון ממשיכה בחקירת נסיבות 
תקרית הירי במספר כיוונים . עד כה לא נתגלו ראיות נוספות שיחזקו את טענת 
בני משפחת גאבר כי הירי בוצע על ידי מתנחלים מכיוון קריית - ארבע . בסריקה 
שביצעו חוקרי המשטרה במקום המשוער של האירוע , לא נתגלו כל תרמילים . המשטרה 
גבתה עדויות מנוסעי המכונית , בה נסעה גאבר ושיחזרה עמם את מהלך הנסיעה . 
ששת נוסעי המכונית מסרו גרסאות זהות לנסיבות התקרית וחוקרי המשטרה נוטים , 
בשלב זה , לקבל את גרסתם כי האירוע אכן אירע בסמוך לקריית - ארבע . חוקרי 
המשטרה נוטים לפסול את האפשרות שהירי בוצע על רקע סיכסוך משפחתי או על רקע 
של חשד לשיתוף פעולה עם שלטונות ישראל . בשלב זה מתמקדת החקירה בשני כיוונים 
עיקריים : 1 . הירי בוצע על - ידי אזרחים ישראלים , כמעשה נקם . אזרחים 
אלה טשטשו את הראיות לאחר הירי ואספו את התרמילים במקום האירוע . 2 . מדובר 
בירי תועה על - ידי כוח צה"ל , או משמר הגבול באזור , אשר לא דווח למפקדת 
צה"ל באזור . צה"ל הודיע רשמית , כי בתחקיר שערך בין כוחותיו הפרוסים באזור , 
עולה כי אף כוח של צה"ל לא ביצע ירי באותה שעה . 
