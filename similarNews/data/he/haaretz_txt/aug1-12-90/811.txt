חברת הביטוח ההסתדרותית הסנה יוצאת השבוע עם תוכנית ביטוח חדשה " הסנה 
עדיף למשפחה " . מנכ"ל הסנה , מיכאל ( מיקי ) מילר , שהציג את התוכנית , 
אמר שהיא מציעה ללקוח סל ביטוחים הכולל הטבות ובונוסים , ומיועדת למי שיתמיד 
בביטוחיו במשך שלוש שנים . לפי התוכנית , יוכל המבוטח לרכז את הביטוחים 
שלו בפוליסה אחת , ואף להנות מהנחה נוספת על כל ביטוח המצורף לפוליסה , 
מהנחת היקף על הסכום הכולל של הפרמיות , ומבונוסים על העדר תביעות . כל 
זאת , בנוסף להנחות הרגילות הקיימות בענף הביטוח . יתרונות נוספים אותם 
מציעה התוכנית למבוטח פריסת תשלומים עד 21 תשלומים צמודים למדד , ודיווח 
מחשב תקופתי על מצב הגבייה . תביעה בביטוח אחד אינה פוגעת בזכויות ובהטבות 
של הביטוחים האחרים . המבוטחים יוכלו להנות מהנחות של % 3 על שלוש פוליסות 
( לא כולל פוליסת ביטוח רכב חובה ) . מבוטח בעל 4 פוליסות יהנה מהנחה 
של % 5 . החל מפוליסות של 000 , 2 ש"ח יש הנחות על העדר תביעות בשיעור של 
% 01 . מחצית ההטבה היא מיידית , והמחצית השנייה שמורה למבוטח , כאשר היא 
צמודה למדד לתקופה של שלוש שנים . לדברי מילר , טרם התקבלה החלטה אם לאפשר 
למבוטחים לשלם גם את הפוליסה לביטוח חובה בתשלומים , אף כי ההגיון מחייב 
זאת במקרה שהמבוטח מבקש לשלם בדרך זו . המגבלה העיקרית , אומר מילר , 
נובעת מהעדר פתרון משפטי לבעיה זו . על - פי התוכנית , בתום 3 השנים יקבל 
המבוטח בונוס מיוחד , הגדל משמעותית עם חידוש הפוליסה . הרעיון המונח ביסוד 
התוכנית הוא " המבוטח השלם " לפיו רוכש התוכנית מבוטח מכל הכיוונים , 
ונהנה ממיטב ההנחות והזכויות הנובעות מריכוז הביטוחים בחברה אחת . התוכנית 
כוללת גם חידושים והרחבות , כגון שילוב כיסוי מוות מכל סיבה עם כיסוי של 
נכות תמידית מתאונה ופיצוי שבועי . במקביל יוצאת הסנה בתוכנית מיוחדת למושבים 
" הסנה עדיף למושב " ובעוד 3 חודשים תציג גם כמה תוכניות עסקיות " הסנה 
עדיף למפעל " ו"הסנה עדיף לבית העסק " . 
