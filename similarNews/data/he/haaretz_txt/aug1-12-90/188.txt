שירותי מגן דוד אדום עלולים להיות מושבתים בשל אי יכולתה של הנהלת שירותי 
ההצלה לשלם החודש את משכורתם של 028 העובדים ולעמוד בתשלומים לספקים . מהנהלת 
מד"א נמסר כי לתשלום המשכורות דרושים לה 5 . 2 מיליון שקל , בעוד שבקופתה 
נותר סכום של מיליון שקל , המספיק בקושי לתשלום מחצית משכורת חודש יולי 
לעובדים . העובדים מתנגדים לקבל מחצית משכרם , והם מתכנסים היום כדי להחליט 
על צעדיהם . מחסור באמצעים לרכישת דלק , תרופות ושקיות לדם מאיים גם הוא 
על הפסקת השירותים . בחודשיים האחרונים שולמה המשכורת לעובדים בזמן , לאחר 
שמשרד הבריאות העביר למד"א מפרעות ותשלומים בעבור שירותים . במד " א מציינים 
כי בתי חולים ציבוריים חייבים סכום של מיליון שקל בעבור אספקת מוצרי דם ומוצרים 
אחרים , ובמד"א שוקלים להפסיק את אספקת השירותים לבתי חולים אם לא ישולם 
החוב בתוך ימים אחדים . משרד הבריאות והנהלת מד"א הגיעו להסכמה בדבר מימון 
משכורות העובדים עד ל1 בנובמבר השנה , תאריך שבו אמורה ועדת מומחים שמונתה 
להגדיר את סל השירותים של מד"א ואיזה חלק מהסל יסובסד על ידי המדינה . אך 
מהמשרד נמסר כי לקשיים הנוכחיים של מד"א אין כל קשר להעברת כספים מהמשרד . 
המשרד אמור להעביר למד"א סכום של 5 . 5 מיליון שקל 3 . 3 מיליון שקל מתקציבו 
והשאר תוספת תקציב שאושרה על ידי ועדת הכספים . עד כה הועבר למד"א סכום 
של ארבעה מיליון שקל ועתה נבדקת העברתה של יתרת הסכום . 
