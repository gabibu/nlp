על ישראל לאמץ תקן לבנייה מעץ מאחת הארצות בהם יש תנאים דומים לישראל , 
על מנת שניתן יהיה לזרז את הליכי הבנייה . חלק ניכר מהבנייה הקלה , שהיא 
מהירה ומתאימה לצרכי ישראל כיום , היא על בסיס עץ , אומר אינג דן וקסמן , 
מומחה לבנייה למגורים . שלשום קבע אורי שושני , מהנהלת משרד הבינוי והשיכון , 
המטפל כעת בצרכי הבנייה לעולים , שאחת הבעיות המרכזיות כעת היא שמרבית 
היוזמות להבאת בתים מוכנים לארץ נדונות לכישלון בגלל אי התאמתן לתקן הישראלי . 
וקסמן , שבעצמו מבקש לייבא לארץ בתים מעץ ביחד עם חברת הבניה מאליבו וחברת 
אלול , אומר שהתקן הישראלי לבנייה מעץ מפגר מאחר ולא היה נהוג לבנות בארץ 
בשיטה זו . להבדיל מהתקן לבנייה מבטון שפותח בארץ ונחשב לאחד הטובים בעולם 
התקן הישראלי לבנייה מעץ מפגר ולא מתאים כלל להתפתחויות הטכניות בענף העץ 
בעולם . על אי ההתאמה הזו ניתן לדעתו להתגבר על ידי אימוץ תקן זר . וקסמן 
מציע את התקן הגרמני " דין " שנחשב לאחד הטובים בעולם בתחום העץ , בגלל 
הידע הגרמני הנרחב לבנייה בעץ ( ברוזנהיים שבגרמניה אף פועלת אוניברסיטה 
ללימודי העץ ותכונותיו ) . 
