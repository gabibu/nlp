בהתאחדות לכדורגל שוב יועלה היום נושא איחוד הקבוצות הירושלמיות הפועל ובית"ר . 
כזכור היתנה איל ההון היהודי - בריטי רוברט מקסוול את מתן הסיוע הכספי לקבוצות 
הירושלמיות באיחודן המלא והמיידי . לפני שמונה ימים דחתה הנהלת ההתאחדות 
את ההצעה לאיחוד מלא ומינתה ועדה שתבדוק את ענין איחוד הקבוצות . בדיון 
שהיה בועדת הספורט של הכנסת שלושה ימים לאחר מכן הועלתה הצעה חדשה : לאפשר 
שינוי שמות הקבוצות הירושלמיות , הבכירה תיקרא " גרוזלם יונייטד " והשניה 
בית"ר - הפועל . יו"ר הנהלת ההתאחדות שאול סוירי העריך אמש , כי יש סיכוי 
שתתקבל ההצעה החדשה . אך לירושלמיות הדבר לא יועיל . מקסוול כבר הבהיר , 
כי הוא אינו מוכן לתחליפים ואם לא יהיה איחוד מלא ומיידי אין בכוונתו לשלם 
סכום כלשהו . ראשי הפועל ירושלים הצהירו כבר בשבוע שעבר , כי מבחינתם פרשת 
מקסוול ירדה מהפרק . סוירי אמר אמש : " מה שיובא היום לדיון היא האפשרות 
לשינוי שמות . בינתים הועדה שהקמנו בודקת את הנושא " . במרכז מכבי יהיה לפני 
הצהריים דיון בפרשה ויוחלט איזו עמדה לנקוט . נציגי מכבי לא הסכימו בשבוע 
שעבר לאיחוד מלא של הירושלמיות לאלתר . 
