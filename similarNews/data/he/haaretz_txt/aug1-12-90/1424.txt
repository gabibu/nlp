ניו - יורק ( מיוחד ל"הארץ " ) . ילד בן 6 , שהוריו דיווחו למשטרה על 
העלמו , נטרף ונאכל על ידי כלב . המשטרה מאשימה את הורי הילד כי לאחר מותו , 
בנסיבות מסתוריות , הניחו לכלב המשפחה לטרוף את גופתו . ההורים , שניהם 
בני 91 , הגיעו לשכונת מגורים ליד רובע קווינס לפני שבועות אחדים מנבראסקה . 
בסוף השבוע דיווחו למשטרה כי השכיבו את הילד במיטתו ובבוקר הוא נעלם . תוך 
כדי חקירה התעורר חשד , כי הילד נטרף על ידי כלב המשפחה , מסוג רועה גרמני . 
בדיקות רנטגן שנערכו לכלב גילו עצמות אדם וחלקי גופה בקיבתו . ההורים טענו 
כי הכלב התנפל על הילד וטרף אותו . חוקרים סבורים כי הילד מת בנסיבות מסתוריות 
וההורים הניחו את גופתו לפני הכלב . וטרינאר הפריך את טענת ההורים שהילד 
נטרף על ידי הכלב בעודו בחיים . לדבריו , כלב משפחה לא היה נוגע לרעה בילד 
אותו הכיר . ההורים נעצרו לחקירה . 
