ראש הממשלה , יצחק שמיר , אמר אתמול בנאום שנשא בטקס הסיום של קורס קציני 
המכללה לביטחון לאומי של צה"ל , כי ישראל מצפה שירדן תנהג בצורה אחראית 
וזהירה , מבלי להגרר אחר ההרפתקאותיה המסוכנות של עיראק , שכנתה ממזרח . 
שמיר אמר כי ישראל תומכת בפעילות הקהילייה הבינלאומית : " אנחנו תומכים 
בפעולה הבינלאומית הנעשית היום בהנהגתה של ארה"ב , כדי להכניע את שליט עיראק 
ולשלול ממנו את היכולת להטיל את תוקפנותו ואת עריצותו על האזור ועל העולם " . 
בדבריו , התייחס ראש הממשלה להודעה העיראקית מאתמול : " אתמול הכריז דובר 
עיראקי שישראל מאיימת על עיראק ומתכוננת לתקוף אותה במסווה אמריקאי . זהו 
שקר גס . בגדד תחת סדאם חוסיין , הפכה לבירת השקר וההתעיה . ישראל היא 
מדינה שוחרת שלום בכל מאודה . אין לה ולא היו לה כוונות צבאיות נגד עיראק , 
או נגד כל מדינה ערבית שהיא , יחד עם זאת , איננו מזלזלים באיומיו . " יש 
להזהיר את אלה המזדהים עם עיראק ומסייעים לה ומשתעשעים ברעיון , כי לא יצאו 
נשכרים מכך . אנו מצפים מממלכת ירדן ומממשלתה להתנהגות אחראית וזהירה , 
מבלי להיגרר אחר הרתפקאותיה המסוכנות של שכנתה ממזרח . ובאשר לאש"ף ולמנהיגיו , 
הרי התיצבותם לצידו של סדאם חוסיין , חשפו את פרצופם האמיתי . הם ניזונו 
במשך שנים מתמיכה סעודית וכווייתית ועכשיו הם בגדו בהם והתייצבו לצד התוקפן . 
" במצב באזורנו ונוכח התוקפנות של עיראק , יש רק דרך אחת , ורק פתרון 
אחד . מה שיכול לעצור את סדאם חוסיין זה רק כוח רב וחזק , שיבלום את השתוללותו 
ותוקפנותו . ריכוז הכוחות הבינלאומיים סביב עיראק וצעדי החרם שהוטלו עליה , 
יכולים להשיג את המטרה . " אנחנו עוקבים אחרי המאורעות במפרץ הפרסי באופן 
צמוד . צה"ל מוכן לקדם כל איום וכל התפתחות . אני רוצה להאמין שסדאם חוסיין 
יודע , שניסיון לפגוע בנו יעלה לו ולצבאו במחיר כבד . אך פנינו לא למלחמה 
אלה לשלום ודו - קיום עם כל שכנינו , כפי שהצהרנו והדגשנו בעבר . מדינת 
ישראל חייבת להיות חזקה , מיוחדת ומלכודת , בטוחה בעצמה , נחושה בהגנתה 
ותקיפה בעמדתה , בד - בבד עם אלה מוכנה להושיט ידה לשלום . שלום אמת שלום 
שיש בו כדי להבטיח את בטחוננו ועתידנו " . 
