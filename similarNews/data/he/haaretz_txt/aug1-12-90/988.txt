שרי החוץ של 61 מדינות נאט"ו יתכנסו מחר בבריסל לישיבה מיוחדת כדי לתאם את 
הצעדים של המערב במשבר עיראקכוויית . חוגים של נאט"ו בבריסל לא הוציאו מכלל 
אפשרות החלטה על פעולה צבאית , אך אמרו שבשלב זה ניתנת עדיפות לתיאום במישור 
הפוליטי . מחר יתכנסו בבריסל גם שרי החוץ של 21 מדינות הקהילייה האירופית , 
לאותה מטרה . הפגישה זומנה על פי יוזמת שר החוץ האיטלקי דה מיכליס , שאמר 
כי ארצו מנסה לתאם פעולה כלל אירופית לפינוי האזרחים של מדינות הקהילייה 
מכוויית ומעיראק . למרות אווירת המשבר באירופה , רוב הפרשנים מטילים ספק 
בנכונותן של מדינות הקהילייה להפעיל כוח נגד עיראק . כמעט ודאי , לדבריהם , 
שהאירופים יסתפקו בצעדי עונשין כלכליים ובניסיון לבודד את עיראק מבחינה 
מדינית . סוכנות הידיעות הספרדית אפ"ה ציטטה אמש חוגים צבאיים בישראל , 
שאמרו כי שילוב של לחץ צבאי כלכלי ופוליטי עשוי להביא לנסיגת כוחותיה של 
עיראק מכוויית . החוגים הוסיפו , לדברי הסוכנות הספרדית , שאין הכרח בפעולה 
צבאית , ואיום אמין בפעולה כזאת עשוי להשיג את המטרה . בערים אחדות בדרום 
ספרד , אזור שבו חיה אוכלוסיה מוסלמית ניכרת , היו אתמול הפגנות של תושבים 
ערבים נגד עיראק . ההפגנות לא לוו באלימות . 
