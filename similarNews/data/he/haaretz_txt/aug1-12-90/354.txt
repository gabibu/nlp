: בקול תרועה זימן מנפרד טימרמן , מזכיר המדינה המערב - גרמני , פקידים 
ממחלקת החימוש וקציני פיקוד של חילות הים והאוויר לחדר הישיבות המוגן מציתותים 
של משרד ההגנה הפדרלי . העילה לישיבה הדחופה : מסמך מעורפל על חידושו של 
משדר לשיבוש והטעיית מכ"ם למטוסי ההפצצה מדגם טורנדו . שמו של המשדר הוא 
" צרברוס " , כשמו של כלב הגיהנום בעל שלושת הראשים במיתולוגיה היוונית , 
השומר על שערי העולם התחתון . המשדר מיועד לקלוט את אותות המכ"ם של ההגנה 
האווירית של האויב ולשבשם או לזייפם באמצעות קרינה אלקטרו - מגנטית , באופן 
אוטומטי לחלוטין . אך למרות שמטרותיו של הפרויקט , בעלות של מיליארדים , 
היו מקובלות על טימרמן וחשובות בעיניו , הוא לא היה מוכן לחתום על המסמך . 
עד מהרה מצאה ספקנותו של מזכיר המדינה חיזוקים בקרב משתתפי הישיבה : פרנץ - 
דיטר בראון , ממלא - מקום המפקח , הצהיר שחיל הים רוצה לנטוש את הפרויקט . 
" לא קונים חתול בשק " , אמר . המסמך שהוצג לטימרמן הכיל תוכנית לפיתוח 
" צרברוס 4 " , אך עדיין לא היה ידוע אם שתי הגרסאות הראשונות שכבר סופקו 
לכוחות , צרברוס 2 וצרברוס 3 , מתפקדות כלל . גילויו של איש הצבא הקפיץ 
את המזכיר טימרמן , והוא ביקש לדעת יותר . מזכיר המדינה דרש לעיין בתיקים 
כדי ללמוד את הנושא , אך אז נכונה לו הפתעה שנייה . פקידי מחלקת החימוש 
במשרד ההגנה סירבו להמציא את המסמך לממונה עליהם , כי מזכיר המדינה אינו 
" מוסמך צופן " . בתחילת שנות ה07 טבע פקיד מחלקת החימוש של משרד ההגנה כצופן 
לפרויקט את הכינוי " קליגולה " , כשם הקיסר הרוצח מרומא . מנהל הפרויקט 
לבדו החליט מי יהיה מוסמך להיכלל ברשימת " מוסמכי הצופן " . תחילה היו בה 
חמישה פקידים בלבד . כל השאר , כולל הממונים עליהם , נשארו מחוץ לקבוצה 
הזו , ובמשך שנים לא התריעו על כך . כשבסוף סתיו 88 כפה טימרמן את המצאת 
תיקי צרברוס לידיו , נכונה לו הפתעה שלישית : המסמכים שהיו אמורים לגלות 
לו מידע על רכישת המתקן , יצרנו , מחירו ויעילותו , אם בכלל נמצאו , 
היו מבולבלים לחלוטין . מזכיר המדינה הזעיק את הביקורת הפנימית של מחלקת 
הארגון של משרדו , ובתחילת 9891 , גם את מדור " חקירות מקרים מיוחדים " , 
המתמחה בחקר שחיתויות . לאחר חודשים רבים חשפו החוקרים והמבקרים את אחת 
הפרשיות המדהימות בתולדות הממשלה הפדרלית : ביצוע השקעות בשווי של מיליארדי 
מארקים , בתמיכתה האיתנה של סוכנות הביון הפדרלית ותוך התעלמות שיטתית מהפרלמנט . 
בפרקליטות בבון מתקיימת חקירה , שעד כה נשמרה כסוד כמוס , בשל החשד שכמה 
פקידי ממשלה התעשרו כתוצאה ממעשים פלילים . גם משרד החשב הכללי חוקר . 
אך עד כה ( 72 ביולי ) אין הציבור יודע על כך . בזמנו כינה שר ההגנה , 
הלמוט שמידט , את מטוס הטורנדו כ"תוכנית החימוש הגדולה מאז הולדת ישו " . 
" המטוס המופלא " ( כדברי גנרל חיל האוויר בדימוס , יוהנס שטיינהוף ) 
אמור לחדור עמוק ככל האפשר לתחום האווירי של האויב ולהפציץ מטרות אסטרטגיות 
חשובות בעורפו : מסלולי המראה , עמדות טילים , מחסנים גרעיניים , מרכזי 
פיקוד או ריכוזי כוחות . כדי לבצע את ה"הגנה - קדימה " , על מטוסי הטורנדו 
להתגבר על מערכות ההגנה האווירית הקומפקטיות המבוססות על מכ"ם של ברית וארשה . 
יכולת הטיסה הנמוכה , יותר מאשר עד כה , במהירות של רק מעט מתחת למהירות 
הקול , מטרים ספורים מעל פני הקרקע , אפילו בלילה ובתנאי מזג אוויר גרועים , 
היא התכונה העיקרית והכוח המכריע של הטורנדו . טיסה מתחת למכ"ם האויב במשך 
זמן רב ובגובה מינימלי , מבלי להתגלות , היא עיקר כושרו של המטוס במערכת 
האסטרטגית של נאט"ו . יכולת זו לטוס בלילה ובכל מזג אוויר מובטחת על - ידי 
פלא אלקטרוני : מכ"ם - עוקב - קרקע , שבאופן אוטומטי מוביל את המפציץ מעל 
קווי מתח גבוה , עצים , הרים ומבנים , ללא צורך בהתערבות הטייס . אלא 
שגם בטיסה בגובה נמוך ביותר נקלע הטורנדו בסופו של דבר אם כי לאחר זמן רב 
למה שקרוי " אלת המכ"ם " של האויב : הוא מזוהה , ובכך נהיה למטרה של 
ההגנה האווירית . משום כך החליטו מתכנני החימוש במשרד ההגנה בתחילת שנות 
השבעים לפתח משדר שיבוש והטעיה למטוס . מרכיב זה של הלוחמה האלקטרונית אמור 
לשבש את מכ"ם הזיהוי של האויב בעוצמה כה רבה , עד שמסך המכ"ם מלבין כולו , 
ולכן אי - אפשר עוד לזהות את הטורנדו המתקרב . בנוסף לכך אמורה המערכת 
" להטעות " את המכ"ם מוביל האש של האויב כדי שטילי ההגנה הנשלטים מרחוק 
לא יפגעו במטרתם . למעשה , הדרך המקובלת לקבלת החלטות היתה אמורה לחול על 
החדרת משדר השיבוש , על - פי תהליך הקבוע בתקנות " פיתוח ורכש של נשק " : 
" שלב מוקדם , שלב הניסוח , שלב הפיתוח , שלב הרכש , שלב השימוש " . 
בתרגום לשפה האזרחית , יש להבהיר בזה אחר זה : מה נדרש מהמערכת ; מי 
יכול לבנות אותה ; מה מחירה המשוער ; ולאחר הפיתוח ולפני הייצור התעשייתי : 
האם היא פועלת ? קפמאבינבמקרה של צרברוס , הופרו כמעט כל הכללים והנהלים . 
הפקידים והקצינים המוסמכים ביימו אנדרלמוסיה שעד עצם היום הזה אי - אפשר 
לפענחה . שלושת דו"חות הביקורת הפנימית של משרד ההגנה , מ72 באוקטובר ו02 
בדצמבר 88 ומ91 ביוני 98 ( " סודי לשימוש המשרד בלבד " ) מביאים רשימה 
מרשימה של הפרות ומחדלים : " בעת פיתוחרכש צרברוס , ויתרו על עריכה של 
מסמכי השלבים ועל קבלת החלטות בשלבים " . במלים אחרות : דרכי ההחלטה המקובלים 
לא קוימו או לא נרשמו בכתב . " רכישת צרברוס 2 וצרברוס 3 התבצעה בלי ניסוי 
בשטח . הניסוי אמור היה להיות מתוכנן ומבוצע על - ידי המזמין " . במלים 
אחרות : מאות משדרים נרכשו והותקנו במטוסי טורנדו מבלי להיבדק . " הצעת 
המחיר ( מטעם היצרן ) לא נבדקה על - ידי משרד ההגנה , לא קוים משא ומתן 
על המחיר " . היצרן קיבל את המחיר שדרש . " מסמכים כספיים על העסקה , אם 
היו , היו לא - מסודרים , לא - ברורים ולא - שלמים " . " התגלו מקרים של 
כפל תשלום של חשבונות " . " ויתרו על קבלת אישור נפרד מהפרלמנט " . המלה 
" נפרד " מייפה את המציאות : מעולם לא החליט הפרלמנט דבר בקשר לצרברוס . 
לא ועדת ההגנה ולא ועדת התקציב עסקו אי - פעם ברכישתו . על פרויקט צרברוס , 
שלא אושר בפרלמנט , לא נבדק בשטח ומומן באופן לא - תקין , בוזבזו עד כה 
2 . 1 מיליארד מארק מכספי משלם המסים . לפי תוכניות משרד ההגנה , עומדים 
להוציא עוד 009 מיליון מארק ל011 כלבי - גיהנום אלקטרוניים נוספים בגרסתם 
החדישה ביותר ( עתה ) . רכישת צרברוס אורגנה כמו עסקת נשק לא - חוקית , 
הפעם לא של חאשוגי ושותפים , אלא מתוך משרד ההגנה הפדרלי . ב2791 , על - 
פי פרוטוקול סודי של משרד ההגנה , נפגשו בשגרירות ישראל בבון פקידים וקצינים 
ממשרד ההגנה , עובדים של סוכנות הביון הפדרלית ושל המוסד הישראלי , וכן 
נציגים של חברה לייצור נשק מישראל , לפגישת היכרות כללית . צה"ל והצבא 
הגרמני עמדו בפני אותה הבעיה : בארצות ערב ובמדינות ברית וארשה הותקן לא 
מכבר דור חדש לחלוטין של מערכות אנטי - אוויריות סובייטיות . ארה"ב , המובילה 
בשטח זה , סירבה לספק לגרמניה , כמו גם לישראל , את טכנולוגיית האנטי - 
מכ"ם החדישה ביותר . בפגישה דובר על אפשרות לשתף פעולה בעתיד . ב3791 פרצה 
מלחמת יום הכיפורים . עם תחילת הקרבות אבדו לישראל יותר מ05 מטוסים , שיורטו 
באמצעות האלקטרוניקה הסובייטית . אך כבר ביום הראשון למלחמה נפל בידי ישראל 
מתקן להובלת מכ"ם , יחד עם טיל אנטי - אווירי , שהוטס מיד לארה"ב עם בקשה 
לעזרה , לדברי מומחה לאלקטרוניקה . חברת וסטינגהאוז ניתחה את המתקן במשך 
יומיים , נזכר המומחה , ואחר כך הובא לישראל משדר השיבוש החדיש ביותר , 
, שהיה מתוכנת על אותות סובייטיים . הוא פעל ותרם למפנה במלחמה . ככל 
שהאמריקאים שמחו על ניצחונה של בעלת - בריתם , כך הצטערו שעתה היתה בידי 
ישראל הטכנולוגיה החדישה ביותר בתחום המכ"ם . אין זה סוד שישראל נוהגת לפעמים 
להעתיק טכנולוגיה צבאית ולסחור בה . ואכן , ללא ידיעתה ואישורה של ארה"ב , 
מכרה ישראל לגרמניה את הפיתוח האלקטרוני האמריקאי , בשינויים קלים , כתוצאה 
מהקשרים שנקשרו ב2791 . תפקידם של סוכנות הביון הפדרלית הגרמנית ושל המוסד 
היה לדאוג שארה"ב והערבים לא ידעו דבר על עסקת האלקטרוניקה . ישראל לא רצתה 
להיתפש כגנב - אלקטרוניקה , וגרמניה לא רצתה להיתפש כסוחרת באלקטרוניקה 
גנובה . בנוסף לכך , היתה בון מעוניינת , באותן שנים של משבר הנפט , 
לא להתגרות בערבים . תחילה היו במשרד ההגנה הפדרלי רק חמישה או ששה פקידים 
ממחלקת החימוש שותפים של סוכנויות הביון . באמצעות שם הצופן " קליגולה " , 
שהמציאו בעצמם , הם התנתקו מיתר מחלקת החימוש ופעלו כלשכה חשאית , כסניף 
של סוכנות הביון במשרד ההגנה . המרכיבים האלקטרוניים החיוניים למערכת השיבוש 
וההטעיה סופקו על - ידי יצרנית הנשק הישראלית , אלתא אלקטרוניקה . שותף 
לרווחים היה מפעל של חברת אא"ג ( ) באולם , העוסק בתחום התדר הגבוה . 
שם מורכב צרברוס ומוכנס לתוך מיכל ארוך הנתלה תחת כנפי מטוס הטורנדו . החוזה 
לייצור התעשייתי של המתקן נחתם ב8791 בין משרד ההגנה הגרמני למשרד הביטחון 
הישראלי , וכן בין שתי החברות , ואושר על - ידי מזכיר המדינה דאז , קארל 
שנל . עד היום נוספו לחוזה 82 תוספות . לכיסוי ניתנו לחברות המעורבות שמות 
צופן : אה - 02 במקום אלתא אלקטרוניקה , אה - 41 במקום אא"ג . עוד לפני 
חתימת החוזה הביעו מומחי אלקטרוניקה בפיקוד חיל האוויר הגרמני , בכתב , 
ספקות לגבי הפרויקט . הם טענו שהמשדר לשיבוש ולהטעיה לא יהיה עוד יעיל 
נגד הגנת המכ"ם הסובייטית שפותחה בהתמדה מאז 3791 . כלומר , שמלכתחילה 
הוזמנה וסופקה מערכת מיושנת . האזהרה הגיעה אפילו למפקח בחיל האוויר הגרמני , 
אך דבר לא נעשה . כדי לשמור בסוד את הקשר הישראלי בתוך משרד ההגנה , הומצאה 
האגדה , כאילו חברת אא"ג - טלפונקן בונה את משדר השיבוש וההטעיה לבדה . 
תקרית מצערת התרחשה פעם אחת : כששני אנשי צבא בחנו משלוח של דגם בשדה התעופה 
הצבאי מאנשינג שליד מינכן . הם מצאו בארגז חלקים עטופים נייר עיתון מודפס 
בעברית . החיילים המופתעים מסרו על כך למשרד ההגנה . הנהלת צרברוס כללה 
אותם בין מורשי הצופן , כדי שתוכל לחייב אותם לשמור על שתיקה . עד 4891 
הסוו פקידים שעסקו בפרויקט את נסיעותיהם לתל - אביב כטיסות פנימיות למינכן . 
בחבל בוואריה הם קיבלו כנראה מסוכנות הביון הפדרלית כרטיסים לטיסת ההמשך . 
סוכנות הביון אירגנה , פיקחה והגנה על הובלת דגמי צרברוס . סוכנות הביון 
היתה מעורבת בכל שלב , גם בעת התשלום והעברתם ההרפתקנית של מיליוני מארקים 
מתקציב משרד ההגנה לישראל . כדי שחשבונות בנקים ומסמכי העברת כספים לא יצביעו 
על השותפים המזרח - תיכוניים , בוצעו התשלומים תחילה במזומנים . מזוודות 
מלאות כסף הובלו מקופת הממשלה בבון והועברו רחובות מספר עד לשגרירות ישראל , 
או הוטסו ישירות אל מעבר לים . לפעמים התבצעה ההובלה על - ידי אנשי סוכנות 
הביון הפדרלית , ולפעמים הם שימשו כמאבטחים בפני תפישת המליונים על - ידי 
שלטונות המכס . בשנים האחרונות עד 8891 הוקל אופן התשלום . על - פי הוראה 
ממורשי צופן במשרד ההגנה , העבירה קופת הממשלה שוב ושוב סכומים בעלי שבע 
ספרות אל חשבון מספר 708568612 של סוכנות הביון הפדרלית בבנק הדואר במינכן . 
קפמאבינכך " פותח " , נוצר , הותקן ושולם המשדר צרברוס , אך מעולם לא 
נבדק . שנים רבות סירבו הפקידים המוסמכים לערוך ניסוי , בנימוק שבמרכז 
אירופה אין " שטח ניסויים מתאים " . תנאים אופטימליים קיימים בבסיס האווירי 
" אגלין " שבפלורידה , אך שם , יש להניח , היתה הגניבה הטכנולוגית מתגלה . 
יתרה מזאת , ודאי היה מתברר שהטכנולוגיה שסיפקה ישראל אינה מסוגלת עוד 
לענות על מערכות המכ"ם החדישות של הסובייטים , ושמיליארד המארקים בוזבזו 
סתם . באביב 88 החליטו קצינים בחיל האוויר והים , ללא ידיעתה של מחלקת החימוש , 
לערוך ניסוי בעצמם שש שנים לאחר הספקת הצרברוס הראשונים . המבצע שהוסווה 
כאימון , שנערך מ61 עד 12 באפריל 88 במפרץ הגרמני נשא את השם " סקילפל 
סקאוט " . הפריגטה " אמדן " והמשחתת " ליטינס " תיפקדו בעזרת מערכות 
האלקטרוניקה שלהן כ"הגנה אווירית של האויב " . שלושה מטוסי טורנדו ביצעו 
בסך הכל 001 " תקיפות " . נעשה שימוש בעשרה מתקני צרברוס 3 . אחד יצא מכלל 
פעולה בעוד המטוס על הקרקע , ששה מתקנים לא פעלו בתחילה גם בטיסה . אמנם 
אפשר היה לתקן כמה פגמים , אך תוצאות הניסוי לא היוו הוכחה מכרעת של יעילותם . 
הציון הטוב ביותר שנתן איש צבא על הסיפון היה " מבטיח " , כאילו היה מדובר 
בדגם ולא במערכות שסופקו והותקנו בהמוניהן . משתתף אחר בניסוי זוכר , לעומת 
זאת , שהביצועים היו " מזעזעים " . ההטעיה שביצע צרברוס זוהתה עד מהרה 
על - ידי המפעילים על הספינות , ובמציאות אפשר היה להתגבר עליה בקלות בעזרת 
אמצעים נגדיים . לאחר הניסוי לחצו הספקנים בחיל האוויר ובחיל הים עוד יותר 
שסוף - סוף יבוצע ניסוי בשטח . הישראלים ושותפיהם במשרד ההגנה הציעו חלופה : 
ניסוי צרברוס יתבצע לא בארה"ב אלא בישראל . את התוכנית המטורפת שאישר מפקח 
חיל האוויר הגרמני , הורסט יונגקורת להטיס מטוסי טורנדו של הבונדסוור בצבעי 
הסוואה לישראל , מפציצים גרמניים בשמי ירושלים הפסיק היועץ המדיני של הקנצלר , 
הורסט טלציק , לאחר ששמע עליה . לכן , בסתיו 88 נתלו מערכות צרברוס במפציץ 
פנטום ישראלי , וכך הוגבלה מלכתחילה משמעות הניסוי לגבי הטורנדו . מומחים 
גרמנים צפו בניסוי מדי פעם , אך לא כאחראים עליו . הסימולציות וטיסות הניסוי 
עם טייסים ישראלים מעל הנגב בוצעו בחסות חברת אלתא . כלומר , היצרן בדק 
את המוצר שלו בעצמו , תמורת 21 מיליון מארק . בדו"ח על הניסוי היללה אלתא 
את עצמה : המיתקנים שיתקו את מערכות המכ"ם הסובייטיות שבהן נעשה שימוש . 
אך אלו היו מערכות מיושנות משנות ה06 , שממילא לא היוו סיכון משמעותי לטורנדו . 
כאשר תוצאות הניסוי הישראלי הומצאו למשרד ההגנה בבון , הצליח חיל האוויר 
להתגבר על התנגדות מחלקת החימוש ולארגן בכל זאת ניסוי באגלין , פלורידה . 
בתחילת השנה הוטסו שלושה מטוסי טורנדו גרמניים לארה"ב ובהם חמישה מיתקני 
צרברוס 3 . כולם פעלו . בכל זאת , מפקח חיל האוויר יונקורת ודאי לא שמח 
במיוחד כשב91 ביוני נמסרו לו תוצאות הניסוי : נותחו 052 התקרבויות מטוסים . 
מיתקני צרברוס הצליחו להטעות ארבעה טיפוסי מכ"ם סובייטיים מיושנים שהיו 
מותקנים באגלין . אך צרברוס לא הצליח לשבש או להטעות מכ"ם חדיש יותר , 
שגם הוא היה מותקן באגלין , ושאינו אפילו הגירסה החדישה ביותר של הגנת המכ"ם 
של מזרח אירופה . על אף אי - התאמת המערכות , יותר מ2 . 1 מיליארד מארק 
זרמו לאלתא ו - אא"ג מאז אמצע שנות ה07 . בעמדתם המנותקת מכל פיקוח , יכלו 
להטוטני משרד ההגנה להרשות לעצמם לשחרר משאבים ולבצע תשלומים בדרך הראויה 
לכל היותר לחנות קטנה עם ניהול מרושל . הביקורת הפנימית מתריעה על כך ש"מעולם 
לא קוים משא ומתן או ביקורת על המחירים " . מצביאי מלת הצופן הסתפקו בכך 
שמשרד הביטחון הישראלי אישר שמחירי חברת אלתא היו " הגיוניים וסבירים " . 
חשבונות מאשדוד שהועברו באמצעות השותפה בייצור , אא"ג , או אפילו דרישות 
לתשלום פשוטות בכתב - יד מישראל , התקבלו במשרד ההגנה הפדרלי ללא בדיקות 
מספיקות . קופת המדינה קיבלה הוראות תשלום . מכיוון שבחשבונות רבים לא 
צוינו פריטים מוחשיים , אין איש יודע היום אם ובאיזה היקף היו התשלומים 
לחברת אלתא מוצדקים . כנ"ל לגבי אא"ג . עוד קבעו המבקרים בדו"חותיהם הסודיים 
עד עצם היום הזה : בשום מקום במשרד ההגנה לא היה תשקיף על מלוא העלות . 
סכומי המיליארדים ששולמו לא היו בדרך כלל מסווגים לחוזים או לחלקי חוזים 
מסוימים . המסמכים על ההתחשבנות עם אלתא " אינם מסודרים ובחלקם אינם אלא 
רישומים חלקיים " . דוגמאות נוספות לתוהו ובוהו הפיננסי : חשבונות פתוחים 
מהעבר הרחוק ; תשלומים למשלוחים כביכול של אלתא , שלא היו ידועים לשותפה 
אא"ג ; וחשבונות שונים ששולמו פעמיים . ההגנה באמצעות הצופן , העדר פיקוח 
של הנהלת המשרד והתחשבנות מבולבלת יכלו ליצור גם התעשרויות שלא כחוק . עקב 
תלונה של מדור השחיתויות של משרד ההגנה , נערכת זה חודשים מספר חקירה של 
הפרקליטות בבון נגד ארבעה פקידים . הם חשודים שהתעשרו באופן אישי על - ידי 
קבלת מזומנים , מתנות ונסיעות פאר . הפרקליטות סירבה למסור כל מידע , 
כי חקירה זו , ככל הקשור בפרשה , היא סודית . קפמאביננורברט גילס היה מנהל 
הפרויקט מ2791 עד שפרש לגמלאות ב8891 . הוא היה תלוי ברצונם הטוב ובעזרתם 
המוחשית של פקידים בכירים ושל קצינים . אחד מהם היה וולפגנג רופלט , כיום 
מנהל מחלקת החימוש במשרד ההגנה , הפקיד הבכיר ביותר אחרי מזכיר המדינה . 
פקידים סבורים שבלעדיו לא היתה מתאפשרת אספקה כה ממושכת של מערכות צרברוס . 
איך יתכן שאנשי צרברוס הצליחו להונות את הפרלמנט במשך יותר מכשר שנים ? 
ב6791 אישר הבונדסטאג את רכישת מטוס הטורנדו ובד בבד החליט על " תוספת למערכת 
טורנדו חד - פעמית " . מסעיף זה שולמו התקנות , חלקי חילוף ומכשירי בקרה . 
כדי לשמור על סודיות שיתוף הפעולה הגרמני - הישראלי , תחת הגנתם של סוכנות 
הביון הפדרלית והמוסד , גם בפני הבונדסטאג , נהגה חבורת הצופן שמנתה עם 
הזמן 531 אנשים בתת - המערכת צרברוס כאילו היתה חלקי חילוף מבחינה תקציבית . 
צרברוס לא יצא לאור אפילו כשוועדת חקירה פרלמנטרית חקרה ב1891 , ללא הצלחה , 
את הסיבות לגירעון של 3 . 1 מיליארד מארק שהושקעו בפרויקט . כתוצעה מחקירה 
שלא העלתה דבר , החליט הבונדסטאג שבעתיד תובא כל תוכנית שעלותה גבוהה מ05 
מיליון מארק לידיעת ועדת התקציב . גם הוראה זאת הופרה בעקביות . התוהו ובוהו 
בהוצאות התאפשר בסופו של דבר בגלל שיטת הצופן . היו מקרים שבהם ממונים שלא 
היו מורשי - צופן חתמו על מסמכים שהגישו להם פקודיהם מורשי - הצופן . הם 
לא ידעו על מה חתמו , לא היו מורשים לדעת , ובמקרים רבים גם לא רצו לדעת , 
כי בכך חשו שלא נשאו באחריות . מאוחר מדי הסיק משרד ההגנה מסקנות מנהגים 
אלה . " נוהל הצופן " , נאמר בדו"ח ביקורת מיוני 98 , " שונה עקרונית 
באופן שבעתיד יתאפשר פיקוח המשרד והמומחים ללא שום הפרעות " . רק לאחר שנחשפה 
השערורייה בחלקה הובא העניין לידיעת הפרלמנט : בדו"ח טורנדו האחרון , בסוף 
השנה שעברה , הוצגה מערכת צרברוס לראשונה , בשני עמודים בלבד . הדו"ח 
גילה טפח והסתיר טפחיים : שום מלה על הפרות נהלים , על הקשר הישראלי ועל 
שיתוף סוכנות הביון בעסקה . ב31 בדצמבר 98 מסר משרד ההגנה הפדרלי מידע לסיעות 
בוועדת התקציב , בסודיות . חברי פרלמנט מכל המפלגות הזדעזעו . חבר פרלמנט 
מטעם הסוציאל - דמוקרטים , קלאוס - דיטר קיבאכר , הצהיר שיחסי האמון עם 
משרד ההגנה " נשברו " . חברי הפרלמנט הסתפקו בהבעת מורת רוח בדלתיים סגורות . 
הם חשו מחויבים על - ידי הסודיות . איש אינו מוכן לקבל על עצמו אחריות 
מדינית עקב השערוריה . קפמאבינהלמוט שמידט , שכיהן עד יולי כשר ההגנה , 
אינו זוכר פרויקט חימוש ל"משדר שיבוש והטעיה " . מחליפו , גיורג לבר אינו 
יודע דבר : " זכרוני מצוין . הייתי זוכר דבר כזה . כנראה שההחלטה העקרונית 
התקבלה בזמן כהונתו של קודמי " . שר ההגנה לשעבר , הנס אפל , שמונה ב8791 , 
זוכר לפחות שהטורנדו היה אמור לקבל " משהו כמו " מכשיר נגד - מכ"ם , 
אך הוא נשבע " בכל מה שקדוש לו , שלא ידע דבר על צרברוס או על התערבות 
סוכנות הביון " . השר הבא , מאנפרד ורנר , מסר באמצעות דוברו , כיאות 
לתפקידו הנוכחי כמזכיר כללי של נאט"ו , שהוא מסרב לנקוט עמדה . אף מלה 
גם מרופרט שולץ , שהיה שר הגנה במשך תקופה קצרה , ואשר נאחז בחסד של כהונה 
מאוחרת : הוא " עדיין מחויב לסודיות " , ולכן נמנע ממנו לדבר . ודאי יכול 
היה הפרופסור לדווח רבות , כי , כפי שאומר פקיד גבוה במשרד ההגנה , הוא 
קיבל דיווחים " מרובים ומפורטים " . שולץ הכיר את תוכנם של דו"חות הביקורת . 
בדרגה נמוכה יותר , אצל מזכירי המדינה , אותו חוסר ידע , אותן טענות של 
חפות מפשע : זיגפריד מאן , מזכיר מדינה תחת גיאורג לבר מ2791 עד סוף 67 , 
טוען שמעולם לא היה קשור לצרברוס . אבל הוא " בטוח במאה אחוז , שבתקופת 
כהונת מחליפי התרחשו דברים מעניינים " . מחליפו , מזכיר המדינה לשעבר , 
קארל שנל , טוען היום : " מכיוון שאינני מומחה בתחום הטכני , לא התעסקתי 
במכלול צרברוס , ואינני מכיר אותו " . בדו"ח הביקורת הפנימי כתוב ההיפך : 
" מזכיר המדינה הד"ר שנל אישר באוגוסט 87 את חתימת החוזים המתאימים עם 
אא"ג והחברה השותפה " . גם קלאוס - סיטר לייסטר , היום חבר דירקטוריון של 
וסטדויטשה לנדסבנק , אינו זוכר : המבקרים של משרד ההגנה הפדרלי סבורים 
שהוא נושא גם בחלק מהאחריות המדינית : ציטוט מהדו"ח : שערוריה בתוך שערוריית 
צרברוס התגלתה בסוף 88 על - ידי מזכיר המדינה דאז , טימרמן , החשב הכללי 
היינץ גינטר צאבלברג וכמה פקידים ממשרד ההגנה . הם נסעו , כל אחד בנפרד , 
למרכז סוכנות הביון בפולאך , כדי לעיין שם במסמכים הלא - מסודרים של העברות 
הכספים מבון לישראל דרך פולאך . באי - הסדר של ספרי החשבונות גילו מסמכים 
על סך 02 מיליון מארק שאמנם לא היו קשורים כלל בעסקה עם ישראל , אך רמזו 
על עזרת סוכנות הביון לסין העממית . הם לא האמינו למראה עיניהם : מקור 
הכסף היה תחת סעיף התקציב : " תוספת מערכת טורנדו " . אם אפשר לשחזר את 
המהלך , מדובר באספקת אלקטרוניקה להאזנה , שוב מתוצרת אא"ג , לגבול סין - 
ברית המועצות . גם פעולה זו , פצצה מבחינת מדיניות חוץ , היתה ידועה בפולאך 
בשם צופן , שנבחר מתוך ידע גיאוגראפי : " פאמיר " , כשם שרשרת הרי הגבול 
בין האימפריות העוינות זו את זו . היוזמה לעסקה מפוקפקת זו יצאה באמצע שנות 
ה08 מסין . הסינים חיפשו עזרה בתחום הטכנולוגי , כדי לרגל באמצעים אלקטרוניים 
אחרי בריה"ם . לשם כך פנו גם לסוכנות הביון הגרמנית . סוכנות הביון הייתה 
מעוניינת , כי ציפתה שהתמורה תהיה מידע מרוסיה . היתה בעיה : מערכת האזנה 
כמו זו שביקשו הסינים עלתה כ05 מיליון מארק , ובעבור מבצע ריגול כה יקר 
לא היו משאבים בתקציבה של סוכנות הביון . נדמה שמשרד ההגנה יועד להיות מקור 
לכסף : גם בשביל מורשי - הצופן היה למידע האלקטרוני הסובייטי ערך מיוחד . 
כדי להשתמש ביעילות במשדר צרברוס , דרושים למכשיר נתונים מדויקים וחדשים 
ככל האפשר : תדרי שידור , יכולת החלפת תדרים , סדרות פולסים . נתונים 
אלה כמעט שאין לגלות באגף המערבי של ברית וארשה . בגלל חיישני הריגול של 
נאט"ו , מפעילים כוחות הצבא הסובייטי את מכ"ם מכווני - האש שלהם באירופה 
רק למשכי זמן קצרים ביותר ובזהירות רבה . הם עורכים ניסויים של הדגמים החדישים 
ביותר בעורף . במחצית השנייה של שנות ה08 סיפקה סוכנות הביון הפדרלית לסין 
העממית מכשיר האזנה אלקטרוני של אא"ג בשווי של כ05 מיליון מארק . לפעולה 
זו בנתה סוכנות הביון מקלעת מבלבלת של חברות הסוואה . מושבה של אחת מהחברות 
האלו היתה כתובתו של פקיד בכיר במשרד ההגנה , נורברט גילס . משלוחי האלקטרוניקה 
התבצעו דרך נמל המבורג . כתובת הנמען : חברת אוטמה , ספרד , הנחשבת בחוגים 
כלכליים כחברה - בת של אא"ג , אך היא למעשה תיבת דואר של סוכנות הביון . 
המשלוח לא מגיע מעולם לספרד , אלא לסין . דגמי האלקטרוניקה של אא"ג אינם 
ידועים , אך יש להניח שמסירת טכנולוגיה זו לארץ קומוניסטית היא אסורה , 
ולכן מהווה מעשה פלילי . המשמעות : עסקת פאמיר מהווה מעברה לא - חוקית 
של טכנולוגיה , שתכננה סוכנות הביון הגרמנית במימון קופת משרד ההגנה . הפרקליטות 
בבון ביקשה לחקור גם מכלול זה , אך נכשלה במשרד ההגנה : משרד ההגנה הסתמך 
על סעיף 69 של חוק הפלילי וסירב למסור את התיקים , בשל חשש שייפגעו " אינטרסים 
של מדיניות חוץ ממדרגה ראשונה " . אין תשובה לשאלת האחריות המדינית להרפתקה 
יוצאת - דופן זו . מי במשרד ההגנה הפדרלי שיחרר את המשאבים למטרות ריגול ? 
האם ידע על כך שר החוץ גנשר ? האם משרד הקנצלר , האחראי לסוכנות הביון , 
ידע ? האם ועדת הביטחון הפדרלית היתה שותפה ? האם הוועדה הפרלמנטרית לביקורת 
על סוכנויות הביון ידעה ? בדבר כל השאלות בקשר לפאמיר , קליגולה וצרברוס , 
סירבו השלטונות חודשים רבים להגיד דבר : לא משרד ההגנה הפדרלי , לא משרד 
הקנצלר ולא סוכנות הביון . זה " סודי " , אמרו כולם . רק בשבוע שעבר , 
כשידע משרד ההגנה על הפרסום המתוכנן , הוא אישר חלק מהטענות לגבי צרברוס . 
אמנם מכחישים שצרברוס אינו פועל : " המערכת הוכיחה את יעילותה באופן משכנע 
בניסויים מעמיקים ונרחבים " . הכחשה זו אינה מפליאה , כי על אף התוצאות מהניסויים 
הקודמים , החליטה מחלקת החימוש במשרד ההגנה , תחת וולפגנג רופלט : תוכנית 
צרברוס תימשך . 
