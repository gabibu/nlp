מנכ"ל תדיראן לשעבר , יגאל נאמן , יקבל בעוד שלוש שנים וחצי , בהגיעו 
לגיל 55 , פנסיה חודשית בסכום כולל של 546 , 31 שקלים . פנסיה זו כוללת 
שני מרכיבים : פנסיה מכוח פוליסת ביטוח מנהלים , בסכום של 517 , 7 שקל , 
ופנסיה מכוח קרן לפרישה מוקדמת 039 , 5 שקל . פנסיה זו אושרה לנאמן על - 
ידי מועצת המנהלים של החברה באפריל 9891 , אחרי שזכויותיו הוקטנו בסכום 
של 063 אלף שקלים . פרטים אלה חשף אתמול בבית המשפט המחוזי בתל - אביב מנהל 
מחלקת השכר בתדיראן , יצחק הררי . תצהירו של הררי ניתן בעקבות דרישה של 
קבוצת עובדים בחברה לגלות את דמי הפרישה של נאמן ובכירים אחרים בחברה . בתצהיר , 
המשתרע על - פני שישה עמודים , מפרט הררי את המהלכים , שקדמו לקביעת הפנסיה 
של נאמן . נאמר בו , כי עוד בחודש מארס 4791 החליט דירקטוריון תדיראן להקים 
קרן מיוחדת , שתאפשר פרישה מוקדמת של מנהלים , ומאותו מועד העבירה החברה 
לחברת הביטוח כספים על חשבון סכומי הפרישה , שישולמו למנהלים אלה . באפריל 
2891 קיבל הדירקטוריון החלטה , שלפיה יפרשו חברי הנהלה ומנהלי מפעלים בגיל 
06 , ומנכ"ל תדיראן בגיל 55 . לתצהיר מצורף סיכום דיון של מועצת המנהלים 
של תדיראן מחודש מארס אשתקד , שבו נידונו תנאי הפרישה של נאמן , עוד לפני 
שהוקטנו זכויותיו בסכום של 063 אלף שקל . לידיעת חברי הדירקטוריון הובאה 
באותה ישיבה חוות דעתו המשפטית של עורך הדין חיים צדוק , שקבע כי תנאי הפרישה 
של נאמן ובכירים נוספים אינם מעוגנים בחוק , מכיוון שלא אושרו על - ידי 
מליאת מועצת המנהלים , כמתחייב . בדיון אמר מאיר עמית , כי אינו יכול להסכים 
לתנאי פרישה בסדר גודל כזה , לנוכח מצבה הנוכחי של תדיראן והאווירה הציבורית . 
באותה ישיבה הציע בני גאון לבטל את סיכום תנאי הפרישה עם נאמן , על בסיס 
חוות דעתו של צדוק . " כדירקטורים בחברה " , אמר גאון , " לא נוכל לתת 
צידוק ויד לעיוות כזה " . במכתב , ששלחה סוכנות הביטוח לחברת תדיראן לפני 
שלושה שבועות , פירטה את הפנסיה החודשית , שיקבל נאמן מחודש ינואר 4991 , 
בהגיעו לגיל 55 . במכתב כותבת סוכנות הביטוח , כי הסכום שיקבל 546 , 
31 שקל בחודש הוא הסכום , שהוקטן בעקבות החלטת מועצת המנהלים של תדיראן 
באפריל 9891 . לפי תצהירו של הררי , אושרה הפנסיה הסופית של נאמן , שקבעה 
ועדה של הדירקטוריון באפריל 9891 לאחר ההפחתה של 063 אלף שקל , על - ידי 
בני גאון , חיים בן - שחר , גוריון מלצר ויוסף מעין . 
