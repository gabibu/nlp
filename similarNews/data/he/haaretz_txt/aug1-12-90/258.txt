גרעין " יריחו " , שחברים בו עשרות משפחות ורווקים , המקורבים לתנועת התחייה , 
ל"כך " ולארגון " מדינת יהודה " , התנחל אתמול בערב באתר סמוך ליריחו . 
כוחות צה"ל הכריזו על האזור כשטח צבאי סגור , ועל - פי הידוע אמורים היו 
לפנות את המתנחלים במשך הלילה . גרעין " יריחו " מבקש זה שנים מספר להקים 
יישוב קבע ליד העיר יריחו . לדברי אנשי הגרעין , הבטיחו להם ראשי הליכוד 
והתחייה , כי עם הקמת הממשלה החדשה יינתן האישור לעלייה על הקרקע . אחד 
מראשי הגרעין , יוני צדוק , אמר אמש כי הגרעין יעלה על הקרקע שוב ושוב , 
עד שיתקבל האישור המבוקש . לדבריו , זוהי " התשובה הציונית האמיתית לבקבוקי 
התבערה , המושלכים באזור יריחו על מטרות ישראליות , ולתוכנית ההתנקשות 
של מחבלים בשר דוד לוי " . 
