ח"ך רן כהן ( ר"ץ ) וח"ך יאיר צבן ( מפ"ם ) פנו בסוף השבוע אל היועץ 
המשפטי לממשלה , מבקרת המדינה ושר החקלאות רפאל איתן בתביעה " לחדול מיד 
מפרסומן של מודעות צומת במסווה של פרסומי משרד החקלאות " . ח"ך כהן טען כי 
מודעות שפורסמו בעיתוני סוף השבוע על - ידי משרד החקלאות אינן אלא הסוואה 
לעמדותיה הפוליטיות של צומת . הוא אמר כי המודעות , שעלותן רבה , התפרסמו 
על גבי עמודים שלמים בעיתון והן העתק מדויק של מודעת צומת בטרם כניסתה של 
הסיעה לקואליציה , ואין בינן לבין חקלאות דבר , אפילו לא קריאה לחיסכון 
במים . ח"ך כהן דרש לחייב את צומת בתשלום מודעות אלה . לדבריו , חמור 
מאוד שצומת , מרגע שנגעה בשלטון , משחיתה עצמה ומשתמשת בכספי ציבור למטרות 
מפלגתיות . ח"ך צבן קרא להורות לשר איתן להחזיר מקופת מפלגתו לקופת משרד 
החקלאות את עשרות אלפי השקלים ששילם המשרד לעיתונים השונים עבור פרסום מודעות 
הענק , הכוללות לדבריו תעמולה פוליטית ישירה של צומת . ח"ך צבן מדגיש כי 
המודעה מסתיימת בפנייה בעלת אופי מפלגתי מובהק הקוראת למצדדים בנוסחה של 
" שטחים תמורת שלום " לשקול מחדש את עמדתם . צבן אמר עוד כי תנועת צומת , 
המתגנדרת בכך שהחזירה את כספי מימון המפלגות , עשתה מעשה חמור פי - כמה 
של ניצול כספי מדינה לצורך תעמולה מפלגתית . ח"ך עוזי ברעם ( מערך ) פנה 
אמש ליועץ המשפטי לממשלה יוסף חריש להורות לשר החקלאות לחדול מפרסום המודעות . 
" זוהי מודעה בעלת תוכן פוליטי . במודעות אלה מגדיל למעשה איתן את מימון 
מפלגתו על חשבון קופת המדינה " . ברעם גם תובע כי צומת תחזיר מקופתה את מחיר 
המודעות שכבר נדפסו . שר החקלאות רפאל איתן דחה אתמול את טענותיהם של הח"כים 
כהן וצבן . " הקטע שלטענתם הוא פוליטי , הועתק מהצעה שהגיש לממשלה שר 
החקלאות הקודם אברהם כץ - עוז . הפורמאט והעיצוב של המודעה הוא נוח , ועל 
כן השתמשנו בו גם עכשיו . אנו אותם אנשים , ולא הפכנו את עורנו כשנכנסנו 
לממשלה " , סיים השר איתן . 
