לונדון ( ע"ר ) . סוחרי נפט צופים כי היום תהיה עלייה נוספת במחירים , 
בעקבות המתיחות במפרץ והחרם על מוצרי נפט עיראקיים . 21 מדינות השוק האירופי 
המשותף ויפאן הלכו בסוף השבוע בעקבות ארה"ב , והצטרפו לאמברגו על רכישות 
נפט מעיראק ומכוויית הכבושה , בניסיון להפעיל לחץ כבד על כלכלת בגדאד . 
נראה כי ארה"ב גם רוצה שטורקיה וסעודיה יהיו מוכנות לסגור את צינורות הנפט 
העוברים בשטחן , והמזרימים את רוב הנפט העיראקי . משקיפים סבורים כי טורקיה , 
החברה בברית נאט"ו , תתגבר על רתיעתה מפני סגירת צינור הנפט אם האו"ם 
יחייב עיצומים . הסעודים לא גילו עד כה את עמדתם . אם לא תהיה פריצת דרך 
במשבר , סבורים סוחרים , כי עם פתיחתם מחדש של השווקים מחר , ימשיכו המחירים 
לעלות , למרות שכבר עלו בשליש . הנפט מסוג " ברנט " מהים הצפוני , עלה 
בשבוע שעבר ל42 דולר לחבית , בטרם ירד המחיר במקצת . זהו מחירו הגבוה ביותר 
מאז ינואר 6891 . המערב שומר בינתיים על אופציה לסגר ממש , אשר יסגור את 
צינורות הנפט , או יפעיל אניות מלחמה כדי למנוע בעד מיכליות מלשוט בנתיבי 
הים התיכון וים סוף אל מסופי הנפט העיראקיים . אניות מלחמה עשויות גם לפטרל 
באזור היציאה מן המפרץ . מומחים אמרו כי אם הכוונה היא להטיל סגר , כדי 
לבלום את כל הנפט העיראקי והכווייתי , יהיה צורך לפעול במהירות , שאם לא 
כן עלולים המחירים לעלות ל03 דולר לחבית , בשל רכישות - בהלה . 
