( ע ) . מפעל התרופות " רפא " בירושלים פיתח ערכות הגנה נגד התקפה כימית , 
והחל לשווק אותן , בשלב זה , רק עבור מערכת הביטחון . הערכה כוללת מזרק 
מיוחד וטבליות . המזרק מכיל חומר הקרוי " אטרופין " , אותו יש להזריק בזמן 
ההתקפה . החומר פועל למניעת פגיעה בלתי - הפיכה בשרירים ובעצבים . בתוך 
כל ערכה 12 גלולות . מנכ"ל " רפא " , שמריה לוין , מסר כי הטבליות מעניקות 
טיפול מונע , במצב בו ישנה אפשרות לחזות התקפה כימית צפויה . " תפקיד 
הכדור הוא למנוע תהליכים כימיים מזיקים , אך לשם - כך צריך לדעת את מועד 
ההתקפה " . במעבדות " רפא " מצאו דרך לייעל את דרך ייצור הערכות , היכולות 
להחזיק מעמד בין שלוש לחמש שנים . 
