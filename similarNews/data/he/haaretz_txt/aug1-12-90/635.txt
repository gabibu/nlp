מחלוקת חריפה התעוררה במועצת המנהלים של רשות שדות התעופה , כשחלק מחברי 
המועצה תומך במנכ"ל הרשות , ברוך לוי , וחלק תומך ביו"ר הרשות , אריה 
גרוסברד , שאף איים להתפטר אם תתקבל החלטה בלתי חוקית . הוויכוח התעורר 
עקב הצעת אחד מחברי המועצה , שכונסה ביום חמישי לישיבה מיוחדת על תקציב 
הרשות , להאציל סמכויות למנכ"ל בכמה סעיפים מרכזיים הקשורים לחוק רשות שדות 
התעופה . בין השאר דובר בהאצלת סמכויות בנושאים של עריכת תקציבים , מאזנים , 
בקרתם ותנאי העסקתם של עובדים . הדיון הממושך היה רצוף בוויכוחים משפטיים 
על כל סעיף וסעיף ובפניות רבות לחוות דעתם של עורכי הדין של רשות שדות התעופה , 
שהשתתפו בישיבה . המתנגדים להצעה טענו שכמה חלקים בה אינם חוקיים . לאחר 
חמש שעות של דיונים סוכם להסמיך את היועץ המשפטי של רשות שדות התעופה לפנות 
ליועץ המשפטי לממשלה , כדי לקבל את חוות דעתו בנושא ולהביאה לפני חברי המועצה . 
גרוסבורד אמר אמש בתגובה : " מבלי להיכנס לפרטי הדיון , הנושא נדחה לקבלת 
חוות דעת משפטית " . לדבריו לא איים להתפטר מתפקידו אלא בשלב מסוים של הדיון 
התבטא ואמר , כי " אם יעבור משהו לא חוקי , אני אשקול בכלל אם יש לי מה 
לעשות פה " . 
