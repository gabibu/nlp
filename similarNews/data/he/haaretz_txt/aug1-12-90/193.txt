פינים הגיש אתמול כתב אישום ברצח , נגד שלושה אנשי היחידה למלחמה בסמים 
של ממשלת ארה"ב . השלושה מואשמים כי הרגו קולונל בצבא הפיליפינים ושניים 
מעוזריו בחשד כי מכרו הרואין . שגרירות ארה"ב טוענת כי לשלושה חסינות דיפלומטית , 
והם חסינים מפני תביעות . כל השלושה כבר עזבו את הפיליפינים , ואין להם 
תוכניות לשוב לשם בקרוב . יחד עם שלושת האמריקאים מואשמים גם 31 מאנשי היחידה 
למלחמה בסמים בפיליפינים . הם מואשמים כי ירו בקולונל ובעוזריו שעה שמכרו 
הרואין בשווי עשרה מיליון דולר לקונה אמריקאי . הסוכנים טוענים כי השלושה 
נהרגו במהלך קרב יריות שפרץ במקום . הצבא טוען כי הקולונל ואנשיו לא פתחו 
באש , ונורו בדם קר . הפרשה גרמה לסיכסוך חריף בין היחידה למלחמה בסמים 
בפיליפינים לבין הצבא . 
