יצחק נדאף ( 92 ) מהרצליה , שנמצאה ביום א שעבר מוטלת בצד הכביש ברחוב 
הבריגדה בהרצליה , תנותח לשם בירור סיבת המוות , כך החליט ביום ו בית המשפט 
המחוזי בתל - אביב . השופטת עדנה שצקי דחתה את הערר שהגישו רות לביא , אחות 
המנוח ושני אחיו יהודה ויעקב נדב , על החלטת שופטת בית משפט השלום בתל - 
אביב , ציפורה ברון , לנתח את הגופה . בערר נטען , כי סיבת מותו של המנוח 
ידועה היטב לפי תעודת הפטירה של בית החולים בילינסון בפתח - תקוה . נציג 
המשטרה ציין , כי ביום א סמוך לשעה 03 : 8 בערב נודע על תאונת דרכים בין 
שני כלי - רכב בהרצליה . הוברר , כי במקום לא אירעה תאונה , אלא נמצא 
יצחק נדאף , שהועבר לבית החולים עם חשד לשבר בגולגולת ונפטר אור ליום ג . 
נציג המשטרה טען , כי אין למשטרה אפשרות לקבוע את סיבת המוות והסבירות למוות 
כתוצאה מעבירה הינה גבוהה . אין מוציאים מכלל חשבון שמותו של נדאף נגרם 
כתוצאה ממעשה של פעילות חבלנית עויינת . השופטת עדנה שצקי ציינה בהחלטתה , 
כי ללא נתיחת הגופה לא ניתן לקבוע את סיבת המוות . השופטת הוסיפה , כי 
הרופא שקבע את סיבת המוות בבית החולים עשה זאת ללא בדיקה פנימית של איברי 
הגוף . קביעתו של הרופא בדבר מוות שנגרם כתוצאה משבר בגולגולת אינה יכולה 
להוות ראייה מכרעת אודות סיבת המוות לאשורה , מאחר שלעתים יתכן ואדם יוותר 
בחיים גם לאחר שבר בגולגולת . " במקרה זה , המומחים לאבחון סיבת המוות 
הינם הרופאים המשפטיים מן המכון לרפואה משפטית " , סיכמה השופטת והחליטה 
לדחות את הערר . 
