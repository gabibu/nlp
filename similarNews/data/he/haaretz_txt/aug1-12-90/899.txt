שלוחות הבנקים הישראליים בניו יורק יציגו במחצית הראשונה של 0991 ירידה חדה 
יחסית ברווחיותם , בגלל המשבר בשוק הנדל"ן האמריקאי . בנק דיסקונט ובנק 
לאומי מפעילים בניו יורק חברות בנות . הבנק היחיד ששלוחתו בניו יורק מופעלת 
כסניף הוא בנק הפועלים . מקור המשבר הוא באשראי הנרחב שהעמידו בשנים קודמות 
הבנקים בחו"ל למימון ביצוע עסקות רכישה של נכסי דלא ניידי . בעקבות המשבר 
נגרמו ירידות חדות בשוויים של נכסי נדל"ן שונים . לדוגמה : נכס נדל"ן במנהטן , 
שנקנה לפני שנתיים תמורת 85 מיליון דולר , נמכר כיום תמורת 83 מיליון דולר . 
חשיפתם של הבנקים הישראליים בניו יורק לעסקי הנדל"ן היא מוגבלת . האשראי 
שניתן לצורך מימון עסקות נדל"ן נאמד בכ%02 מתיק האשראי הכולל שלהם . עם 
זאת , העובדה שחלק גדול ממתווכי הנדל"ן שהסתבכו היו ממשפחות יהודיות , 
הגדילה את פוטנציאל החשיפה של הבנקים הישראליים . ההסתבכות בשוק הנדל"ן , 
בנוסף להסתבכות לפני כשנה בשוק האג"ח זבל , תביא לכך שפעילות הבנקים הישראליים 
בניו יורק לא תניב רווחיות נאותה זו השנה השנייה ברציפות . אמנון גולדשמידט , 
המפקח על הבנקים , המליץ בדו"ח לשנת 98 , לבחון מחדש את כדאיות ההפעלה 
של שלוחות הבנקים הישראליים בחו"ל . 
