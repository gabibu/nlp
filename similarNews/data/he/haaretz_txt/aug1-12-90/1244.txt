יש לגנות את ההתפרעויות בירושלים וכל התפרעות הבאה בעקבות פיגוע חבלני . 
ההתפרעויות פסולות באופן עקרוני , באשר אינן פוגעות ישירות באשמים , והן 
מזיקות מבחינה מדינית וביטחונית . אך אם אחרי גילוי הנערים הנרצחים שמענו 
על רבבה של מתפרעים יהודים בירושלים ויש להניח שאין בירושלים רבבה של יהודים 
חסרי - אחריות , פורעי חוק אזי יש לשאול : מה היסוד והסיבה להתפרעויות 
חוזרות , נשנות ומחמירות ? הכלל הוא שאל יטלו אזרחים את החוק לידיהם , 
כשיש שלטונות מוסמכים האוכפים את החוק . במציאותנו , אין הדבר כך לגבי 
פורעים ורוצחים ערבים " ממניעים לאומניים " . אמנם הם נשפטים ונאסרים , 
לכאורה למאסר ממושך , אך למעשה יודעים הם ויודעים אנו שבמהרה ייצאו לחופשי . 
הכל למדו את לקח החילופים , ובמיוחד לקח עסקת גיבריל , החמורה מכולם . 
מאז אין פחד מעונש וממאסר על רוצחים בפועל ובכוח , ואל חלל ריק זה מתפרץ 
זעם הציבור כתגובה אפשרית יחידה . על הכנסת לעשות . יש לחשוב שוב על עונש 
מוות במקרים קיצוניים . ובעיקר : על הכנסת לחוקק חוק האוסר על רשויות המדינה 
לשחרר מחבלים שפוטים לפני תום ריצוי עונשם ואף לנהל משא ומתן על כך . עם 
כל האכזריות שבדבר , במאבקנו הקיומי אין דרך אחרת , ועלינו ללמוד מחוכמת 
קדמונינו , שכבר גזרו סייג מעין זה . שום פלפול מלומד לא יסתור את האמת 
היסודית : תקנה זו תקפה דווקא עתה . אשקלונברצוני להגיב על מכתבו למערכת 
של שלמה מייזלס ( " הארץ " , 7 . 22 ) . מר מייזלס מציע להטיל במקום 
על נהגים המעורבים בתאונות עונשים הנעים מפסילת רשיון לשלוש שנים וקנס של 
000 , 5 ש"ח ועד שלילה לצמיתות , החרמת הרכב ומאסר של 01 שנים ( בהתאם 
לחומרת הפגיעה בנפש כתוצאה מהתאונה ) . יש להזכיר שאנו חיים במדינה דמוקרטית , 
שבה מוטלים עונשים לאחר תהליך משפטי , ולכן אין כאן מקום לעונשים " במקום " . 
מי יקבע מי האשם בתאונה ? בוחן התנועה , קצין המשטרה ? הרי אלה הם נציגי 
הרשות המבצעת , לא השופטת . ובאשר להחרמת הרכב , מה קורה אם אדם נוהג 
ברכב לא - שלו , או כזה הרשום במשותף על שם בנבת זוגו ? ומדוע אווירת ה"עליהום " 
על הנהג הישראלי ? לדעתי הבלתי - מקצועית , אך הנסמכת על ניסיון לא - מועט 
של נהיגה במערב אירופה ובמזרחה , אין אנו נוהגים באופן גרוע יותר מהנהגים 
בחו"ל . הבעיה היא שהמדינה עושה כל שביכולתה להלחיץ אותנו על - ידי כבישים 
משובשים , תמרורי " עצור " לא - הגיוניים , חוקים ותקנות על כל צעד ושעל , 
ומשטרה הששה להטיל עלינו דו"חות קלים ( כמו עבירות מהירות ) ולא היכן 
שצריך ( כמו שמירת מרחק ) . יש להפסיק לחפש את המטבע מתחת לפנס . על ממשלתנו 
להתחיל לחשוב ברצינות על מניעת תאונות , ולא רק על יחסי ציבור . רעננהככל 
שמתמשך הוויכוח בעיתונות עם יו"ר ועדת האנרגיה של התאחדות התעשיינים בדבר 
תעריפי החשמל לתעשייה , חוזר גיורא מיוחס לאותן טענות לא - מבוססות שהשמיע 
בעבר , תוך שהוא מטעה את הקוראים ויוצר דיס - אינפורמציה ובלבול מושגים . 
השימוש במגוון אמצעים לייצור חשמל , כפי שהוא קיים בישראל , מקובל בעולם , 
והוא הנכון מבחינה כלכלית : תחנות כוח שההשקעה בהן גבוהה והעלות השוטפת 
נמוכה יחסית , משמשות לעומס בסיסי ; אמצעים אחרים ( כגון טורבינות גז ) 
שההשקעה בהן נמוכה ועלות התפעול גבוהה , משמשים לעומסי ביניים ולשעות שיא . 
תעריפי החשמל בישראל הם מן הנמוכים ביותר בעולם , על אף שאין בישראל מפלי 
מים ונהרות , ואת כל הפחם והדלק הנוזלי יש לייבא ממרחקים . מיוחס חוזר שוב 
ושוב ליחס שבין התעריף הביתי לבין התעריף לתעשייה , תוך שהוא משתמש במידע 
חלקי ובנתונים מסולפים . בבריטניה , למשל , אמנם המחיר לתעשייה נמוך בכ%54 
מהתעריף הביתי , ובישראל רק בכ%52 , אך התעריף לתעשייה נמוך יותר בישראל , 
שבה הוא 5 . 6 סנט לקוט"ש , לעומת 7 . 6 בבריטניה . אי - אפשר להתייחס 
לתעריף החשמל הממוצע לתעשייה מבלי להתייחס לשעות השימוש בחשמל . תעריף תעו"ז 
( תעריף עומס וזמן צריכה ) , המוחל על התעשיינים , מאפשר להם ליהנות 
מחשמל זול ביותר בשעות הלילה . בארצות התעשייתיות באירופה , שבהן מנצלת 
התעשייה באופן מאסיווי יותר את שעות השפל , יורד המחיר הממוצע לחשמל . מיוחס 
עצמו טוען שיש מפעלים שתעו"ז גרם להם לייקור עלות החשמל , משום שלא שינו 
את פרופיל הצריכה . מדוע , איפוא , הוא משווה את התעריפים לארצות שבהן 
המפעלים כן מנצלים את שעות השפל , ומורידים בכך את עלות החשמל ? בעניין 
זה ראוי לזכור כי העיקרון הוא שתעריפי החשמל משקפים את עלויות הייצור לאותו 
צרכן . את טענותיו כאילו חברת החשמל בישראל אינה יעילה , אין צורך לנסות 
להפריך . היא מופרכת מיסודה . על אף שההשוואות בתחום היעילות של מערכות 
חשמל קשות , עקב ההבדלים ביניהן , אי - אפשר להתעלם מאותו נתון עיקרי שהזכרתי : 
בסופו של דבר , מחיר החשמל בישראל נמוך לעומת רוב ארצות העולם , למרות 
נתוני בסיס נחותים . דובר חברת החשמלחיפהסקרים פוליטיים שערכו מוסדות ועיתונים 
מראים שדעת הקהל נוטה כמטוטלת לשמאל או לימין , אבל סיכום הממוצע מראה שדעת 
הקהל מאוזנת בין שתי ההשקפות , כפי שזה משתקף גם בייצוג בכנסת . מכאן ההנחה 
שחלק גדול מקהל הצופים מסתפק במה שיש בתוכניות הטלוויזיה , אך לא כל הצופים . 
לדעתי ולדעת רבים כמוני , שאינם מבקרי תוכניות , תוכנית הטלוויזיה " אולפן 
קיץ " , שהיתה צריכה לרדוף אותנו שלוש פעמים בשבוע , היתה לא - מוצלחת . 
התוכנית הראשונה , כפרמיירה , היתה צריכה להיות מרשימה , ולא כך היתה , 
ולכן אין צורך לתת לה ימי חסד של ניסיון על בשרנו . אינני מכיר את המניפולציות 
של הדחות ומינויים פרסונליים על בסיס פוליטי או מקצועי המתנהלים מאחורי המסך 
הקטן . אבל אם המצב כה גרוע , מדוע לא נשמעים קולות המחאה של אנשי המערך 
והגופים הנייטרליים שבוועד המנהל ? דבר אחד ברור : הצופה רוצה ודורש את 
התמורה תוכניות טובות , פרשנות וחדשות אמינות . באם אין כאלה , יש אלטרנטיבות : 
ערוץ 2 , התחנות של ירדן ולבנון , וזה חבל . חיפהשמעתי את שר המשטרה רוני 
מילוא אומר , כי יש לפעול נגד המפגינים חסרי - הדיור שיפרו את החוק כדי 
שידעו שחוק הוא חוק ויש לשמור עליו . מקובל עלי . אך מדוע אין השר מילוא 
פועל ביד תקיפה נגד המפלגות שנמנעו מלהחזיר את הכסף שלקחו באופן לא - חוקי 
ובניגוד לפסיקת בג"ץ ? ומדוע לא עצרה המשטרה שום חבר מרכז של מפלגה העובד 
בשירות המדינה , בניגוד לחוק שכבר נכנס לתוקפו ? האם תופעת המפלגות והח"כים 
מעל לחוק אינה מסכנת אותנו כמדינה , לפי מה שקרה ברומניה ? זו עוד סיבה 
לשינוי שיטת הממשל . 
