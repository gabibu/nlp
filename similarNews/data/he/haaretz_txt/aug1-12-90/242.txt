ארבעה משרי ממשלת מזרח - גרמניה הנוכחית חשודים כי עבדו עבור שירות הביטחון 
לשעבר , השטאסי . כך כותב העיתון המערב גרמני " די וולט " בגיליונו מיום 
שלישי . בידיעה נאמר כי בדיקה שנערכה בתיקיהם של 004 חברי הפרלמנט הנוכחי , 
העלתה חשדות כי 04 מתוכם שיתפו פעולה או עבדו בשכר מלא בשירות השטאסי . 
בין החשודים כלולים גם ארבעה משרי הממשלה , שניים מהם חברי המפלגה הבכירה 
בקואליציה , הנוצרים - דמוקרטים , אחד מכהן מטעם הסוציאל - דמוקרטים והרביעי 
מטעם הליברלים . הוועדה שחקרה את חברי הפרלמנט הוקמה על ידי ראש הממשלה המזרח - 
גרמני , שפעל כדי לטהר את שמו מהחשד כי שיתף פעולה עם המשטרה . החקירה 
הנוכחית טיהרה גם את ראש המפלגה הקומוניסטית הנוכחית , גרגור גיזי , ואת 
ראש הממשלה הקודם של מזרח גרמניה , הנס מודרו . שר הפנים המזרח גרמני , 
פטר - מיכאל דיסטל , דחה אתמול דרישות שלא להעסיק עוד במשרדו אנשים שעבדו 
בעבר בשטאסי . דיסטל הודיע שהוא לא " יבדוק בציציות " , וימנע רק מהעסקת 
אנשי שטאסי שהיו מעורבים בעבירות חמורות . לעומת זאת אמרו אתמול מקורות במשרד 
החוץ בבון , כי בגרמניה המאוחדת לא יתקבלו לעבודה דיפלומטים ממזרח גרמניה . 
לדברי המקורות , כל הדיפלומטים מן המזרח היו קומוניסטים , ולרבים מהם 
עבר של חברות בשטאסי . בעניין אחר קבע אתמול צוות רופאים מזרח גרמני , כי 
המנהיג המודח אריך הונקר לא יוחזק בבית מעצר מסיבות רפואיות . הונקר מצפה 
למשפט בגין שורה של עבירות חמורות , הכוללות שחיתות , התעשרות אישית ודיכוי 
מתנגדים פוליטיים . הוחלט שהוא יקבל לרשותו דירה מבודדת , שבה יוכל להיות 
מוגן מהתקפות אזרחי מזרח - גרמניה . על כך הודיע דובר משרד הפנים . " ממשלת 
מערב - גרמניה קנתה ב52 השנה האחרונות את חירותם של 33 אלף אסירים פוליטיים 
במזרח - גרמניה , ותמורת כל אחד מהאסירים היא שילמה סכום שהגיע לכ09 אלף 
מארק " . כך הודיע שר הפנים המזרח גרמני . זאת היתה ההכרה הרשמית הראשונה 
במסחר הענף הזה , שהיה סוד גלוי מזה שנים אחדות . זאת גם הפעם הראשונה 
שבה נמסרו נתונים מדויקים על היקף הפעולה . דיסטל דיווח כי בתחילה שילמה 
בון כ04 אלף מארק עבור כל אסיר משוחרר , והמחיר עלה בהדרגה עד ל748 , 59 
מארק לאדם עד 7791 . הוא לא יכול היה לומר כמה בדיוק שילמה מערב - גרמניה 
במהלך כל השנים הללו . עוד סיפר שר הפנים כי מזרח - גרמניה לא קיבלה כסף 
מזומן , אלא אשראי לרכישת מוצרים שונים , החל מתפוזים ועד לציוד תעשייתי . 
כך למשל , הוחלפו ב4691 ילדי אסירים תמורת תפוזים לקראת חג המולד , סיפר . 
