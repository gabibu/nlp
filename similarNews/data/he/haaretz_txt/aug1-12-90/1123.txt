( ע ) . שני תושבי ירושלים נעצרו על - ידי מחלק ההונאה של משטרת ירושלים , 
בחשד שניסו לסחוט גבר חרדי נשוי ואב לשמונה , על רקע פרשת אהבים שניהל 
מחוץ למסגרת הנישואים . השניים , נסים עמיאל וחיים לוי , הובאו אתמול לבית 
משפט השלום בירושלים להארכת מעצרם . נציג מחלק ההונאה טען , כי עמיאל למד 
על החרד ואהובתו מפי חברתו לחיים שעברה לגור בדירה שבה גרה האשה . על פי 
החשד , פרצו עמיאל , חברתו ולוי למכוניתו של החרד , בעת שחנה ליד ביתה 
של האשה , וגנבו מתוכה מסמכים . לטענת החוקר , הם עשו זאת כדי לוודא את 
זהותו של האיש . אחר כך יצרו עמו קשר , ודרשו ממנו 000 , 01 דולר . השניים 
חשודים כי איימו לספר על כך לאשתו של האיש ולרב שלו , אם לא ישלם להם את 
הכסף . בעקבות האיומים פנה האיש למשטרה . שני החשודים נעצרו בעת שנפגשו 
איתו לצורך קבלת הכסף . לטענת המשטרה , הודו החשודים בפריצת רכבו של המתלונן 
ובגביית הכסף , אולם הכחישו כי מדובר בסחיטה . הם טענו שהכסף היה מיועד 
לפיצוי על עוגמת הנפש שנגרמה לחברתו של עמיאל , בשל ההצעות המגונות שהציע 
לה המתלונן בטלפון . עמיאל אמר בבית המשפט : " לא רציתי את הכסף שלו . 
בסך הכל רציתי שיפסיק להטריד את החברה שלי " . המשטרה ביקשה להאריך את מעצרם 
בחשש שאם ישוחררו הם עלולים לתאם עמדות בינם לבין עצמם ועם הנשים המעורבות 
בפרשה , שטרם נחקרו . השופטת , מרים מזרחי , הורתה להאריך את מעצרם של 
החשודים עד יום שישי . 
