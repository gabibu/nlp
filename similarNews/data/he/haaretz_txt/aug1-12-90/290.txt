רק בישראל אפשר כיום לעסוק במחקר מעמיק של התרבות היהודית , טוענים אנשי 
המרכז הבין - ארצי להוראת תרבות ישראל . כאן מצויים כתבי היד , החומר הביבליוגרפי 
והארכיוני בריכוז שאין שני לו , וכאן מצויים המלומדים החשובים ביותר העוסקים 
בנושאים יהודיים . המרכז , שהוקם ביוזמתו של פרוף משה דייוויס מהאוניברסיטה 
העברית בירושלים ובחסות נשיא ישראל , מציין השנה עשור לקיומו . את מייסדי 
המרכז הנחה הצורך במידע על פרישתם של לימודים אקדמאיים בתחומי היהדות בארצות 
שונות , הצורך בחילופי מידע ובגיבוש תוכניות לימודים אקדמאיות בין כל העוסקים 
בנושאים אלה . מטרה מרכזית שלו היא לטפח הוראת מקצועות בתרבות יהודית ברמה 
אקדמית בארצות השונות . כיום רשומים , באמצעות המרכז , 0031 אוניברסיטאות 
ומכוני מחקר ב06 ארצות ברחבי העולם , המציעים קורסים בתחומי התרבות היהודית . 
אחת לשנה מתקיימות בירושלים " סדנאות והתייעצויות " שבהן מלבנים מורים 
וחוקרים את הנושאים ומציעים שיטות להוראתם במוסדות האקדמאיים מהם באו ואליהם 
יחזרו . התחומים שבהם עסקו עד כה בסדנאות היו לשון עברית , ספרות עברית 
מודרנית בתרגום , הסטוריה יהודית , לימודי יהדות ספרד והמזרח , פילוסופיה 
יהודית , המסורת המדינית היהודית ותרבויות המערב בארץ הקודש . השנה הוסיפו 
סדנאות לתרבות יהודית באירופה המזרחית ובריה"ם , אמנות יהודית והגירה יהודית . 
עד כה השתתפו 063 איש מ13 ארצות , רובם יהודים ומיעוטם שאינם יהודים . 
השנה השתתפו בסדנאות נציגים לא יהודים מאוניברסיטאות ביפאן , דרום קוריאה , 
סין העממית , זאיר , פולין ובריה"ם . שמונה נציגים של מכוני מחקר ואוניברסיטאות 
במוסקווה ובמרכזים אחרים הציגו מאמרים ומחקרים ולקחו חלק פעיל בעבודת הסדנאות . 
בארצות שונות , שבהן נבדקו ונסקרו לימודי היהדות , מסתבר שמספר ניכר של 
סטודנטים בתרבות יהודית הם לא יהודים . אוניברסיטאות קתוליות באמריקה הלטינית , 
למשל , דווקא נוטות לפתח קורסים בתרבות יהודית . הוראת יהדות משמשת לגביהן 
אמצעי לגשר על הפער התרבותי שנוצר בין הנצרות הקתולית ליהדות מאז גירוש ספרד . 
חשיבותם של קורסים אלה רבה גם משום שיהודים רבים בארצות אלה בוחרים ללמוד 
באוניברסיטאות הקתוליות , שבהיותן מוסדות פרטיים הן רגישות פחות לאי - יציבות 
הפוליטית שאיפיינה את האוניברסיטאות הממלכתיות . בבריטניה מתקיימות תוכניות 
בלימודי יהדות , המוגדרים ככאלה , רק באוקספורד וביוניברסיטי קולג לונדון . 
באוניברסיטאות האחרות נכללים מקצועות ביהדות בפקולטות שונות . הסטודנטים 
היהודים ברובם נוטים לבחור תחומי לימוד מעשיים המבטיחים קריירה ספציפית . 
היהודים הדתיים האורתודוקסים בוחרים ללמוד בישיבות . כך שגם בבריטניה רבים 
מהסטודנטים לתרבות יהודית הם לא יהודים , הלומדים תאולוגיה , בלשנות וארכיאולוגיה . 
גם בארצות במזרח אסיה , כמו יפאן , דרום קוריאה וסין , שתרבות ישראל 
היתה זרה להן בהעדר קהילות יהודיות ובהעדר הקונפליקט הנוצרי - יהודי בתולדותיהן , 
גוברת בשנים האחרונות ההתעניינות בתרבות זו . " תרבות יהודית " היא שדה 
רחב ביותר שאפשר להכליל בתוכו את כל מה שקשור בחיים יהודיים וביצירה יהודית 
בעבר ובהווה , והיא בדרך כלל מתייחסת לתחומי התאולוגיה , הפילוסופיה , 
ההסטוריה והחברה . קורסים בתרבות יהודית יכולים , לכן , לכסות מגוון 
רחב של נושאים : מתנך והסטוריה עתיקה ועד למדיניות ישראלית ועכשווית , 
לשון עברית אך גם ארמית , לדינו , ערבית - יהודית ויידיש . בעשורים האחרונים 
מתגבר העניין של חוגים אקדמאיים ואינטלקטואליים בהיבטים השונים של תרבות 
יהודית , ועמו מתרחבת הוראת נושאים שונים . " המרכז הבין - ארצי להוראת 
תרבות ישראל " עוסק , לכן , באיסוף ובעדכון שוטף של כל הנלמד בנושאים 
אלה ברחבי העולם , ומפרסם אינוונטר של אוניברסיטאות ומכונים המציעים לימודי 
יהדות , רשימת הקורסים הנלמדים בהם , ואף תוכניות הלימודים והמורים . 
כמו כן משתתף המרכז בהוצאת סדרת ספרי " בינה " תרגום לאנגלית של מחקרים 
בנושאי יהדות שנכתבו בעברית . 
