שר המשפטים דן מרידור מוכן עקרונית להעביר למשרדו את האחריות על חקירת אנשי 
משטרה . בהופיעו בוועדה לביקורת המדינה , אמר אתמול מרידור , כי במשרדו 
נשקלות מספר אלטרנטיבות לביצוע השינוי הנדרש . נבדקה אפשרות להעביר את היחידה 
לחקירות פנים , במלואה למשרד המשפטים . כן נשקלה השארת היחידה החוקרת במשטרה , 
תוך מינוי פרקליט בכיר , שיהיה כפוף ישירות ליועץ המשפטי לממשלה , כראש 
המפלג לחקירות פנים . מרידור הוסיף , כי נשקלת גם אפשרות למנות פרקליט , 
לליווי כל חקירה של חשדות נגד אנשי משטרה . מרידור הודיע כי הוא פועל להקים 
צוות בין - משרדי שיכלול נציגים ממשרדי המשפטים , המשטרה , האוצר ונציבות 
שירות המדינה . הצוות יתבקש להמליץ על הדרך להוצאת חקירות הפנים מהמשטרה 
למשרד המשפטים . יו"ר הוועדה , ח"ך דוד ליבאי ( מערך ) ביקש ממרידור להביא 
בפניה את מסקנות הצוות הבין - משרדי תוך חודשיים , כדי שהוועדה תוכל לדון 
בהן מייד עם תום פגרתה באמצע אוקטובר 09 . ליבאי אמר כי פתרון ביניים לבעייה , 
על - ידי השארת החקירה בידי המשטרה , תוך מינוי מפקח - על מלווה , מטעם 
פרקליטות המדינה , יצור בעיות . לכן , יש להעדיף פתרון יסודי ולהעביר 
את האחריות והביצוע מהמשטרה לגורם חיצוני . ח"ך אלייקים העצני ( תחיה ) 
אמר , כי הפירות הרעים שהצמיחה השיטה הקיימת , אינם מותירים ברירה , 
אלא לנסות שיטה חדשה , חרף כל הבעיות שהדבר עלול לעורר . ח"ך ראובן ריבלין 
( ליכוד ) אמר , כי גם השוטרים הטובים ביותר ייהפכו לגרועים , אם לא 
יהיה עליהם פיקוח מתמיד . לדבריו , הוכח כי אימתו של מפלג חקירות הפנים 
של המשטרה אינה מבטיחה העדר חריגות חמורות , ולכן יש להוציאו מהמשטרה . 
ח"ך דן תיכון ( ליכוד ) , הביע חשש כי העבודה והמאמץ שהשקיעה הוועדה , 
יהיו בסופו של דבר לשווא , בשל חוסר יכולת להקצות תקציבים ותקנים להעברת 
הנושא למשרד המשפטים . ח"ך אברהם בורג ( מערך ) אמר , כי הוועדה הצליחה 
ליצור טראומה בתוך המשטרה , והזעזוע ירד עד לרמת השוטר בשטח . המשך טיפולה 
של הוועדה בנושא יתרום למודעות ולהשפעה חיובית בתוך המשטרה . מפכ"ל המשטרה , 
יעקב טרנר , אמר , כי למרות העומס הרב המוטל על המשטרה , היא תגיש את 
כל הסיוע הטכני והמבצעי לרשות הגוף החיצוני שאליו תועבר חקירת השוטרים . 
