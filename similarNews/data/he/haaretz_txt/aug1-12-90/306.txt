אילו היו קיימים מוסדות רפואיים לטיפול במדינות , היתה מדינת ישראל מתאשפזת 
במחלקה הגריאטרית והיא בת 24 בלבד . אנשים מגיעים למחלקה הזאת כשהם זקנים , 
חלשים , וחלק ממערכות הגוף שלהם אינו מתפקד . במצב כזה אושפז השבוע מנחם 
בגין במחלקה הגריאטרית של " שערי צדק " . האופן שבו מתמודדת המדינה עם גל 
העלייה מעיד , כנראה , באופן מדויק על מצבה ומוביל למסקנה שמקומה במחלקת 
התשושים . קשה להימלט מהרהור על משמעותה הכוללת של הדרך שבה מגיבה המדינה 
על אתגר העלייה . זו תגובה של הסתיידות . קרוב לשנתיים מתריעים יודעי דבר 
( נתן שרנסקי וחבריו , למשל ) על בואם הצפוי של מאות - אלפי עולים והמדינה 
לא נקפה אצבע . למעלה מחצי שנה שהעולים נוחתים במאותיהם מדי לילה בנמל התעופה 
בן - גוריון ושר השיכון החדש מודיע כי המדינה נערכה בפועל להקמתן של 006 
יחידות דיור בלבד . מה פשר החיזיון הזה ? מה הוא מעיד על החברה הישראלית 
ועל מנהיגיה ? יכול להיות שמוצדק להבחין בין החברה לקברניטיה . לפחות חלק 
מהחברה הישראלית גילה התרגשות של ממש למראה המוני העולים המגיעים . משפחות 
לא מעטות , כנראה מהשכבות המבוססות יותר , אימצו עולים , התנדבו לסייע 
להם והן עושות מאמצים של ממש לעזור להם להיקלט כאן . בחוגים חברתיים מסוימים 
היחלצות לקראת העולים היתה לאופנה . אצל אלה העלייה נתפסת כתפנית היסטורית 
בתולדות המדינה וכהתפתחות ששכר לאומי גדול בצדה . במגזרים חברתיים אחרים , 
בעיקר בשכבות המצוקה , התעוררה אמנם התנגדות לעלייה , אך היא נושאת ( 
לפי שעה , לפחות ) אופי מוגבל ומרוסן : הזעם מופנה נגד רשויות המדינה , 
לא נגד העולים . לעומת התגובה הטבעית של החברה הישראלית , אחז את רשויות 
המדינה שיתוק . הממשלה , המשרדים הנוגעים בדבר , השרים , הפקידים הבכירים 
כל מנגנון השלטון , שלרשותו מעמידה החברה אמצעים וכלים כדי לנהל את ענייני 
המדינה הוכיחו שעצביהם מנוונים או שנתקפו בבהלה מקפיאת - חושים . הממשלה 
הקודמת והממשלה הנוכחית לא עשו ואינן עושות את הצעדים הנחוצים כדי להכשיר 
את המדינה לקבל אל תוכה את מאות - אלפי העולים . לכאורה מתבטא המחדל בוויכוחים 
בין משרדים ואישים ובחילוקי דעות על קונצפציות ועל תוכניות פעולה , אולם 
הוא משקף , כנראה , תופעה עמוקה הרבה יותר . הוא מעיד על עייפות , על 
אובדן יצר ההתחדשות , על העלמותם של החזון וההתלהבות . הוא מלמד שהתושייה 
והחיוניות הישראליות המפורסמות הן אגדות מימים של פעם ולא תווי היכר באופי 
הלאומי של היום . מערכות השלטון של ישראל של 0991 מנוהלות בשיטות ובידי 
אנשים שאינם מסוגלים , כנראה , להציע את התשובות הנכונות לאתגר הגדול של 
קליטת העלייה . בהווי השלטוני הנוכחי מתקיים תהליך ממושך של דיונים בכל סוגיה ; 
אנשים , בהם ראש הממשלה , שרים ופקידים בכירים , חוששים לקבל על עצמם 
אחריות ומחפשים ללא הרף גיבוי ; ההתנצחות האישית , או המשרדית , מאפילה 
על השיקול הלאומי הכולל ; מתגלית נטייה ברורה לדבוק בדפוסי עבודה קודמים 
ולהירתע ממהלכים חדשים שיש בהם תעוזה . התוצאה מעידה ששיטות פעולה אלה אינן 
עומדות במבחן המציאות : העלייה שוטפת אותנו בלי שהמדינה נערכת כראוי לאגור 
אותה בתוכה . עמים מפותחים מייחלים לרגעי הארה , לאתגרים לאומיים . כשהם 
שבעים , הם ממציאים כאלה : גון קנדי ו"הגבולות החדשים " , פרנסואה מיטראן 
וחידוש תפארתה של פאריס . לישראל הזדמנה משימה לאומית אמיתית , חיונית 
לעתידה ולדמותה . ניסיון השנתיים האחרונות מעורר חשש שהיא עומדת להחמיץ 
אותה . 
