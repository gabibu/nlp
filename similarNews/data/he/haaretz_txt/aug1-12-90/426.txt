שיקגו ( ע"ר וע"ץ ) . יו"ר הבורסה לסחורות עתידיות בשיקגו , שהיא הבורסה 
הגדולה ביותר בעולם למסחר בחומרי גלם , התפטר מתפקידו בעקבות האשמות מרמה 
נגד חברת הברוקרים שהוא עומד בראשה . האיש , קארסטן מאהלמאן , פרש לאחר 
שהחברה שבראשותו סבלה ממחסור חריף במזומנים והוא עצמו הואשם במרמה על - ידי 
רשויות הפיקוח הפדרליות . התפטרותו של מאהלמאן לא תשפיע על המסחר השוטף 
של הבורסה לסחורות עתידיות , אמרו סוחרים . עם זאת , יש בכך משום מהלומה 
נוספת לבורסה זו , לאחר שורה של זעזועים שפגעו בה בשנתיים האחרונות . הבורסה 
לסחורות עתידיות בשיקגו , בה נעשות עסקות חוזיות לגבי אספקה של סחורות בעתיד , 
בקצבים של שלושה וששה חודשים ומעלה , קיימת כבר 241 שנה . חוזים עתידיים 
הם הסכמים לקנייתה או מכירתה של סחורה או נייר ערך במועד קבוע . צורת מסחר 
זו מהווה לעיתים קרובות הגנה למשקיעים בפעולותיהם בבורסה זו . מאהלמאן , 
שהתפטר גם מכהונתו כיו"ר חברת הברוקרים בראשה עמד , קבוצת סטוטלר , הכחיש 
שהיה מעורב בעסקות נגדן הוגשו האשמות של מרמה . מועצת הבורסה לסחורות עתידיות 
הועמדה תחת פיקוח קפדני וחקירה מצד פקחים פדרליים , לאחר ההתמוטטות הגדולה 
של הבורסות לניירות ערך ב7891 . בעקבות אותה התמוטטות נפתחה חקירה על ההשפעה 
שהיתה למדד הסחורות העתידיות על נפילה פתאומית זו בבורסה בוולט - סטריט , 
ובעקבות זאת בבורסות ברחבי העולם . זמן מה לאחר מכן הופיעו ידיעות ביקורתיות 
רבות על הבורסה בשיקגו , לאחר ש04 ברוקרים הקשורים בבורסה זו הואשמו במעשי 
מרמה לאחר חקירה חשפנית של סוכני האף . בי . איי . שהתחזו לסוחרים . מאהלמאן , 
אחד האישים המרכזיים בבורסה לסחורות עתידיות בשיקגו , הופיע לעיתים קרובות 
כעד בפני ועדות הקונגרס האמריקאי שחקרו את הנעשה בשוקי ההון . בשבועות האחרונים 
התערער מעמד מאהלמאן , כשנודע שחברת הברוקרים בראשה הוא עומד סובלת ממחסור 
מזומנים קשה . כמה שעות לפני שהתפטר , הוא גם נטש את תפקידו כיור קבוצת 
סטוטלר , שבשעתו ניהלה כשליש מן העסקות בבורסה לסחורות עתידיות בשיקאגו . 
החברה עצמה נטשה את העסקות העתידיות עוד בחודש שעבר לאחר שלא הצליחה להשיג 
מקורות מימון מבחוץ . 
