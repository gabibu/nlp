הפלישה העיראקית לכוויית קירבה , באופן פרדוקסלי , את העמדות הסותרות של 
הממשל והקונגרס , כלפי תוקפנותו של סדאם חוסיין . הבית הלבן ומחלת המדינה 
מתייחסים בסלחנות מפליגה כלפי " הקצב מבגדד " וראו בו את המגן על המדינות 
הערביות השמרניות , מפני החומייניזם המהפכני . פעולות הלוחמה הכימית נגד 
אזרחיה הכורדיים העמידה את ממשלת עיראק מחוץ לחברה מתורבתת בעיני דעת הקהל 
האמריקאית . מלמדי סניגוריה על סדאם חוסיין בממסד האמריקאי ניהלו קרב מאסף 
קשה נגד דרישת הקונגרס , לשנות את המדיניות כלפי עיראק הן מתוך כוח ההתמדה 
של הבירוקרטיה והן מתוך אהדת הממסד המסורתי כלפי מדינות ערב . רק בעקבות 
גילוי ההיקף העצום של הרכש הצבאי העיראקי ואיומי סדאם חוסיין להשתמש בנשק 
כימי נגד ישראל , שינה הממשל בוואשינגטון בהדרגה את הקו הפרו עיראקי והתקרב 
אל עמדת הקונגרס . למחרת הפלישה לכוויית גברה אמנם בקונגרס הדרישה להפעיל 
אמצעים נמרצים נגד בגדד . בו בזמן הבהירו חברי הסנאט , שאם אין רוצים במעורבות 
צבאית אמריקאית ישירה לה מתנגדים גם בממשל בוואשינגטון . סביר איפוא להניח , 
שהצעדים האמריקאים נגד סאדם חוסין יהיו פוליטיים וכלכליים ולכל היותר לוגיסטיים , 
במקרה שמדינות ערב יחליטו לאיים בכוח כדי לרסן את סאדם חוסיין . שליט עיראק 
כבר השתלט על כוויית והשיג התייקרות ניכרת של הנפט בשוק העולמי . אך כדאי 
לזכור : בהלת הנפט מקפיצה אמנם את המחירים אך לא יכולה לשמור על רמתה לזמן 
ארוך , מול מציאות של עודפי היצע . שנית , מגבלות המעורבות האמריקאית 
משתנות וגם במלחמת המפרץ הכריע את הכף לטובת עיראק , בסופו של דבר , מעורבות 
אמריקאית כזו , שמנעה דריכת כף רגלו של חייל אמריקאי על אדמת איראן . 
