שכר סאן - דור , ממשיכה בהיערכות לביצוע טיסות השכר משטוקהולם לאילת בסתיו 
הקרוב , על סמך פתרון מסתמן לבעיית הביטחון . " להארץ " נודע כי מועצת 
המנהלים של חברת התעופה דנה בנושא בישיבה סגורה בסוף השבוע . הטיסות של 
אל - על וחברת הבת בין ישראל לשוודיה , הופסקו ע"י שר התחבורה , משה קצב , 
בשל מחלוקת בנושא סידורי האבטחה בשטוקהולם . הובע חשש , כי עבודת הכנה 
ועידוד תנועת תיירות שכר משוודיה לאילת שהחלה בשנה האחרונה , תרד לטמיון 
אם לא תחודשנה הטיסות . אחת האלטרנטיבות במקרה ולא תחודשנה הטיסות היא העברת 
נוסעים משטוקהולם דרך קופנהגן ומשם לאילת . אפשרות זו יוצרת העדפה של המובילים 
השוודים הממשיכים לפעול ממילא בנתיבים אלה . בישיבה נדונו גם ההשלכות האפשריות 
של החלטת הממשלה , להטיל את מלוא הוצאות הביטחון על חברת אל - על על סאן - 
דור , שמשמעותה המעשית היא שסאן - דור תהפוך להיות חברה מפסידה . בשנה 
האחרונה הסתכמו רווחיה של החברה ב4 . 2 מיליון דולר . 
