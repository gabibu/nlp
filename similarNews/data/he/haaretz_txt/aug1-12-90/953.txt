( ע ) . עולה מבריה"ם החשוד בהתעללות באשתו ובבנו בן ה8 תולה את הקולר 
להתנהגותו ב"עברית שפה קשה " . החשוד ( 52 ) , שעלה לפני כחודשיים מבריה"ם 
יחד עם אשתו ובנו בן ה8 , הובא אתמול בפני נשיא בית משפט השלום בחיפה , 
השופט רם סביר , שציוה על מעצרו ל01 ימים , לצורך הסתכלות במוסד פסיכיאטרי . 
השופט קבע בהחלטתו , כי יש לבדוק אם החשוד פעל מחמת סימפטומים שמקורם בהפרעה 
נפשית ואם התנהגותו מסוכנת לבני משפחתו . בא כוח המשטרה טען , כי החשוד 
מתעלל מזה שנים בבנו ובאשתו , הנחלצת לעזרתו של הילד ומגוננת עליו . לטענת 
המשטרה , נזקק הילד לטיפול רפואי ואושפז לפני מספר שבועות במשך שלושה ימים 
במרכז הרפואי רמב"ם בחיפה , לאחר שהותקף על - ידי אביו . החשוד כפר בבית 
המשפט מכל וכל באשמות שיוחסו לו , וטען : " לא נגעתי באשה ובילד " . השופט 
ציין בהחלטתו , כי קשה לקבוע בשלב זה את שיעור האמת שבסיפור האימים של ההתעללות 
שנגול בפני בית המשפט . המשטרה טענה שהחשוד השליט טרור מלווה באלימות חריגה 
על אשתו ובנו . החשוד טען בבית המשפט כי קשיי תקשורת וקשיים בידיעת השפה 
הם שגורמים למתח בתא המשפחתי . 
