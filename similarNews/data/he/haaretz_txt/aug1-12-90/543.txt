פאריס ( ע"ם ) . מקורות דיפלומטים ערביים מסרו לעיתון " אל - יום אלסאבע " , 
כי הליגה הערבית התוותה תוכנית דיפלומטית לניצול חגיגות העדה האורתודוקסית , 
לרגל יום השנה השלושים לייסוד הכנסיה שלה בארה"ב , כדי " לחשוף את המטרות 
הציוניות " שמאחורי תפיסת מבנה האכסניה סנט . גוהן בירושלים , השייך לכנסיה 
האורתודוקסית . התוכנית כוללת , לדברי אותם מקורות , עידוד מספר רב ככל 
האפשר של אנשי דת ערביים , או פלשתינים של העדה , או אלה הבקיאים להיבטים 
של הבעיה הפלשתינית , לנסוע לאמריקה ולהשתתף בחגיגות החשובות הללו , בהן 
יטלו חלק כל המנהיגים האורתודוכסים הגדולים בעולם : הפטריארך דימיטרי , 
הפטריארך הקונסטנטיני של איסטנבול ושל כל הכנסיות האורתודוקסיות בעולם , 
הפטריארך יעקב , ראש הפטריארכיה האורתודוקסית באמריקה וכן נציגים מטעם 
הכנסיות במספר רב של מדינות במזרח אירופה ובמזרח התיכון . המקורות הדגישו , 
כי בראש האישים הערבים אשר צפוי כי ישתתפו מטעם המדינות הערביות יעמוד הפטריארך 
תיאודורוס , הפטריארך של ירושלים . הלה ערך סיור בכמה מדינות ערביות ואירופיות , 
והדגיש בפני האחראים ובפני דעת הקהל שם , כי התוקפנות הישראלית היא חלק 
ממדיניות כוללת , אשר תימשך במטרה " לבלוע " את כל המקומות הקדושים האיסלאמיים 
והנוצריים , וכדי ליהד את ירושלים כולה . התוכנית קובעת , לדברי הפטריארך 
תיאודורוס , כי יש להפיק תועלת מן החגיגות הללו , אשר ימשכו בכל חודש יולי 
09 , כדי להעלות את מעשי התוקפנות הישראליים החוזרים ונשנים נגד המקומות 
הקדושים הנוצריים ונגד האזרחים הנוצרים ויתר בני העם הערבי הפלשתיני . 
