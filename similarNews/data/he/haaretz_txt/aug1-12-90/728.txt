כיצד מחשבים פיצויים על הפרת חוזה , ומתי מגיעים פיצויים על נזקים מעל 
ומעבר להפרת החוזה ? בשתי סוגיות אלה דן בית המשפט העליון בפסק דין שנתן 
לפני כשבוע ( ע"א 88641 ) . השופטים דב לוין , גבריאל בך ושאול אלוני 
דנו בערעור של חברת הבנייה " אזורים " על החלטת בית המשפט המחוזי בתל 
אביב לחייב אותה לשלם פיצויים ושכר טרחת עורך דין למוריס ולאה כהן על הפרת 
חוזה . ב21 במאי 1891 נערך זיכרון דברים בין החברה לבין הזוג כהן , ובו 
התחייבה החברה למכור להם דירה בנתניה . עד שנחתם זיכרון הדברים שילמו הקונים 
04 אלף שקל , השווים כעת כ31 אלף ש"ח . בזיכרון הדברים נקבע כי את היתרה 
בסך 003 אלף שקל , שהם כעת כ79 אלף ש"ח , ישלמו הקונים עד ל71 ביוני 1891 , 
בלי ריבית והצמדה . אם ישלמו לאחר תאריך זה , עליהם לשאת בריבית ובהצמדה . 
ואולם כבר ב9 ביוני הפרה החברה את החוזה , ומכרה את הדירה לקונים אחרים 
ששילמו מחיר גבוה יותר . החברה סיימה להחזיר לזוג כהן את כספם ב81 ביוני . 
כעבור חצי שנה , ב7 בינואר 2891 , הגיש הזוג כהן תביעה לבית המשפט המחוזי , 
וזה פסק להם פיצויים ושכר טרחת עורכי דין . " אזורים " ערערה , והמחלוקת 
נסבה על שתי סוגיות : מהם הפיצויים המגיעים לזוג כהן לפי סעיף 11 ( א ) 
לחוק החוזים ( תרופות בשל הפרת חוזה ) תשל"א - 0791 , והאם מגיעים 
לזוג פיצויים על נזקים מעל ומעבר להפרת החוזה , לפי סעיף 01 לחוק . סעיף 
11 ( א ) מאפשר למי שנפגע מהפרת חוזה לקבל פיצויים בסכום ההפרש בין " התמורה 
בעד הנכס " שנקבעה בחוזה לבין " שווי הנכס " ביום ביטול החוזה . פיצויים 
אלה יוכל הנפגע לקבל גם בלא שיוכיח את נזקו , בתנאי שהחיוב אכן הופר , 
שהחוזה אכן בוטל , ושיש הפרש בין " התמורה " לבין ה"שווי ביום הביטול " . 
ביהמ"ש המחוזי קבע כי הגשת התביעה בינואר 2891 היתה בגדר הודעת ביטול , 
ואולם החברה טענה כי לפי סעיף 8 לחוק , צריך להגיש הודעת ביטול תוך " זמן 
סביר " , וחצי שנה אינה זמן סביר . השופט גבריאל בך , שכתב את פסק הדין 
של בית המשפט העליון , דחה טענה זו , וקבע שמכיוון שבני הזוג קיוו לקבל 
דירה חלופית מ"אזורים " , אין תקופה של חצי שנה חורגת מהסביר . השאלה המרכזית 
שבמחלוקת היתה אם הוכח ההפרש שעליו מדבר סעיף 11 ( א ) . השופט חאג יחיא 
מבית המשפט המחוזי חישב את ההפרש כך : את ה"תמורה " קבע לפי הסכום שבזיכרון 
הדברים ואת ה"שווי ביום הביטול " קבע לפי המחיר ששילמו הקונים החדשים , 
בתוספת הצמדה למדד תשומות הבנייה מיום המכירה ועד ליום ביטול ההסכם . בסך 
הכל התקבל הפרש של 391 שקל , שהם כ93 אלף ש"ח כיום . להפרש זה נוספו ריבית 
והצמדה עד ליום התשלום בפועל . " אזורים " התנגדה לחישוב זה וטענה שהמחיר 
ששילמו הקונים החדשים אינו רלוונטי ושאת ה"תמורה לפי החוזה " יש להצמיד 
מיום הביטול . החברה טענה כי אילו נעשתה ההצמדה בדרך זו , לא היה נוצר 
הפרש בין " התמורה " לבין " שווי הנכס ביום הביטול " , ולכן לא היה כלל 
מקום לפיצויים לפי סעיף 11 ( א ) . את הטענה הראשונה דוחה השופט בך , 
ופוסק כי " הערכת נכס מקרקעין במועד מסויים כרוכה בקושי ניכר , ולכן 
ניתן להיעזר בעסקה שבה נמכר הנכס בפועל לקונה אחר " . עם זאת , הוא סבור 
כי בית המשפט המחוזי טעה לגבי תאריכי ההצמדה . אשר לשאלה אם יש לחשב הפרש 
נומינלי או ריאלי , השופט בך אמנם מקבל את הטענה כי " יש למצוא ולקבוע 
את ההפרש הריאלי תוך לקיחה בחשבון של האינפלציה בתקופה הנדונה " . ואולם 
יש לכך שני סייגים : ראשית , אם בחוזה עצמו יש קביעה מפורשת בדבר שמירת 
המחיר הנומינלי עד לתאריך מסוים או בדבר הטלת הסיכון האינפלציוני על צד זה 
או אחר , הרי קביעה זו גוברת על העיקרון הכללי . שנית , יש להשתדל שלא 
לעודד הפרת חוזים ולא להעניק פרס למפר ולהעניש את הנפגע תם הלב . לכן , 
אם לא יוכל הנפגע בגלל עיקרון זה לקבל פיצוי מלא על הנזק שנגרם לו , יוכל 
לתבוע את נזקו לפי סעיף 01 לחוק . ואכן , בזיכרון הדברים הנדון דובר על 
התאריך 71 ביוני 1891 שבו יתחילו הקונים לשלם ריבית והצמדה , אם יאחרו 
בתשלום . ואולם לדעת השופט בך , ניתן להסיק מכך כי הצדדים התכוונו לחלק 
ביניהם את הסיכון האינפלציוני , כך שגם החברה חייבת בהצמדה לאחר תאריך 
זה אם תפר את החוזה . יתר על כן , השופט בך מתייחס גם לתביעתם של הקונים 
לפיצויים לפי סעיף 01 לחוק , דהיינו על נזקים שיש בידיהם להוכיח . בית 
המשפט המחוזי לא קבע כל ממצא בנדון , אך השופט בך סבור כי בכך טעה . בית 
המשפט העליון החליט , איפוא , לקבל את ערעורה של החברה , אך רק במובן 
זה שהתיק יוחזר לבית המשפט המחוזי לצורך חישוב מחודש של ההפרש לצורך תשלום 
הפיצויים . כמו כן הוטל על בית המשפט המחוזי לקבוע ממצא בעניין התביעה 
לפיצויים על פי סעיף 01 לחוק . 
