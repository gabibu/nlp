הנושא של שיפוי וביטוח דירקטורים בחברות אינו יורד מסדר היום של המגזר העסקי 
בישראל . העניין החל , כאשר במספר רב של מקרים , בעיקר בארה"ב , החמירו 
בתי המשפט בשנים האחרונות עם הדירקטורים , בהטילם עליהם עונשים חמורים . 
מגמה זו הגיעה גם אלינו , והיא מעוררת אי - שקט במחנה הדירקטורים . כמה 
פסקי דין , תביעות נגד חברות וכתבי אישום נגד דירקטורים האיצו את הפעילות 
בתחום זה . תוכניות ביטוח שונות גובשו , נמצאו פתרונות חלקיים , ועל הפרק 
עומדת הצעת חוק לשינוי המצב . המבוכה הקיימת בקרב חברות ודירקטורים נובעת 
מכך , שהחוק אינו בהיר וחד משמעי בסוגיית ביטוח הדירקטורים , ומעורר מחלוקת 
בין בכירי המשפטנים . הסעיף המרכזי הוא סעיף 98 לפקודת החברות ( בנוסחו 
החדש ) , שעל - פיו " הוראה בתקנון , או בחוזה של חברה , או בכל מסמך 
אחר , הפוטרת נושא משרה שבה , מחבות שהוא עשוי לחוב בה על - פי דין בשל 
רשלנות , מחדל , הפרת חובה או הפרת אמונים כלפי החברה , או המחייבת לשפותו 
על חבות כאמור בטלה " . כלומר , אסור לחברה להתחייב מראש שהיא תוותר לנושא 
המשרה , או תשפה אותו על הוצאות , שייגרמו לו בגין מעשים כנ"ל . " אולם 
רשאית החברה לשפותו על חבות , שחב בה , אגב התגוננות במשפט אזרחי או פלילי 
שעמד בו , וניתן פסק - דין לטובתו , או שנמצא זכאי " . " נושא משרה " 
מוגדר כדירקטור , מנהל , מזכיר או בעל משרה אחרת בחברה . מלשון סעיף 98 
אנו למדים , שגם בדיעבד אין החברה רשאית לפטור את נושא המשרה מחבות כלשהי 
המפורטת לעיל , אלא רק לשפותו בתנאים שנקבעו . אנו רואים שפקודת החברות 
אינה מזכירה את נושא הביטוח , ומכאן נובעת נקודת המחלוקת בין המלומדים . 
יש הטוענים , שכיוון שהביטוח לא נאסר , אין מניעה שהחברה תבטח את נושאי 
המשרה שלה במקרים שבהם הם הפרו את חובות הזהירות , כל עוד הם פעלו בתום 
לב לטובת החברה . אחרים טוענים , שביטוח הוא מעין שיפוי . בשיפוי החברה 
משלמת לנושא המשרה , ואילו בביטוח היא משלמת לחברת הביטוח , וזו משלמת 
לנושא המשרה . לכן , כיוון ששיפוי אסור ( אלא במקרים שנקבעו ) , גם 
ביטוח אסור . מרבית החברות נוהגות על - פי הפרשנות המחמירה , ונמנעות מביטוח 
נושאי המשרה בעניינים האסורים בוויתור או שיפוי , על - פי פקודת החברות . 
בכמה מקרים ביטחו הדירקטורים את עצמם על חשבונם , או שביטוחים נעשו על ידי 
חברות - אם , הממנות דירקטורים מטעמן בחברות הבנות . גם במקרים אלה מדובר 
בפעולות שנעשו בתום לב ולטובת החברה . כאשר חברת - אם , או גורם חיצוני 
אחר , מבטח דירקטורים בחברה הבת , נוצר מצב בו חלק מהדירקטורים מבוטחים 
ויתרתם לא ( ביניהם הדירקטורים מקרב הציבור , של חברות שניירות הערך שלהן 
נסחרות בבורסה ) . מצב זה עלול לשבש את פעולת הדירקטוריון . הצעת החוק , 
הנמצאת בתהליכי גיבוש , באה לתקן את המצב , ולהתיר לחברה לפטור נושא משרה 
מאחריות במקרים מסוימים , לשפותו , או לבטחו . ההסדרים חייבים להיות מעוגנים 
במסמכי היסוד של החברה , כך שתהיה עליהם בקרה של האסיפה הכללית של החברה . 
בכל המקרה , יהיו הפטור , השיפוי או הביטוח תקפים במקרים בהם פעלו הדירקטורים , 
או נושאי משרה אחרים בתום לב ולטובת החברה . אלא שעד שתאושר הצעת חוק זו , 
יש למצוא פיתרונות במצב המשפטי הקיים . 
