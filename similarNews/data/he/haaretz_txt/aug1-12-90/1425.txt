הפגנות תמיכה גדולות לטובת עיראק וסדאם חוסיין היו בסוף השבוע בשכם , גנין 
ובכמה כפרים שליד טול כרם . בשכם התקיים שלשום כינוס גדול שבו הושמעו 
פה אחד קריאות הזדהות עם שליט עיראק . בכינוס השתתפו נציגי כל האיגודים 
המקצועיים מהגדה , התאחדויות הסוחרים , הפועלים , נציגי המוסדות האקדמיים , 
וכן נציגות של ארגוני הנשים ונציגים של הסהר האדום , שבו הושמעו פה אחד 
קריאות הזדהות עם השליט העיראקי . המשתתפים גינו את הניסיון האימפריאליסטי , 
כהגדרתם , להחניק את עיראק ואימצו את ידיו של סדאם חוסיין . בעיר העתיקה 
של שכם התארגנו בסוף השבוע תהלוכות תמיכה המוניות בשליט העיראקי . כ051 
גברים ונשים מתומכי החזית הדמוקרטית צעדו בתהלוכה אחת וכ004 מתומכי הפתח 
צעדו בתהלוכה שנייה . המשתתפים בשתי התהלוכות נשאו שלטים והשמיעו קריאות 
לעידוד העיראקים . במספר רב של מוסדות בעיר פורסם כרוז , הקורא למנהיגי 
ערב להתייצב בפני " ההתקפה האימפריאליסטית על עיראק " , ולנשיא אסד להתפייס 
עם עיראק ועם אש"ף ולהתייצב נגד האמריקאים . בכפר זיבאד שמדרום לטול - כרם 
נראו דגלים עיראקיים רבים על גגות הבתים . בכיכר נאצר בטול - כרם יצאו כמה 
עשרות רעולי - פנים לבושים במדי חאקי , השמיעו קריאות תמיכה בעיראק והניפו 
תמונות של סדאם חוסיין . פייסל אל - חוסייני אמר אתמול כי החלטות הפסגה הערבית 
לא נועדו להביא ליציאת הכוחות הזרים מסעודיה . " הם נתנו לגיטימציה לנוכחות 
הצבאית האמריקאית , באמצעות הוספת הכוחות הערביים לכוחות האמריקאיים , 
במקום להחליפם " . לדעתו של חוסייני דבר זה אך יגרום לסיבוך המצב . ד"ר 
חיידר עבדל שאסי , ראש אגודת הסהר האדום ברצועת עזה , אמר כי אינו מתנגד 
לפסגה הערבית , אך העובדה ש"היא לא גינתה את המעורבות האמריקאית מעוררת 
אכזבה " . לדעת ד"ר רסאן אל - חטיב מרמאללה הדרך היחידה היא פתרון ערבי , 
שיביא לסיום הכיבוש העיראקי ומתן זכות הגדרה עצמית לעם הכווייתי , תחת 
פיקוח ערבי . " בכך יוכשלו המטרות האמריקאיות " , אמר . 
