דבר קיומו של נחש חדש בארץ , ממין שלא היה ידוע על קיומו כאן , התברר בימים 
אלה במהלך בדיקה חוזרת של נחשים משומרים באוספים מדעיים . זהו המין ה04 
במספר של נחשים החיים בארץ . מתוכם רק 8 הם ארסיים . הנחש החדש , " זעמן 
סיני " , לא ארסי , נחשב למין נדיר וצבעוני ביותר . הוא התגלה וזוהה בידי 
פרוף יהודה ורנר ופרוף נעמי סיון , מהמחלקה לזואולוגיה במכון למדעי החיים 
באוניברסיטה העברית . עד כה היה ידוע על קיומם של שלושה פרטים ממין זה שניים 
שנמצאו ב6591 בדרום חצי האי סיני , ואחד שמור במוזיאון הזואולוגי בגיזה 
שבמצרים . לכן נחשב " זעמן סיני " עד כה למין אנדמי ( שקיומו רק שם ) 
לאזור סיני . ורנר וסיון גילו את דבר נוכחותו של " זעמן סיני " בישראל , 
בעקבות בדיקה השוואתית של 32 פרטים של נחשים , שהוגדרו כמשתייכים למין 
" זעמן יפהפה " , והנמצאים באוספים הלאומיים האצורים באוניברסיטה העברית 
ובאוניברסיטת תל - אביב . בבדיקה נמצא כי 61 מהפרטים הם אכן של " זעמן יפהפה " , 
בעוד שבעת הנותרים הם מהמין " זעמן סיני " . התברר , כי תפוצתם של " זעמני 
סיני " שנמצאו , משתרעת מגבול סיני צפונה , עד לסביבות עין - גדי . החוקרים 
מצאו כי הנחשים בעלי הפסים הרחבים הם ממין " זעמן יפהפה " , ואילו הנחשים 
בעלי הפסים הצרים הן מהמין " זעמן סיני " . אורכו של הפרט הארוך ביותר שנמצא 
עד כה 26 ס"ם . הפרוף ורנר מציין כי תגליות מסוג זה , הנעשות מזמן לזמן , 
ממחישות עד כמה חיוני קיומם של מוזיאונים לטבע , שכן גילויו של מין חדש 
אינו קורה מהתבוננות בפרט בודד , אלא מחייב אוסף משומר ומקוטלג כהלכה . 
