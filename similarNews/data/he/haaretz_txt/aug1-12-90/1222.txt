מאל עבידייה , המואשם בחטיפת נער ונערה מקיבוץ רמת - רחל , הורשע בעבר 
כי חטף באיומי סכין נער ירושלמי כדי לבצע בו מעשה מגונה , ונדון על כך לשלוש 
שנות מאסר בפועל . פרטים אלה התבררו אתמול בבית המשפט המחוזי בירושלים , 
שהאריך את מעצרו של עבידייה עד תום ההליכים נגדו . עבידייה , בן 42 , 
מואשם כי ב09 . 7 . 62 העלה למכוניתו את ניר שניר , בן 61 , ואת ידידתו 
ליאת וולפרט , בת 51 . הוא סירב להורידם בקיבוץ רמת - רחל ונסע לכיוון 
הכפר הערבי צור - באחר . שם , זינקו השניים מהמכונית הנוסעת אל שדה סמוך 
ונמלטו מידיו . הוא המשיך לחפש אחריהם , אך ללא הצלחה . לדברי התובעת הנאשם 
הודה בחקירתו שביקש לקחת את הנערים למקום רחוק , כדי " לאיים עליהם קצת " ; 
הוא שלף סכין במהלך הנסיעה ; הוא התנגד בכח לבקשותיהם לעצור וניסה לתפסם 
לאחר שנמלטו . התובעת טענה כי המניע למעשהו של הנאשם היה רצונו לנקות עצמו 
בעיני אנשי כפרו מחשד של שיתוף פעולה . לעומתה , גרס הסניגור , עו"ד א . 
איברהים , כי אין די ראיות להרשיע את שולחו , וכל הפרשה מקורה באי הבנה . 
מפסק הדין בפרשת החטיפה הקודמת , שהוגש כראייה לביהמ"ש , עולה כי עבידייה , 
שהיה אז כבן 81 , חטף ב48 . 5 . 52 באיומי סכין , נער שעמד בתחנת אוטובוס 
בשכונת גילה בירושלים . הוא הביא את הנער במכוניתו לצור - באחר , שם החנה 
את המכונית , היכה את הנער בפניו , וביצע בו מעשה מגונה בכוח . אחר כך , 
משהניע שוב את המכונית , קפץ הנער מהרכב וברח . 
