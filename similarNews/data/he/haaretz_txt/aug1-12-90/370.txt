רומא ( אי - פי ) . מה שנראה כעוד ברווז של העיתונות האיטלקית , הפך 
אתמול למציאות . דינו ראדגה שחקן הציר המצטיין של יוגופלסטיקה ספליט ונבחרת 
יוגוסלוויה , חתם אתמול על חוזה של 9 מיליון דולאר ל - 5 שנים בקבוצת איל - 
מסאגרו רומא כך מסרו ראשי הקבוצה האיטלקית . זהו סכום דמיוני ההופך את 
ראדגה לכדורסלן האירופי היקר ביותר ואת יבשת אירופה למכרה זהב , גם עבור 
כוכבים אמריקאים המשחקים באן . בי . איי , הנחשבת לליגה הטובה בתבל . ראדגה 
( 01 . 2 ) , שהצעיד את יוגופלסטיקה לשתי זכיות רצופות בגביע אירופה לאלופות , 
חתם כבר על חוזה עם הבוסטון סלטיקס , אליה שאף להצטרף בשנה שעברה . אבל 
ה"בוסטון גלוב " פירסם בתחילת השבוע , שראדגה הצליח למצוא סעיף בחוזה שיוכל 
לשחררו מהתחיבותו . " ברגע שידענו שלראדגה אין כל התחיבות לסלטיקס , נכנסנו 
לפעולה " , אמר אתמול נשיא איל - מסאגרו קארלו סמה . " דינו הוא שחקן המתאים 
לנו . האופי המנצח שלו יוסיף לקבוצה " . הבוסטון סלטיקס אישרו בדבר המגעים 
שלהם עם איל מסאגרו רומא בנוגע לזכויות על דינו ראדגה , אך בבוסטון מדברים 
על האפשרות שישחק ברומא רק בשנה הקרובה . איל - מסאגרו שהיא בבעלות הטייקון 
האיטלקי ראול גארדיני , עוד לא סיכמה את כל תנאי החוזה . החתימה העקרונית 
היתה הדבר החשוב ביותר עבור בעלי הקבוצה , שאיבדה את שני שחקני החיזוק 
שלה מהשנה שעברה . דני פרי חתם בקליוולנד קאוואלירס ובריאן שאו חזר לבוסטון 
סלטיקס , רק לאחר מאבק משפטי עם איל מסאגרו רומא . ואלריו ביאנקיני מאמן 
הקבוצה השוהה בארצות הברית יחפש עתה מחליף לשאו . 
