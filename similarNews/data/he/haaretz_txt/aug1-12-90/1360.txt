שיגור - הניסיון המוצלח הראשון של טיל החץ אתמול מעמיד את התעשייה האווירית 
בעמדת זינוק מרשימה בדרך הארוכה לפיתוחה של המערכת הראשונה בעולם ליירוט 
טילים בליסטיים . ירי הטיל אתמול היה רק צעד ראשון בתהליך ארוך ומייגע , 
האמור להימשך עוד כחמש שנים , ואשר עתיד להיות מורכב מפריצות דרך טכנולוגיות 
מרחיקות לכת . ירי החץ אתמול נועד לבחון רק את מנגנון השיגור , את מנוע 
הטיל וחלק מתפקודי מחשב המערכת . הטיל ששוגר אתמול לא נועד לפגוע במטרה 
כלשהי , וקיבל הוראת פיצוץ עצמי לאחר מעוף של כדקה . למרות שעתוי השיגור 
לא הושפע מאירועי המפרץ , ונדחה שוב ושוב בחודש האחרון , הרושם שנוצר הוא 
שזהו מסר שישראל וארה"ב ( בעלת תוכנית מלחמת הכוכבים במסגרתה מפותח הטיל ) 
משגרות לסדאם חוסיין בתקופה מתוחה כל כך . כיבוש כוויית על - ידי עיראק 
ואיומיו של סדאם חוסיין על ישראל ומדינות אחרות באזור העניקו מימד נוסף להצלחת 
שיגור - הניסיון . למרות שמדובר , כפי שהדגיש שר הביטחון אתמול , רק בשלב 
מוקדם ביותר בתהליך הפיתוח , מיהר הממשל האמריקאי לעשות שימוש מדיני בהצלחת 
השיגור . התעשייה האווירית ניסחה את ההודעה לעתונות והעבירה , כמקובל , 
את הנוסח למפקדת תוכנית האס - די - אי ( מלחמת הכוכבים ) באלבמה על מנת 
שזו תפרסמה . אולם , בשלב זה נכנס הבית הלבן לתמונה ויועציו הקרובים של 
הנשיא בוש שקדו אישית על ניסוח ההודעה לתקשורת , תוך הדגשת ערכה האסטרטגי 
העתידי של המערכת . נראה כי התלכדות אירועי הימים האחרונים במזרח התיכון 
עם עתוי השיגור תעצים את תמיכת הקונגרס האמריקאי , האמור להכריע בדבר נתח 
השתתפות הממשל במימון שלב הפיתוח השני של החץ . לפרויקט החץ שלושה שלבי תכנון . 
הראשון , האמור להסתיים בחודשים הקרובים , יסתיים לאחר שטיל החץ ישוגר 
לעבר טיל אחר ויירט אותו . שיגור זה , במהלכו יפגע החץ בטיל חץ שני מתוכנן 
לחודש ספטמבר הקרוב . עלותו של שלב הפיתוח הראשון עמדה על 851 מיליון דולר . 
% 08 מסכום זה מימן הממשל האמריקאי . עלות שלב הפיתוח השני מוערכת בכ042 
מיליון דולר , ועדיין לא ברור מה יהיה נתח המימון האמריקאי מסכום זה . 
התלהבותו של הבית הלבן מהצלחת השיגור והשימוש שהוא מיהר לעשות בו מעידים 
כי יופעל לחץ על הקונגרס להגדיל את המימון . בתעשייה האווירית מעריכים כי 
עלות שלבי הפיתוח כולם תגיע בסך הכל לכ52 . 1 מיליארד דולר . בתעשייה האווירית 
מקווים כי חלקה של ישראל בסכום זה לא יעלה על 057 מיליון דולר . הטיל ששוגר 
אתמול היה חד - שלבי , בעוד בגירסתו הסופית יהיה החץ דו - שלבי . יהיה 
זה טיל בעל מהירות רבה מאד יותר מפי עשרה ממהירות הקול . בנוסף לכך תהיה 
לטיל יכולת תמרון ללא תקדים , ביחס לכל כלי אחר הנע היום באוויר כ002 גי . 
מערכת החץ תהיה מורכבת ממכ"ם חדשני בעל יכולת גילוי לטווח ארוך , ומסוללות 
הטילים שישגרו צמדי טילים , על מנת להבטיח סיכויי פגיעה טובים ככל האפשר 
בטיל המאיים . על - פי הערכות מהנדסי התעשייה האווירית , סיכויי ההשמדה 
שתשיג מערכת החץ יעברו את ה%09 . אלה הם סיכויי פגיעה שאינם קיימים כיום 
בכל האמור במערכות להגנה אווירית . לאחרונה נודע על הסכם לשיתוף פעולה בין 
התע"א ליצרנית הטיל האמריקאי פטריוט , שנועד להגיע לפיתוח משותף של מערכת 
הגנה נגד טילים דו - שכבתית במסגרתה מיועד החץ ליירט את הטילים הבליסטיים 
המאיימים בטווח הרחוק , בעוד הפטריוט יירט את הטילים שיחדרו דרך מסך טילי 
החץ בטווחים הקצרים . במערכת הביטחון מדגישים כי עד שייסתים תהליך הפיתוח , 
בעוד חמש שנים , לא תימצא בידי צה " ל תשובה מבצעית לאיום הטילים של עיראק . 
בצה"ל ערים לבעייה העלולה להיווצר לכשיוחלט להצטייד בחץ בשל המחיר הגבוה 
של המערכת המוערך במיליארדי דולרים . עם זאת , החליט שר הביטחון , כי 
השלמת הפיתוח היא יעד ראשון במעלה . 
