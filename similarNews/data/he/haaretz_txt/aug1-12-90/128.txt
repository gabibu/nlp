פני שבועות מספר , כתום כהונתי כסופרת - תושבת באוניברסיטה העברית בירושלים , 
הרציתי הרצאת - אורח בטקס קבלת תוארי מוסמך . שם ההרצאה היה " ידע ויוהרה " , 
ועיקרה הצעת קריטריון להבדלה בין קבוצה אינטלקטואלית פתוחה ומתפתחת , 
לבין קבוצה שנהפכה לכת סגורה בעלת תכונות של כנסייה . הקריטריון המוצע היה : 
בדיקת אוצר המלים והמונחים של הקבוצה , אם הוא מתחדש או לאו . אוצר מלים 
שלא נתחדש זמן רב מעיד על סגירות , ופירושו שהקבוצה חדלה למעשה להיות בעלת 
סקרנות אינטלקטואלית . כנראה שהדברים הסתייעו , שכן הם זכו לאהדה מופלגת 
מצד הנוכחים , ובהם דיקן הפקולטה וראשי החוגים , ועד היום אני שומעת הדים 
והתייחסות לנאמר באותו מעמד . מסתבר שהדברים לא נשאו חן בעיני הפרוף יעקב 
שביט מאוניברסיטת תל - אביב . בדבר זה אין חידוש : זה כשנה שכל מה שאני 
אומרת או כותבת מעורר אצל שביט חימה שפוכה ופרץ של גידופים אישיים , ובכל 
פעם נמצאת חימה זו מתבזבזת לריק . כך קרה גם בשבוע שעבר . בלי שהבין את 
הנאמר , טוען שביט ( " תרבות וספרות " , 7 . 72 ) שהמוסמכים שמעו מפי 
דברי בורות , יוהרה , מופת של בלבול וערפול מושגים , וכיוצא באלה . מדוע ? 
מפני לפי שביט , אין שחר לטענה שביוון לא היתה סקרנות ביחס לחשיבה המזרחית , 
וכי ההיסטוריה מלמדת בדיוק את ההיפך . אם יש כאן בורות , היא כולה של הכותב . 
כולנו קראנו את הרודוטוס , ולא בכך מדובר . חוסר הקשר בין יוון כדגם לחשיבה 
מדעית ופילוסופית , ובין התרבות ההוליסטית של המזרח , ומשמעות הנתק הזה , 
הם מן הדברים המעסיקים היום את עולם המחשבה בהרבה מאוד תחומים , תוך הכרה 
בצורך למצוא סינתיזה בין השתיים . במאמרו " עליית המחשבה בדרג שני ביוון 
הקלאסית " ( אוניברסיטת ניו - יורק , 6891 ) אומר הפרוף י אלקנה , בהסתמך 
על אריק פוגלין : " כיוון שהמזרח והמערב ( יוון וסין ) לא ידעו זו על 
מציאותה של זו , לא היתה להן כל מודעות של חשיבה בציר משותף כלשהו של ההיסטוריה " . 
בור ידוע אחר , מומיליאנו ( " מגרעות היוונים " , דיון בכתב - העת " דדאלוס " , 
ו"חוכמה זרה " , אוניברסיטת אוקספורד ) מרחיק לכת עוד יותר , ואומר במפורש : 
" אשמת היוונים היתה בכך שהחזיקו את האיראנים , ההודים והסינים מחוץ לעולם 
הידע והערכים שלהם ושלנו " . הכותב ממשיך ומפרט את התחומים שבהם לא קלטה 
יוון את התייחסות המזרח , השונה מאוד . אם כל הדוברים האלה בורים , מבולבלים 
ומערפלי מושגים , יהא חלקי עמהם . אפשר גם להמליץ לשביט על ריאיון שערכתי 
לפני שנה ( התפרסם ב"חותם " ) עם פרוף מוחמד שעלאן , מגדולי המשכילים במצרים 
של היום . הוא מתאר כיצד , בפרקטיקה הפסיכיאטרית שלו , הוא שואף לסינתיזה 
בין מה שלמד במערב , לבין התפישה ההוליסטית , האלימה פחות , של סין ויפן 
והבודהיזם . אינני נמנית עם מכריו של שביט , לכן קשה לי לדעת על מה בדיוק 
הוא משחת לריק כל כך הרבה אנרגיות שליליות . המחזה אינו מלבב . תפקיד כפוי - 
טובה הוא לעמוד היום בפוזה של מגן הממסד במירעו , דווקא כאשר גוברת הביקורת 
בעולם של תסמונת החשיבה הקבוצתית או הממסדית , ויש על כך ביבליוגרפיה נרחבת . 
מותר , גם לסופר , לחשוב אחרת . לאינטלקטואל , זו כמעט חובה . רק בדבר 
אחד צודק הכותב לחלוטין : אני , אכן , לוונטינית ( " משיח או כנסת " , 
הוצאת דביר ) . חלק מתרבות הלוונט הוא ההקפדה על דרך ארץ ותרבות הדיבור , 
שהיא לעתים פורמלאלית אפילו יתר על המידה ; אך העיקרון המנחה אותה תמיד 
הוא האיפוק , ההימנעות מביטוי אלים , והשמירה על כבוד הזולת . שביט , 
מן הסתם , בחר כבר מזמן את התרבות המתאימה לו . 
