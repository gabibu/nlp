ראש עיריית תל - אביב , שלמה להט , הודיע אתמול כי יוריד בכוח כל צריף 
או מבנה - קבע אחר שיוקם במאהלים של חסרי הדיור בת"א - יפו . הודעתו של להט 
באה לאחר ששלשום הוחל בהקמת צריף במאהל חסרי הדיור בכפר - שלם , ואתמול 
במאהל בשכונת - התקווה . " אני מזדהה עם מחוסרי - הדיור והעירייה מסייעת 
להם בדברים הבסיסיים , אבל בשום אופן לא ניתן יד להקמת מעברות ולהשתלטות 
על שטחים . נוריד את כולם בכוח ובמסגרת החוק " , אמר להט . להט גם שוחח 
בעניין עם מפקד מחוז ת"א של המשטרה , לתיאום המהלכים במקרה ותידרש התערבות 
להריסת צריפים . קפידבין ( ע ) . שתי דראמות , שבמהלכן איימו פועל ומשפחת 
מחוסרי דיור להתאבד , היו אתמול בעכו . בשני המקרים עלה בידי המשטרה לשכנע 
את המאיימים בהתאבדות לחזור בהם . המקרה הראשון אירע במפעל הקרמיקה " נעמן " . 
סמוך לשעה 9 בבוקר התבצר על גג המפעל , בגובה של כ02 מטרים , פועל בן 
43 , אב לשלושה ילדים שאשתו בהריון . הוא הודיע לציבור העובדים שהתאסף 
למרגלות הבניין כי יקפוץ למטה , משום שההנהלה הרעה את תנאי עבודתו . למקום 
הוזעקו מיד כוח משטרתי ואמבולנס . מפקד משטרת עכו , סנ"ץ יהודה סולומון , 
זיהה את האיש כפקוד שלו במשטרה לשעבר . הוא עלה על מלגזה עם סולמות לגובה 
של כחמש קומות והחל לנסות לשכנע את הפועל לחזור בו מאיומיו , אלא שהלה סירב 
לרדת . בשלב מסוים היה חשש שהאיש ימעד ויפול , מאחר והחל להתייבש מחמת 
החום והשמש הקופחת . סנ"ץ סולומון הורה להביא מים , והגיש לו אותם . בשלב 
זה הוחלט להביא פסיכיאטר מבית החולים מזרע הסמוך . לאחר דין - ודברים במשך 
למעלה משלוש וחצי שעות , הצליח סנ"ץ סולומון לשכנע את הפועל לרדת מהגג , 
משהבטיח לו כי ייצא למנוחה בת שלושה ימים וביום ראשון ייפגש עם ההנהלה , 
שמצדה לקחה על עצמה לטפל בעניינו . במקביל , ברחוב חטיבת גולני בעכו , 
התבצרו חסר דיור תושב המקום , אשתו ותינוקם בן חמשת החודשים בדירת עמידר , 
שאליה פלשו לפני מספר ימים וחסמו אותה בפלדלת . הנהלת עמידר פנתה למשטרה . 
משהגיעה המשטרה , איים האיש להרוג את אשתו ואת בנו ולהתאבד אם ינסו להוציאם 
מהדירה . לאחר מו"ם במשך שעות , ולאחר שלמקום הובא מנהל עמידר , שהבטיח 
כי ימצא לבני הזוג פתרון דיור ובקרוב , החליט האיש להתפנות מהמקום מרצונו 
הטוב . 
