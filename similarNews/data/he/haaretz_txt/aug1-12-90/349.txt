המוח האנושי הוא מערכת ייחודית בעלת יכולת קיברנטית לבחינה ותיקון עצמיים . 
התודעה , ה"עין של הנפש " , היא המרכיב המאפשר למוח לעדכן את עצמו בהתמדה 
על - ידי בחינה מתמדת של מערך התחושות והמחשבות הנקלטות , לאור הניסיון 
והמידע שכבר הצטבר בעבר . מבחינה מדעית , תופעת התודעה אינה מובנת : איך 
יכולה מערכת טבעית להשתכלל בכוחות עצמה ללא הזנה חיצונית ? במלים אחרות , 
איך יכולה " עין " לבחון את עצמה ? עקב פרדוקס זה ואחרים , יש הטוענים 
שהתודעה אינה קיימת כלל . אחרים טוענים שהתודעה אמנם קיימת , אבל רק ברמה 
סובייקטיווית , ולכן אין אפשרות מדעית להוכיח את קיומה . השאלה היא : 
איך אפשר לשלול או להתווכח בכלל על תודעה מבלי להיות מודעים לקיומה ? שאלה 
קשה . דווקא המדע של השנים האחרונות הביא למהפך מסוים בהשקפה על שאלת המודעות , 
מן המופשט והפילוסופי אל התכליתי והניסיוני . בהקבלה למהפך שהתרחש בתפישה 
האטומיסטית , שבמהלכו איבדו מונחים כמו חומר , אנרגיה וזמן את משמעותם 
המוחלטת לנוסחות יחסיות ומעורפלות יותר , כן הלכה והתפוררה האקסיומה הקרטזיאנית , 
שראתה בנפש ובתודעה מרכיבים רוחניים טהורים הנפרדים לגמרי מן הגוף ומתקיימים 
רק אצל האדם . האסכולה ההתנהגותית ( ביהוויוריסטית ) שצמחה בשנות החמישים 
היתה ניסיון קיצוני לפרש את כל התהליכים הנפשיים במונחי חומר והתנהגות . 
לא רק חיות הוצגו כמכונות ביוכימיות , כתפישת דקרט , אף האדם עצמו הוצג 
כמכונה משוכללת הניתנת לתכנות . אך כיום שוב תופסים את מקומם מונחים נפשיים 
כמו רצון , תודעה , רגש וכוונה כערכים לגיטימיים לבחינה מדעית . אחד הכיוונים 
המעניינים בחקר שאלת התודעה הוא הכיוון האבולוציוני . אם התודעה התפתחה 
בטבע כתכונה המעניקה יתרונות משמעותיים לנושאיה , הרי שבהתאם לתפישה הדרוויניסטית , 
גם לתופעת המודעות חייבת להיות משמעות ברמת הכלל , או המין כולו , ולא 
רק ברמת הפרט . תופעה פרטית וסובייקטיווית לחלוטין יכולה להשפיע רק על פרטים 
אבל לא על התוצאה הכוללת , בדיוק כשם ששירתם של מאה אנשים במנגינות ובשפות 
שונות אינה יכולה בשום פנים ואופן ליצור קונצרט . יתרה מזו , עד עצם היום 
הזה לא התגלתה שום תופעה או תבנית ביוכימית האופיינית לאדם לבדו . לכן , 
כל ניסיון לטעון שהתודעה צמחה רק אצל האדם מבלי להתגלם בצורות ראשוניות 
יותר אצל מינים אחרים , כמוה כטיעון שהאדם נוצר בנפרד משאר צורות החיים 
בטבע . קפמאפרקלמונחים ידיעה ותודעה שורש משותף בעברית . שונה הדבר בשפות 
לועזיות , ובצדק . " ידיעה " היא פונקציה שכלית טהורה הכרוכה ברכישת 
מידע אובייקטיווי כזה או אחר ; התודעה , לעומת זאת , היא סוג ידיעה שונה , 
שהיא פנימית ומקיפה בהרבה ונוגעת בכל רבדי האישיות . לא כל מה שאנו יודעים 
חודר בהכרח לתודעתנו , כפי שגם הידע האינטואיטיווי שבתודעתנו לא תמיד צף 
בצורה של ידיעה שכלית הגיונית . אפשר לומר שכל צורות החיים " אוספות " 
מידע על סביבתם בצורה זו או אחרת . אך לא כמות המידע הנאספת או הנקלטת כשלעצמה 
היא הקובעת את התועלת אשר מפיק הפרט מן המידע , אלא דווקא היכולת לפרש , 
לעבד ולהגיב למידע הנקלט באופן יעיל היא המכריעה בתחרות על ההישרדות . 
ככל שמטפסים מעלה בסולם האבולוציוני , אנו מוצאים כושר הולך וגדל ללמוד 
ולשנות את ההתנהגות הדפוסית הנקבעת על - ידי אינסטינקטים ורפלקסים מושרשים 
ברמה הגנטית . בסופו של דבר , אפשר ליצור רציפות מסוימת מחיידק ועד לאדם . 
פעולות אוטומטיות ולא - רצוניות אנו מוצאים אצל בני - מיננו , ולעומת זאת 
אפשר להצביע על " בחירה רצונית " אפילו אצל חרקים , כמו דבורים , שלא 
לדבר על יונקים כקופים ודולפינים . העובדה שאנו מסוגלים להחליף מחשבות ותחושות 
בעזרת השפה מעניקה לנו את הביטחון בדבר קיומה של תודעה מקבילה אצל כל ( 
או לפחות רוב ) בני - מיננו . השאלה היא האם יש דרך שבעזרתה נוכל לשאול 
אותה השאלה לגבי בני - מינים אחרים , ואיך נוכל להבחין בין " מחשבות " 
ו"רצונות " הכרתיים לבין תגובות אוטומטיות משוכללות ? מצד אחד , אין להכחיש 
את אופיה הסובייקטיווי של התודעה , שהרי כל מה שאנו יודעים ויכולים לדעת 
על עולמם של אנשים אחרים נובע מתוך התנסויות דומות שחווינו אנו עצמנו . 
מצד שני , יכולת זו כל כך משוכללת , שדי לנו לקרוא שורות ספורות בעיתון 
או בספר כדי לחוש הזדהות עם רגשותיהם של נשואי הכתוב , אם זה ידיד או אפילו 
חיה שעונתה . עד כמה ובאיזה דיוק אנו מסוגלים " להיכנס לעורם " של אנשים 
או יצורים אחרים ? הפילוסוף הובס טען : " מי שמפנה מבטו פנימה יידע את 
מחשבותיהם ותשוקותיהם של כל בני האדם " . לעומתו תיאר לודוויג ויטגנשטיין 
את התודעה כ"חיפושית " סגורה בקופסה , וכל אדם מכיר רק את החיפושית שלו 
ומדמה שלאחרים יש חיפושית דומה בקופסתם . " למען האמת " , טען ויטגנשטיין , 
" אנשים נושאים בקופסותיהם חיפושיות מוזרות למדי , ולאחדים אין בכלל חיפושית 
בקופסה " . חיפושיות הן מייצגות מוזרות ביותר של התודעה . וכי איזה שימוש 
יום - יומי יכול אדם לעשות בחיפושית ? לעומת זאת , אילו היינו מדמים שלכל 
אדם יש ב"קופסתו " מכשיר יעיל כדוגמת מספריים , שבעזרתם הוא מסוגל " לגזור " 
את המידע החיצוני ולהתאימו לצרכיו , יתכן שהיינו מגיעים למסקנות מעניינות . 
למשל , מספריים תמיד מבצעים אותה פעולה , גוזרים , בלי קשר לסוג ולצורת 
המספריים . מכאן שכל תופעת " גזירה " מעידה על קיומם של " מספריים " . 
מסקנה אפשרית שנייה היא שאדם המיטיב להבין את פעולת המספריים הפרטיים שלו 
עשוי להבין טוב יותר את דרך פעולתן של מספריים דומות אצל אנשים אחרים ובכלל , 
כטענת הובס . אם נאמץ את מודל המספריים , כל שנותר לנו הוא להגדיר את התופעות 
ה"נגזרות " מן התודעה , ולבחון את קיומן אצל מינים אחרים . לכאורה , 
זו משימה פשוטה , אך איך נחליט מה הם הקריטריונים הנכונים ? התמצאות בממדי 
הזמן והמרחב היא תופעה מרכזית המיוחסת לתודעה האנושית . האם ילד , שעדיין 
לא למד להבחין בין עבר , הווה ועתיד הוא בהכרח חסר תודעה ? האם חיות היודעות 
למצוא את דרכן לאורך עשרות אלפי קילומטרים בסביבה חדשה וללא מצפן ומפה הן 
בעלות תודעה מרחבית מפותחת ? האם התודעה היא כושר מולד או נלמד ? או אולי 
מגלמת בתוכה המלה " תודעה " מגוון גדול של " תודעות " ברמות ובצורות 
שונות ? אין ספק שאנו עדיין רחוקים מן היכולת לענות בביטחון על שאלות כגון 
אלו , אולם ניסיונות ראשונים שנעשו עם בעלי חיים עשויים לקרב אותנו במידה 
מסוימת אל התשובות . קפמאפרקבחיפוש אחר מדדים לקיומה של התודעה אצל בעלי 
חיים , חיפשו הפילוסופים וחוקרי הההתנהגות סימנים ביולוגיים שיקלו עליהם 
את האבחנה בין יצורים בעלי תודעה לבין יצורים חסרי תודעה . למשל , אבחנה 
בין מינים בעלי דם חם ודם קר מקובלת עד עצם היום הזה כיסוד עקרוני בתחיקה 
הנוגעת לזכויות בעלי חיים . לבסיס פיסיולוגי זה אין כל הסבר הגיוני מעבר 
להנחה שבעלי דם חם ( יונקים וציפורים ) דומים לנו ביכולת התחושה ובמיוחד 
בתחושת הכאב . מנין לנו שלטאות או דגים אינם חשים כאב ? האם תלישת זרועו 
של תמנון ענק בעל מוח השווה במשקלו לזה של תינוק בן שלוש אכן אינה מלווה 
בתחושת כאב ? עד כמה ערטילאיות וחסרות - שחר יכולות להיות תיאוריות תודעה 
פילוסופיות " הגיוניות " יעיד הסיפור על גילוי משככי הכאב הטבעיים ( אנדורפינים 
ואנקפלינים ) . זמן קצר לאחר גילוין של מולקולות אלו , יצא אחד הפילוסופים 
המוכרים בימינו בהכרזה וסדרת מאמרים שנועדו לפתור אחת ולתמיד את שאלת קיומה 
של תודעת כאב ותודעה בכלל אצל מינים אחרים . טיעונו היה פשוט והגיוני . 
אנדורפינים מצויים רק במקום שקיימת תחושת כאב . אי לכך , כל יצור נושא 
אנדורפינים הוא בהכרח רגיש לכאב . כל עוד הצטמצמו הממצאים למין האנושי וליונקים 
אחרים , המשיך הנ"ל לפרסם את תורתו . אך ביום שהתברר שמולקולות אלו מצויות 
גם אצל זוחלים ואפילו אצל חסרי - חוליות , כמו תולעת הגשם , נעלמה תורתו 
בקול דממה דקה . הפסיכולוג גורדון גלוף מאוניברסיטת ניו יורק הוא בין הבודדים 
שחיפש דרכים לבחון את שאלת המודעות אצל בעלי חיים בצורה ניסיונית . גלוף 
אינו מחפש אחר " מודעות אנושית " אצל בעלי חיים . לעומת זאת , הוא משוכנע 
בנחיצות של חיפוש אחר מדדים ניסיוניים ללמידת תופעת המודעות אצל בעלי חיים . 
כדאי לציין שגלוף הוא מעין " חוזר בתשובה " , כי במשך שנים רבות הוא התעלם 
ואפילו לעג לחוקרי תודעה . כאמור , אחד המרכיבים המרכזיים של תופעת התודעה , 
אם לא המרכזי שבהם , הוא יכולת ההכרה העצמית . כלומר , אדם מכיר את עצמו 
כיצור נבדל ושונה מאחרים בתוך המערכת החברתית , ומכאן יכולתו לכלכל את מעשיו , 
רצונותיו וצרכיו תוך התייחסות מתמדת לעצמו ואל אחרים . האם מסוגלת חיה 
להכיר את עצמה כיצור ייחודי ושונה מאחרים ? במלים אחרות , האם קיים " אגו " 
חייתי מודע ? למרבה הפלא , המבחן המעשי לשאלה זו הוא פשוט למדי , אם כי 
על משמעות התשובה אפשר להתווכח . המודל האנושי מלמד אותנו שתופעת ההכרה 
העצמית מתפתחת אצל תינוק בגיל שנתיים לערך , בד בבד עם היכולת ההדרגתית 
לזהות ולבחון את עצמו במראה . כאשר העמידו שימפנזים מול מראה , הם הגיבו 
תחילה בעניין , כאילו ראו שימפנזה אחרת וניסו ליצור עמה תקשורת . אולם 
בתוך ימים ספורים הפסיקו להגיב בצורה סוציאלית והתחילו לטפל בחלקים שונים 
של גופם שאינם נראים לעין ללא מראה , כגון פנים ואחוריים , ואף החלו " לעשות 
פרצופים " מול המראה . קופים שלמדו להכיר את עצמם במראה הורדמו , ומקומות 
על פניהם נצבעו באודם . לאחר שהתעוררו , נגעו ובחנו את המקומות הצבועים . 
לעומתם , קבוצת ביקורת שלא נחשפה קודם למראה , התייחסה את הדמות הצבועה 
( עצמם ) כאל יצור זר . תוצאות אלו חזרו על עצמן במקומות שונים ובגרסאות 
שונות , ובכלל זה עם אורנג - אוטנגים , שהתנהגו באופן דומה מאוד . למרבה 
ההפתעה , גורילות , הנחשבות למקורבות לאדם ונבונות לפחות כמו אורנג - אוטנגים , 
לא הראו כל תגובות של הכרה עצמית במראה גם לאחר שנים של חשיפה בגילים ובתנאים 
שונים . גם כלבים , חתולים ופילים מגיבים לדמותם במראה כאל דמות זרה , 
ובדרך כלל הם מאבדים עניין כעבור זמן קצר . דולפינים ולוויתנים לא נבחנו 
עדיין . האומנם שונה הגורילה שוני מהותי מקרוביה , קופי - האדם ? מעקבים 
יסודיים אחר התנהגות גורילות בטבע , כגון אלה שערכה דיאן פוסי ( " גורילות 
בערפל " ) , מגלים חיה אינטליגנטית ביותר , המקיימת חיי חברה ופרט מפותחים . 
בין השאר למדו הגורילות לשחרר את חבריהם ממלכודת קפיצית משוכללת , שטמנו 
בני אדם , ללא הדרכה מוקדמת . פעולה אלטרואיסטית כזו יכולה לנבוע רק מתוך 
הכרה עצמית וניצול הניסיון והידע לטובת הכלל . גם תופעות כמו ניחום פרט 
פגוע , קנאה ורמאות , שעליהן דיווחה פוסי , חייבים לנבוע מרמה כזו או 
אחרת של מודעות . " מדד המראה " , אם כן , עשוי להיות סממן חשוב , אבל 
קרוב לוודאי שאינו מכריע בשאלת קיומה או אי - קיומה של תודעה . גלוף מציע 
מגוון של מבחנים פסיכולוגיים - התנהגותיים להערכת קיומה של תודעה אצל בעלי 
חיים , בניגוד לתגובות אוטומטיות " דמויות תודעה " . כך , למשל , התחזות 
או שימוש במידע חיוני לטובת הפרט ומניעתו מאחרים ( רמאות ) עשויה בהחלט 
לשמש עדות לכוונה מודעת , בניגוד לצורות התחזות שונות ( מימיקה ) הנובעות 
במידה רבה או מוחלטת מתכנות גנטי לא - משתנה . גם עזרה הדדית , תגובות 
למצוקה שאינן מותנות בגירוי קבוע ואוטומטי ( כמו אצל תרנגולי הודו , למשל ) 
ואחריות סוציאלית יכולים לשמש כמדדים לפעילות מודעת . רוב , ואולי כל , 
המינים החברתיים ידועים בשימוש בקריאות אזהרה למראה אויב מתקרב . אולם 
קופי האדם עשויים לעשות שימוש סלקטיווי במידע זה על - פי מטרות מכוונות מראש . 
אלה המאמינים ביסודות תורתו של דרווין אינם יכולים להוציא את התופעות הנפשיות , 
ובכלל זה התודעה , מכלל התהליך האבולוציוני . כמו כל התופעות הביולוגיות , 
העצביות והנפשיות האחרות , צמחה התודעה בהדרגה והגיעה לשיא שכלולה באדם . 
יעברו אולי עוד עשרות רבות ואולי מאות שנים בטרם נוכל להצביע בוודאות על 
מרכיבי התודעה ברמה המוחית והביוכימית . עד אז מוטב שנזכור כי המושג " נפש 
חיה " משותף לכל החיים , ולא לאדם לבדו . 
