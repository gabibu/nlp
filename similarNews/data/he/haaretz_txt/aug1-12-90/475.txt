ניו - יורק ( מיוחד ל"הארץ " ) . פעילות קדחתנית הורגשה אתמול במרכז האו"ם 
בעקבות הפלישה העיראקית לכוויית . בה - בעת רווחה תחושת חוסר - אונים כלפי 
המשבר , שחשף מחדש את חוסר היכולת של הארגון להשפיע על מהלך האירועים . 
בישיבת החירום של מועצת הביטחון , שהתכנסה בדחיפות בשעה ארבע לפנות - בוקר , 
לאחר שנודעו פרטים ראשונים על הפלישה , הופגנה אחדות חריגה . כל הנציגים 
במועצה תקפו בנאומיהם בחריפות את עיראק , ובהחלטה שהתקבלה ללא התנגדות גינו 
את הפלישה ודרשו מעיראק להסיג מיד את כוחותיה מכוויית . ההחלטה קובעת , 
כי הפלישה היא הפרה גסה של השלום והביטחון הבין - לאומיים , וקוראת לשתי 
המדינות המעורבות לפתוח מיד במשא - ומתן ליישוב חילוקי הדיעות ביניהן . 
רק נציג תימן לא השתתף בהצבעה , בנימוק כי הוא ממתין להוראות מממשלתו . 
בישיבת החירום השתתפו שגרירי כוויית ועיראק . שגריר עיראק טען בין השאר , 
כי לשגריר כוויית אין זכות לדבר בשם מדינתו , מאחר שהממשלה שם הוחלפה . 
שגריר ארה"ב , תומס קיפרינג , הטעים כי ממשלתו ניצבת מאחורי כווויית . 
מזכ"ל האו"ם , פרז דה - קויאר , פרסם אמש הודעה , שבה נאמר כי " האירועים 
שהתרחשו בשעות האחרונות הם בעלי השלכות חמורות ביותר על האו"ם ועל המדינות 
החברות בו , שאני מאמין כי הן מחויבות למגילת היסוד שלו " . המזכ"ל הביע 
שביעות - רצון מפעולתה המהירה של מועצת הביטחון . בתדרוך היומי לעיתונאים 
אמרה דוברת מטעם המזכ"ל בתשובה לשאלה , כי המזכ"ל החליט להמתין עד לתוצאות 
כינוס שרי החוץ הערביים בקהיר , לפני שידון על צעדים נוספים . משקיפים 
במרכז האו"ם העריכו , כי אין לצפות לצעדים משמעותיים מצד האו"ם . שגריר 
ישראל באו"ם , יוחנן ביין , הופיע אמש בכמה תוכניות ראיונות בטלוויזיה 
האמריקאית . " אנו עדים לתסריט דומה לזה שאירע בשנות השלושים בצכוסלובקיה " , 
אמר ביין . " גם תגובות המדינות השונות דומות לאלה שנשמעו אז . סדאם 
הוא שליט חסר מעצורים המהווה סכנה לכל מדינות האזור " . 
