תקדים של בית הדין הארצי לעבודה קבע חידוש בהלכה , לפיה פסק - בורר מאושר 
שניתן בהליך קיבוצי בין המעביד לארגון העובדים , מהווה בית - דין לא רק 
בין שני בעלי הדין בבוררות הקיבוצית , אלא גם בין המעביד לכל אחד מעובדיו 
באופן אישי , למרות שאף אחד מהעובדים לא היה צד לבוררות . ההסתדרות ואל - 
על מסרו לעו"ד מרדכי ביבי , כבורר יחיד , להכריע בשאלה האם על - פי פירוש 
ההסכם הקיבוצי באל - על , מותר לחברה לשנות את איוש טיסות לילה בארה"ב ולאיישן 
בצוות מוגבר , ולא בצוות כפול . הבורר פסק לטובת אל - על . אז פנו הטייסים 
בתביעה אישית לבית הדין לעבודה , בתביעה הסותרת את פסק הבוררות הקיבוצית , 
בטענה שהם לא היו צד לה . בית הדין דחה את תביעת הטייסים על הסף , סירב 
לדון בתביעה אישית המנסה לעקוף פסקבוררות קיבוצית , ופסק : פסק - דין או 
פסק - בוררות , המפרש הסכם קיבוצי , אינו הופך להיות בעצמו הסכם קיבוצי , 
אך הוא מזכה ומחייב כל עובד שאותו הסכם חל עליו . אם יותר לכל עובד לתבוע 
לפי פירוש משלו , תיפגם מטרת ההליך הקיבוצי , יתרוקן החיוב הקיבוצי וישובשו 
יחסי העבודה הקיבוציים . יש לתת לזכויות האישיות המוקנות לכל עובד בהסכם 
קיבוצי את הפירוש המוסכם על הצדדים להסכם זה . באין הסכמה , כשהפירוש הוכרע 
בפסק - דין או בפסק - בוררות ביניהם , אשר עוסקים בפירוש ההסכם הקיבוצי , 
הוא מהווה מעשה בן - דין גם לגבי הפרט . ההלכה הנ"ל תחול רק כאשר הנושא 
להתדיינות האישית חופף את הנושא שנדון בסכסוך הקבוצי , ורק אם אותו עניין 
בהליך הקיבוצי נדון כהלכה והוכרע בצורה ברורה וישירה ( דב"ע שנ2113 ) . 
