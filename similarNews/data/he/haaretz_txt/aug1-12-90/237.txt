האוצר וההסתדרות בודקים את השפעת התוספות מכוח שכר מינימום על העלאות השכר 
ל044 אלף עובדי המגזר הציבורי . אתמול התמקד הדיון בין הצדדים , במסגרת 
המו"ם על חידוש הסכמי השכר לשנתיים הקרובות , בשאלה זו . צוותי האוצר וההסתדרות 
מתקדמים באיטיות רבה בשיחות על עתיד הסכמי השכר , בניגוד לציפיות לזירוז 
הדיונים , בעקבות הבנות יסוד אליהן הגיעו שר האוצר , יצחק מודעי למזכ"ל 
ההסתדרות , ישראל קיסר . הדיונים בוועד הפועל בין הממונה על השכר באוצר , 
יעקב דנון , ועוזריו לבין מזכירי האיגודים המקצועיים , בראשות הממונה 
על האגף לאיגוד מקצועי , חיים הברפלד , ארכו כשלוש שעות . בישיבה קודמת 
אמר דנון , כי יש להוציא מכלל מקבלי תוספות השכר את השכירים , הנהנים מהשלמת 
הכנסה מכוח שכר מינימום . אולם , לנוכח התנגדותם של נציגי האיגודים לגישה 
זו , הוחלט לבדוק כיצד ישפיעו תוספות שכר , שישולמו לכלל השכירים , על 
סולמות השכר במגזר הציבורי , אם יחולו התוספות גם על מקבלי שכר מינימום . 
השכירים , המקבלים השלמת הכנסה , נהנו בהסכם הקודם מהתוספות הכלליות , 
בנוסף לעדכון שכרם מכוח חוק שכר מינימום , ובכך הצטמצמו באורח ניכר הפערים 
בין הדרגות השונות ושכרו של עובד מהשורה השתווה לשכר הממונה עליו ואף עלה 
עליו , כתוצאה מוותק ותוספות ייחודיות אחרות . כעת מעוניינים הצדדים לתת 
לשכירים תוספות מדורגות , אולם לא נמצאה עדיין הנוסחה שתבטיח פערים סבירים , 
כדי למנוע את העיוות בסולם השכר , עד שתופעל הרפורמה עליה המליצה ועדת 
זוסמן . מקבלי שכר המינימום במגזר הציבורי , העומד עתה על 589 שקל , נהנים 
גם מתוספות אחרות , המעלות לעתים את הכנסתם הכוללת לכ002 , 1 שקל . אתמול 
נמשך גם הדיון בתביעות ההסתדרות להכליל רכיבים נוספים בבסיס השכר הקובע לפנסיה , 
אך לא היתה התקדמות בשיחות . ההסתדרות תובעת להעלות ב%01 את השכר , אך 
יש הבנה בין הצדדים , כי אם יוסכם על קיצור שעות העבודה השבועיות , יקוזז 
הדבר מתוספת השכר . 
