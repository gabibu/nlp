המשטרה פתחה בחקירה פלילית נגד מארגניה ומשתתפיה של ועידת התנועה המתקדמת , 
שבראשה ח"ך מוחמד מיעארי . בוועידה , שהתקיימה בסוף יולי , הוקרא מברק 
של יאסר ערפאת ובו שבחים לפעילי האינתיפאדה . כמו כן הושמעו בוועידה שירים 
פלשתיניים לאומיים . ח"ך אליקים העצני מהתחייה הגיש לאחר הוועידה תלונה 
ליועץ המשפטי לממשלה ולמפכ"ל המשטרה . הוא דרש לפתוח תיק פלילי נגד מארגני 
הוועידה ומשתתפיה , בחשד שעברו עבירה על הפקודה למניעת טרור , האוסרת כל 
הבעה פומבית של אהדה או הזדהות עם ארגון טרור . לטענתו , הקראת השדר הישיר 
מיאסר ערפאת והשמעת סיסמאות הזדהות על האינתיפאדה , יחד עם חלוקת חומר הסתה , 
כדבריו , מהוות הפרה של החוק . בשבועות האחרונים נדונה השאלה באגף החקירות 
של המשטרה , במשרד המשפטים , בפרקליטות המדינה ואצל היועץ המשפטי לממשלה . 
הוחלט כי אכן קיים חשד לביצוע עבירה על הפקודה למניעת טרור ולכן יש לפתוח 
תיק חקירה פלילי . נראה כי בימים הקרובים יוזמנו לחקירה במשטרה מארגני הוועידה 
והאישים הבולטים שהשתתפו בה . נראה כי המשטרה תבקש גם את החומר המצולם מהוועידה 
ששודר בטלוויזיה . 
