חברת אל - על דנה עם חברת התיירות נתור באפשרות להיכנס עימה לשותפות במתן 
שירותי קרקע לנוסעים היוצאים לחו"ל שלא במסגרת קבוצתית . ל"הארץ " נודע 
כי המגעים מדאיגים מארגני תיירות אחרים . הם רואים בכך ניסיון נוסף של חברת 
התעופה הלאומית להעמיק את מעורבותה בתחום השייך לכאורה לתחום עיסוקם של סוכני 
הנסיעות . חברת נתור מאגדת בתוכה 072 משרדי נסיעות ותיירות ברחבי הארץ . 
על אף היותה חברה השייכת לציבור סוכני הנסיעות , היא מתחרה במארגני תיירות 
אחרים , המשווקים את חבילות הסיור שלהם לחו"ל באמצעות אותם משרדי נסיעות 
ותיירות . החברה אף מציעה לנוסעים שלא במסגרת קבוצה מאורגנת אפשרויות לרכוש 
באמצעותה שירותי קרקע בחו"ל . עד היום התקיימו שלוש פגישות בין נציגים בכירים 
של אל - על לנתור , שבהן נדונה האפשרות להקים שותפות חדשה בין שני הגופים . 
מנכ"ל חברת נתור , מיור כספי , סירב אתמול להגיב בנושא . 
