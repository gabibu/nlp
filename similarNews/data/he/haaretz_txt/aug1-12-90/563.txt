לס , פילוסוף והסטוריון של האמנות , היה דיסידנט במשטר הישן . עתה הוא 
שר התרבות ולרשותו משרד מרווח וחופש דיבור . מאז ההפיכה ברומניה אינטלקטואלים 
כמו פלסו הפכו למצפונה של רומניה ולמושא חיזוריהן של המפלגות ושל ממשלות 
זרות . יש ביניהם חילוקי דעות , האם לתמוך בממשלתו של הנשיא יון אילייסקו , 
אך כולם מסכימים , כי רומניה לא תשוב לדרך הקומוניזם . " אם מחר תגיד 
הממשלה שיבוטלו כל המוסדות הפרטיים תפרוץ מהפכה שניה " , אמר פלסו , " ולכן 
אני אופטימי , למרות הבעיות והקשיים הניצבים בפנינו " . אינטלקטואלים רבים 
מודאגים מכך , שהממשלה שנבחרה בבחירות חופשיות שבה לכמה מן הטקטיקות של 
קודמתה הידועה לשמצה . אף שהמפלגה הקומוניסטית מתה , הם אומרים , המבנה 
שלה עדיין קיים . ביוני קרא אילייסקו לכורים הנאמנים , לבוא לבוקרשט כדי 
להפסיק את ההפגנות נגד הממשלה . מתנגדים הוכו , אינטלקטואלים נרדפו והמצב 
היה קשה ביותר . עם זאת , פלסו ואחרים משוכנעים , כי חל שינוי לטובה , 
כאשר הממשלה נקטה בצעד הראשון לכלכלת שוק . למרות שהקשיים אינם נעלמים מעיניהם , 
האינטלקטואלים היו מנהיגי המאבק נגד צאושסקו . בבחירות של ה02 במאי ניצח 
אילייסקו ניצחון מוחץ ואתו חזית ההצלה הלאומית קבוצה של פועלים , איכרים , 
אינטלקטואלים והטכנוקרטים אשר תפסו את השלטון במהלך המהפכה . רבים מן הרומנים 
סבורים , כי הניצחון של אילייסקו אינו מבשר טובות לחרות , והם מאשימים 
אינטלקטואלים אחרים , אשר לא דיברו בצורה די נחרצת על דמוקרטיה לאחר ההפיכה . 
היו אלה הבחירות החופשיות הראשונות ברומניה מזה 44 שנים , והסופר טנסה כתב , 
כי על הקבוצה לדו שיח חברתי , שהיא אירגון של אינטלקטואלים דיסידנטים , 
לצאת לשידורים של דקות אחדות מדי שבוע , כדי להסביר בטלוויזיה את עקרונות 
הדמוקרטיה והשלטון הרב מפלגתי . קפידבינמסע הבחירות היה רצוף האשמות בדבר 
רמאות והפחדות , אשר אילצו רבים מבין יותר מ05 המפלגות , לצאת מן המרוץ . 
אין מטילים ספק בנצחונו של אילייסקו , אך משקיפים זרים אומרים , כי ניצחון 
של % 58 מראה , כי דמוקרטיה פלורליסטית טרם הכתה שורשים ברומניה . פלסו , 
טנסה והמשורר דינסקו שייכים לקבוצה לדיאלוג חברתי , אשר נוצרה לאחר המהפכה 
ובדרך כלל מתנגדת לחזית ההצלה הלאומית . לפני חודשיים הוקמה " חברת המחר " 
כדי לתמוך בחזית . מבין החברים הבולטים ב"חברה " מבקר הספרות יוגין סימיון 
והסופרים מרין סורסקו ואוגוסטין בזורה . רומולוס וולפסקו , סופר ובימאי , 
שנבחר לבית המחוקקים מטעם החזית אומר : " אני סבור כי החזית כנה והיא 
אמנם מתכוונת לחזור ולכונן את החוקה משנת 3291 שהיתה אחת הליברליות ביותר 
בעולם " . אלכסנדרה קורנלסקו , ראש המחלקה לאנגלית באוניברסיטת בוקרשט , 
היא תומכת נלהבת בחזית , אך סבורה כי " אלימות פוגעת באינטלקטואלים " . 
טנסה אומר : " קשה לשנות מנטליות של אנשים מהיום למחר , ולכן הדרך לדמוקרטיה 
ארוכה . האנשים הצביעו למען המשכיות . הם היו נתונים בלחץ , חוששים כי 
השינוי הפתאומי לדמוקרטיה יביאו איתו גם סיכונים , והם אינם רוצים להסתכן " . 
לדעתו של פלסו , הקומוניסטים יצרו ביורוקרטיה אופורטוניסטית אדירה , ויחלפו 
שנים עד שהדברים ישתנו , כי יש מליוני ביורוקרטים . העיתונות , המונה היום 
0021 פרסומים , רובם נגד הממשלה , אינה מסייעת בחישול הדמוקרטיה , כיוון 
שאלה " פרימיטיוויים ביותר , הם תוקפים ללא נקודת השקפה כשלהי " , סבור 
פלסו . תומס קליינינגר , מתמטיקאי וסגן נשיא הקבוצה לדיאלוג חברתי , אומר 
כי לרומניה אין הסטוריה של אופוזיציה מאוחדת . " אנחנו מתחילים מאפס " , 
הוא אמר " אין לנו מסורת של מלחמה בקומוניזם . אין לנו שום מקבילה למחזאי 
וצלאב האוול של צכוסלובקיה או לעורך העיתון טדיאוש מאזובייצקי של פולין , 
מפני שצאושסקו השכיל לפלג את האינטלקטואלים ולהשתיקם . רובם היו תמיד מנותקים 
מן החברה ומפולגים , רובם תמכו במלוכה או במנהיגים פשיסטים לפני המלחמה " , 
סבור המתמטיקאי . פלסו ואחרים היו בגלות ובמעצרי בית , הזהירים יותר שמרו 
על שתיקה ותפסו משרות שאינן שנויות במחלקות והקפידו לשמור על שתיקה בחוץ 
ולא להביע דעה בפומבי . רוב הדיסידנטים תמכו תחילה בחזית . פלסו היה לשר 
התרבות בממשלת המעבר וכמה מעמיתיו מצאו עצמם גם הם בממשלה , אך אחרים סירבו 
לתפוס משרות ממשלתיות ואף עזבו את החזית . קליינינגר המתמטיקאי סבור , 
כי הקונפליקט הגדול בשנתיים הבאות יהיה בין אנשי הרפורמות לבין הביורוקרטיה . 
לדבריו , התשתית הקומוניסטית תגווע , רק אם הממשלה החדשה תוותר על המונופול 
שלה על השלטון ותקדם מערכת רב מפלגתית אמיתית ויוזמה פרטית . " עלינו להבהיר 
לציבור , כי חרות ויוזמה גם בתנאים קשים , חשובים יותר מאשר תחושה של ביטחון " , 
אומר קליינינגר . " כמו אריות בגן חיות , איננו יודעים פרושה של חרות " , 
הוא מוסיף . 
