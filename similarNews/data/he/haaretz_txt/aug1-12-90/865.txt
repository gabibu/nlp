ראש הממשלה , יצחק שמיר , יקבל הבוקר בלשכתו את ראש המועצה האזורית רמת 
הגולן ואת ראש מועצת קצרין , כדי לדון עימם בפרסומים השונים בכלי התקשורת , 
לפיהם ישראל מתכוונת לנהל עם סוריה מו"ם על עתיד רמת הגולן . יהודה וולמן 
ראש המועצה האזורית רמת הגולן וסמי בר - לב ראש מועצת קצרין , יאמרו לראש 
הממשלה כי תושבי הגולן , ברובם , מתנגדים לכל נסיגה של צה"ל מהגולן וכי 
אסור לפרז את הגולן בכל מו"ם עתידי עם סוריה . לשכת ראש הממשלה כבר הכחישה 
בעבר פירסומים שונים בלונדון , לפיהם ישראל מתכוונת להחזיר חלקים מהגולן 
בכל הסדר עם סוריה . וולמן ובר - לב , יודיעו לראש הממשלה כי בגולן אין 
יותר דירות למכירה או להשכרה . בקצרין לדוגמה , היו עד לפני חודשיים 002 
יחידות דיור פנויות , אך אלה נחטפו בשבועות האחרונים על ידי תושבים ותיקים 
ועולים חדשים . משרד החוץ ומחלקת חו"ל של התנועה הקיבוצית המאוחדת , הביאו 
ארצה עשרות צעירים יהודיים מרומניה , אשר מרביתם שוכנו בקיבוץ אורטל בצפון 
הגולן . הכוונה היא שעולים אלו יהפכו בעתיד כראש חץ , לצורך הקמת תשתית 
ציונית חדשה ברומניה . 
