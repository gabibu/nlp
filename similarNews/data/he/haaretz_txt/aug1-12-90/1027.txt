ביולי הצטופפו כאלף וחמש מאות מעריצים ליד קברו של וינסנט ון - גוך בבית 
הקברות הקטן של אובר - סור - לאואז , עיירה השוכנת כ04 ק"ם ממזרח לפאריס , 
שאליה נשלח לפני כמאה שנה על ידי ידידו פול סזאן לטיפול אצל ד"ר גישה . 
הסיבה להתכנסות היתה מאה שנה להתאבדותו של ון - גוך . עד לא מזמן עוד הזהיבה 
כאן החיטה שהבשילה בשדות שמעבר לחומת בית העלמין , אלה משמשים עדות חיה 
לתמונות שצייר ון - גוך בימיו האחרונים . באובר - סור - לאואז הוצבו השנה , 
בעקבות יוזמה של שני אדריכלים צעירים , שלטים במקומות שבהם נהג ון - גוך 
לעמוד ולצייר , כשלצדם העתקי תמונות שצייר האמן באותו המקום . ואכן , 
הכל כאן כל כך פשוט , כל כך אמיתי , כמו בתמונות . כאילו עצר הזמן מלכת 
מאז שנישא וינסנט על כתפי קומץ ידידיו שליווהו בדרכו האחרונה . בבית הקברות 
יש שני קברים קטנים וצנועים מאבן אפורה , וצמחייה נמוכה זוחלת ביניהם . 
על המצבה השמאלית נכתב , " כאן נח וינסנט ון - גוך 35810981 . על המצבה 
הסמוכה חקוק השם תיאו ון - גוך , אחיו של האמן , שנפטר שנה לאחר התאבדות 
אחיו . לא פעם עלינו אל קברם של השניים , שבחייהם ובמותם לא נפרדו , וכל 
פעם הצניעות והפשטות של הקברים ורחובות העיירה נוגעות ללב . מול אלה מתגמדים 
כל עשרות מיליוני הדולרים המתגלגלים כיום במכירות פומביות של ציורי ון - 
גוך . הטלוויזיה הבריטית הפיקה סרט דוקומנטרי על חיי ון - גוך , המסתיים 
בהופעת איש עסקים יפאני נושא מזוודה , הפוגש בווינסנט החוזר מציור בנוף 
כשהתמונה הגמורה בידיו . היפאני מציע בשם החברה שהוא מייצג לרכוש את התמונה 
ב36 מיליון דולר . ון - גוך אינו מופתע ואינו נרגש , אך שואל " איפה תוצג 
התמונה ? " " במשרדי החברה " , משיב היפאני . " ומי יראה אותה ? " 
ממשיך ון - גוך , " צוות המנהלים " , משיב האיש . " וכמה מונה הצוות ? 
" שאל וינסנט , והיפאני משיב , " חמישה " . " תודה " , משיב לו ון - 
גוך , וממשיך בדרכו אל הנוף כשהתמונה בידיו . וינסנט ון - גוך לא חיפש 
המונים שיעריצו אותו . הוא חיפש את האדם שיאהב את יצירותיו ולו הוא היה 
מוכן למוכרן בפרוטות . עולם התרבות הכריז השנה על " שנת ון - גוך " כמחווה 
לאמן הגדול ; תערוכות , סרטים , תוכניות טלוויזיה , ספרים חדשים , מחקרים 
חדשים . מכוני התרבות של הולנד מארגנים אירועים ברחבי תבל : בפאריס הם 
מציגים פוסטרים , מחווה לון - גוך , של אמנים כמו צקוניק , קלי , קוקי , 
ליכטנשטיין , לונג , מרץ , ריינר , פנונה ואחרים . בהלסינקי תועלה אופרה 
חדשה שנכתבה בידי הקומפוזיטור הפיני אינסקוהני ראוטאוארה , המתמקדת בתקופה 
שבה שהה ון - גוך בארל , אחרי שגילח את אוזנו . בהולנד נערכו שתי תערוכות 
גדולות וחשובות , בחסות מלכת הולנד , שבהן ביקרו כמיליון ושלוש מאות אלף 
מבקרים : במוזיאון ון - גוך באמשסטרדם הוצגו יצירות ידועות של האמן שהושאלו 
לתערוכה ממוזיאונים בעולם , ולצדן ציורים שלא הוצגו עד כה , שהושאלו מאוספים 
ממזרח - אירופה ומאוספים פרטיים במערב . התערוכה השנייה נפתחה במוזיאון היפה 
שבחורשת אוטורלו , מוזיאון קרלמלר , שם הוצגו כ052 רישומים , מתוך 0001 
הרישומים שרשם האמן ב01 שנות יצירתו . הרישומים המוצגים הם מתחילת דרכו , 
אז רשם רישומים ריאליסטיים המתארים את חיי האיכרים , המזכירים רישומים 
של האמנית הגרמנית קטה קולביץ , רישומים שמלבד האיכויות האמנותיות , מעבירים 
גם מסר מוסרי ואנושי . בצד אלה הוצגו רישומים מאוחרים יותר שבהם נפרד ון - 
גוך מהקווים הכהים הקשים ועבר אל האור , אל הקווקוים הישרים , המסתלסלים 
והמתפתלים של התקופה האימפרסיוניסטית , ועד האקספרסיוניזם האישי המתפרץ . 
ב92 ביולי נסגרו התערוכות . באותו היום מלאו מאה שנה לתשובתו של ון - גוך 
לאחיו שזעק אליו , " מדוע עשית זאת " ? " רציתי לשוב הביתה " , אמר , 
והלך לעולמו . במשך עשר שנים התפרץ כשרונו האדיר של ון - גוך . בתשוקה 
גדולה של טירוף הוא צייר הכל : החל מהעתקת יצירות של אחרים , עד ציורי 
פנים , דוממים , דיוקנאות , ובעיקר נופים , וכל זאת מבלי לפחד מלהיות 
מושפע . כיום אי אפשר שלא להתפעל מהפנומן שנדחה על ידי הממסד האמנותי והיה 
לאחד מגדולי האמנים בכל התקופות . 
