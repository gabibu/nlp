" רבו מאוד הגורמים הפועלים ללא רשיון במתן שירותי נסיעות ושירותי נופש 
פנים - ארציים " . כך עולה ממסמך חדש של המחלקה לרישוי וסוכניות נסיעות של 
משרד התיירות , המתכננת לצאת במבצע רחב - היקף לביעור התופעה . בהתאם למסמך 
שהגיע אתמול ל"הארץ " עולה , כי " גורמים אלה פועלים בין היתר , בשיתוף 
פעולה עם בתי המלון ברחבי הארץ " . בתי - מלון רבים פנו לאחראית על הנושא 
במשרד התיירות , חיה זינגר , וביקשו לסייע להם לקבל כספים המגיעים להם 
מאותם סוכני - נסיעות , אשר הסתבר , כי אינם כלל סוכנים מורשים . משרד 
התיירות פנה להתאחדות המלונות , וביקש לצאת בפנייה משותפת לכל בתי המלון 
ברחבי הארץ , " לא לשתף פעולה עם אותם גורמים שאינם מורשים " . בהתאם לפנייה 
למנהל השיווק של התאחדות המלונות , יעקב כץ , על בתי המלון יהיה להקפיד 
לעבוד אך ורק עם סוכנויות לנסיעות , לנופש ותיירות ומשרדים לתיור , בעלי 
רשיון תקף של משרד התיירות . הומלץ למלונות להקפיד ולבדוק קיום רשיון שכזה , 
בכל משא - ומתן שהם מקיימים עם מקדמי מכירות למיניהם , וכן בכל הקשור למתן 
אשראי לאותם גורמים . יש לבדוק אם אותם מקדמי מכירות מייצגים סוכנות בעלת 
רשיון . 
