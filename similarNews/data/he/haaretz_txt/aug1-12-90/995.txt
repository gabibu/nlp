קצין בכיר בצה"ל , ששירת שנים רבות ביחידות צבאיות וגם נפצע במשך שירותו , 
סיפר לי לפני ימים אחדים שהוא שוקל ברצינות פרישה מהצבא , למרות המצב הקשה 
בשוק האזרחי . " יש כמה דברים טובים שעשיתי בצה"ל , גם זכיתי בהערכה ובקידום , 
ועכשיו אני חושש שבגלל התחלקות טיפשית אחת , חד - פעמית , בעניין שולי , 
שעלולה לקרות לי , אסיים את הקריירה הצבאית בהדחה , בכתם על שמי , בסבל 
לי ולבני משפחתי . זה מה שקרה בשנה האחרונה לכמה קצינים טובים , פייטרים 
אחד אחד . פאשלה אחת , לא תמיד באשמתם הישירה , מספיקה כדי שכל עברם , 
של שנים בלחימה ובפיקוד , יישכח ויימחק . מעתה , יודע הציבור שהם ננזפו 
בידי הרמטכ"ל או סגנו , שהועמדו לדין משמעתי , שהודחו מתפקידם . קצין חכם 
צריך לחשוב עכשיו שאולי מוטב לו לרדת מן האוטובוס תחנה אחת לפני היעד שקבע 
לעצמו , אחרת סביר שזאת תהיה תחנתו האחרונה בצבא " . לדבריו , כמה מחבריו 
הטובים מתבטאים ברוח זו . לאור הניסיון הקודר בעבר , תפקידו של ראש אמ"ן 
מסוכן במיוחד . אלא שהיום אינך צריך להיות ראש אמ"ן כדי לחשוש . אתה יכול 
להיות גם מפקד בסיס טירוניות , או לשאת בתפקיד שתמיד נחשב נוח , רגוע וחסר 
סיכונים . סמיכות פרשיות , הוא אומר , גרמה לאחד החברים לפלוט , למקרא 
ידיעה בעיתון , " אנחנו מתחילים להיות צבא הדחה לישראל " . הצבא נתון בדילמה . 
מדיחים ומענישים לעתים קרובות מדי , לכאורה , כאשר המשמעת רופפת . משמעת 
רופפת נוצרת בעיקר אם הפיקוד העליון אינו מקפיד עליה דיו , כל הזמן , ונחלץ 
לפעולה ולתגובה רק לאחר שקורים אסון או מחדל . בסופו של דבר נוצר מצב אבסורדי : 
מי שבאמת אחראי להתרופפות המשמעת יושב על כס המשפט ומעניש את הדרגים הכפופים 
לו . משהו אינו עולה כאן בקנה אחד עם ההגינות והצדק הטבעיים . אני רוצה 
להאמין שהתואר הזה , " צבא הדחה לישראל " , הוא רק הברקה מרירה של יחיד 
שנקלטה בקרב הסובבים אותו . באווירה ובמצב - רוח שליליים עלולות שלוש המלים 
לפשוט בצבא כאש בשדה קוצים . ואז , כאשר יחליט הרמטכ"ל שאין מנוס מהדחתו 
של מפקד בכיר , הוא עלול למצוא עצמו משתהה או מהסס . קפמאפרקיש בלבי פינה 
חמה לחב " דניקים , בשל מעשים אנושיים במיוחד שעשו בהשקט או בפומבי , במשך 
שנים . גם כניסתם לפוליטיקה בארץ , לאחר שנים ארוכות של התנזרות ממנה , 
היתה במצוות הרבי בניו - יורק , והם לא יכלו לסרב לה . חסיד חב"ד לא יעלה 
בדעתו לחלוק על הרבי . וכך הם השתתפו במסע הבחירות לכנסת , ואיבדו אהדה 
בקרב ידידים חילוניים רבים למדי . גם אז לא נשכחו מלב ידיד המעשים ההומניטריים 
שעשו בשפע , אשר כמותם פוחתים והולכים בישראל היום . והנה , ביום ששי , 
רואים בטלוויזיה כיצד מגיעים לארץ מאות ילדי צרנוביל מרוסיה , דרך לונדון . 
בעקבותיהם אמורים להגיע רבים אחרים , ובסך - הכל כ000 , 3 ילדים יהודים , 
שהחב"דניקים מבקשים לשקם אותם בארץ , בעזרת רופאים ומומחים אחרים . גם 
אם תידרש עזרתם של גדולי המומחים במערב , יביאו אותם החב " דניקים אל הילדים , 
או יביאו את הילדים אליהם . כי הם רואים בפעולתם הצלת נפשות , פשוטה כמשמעה . 
קבלת הפנים החמה והאוהבת בנמל התעופה היתה רק הפתיחה . ילדים באים לארץ 
חדשה , כאשר עתידם ובריאותם עומדים בסימני - שאלה , והם נישאים על כתפי 
חסידים עבדקנים , הרוקדים אתם , מנגנים ושרים להם , מחבקים ומנשקים אותם 
בחום . צחוקם וחיוכיהם של הילדים החיוורים אמרו הכל . אינני מכיר מפעל הומני 
מזה . קפמאפרקהכותרות הראשיות במדורי הספורט בעיתונים , ברדיו ובטלוויזיה , 
עסקו בשבועות האחרונים ברוברט מאקסוול וביוזמתו להצלת הכדורגל בירושלים . 
משום כך , כמעט נבלעה הידיעה על פרישתו של השחקן יחיאל אבן - צור מן הליגה 
הלאומית . לקהל הרחב הוא אינו מוכר כמו משה סיני או אורי מלמיליאן . אך 
אין שחקן בליגה הלאומית שלא הכיר אותו ולא פחד מבעיטותיו . הכדורגלן הצעיר , 
ששיחק השנה בבית"ר תל - אביב , לא ישחק עוד בליגה הלאומית . אולי ימצא 
לו קבוצה חדשה , בליגה נמוכה יותר . פרסומו של אבן - צור בקרב הכדורגלנים 
והקהל הבא לאיצטדיונים אינו על יכולתו וכישוריו כספורטאי . אלה דווקא מועטים 
למדי . כאשר הוזכר שמו , היה זה כמעט תמיד בזעם , בכעס או בבוז . אבן - 
צור לא הצטיין במיוחד בשליפת הכדור מבין רגלי היריב בדרכים ספורטיוויות . 
הוא נודע בעיקר כמי שמחפש את רגלי היריב ולא את הכדור . כך שיגר אל המעסים , 
אל הרופאים ואל בתי - החולים חלוצים רבים למדי . שופטים הניפו לעברו כרטיסים 
צהובים ואדומים בשפע . הם העדיפו שיישאר מחוץ למגרש . " ידיעות אחרונות " 
פירסם ראיון פרידה , לאחר שבית"ר תל - אביב הודיעה לו שאינה מעוניינת עוד 
בשירותיו , ושום קבוצה אחרת בליגה הלאומית לא עטה על המציאה . מאמנים יודעים 
ששחקנים המחפשים בעיקר את רגלי היריב מסכנים , קודם כל , את קבוצתם . 
הודות ליוזמות - הפרא של אבן - צור , עלולה קבוצתו להישאר עם עשרה שחקנים 
בלבד במשחק . שאל המראיין את אבן - צור : " אולי תרמת לצד השלילי בכדורגל . 
אתה זוכר כמה כרטיסים צהובים ואדומים היו לך במהלך הקריירה ? " תשובתו : 
" לא זוכר . אבל אני מניח שזה הרבה מאוד " . שאלה : " כמה ? " אבן - 
צור : " אולי מאה . באמת שאני לא זוכר " . שאלה : " איך לדעתך מגיבים 
שחקני הליגה הלאומית ששמעו על פרישתך ? " תשובה : " אני מתאר לעצמי שהם 
יחגגו יחד בהרמת כוסית את הפרישה שלי מהליגה הלאומית " . אבן - צור טוען , 
כמובן , שמעולם לא פגע בזדון או בכוונה רעה . חס ושלום . רק ביקש לתקל 
ורגלו נכנסה בשחקן היריב . השופטים , בעשרות רבות של תיקוליו , סברו אחרת . 
אבן - צור לא ישחק עוד בבית"ר תל - אביב . הקבוצה אינה רוצה בשירותיו . 
הוא מהווה סיכון לקבוצתו ודבר זה הוא שמדאיג את ההנהלה . הם דואגים לקבוצה 
שלהם , שמא תאלץ לפתע להסתפק בעשרה שחקנים . הקבוצה לא הרחיקה אותו משורותיה 
כשראתה שהבחור משחק משחק מסוכן ופרוע , וגורם פגיעות קשות לשחקנים רבים 
בליגה הלאומית . העיקר שניסה לבלום אותם , בדרכו המכסחת , הברוטאלית . 
המטרה השגת נקודות מקדשת את כל האמצעים . המשחק כמשחק נשכח . וזו אחת 
הסיבות לכך שרבים מדירים רגליהם ממיגרשי הכדורגל בישראל . 
