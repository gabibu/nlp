במחקר הבודק את ההיסטוריה של ההרתעה במלחמה הקרה , עולות שאלות רבות לגבי 
היכולת להרתיע את שליט עיראק , סדאם חוסיין . ההיסטוריה של המלחמה הקרה 
בין ארה"ב לבריה"ם ושיאה במשבר הטילים בקובה ב2691 , מלמדת שכדי להצליח 
בהרתעה צריך להבטיח שלושה תנאים : 1 . קליטת המסר . 2 . הבנתו 3 . רציונאליות 
של הדמויות הפועלות . כשאחד או יותר מהתנאים לא מתקיימים , עלולה להיות 
אי - הבנה שתוביל למשבר ולכישלון של ההרתעה . על - פי מחקר העומד להתפרסם 
בשבועות הקרובים , של ד"ר גראלד שטיינברג מהאוניברסיטה העברית בירושלים 
ומאוניברסיטת בר - אילן , ספק אם מתקיים אפילו אחד משלושת התנאים במקרהו 
של סדאם חוסיין . שטיינברג אומר שלא ברור כלל אם סדאם חוסיין שומע רדיו 
או מקבל מיועציו הקרובים דיווחים בנושא ההרתעה של מדינות העולם , כולל ישראל . 
למעשה , סביר שהוא דוחה את כל הידיעות והדיווחים המובאים לפניו אשר אינם 
משקפים את דעתו , ובכך הוא דומה לשליט הסובייטי , ניקיטה חרושצוב , במשבר 
קובה . גם מסרים של דיפלומטים מארה"ב ובריה"ם אינם משפיעים עליו . בנוסף , 
נראה שסדאם חוסיין אינו רציונאלי , ולכן אינו יכול להבין וגם אינו מעוניין 
להבין את האסון שהוא עלול להביא על בני עמו ועל ארצו . הצלחותיו עד כה מביאות 
אותו לחשוב שיצליח גם הפעם , והוא אינו חושב על סיכון כלשהו . במשבר קובה 
הצליחו ארה"ב ובריה"ם , בעזרת תיקון צינורות התקשורת ביניהם , לפתור את 
המשבר . גם שינוי התפיסה של חרושצוב בעיצומו של המשבר , שינה את התמונה . 
למעשה הוא הבין , שעלולה לפרוץ מלחמה גרעינית שתהרוס חלקים גדולים של העולם . 
מיד אחרי משבר הטילים הודח חרושצוב , עקב הסיכונים שלקח וההתנהגות הבלתי - 
רציונאלית שנקט בה . לפי המחקר , במקרה של עיראק , קשה לצפות לשינוי במדיניות 
של סדאם חוסיין . לכן , כדי להפעיל את ההרתעה , יש צורך להשפיע על הדרג 
הבכיר בעיראק , כדי שיוכלו להדיח את סדאם , או לכל הפחות לנסות ולשכנעו 
בחומרת המצב . 
