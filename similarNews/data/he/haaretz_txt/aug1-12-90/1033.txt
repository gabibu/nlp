מפעל ההלבשה והקונפקציה " גבי מודל " בתל - אביב עומד להיסגר בגלל הרעה 
במצבו העסקי . הנהלת המפעל הודיעה בימים אלה ל04 העובדים כי תתקשה לשלם 
להם את משכורת החודש האחרון ואת פיצויי הפיטורים . מרכזת הסתדרות עובדי הטקסטיל , 
ההלבשה והעור בתל - אביב , רחל עוזיאל , מסרה שבשבוע הבא תכונס אסיפת 
עובדים , שבה תודיע על תביעה של מועצת פועלי תל - אביב למנות מפרק ל"גבי 
מודל " , כדי להבטיח את פיצויי הפיטורים לעובדים במפעל , שאינו מאורגן בהסתדרות . 
לדבריה , לנוכח המחסור במקומות עבודה חלופיים בענף ההלבשה , עלולים רוב 
מפוטרי המפעל להיות מובטלים זמן רב לאחר סגירתו . תסיסה פוקדת גם את 82 העובדים 
במרכז ההלבשה הקיבוצי , השייך לתק"ם ולקיבוץ הארצי . מפעל זה אמור לעבור 
לבעלותו של המשביר המרכזי בסוף ספטמבר . באחרונה חזרו התק"ם והקיבוץ הארצי 
מהסכם שהסדיר את תנאי הפרישה של העובדים , אשר לפיו ניתן לעובדים לבחור 
בין קבלת פיצויים מוגדלים לבין הישארות בעבודה תחת הבעלות של המשביר , אך 
במעמד של עובדים חדשים . נציגת מועצת פועלי תל - אביב , מסרה כי תדרוש את 
ישום ההסכם " שחריגה ממנו נוגדת נוהל תקין " . 
