ניו - יורק ( מיוחד ל"הארץ " ) . כדי שארה"ב תצא לפעולה צבאית רחבת היקף 
בצד השני של כדור הארץ צריכים להתקיים התנאים הבאים : ( 1 ) סבירות של 
הצלחה ; ( 2 ) ביטחון , שמעצמה בין - לאומית יריבה לא תתייצב נגדה ; ( 
3 ) תמימות דעים עם בעלות בריתה ; ( 4 ) הבנה בסיסית של הציבור האמריקאי 
למניעי פעולה כזאת ; ( 5 ) תמיכה מאסיווית של שתי המפלגות הפוליטיות ושל 
כלי התקשורת . כל התנאים האלה קיימים , או מתהווים והולכים . פירושו של 
דבר שיועציו הבכירים של הנשיא בוש , אשר נאספו אתמול אחה"ץ בבית הלבן לטקס 
עצה , יכלו לפחות תיאורטית לדבר על הפרטים המבצעיים של פעולה כזאת , 
לא על יצירת נסיבות בין - לאומיות ופנימיות , שיאפשרו אותה . האינדיקאטור 
הבוטה ביותר למגמה הניצית התקיפה של המערכת הפוליטית באה אתמול לא מהניצים 
ומהפראגמאטים , אלא דווקא מן הדובר הקולני ורב ההשפעה ביותר של האגף השמאלי - 
היוני בארה"ב , הנוטה אהדה לעולם השלישי : גסי גקסון . האיש שאימץ אל 
חיקו את פידל קסטרו ערב התמודדותו על הנשיאות ב88 , האיש שניהל פלירט גלוי 
עם יסודות רדיקליים בעולם הערבי ובעולם השלישי במשך שנים , אמר אתמול ל"ניו 
יורק טיימס " : " על סדאם חוסיין לדעת , כי הוא דחף אותנו אל מעבר לסף 
הסבלנות , והתעקשותו על כיבוש כוויית , ועל איום נגד ערב - הסעודית , 
היא מעשה קיצוני של פרובוקציה , אשר ייתקל בכוח . " אסור למפלגה הדמוקרטית 
לשמור על שתיקה , או לגלות חוסר - החלטיות בתקופה הזו . אם ייכשלו המאמצים 
הדיפלומטיים , עלינו לפעול צבאית אם באופן חד - צדדי , ואם באופן רב - 
צדדי , עדיף באופן רב - צדדי " . מאז ההתקפה היפאנית על פרל הארבור לא שררה 
בארה"ב מידה כזאת של תמימות - דעים על הצורך בשימוש בכוח בזירה הבין - לאומית . 
הנזק שהסב סדאם חוסיין למה שמכונה " העניין הערבי " בארה"ב , והתועלת 
שהועיל לעניינה של ישראל , אינו ניתן אפילו להערכה . בן - לילה השתנתה 
בעיני ארה"ב כל המשוואה המזרח - תיכונית . בשלושת הימים האחרונים לא היה 
אף אדם אחד בעל איזו מידה של רצינות בארה"ב מוכן להסתייג מהברכה הרטרואקטיווית 
של ציר קונגרס רפובליקאי לישראל על התקפת הכור הגרעיני ב18 . ישראל נתפסת 
עכשיו כראשונה שעמדה על האופי האמיתי של מגמות עיראק , ולא חששה להכות בה 
לפני שהצליחה לממש את המגמות האלה . סדאם חוסיין ליכד קואליציה חסרת תקדים 
בארה"ב . את הקואליציה הזו אין מנהיגים עכשיו פוליטיקאים . עומדים בראשה 
עשרות מיליוני אמריקאים , שהחל מיום ו התחילו לשלם בין 4 ל41 סנט יותר בשביל 
כל גאלון דלק . מחירי דלק בארה"ב אינם אנקדוטה . היכולת לנהוג מכונית פרטית 
היא חלק מהחלום האמריקאי . תורים בתחנות הדלק ומחירים מאמירים קירבו את 
קץ נשיאותו של גימי קרטר בסוף שנות ה07 . איש לא נע באי - נוחות על מושבו , 
כאשר מכל כלי תקשורת בארה"ב נפלטו בימים האחרונים השוואות בין סדאם חוסיין 
ובין היטלר . אנאלוגיות כאלה בין ברזנייב להיטלר , בשנות ה07 וה08 , פילגו 
את המערכת הפוליטית האמריקאית . הפעם נראה שאין לאיש ספק ברלוואנטיות שלהן . 
ביום ו בלילה נשמעו דיווחי רשתות הטלויזיה הגדולות כהתראות אחרונות לפני 
מלחמה . " הפנטגון עורך את תוכניות הקרב " , דיווח הכתב הצבאי של אן - 
בי - סי . עכשיו מחכה ואשינגטון לטלפון מריאד . אם יבוא הטלפון הזה , אמר 
אתמול ראש המטות המשולבים לשעבר של צבאות ארה"ב , " אין שום סיבה שלא נוכל 
לעשות כל מה שנרצה " . 
