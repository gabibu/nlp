שר החוץ העיראקי , טארק עזיז , טוען בכנס הליגה הערבית כי כוויית גנבה 
נפט בשווי 4 . 2 מיליארד דולר משדות עיראקיים , והקימה מוצבים צבאיים בטריטוריה 
עיראקית . להצהרה קדם ויכוח בין עיראק לכוויית ונסיכויות המפרץ , על מדיניות 
ייצוא הנפט ומחיריו . אלפי חיילים עיראקים , מצויידים בטנקים , מתפרסים 
על גבול כוויית . עיראק תובעת מכוויית פיצויים בסך 4 . 2 מיליארד דולר . 
נשיא מצרים חוסני מובארק מנסה להפגיש את נציגי המדינות בגדה שבסעודיה . 
עיראק מבטיחה למצרים שלא תתקוף את כוויית . נציגי עיראק וכוויית נפגשים 
בגדה , אך השיחה נפסקת לאחר שעתיים בלבד . עיראק מרכזת 001 אלף חיילים 
בגבול כוויית . שיחות גדה מתמוטטות , לאחר שכוויית דוחה את דרישות עיראק . 
בשעה 2 לפנות בוקר פולש הצבא העיראקי לכוויית , ותוך שבע שעות , נוכח התנגדות 
דלילה , משתלט על עיר הבירה שלה ועל עמדות המפתח במדינה . האמיר של כוויית , 
גאבר אל - אחמד אל - סבאח , נמלט לסעודיה . עיראק מודיעה שפלשה בהזמנתה 
של ממשלה זמנית מהפכנית , שהודיעה בצהרי היום על פירוק המשטר הישן בכוויית . 
ארה"ב מקפיאה את נכסי עיראק וכוויית , ואוסרת על קשרי סחר עם בגדאד . בריה"ם 
מטילה אמברגו נשק על עיראק . שרידי הצבא הכווייתי ממשיכים בנסיונות התנגדות 
אחרונים . עיראק מבססת את שליטתה בכוויית , וכוחותיה לוחמים בקיני התנגדות 
אחרונים . העיראקים מתבססים לאורך הגבול הסעודי . פורסם הרכב הממשלה הזמנית , 
בראשות קולונל עלא חוסיין עלי , שלטענת מקורות כווייתיים הוא חתנו של סדאם 
חוסיין . נכשלו כל נסיונות התיווך הבין - ערביים . עיראק מבטיחה שתתחיל 
להסיג היום את כוחותיה מכוויית . ועידת פיסגה מצומצמת שנועדה להתכנס היום 
בגדה , לפתרון המשבר , נדחתה . 
