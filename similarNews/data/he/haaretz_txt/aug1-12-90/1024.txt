האלבום הקודם של " משינה " , " גבירותי ורבותי משינה " , קבע את מעמד 
הלהקה כפופולרית ביותר בשוק המקומי . האלבום הנוכחי , היוצא לשוק רגע לפני 
סיור הופעות חדש של הלהקה , יבסס בוודאי את ההישג , בלא לשקוע לחיקוי ולשחזור 
של נוסחאות העבר המצליחות . כמו הרכבים רבים בעולם חוזרים אנשי " משינה " 
אל שנות ה06 . האלבום מכיל מנגינות מלודיות במיוחד , הרבה גיטרה אקוסטית , 
קלידים המפיקים צלילים דמויי האמונד , הרמוניות קוליות בנוסח ה"ביטלס " , 
ובפעם הראשונה ויתור על מעמדו המרכזי של הסקסופון . ההרכב נשמע מהוקצע 
מבעבר , ויובל בנאי בשירתו יודע לשרת את הרוח המשינאית גם בלא שיהיה זמר 
גדול . על גבי המצע הצלילי היפה , שאינו חף מציטוטים , טוה שלומי ברכה , 
האחראי לכל הלחנים ולטקסטים ( בשיתוף עם בנאי ) , 11 קטעים , שרבים 
מהם רחוקים מאווירת הנונסנס העולצת מהעבר . כך הוא שיר האהבה " בואי וניפול " , 
נכך " בספסל ההוא מול האגם " , המלודי - הלירי והמקארטני במקצת , " קאנטרי 
גו " הלא להיטי ו"למה לי פוליטיקה עכשיו " , שבו שורות כמו : " שיקרתי 
כשאמרתי שהכל כל כך נפלא כי שום דבר בעצם לא היה נכון גם הכדור שלנו שהפך 
למרובע שכח שהוא עגול למה אבן ברמאללה סוטה ממסלולה " . לא נפקד מקומם של 
להיטים קלילים מהסוג הבטוח , כמו " אחכה לך בשדות " ו"העמותה לחקר התמותה " . 
נראה ש"העמותה לחקר התמותה " , בלא ספק היצירה השלמה והמוצלחת ביותר של 
" משינה " עד היום , יגייס לשורות אוהדי הלהקה לא מעט מאזינים מבוגרים 
יותר , שהסתייגו ממנה עד כה . , האלבום ה91 במספר של הצמד הבריטי הוותיק , 
שהיה אחד מסימניו של זרם המוסיקה התעשייתית ושברקורד שלו רשומים כמה אלבומים 
טובים ( " האגדות החיות " , " הקשיבו עם קברט וולטייר " ) מיועד בראש 
ובראשונה לרחבת הריקודים . את מקום קטעי האווירה האינסטרומנטליים וההזויים 
תופסות כעת בסיועו של איש ה"האוס " מארשל גפרסון מלודיות פשוטות עד פשטניות , 
המוגשות במגוון סגנונות " דאנס " בני זמננו . אנשי " קברט וולטייר " , 
שגם שרים הפעם , מצליחים להפיק באלבום קטע מעניין אחד , לא יותר " מהופנט " , 
שיש בו מכונות תופים , מקבץ אפקטים פשוטים יחסית , נגיעות קלידים וגיטרה 
עצבניות והגשה טובה . קטע סביר באלבום הוא " קסם " , בעל פראזות דיסהרמוניות 
ועבודת תיפוף פשוטה , המשרתות היטב את תחושת התזזית העומדת בבסיס הקטע . 
קנה - המידה להערכת שאר הקטעים הוא מקדם רקידותם . שלושה מהם נשמעים סבירים 
בתחומם : " מחפש " , " בריחה " ו"פעימות זמן " . האחרים עקרים למדי . 
נראה ששתי אפשרויות עומדות בפני אנשי קברט : ללמוד מעט מכמה מההרכבים הפעילים 
בתחום ה"דאנס " , או לחזור אל הטריטוריות שבהן הם מתמצאים קצת יותר . האפשרות 
השנייה נשמעת מבטיחה יותר . קפמאפרק הוא עוד אלבום איכות מעניין של חברת 
האינדי הבריטית , שאן - אם - סי המקומית חתמה עמה חוזה להפצת תקליטיה 
בארץ . אנשי " מת יכול לרקוד " הם אוסטרלים שמוצאם באירלנד , ושם הוקלט 
האלבום הנוכחי . האלבום המציג קטעים בעלי השפעות עממיות , עכשוויות ועתיקות , 
המופקים ומוגשים בדרך מעניינת ועטוית מסתורין . לאחר פתיחה עם " הגעת 
האיחוד " , קטע א - קאפלה מכושף , אפשר לשמוע את " סאלטארלו " אינטרפרטציה 
כלית מלאת חיוניות , בקלידים , בכלי נשיפה ובכלי הקשה , לריקוד איטלקי 
מהמאה ה41 . " המזל מציג מתנות שלא בהתאם לספר " מציג במשך רוב הקטע ליווי 
מינימליסטי באווירה אפלולית . ב"שמש שחורה " ישנו בסיס של מקצבים אפריקניים 
מגובה בקלידים , היוצרים תחושה המזכירה את המוסיקה של פיטר גבריאל : דגימות 
צלו ואקורדיאון , קישוטי חצוצרה ושירה גברית " מערבית " יחסית . חותם 
את האלבום " ראדהארק " שילוב אלמנטים , שהבולטים ביניהם הם בלקניים 
וערביים . האלבום לא קומוניקטיווי ונטול פוטנציאל מסחרי , ובוודאי יתויג 
" אזוטרי " . אווירה והפקה הם שם המשחק , אולם , בניגוד לרבים מדומיו , 
לא משלם על כך באיכות הגולמית של הקטעים . אלבום טוב . 
