עובדי בנק למימון ולסחר הגישו שלשום , באמצעות ההסתדרות , לבית הדין האזורי 
לעבודה בתל - אביב , בקשה למניעת המיזוג עם בנק המזרחי המאוחד , בטענה 
שלא הובטחו זכויותיהם . השופט מאיר נחתומי לא נתן אתמול את צו המניעה המבוקש , 
לא מנע את המיזוג , שנכנס לתוקפו אתמול , ודחה את הדיון להיום בבוקר , 
על - מנת לשמוע את תוצאות הדיונים על הסכם הפשרה . העובדים של בנק למימון 
ולסחר הסתמכו בבקשתם למניעת המיזוג על סעיף בהסכם הקיבוצי , שקבע כי במקרה 
של העברת הריבונות העליונה על מלואו או חלקו , יתחייב הבנק כי זכויות העובדים 
יישמרו . 
