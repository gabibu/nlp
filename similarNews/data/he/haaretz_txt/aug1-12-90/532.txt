קהיר ( ע"ם ) . התובע הממשלתי בעיר סואץ , חאלד עבד אל - רחמן , הורה 
לעצור את עבד אל - ראזק מחמד , העובד כפקיד במחצבות סואץ ואת מחמד אל - 
סיד , פקיד בחברת החשמל בעתאקה , וכן את מוצטפא אל - סיד ועצאם אל - סיד 
עטיה כולם אנשי החבורות האיסלאמיות הקיצוניות . הם נעצרו באשמת הסתה בעל 
פה , השמעת קריאות עויינות ותקיפת קצין משטרה . ארבעת הנאשמים המתינו בתחנת 
הרכבת של סואץ לאחד מחבריהם , ששוחרר ממעצר . כאשר ירד הלה מהרכבת , הם 
החלו משמיעים קריאות עויינות למשטר . כאשר הגיע למקום מפקד מחלקת החקירות 
בתחנת המשטרה , תקפו אותו הארבעה ודקרוהו במכשיר חד בזרועו השמאלית . הוא 
הועבר לביה"ח סואץ לטיפול והארבעה נלכדו ונעצרו . 
