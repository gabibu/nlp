ויקטור אפשטיין , עוזר למנכ"ל מלון דן אכדיה בהרצליה , הוא לא רק אוהד 
כדורגל מושבע כיאה למי שנולד בלונדון . הוא גם הפך את המלון בו הוא עובד 
לנמל הבית ממנו יצאה נבחרת ישראל למשימותיה באוקאיניה ובקולומביה . כמי 
שאוהד כדורגל הרגישו אצלו השחקנים כמו בבית . עתה הוא עוקב אחר קשרי מקסוול 
והכדורגל הישראלי בסקרנות גלויה . אני מכיר את מקסוול מילדות . הוא אדם 
שאוהב לתת . אבי , רוברט אפשטיין ז"ל , הכיר את מקסוול כאשר בא מצכיה ללונדון . 
שמו האמיתי של מקסוול היה לדויג ואן קך . כאשר החליט מקסוול להתאזרח באנגליה 
ב - 4491 ולהחליף את שמו לקח את שם אבי וכך היה לרוברט . על פי הגירסה שבידי , 
ובדקתי אותה עם אחי ארנולד שאישר אותה , כאשר עמדו בתור לקבל אזרחות אחי 
סיפר שסבא חולה . לסבי קראו מאקס . רוברט אמר : ואז הפקיד רשם את שם משפחתו 
מקסוול . אני מכיר אותו מגיל 7 . הוא אדם שאוהב מאוד ספורט , אוהב מאוד 
כדורגל , מכיר את העסק , מתעניין , הוא יכול לתרום רק דברים טובים לכדורגל 
הישראלי . צריך לחטוף אותו בשתי ידיים . הוא יכול רק לעזור . אני משוכנע 
שמקסוול רוצה לעזור . הוא רואה בכל דבר עסק . הוא אמר שברצונו לבדוק מה 
אפשר לעשות . הוא לא דיבר על שקל או על שני שקלים . הוא דיבר על מיליונים 
והוא מסוגל לתת מיליונים . תבדוק מה הוא משקיע בקבוצות שלו באנגליה . הוא 
אדם שנסחף . כשהוא יתן הכל יראה אחרת . אסור להחמיץ את רצונו הטוב . הוא 
תומך גדול בישראל . אני עוד זוכר אותו יו"ר בסעודת ההתרמה עבור בית הספר 
היהודי יסודי התורה באנגליה . לפני כשנתיים . הוא בא עם הנשיא הרצוג לסעודת 
ערב בדן אכדיה . פניתי אליו : שלום קפטן מקסוול . הוא שאל אותי : מי 
אתה ? אמרתי לו : אני הבן של רוברט אפשטיין ז"ל . הוא הביט בי ואמר : 
באמת נכון , אתה דומה לו . אבל מי מהתאומים אתה ? ויקטור או ארנולד ? 
הוא טפח על כתפי ורעיתו לילי אמרה בהתרגשות שברצונה לפגוש את אמי עימה היתה 
מיודדת . היא הצטערה מאוד לשמוע שאמא כבר אינה עימנו . 
