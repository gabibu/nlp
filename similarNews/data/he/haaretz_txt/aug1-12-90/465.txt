( מיוחד ל"הארץ " ) . הפופולריות של סדאם חוסיין בוואשינגטון פחתה אתמול , 
והשוואות עם היטלר ומוסוליני נשמעו מפי מאנשי קונגרס בולטים . ניצים רפובליקאיים 
בבית הנבחרים ניצלו אתמול את פלישת עיראק לכוויית , כדי לתקוף בחריפות כוונות 
לבטל שניים מן הפרוייקטים האסטרטגיים הבולטים ביותר של צבא ארה"ב . אחדים 
מהם הכריזו אתמול , כי הפלישה לכוויית הוכיחה , שהעולם חרף השינויים באירופה 
המזרחית לא נעשה מקום בטוח יותר . האיש מס שניים בסיעת המיעוט הרפובליקאית 
בבית הנבחרים , ניוט גינגריץ , אמר , כי ייתכן שעד אמצע שנות ה09 תהיה 
ארה"ב זקוקה לנשק אסטרטגי ול"יוזמת ההגנה האסטרטגית שהיא מלחמת הכוכבים 
לא נגד הרוסים , אלא נגד העיראקים " . גינגריץ הכריז , כי סדאם חוסיין 
הוא " מטורף , לפחות כמו היטלר או מוסוליני " . הוא השווה את הפלישה לכוויית 
עם פלישת מוסוליני לחבש , ב5391 , ועם כיבוש צכוסלובקיה בידי הנאצים , 
ערב מלחמת העולם השניה . " זה מבחן חמור מאד לכל העולם המתורבת " , הטעים 
גינגריץ , " אם יהיה או לא יהיה לו הרצון להכריח את סדאם לסגת . . . 
אם יש לו היכולת להכריח ברברי לוותר על ביזתו " . גינגריץ , אחד הדוברים 
המלוטשים ביותר של הימין בארה"ב , הוסיף כי " אם נרשה להם להוסיף ולכבוש 
את כוויית , נשגר איתות לכל ברברי על פני כדור הארץ , כי העולם המתורבת 
יקבל כיבוש ארץ , ובלבד שזה ייעשה במהירות " . אבל הדעה הרווחת אתמול בקונגרס 
היתה , שלארה"ב יש אופציות צבאיות מוגבלות מאד . קפידבין " אני חושב שהזמן 
הראוי להצהרות תקיפות מאד היה לפני שזה קרה " , העיר אתמול ביובש הסנאטור 
סאם נאן , שעות אחדות אחרי פלישת עיראק לכוויית , וזמן קצר אחרי הגינוי 
החריף מן הבית הלבן . הסנאטור נאן , אחד האישים רבי ההשפעה ביותר בוואשינגטון , 
הוא יושב ראש ועדת השירותים המזוינים של הסנאט , ונחשב לנץ פראגמאטי . 
נאן הביע חוסר אמון חד - משמעי ביכולת הממשל לנקוף אצבע צבאית לטובת מה שהיתה 
עד אתמול נסיכות כוויית . הוא כינה את הכיבוש העיראקי " עובדה מוגמרת " . 
הסנאטור הדמוקרטי ממדינת גורגיה הוסיף , כי " התפקיד החשוב עכשיו הוא 
לעצור אותם מלנקוט פעולה נוספת באזורים אחרים " . נאן לא מתח ביקורת מפורשת 
על הממשל , אבל בשבועיים האחרונים שררה בסנאט מידה ניכרת של תרעומת על חוסר 
הלהיטות של הבית הלבן ושל מחלקת המדינה ואי - הנכונותם להתייצב חד - משמעית 
נגד עיראק . בסוף יולי הצביע הסנאט לטובת קיצוץ 2 . 1 מיליארד דולר מהלוואות 
לעיראק , שהממשל עמד לספק להן ערובות . חברי ועדת החוץ של הסנאט שמעו את 
עוזר מזכיר המדינה לענייני המזרח התיכון , גון קלי , מסביר באריכות , 
כי " כדי שיהיו אפקטיוויות , סאנקציות כלכליות צריכות להיות מוטלות על 
בסיס רב צדדי " , כלומר מתוך השתתפות של מדינות אירופה המערבית ויפאן . 
" אין לזה סיכוי במקרה של עיראק " , אמר קלי . " רוב המדינות המתועשות 
העיקריות מספקות אשראי , כדי לסייע ליצואניהן לחדור אל השוק העיראקי " . 
הסנאטור הרפובליקאי אלפונסו דאמאטו , ממדינת ניו יורק , מן הנאבקים הבולטים 
לטובת הטלת הסאנקציות , אמר כי " הגיעה השעה לחדול לדבר , ולנקוט פעולה 
נגד עיראק " . הסנאט הסכים אתו , אבל עד אתמול לא קרא הממשל , לפחות בפומבי , 
ל"מאמץ רב - צדדי " נגד עיראק . עם זאת , גם המיליטאנטים שבסנאטורים הדגישו 
פחות את כוונותיה של עיראק כלפי כוויית , ויותר את מאגר הנשק הכימי של עיראק 
ואת יומרותיה הגרעיניות . עיון בפרוטוקול של עדות קלי מראה , כי איש מן 
הנוכחים לא התווכח עם הכרזתו הוולונטארית , ש"ארה"ב לא אימצה שום עמדה בשאלת 
סכסוכי הגבול באזור " . לעיראק היו תביעות טריטוריאליות על שטח כוויית עוד 
מתחילת שנות ה06 . קפידבינשעות אחדות לפני הפלישה העיראקית יצאו דוברים אמריקאיים 
מגדרם בניסיון לא לצאת מגדרם . דובר במחלקת המדינה , ריצארד באוצר , בירך 
על פתיחת שיחות הפיוס בין עיראק לכוויית בגדה אחרי שכבר נמסר , כי השיחות 
התמוטטו . הוא הוסיף לדבר על רצונה של ממשלתו , ש"כל הצדדים ימצאו דרכים 
ליישב את חילוקי הדעות ביניהם בדרכי שלום " , אף כי כלי תקשורת בארה"ב דיווחו 
זה שלושה ימים על ריכוזי כוחות עיראקיים גדולים בגבול כוויית . דובר בבית 
הלבן , רומאן פאפאדיוק , הקהה את עוקץ האיום האמריקאי היחיד , שהיה לו 
פוטנציאל של ריסון . הוא אמר שלשום , כי התמרונים הימיים של ארה"ב במפרץ 
הפרסי " אינם תמרונים צבאיים בתור שכאלה " . לא היה אתמול ספק בוואשינגטון , 
שאיש לא התכונן לקראת התבערה במפרץ הפרסי . אף כי הפלישה העיראקית התחילה 
בשש בערב לפי שעון ואשינגטון , חמש שעות אחר כך עדיין לא דלקו כל האורות 
בבית הלבן . ההשקפה בוואשינגטון בוטאה כנראה רק שלוש שעות לפני הפלישה , 
על - ידי עוזר מזכיר המדינה לשעבר לענייני המזרח התיכון , ריצארד מרפי . 
הוא אמר לרשת טלויזיה מקומית : " אינני חושב , שעיראק תעלוב בסעודים , 
אם תהיה הזמנה נוספת לשיחות . . . אינני חושב שהן ( עיראק וכוויית ) 
קרובות למלחמה , מפני שאין שום השוואה ( בין כוחן הצבאי ) " . 
