נטון פון שמרלינג וריכרד פון שמרלינג , ראשי ממשלה אוסטרים בעבר הרחוק , 
הם רק שניים מאנשי - השם המתייחסים למשפחת שמרלינג , בעלי החברה הוותיקה 
בארץ , " סוכנות שמרלינג " לעמילות מכס . המשפחה מיוחסת בין היתר למייסד 
חב"ד שניאור זלמן מלאדי . אבות אבותיה היו על - פי המסורת אצילים אוסטרים , 
מנכבדי קהילת מוהילוב שברוסיה הלבנה , נמנו על ראשי היישוב היהודי בחברון 
וביפו , כיהנו בתפקידים ציבוריים מרכזיים בימי השלטון הטורקי ובתקופת המנדט 
ונטלו חלק חשוב לא פחות במאבק על הקמתה של מדינת ישראל . בני המשפחה מתכוונים 
בקרוב לקבץ את אלפי בניה מכל רחבי העולם ולערוך כינוס משפחתי גדול בישראל . 
יצחק שמר ( לשעבר , שמרלינג ) , רואה חשבון והיסטוריון תושב רמת - גן , 
דור ששי לשמרלינגים בארץ , יו"ר העמותה המשפחתית ויוזם הכינוס , ערך בשנים 
האחרונות מחקר מקיף על תולדות המשפחה . ממצאיו העלו שיש למשפחה ענפים פולנים , 
רוסים , אוסטרים , גרמנים , שווייצים , בריטים , אמריקאים ואפילו אוסטרלים . 
בווינה , בירת אוסטריה , מצא שמר את " שמרלינג פלאץ " , כיכר הנושאת את 
שם אנטון פון שמרלינג , שהיה הקנצלר האוסטרי בשנות ה06 של המאה הקודמת , 
ימי שיא האימפריה . בבריטניה מצא סופר ידוע בשם גרגורי שמרלינג ובארצות - 
הברית את הרולד שמרלינג , כימאי עטור פרסים . שמרלינג הראשון שזכה לפרסום , 
עוד במאה ה81 , היה שלמה שמרלינג , קבלן ממוהילוב , שנמנה על עשירי החסידים 
ומכובדיהם . אחד מצאצאיו , רבי שמעון שמרלינג משקלוב , נשלח בשנת 0281 
על ידי ראשי חב"ד לארץ - ישראל , לברר היכן כדאי ליישב את אנשי הקהילה שביקשו 
לעלות לארץ הקודש . מסקנתו של רבי שמעון היתה , שאוויר הפסגות של חברון 
יתאים מאוד . האדמו"ר יצחק דב , ממשיך דרכו של שניאור זלמן מלאדי , נתן 
הוראה לחסידים לעלות לחברון , וכעבור שנה הגיעו בנו של רבי שמעון , משה 
שמרלינג , ויתר בני המשפחה לחברון . יצחק שמר מדגיש , שלמרות הרקע החסידי 
המובהק של המשפחה , בחרו רבים מבניה שהתיישבו בארץ - ישראל לעסוק דווקא 
בפעילות ציבורית , מסחר וחקלאות . עליהם נמנו יוסף יהודה בכור שמרלינג , 
שהיה סגן הקונסול האוסטרי בחברון , וחיים שמואל שמרלינג , סבו של יצחק 
שמר , שהיה משווק סחורה חקלאית מכפרי הר חברון , עד שהחליט לרדת לשפלה 
ולהתיישב ביפו . קפמאפרקחיים שמואל שמרלינג , לימים ראש הוועד היהודי ביפו , 
שעל שמו קרוי היום אחד מרחובותיה של שכונת נווה צדק , היה , לדברי יצחק 
שמר , דמות כריזמטית מיוחדת במינה בדברי ימי המשפחה . בין היתר , ייסד 
את הוועד היפואי ואת בית - החולים " שער ציון " , והיה הראשון בארץ - ישראל 
שעסק בעמילות מכס . בשנת 5681 ירד חיים שמרלינג מירושלים לביקור ביפו והחליט 
להעביר לשם את ביתו ואת עסקיו . ביפו עשה הסבה משיווק תוצרת חקלאית לחלפנות 
ועד - מהרה הציעו לו יהודים רבים , שהכירו בכישוריו המסחריים , באמינותו 
ובידע השפות שלו , שישמש להם עמיל מכס בנמל . שמרלינג ייסד ב0981 ועד 
קהילה , שהיה תקדים , בהיותו הוועד האשכנזי - ספרדי המעורב הראשון בארץ , 
ובהיות העברית שפתם הרשמית של חבריו . שמרלינג , שהיה ללא ספק ה"בעל - 
בית " של נמל יפו , שימש כתובת לכל העולים החדשים שזרמו לארץ - ישראל , 
ונמל יפו היה תחנתם הראשונה . כמו כן , נודע בנדבנותו הרבה וביתו היה 
פתוח לנצרכים ונזקקים . זלמן דוד לבונטין , מנכ"ל בנק " אנגלו - פלשתינה " 
( לימים , " בנק לאומי לישראל " ) מקדיש בספר זכרונותיו פרק נכבד לחיים 
שמרלינג , שהיה הדמות העברית הראשונה שאותה פגש מימיו : " ולא את הרופא 
בלבד כיבדתי , כי אם גם את חיים שמרלינג הסרסור ( הכוונה , כמובן , למתווך 
ע"ד ) העברי אשר הביא לי סירה קטנה שהביאתני מאוניית הקיטור אל החוף " . 
לא רק בחלפנות ובעמילות מכס שלח חיים שמרלינג את ידו . עסקיו חבקו את כל 
התחומים האפשריים . פרופסור שמואל אביצור , מומחה לתולדות תל - אביב - 
יפו , מספר , שהיתה ברשותו של שמרלינג ספינת - משא בעלת מעמס של 001 טונות , 
שהיתה נוסעת דרך קבע בקו יפו - איסטנבול - אלכסנדריה . את הסחורה , אומר 
אביצור , היה שמרלינג מעמיס בבית - המכס על הגמלים ושולח אותה עם אנשיו 
לירושלים ולכל רחבי ארץ - ישראל . המשפחה נמנתה על המכובדות ביפו של אותם 
הימים ומילאה תפקיד חשוב בתיווך בין יהודי העיר לבין השלטונות הטורקיים . 
לא פעם היו בני המשפחה בסכנת חיים . ב6781 , לדוגמה , מסופר על עלילת 
דם ( דרך אגב , ראשונה ואחרונה בתולדות ארץ - ישראל ) שהיתה ביפו לאחר 
שילדה ערביה נעלמה . המון ערבי מוסת פרץ אז אל ביתו של יחיאל שמרלינג , 
מראשי המשפחה , שגר בסמוך לבית הוריה של הילדה , וביקש לרצוח אותו . קפמאפרקבינתיים , 
העסק המשפחתי התפתח , חיים שמרלינג התעשר , ובשנות ה08 של המאה קודמת 
החליט , דוגמת רבים מעשירי יפו , לבנות את ביתו סמוך לחוף הים , מחוץ 
לעיר , היכן שנמצאים היום הריסות מנשיה והמוזיאון על שם עמיחי פגלין . 
בבית הזה גר גם בנו , יצחק דב , ולימים גם הנכד , שניאור זלמן אלתר , 
שהיה ה"מוכתר " של שכונת נווה - שלום והמשיך את דרכם של אבותיו בחברה לעמילות 
מכס . יצחק שמר , בנו של שניאור זלמן אלתר ונינו של חיים שמרלינג , נולד 
אף הוא בבית זה . שמר מספר , שילדותו היתה פסטורלית . מול בית - האבן 
המסוגנן שכן בית - המרחץ " חמי הדרום " . בחצר היתה באר שהיו שואבים ממנה 
מים עם דלי קשור לחבל , וה"שבאב " הערבים היו חברים טובים שלו . כל זאת 
עד לימי מאורעות תרפ"ט , שבהם חולץ אביו אלתר בקושי רב מידי הפורעים הערבים . 
המשפחה החליטה לעזוב את הבית , ששכן באזור מגורים ערבי מובהק , ולעבור 
להתגורר בשכונת נווה - צדק היהודית . קפמאפרקיצחק שמר מספר , שבכל השנים 
הללו היו בני המשפחה בסוד ההחלטות שחרצו את גורלו של היישוב העברי הקטן בארץ , 
סייעו רבות לשיווק ההדרים , ולימים אף מילאו תפקיד מרכזי בהברחת נשק לארגון 
ה"הגנה " דרך הנמל . המשפחה התגוררה בנווה - צדק ברחובות אחווה , פינס 
ויחיאלי , ולימים התפזרה על פני כל הארץ . " הגאווה המשפחתית , " הוא 
אומר , " נמשכה גם אחרי שעזבנו את נווה - צדק . בשנת 7491 , כשיצאתי 
בשליחות המשרד לעדן וביקשתי לשנות את שמי משמרלינג לשמר , אמר לי אבא לא 
מתאים לך לעשות דבר שכזה " . העסק המשפחתי לעמילות מכס עומד על תילו עד היום , 
ממוקם בסמוך לתחנה המרכזית בתל - אביב ומנוהל על - ידי יחיאל שמרלינג ורפי 
מרון , שנשא לאשה את נאווה , בת המשפחה . באמנת ייסוד עמותת השמרלינגים 
רשום , כי מטרתה " שימור המסורת של משפחת שמרלינג , מראשוני חברון ויפו 
והקנייתה לדור הצעיר ולציבור הכללי , על ידי כנסים , פרסומים וכיו"ב " . 
הדבר שהניע את יצחק שמר , בעבר רואה חשבון במשרד " קסלמן וקסלמן " ויו"ר 
אקי"ם במשך שנים רבות , להקים עמותה ולארגן כנס משפחתי . שמר השיב , 
כי כשעשה תואר שני באוניברסיטת בר - אילן בהיסטוריה של ארץ - ישראל , העמיק 
במקורותיו המשפחתיים וגילה עובדות חדשות ובני משפחה שלא הכיר בעבר . מכאן 
התעורר בלבו הצורך בכינוס בני המשפחה , כולל רבים שאותם לא פגש מעולם . 
כך , לדוגמה , מצא לא מכבר את גונתן שמרלינג ממלבורן , הרולד שמרלינג 
מניו - יורק ובנו שמרלינג מציריך , יצרן המזון הכשר הגדול ביותר בשווייץ . 
בסך הכל , הוא אומר , אני מעריך שכל בני המשפחה בעולם נמנים בכמה אלפים . 
לקראת הכינוס , העתיד להיערך בישראל ביוני 1991 , פונה שמר בבקשה לכל 
בני המשפחה בארץ ובעולם , המעוניינים ליטול חלק בכינוס , להתקשר ל"עמותת 
שמרלינג , ת . ד . 075 , רמת - גן , מיקוד 50125 " . 
