חבורה ובתוכה אנשי מכס , אשר התמחתה בהברחת ציוד אלקטרוני יקר - ערך לישראל 
בשיטת זיוף מתוחכמת , נחשפה על - ידי משטרת נמל התעופה בן - גוריון בלוד 
בשיתוף פעולה עם שלטונות המכס . שבעה חשודים נעצרו לחקירה , והם יובאו 
היום לבית המשפט , לשם הארכת מעצרם . בהתאם לשיטה נהגו חברים בקבוצה לצאת 
לחו"ל , כשהם מצוידים בטפסי הצהרה ריקים אשר היו חתומים כבר על - ידי שלטונות 
המכס . בשובם היו מביאים איתם ציוד אלקטרוני יקר - ערך , דוגמת מסרטות 
וידאו . את פרטי הציוד שהביאו איתם היו חברי הקבוצה ממלאים בטופס ההצהרה 
הריק של שלטונות המכס , כאילו מדובר ברכוש שלהם , אותו לקחו עימם מראש 
לחו"ל . אנשי המכס ששיתפו איתם פעולה נהגו לצייד אותם בטפסי ההצהרה החתומים . 
על - פי החשד עסקה החבורה בהברחה בשיטה זו במשך תקופה של שנתיים , והבריחה 
כמות רבה של ציוד . החקירה בפרשה מסתעפת , ויתכן שיהיו מעצרים נוספים . 
