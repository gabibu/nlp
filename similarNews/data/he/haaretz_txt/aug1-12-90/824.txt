זה שנים רבות שואף סדאם חוסיין להשליט הגמוניה עיראקית על המזרח התיכון . 
אולם , בניגוד לאסד , שניסה להשיג מעמד דומה לסוריה , הבין סדאם שלא 
ישיג את המטרה על ידי הנהגת ארצות ערב בשאיפתן למחוק את ישראל ממפת האזור , 
אלא באמצעות השלטת הגמוניה עיראקית על ארצות המפרץ הפרסי . במקום שטמון 
הנפט , שם טמון המפתח לבניית הכוח שיאפשר לעיראק להיות למובילה בעולם 
הערבי ולהפוך למעצמה שמדינות העולם יצטרכו להתחשב בה . עם הפלת משטרו החזק 
של השאח באיראן נקרתה לסדאם הזדמנות לממש את תוכניותיו . אך התברר כי ניצול 
ההזדמנות קשה הרבה יותר מכפי שמן הסתם ציפה . גם ניצחונו לא היה כה מכריע , 
והותיר את איראן שוחרת נקם . לטווח הארוך , איראן ניצבת כאויב הפוטנציאלי 
החזק ביותר של עיראק , וכמתחרה ממשית להגמוניה עיראקית במפרץ . עיראק 
יצאה מן המלחמה מחוזקת מבחינה צבאית , אך חלשה מבחינה כלכלית . היא 
תלויה בחסדי ארצות הנפט הערביות לשם החזרת חובות העתק שלה , להן ולמדינות 
המספקות לה נשק ( בעיקר בריה"ם וצרפת ) , והיא תלויה בחסדיהן לצורך 
שיקום כלכלתה ומניעת אבטלה . בלא התחזקות כלכלית תגבר הסכנה הנשקפת לעיראק 
מצד איראן . כוויית היא נקודת ארכימדס לסדאם מבחינת הבראת המצב בארצו . 
מדינה קטנה זו , עשירה בנפט ובעלת פוטנציאל רב לפיתוח מקורות נפט נוספים 
בעתיד , שוכנת על גבולה של עיראק , ואין לה סיכוי להגן על עצמה מפני 
עוצמתה הצבאית של שכנתה מצפון . הנפט הקיים של כוויית הוא עצמו עשוי 
להגדיל את הכנסות הנפט של עיראק בקרוב ל%001 . לחלופין , על ידי הוצאת 
הנפט הכווייתי מהשוק , כולו או חלקו , יעלו מחירי הנפט בעולם וכך יגדלו 
הכנסותיה של עיראק ( ושל מדינות מייצאות נפט אחרות ) ב%02 ויותר . ייתכן 
שאפשר היה להשיג את הוצאת חלק מהנפט הכווייתי מן השוק על ידי איומים בלבד , 
שהרי גם סעודיה רואה עצמה נפגעת משיווק הנפט של כוויית , המייצאת כמויות 
גדולות הרבה מכפי שהקצה לה ארגון אופ"ק . אולם , ספק אם איומים שאינם 
מלוים במעשים היו יכולים להביא לסדאם את ההגמוניה שהוא שואף להשיג במפרץ 
הפרסי , ובאמצעות כך לקנות לו השפעה מכרעת בארגון אוף " ק והשפעה מרחיקת 
לכת על השוק העולמי בכלל . כיוון שעיראק איימה וגם ביצעה , אפשר שעכשיו 
די יהיה באיומים של השליט העיראקי כדי להביא את מדינות המפרץ להסכים למדיניות 
שיווק הנפט לפי התכתיב העיראקי . ואם יהיה צורך בשכנוע תקיף יותר , ניתן 
לשער שסדאם לא יהסס להשתמש בכוח צבאי כדי להכניע את יתר ארצות המפרץ . אם 
תרכוש לעצמה עיראק , בדרך כזאת או אחרת , את היכולת להכתיב את מדיניות 
הנפט העולמית , ייתכן שלא תהיה לארה"ב ולמערב ברירה אלא לנקוט צעדים נמרצים 
נגדה . החרמת הנפט לא תספיק כאן לא הנפט של עיראק בלבד , ודאי שלא 
החרמת הנפט של המפרץ כולו , שכן כך יעלו המחירים אף יותר , ועל כל 
פנים עיראק תוכל לעמוד בחרם כזה טוב הרבה יותר מהמערב המתועש . גם חרם כלכלי 
על עיראק לא תהיה לו אלא השפעה מועטה . רמת החיים של תושבי עיראק נמוכה 
ממילא , והם כבר הוכיחו כושר עמידה במלחמת תשע השנים עם איראן . אחת האפשרויות 
העומדות בפני המערב היא , להציף את השוק בנפט באופן שצמצום השיווק על ידי 
עיראק לא ישפיע על המחירים . אופציה זאת הפוכה מזאת שעליה מדובר , כלומר 
מניעת שיווק הנפט של עיראק , שממילא אינה ממשית . יתכן שהדבר אפשרי , 
לתקופה מוגבלת , על ידי מיצוי כל פוטנציאל הנפט של ארצות כמו מקסיקו , 
נורווגיה , ניגריה ועוד . אפשרות אחרת היא סילוקו של סדאם חוסיין בדרך 
כלשהי . דמם של מיליונים היה נחסך אילו נעשה הדבר בעוד מועד לגבי היטלר . 
האפשרות השלישית היא האופציה הצבאית , והיא אולי הקשה מכולן . אם תצליח 
עיראק להשתלט על ארצות המפרץ , תיפול לידיה גם היכולת לחלק את השלל . 
עכשיו תוכל לחלק תמיכות כספיות כראותה עיניה , אם בין מדינות ערב ואם בתוך 
המדינות עצמן בין תומכי משטר מסוים לבין מתנגדיו . עם קלף כזה בידיו , 
יוכל סדאם לפתוח בשלב הבא בדרכו להשגת הגמוניה במזרח התיכון . יש לשער , 
שבשלב זה ייתקל בהתנגדות נמרצת לפחות מצד מצרים וסוריה , אלא אם כן 
יעלה בידו להפיל את המשטרים במדינות אלה ולהחליפמבשלטון נוח יותר לעיראק . 
אם לא יצליח בכך , ייתכן שינסה להשתלט על סוריה בדרך צבאית . וכאן עשויים 
להיווצר מצבים מפתיעים למדי . לסוריה צבא חזק , והיא לא תהיה טרף קל כמו 
ארצות המפרץ , אך ספק אם תוכל לעמוד לבדה מול העוצמה העיראקית . היא תזדקק 
לסיוע , ובראש ובראשונה של מצרים ואיראן . במצב כזה עשויה להיווצר קואליציה 
בין סוריה , מצרים וישראל ( בייחוד אם ירדן אף היא מאוימת ) . קואליציה 
כזאת מן הסתם תיהנה מעזרה פעילה של ארה"ב ואולי אף של נאט"ו , בעיקר על 
ידי הפעלתה של טורקיה , שבמצב שנוצר תרגיש מאוימת אפהיא על ידי עיראק . 
אפשר שאיראן תראה התפתחות כזאת כמצב נוח לפתיחת חזית שנייה נגד עיראק . 
מלחמה עלולה לפרוץ גם במצב שבו סוריה , אולי בהשפעת ארה"ב , תמנע את מימי 
הפרת מעיראק , שכה חיוניים לה , במיוחד אחרי שטורקיה הפחיתה את כמות המים 
המסופקת לעיראק . וייתכן תרחיש שונה לגמרי , שבו סדאם ממשיך בהצלחותיו 
במפרץ הפרסי , ומדינות ערב מוכנות לקבל על עצמן את ההגמוניה העיראקית . 
במצב כזה , יקל על סדאם לגשת לשלב הבא בתוכניותיו , והוא הכנעתה של 
ישראל , בעזרתן הפעילה של ארצות ערב . אם כך יקרה , תיאלץ ישראל להיכנס 
למלחמה . ומאחר שמלחמה זו תהיה לחיים או למוות , יהיה עליה למנוע כניסה 
למלחמה בתנאים לא נוחים לה ולפתוח במלחמה ביוזמתה . בטווח הקצר נראה , 
שכיבוש כוויית בידי עיראק ישפר את מעמדה של ישראל בעולם . מבחינת ארה"ב , 
תעלה שוב חשיבותה במידה ניכרת , אחרי שירדה בעקבות הפסקת המלחמה הקרה 
בין המעצמות . במצב שנוצר במפרץ הפרסי , אם תחליט ארה"ב לפתח מלחמה יבשתית 
נגד עיראק , כדרך היחידה למנוע את השתלטות עיראק על המזרח התיכון , ישראל 
יכולה לשמש בסיס לוגיסטי חשוב וארץ מוצא להפצצות מן האוויר . בהשוואה לסכסוך 
במפרץ הפרסי , ייתכן מאוד שהסכסוך הישראלי - הפלשתיני יאבד מחשיבותו בעיני 
ארצות אירופה וגם ארה"ב . עשויה לבוא ההכרה , שפתרון הסכסוך הזה ממילא 
לא יביא רגיעה במזרח התיכון . ירידת הבעיה הפלשתינית מסדר היום עשויה לייאש 
את הפלשתינאים ולהגביר את נכונותם להתקרב לפתרון פשרה מרחיק לכת עם ישראל . 
מבחינת ישראל , יש אפשרות שעם ירידת הלחץ בעולם לפתרון הסכסוך עם הפלשתינאים , 
תתפתה לחשוב שאין צורך בשינויים בסטטוס - קוו ואולי תכביד את עולה על 
תושבי השטחים , ועל כל פנים תיסוג מכל נכונות להידבר אתם . עמדה זאת , 
ששלטה בכל שנות המלחמה בין עיראק לאיראן , כבר הביאה להחמצה של אפשרויות 
הידברות , בתנאים הטובים ביותר . תהיה זו שגיאה גורלית לחזור עליה שנית . 
