מוסקווה ( ע"ץ ) . סגן שר החוץ הסובייטי אמר כי ארה"ב חייבת לנהוג בזהירות , 
כי העולם הערבי עשוי להתלכד נגדה אם תפתח בהתערבות צבאית נגד עיראק . במסיבת 
עיתונאים עם כתבים סובייטים אמר אמש סגן שר החוץ , כי ארה"ב חייבת לנהוג 
בזהירות . לדבריו , במקרה שהמצב יחריף וארה"ב תכריז מלחמה עשויים הערבים 
לשנות לפתע את עמדתם , והרגשות האנטי - עיראקיים השוררים כיום עשויים ליהפך 
לרגשות אנטי - אמריקאיים . דובר משרד החוץ הסובייטי , יורי גרמיטסקיך , 
הבהיר כי לבריה"ם אין כוונה לתגבר את נוכחותה הצבאית במפרץ הפרסי . עם 
זאת , אישר את נוכחותן של אניות מלחמה סובייטיות באזור . הדובר מסר , כי 
אנייה סובייטית ללוחמה בצוללות ואניית - ליווי מהצי הסובייטי באוקיינוס ההודי 
משייטות לעבר מיצר הורמוז . הוא הוסיף , כי " מדובר בצעד נורמאלי ומקובל 
בהתחשב במצב הנוכחי במפרץ הפרסי " . עוד הכריז , כי בריה"ם מעדיפה צעדים 
מדיניים כדי להסדיר את הבעיה העיראקית . גרמיטסקיך אמר עוד , כי שר החוץ 
הסובייטי אדוארד שוורדנאדזה שוחח אמש טלפונית עם עמיתו האמריקאי גיימס בייקר 
על המצב במפרץ . הם החליפו דעות על יישום ההחלטות שאישרה מועצת הביטחון 
בנושא . הדובר הסובייטי ציין כי כ009 אזרחים סובייטים נמצאים בכוויית וכ008 
בעיראק , בהם עובדי שגרירויות ומומחים שונים . הדובר מסר כי בריה"ם ממשיכה 
לקיים מגעים יום - יומיים עם נציגי עיראק במוסקווה . " אנו רוצים להמשיך 
בשיחות אלה . אנו גורסים כי זו המדיניות הנכונה ואנו מקווים כי הקהילייה 
העולמית תתייחס אליה בחיוב " . כאשר התבקש להגיב על ידיעה ב"ואשינגטון פוסט " , 
לפיה ארה"ב עשויה להזמין את בריה"ם להשתתף בסגר ימי בין - לאומי על עיראק , 
השיב כי מוסקווה לא שמעה הצעה כזו מהאמריקאים . אך הוא הבהיר , כי מוסקווה 
תמשיך לקיים קשר הדוק עם ואשינגטון בנושא . 
