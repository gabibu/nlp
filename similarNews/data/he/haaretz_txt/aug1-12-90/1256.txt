חודשי הקיץ , בכל יום שלישי בערב , במרכז האזורי " מפגש יפית " , בסמוך 
לכביש הבקעה , מתכנסות מאות רבות של משפחות לערב של בילוי . קונים ומוכרים 
מוצרים מתוצרת מקומית , פוגשים מכרים , צופים בלהטוטנים ובפנטומימאים 
ובסרטים , לוגמים בירה מהחבית , טועמים מזטים ובשר על האש ושרים שירי ארץ - 
ישראל לקינוח . " חום יולי אוגוסט " , זה השם שניתן בבקעת הירדן למה שבתל - 
אביב מכנים " שוק קח - תן " . שעה ורבע נסיעה מגוש דן , דרך כביש חוצה - 
שומרון , יורדים בכביש המתפתל ופונים לכביש הבקעה , ובתוך דקות ספורות 
מגיעים אל המרכז האזורי , הכולל גן דקלים ותחנת דלק , מסעדה , כפרייה , 
שירותי דואר ומשרדים . ערב יורד , סביב הגן נדלקים הפנסים הלבנים , ואט - 
אט צצים על הדשא דוכני פלסטיק לבנים מסוגננים . אלי גלעד , ממושב משואה , 
מסדר בקפידה את הפפאיה , את ענבי הפרלט ואת אבטיחי קליפורניה שלו . גילה 
לוי , ממפעל הריבות " פריבה " במעלה אפרים , מניחה על הדוכן שורות - 
שורות של קונפיטורת ענבים , חבושים ומשמשים . מגי כהן , ממכורה , מסדרת 
כל מיני דברי סידקית . בין הדוכנים הציוריים חומדים לצון כמה מהמוכרים 
ומתחרים בשירת הלל למרכולתם בנוסח שוק הכרמל . וכששמש הקיץ שוקעת , מתחילות 
המשפחות לזרום , ממחולה בצפון ועד לגלגל בדרום . מגי מיודק , מפצאל , 
מזכירת המועצה , סוקרת בהתעניינות מרובה את דוכן התמרוקים . רפי אבידן , 
מנהל המתנ"ס האזורי , שבשירות המילואים הוא סגן מפקד חטיבת הבקעה , בודק 
בקפידה טרקטור זעיר , שהוא , כך אומרים , אידיאלי לתנאי המקום . מגי 
כהן מסבירה לניצה וולקני , רכזת התרבות המקומית , מדוע הגרביים והתחתונים 
שהיא משווקת טובים וזולים יותר מאשר בעיר הגדולה . על הדשא נערך מופע פנטומימה , 
והילדים חלקם כאן , חלקם צופים בסרט ואחרים מתרוצצים על רחבת האספלט ומשחקים 
פינג פונג ומיני הוקי . עד שעה עשר כבר אזלו הענבים מפצאל , קונפיטורות 
החבושים ממעלה אפרים , התחתונים ממכורה והפפאיות ממשואה . הפנטומימאים 
והלהטוטנים גם הם כבר עזבו , ועל הדשא ערימה של ילדים צופים בסרט של וולט 
דיסני . זמר לעת מצוא מתייצב עם הגיטרה סמוך לשולחנות העץ שבחזית המסעדה . 
אחרוני הקונים נוטשים את הדוכנים ואת הכפרייה , המוכרים מקפלים את הדוכנים , 
וכולם מתכנסים ליד שולחנות העץ ומפזמים את " נגן לי ירדן " ו"האיש מן 
הבקעה . בירה מהחבית נשפכת כמים . ראש המועצה , דוד לוי איש הליכוד , 
מוצא את עצמו חבוק בתוך חבורה צוהלת של אנשי מערך , וכולם מכריזים על קואליציה 
מקומית . בשתיים לפנות בוקר נפרדים אחרוני החוגגים מהמקום . בעוד שעות 
ספורות יתחיל עוד יום עמל . ניצה וולקני ורפי אבידן , המארגנים , מספרים , 
כי ניסו לקיים במקום יריד סחורות בימי חמישי ושישי , " חמשישישוק " , 
אך הניסיון לא הצליח כי לא היתה פעילות חברתית וקהילתית משלימה . " חום 
יולי אוגוסט " , הם אומרים , הוא ניסיון ראשון , ומוצלח מאוד עד כה , 
לפתור שתי בעיות מרכזיות . הוא מאפשר מפגשים חברתיים בין 005 , 2 תושבי 
הבקעה , המתגוררים על פני השטח שמעמק בית שאן בצפון ועד ים המלח בדרום , 
וזו גם הזדמנות לקנות הכל במקום , בלא שיהיה צורך לנסוע במיוחד לתל - 
אביב או לירושלים . " דווקא בזמנים טרופים אלה , יש פה הוכחה שלמרות כל 
הצרות המתרחשות חדשות לבקרים ולמרות הבדלי הדעות הגדולים , אפשר גם אפשר 
ליצור קונסנסוס לאומי על כוס בירה וקונפיטורת חבושים " . 
