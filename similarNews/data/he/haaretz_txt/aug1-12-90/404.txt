עשר רכזות נעמת משכונות שונות בתל - אביב מחו השבוע , כי הפירסומים השליליים 
על מזכירת נעמת בעיר פוגעים בתדמיתן ובפעילות החיובית המתבצעת בעיר . הרכזות 
אמרו , כי אין הן נוקטות עמדה באשר לדו"ח מבקר ההסתדרות , נפתלי בלומנטל . 
עם זאת , מצאו הפעילות לנכון לתמוך בעדה רבון , מזכירת נעמת בעיר , כמי 
" שהכניסה לאירגון בתל - אביב , רוח צעירה והעניקה לנעמת בתל - אביב תדמית 
חיובית " . הן טענו כי למרות שהן עובדות במשרות חלקיות , הן מקדישות לעבודה 
שעות רבות ללא תגמול כספי . " עתה אנחנו נאלצות להתמודד עם האשמות כאילו 
גנבו את כספי הילדים . יש מאבקים אישיים , כפי שהיו גם בעבר בין נעמת - 
מרכז לנעמת תל - אביב , ועתה אנו והמתנדבות נאלצים לסבול מהם . נתקשה לגייס 
עתה תרומות לאור הטענות כי היה שימוש חורג בכספי התרומות היעודיות " , התלוננו . 
סניף נעמת בתל - אביב מפעיל 52 מעונות , 8 מועדוניות , 9 מרכזים קהילתיים , 
5 מועדונים ו4 חנויות . ההכנסות כיום עומדות על 11 מיליון שקל , לעומת 
8 . 4 מיליון שקל לפני שלוש שנים . העלייה בהכנסות החלה כאשר צומצמה השתתפות 
הממשלה במימון אחזקת הילדים וחלה עלייה משמעותית בחלקם של ההורים . במקביל , 
חל גידול משמעותי במספר המשרות ובמספר הילדים שקיבלו שירותים . כך עולה 
מדו"ח הביניים של בלומנטל . הוא ציין , כי בין 6891 ל8891 חלה ירידה בגירעון 
הכספי : מ%2 מכלל ההכנסות ל%7 . 1 . כן חלה ירידה משמעותית בהוצאות המימון : 
מ8 . 86 אלף שקל ב6891 ל41 אלף שקל ב8891 . בצד הממצאים החיוביים של המבקר 
עלו המצאים הבאים : לא נמצא ספר פרוטוקולים של ועדת התקציב , האמורה להתכנס 
כאשר הסניף מקבל תרומה או הקצבה מעבר לתקציב המאושר . עד סוף אפריל 0991 
לא אושר תקציב 0991 - 9891 . רבון טענה בתגובה , כי עד סוף מאי 0991 לא 
התקבלו הנחיות מנעמת - מרכז להכנת התקציב , לכן הוחלט על - ידי צוות פנימי 
לעבוד לפי תקציב זמני . המבקר השיב בתגובה כי אין די בהחלטה פנימית לפעול 
במסגרת תקציב זמני ללא החלטה בכתב של גוף ממונה . לדעתו , צריך היה להביא 
החלטה זו לדיון בוועדת התקציב או בוועדת הכספים , או במזכירות נעמת . אולם 
מתברר כי וועדת הכספים לא הרבתה בכינוסים גם קודם לכן . ב7891 התכנסה הוועדה 
שלוש פעמים , ב8891 היו שתי ישיבות וכך גם ב9891 . השנה התכנסה הוועדה 
פעם אחת עם בחירתה , ודנה בתקציב 9891 . השנה צפוי גירעון של 007 אלף שקל 
גירעון גדול יחסית בהשוואה לשנים הקודמות . הוא נובע , לפי הממצאים , 
מפעולות הסברה לבחירות , מבלי שנעמת תל - אביב קיבלה תקציב למטרה זו . 
הגירעון המצטבר לשלוש השנים הנסקרות הוא כמיליון וחצי שקל . בתקופה הנסקרת 
הגיעו שלוש תרומות גדולות . באחת מהן טרם בוצעה המטרה לשמה נתרם הכסף בניית 
מועדון ביפו . מהדו"ח עולה עוד , כי בנעמת תל - אביב נהגו להעביר כספי 
תרומות לקרן פיתוח , גם כאשר יועדו למטרות אחרות . הקרן נועדה ליצור רזרבות 
כספיות ששימשו להוצאות בלתי צפויות או בלתי מתוקצבות , כגון הסברה בשנת 
בחירות . לגבי נקודה זו קבעה הביקורת כי יש לקבוע מדיניות לגבי שימוש בכספי 
תרומות בהתאם לתקנון . אשר להקמת קרן מיוחדת לרזרבות כספיות , היא היתה 
צריכה לקבל אישור באחד הגופים הנוגעים לדבר . עוד מצא המבקר , הוצאות חריגות 
בתחום ההסברה , ללא הזמנות בכתב , השוואות מחירים , כיסוי תקציבי וללא 
אישור המוסדות המתאימים . 
