" אני מאמין שנשאר קבוצה טובה " , אמר אמש גיורא שפיגל , מנהל - העל של 
אלוף הליגה הלאומית בכדורגל . בני יהודה פתחו אתמול בהכנות לעונה החדשה 
וקיימו אימון בכורה בפארק הלאומי ברמת גן . שפיגל בהחלט מודע לחסרונו של 
הציר המרכזי בעונת האליפות , משה סיני , אך מאמין ביכולת שחקניו : " יש 
פה חברה טובים " . עם זאת , הוא מודה : " יכול להיות שנצטרך להחליף סגנון 
משחק " . נימה אופטימית נשמעה גם מפי המאמן רמי לוי , שהבהיר מה המטרה : 
" להישאר בחלק העליון של הטבלה . יש שחקנים טובים ואפשר לעשות את זה " . 
ניר מנחם , החלוץ בן ה - 12 , סבור שאין שחקן ישראלי היכול למלא את החלל 
שהותיר בקבוצה משה סיני ( " אולי חוץ ממלמיליאן " ) . אבל הוא אופטימי 
ומוסיף : " איני מאמין שגיורא יתן לקבוצה להתדרדר " . מבחינתו אפשר לשאוף 
לכל דבר . " הפליי - אוף העליון בהחלט ריאלי " . דעה שונה מביע חזי שירזי , 
גם הוא חלוץ , בן 22 . שחרורם של סיני , יוסי זאנה ואייל חיים הותיר 
אצלו ספקות : " עם החומר שיש כאן כרגע , אגיד תודה לאל שנישאר בליגה " . 
שירזי עצמו עדיין לא סיכם עם ההנהלה לגבי העונה הקרובה . הוא רוצה לשחק 
בקבוצה , אבל דורש שיפור בתנאיו . שפיגל אישר כי מתנהלים מגעים בארץ ובחו"ל 
לרכישת שחקנים , כולל בתפקידי קישור . מנהל הקבוצה דוד טסה הוסיף שכרגע 
גדולים יותר הסיכויים לרכש זר . טסה אינו מוטרד מהחוזים עם השחקנים . " כמו 
בכל שנה , בסוף מסתדרים " , הוא אומר . אימון האלופים נערך במחיצת קבוצות 
כדורגל מליגות נמוכות ומאות נופשים . באימון השתתפו 32 שחקנים , בהם גיל 
סאבו מהפועל פ"ת ששב מפציעה קשה , וגרודיס ממכבי פ"ת . לא התאמנו ניר מנחם , 
שקיבל זריקה לפני האימון ורוני לוי המושאל ממכבי נתניה . הקבוצה תתאמן 
עד ה - 91 באוגוסט , מועד יציאתה לאימונים בחו"ל . 
