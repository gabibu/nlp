יפקה הזדמנות להתעכב על ההסדר המשפטי הכרוך בקבלת חברים לבורסה . קרדן מחזיקה 
ב%05 מהבעלות של החברה המרכזית , שהיא " חבר בורסה " כלומר יש לה מושב 
בבורסה והיא יכולה לסחור בניירות ערך . אם השליטה בקרדן היתה עוברת , ממילא 
היו הרוכשים מקבלים כחלק מהחבילה גם את מחצית הבעלות בחברה המרכזית . המצב 
במקרה הנדון מיוחד במינו , שכן קרדן היא חברה ציבורית , ולמרות זאת בגלל 
שבבעלותה חבר בורסה יש לבורסה סמכות לפקח על העברת השליטה בקרדן עצמה . 
חוק ניירות ערך קובע , בין השאר , שתקנון הבורסה יסדיר את תנאי הכשירות 
לחברות בבורסה והנוהל לקבלת חברים . מי שרואה את עצמו נפגע מהחלטת הבורסה 
שלא לקבלו כחבר בה , רשאי לערער על כך לבית - המשפט המחוזי . ההסדר המלא 
נמצא בתקנון הבורסה גופו . לפי ההסדר ולפי ההנחיות שהוצאו מכוחו , יש שני 
סוגים עיקריים של חברים : תאגידים ציבוריים ( בנקים או חברות שמניותיהם 
רשומות למסחר ) . חברי בורסה שאינם נמנים על הנ"ל , ומכונים ברוקרים פרטיים 
או " חברים שאינם בנקים " , ובהם נתמקד . תקנון הבורסה קובע , שהעיסוק 
העיקרי של חבר שאינו מוסד בנקאי יהיה מסחר בניירות ערך עבור אחרים . על - 
פי ההנחיות , היקף הפעילות נמדד במספר הלקוחות ובשווי התיקים . נכון להיום , 
המדובר בסדר גודל של בין 051 ל002 לקוחות לחברה , עם שווי תיקים של כ62 
מיליון ש"ח . המאגר הטבעי לחברי הבורסה קיים באוכלוסיית מנהלי תיקי ההשקעות 
שאינם חברי בורסה . לחבר בורסה צריכה להיות יכולת כספית מספקת , וההון 
העצמי הנדרש כיום הוא כמיליון וחצי ש"ח . תכונה חשובה אחרת הנדרשת היא שם 
טוב ועבר ללא דופי . התקנון גם קובע , שלא יתקבל כחבר מי שהורשע בעבירה 
שיש עמה קלון . בתנאים אלו חייבים לעמוד בעלי המניות של חבר הבורסה , הדירקטורים 
שלו ומנהלי עסקיו . המבקש להתקבל כחבר צריך להיות גם בעל מיומנות מקצועית 
בתחום ניירות הערך . הכוונה היא בעיקר למנהלים הפעילים של החבר . מיומנות 
תוכר אם למבקש יש השכלה אקדמאית בתחום רלוונטי ושתי שנות עבודה מקצועית , 
או לחילופין חמש שנות ניסיון מקצועי . הטיפול בבקשה לחברת נעשה במסגרת ועדת 
החברות של הבורסה , וההחלטה היא בידי דירקטוריון הבורסה . לפני האישור הסופי 
על המבקש לעמוד בתקופת ניסיון עד שנתיים . בשלב זה לא ייחשב כחבר אך מותר 
למועמד להיות נוכח באולם המסחר בבורסה ולהשתתף במסחר . זהו , כמובן , תיאור 
תמציתי וכללי של ההסדר , בלי להיכנס לפרטי הפרטים של הנושא . על חברי הבורסה 
חלות חובות שונות בדרך ניהול עסקיהם וביחסים עם לקוחותיהם , ועל - כך ברשימה 
נפרדת . 
