בעצרת בסווטו הוצגה לפני הבאים גברת זקנה , כבת 08 , השייכת לזן נעלם והולך 
של קומוניסטים דרום - אפריקאים : המהגרים היהודיים מאירופה המזרחית . ריי 
אלכסנדר " , אמר המנחה , " היתה אבידה ללאטוויה , ורווח לדרום - אפריקה " . 
האשה הקטנה , שלא נגמלה מעולם מן ההגיה המזרח - אירופית שלה , התגוררה 
בדירה קטנה , מרוהטת בפשטות , כאשר ביקרתי אצלה בקייפטאון , בחודש אפריל . 
עמה בדירה , בעלה , גק סיימון , אף הוא חבר במפלגה הקומוניסטית . לפני 
גלותו הארוכה בזאמביה היה סיימון פרופסור למשפטים באוניברסיטת קייפטאון . 
אביה של ריי אלכסנדר , בריגה הרחוקה , היה מלמד שיעורים פרטיים בעברית 
ומתמטיקה . היא עצמה היתה " ציונית מאד כנערה " . כאשר נפתחה האוניברסיטה 
העברית , ב5291 , התבקשה לשאת הרצאה באוזני חבריה על הצהרת בלפור . " אמרתי 
כי אוניברסיטה חדשה במקום כלשהו היא נר של חרות בחשיכה , אבל היינו חוגגים 
את פתיחתה לא רק בירושלים , אלא גם בטימבוקטו " . מסר אינטרנציונליסטי כזה 
לא היה חביב על השומעים , והיא הבינה פתאום ש"אין זה הפתרון " . בבית אביה 
התארחו אינטלקטואלים סוציאליסטיים . בת 21 כבר קראה את כתבי רוזה לוקסמבורג 
וקרל ליבקנכט . שאלתי את אבא מדוע היה עליי להיוולד כל - כך מאוחר , ולא 
להשתתף במהפכה הגדולה של 7191 . אבא ענה : אל דאגה . רק חלק אחד של העולם 
סוציאליסטי . עוד יהיו זמנים מעניינים " . וזמנים מעניינים אכן היו . היא 
היתה פעילה מן המניין במפלגה מיום בואה , ב9291 , עד הוצאת הקומוניסטים 
אל מחוץ לחוק . ב4591 , הבחירות האחרונות שהותר בהן ל"צבעונים " ( צאצאי 
מתיישבים הולנדים ושפחות מאלאיות ) בקייפטאון לבחור נציגים לפרלמנט , התמודדה 
ריי אלכסנדר וגם נבחרה . אבל השלטונות אסרו עליה לתפוס את מקומה . שנה 
קודם הוטל עליה עונש ה"נידוי " שווה - ערך דרום - אפריקאי ל"גלות פנימית " 
בבריה"ם . ב5691 יצאו היא ובעלה לגלות . הם בילו את גלותם בלונדון , בדאר - 
א - סלאם ובלוסאקה . במארס השנה , חודש ויותר אחרי שחרור נלסון מאנדלה , 
חזרו בני הזוג לקייפטאון , לקבלת פני מנצחים . " בכל חברה " , היא אמרה , 
" יש נחושים בדעתם להילחם . מרקס אמר , כי אין זה מספיק לפרש את העולם , 
צריך לשנותו . . . הקומוניסטים בדרום - אפריקה סבלו יותר מאחרים למען 
השינוי " . היא לא היתה מאושרת מהתנהגות חלק מן הקהילה היהודית בדרום - אפריקה , 
אבל היא גם נמנעה מגינויים מכלילים . " יש אנשים בעלי אומץ , ואחרים 
חסרי אומץ " , אמרה . " ההבדל בין ציונים ובין קומוניסטים הוא , שלנו 
היה האומץ להתייצב מול האפרטהייד , ולציונים לא היה האומץ " . בעצרת בסווטו 
השתתפה , אני מניח , גם ואיולט ויינברג . פגשתי אותה ביוהנסבורג ימים 
אחדים אחרי שחזרה מ31 שנות גלות . היא נולדה בדרום אפריקה , ב6191 , למהגרים 
יהודים מליטא ( רוב יהודי דרום - אפריקה ממוצא ליטאי ) . אביה היה מהפכן 
ואף השתתף בניסיון לרצוח את המושל הצאריסטי של וילנה . הוא נחבש בבית - 
הסוהר , עד ששוחרר מחוסר הוכחות . ב8191 קיבל אביה עיתון מאמריקה , ובו 
קרא בראשונה על המהפיכה הרוסית . ואיולט היתה בת שנתיים , אך לדבריה כבר 
היה לה אוצר מלים מספיק , להגיד לכל באי הבית : " אנחנו בולשוויקים , 
ועתה זה ניצחנו במהפיכה " . במטבח המיושן של ביתה , בפרוור נאה של יוהנסבורג , 
תלויה תמונה ישנה של לנין . במוסקווה החליטה בינתיים מועצת העיר להרחיק 
מאולם הישיבות שלה פרוטומה של לנין . כנראה , הצדק היה עם אביה של ריי 
אלכסנדר : את לנין צריך עכשיו לחפש מדרום לקו - המשווה . 
