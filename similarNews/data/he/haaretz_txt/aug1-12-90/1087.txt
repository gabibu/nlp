מדינות לא מעטות בהיסטוריה הסבו את כלכלותיהן מקפיטליזם לסוציאליזם . כמעט 
אף מדינה לא עשתה את ההיפך . לכן אין לכלכלנים מרשמים בדוקים כיצד לעשות 
זאת . המעבר למשק חופשי בבריה"ם , הונגריה , פולין , צכיה , מזרח - 
גרמניה , בולגריה ורומניה דומה להפלגה של קולומבוס לראשי אותן מדינות אין 
מושג כיצד להגיע ליעד או מה יקרה בדרך . כישלונותיו של גורבצוב בבית גדולים 
מהצלחותיו בחוץ . ברור לאזרחי בריה"ם שהסרת הפיקוח על המחירים תביא לאינפלציה , 
לכן הם קונים מכל הבא ליד . מהירות המחזור של הכסף גדלה , ומיליארדים 
של רובלים ששכבו במזרונים מחוסר היצע יוצאים לאוויר העולם ומחפשים סחורה 
כלשהי . האינפלציה בבריה"ם מאיצה , ונאמדת כעת ב%02 לשנה לפחות . לפי אומדן 
של פרוף מרשל גולדמן , מומחה לבריה"ם באוניברסיטת הרווארד , התוצר המקומי 
הגולמי בבריה"ם ירד ב%2 . ברבעון הראשון של 0991 שחקה האינפלציה את השכר 
הריאלי ב%51 , וקיימת סכנה של היפר - אינפלציה . החנויות המנוהלות על - 
ידי המדינה התרוקנו מסחורה , מפני שניתן להשיג מחירים גבוהים יותר בחנויות 
הפרטיות . יש שביתות , ותפוקת הנפט ירדה ב%7 . התסיסה ברפובליקות פוגעת 
קשות במשק , לדוגמה : בית החרושת לטרקטורים " ולדמיר " , הממוקם סמוך 
למוסקווה , פועל כסדרו ומייצר טרקטורים למכביר , אבל ללא צמיגים . הסיבה 
לכך היא שהמפעל לצמיגים נמצא בארמניה , והחרם המוסלמי באזרבייגאן גורם לניתוקו 
ממוסקווה . יבוא הדגנים הצפוי לא יתממש כעת , בגלל המחסור בטרקטורים . 
האזרחים הסובייטים איבדו אמון ברובל , ורובם מחזיקים בדולרים . תגובתו 
של גורבצוב היתה קיצונית וחכמה הוא העביר חוק הקובע שהדולר האמריקאי הוא 
הילך חוקי בבריה"ם אזרח יכול להיכנס לחנות ולרכוש סחורה תמורת דולרים . 
גורבצוב מקווה שהאזרחים הסובייטים שברשותם כ003 מיליון דולר יפקידו את 
הדולרים בבנקים וכך יאפשרו למדינה ללוות כספים אלו ולשלם את חובותיה לספקי 
חו"ל . בריה"ם חייבת שלושה מיליארד דולר לספקים באירופה ובארה"ב , ורבים 
חושבים כי זו הסיבה להסכם המפתיע והמהיר על איחוד הגרמניות . בעיתון רוסי 
נכתב , כי " בריה"ם מכרה את גרמניה המזרחית תמורת חמישה מיליארד מארק " . 
האמת אינה רחוקה מערב - גרמניה העשירה אכן נתנה לרוסים סיוע בהיקף חמישה 
מיליארד מארק , תמורת הסכמת גורבצוב לצירוף גרמניה המאוחדת לברית נאט"ו . 
המנהיג הרוסי הבין היטב שלא יקבל כסף מארה"ב , השקועה בגרעונות כבדים , 
ולכן פנה למערב - גרמניה . שינוי משטר גורם לגידול רב בציפיות האזרחים לשיפור 
במצבם הכלכלי . הם רוצים עלייה מידית ברמת החיים , הרי כל המדינות הקפיטליסטיות 
חיות טוב . יש ביקוש רב למוצרים , כי במשך שנים אגרו אזרחי המדינות הסוציאליסטיות 
כסף , מפני שלא היה מה לקנות . כעת פורץ הכסף הזה החוצה ומחפש סחורה , 
שאיננה , מפני שתגובת ההיצע לשינוי המשטר היא איטית מאוד . כדוגמה אפשר 
להביא את בעיית הדיור . אזרח סובייטי משלם פרוטות עבור שכר דירה . הסרת 
הפיקוח תביא לייקור רב בתחום זה . תהליך זה יביא בסופו של דבר להאצה בבניית 
דירות אולם הוא יימשך לפחות 51 שנה . האם יש לאזרחי מזרח - אירופה סבלנות 
לחכות 51 שנה תוך ירידה ברמת חייהם והבטחות שהכל ישתפר בעתיד ? ספק רב . 
