( ע ) . ראשי העמותה לנפגעי בנקים האשימו אתמול , כי הבנקים גובים החזרי 
משכנתאות והלוואות מנופחים , בניגוד לצווי ממשלה ותוך הפרת הסכמים חתומים 
עם הלקוחות . הדברים נאמרו במסיבת עיתונאים בירושלים . נציגי העמותה הודיעו , 
כי בדעתם לנקוט צעדים משפטיים נגד הבנקים ולפתוח במסע ציבורי נרחב לתיקון 
השיטה . בין השאר הם מתכננים להפגין השבוע באחד מן הבנקים הגדולים בירושלים . 
רואה החשבון של העמותה , דוד גולן , אמר כי הבנקים אינם מקיימים את הסכמיהם 
החתומים עם הלקוחות באשר לגובה ההחזרים על המשכנתאות וההלוואות , אלא עושים 
דין לעצמם באשר לצורת הגבייה של התשלומים . כך למשל הם גובים ריבית חודשית , 
אף שהוראות האוצר בעניין זה קובעות , כי חיוב הריבית יהיה רבעוני . לדבריו , 
הבנקים בוחרים לחשב את החלק היחסי הגדול של התשלום על חשבון ריבית והפרשי 
הצמדה , ואילו סכום הקרן גדל באותה עת במאות אחוזים בשל ריבית דריבית . 
