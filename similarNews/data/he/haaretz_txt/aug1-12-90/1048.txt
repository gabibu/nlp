מנהלי בנק ההשקעות האמריקאי מריל לינץ ייפגשו היום עם אמנון גולדשמידט , 
המפקח על הבנקים , במטרה לקדם את מכירת השליטה בחברת אי - די - בי . מריל 
לינץ נבחרה לסייע לחברת נכסים ם . י במציאת קונים לאי - די - בי ובניסוח 
הסכמי ההתקשרות עם קונים פוטנציאליים . בראש המשלחת של מריל לינץ יעמוד סגן 
הנשיא גון היימן , המשמש אחראי על פעילות הבנק האמריקאי באירופה . אנשי 
הבנק האמריקאי יבקשו בפגישה לקבל פרטים נוספים על מבנה המערכת הבנקאית בישראל . 
הם יבקשו לשמוע מכלי ראשון על המגבלות שיוטלו על משקיע - חוץ בבואו לרכוש 
בנק בישראל , ועל המידע על אודות החברה שיעמוד לרשות הקונים הפונציאליים . 
השבוע זומנה לגון היימן פגישה גם עם שר האוצר , יצחק מודעי , ועם ראשי 
משק אחרים . ככל הידוע , לפי שעה לא הוגשה שום הצעה לרכישת השליטה באי - 
די - בי . אפשר שהסיבה לכך היא שבמקביל להגשת ההצעה יש להפקיד 01 מיליון 
דולר בחשב האוצר , והקונים הפוטנציאליים מבקשים להמתין לפיכך עד לרגע האחרון . 
המועד האחרון להגשת הצעות לרכישת השליטה באי - די - בי הוא ה21 בספטמבר . 
לאחר מועד זה יוחלט על אופן קיום המכרז . נכסים ם . י . שומרת בידה את 
הזכות לדחות את המכרז אם תוגש אך ורק הצעה אחת . המשלחת של מריל לינץ תצא 
את ישראל בסוף השבוע . 
