הצעה לבחון את האפשרות למכור את שירותי בתי המלון בישראל לאירופה במארק גרמני , 
במקום בדולרים , כדי לשפר את רווחיות הענף , העלה אתמול מנכ"ל התאחדות 
המלונות , משה עמיר . בדברים שנשא בפגישה של מועדון סקול בטבריה המשיך וקרא 
מנכ"ל התאחדות המלונות לבטל את הדירוג הקיים של בתי המלון בארץ ולהתאימו 
למערכת המידע לתייר שיטה התופסת מקום באירופה . לדברי עמיר , " יש להחליט 
בהקדם על מערכי הזמנות מרכזיים המשולבים במערכים האירופיים והאמריקאים , 
תוך כוונה לשלב במערכת לא רק רשתות אלא את מרבית המלונות הקטנים ; לארגן 
גופי שיווק גדולים אשר ישתפו פעולה עם גורמי תיירות בארץ , בשיווק ובפרסום " . 
בהתייחסו לאיחוד מדינות השוק האירופי המשותף והשפעתה על תנועת התיירות לישראל , 
אמר עמיר כי " תעשיית התיירות בארץ נדרשת להתארגנות מזורזת , כדי להשתלב 
במערכים החדשים " , שכן תנועת התיירות מאירופה מהווה יותר מ%06 מתנועת התיירות 
לישראל , לעומת % 52 של התיירות מארה"ב . 
