השייך לפטרולגז , הובילה אותו באמצעי הובלה לא - מתאים , ובידי נהג לא - 
מיומן , ברחובות ירושלים , וכך יצרה סיכון בטיחותי חמור כך טוענת פטרולגז 
בבקשה למתן צו מניעה זמני נגד דור אנרגיה . בבקשה , שהוגשה אתמול לבית - 
המשפט המחוזי בת"א , מאשימה פטרולגז את דור אנרגיה בגניבת צובר גז וציוד 
גז נוסף , שבאמצעותו סיפקה החברה גז ללקוחותיה ברחוב דובר שלום 31 בירושלים . 
פטרולגז טוענת , כי בראשית השבוע הוצא צובר הגז שלה על - ידי עובדי דור 
אנרגיה , לאחר שדור אנרגיה שיכנעה את הדיירים להפסיק את הקשר שלהם עם פטרולגז . 
דור אנרגיה , נאמר בבקשה , החלה לספק גז לאותם דיירים , בצנרת הגז של 
פטרולגז . השופט המחוזי מנחם אילן הוציא צו מניעה זמני , במעמד צד אחד , 
האוסר על דור אנרגיה להשתמש במתקני הגז של פטרולגז , וקבע את הדיון בבקשה 
למעמד שני הצדדים ל7 באוגוסט . 
