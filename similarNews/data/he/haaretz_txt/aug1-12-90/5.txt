פאריס ( מיוחד ל"הארץ " ) . בשורה של בתי - כלא בצרפת החריפו ביממה האחרונה 
מהומות האסירים עקב החנינה שהעניק הנשיא מיטראן לטרוריסטים איראניים . אמש 
הזעיקו מושלי - מחוז בארבעה אזורים שונים בדרום ובמזרח צרפת יחידות משמר 
בנסיון להרגיע את הרוחות בבתי הכלא בקורסיקה , באלזאס ובאזור ליון . ביממה 
האחרונה פשטה תנועת המחאה של האסירים ב81 בתי - כלא ברחבי צרפת . האסירים 
הצרפתיים מוחים נגד " משטר הצדק הכפול " שאיפשר לאניס נקאש ולארבעת אנשי 
חולייתו להשתחרר מן הכלא ולצאת חופשיים לאיראן , שעה שהאסירים צרפתיים נהנו 
השנה לרגל יום הבסטיליה מהיקף חנינות מצומצם במיוחד . 
