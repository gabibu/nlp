חברת בזק מכרה בניין משרדים בנתניה במחיר הנמוך ממחיר העלות , ללא מכרז , 
תוך חריגה מסדרי מינהל תקינים . הנכס נמכר לאליצור גורן , מנכ"ל מפעל 
הפיס . על כך מתריע דו"ח המבקר הפנימי של חברת בזק . המדובר באולם ומשרדים , 
ששימשו בעבר לקבלת קהל בלשכה האזורית נתניה . שטח הנכס 523 מ"ר והוא ממוקם 
במרכז העיר , ברחוב שמואל הנציב . בחודש אוגוסט 88 פורסם מכרז פומבי למכירת 
הנכס , אך שום גורם לא הגיש הצעות למכרז . ועדת הרכישות של בזק הורתה לפרסם 
מכרז נוסף , אך בפועל מכרז זה לא פורסם . כעבור כשנה , ביוני 98 , התקבלו 
במחלקת בינוי ונכסים של בזק הצעות מחיר משני גורמים , שלא באמצעות מכרז 
פומבי ובניגוד להחלטה של ועדת הרכישות . דו"ח הביקורת מגלה , שהסמנכ"ל 
לכלכלה בחברה , שאול חי , ניהל משא ומתן עם אחד המציעים , אליצור גורן , 
למרות שהצעתו התקבלה שלא באמצעות מכרז . גורן הציע 000 , 061 דולר , אף 
כי השמאי אברהם יכין העריכו ב000 , 523 דולר . משרד אחר , " המכון לכלכלה 
ושמאות " , העריך את הנכס ב000 , 032 דולר . אגף הכלכלה , מציין המבקר , 
לא קיים כל בירור כדי לבדוק את מקור ההבדלים בין השומות של שני השמאים . 
ב21 באוקטובר אשתקד ערך אגף הכלכלה בבזק זיכרון דברים למכירת הנכס לגורן 
ב000 , 702 דולר , סכום הנופל מההערכה הנמוכה של אחד ממשרדי השמאות . זיכרון 
הדברים נעשה בלא לשתף את היועץ המשפטי של החברה . במסמך , שהוגש לאישורו 
של מנכ"ל בזק , צבי אמיד , לא צויין שהעסקה מבוצעת ללא מכרז וגם לא צויין 
שהיה מציע נוסף , נתנאל שקד , שלא נוהל עמו כל משא ומתן . ב22 בדצמבר אשתקד 
אישר מנכ"ל החברה את המלצתו של הסמנכ"ל לכלכלה , שאול חי , למכור את הנכס 
בהתאם לזיכרון הדברים . ב01 בינואר 09 התכנסה ועדת הנכסים של בזק לקבוע 
ש"קיימת בעייה משפטית במכירת הנכס " , והומלץ להודיע לגורן על שוועדת הנכסים 
לא אישרה את העסקה . חרף המלצה זו , אמר המבקר דני פרידמן , החליטה ועדת 
הנכסים של הדירקטוריון לאשר את העסקה . 
