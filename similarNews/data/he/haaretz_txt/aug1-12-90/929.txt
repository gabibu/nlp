ה"מונדו - באסקט " אליפות העולם בכדורסל יוצאת היום לדרך בארבעה מוקדים 
בארגנטינה . שבועות מעטים אחרי המונדיאל בכדורגל , קשה למצוא הרבה מתעניינים 
באליפות שבדרך כלל ידוע בה מראש מי ארבע הנבחרות שיעלו לחצי הגמר . העובדה 
שהמישחקים יתקיימו ביבשת רחוקה , ומקומה של ישראל נפקד מאירוע השיא ( מקום 
7 לפני ארבע שנים ) , מגבילה את העניין לחוג מצומצם . 61 נבחרות יחלו היום 
במאבק . הן חולקו לארבעה בתים : ( סנטה - פה ) יוגוסלוויה , פורטו - 
ריקו , וונצואלה , אנגולה . ( רוסאריו ) בראזיל , איטליה , אוסטרליה , 
סין . ( ויה - באלסטר ) ארה"ב , יוון , ספרד , דרום קוריאה . ( 
קורדובה ) בריה"ם , ארגנטינה , קנדה , מצרים . שתי הקבוצות הראשונות 
מכל בית יעלו לרבע הגמר , ועד לגמר ישחקו בשיטת נוק - אאוט . הגמר יהיה 
ב - 91 באוגוסט בבואנוס איירס , כמו כל המישחקים משלב רבע הגמר . נבחרת 
ארצות הברית , שזכתה בתואר העולמי לפני ארבע שנים במאדריד , תתקשה לשמור 
על הבכורה . ה"ננס " טיירון בוגס וה"אדמירל " דייויד רובינסון , שהצעידו 
את האמריקאים לזהב , משחקים כיום באן . בי . איי . בילי אואנס מממכללת 
סיראקיוז , אלונזו מורנינג מגורג - טאון ועוד כמה שחקנים מוכשרים , המצויים 
בסגל הנוכחי , יעשו זאת בעתיד . בינתיים אין להם הנסיון ווגם לא ה"דבק " 
שיהפוך אותם לפייבוריטים . יוגוסלוויה , עם שלושה שחקני אן . בי . איי . 
ולאדה דיוואץ מהלייקרס , דראזן פטרוביץ מפורטלנד וזארקו פאספאלי מסאן 
אנטוניו ביחד עם החבורה הנפלאה שניצחה בגמר מישחקי הרצון הטוב את ארה"ב 
5897 , נחשבת מועמדת להניף את הגביע . דינו ראדגה המאחר להגיע לארגנטינה , 
טוני קוקוץ , אובראדוביץ וזדובאץ , סובין ופראסוביץ , כל אלה עשויים 
להעמיד בצל נבחרות כמו ברית המועצות ללא כוכביה הליטאים ( מרצולינאס , 
סאבוניס , קורטינאיטיס וחומיציוס ) , בראזיל , יוון ( ללא גאליס הפצוע ) 
, ספרד , איטליה והמארחת ארגנטינה . המועמדות לחצי הגמר : יוגוסלוויה , 
ארצות הברית , ברית המועצות ובראזיל בדיוק כמו בסיאול 8891 ובסיאטל . 
יוגוסלוויה וונצואלה , פורטו - ריקו אנגולה , אוסטרליה סין , בראזיל 
איטליה , ארה"ב יוון , ספרד דרום קוריאה , בריה"ם ארגנטינה , קנדה 
מצרים . 
