( עש"ת ) . " ההתפרעויות ברחובות ירושלים בימים האחרונים שהיו מן האירועים 
הקשים שפקדו את הבירה , לא תרמו לאווירה של עידוד השקעות והגדלת התיירות 
בעיר . השפעות אלה נוספו עתה לקשיים הרבים הניצבים בפני ירושלים בתחום הפיתוח 
הכלכלי ונצטרך עתה למאמץ מוגבר " ; כך אמר בסוף השבוע ראש עיריית ירושלים , 
טדי קולק , לשר התעשייה והמסחר משה נסים . נסים ביקר בירושלים , בלווית 
מנכ"ל משרדו צבי קורן , כאורח העירייה והרשות לפיתוח ירושלים , כדי לסקור 
את צורכי הפיתוח הכלכלי של הבירה . השר אמר , כי בחר לפתוח בירושלים את 
סדרת הביקורים שהוא מתכוון לקיים במפעלים ובאזורי תעשייה ברחבי הארץ , במסגרת 
תפקידו כשר התעשייה . השר נסים הדגיש , כי משרדו מייחס חשיבות רבה לפיתוח 
התשתית והשירותים במערך התעשייה של ישראל . " ירושלים חייבת לקבל נתח משמעותי 
מהמשאבים שמעמיד המשרד לנושא זה " , אמר . אשתקד הועמד למטרה זו תקציב של 
009 אלף ש"ח ואולם השנה מתכוון משרד התעשייה להעלותו לכדי 5 . 6 מיליון ש"ח . 
השר ציין , כי הוא תומך בעמדת עיריית ירושלים בדבר הצורך בהרחבת תחום השיפוט 
של הבירה , כדי לאפשר פיתוח תשתית הולמת לכלכלה ולמסחר . השר נסים ציין , 
כי לדעתו על ירושלים להפוך למרכז כלכלה , עסקים ותעשיות עתירות טכנולוגיה . 
" הבירה חייבת לקלוט נתח רציני מן העולים המגיעים עתה לישראל " , הדגיש . 
