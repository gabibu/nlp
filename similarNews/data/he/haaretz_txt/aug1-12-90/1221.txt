ארבעה אנשים נרצחו בשטחים על רקע חשדות לשיתוף פעולה עם השלטונות , אשה 
מחברון נהרגה מפגיעת קליע , אולי מירי של מתנחלים , 2 חיילים נפצעו מאבנים , 
ולפי מקורות פלשתיניים נפצעו 32 תושבים בשטחים בתקריות עם חיילי צה"ל . 
שקט יחסי שרר ברצועה בשבוע שחלף . לבית החולים בטול כרם הובאה גופתו של 
תושב גנין , מחמוד אבו בכרי , בן 83 , שנלקח לפני שלושה ימים מביתו על - 
ידי קבוצה של רעולי פנים . האיש שנחשד כי שימש מודיע משטרתי , נחקר , 
הוכה ונרצח . מקורות פלשתיניים דיווחו על חמישה תושבים שנפגעו בסוף השבוע 
מירי חיילים . בפעילות יזומה של הצבא בדהריה בהשתתפות המשטרה , המינהל 
האזרחי ומסוק נעצרו מבוקשים בפעילות המוגדרת כהפרות סדר . מקורות פלשתיניים 
דיווחו על תהלוכות נפרדות של רעולי פנים , תומכי הפת"ח ושל תומכי החזית 
העממית לבושי מדים , שהתקיימו בסוף השבוע בעיר העתיקה בשכם . זרועות הביטחון 
ברצועת עזה לכדו 22 תושבים מקומיים , שהיו מבוקשים לחקירה . במהלך הסריקות 
התגלו חומרי הסתה ואמצעי לחימה קרים . מקורות פלשתיניים דיווחו כי בסוף השבוע 
נפצעו ברצועת עזה שבעה תושבים בהתנגשויות עם כוחות צה"ל ברפיח וחאן יונס . 
לבית החולים ראפידיה בשכם , הובאו אתמול גופותיהם של שניים מתושבי העיר , 
שנרצחו כנראה על רקע של שיתוף פעולה עם ישראל . אחד הנרצחים הוא מרואן 
ברכאן , בן 92 , ממחנה הפליטים עין בית אלמה , שממערב לשכם , שנדקר בסכינים 
ע"י רעולי פנים . השני הוא ריבחי חליל אחמד פרעה , בן 14 , שהוכה למוות 
בידי אלמונים . רעולי פנים הודיעו לאחר מותו , כי הוא לא נחשד בשיתוף פעולה 
עם השלטונות והכריזו עליו כ"שהיד " ( קדוש ) . שתי הגופות הועברו לבדיקה 
במכון הפתולוגי לחקירה משפטית באבו כביר . מקורות פלשתינים מסרו על התנגשויות 
רבות בעיר העתיקה של שכם , אך לא נמסר משם על פצועים . בטול כרם נפצע אחד 
התושבים באורח קשה מפגיעה של כדור גומי . כוח של צה"ל שנע אמש על כביש חוצה 
יהודה , כשני ק"ם מהכפר בית כחיל , הותקף ביריות מן המארב . החיילים השיבו 
אש לעבר מקום הירי ופתחו בסריקות וחיפושים . בעתירה חמישית מסוגה שהגישה 
האגודה לזכויות האזרח בחודש אחד , הביע אתמול בג"ץ מורת רוח מאיסור מפגשים 
בין עצירים מהשטחים , לבין עורכי דין ופסק הוצאות לעותרים . בג"ץ קבע שוב 
כי זכותו של עציר לפגוש עורך דין . בתקריות ברצועת עזה נפצעו אתמול חמישה 
תושבים . נציג דובר צה"ל בפיקוד דרום , דיווח כי אתמול היו הפרות סדר מעטות 
ברצועת עזה . החיים התנהלו כסידרם ולא דווח מבתי החולים על פצועים . מקורות 
ערביים מסרו , כי בהתפרעויות שהיו אתמול ברצועת עזה נפצעו 3 תושבים . חייל 
צה"ל נפצע קל מפגיעת אבן בבית חנון . ברצועה היתה שביתה כללית . צה"ל אטם 
שלשום בלילה את בית משפחת נבולסי בשכונת חאלת - אל - עמוד בשכם , שתחת יסודותיו 
נבנה מקום המסתור של " מנגנון הביטחון המהפכני " של הפתח , האחראי לחקירות 
ולהוצאות להורג של חשודים בשיתוף פעולה . צה"ל והשב"ך חשפו את מקום המחבוא , 
שהוסתר בו נשק רב , בסוף החודש שעבר . צה"ל אטם שלשום שני בתים נוספים 
במחנה הפליטים בלטה . ארגוני הפתח , החזית העממית והחזית הדמוקרטית פרסמו 
אתמול בשכם הודעות , לפיהן שני התושבים שנרצחו לפני ימים אחדים בידי רעולי 
פנים לא היו משתפי פעולה , והכריזו עליהם כ"שוהדא " ( קדושים ) . גופות 
השניים מרואן ברכאן , בן 92 , וריבחי פרעה , בן 14 נתגלו שלשום בשכם , 
כשעליהן סימני דקירות ומכות גרזן . שלשום בערב נהרגה בחברון אשה שנורתה , 
כנראה , בידי מתנחלים בקריית - ארבע . עזיזה סאלח גאבר , בת 52 , נסעה 
עם גיסה ואחותה במונית , וכשעברה המכונית בכביש הסמוך לקרית - ארבע , בשכונת 
בקעה , נראתה , לפי מקורות פלשתיניים , קבוצת מתנחלים חמושים עומדת על 
הגבעה שמעל הכביש . אחד מהם ירה לעבר המונית , האשה נהרגה והנהג נפצע בכתפו . 
משנודע דבר מותה של האשה נסגרו החנויות בחברון , הוכרזה שביתה כללית ופרצו 
תקריות רבות של יידוי אבנים . בתגובה לאירוע אמר אתמול אהרון דומב ( דומפה ) 
, העומד בראש מרכז המידע של המתנחלים " עובדה " , כי " מנהיגי האינתיפאדה 
שמפעילים טרור , צריכים להבין שהטרור עלול להיות דו - סטרי , ולפגוע בחפים 
מפשע גם בצד השני " . ליד הכפר פרעון בנפת טול כרם , נמצאה אתמול בבוקר גופה 
של חמדאן דרוויש חאמד פארח , בן 52 , תושב מקומי שנרצח בדקירות סכין . 
בני משפחתו המתגוררים בכפר גילו את גופתו . בכפר לא ידעו לומר אם האיש 
נרצח בגלל ששיתף פעולה עם השלטונות . מקורות פלשתיניים מסרו על עשרות מכוניות 
של ערבים בחברון שנפגעו מיידוי אבנים בידי מתנחלים . שלשום בערב נפצעה ראדיה 
עלי , בת 54 , תושבת הכפר עאבוד בנפת רמאללה , בידה ובכתפה מירי כדורי 
גומי של חיילים . מקורות צבאיים מסרו כי הדבר היה במהלך תקרית של יידוי 
אבנים . מקורות פלשתיניים דיווחו כי ברפיח היו התקהלויות ויידוי אבנים על 
כוחות צה"ל , במהלכם נפצעו שני תושבים . גורמים צבאיים ברצועה הדגישו כי 
השקט היחסי השורר בשבוע האחרון ברצועת עזה , נובע מעייפות של תושבים . 
עוד מסרו המקורות כי צה"ל נמנע מלהיכנס למחנות הפליטים שלא לצורך . בהפרות 
סדר , שהיו אתמול בשטחים , נפצעו שישה פלשתינאים , לדברי מקורות ערביים . 
דובר צה"ל דיווח על שני פצועים . חייל משמר הגבול נפצע קל בחאן - יונס 
מפגיעת אבן , ופונה לבית החולים " ברזילי " באשקלון . מקורות ערביים אמרו , 
כי ברפיח היו התנגשויות קשות בין חיילים לתושבים , שבהן נפצעו חמישה פלשתינאים . 
נציג דובר צה"ל בפיקוד הדרום דיווח על פצוע אחד בינוני ברפיח . לדבריו , 
היו ברצועת עזה הפרות סדר מועטות , והחיים והמסחר התנהלו כסדרם . במחנה 
הפליטים בלאטה שליד שכם נפצע אתמול פלשתינאי מקליעי גומי , שנורו לאחר שתושבים 
יידו אבנים לעבר חיילים . כוחות הביטחון הרסו בלילה שעבר מבנה בכפר ראעי 
מדרום לגנין , שבו התגורר זאהר אחמד נאגי סבאח החשוד ברצח " משתף פעולה " 
ופעילות חבלנית . סבאח נלכד בינואר 9891 , בחשד שהשתתף בתקיפת חשוד בשיתוף 
פעולה . לבית המשפט הצבאי בגנין הובאו אתמול להארכת מעצר שלוש נשים משכם 
ומגנין , החשודות בחברות בחזית הדמוקרטית לשחרור פלשתין ובהעברת איגרות 
מוצפנות מחברי הארגון בירדן לחברי חוליה חבלנית של הארגון , שפעלה בגדה 
בשנים האחרונות . 
