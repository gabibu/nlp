פקחי הרשות לפיקוח חקלאי שניסו לאתר תוצרת חקלאית החשודה כמוברחת מהשטחים 
לישראל , הותקפו על - ידי סיטונאים בכפר טייבה שבמשולש . אחד הסיטונאים 
נעצר בחשד לתקיפת שוטר . רשות הפיקוח קיימה מבצע מרוכז השבוע לחסימת הכניסות 
מהגדה לארץ , מאזור ועד גמזו . עיקר הפעילות היתה במשולש . במבצע נתפס , 
בין היתר , עובד של רשת שיווק בצפון , שהוביל במשאית 007 ארגזי ירקות 
באמצעות תעודות משלוח מזויפות . מקור התוצרת הוא כנראה בגדה . בסך הכל נתפסו 
מאז יום שלישי ובמשך 84 שעות רצופות , 03 טון תוצרת חקלאית מוברחת לארץ 
מהשטחים ונתפסו 51 כלי רכב . מנכ"ל הרשות לפיקוח חקלאי , חי בנימיני , 
מסר שבחודש יולי השנה הוחרמו 713 , 1 טון פירות וירקות מוברחים , נעצרו 
153 כלי רכב ונפתחו 576 תיקים לחשודים בהברחות מהארץ ומהשטחים . ארגון מגדלי 
הירקות טען בתזכיר שהכין השנה כי אובדן ההכנסות לחקלאים הישראלים עקב הברחת 
תוצרת טרייה מהשטחים מגיע למיליון ש"ח בשבוע . באחרונה זכה הארגון בתביעה 
שהגיש לבג"ץ נגד המועצה לשיווק ירקות , בעניין ההברחות . 
