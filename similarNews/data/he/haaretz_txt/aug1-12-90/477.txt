רבת - עמון ( ע"ר ) . ירדן בעלת בריתה של עיראק והתלויה בה מבחינה כספית , 
הגיבה רשמית בזהירות על פלישת עיראק לכוויית . אולם ברחובות , מצב הרוח 
היה צוהל . " ליבנו עם עיראק , אולם יש לנו אינטרסים רבים במפרץ " , אמר 
פקיד בכיר . " לפיכך , המדיניות הירדנית חייבת להיות מאוזנת " . " עיראק 
צודקת במה שעשתה , והעם תומך בה מכיוון שהוא חושב כי הצעד העיראקי מוצדק " , 
אמר חבר פרלמנט . " הכווייתים מנסים יחד עם אנשים נוספים , לחבל בכלכלה 
העיראקית כבר זמן רב " , הוסיף חבר פרלמנט אחר . קפידבינקהיר ( ע"ר ) . 
פלישתה של עיראק לכוויית היכתה בהלם ובפחד את העולם הערבי . רק לפני ימים 
אחדים ניסו מנהיגי ערב להרגיע את המשבר , ולשם כך כינו את סאדאם חוסיין : 
" אדם של שלום , שאינו יכול להשתמש בכוח כנגד שכנתו הקטנה " . אולם היום , 
כפי שאמר דיפלומט המוצב בקהיר : " הרבה אנשים בכירים ביותר , רועדים 
ומשפשפים את ידיהם , בתקווה שיוכלו להשאיר למועצת הביטחון של האו"ם ולקהיליה 
האירופאית , את התפקיד של הטחת מילים קשות המגנות את עיראק " . " מרבית 
מנהיגי ערב הופתעו כליל , לאחר שהולכו שולל אחר תחושה של ביטחון מזוייף , 
עקב הרטוריקה העצמית שלהם , על כוונותיו הטובות של סאדאם חוסיין " , הוסיף 
דיפלומט אחר . בקהיר התכנסו שרי החוץ הערבים לפגישת - חירום , אולם קשה 
להאמין שמשהו ממשי ייצא מפגישה זו . " עזבתי כששמעתי שהם הזמינו אוכל " , 
אמר דיפלומט אחד . " הם נבוכים וכנראה שגם מאוד נפחדים " , הוסיף . השרים 
נמנעו בינתיים מכל תגובה , כדי שיוכלו באופן רשמי לפחות , להתייעץ עם ממשלותיהם . 
אולם דיפלומטים מערביים אומרים , כי גם כך הם יתקשו לגנות את פלישת עיראק 
מחשש לזעמה של בגדד . במהלך פגישת השרים פינו אנשי הביטחון קבוצה של תיירים 
כווייתים נירגשים , שניסו לדבר עם משלחת ארצם . " אנו רוצים למות בבית . 
הם יכולים לפחות לפתוח מחדש את שדה התעופה , כדי שנוכל לחזור הביתה " , 
אמר אחד האנשים . אזרחים מצרים רבים הביעו אתמול את צערם ותדהמתם על פלישת 
עיראק לכוויית . " אני מרגיש כועס ועצוב " , אמר אחד מתושבי קהיר , עיימאן 
שאקר . " איכפת לנו גם מכוויית וגם מעיראק . אולם יש צורך לפתור סכסוכים 
באמצעות הדיונים , לא בצורה כזאת . אנו מביעים את ניחומינו לעם הכווייתי " . 
דברים אלה משקפים את דעותיהם של תושבים מצרים רבים בקהיר , למרות העובדה 
שבאופן רשמי , מצרים עדיין לא הגיבה על הפלישה . דמשק ( ע"ר ) . סוריה 
קראה אתמול לכינוס דחוף של ועידת הפיסגה הערבית , כדי לדון בפלישה העיראקית 
לכוויית . דובר מטעם לישכת נשיא סוריה אמר כי הנשיא אסאד התקשר לנשיא מצרים , 
מובאראק ולפאהד מלך סעודיה , כדי לזרז את כינוסה של ועידה כזאת . הדובר 
מסר כי אסאד דן עם שני המנהיגים ב"התפתחות החמורה הנובעת מהמצב בין עיראק 
לכויית " . פקידים ערבים הוסיפו כי שרי החוץ של מדינות ערב מתכנסים היום 
בקהיר כדי לדון בפלישה . קפידבינתוניסיה ( ע"ר ) . אש"ף שמר אתמול על 
שתיקה רשמית בשאלת הפלישה העיראקית לכוויית . אולם , באופן פרטי גינו המנהיגים 
הפלשתינים את התקפתה של בגדד , וטענו כי היא מהווה מתנה לישראל ויכולה להזיק 
לעניין הפלשתיני . " אין שום סיכוי לתגובה כעת , המצב הינו חמור מדי " , 
אמר פקיד של אש"ף שוב ושוב , בתשובה לשאלות העיתונאים . מקור פלשתיני בכיר 
שדיבר בעילום - שם אמר : " המצב מאוד מביך מבחינתו של אש"ף , הנחלש מכל 
הסכסוכים הערביים , מכיוון שפלישת עיראק לכוויית , הינה מתנה לישראל " . 
