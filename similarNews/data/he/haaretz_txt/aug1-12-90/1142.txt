גבי גזית יהיה המנחה של " כלבוטק " , שתשוב למסך בעוד כחודש . המנכ"ל , 
אריה מקל , הודיע על - כך בישיבת הוועד המנהל האחרונה . בינתיים אין לתוכנית 
מפיק וצוותים . מנהל הטלוויזיה , יוסף בראל , ייפגש בימים הקרובים עם 
כמה מחברי מערכת " כלבוטק " , ביניהם גדעון רייכר , כדי להקים צוות חדש . 
גזית היסס תקופה ממושכת לקבל על עצמו את התפקיד , לאור החשיפה הגדולה שקיבל 
המגזין . בישיבה תקף חבר הוועד המנהל מן הליכוד , אמנון מנדה , את ההחלטה 
לתת לגזית את " כלבוטק " , בטענה שיש לו חוזה פרסומי לשנה מראש עם " מעריב " . 
גזית הכחיש אתמול טענה זו , באמרו כי החוזה , במהלכו הקריא פרסומת ברדיו , 
הסתיים מכבר . שובו של " כלבוטק " הוא במסגרת לוח המשדרים החדש שעל תכנונו 
עובדים בימים אלה בטלוויזיה . נקודת הכובד השנייה תהיה שידורי ליל השבת , 
האמורים לשנות את פניהם . במקום " יומן השבוע " ישודר מגזין שתהיה בו 
תערובת של חדשות , ראיונות ומשבצות של בידור שישולבו ביניהם . את המגזין 
אמור להגיש חיים יבין . חידושים אחרים יהיו מהדורת חדשות באנגלית בת כרבע 
שעה , שתפתח את השידורים בשעה 8 בערב . אחריה יהיו פינות כמו פינתו של 
אבשלום קור , ואחרי החדשות ישודרו מגזינים שונים כמו מגזין לענייני קליטה , 
כלכלה , רפואה וכדומה . מהשעה עשר יהיו סדרות , וב11 מהדורת הלילה . 
כמו - כן תשדר הטלוויזיה במוצאי - שבת אופרות ומחזות של שייקספיר , מן 
המבחר שרכשה רשות השידור מהבי - בי - סי . כמו - כן ישודרו סרטי קולנוע 
חדשים , בעקבות החלטת הוועד המנהל שלא לחדש את ההסכם עם התאחדות בעלי הקולנוע . 
בימי חמישי תשודר תוכנית שתוקדש כל שבוע לנושא אחר ברוטציה , ובה גם מגזין 
עם חברי - כנסת . לוח המשדרים צריך לעבור את אישורה של מליאת רשות השידור . 
