ערב צאתו של שר החוץ דוד לוי לארה"ב , הזהיר פקיד בכיר במחלקת המדינה מפני 
שביעות רצון עצמית ושאננות מצד ישראל , על רקע העיסוק האמריקאי במשבר במפרץ 
הפרסי . לאחר שדוד לוי לא נענה לרמזים מצד ואשינגטון בדבר האפשרות לדחות 
את הביקור עקב המשבר הובהר כי המזכיר גיימס בייקר , לא יניח לנושא זה להסיח 
את הדעת מתהליך השלום . גורם אחר בממשל הציע שישראל תשים לב לשיתוף הפעולה 
המדיני בין שתי המעצמות , לסילוק מוקד המתיחות במפרץ , שכן הדבר עשוי להיות 
מיושם גם בטיפול בסיכסוכים אחרים במזרח התיכון . במשרד החוץ בירושלים הדגישו 
אמש , כי לוי היוצא הלילה לניו יורק , ידגיש בפגישתו עם בייקר ביום חמישי , 
את הצורך בהבנה ישראלית - אמריקאית בנושא תהליך השלום . עם זאת , בדיון 
שהתקיים אתמול בלשכת ראש הממשלה , בהשתתפות השר לוי , שר הביטחון משה ארנס 
וסגן שר החוץ בנימין נתניהו , לא סוכם על סטייה כלשהי מעמדותיו הקודמות 
של הליכוד . לוי לא יוצא לוואשינגטון מצויד באישור לרעיון שלו לפיו יוצע 
לאמריקאים לקיים דיון פתוח בשאלת המגורשים ונציגי מזרח ירושלים , לאחר שתושג 
הבנה כתובה על שלושה לאוים : לא למדינה פלשתינית , לא למו"ם עם אש"ף ולא 
לחלוקת הריבונות על ירושלים . קפידבינשמיר הציע במקום זאת , כי לוי ינצל 
את האיום העיראקי , כדי למשוך את שיחתו עם בייקר לצורך הדחוף לחזק את ההבנה 
בין ישראל לארה"ב בנושאים אסטרטגיים . גורם בכיר בליכוד אמר ל"הארץ " , כי 
" במצב של היום אין איש יכול לצפות מישראל לתשובות בנושא המגורשים , או 
המזרח ירושלמים " . לוי לא יוכל איפוא להציע לבייקר , אלא תשובה חיובית 
לשאלתו הראשונה בעניין הרכבת משלחת פלשתינית מתוך רשימה שמית , מבלי שישראל 
תתחייב להסכים למגורשים , או מזרח ירושלמים . במסר שהעביר באמצע החודש שעבר 
לשרי החוץ של הקהיליה האירופית , ביקש בייקר כי לא יילכו בעקבות ארה"ב וימשיכו 
בדיאלוג עם אש"ף . ארה"ב מצפה כי לקראת ביקורו של לוי בבריסל , לרגל כינוס 
המועצה לשיתוף פעולה כלכלי ופגישתו עם שרי החוץ , יגבר הלחץ האירופי על 
ישראל לרכך את עמדותיה . שרי הטרוייקה הבהירו בביקורם בארץ , כי לא יהססו 
לעכב את המו"ם על ההסכמים לקראת 2991 , אם ישראל תעכב את תהליך השלום . 
זמן קצר לאחר הביקור בבריסל ייצא לוי לכינוס עצרת האו"ם בניו יורק ושם צפויה 
לו פגישה נוספת עם בייקר . בירושלים מעריכים כי נוכח האווירה האנטי - ערבית , 
השוררת בארה"ב בימים האחרונים , יתכן שבייקר יגדיר את פגישתו עם לוי " פגישת 
היכרות " ויאפשר לו להציג תשובות מפורטות בביקורו הבא . קפידבינאתמול נודע 
כי בחודש הבא יבוא חוסיין לביקור בוואשינגטון ויקיים פגישות עם ראשי הממשל . 
הוא יבקש מהממשל לסייע ל"מודרניזציה " של מספר תחומים בצבאו , אך נראה 
כי נוכח תמיכתו בעיראק והתלות הרבה שהוא מגלה בסאדאם חוסיין , יתקשה המלך 
להשיג את מבוקשו . חוסיין הביע באחרונה באוזני האמריקאים , דאגה מכך שישראל 
תדחוק את הפלשתינים מהגדה המערבית לשטחה של ארצו והביע תמיכה בדיאלוג ישראלי - 
פלשתיני . 
