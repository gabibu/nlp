חברת הטקסטיל אדגר עומדת להרחיב בשבועות הקרובים בצורה משמעותית את היקף 
פעילותה העסקית , ולהקים חברת נכסים חדשה שתיקרא " אדגר נדל"ן " , ותרכז 
את כל הפעילות של החברה בתחום הנדל"ן . החברה האם תמשיך לרכז את הפעילות 
העסקית בתחום התעשייה . מניות החברה רשומות למסחר בבורסה . בין נכסי הנדל"ן 
שיועברו לחברה החדשה יהיו : " אדיר בונדד " , שבבעלותה מחסן גדול בפתח - 
תקווה , מגרש בקריית מטלון בפתח - תקווה ובניין אדגר בפתח תקווה , שבו 
ריכזה החברה בעבר את פעילותה התעשייתית . אדגר - תעשיות תעביר לחברת הנדל"ן 
החדשה גם את בניין " אופק " באופקים , המשתרע על שטח של 23 דונם , ומשמש 
את פעילות החברה בענף הטקסטיל . בשלבים מאוחרים יותר , תופעל מחדש גם החברה 
הבת אדגר - ניירות - ערך . בשלב שני מתכננת הנהלת אדגר להנפיק את אדגר - 
נדל"ן בבורסה . הההערכה היא שהחברה החדשה תגייס בבורסה 5 . 3 מיליון ד . 
חברת אדגר נחשבת לאחת מחברות הטקסטיל המצליחות . לפני שנים אחדות היא התחילה 
לייצר לייצוא , וזכתה במעמד של מפעל מאושר . מנהל החברה ובעליה הוא אלי 
יוסף . 
