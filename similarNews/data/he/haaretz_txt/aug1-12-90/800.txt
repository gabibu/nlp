מיליון דולר ומקץ שש שנות עבודה הסתיימה הנחת מסילת הברזל המודרנית , המקשרת 
בין " דאון טאון " לוס אנגלס לבין המרכז המסחרי של לונג ביץ . מאות אלפי 
בני נוער , אנשי עסקים , משפחות וילדים , כתבי עיתונות וסתם סקרנים ניצלו 
את נסיעות החינם בשבועיים הראשונים , כדי לבדוק את כלי התחבורה החדש . 
הם נדחסו אל תוך קרונות נקיים , בוהקים וממוזגי אוויר מתוצרת החברה היפאנית 
סומיטומו ( במחיר של 2 . 1 מיליון דולר לקרון ) וגימאו את 03 הק"ם שבין 
התחנה המרכזית לתחנה הסופית ב55 דקות . שבוע שלם טירטר הסיפור בראש מהדורת 
החדשות המקומית : הנה באה הרכבת . חידוש כה מדהים לא התחולל פה מאז חיסולה 
של רשת מסילות הברזל וסלילת מערכת מסועפת של כבישים מהירים , שבהם זוחלים 
עתה בני המקום במהירות ממוצעת של 05 קמ"ש . העיר פקוקה לגמרי . כמעט אין 
יוצא ואין בא . ההכרה שיש לעשות משהו חדרה בסופו של דבר גם למוחם של מומחי 
התחבורה המקומיים . " הקו הכחול " שנפתח פה לפני שבועיים יסתעף בסופו 
של דבר ל"קו אדום " ול"קו ירוק " ובהשקעה של חמישה מיליארד דולר תחבר רשת 
מסילות של כ522 ק"ם את כל פרוורי העיר למרכז המסחרי . כעת נותרה בעיה אחת 
מרכזית : האם מישהו באמת יסע ברכבת החשמלית הזאת ? בלוס אנגלס אין כמעט 
תחבורה ציבורית . רק שלושה אחוזים מתושבי הכרך מנצלים את שירותי חברת האוטובוס 
המקומית . כל השאר התרגלו לחיות במכוניותיהם הפרטיות . הם התרגלו למשדרי 
הרדיו , למיזוג האוויר , לתחושת הפרטיות . הם לבד . הם אפילו אינם יודעים 
כיצד נוסעים ברכבת . אחת מזוויות הדיווח המשעשעות ביותר תיארה את תחושת 
המבוכה של הנוסעים הבלתי - מנוסים . האכילה אסורה ? העישון אסור ? מותר 
לפתוח חלון ? האם אתה אמור לפנות את מקומך לנשים ולקשישים ? האם רצוי 
לפתוח בשיחה עם האלמוני היושב בספסל שלידך ? מותר ליצור מגע עין עם הנוסעים 
האחרים ? מה בדיוק קורה ל052 איש הדחוסים זה לצד זה בקרון סגור הנע במהירות 
גבוהה ? מה קורה לך כשאתה עומד בקרבה גופנית גבוהה לזר גמור ? " זה כוח 
משווה גדול " , עודד ה"לוס אנגלס טיימס " את קהל הנוסעים - בכוח . " זוהי 
תמצית הדמוקרטיה " . דיווחים אחרים תיארו לפני בני המקום את גינוני הנימוס 
הבסיסיים שאומצו על ידי נוסעי הרכבות במזרח היבשת . הדיווח לא היה מעודד 
במיוחד . בניו יורק פרושה הרכבת התחתית על פני 005 , 1 ק"ם של מסילות ברזל 
ומשרתת מדי יום כ7 . 3 מיליון נוסעים . הם לא מדברים שם עם זרים . הם אפילו 
לא יוצרים מגע עין . לפני שנה בוצעו בתחתית של ניו יורק 71 אלף עבירות . 
בדומה לכל ההתחלות גם זו היתה קשה . כבר בערב השני התנגשה הרכבת עם מכונית 
באחד הצמתים . יום לאחר מכן נתקעה אחת הדלתות וגרמה עיכוב בן 53 דקות . 
אחר כך התחממו הבלמים . שבועיים לאחר הפעלתה ירדה הרכבת בפעם הראשונה מהפסים 
ושייטה על המדרכה , לאורך כ6 מטרים , בטרם נבלמה . איש לא נפצע , אבל 
התחנה נסגרה לשלוש שעות . הסקרנים ממשיכים לנהור לתחנות . אבל נהירת האלפים 
אינה מבטיחה 03 אלף נוסעים ליום . במסגרת מאמץ השיווק מבקשת הנהלת הרכבת 
להוכיח עתה שהיא מסוגלת להעניק לתושבי העיר שירות בטוח ויעיל . הוא נפתח 
ב03 . 5 בבוקר ומסתיים ב00 . 8 בערב . כל עשר דקות יוצאת רכבת . הכרטיסים 
נמכרים בדוכנים אוטומטיים . הוראות ההפעלה כתובות באנגלית ובספרדית . אין 
כרטיסנים , אבל המסתננים ללא כרטיס שייתפסו צפויים לקנס של 08 דולר . הכרטיס 
הבסיסי עולה 01 . 1 דולר , כמחצית ממחיר הנסיעה באוטובוס , וקשישים ונכים 
זכאים להנחה של 56 סנט . כשליש מתקציב ההפעלה השנתי המסתכם ב33 מיליון 
דולר מוקדש לאמצעי ביטחון . המסילה עוברת ברובע השחורים וואטס אחד האלימים 
והעניים ביותר בעיר ובמה שמכונה פה " ארץ הכנופיות " : כ51 אלף אנשי כנופיות 
חיים במרחק של קילומטר וחצי מקו המסילה . בשבוע הראשון פרשה המשטרה המקומית 
002 שוטרים בתחנות , לאורך המסילה ועל גבי הקרונות . ולכל אלה שהתעניינו 
בנושא כבר דווח פה : החלונות אינם עמידים בפני כדורים . 
