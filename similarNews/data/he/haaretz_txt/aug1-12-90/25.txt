רוכב אופניים בן 61 מפתח תיקווה נהרג אתמול בצהריים כאשר התנגש עם מכונית 
פרטית . הנער , הילל בקסט , יצא בחוסר זהירות מגן ציבורי אל הכביש , 
התנגש במכונית פגו פרטית ונפצע אנושות . הוא הועבר לבית החולים בילינסון , 
שם מת מפצעיו . נהג המכונית , בן 52 , נחקר על ידי המשטרה ושוחרר . מעקה 
ביטחון המונע יציאה ישירה מן הגן אל הכביש היה בעבר אולם מסיבה שטרם הובררה 
הוא הוסר . סמי נקש , ראש משטרת התנועה במרחב השרון אמר כי אילו נותר 
המעקה במקום יתכן והתאונה היתה נמנעת , משום שהמעקה היה מאלץ את הנער להאיט 
לפני היציאה . מעקה ביטחון אמור להיות בכל גן ציבורי . המשטרה תבקש מעיריית 
פתח תיקווה להתקין מעקה חדש . 
