ללב . זה תשדיר הבא לעודד אותנו להשכיר דירות או חדרים לעולים חדשים ואמנם 
יש כיום אלפי דירות פנויות ברחבי ישראל העומדות סגורות זה שנים . בעליהן 
לא השכירו אותן עקב חוסר כדאיות כלכלית . לפני כמה חודשים העבירה הממשלה 
תיקון חוק בכנסת , הפוטר את משכירי הדירות מתשלום מס על הכנסותיהם מדמי 
שכירות עד לסכום של 006 , 2 ש"ח לחודש . עד לאותו תיקון היה מוטל מס של 
% 01 , כלומר המדינה מאותתת בבירור : שנסו מותניים , צאו והשכירו , עכשיו 
זה כדאי , אין שום מס ואין גם צורך לבצע את מה ששנוא עליכם כל כך : דיווח 
למס - הכנסה . אבל בכנסת חושבים אחרת . לפני כשבוע הגישו חברי הכנסת רן 
כהן , חיים אורון ובנימין בן אליעזר כל אחד לחוד הצעות חוק שמטרתן אחת : 
פיקוח על שכר הדירה . ח"ך כהן אף ביקש השבוע להחיש את תהליך החקיקה בוועדת 
הכלכלה של הכנסת . הצעת החוק של כהן אומרת שדמי השכירות ייקבעו על ידי שר 
האוצר , האישור יינתן על ידי ועדת הכספים של הכנסת , ולדייר המתגורר כיום 
בדירה מסוימת תהיה הזכות להמשיך ולשכרה . שכר הדירה בדירה שלא היתה מושכרת 
קודם לכן , ייקבע על ידי בית המשפט . כלומר , רן כהן בא ואומר לבעלי הדירות : 
שנסו מותניים , צאו והשכירו , ואני המחוקק הנאור , אקבע עבורכם את שכר 
הדירה , אקבע גם מי יגור בה , ובמקרה הצורך יתערב בתהליך בית המשפט . 
עכשיו נשארה לכהן רק בעיה קטנה אחת , למצוא את האיש שיהיה מוכן להשכיר דירה 
בתנאים אלה . צריך למצוא אדם שיהיה מוכן להשכיר דירה או חדר כאשר לא הוא 
קובע את המחיר , כאשר הוא איננו יודע אם יוכל להיפטר מהשוכר , כאשר הוא 
חושש שעוד שנה שנתיים , כשמצב הדיור לא ישתפר , יהפוך המחוקק הנדיב את 
השוכר לדייר מוגן , ואז הוא יישאר איתו לנצח במחירים תחת פיקוח . אין ויכוח 
שרן כהן , חיים אורון ובנימין בן אליעזר רוצים בטובת השוכרים , אך גם לא 
צריך להיות ויכוח שהם אינם מבינים את כוחות השוק . הם אינם מבינים שפעולותיהם 
יביאו בדיוק לתוצאה ההפוכה : פחות דירות ייצאו לשוק , כמות החדרים המוצעים 
תקטן , אך הביקוש יישאר בלי שינוי , כלומר הפער בין הביקוש להיצע יגדל , 
ולכן מחיר השכירות דווקא יעלה . החוזה הרשמי אמנם ייחתם לפי המחיר שבפיקוח 
אך מתחת לשולחן ייאלץ העולה להשליש סכום כסף נוסף , שחור , אחרת לא יקבל 
את הדירה . תמיד יהיה מי שמוכן לשלם יותר . כך קורה תמיד עם כל סחורה , 
כאשר המחיר נקבע על ידי פוליטיקאים המנסים לכפות מחיר מלאכותי , נמוך ממחיר 
שיווי משקל , ובניגוד לכוחות השוק . הם אולי מתכוונים לטוב , אך כבר נאמר 
שהדרך לגיהנום רצופה בכוונות טובות . 
