די להתבונן על גרף מחיר הנפט כדי לקבל פחד גבהים . בתחילת יולי עמד המחיר 
על 61 דולר לחבית והנה היום על 03 . 72 דולר . המשבר מזכיר שני משברים דומים 
שאירעו בשנות השבעים : ב747 וב9708 . במשבר 37 היו מדינות אופ"ק מאוחדות . 
הן צמצמו תפוקה באופן חד ומחיר הנפט קפץ פי שלושה וגרם למיתון , לאבטלה 
ולאינפלציה עולמיים . תופעה דומה , בקנה מידה קטן יותר , אירעה ב97 . 
האם אנו עומדים ערב משבר שלישי ? מדוע בעצם נוצרת סטגפלציה ( אינפלציה 
ומיתון ) כאשר עולים מחירי הנפט ? הסיבה נעוצה בכך שמדינות אירופה , ארה"ב 
ויפאן תלויות בייבוא נפט . כאשר מחיר הדלק עולה , עולות הוצאות הייצור . 
כלומר , עקומת ההיצע המצרפית של המשק עולה והיא חותכת את עקומת הביקוש 
בנקודה גבוהה יותר . נוצרת עליית מחירים חד - פעמית וירידה בתפוקת המשק , 
שמשמעותה מיתון ואבטלה . כלומר , סטגפלציה . בעיה זאת ניתנת לפתרון אם 
מאפשרים לשכר הריאלי לרדת במידה כזו שיקזז את העלייה בעלות הדלק . במקרה 
זה עקומת ההיצע לא תזוז ממקומה לכן התוצר במשק לא יירד ולא יהיה צורך בפיטורי 
עובדים . ברור שיש לכך מחיר : ירידה מסוימת ברמת החיים בטווח הקצר , שהרי 
שכר כולם יורד . אך מה קורה כאשר נוצרת מכת המחירים הראשונה והשכר הריאלי 
אינו יורד ? זה מצב שבו הסכמי השכר וההצמדות אינם מאפשרים לו לרדת . תוספת 
יוקר משולמת מיד ואיגודי העובדים משיגים גם תוספות שכר . לכאורה , שמרו 
העובדים על שכרם הריאלי אך המחיר לכך גבוה ביותר . עליית מחירי הדלק העלו 
את הוצאות הייצור , אח"ך עלה השכר , בוצע פיחות כדי לפצות את היצרנים ואז 
עולים מחירי הייבוא והנה אנו מצויים בתוך מעגל קסמים אינפלציוני . כך נקלענו 
לאינפלציה ולמיתון לאחר משבר 37 ולהיפר - אינפלציה של שנות השמונים לאחר 
המשבר של 97 . האם אנו עומדים עתה בפני תהליך דומה ? יש עודף היצע של נפט 
בעולם . מדינות אופ"ק אינן עומדות מאחורי עיראק . מזרח ומערב מאוחדים נגדה 
ולכן יש סיכוי טוב שמחיר הנפט יירד חזרה . ישראל תלויה היום הרבה פחות 
בנפט . כ%06 מסך האנרגיה שהיא צורכת הוא פחם . גם בעולם יש גיוון במקורות 
אנרגיה . הממשלה ערה הרבה יותר לנושא הגירעון בתקציב . כיום אין באפשרותה 
להדפיס כסף המשמן את גלגלי האינפלציה . מבחינת מאזן התשלומים זה די כואב 
להוציא לפתע עוד כמה מאות מיליונים על דלק עקב סדאם חוסיין . אך כל זה אינו 
אומר שהסכנה אינה קיימת . אם יתברר שמחיר הדלק ינוע סביב 5203 דולר לחבית , 
צריך יהיה לבנות תוכנית שתראה כיצד לא לחזור על שגיאות העבר , כי אינפלציה 
ואבטלה הן מכות אנושות למשק , סם מוות לצמיחה אסון ולעלייה . 
