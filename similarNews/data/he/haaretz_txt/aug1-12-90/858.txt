הנהלת קופת חולים הכללית מתכננת עד סוף השנה , שינוי במבנה הקופה . הודעת 
הסמנכ"ל לארגון ומנהל של הקופה , בני ענבר , מציע לרכז את פעילות הקופה 
ב5 אזורים שיחליפו את 41 המחוזות הקיימים היום . להנהלות האזורים יינתנו 
תקציבים עצמאיים . השינוי המבני של הקופה מתחייב , לאור המעבר לשיטת התחשבנות 
חדשה עם משרד הבריאות , המבוססת על דיפרנציאציה של מחירים . תוכנית זו 
גובשה על פי מודל שנהוג במערכת הבריאות הציבורית בבריטניה . הכוונה היא שכל 
אזור יחלוש על לפחות אחד מבתי החולים הכלליים של הקופה . מבנה זה , לדברי 
ענבר , עשוי לקצר תהליכים ולחסוך לקופה מיליוני שקלים בשנה . הסמנכ"ל הרפואי 
של הקופה , פרו"ף יאיר שפירא , הציע אתמול להפוך את בתי החולים של הקופה 
ליחידות עסקיות , על בסיס כלכלי , כחלק מההיערכות של מעבר לשיטה , לפיה 
בית חולים יתוקצב על בסיס שיעור האוכלוסין שהוא אמור לשרת . 
