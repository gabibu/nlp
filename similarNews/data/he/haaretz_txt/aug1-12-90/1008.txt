קצת באיחור נזדמן לי לראות את ההתפלמסות הטלוויזיונית בין ראש ענף תנועה 
במשטרה , אריה עמית , לבין העיתונאי רוני אהרונוביץ והטייס יצחק ניר . 
הנושא , למי שלא חזה בשידור , תאונות - דרכים , מהירות , אכיפה . כמה 
מן הדברים שאמר ראש ענף תנועה מבקשים תגובה . אין כמובן מקום לבוא בטענות 
אל עמית ; הוא חייב לומר מה שאמר , שהרי בראש ובראשונה עליו למלא את תפקידו 
ולהגן על פיקודיו . מותר רק לקוות כי בסתר - לבו הוא יודע את העובדות כהווייתן . 
למשל : מכמונות - המהירות והקשר הרופף בינן לבין אכיפת - החוק ומניעת תאונות . 
עמית טען בחום כי הוא הורה להעמיק את " אכיפת " חוקי המהירות , ( ועוד 
נחזור לביטוי הזה " אכיפה " ) , והמשטרה גם צוידה במגוון רחב ומשוכלל 
למדי של צעצועים אלקטרוניים שתכליתם ללכוד נהגים הנוסעים במהירות גבוהה מן 
המהירות המותרת בחוק . קפמאפרקאך עמית יודע , בדיוק כמוני , כי האמת הפרדוקסלית 
היא שמכמונות המהירות מסוגלות ללכוד , למרבה האירוניה , אך ורק את אותם 
נהגים הנוסעים במהירות לא - חוקית מבלי לסכן איש , ועושים זאת רק בכביש 
פנוי ובמרחק בטוח מכל מכונית אחרת . הן מכשיר - הרדאר הנייד והן מכמונת 
המהירות הנייחת והמצלמת מסוגלים לתפוס רק מכוניות שנוסעות לבד . הסיבה היא 
גם טכנית וגם חוקית ; ברגע שהשוטר או המכשיר אינם יכולים לדעת בדיוק מי 
הוא האוטו הממהר מכיוון שהוא צמוד מדי למכוניות אחרות , אין הם יכולים ללכוד 
את העבריין . הגולם האלקטרוני הרי אינו יודע מי החריד אותו מרבצו . הוא 
רק יודע כי מישהו שם בחבורת המכוניות נוסע מהר . על - כן , הוראות התפעול 
של המכשירים הללו מקפידות להורות למפעילים כי הם רשאים ללכוד רק מכוניות 
הנוסעות בבדידות מזהרת . גם צילום שתפיק מכמונת מהירות נייחת ובו שתי מכוניות 
או יותר , ( למשל , שיירה צפופה של שלוש מכוניות , או מכונית עוקפת מכונית 
אחרת ) , לא תוכל להיות קבילה בבית - משפט . כל אחד מהנהגים יוכל לטעון 
כי האחרים הם אלה שעברו את החוק , והוא הזדמן במקרה אל עדשת המצלמה . הדבר 
נכון גם בכבישים עירוניים אטיים , אם כי שם המכשירים הנייחים גמישים יותר , 
ונכון שבעתיים בכבישים בין - עירוניים מהירים . ( המכשירים הניידים , 
דרך משל , מיועדים ללכידת מכוניות אך ורק אם במרחק מאות מטרים לפניהם ואחריהם 
אין מכונית אחרת ) . כלומר , בהגדרה קצת אירונית מותר לומר כך : נהג שנלכד 
במכמונת מהירות הוא קודם - כל נהג זהיר . הוא אמנם עבר על המהירות המותרת 
בחוק , אך הקפיד לעשות זאת בכביש פנוי , ישר ובמרחק בטוח מכל מכונית אחרת . 
ויוכיח זאת הרפורט שהוא חטף . גם בכביש מעוקל מתקשים רוב מכשירי הרדאר לפעול , 
ועל - כן אפילו נהגים הממהרים יתר - על - המידה בכבישים מתפתלים , אינם 
הלקוחות המועדפים על מכמונות - מהירות . לעומת - זאת , פרא - אדם שידהר 
במהירות לא חוקית תוך כדי התפתלות מסוכנת ומסכנת בין מכוניות צפופות , דהיינו 
עבריין מהירות אמיתי דווקא הוא מחוסן לחלוטין מפני מכמונות המהירות . 
מן המפורסמות הוא בקרב הנהגים ( הרעים ) , שאם ברצונך לדהור ללא חשש , 
עליך להיצמד לעכוזה של מכונית דוהרת אחרת . על - כן , נא לא להגזים בחשיבות 
מכשירי - הרדאר . עיקר מעלתם בהגדלת תפוקת הדו"חות . את הנהגים המסוכנים 
באמת אין הם לוכדים . ולא מקרה הוא שהדרך הנכונה ביותר להשתמש באוצרות האלקטרוניים 
האלה , וכך אכן נעשה בארצות - הים , היא לייחדם לקטעי - כביש מסוכנים ולהודיע 
בשלטים מאירי - עיניים שהקטעים הללו מפוקחים בעזרת מכשירי - רדאר . למען 
יראו וייראו . קפמאפרקראש ענף תנועה גם דיבר על " הגברת האכיפה " . הוא 
לא היחיד . הרבה מן הבוחשים בקדירת התאונות המצמררת מדברים על הצורך ב"הגברת 
האכיפה " . עמית הציג מספרים מרגשים : כך וכך מאות - אלפי דו"חות שנרשמו 
ועוד היד נטויה . אך משום - מה נדמה לי שיש כאן פלונטר הגיוני מסוים . עמית 
והמשטרה בכלל משתמשים אך ורק במודד אחד לקביעת " האכיפה " ; מספר הדו"חות 
הנרשמים לנהגים עבריינים . יותר דו"חות יותר אכיפה . פחות דו"חות פחות 
אכיפה . אין שטות גדולה מזו . השכל הישר מלמד כי האמת היא בדיוק הפוכה . 
ככל שמספר הדו"חות שהמשטרה נותנת גדול יותר , אות וסימן הוא שהאכיפה היתה 
חלשה יותר . נשמע מוזר , אך לא קשה להסביר : אכיפת - חוק היא אותה סדרת 
פעולות שתכליתה להביא בני - אדם לכך שיצייתו לחוק . ולעומת - זאת , דו"ח 
פירושו שאדם כלשהו לא ציית לחוק . החוק לא נאכף עליו . האכיפה במקרה שלו 
נכשלה . כל דו"ח הוא בעצם הודאה בכישלון - אכיפה . לו היתה המשטרה באה ומבשרת 
כי פעולות - האכיפה שלה הוכתרו בהצלחה , והא - ראייה יש ירידה דרמטית במספר 
הדו"חות שנרשמו , היה בכך היגיון מוצק . אך מה שהמשטרה בעצם אומרת בנפנפה 
במספר הדו"חות האסטרונומי הוא דבר אחר לחלוטין . היא בעצם אומרת : " הגברנו 
את האכיפה ! והשנה , ברוך - השם , יש יותר עבריינים מאשר בשנה שעברה " . 
מי יסביר לי את ההיגיון המעניין הזה . הלא באותו נתון עצמו ( גידול במספר 
הדו"חות ) אפשר להשתמש להוכחת דבר והיפוכו : המשטרה מתברכת במספר הדו"חות 
הגדול כדי להוכיח את " הגברת האכיפה " , ובאותו שבוע עצמו מסתמכת על אותו 
נתון עצמו כדי לומר בדאגה מוצדקת : " יש גידול במספר עברייני - התנועה " . 
אז מה היא האמת ? הוגברה האכיפה או נכשלה האכיפה ? נימוק הנגד המקובל הוא : 
לדו"חות יש אלמנט מרתיע . ככל שיגדל מספרם , כך ילך ויגדל האפקט המרתיע 
שלהם . נהגים יידעו כי סיכוייהם להיתפס גדלים והולכים , ועל - כן יקפידו 
על החוק . אך דא - עקא ; מעקב רב - שנתי מוכיח כי אין שום קשר , לא סטטיסטי , 
לא מספרי , לא נסיבתי ולא עובדתי , בין מספר הדו"חות שנרשם בפרק זמן מסוים 
לבין מספר התאונות בפרק זמן מקביל . ועוד דא - עקא אחד : אפילו נניח שמישהו 
האמין בכך פעם בתום - לב , לכמה שנים הוא נזקק כדי להבין שיש כמה וכמה חורים 
בתיאוריה הזאת ? המשטרה רושמת יותר ויותר דו"חות , ( אף כי יש פה - ושם 
גם נסיגות ) , והכמות הזאת מסרבת למלא את תפקידה ! מספר העבריינים גדל 
והולך , מספר התאונות גדל והולך . האם לא הגיעה השעה להבין סוף - סוף שמשהו 
דפוק בתיאוריה ? ראש ענף תנועה , אריה עמית , אם עמדתי נכון על טכניקת 
ההתפלמסות שלו , בוודאי יתפוס את ראשו בתנועה מסוגננת היטב ויאמר בערך כך : 
" ריבונו - של - עולם , אני לא מאמין למשמע אוזני ! אז מה הוא רוצה ? 
שנסגור את העסק ? שנלך הביתה ? שניתן פרס לעבריינים ? שלא נעניש את מי 
שעובר על החוק ? אני לא מאמין . . . לא , מר עמית . אל תסגרו את העסק . 
תפקידכם ( בין השאר ) ללכוד עבריינים ולהביאם לדין . לכן , המשיכו ועשו 
זאת . אך אנא שימרו על פרופורציות ; אל תשלו איש , ובעיקר לא את עצמכם , 
כי זוהי פעולת " אכיפה " . זוהי פעולת ענישה . ו"ענישה " נכנסת לפעולה 
רק כאשר ה"אכיפה " נכשלת . כמו - כן , אל תשלו איש כי מספר גדול של דו"חות 
הוא אלמנט כלשהו במסגרת המלחמה בתאונות . וכמו - כן , אל תשלו איש כי לכידת 
נהגים במכמונות מהירות היא לכידת הנהגים המסוכנים . המרב שאפשר לומר על 
הנהגים הנלכדים הוא שהם נלכדו . קפמאפרקומדוע כל זה חשוב ? כי המשטרה , 
אולי שלא מדעת , משמשת עלה - תאנה לאותו " גורם שלטוני " שמחדליו הם - 
הם הגורמים הנכבדים והרציניים למצבה העגום של התעבורה בישראל . וכל עוד 
נדמה לשלטון שהוא יכול לצאת ידי חובה באמצעות עידוד המשטרה " להגביר את 
האכיפה " , כל עוד יכול השלטון לנפנף בחבילה תופחת והולכת של דו"חות - תנועה 
וברשימת עונשים פרועים לחלוטין , הוא ימשיך לעשות רק זאת ולא יעניק לנושאי 
התנועה את ההעדיפות , החשיבות והתקציבים הראויים . ומדוע עוד כל זה חשוב ? 
יען - כי יש מקום לתקווה שאם תחדלו משיכרון - הדו"חות כ"מודד לאכיפה " , 
ואם תחדלו ממערכת יחסי הצייד וטרפו שאתם מנהלים עם ציבור הנהגים , אולי 
תפנו יותר משאבים , תשומת - לב ומחשבה לסדרה של פעולות משטרתיות שהן באמת 
פעולות של " אכיפה " ; בעיקר , נוכחות משטרתית נבונה במקומות מועדים . 
לא " מארבים " ערמומיים שתכליתם ללכוד עוד פושע נוראי , אלא נוכחות מהדהדת 
ובולטת , שתכליתה למנוע מן הפושע הנוראי מלבצע את זממו . ומי יודע , אולי 
גם תהרהרו באימוץ המלצתו של מפקד המחוז הצפוני שכבר מזמן הציע להנהיג שינוי - 
מה במדיניות רישום הרפורטים , ולהמיר דו"ח ראשון לנהג בטופס - אזהרה . 
הניסיון , כך מותר להמר , יוכיח לכם כי נהג שהוזהר ימשיך בדרכו שמח , 
טוב - לב וזהיר . נהג שחוטף דו"ח ממשיך בדרכו עצבני , כועס ומקלל . ( 
ונהגים מקללים עסוקים יותר בתכנון הנקמה בשוטר ובבני - ביתו ופחות בנעשה 
על הכביש ) . וגם אז , חשוב לשוב ולהזכיר , השפעתה של המשטרה על עקומת - 
התאונות תהייה , הווה והיתה , מזערית למדי . מי שמטיל את משימת המלחמה 
בתאונות על המשטרה אינו יודע מה הוא מדבר . ושוטר הנוטל על עצמו את המשימה 
הזאת עוזר לזה שאינו יודע מה הוא מדבר , להמשיך ולדבר את מה שהוא מדבר . 
