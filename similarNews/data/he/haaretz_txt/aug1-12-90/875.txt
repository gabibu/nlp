בעלי מגדל שלום , משפחת מאיר וחברת כיכר הרצל וולפסון - קלור - מאיר , 
עושים מזה כמה שבועות מאמצים נמרצים לשנות את תדמית המגדל שנפגעה קשות מאז 
התמוטטות כלבו שלום . יהודה צדר , מי שהיה מנכ"ל הכלבו , מרכז את פרויקט 
השיווק לזיכיונות בשטחו של הכלבו לשעבר , ואחראי כלפי הבעלים גם לקומות 
המסחריות שבמגדל , 000 , 81 מ"ר של שטחי מסחר ובידור , כולל התצפית , 
מתקני השעשועים ומוזיאון השעווה . הקונצפציה החדשה שגיבש צדר תנסה לבנות 
את תדמיתו של המגדל כאזור משיכה מרכזי לתיירים בת"א . בכוונתו ליזום במגדל 
מרכז הסברה שיכלול מצג טלוויזיוני ממוחשב שייתן מידע על אתרי תיירות מעניינים 
בעיר , לשלב את המצפה שעל גג המגדל כאתר משיכה שאליו יוזמן הציבור לעלות 
באמצעות מעלית שקופה ומהירה שתותקן לצד הבניין ולהאיר את המגדל בשעות הלילה 
בתאורת לייזר שתכלול פרסומת מסחרית . במגדל שלום עובדים כ000 , 6 עובדים 
ומבקרים בו מידי יום כ000 , 02 נוספים . 
