. 31 , סימן אתמול את סופה של הדרמה בת היומיים , שבמהלכה התנהלו חיפושים 
קדחתניים אחר רונן קרמני ( 81 ) וליאור טובול ( 71 ) , שנעדרו מאז מוצאי 
שבת . חייל משמר הגבול , שליווה את קבוצת המחפשים , הזעיק למקום באמצעות 
הירי את המסוק הסורק . המראה שנתגלה לעיני המתנדבים , השוטרים והחיילים 
היה מחריד . בערוצו של ואדי עמוק בין בית חנינא לשכונת רמות פולין , סמוך 
למטעי זיתים , נמצאו גופותיהם של שני הנערים במרחק של כ05 מטרים זה מזה . 
אחת הגופות היתה מוטלת כשפניה אל האדמה וידיה כפותות . על הגופות נמצאו 
סימנים לדקירות סכין בחזה ובפנים . בסמוך למקום נמצאו סמרטוטים , שככל 
הנראה שימשו לחניקתם של הנערים . הקבוצה שגילתה את הגופות יצאה אתמול בבוקר 
בשעה 03 . 01 ממאגר המים של שכונת רמות . אנשי הקבוצה , רובם מהשכונה החרדית 
" סנהדריה מורחבת " , סרקו את השטח עד לבית חנינא והגיעו לוואדי , שבו 
נערכו גם ביום א סריקות שבהן לא נתגלה דבר . מיד עם גילוי הגופות קרעו אחדים 
מהם את בגדיהם לאות אבל וקראו פרקי תהילים . למקום הגיעו בתוך דקות אלוף 
פיקוד המרכז , יצחק מרדכי , מפקד משטרת ירושלים , ניצב אריה ביבי , 
מפכ"ל המשטרה , יעקב טרנר , וקצינים בכירים אחרים . רק דקות מעטות קודם 
לגילוי עדיין היתה תקווה בקרב המחפשים . ראש עיריית ירושלים , טדי קולק , 
שהגיע לחדר הפיקוד המיוחד שהוקם בצומת רמות , שוחח ארוכות עם אביו של טובול . 
קבוצה של 001 מעובדי עיריית ירושלים עמדה לצאת למקום ולהצטרף למחפשים . 
מדי פעם הגיעו ידיעות מאילת ומטבריה , לפיהן נראו הנערים במקומות אלה . 
כל הידיעות האלה נבדקו והופרכו . הידיעה על מציאת הגופות פשטה בין הסורקים 
בתוך זמן קצר . 000 , 2 הסורקים פסקו ממלאכתם . רבים התיישבו במקומם ופרצו 
בבכי . חברם של ליאור ורונן , צרלי איטח , שהוא האחרון שראה אותם בחיים , 
התיישב לצד הכביש ופרץ בבכי . בני כתתם של הנערים היכו בזעם מכוניות חונות 
ובכו . למקום הגיעו כמה מחבריו של אליהו עמדי , תלמיד ישיבת " שובו בנים " , 
שנרצח לפני כמה שנים בעיר העתיקה בירושלים , והשמיעו קריאות נקם . אחדים 
מהסורקים שיסעו את דבריו של מפכ"ל המשטרה לעיתונאים שביקשו פרטים ראשוניים . 
דודו של ליאור טובול , אברהם טובול , קרא בזעם ובקול חנוק : " דם תחת 
דם . נחפש את הרוצחים מתחת לאדמה . עכשיו יהיה להם עסק איתנו " . 
