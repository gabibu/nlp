הצעד המעשי הראשון להוצאתו אל הפועל של הסדר הקיבוצים , החל אתמול . בנק 
הפועלים פנה לחשב הכלכלי במשרד האוצר , אלי יונס , בבקשה להעביר לבנק את 
התשלום הראשון , בהתאם לחלקו של האוצר בהסדר . על - פי עקרונות ההסדר , 
שנחתמו בתחילת 9891 , אמור האוצר לסייע לקיבוצים בסכום כולל של 056 מיליון 
שקלים , שיתפרס על - פני מספר שנים . הבנקים מצידם , התחייבו למחוק מיליארד 
שקלים , ולפרוס חובות בהיקף של 3 . 3 מיליארד שקלים נוספים , בריבית של 
כ%5 . 4 . ההחלטה לפנות לחשב האוצר התקבלה בתום פגישה , שהתקיימה לפני 
כמה ימים בין מנכ"ל האוצר , יעקב ליפשיץ , לבין ראשי המערכת הבנקאית . 
בפגישה נידונו הדרכים האפשריות להאצת ביצוע ההסדר . הוחלט שאין טעם להמתין 
להגשת תוכנית ההבראה על - ידי כל הקיבוצים , ויש להפעיל את ההסדר לגבי הקיבוצים , 
שכבר הגישוה . לפי שעה , מדובר ב42 קיבוצים של התק"ם והשומר הצעיר , 
שהעבירו את התכניות , וממתינים לאישורם . עד כה , נבדקו ואושרו תוכניות 
ההבראה של כמה קיבוצים , ולגביהם יופעל ההסדר . במערכת הבנקאית מקווים 
כי תחילת הטיפול המעשי במשבר , תעודד קיבוצים נוספים , להעביר את תוכניות 
ההבראה . 
