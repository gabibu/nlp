המשרד לאיכות הסביבה הביע אתמול תקווה כי מחיר הבנזין נטול העופרת , שישווק 
החל מספטמבר , יהיה זול יותר ממחיר בנזין רגיל . מהמשרד לאיכות הסביבה נמסר 
כי גם אם מחיר בנזין זה יהיה קצת יותר גבוה ממחיר בנזין רגיל , יקרא המשרד 
לציבור הרחב לרכוש בנזין זה . סוג של בנזין זה , שזכה לכינוי בנזין ירוק , 
אינו כולל תוספת של תרכובות עופרת , שהיא מתכת רעילה המסוגלת לגרום נזק 
חמור לבריאות מבוגרים , על ידי עלייה ניכרת בלחץ הדם . אצל ילדים א עלולה 
לגרום לעיכוב בהתפתחותם השכלית . זמינותו של הבנזין נטול העופרת בתחנות תידלוק 
ברחבי הארץ , תאפשר להתחיל ולשווק בארץ כלי רכב שבמפלטיהם יש מיוחד , המסלק 
את הזיהום מגזי הפליטה . כלי רכב כאלו משווקים כבר מזה זמן בארצות הברית 
ויפן וגם באירופה גדל מספר תחנות הדלק המשווקות בנזין ירוק . עם זאת ניתן 
להשתמש בבנזין הירוק גם בכלי רכב שאין בהם מתקן למניעת זיהום אוויר . נמסר 
כי ביוזמת המשרד לאיכות הסביבה , החליט מנהל הרכב הממשלתי לחייב את כל הנוהגים 
ברכב ממשלתי לתדלק בעתיד רק בבנזין ירוק . 
