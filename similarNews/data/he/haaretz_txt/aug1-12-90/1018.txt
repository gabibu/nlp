ניתן בהחלט לטעון שהיחסים האישיים החשובים ביותר בעולם הם אלה שבין בוש וגורבצוב . 
נראה שבמשך השנתיים האחרונות התקדמו קשרים אלה והפכו לפעמים על - פי גחמות 
מיחסים של זהירות וחשדנות ליחסים חמים . בוש , שהיה במקורו ספקן והואשם 
שהוא נוקט סחבת בהיענותו לגורבצוב , מתלהב כעת מעמיתו , ומבקריו טוענים 
שהוא קשור אליו יתר על המידה . מפולמוסן , ששיחותיו עמדו בסימן האידיאולוגיה 
שלו , היה גורבצוב למנהיג שהמטיר לאחרונה על בוש שאלות על קניית בתים ומכירתם 
בשיטה הקפיטליסטית . השבוע סיפר בוש באריכות רבה כיצד נעזרו הוא וגורבצוב , 
לאחר שההיסטוריה הפגישה ביניהם , בשיחות אישיות מקיפות , בתכתובת פרטית 
ובתהליך של ניסיון להבין איש את רעהו ממרחקים כדי לחשל יחסים של שיתוף פעולה . 
בין השאר , גילה לראשונה כיצד החליפו השניים באותה תקופה מכתבים חשאיים 
שהכשירו את הקרקע לפגישותיהם . בוש אומר כי בשנת 9891 הפך בהדרגה לאדם מאמין 
( בגורבצוב ) , כאשר ראה כיצד מניח גורבצוב למזרח אירופה לבקוע ולהתנתק 
מהאימפריה הסובייטית . " אני לא חושב שהתנפלתי אי - פעם על גורבצוב או 
שהתייחסתי אליו בשלילה " , אמר בוש . " אבל אין ספק שחלו שינויים בזירה 
המזרח - אירופית כולה , המעידים על הנחתום . והיתה לנו תקשורת איתו במשך 
חלק גדול מאותה תקופה של שינוי - תקשורת שקטה , מכתבים שלא נטינו להרבות 
עליהם בדיבורים . בסך הכל אני נהנה להיות במחיצתו " . נראה שגם גורבצוב הפך 
בתורו לאדם מאמין בבוש כאשר שהו השניים על שייטת סובייטית , סמוך לחופי 
מלטה , בחודש דצמבר האחרון . הנשיא האמריקאי הרעיף על גורבצוב רשימה של 
למעלה מתריסר צעדים , שאותם הוא מוכן לנקוט כדי לעזור להשיג הסכמי נשק עם 
מוסקווה וכדי להכניס את הקרמלין למעגל הכלכלה העולמית . באתי לכאן בידיעה 
שאתה תומך בפרסטרויקה והתכוונתי לבקש ממך צעדי תמיכה ספציפיים " , אמר גורבצוב , 
לדברי פקידים אמריקאים שנכחו בפגישה . " עכשיו עשית אותם " . כיום אומרים 
פקידים אמריקאים שהאמון האישי שנוצר בין השניים בעיקר במהלך שיחות פרטיות 
בקמף דייוויד המבודד בתחילת חודש יוני מילא תפקיד מכריע בהודעתו ההיסטורית 
של גורבצוב לפני שבועיים , כי יסכים לגרמניה מאוחדת בתוך נאט"ו . בוש סיפר 
שהדגיש בשיחתו עם גורבצוב כי " איננו מעוניינים בכך שהסובייטים יחששו ללא 
הרף מפני תוקפנות של נאט"ו כלפיהם , ואני חושב שהוא הבין שדברינו כנים " . 
כמה משקיפים טוענים שאת הסכמת הסובייטים בנושא גרמניה יש לקשור לנכונותו 
של הלמוט קוהל לפתות את גורבצוב בסיוע של מיליארדי דולרים לא פחות מאשר לכנותו 
של בוש . אולם האשמה כללית יותר היא שבוש ריכז את המדיניות אמריקאית סביב 
גורבצוב , שהמבקרים רואים בו איש רפורמות בלתי - עקבי ומהוסס . הם טוענים 
שבוש סוגר את הדלת בפני שליטים חלופיים כמו בוריס ילצין , נשיא הרפובליקה 
הרוסית , שהיה יוזם רפורמות קיצוניות יותר בנוסח המערבי . " זה זמן רב 
אנו חושבים שבוש משקיע יותר מדי בגורבצוב " , אומר פרנק גפני , עוזר לשעבר 
בפנטגון העומד כעת בראש המרכז למדיניות ביטחון . " עכשיו הוא מסייע דווקא 
לדמות המרכזית בברית - המועצות הבולמת רפורמה קיצונית ובסיסית שם " . מבקרים 
אלה גם טוענים שקשריו של בוש עם גורבצוב מונעים ממנו להעביר את תקציב 
ההגנה שלו בקונגרס , כיוון שהמחוקקים אינם חשים באיום סובייטי , כאשר שני 
המנהיגים הם ידידים טובים כל - כך . להגנתו טען בוש כי אין לו ברירה אלא 
לשאת ולתת עם מי שיושב בכסא המנהיג , וכי מוטב לכונן קשרי עבודה הדוקים 
עם מנהיג זה , יהיה מי שיהיה . " הוא הברנש הממונה על העניינים " , אמר . 
עם זאת טרח בוש לציין כי הוא מוכן לפתוח אפיקים בפני יריביו של גורבצוב . 
הוא הדגיש כי נפגש לאחרונה עם ראש ממשלת רפובליקת לאטוויה , שהתנתקה מברית - 
המועצות , והוסיף כי יהיה מוכן להיפגש עם יריבים אחרים . מסתבר גם שבוש 
ממשיך להתנגד לאספקת סיוע ישיר לכלכלה של גורבצוב , הנאבקת על חייה , 
והמנהיג הסובייטי החושש אולי מסירוב אינו מבקש זאת במישרין . כאשר נפגשו 
השניים לראשונה בשנת 5891 בהלווייתו של קונסטנטין צרניינקו , קודמו של גורבצוב , 
ניתן היה למצוא רק רמז קלוש לשינויים ההיסטוריים שעמדו בפתח . לאחר ההלווייה 
נפגש בוש עם האיש החזק החדש לחצי שעה בחדר ישיבות בקרמלין . להוציא הערה 
מעורפלת כי " המעצמות הוותיקות " אינן יכולות עוד לשלוט על מדינות אחרות , 
אומרים אמריקאים שהשתתפו בפגישה , לא נתן גורבצוב כל רמז לארגון - מחדש 
המקיף של המדיניות הסובייטית , שאותו עתיד היה העולם לראות בחמש השנים הבאות . 
כאשר ביקר גורבצוב בארצות - הברית בפגישת פסגה בשנת 7891 , הקפיד לבקש פגישה 
פרטית עם מי שהיה אז מועמד לנשיאות , גורג בוש , והפגין בפניו מקצת ממיומנות 
הראווה הפוליטית שלו , שאותה מעריץ בוש , לדבריו . כאשר נסעו יחדיו בלימוזינה , 
במרכז המסחרי של ואשינגטון , קפץ גורבצוב מהמכונית בקרן רחובות והתחיל 
ללחוץ ידיים . " חשבתי : הנה ברנש שבאמת אוהב את ריחות חדר האיפור ואת 
שאגת ההמון . הוא ממש אחד מאיתנו הפוליטיקאים " , אומר בוש . כאשר נפגשו 
השניים בפעם הבאה כבר היה בוש הנשיא הנבחר ואז היו ביניהם חילופי דברים מתוחים 
בנוגע לסיכויי ההצלחה של גורבצוב בנושא הרפורמות . כאשר נכנס בוש לתפקידו 
בשנת 9891 , התחילו השניים לנסות ללמוד זה את זה ביתר רצינות ומתחים נוספים 
עלו . בוש הביע ספקנות באשר לעומק השינוי בברית - המועצות , אימץ גישה 
של האטה במדיניות החוץ והורה על סידרה של " בדיקות מחדש של קווי מדיניות " . 
גורבצוב רטן בפני ראשי מדינות אחרים על איפוקו של בוש . אך הדבר החל להשתנות , 
אם גם בצנעה , בחודש יולי 9891 , כאשר ביקר בוש במזרח אירופה . שם שרו 
פקידי המשטרים החדשים של פולין והונגריה את שבחי גורבצוב וביקשו לתמוך בו . 
בדרכו הביתה ישב בוש במטוס חיל האוויר מספר אחת וכתב לגורבצוב . במכתב הציע 
פגישה לא פורמלית , הצעה שהובילה לפגישת הפסגה של מלטה בחודש דצמבר האחרון . 
בפגישתם הראשונה שם שלף בוש שני עמודים מודפסים של הצעות . בשנה שלאחר 
מכן התווה תוכנית לחתימה על שורה של הסכמי נשק , לשיחות על יחסי סחר חדשים 
בין שתי המדינות ולהכללת הסובייטים במערכות הסחר והבנקאות המערביות . היחסים 
האישיים בין בוש וגורבצוב לא התפתחו במלואם במלטה , שם אילצו אותם הסופות 
לקצר את פגישתם . ואז , זמן קצר לאחר מלטה , צץ מכשול רציני : גורבצוב 
הטיל הסגר כלכלי על ליטא . בעודו מתכונן לפגישת הפסגה בוואשינגטון באביב , 
תיכנן בוש לשפר את הכימיה האישית בינו לבין גורבצוב . הוא דרש להקציב יום 
אחד לשיחות פרטיות בקמף דייוויד . הבעיות כבדות המשקל של פיקוח - נשק ושל 
גרמניה וליטא טופלו בשני ימי שיחות במשרד הסגלגל . בוש שמע , לדבריו , 
מעמיתו " דברים מרגיעים ובלתי צפויים " . גורבצוב חזר והדגיש שהחוקה מספקת 
לליטא דרך להתנתקות ואמר שכל רצונה של בריה"ם להקפיד על מילוי החוק . " מי 
היה מאמין שמנהיג סובייטי ידבר כך ? " , אמר בוש . בבוקר שבת עלו השניים 
על מסוק ויצאו לקמף דייוויד . בוש לא היה בטוח שהרעיון יהיה לרוחו של בן 
לווייתו . " סיפרו לנו שהוא לא מוכן לטוס במסוק , ושהוא טיפוס פורמלי " , 
אמר בוש . " והנה , תכף ומיד הסרנו שנינו את העניבות , ישבנו לצפות 
בנוף היפה ויצאנו לטיול בשבילים " . אירוע אחד נקבע בזכרונם של פקידים אמריקאים 
כסמל לקשר שנוצר לדעתם . בהפסקה בשיחות שוטט גורבצוב וגילה מכתש , שבו 
נוהג בוש להשליך פרסות , משחק שהוא להוט אחריו . גורבצוב לקח פרסה והשחיל 
אותה בטבעת . באותו לילה , בסעודה בלתי רשמית , העניק בוש את הפרסה לאורחו . 
גורבצוב , שהיה נרגש בעליל , השיב בנאום תודה בו דיבר על משמעות הפרסה 
כקמיע בתרבות הרוסית , כמו גם בזו האמריקאית . " אני מקווה שפירוש הדבר 
הוא הצלחה לעמכם והצלחה לעמי " , אמר . 
