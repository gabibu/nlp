מזכיר המדינה האמריקאי , גיימס בייקר , הבטיח אתמול לטורקיה כי תקבל פיצוי 
הולם בתמורה לאובדן ההכנסות שלה מצינור הנפט העיראקי . בייקר , שהגיע אתמול 
בבוקר לטורקיה , גם הבטיח למארחיו סיוע אמריקאי במקרה שעיראק תתקיף אותם . 
" אנו מאוד מרוצים מעמדת הטורקים " , אמר בייקר . " הם סגרו את צינורות 
הנפט העיראקיים , והקפיאו את הרכוש הכווייתי . חשוב שנבהיר להם כי הם ימשיכו 
ליהנות מתמיכתנו , ומההגנה הקולקטיווית המסופקת לכל חברה בנאט"ו " , הוסיף . 
ההערכה היא כי סגירת הצינורות תעלה לאנקרה בהכנסות המוערכות בכחמישה מיליון 
דולר ביום . פקיד בכיר במחלקת המדינה , המלווה את בייקר , אמר כי " ניתן 
למצוא דרך שתבטיח לטורקים כי לא יסבלו בכיסם כתוצאה מצעדם " . לא ברור מנין 
תיקח ארה"ב את הכסף הדרוש לפיצוי טורקיה , אך ככל הנראה יסכים שליטי כוויית 
המודחים להעביר כספים המופקדים בחו"ל לטובת הטורקים . לפי שעה לא הסכים ראש 
ממשלת טורקיה , טורגוט אוזאל , לאפשר לכוחות ארה"ב העושים דרכם למפרץ להשתמש 
בבסיסים בארצו . מזכיר המדינה הכריז עוד בדרכו לאנקרה , כי ארה"ב מחפשת 
דרכים להשיג שיתוף פעולה של סוריה באמברגו המוטל על עיראק , ומקיימת מגעים 
גם עם איראן באותו נושא . יתכן שגם ירדן , בעלת בריתה הערבית האיתנה ביותר 
של עיראק , תיישם את עיצומי האו"ם נגדה . שליחים של השוק האירופי המשותף , 
שנועדו שלשום עם שר החוץ הירדני , מרואן קאסם , מסרו כי אמר להם שארצו 
תיישם את הסנקציות של מועצת הביטחון . עדיין לא ניתנו הבהרות מצד ממשלת 
ירדן על הצעדים הספציפיים שהיא מתכוונת לנקוט . גם המלך חוסיין הכריז באותו 
יום כי " ירדן חברה באו"ם , והיא מבינה את חובותיה על - פי האמנה " . אולם 
לגבי עיצומים אמר רק , כי ממשלתו " מעיינת בנושא " . חוסיין הוסיף כי ארצו 
ממשיכה להכיר במשטר הנסיכותי של כוויית . מקור ירדני מוסמך הודיע , כי 
ירדן לא תכיר לעולם בסיפוחה של כוויית לעיראק . חוגים ירדנים מוסמכים הדגישו , 
כי רבת - עמון איננה יכולה להסכים להדחת שושלת שלטת , שכן הדבר עלול לשמש 
תקדים במדינות ערביות אחרות ובתוכן ירדן . רבת - עמון פיתחה קשרים כלכליים 
הדוקים עם בגדאד במהלך מלחמת המפרץ בת שמונה השנים , כאשר נמל עקבה שימש 
כנקודת - מעבר חיונית לסחר העיראקי ושער יציאה ליצוא של כ05 אלף חביות נפט 
ביום , שהגיעו במשאיות נפט מעיראק . הירדנים מייבאים מעיראק כ%08 מצרכי 
הנפט שלהם . עיראק היא גם השוק הגדול ביותר של מוצרים ופירות וירקות ירדניים , 
והכניסה אשתקד לירדן % 32 מכלל הכנסותיה מיצוא . רומניה הצטרפה אתמול למדינות 
שיישמו את עיצומי האו"ם נגד עיראק , למרות שזו חייבת לה 7 . 1 מיליארד דולר . 
על כך הודיע אתמול דובר של משרד החוץ הרומני . " למרות האינטרסים המסחריים 
המשמעותיים שלנו עם עיראק , תכבד רומניה את החלטת מועצת הביטחון על האמברגו " , 
מסר הדובר . הוא הוסיף כי ננקטים צעדים כדי להגן על 050 , 3 הרומנים בעיראק , 
שרובם מעורבים בבניית תשלובות פטרו - כימיות ומפעלים אחרים , במסגרת הסכמים 
שנחתמו עם ממשל צאושסקו . 
