" ליל האהבה בכינרת " , שאמור היה להתקיים באמפי - תיאטרון שבחוף צמח מחר , 
בפעם ה31 ברציפות בוטל . בשבוע שעבר , לאחר שנתברר סופית שהזמר הבריטי 
בוב גלדוף לא יוכל להגיע לאירוע , בניגוד למתוכנן , הצהיר האמרגן אמנון 
צבן שמסורת " ליל האהבה " תימשך . אולם אמש , לאחר הערכת מצב מחודשת , 
החליט ש"הקהל המקומי מצוי כרגע בנקודת רוויה , עקב ריבוי הפסטיבלים בעת 
האחרונה " . צבן אמר כי ללא גלדוף מדובר יהיה באירוע שאיננו אטרקטיווי די 
צורכו עבור בני הנוער . גם הבטחה אחרת מהשבוע שעבר לייבא את גלדוף ארצה 
במועד אחר מוטלת כרגע בספק גדול . צבן טוען שיוכל לכסות את ההשקעה במופע 
זה רק בעזרת הנפקת כרטיסים בעלות של יותר מ04 ש"ח , דבר שירתיע לדעתו את 
קהל היעד הפוטנציאלי . " הנוער התרגל הקיץ לכרטיסים מוזלים מאד , בשל העובדה 
שהבנקים הגדולים נתנו חסויות לרבים מהאירועים . קשה לי לעמוד בתחרות מהסוג 
הזה " . 
