ואשינגטון ( ע"ר ) . הניסויים הראשונים בריפוי באמצעות השתלת גנים אנושיים 
עתיד להתחיל בארה"ב בסתיו הקרוב , לאחר שהטיפול קיבל את אישור מכון הבריאות 
האמריקאי כך אמרו שלשום אנשי המכון . " לראשונה בהיסטוריה של מחקר רפואי , 
ניתן אישור לנסות ולרפא באמצעות השתלת גנים בני אדם " , אמר ד"ר נלסון וויבל , 
המפקח מטעם המכון על ניסויים בגנים . " זאת ההתחלה של משהו חדש לגמרי , 
גישה חדשה בטיפול בבני - אדם " , הוא הוסיף . יש לציין , כי מדענים של 
מכון הבריאות הלאומי האמריקאי כבר ביצעו בעבר מספר ניסויים בהנדסה גנטית , 
אולם מעולם לא למטרות רפוי . באחד הניסויי שאושרו מדובר בהשתלת גן כדי לרפות 
מחלה תורשתית חמורה בעשרה ילדים , מחלה הידועה בשמה " אדנוזין דאמינזה " , 
והמונעת מהילדים מלייצר אחד האנזימים החשובים של הגוף . המדענים הציעו להסיר 
מגופם של הילדים סוג מסויים של כדורית דם לבנה , ולשתול בכדוריות אלה גן 
אנושי בריא , ולאחר מכן להחזירן לגופו של החולה . הניסוי השני בנוי מתהליך 
דומה , אולם הפעם מדובר בחולים הסובלים מסרטן עור מתקדם , ובהשתלת גורם 
כימי אנושי , התוקף תאים סרטניים . 
