העיתון " ניוזדיי " היוצא לאור בניו - יורק דיווח אתמול , כי הממשל האמריקאי 
חושש מפני גל של פיגועי טרור נגד מטרות אמריקאיות בעולם . מומחי טרור סבורים , 
כי ארגוני טרור קיצוניים , כמו ארגונו של אבו - נידאל ואבו אל - עבאס , 
מצאו באחרונה מקלט בבגדאד , וסדאם חוסיין עלול להורות להם להתחיל בפיגועי 
טרור נגד אמריקאים ומטרות בסעודיה . מומחה לטרור במכון ראנד בוואשינגטון , 
ברוס הופמן , אמר כי סדאם חוסיין הכין זה חודשים תשתית לרשת טרור בין - 
לאומית . להערכתו הוא ינסה לפגוע לא רק במטרות אמריקאיות , אלא גם ביעדים 
הנמצאים במדינות ערביות . ללונדון אף הגיעו ידיעות , כי ממשלת עיראק העניקה 
אור ירוק לקבוצות הפלשתיניות של אבו - נידאל ואבו אל - עבאס , לפגוע במטרות 
אמריקאיות , לאחר שיגור הכוחות לסעודיה . מקורות דיפלומטיים מערביים מסרו , 
כי בימים אלה מעביר אבו - נידאל את מפקדתו מטריפולי לבגדאד . דברי איום 
של אבו אל - עבאס נגד ארה"ב , פורסמו ביממה האחרונה בעיתונות העיראקית . 
את שנותיו האחרונות בלוב בילה אבו - נידאל תוך שמועות עקשניות על מותו , 
וידיעות רבות על חיסולים הדדים בתוך הארגון , שהקשו על פעילותו . הבטחתו 
של קדאפי להצר את צעדי הקבוצה , והאהדה הרבה לה זוכה עתה סדאם בקרב הפלשתינאים , 
מקלות על אבו - נידאל להעתיק את פעילותו לבגדאד . 
