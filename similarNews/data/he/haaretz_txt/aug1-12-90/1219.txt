השר יצחק מודעי , האיש שיש לו 09 אחוז כישורים , מי שחש בזמנו כי עומדים 
לגלות נפט בכמויות מסחריות בארץ , טבע בשבוע שעבר משפט אלמותי נוסף . הוא 
אמר כי אם עוד מיליון איש יגיעו לארץ ויתקלחו מדי יום , לא יישארו מים במדינה . 
יש בקריאה הנואשת של מודעי כדי לעורר עניין מחודש בשאלה עתיקה : האם יש 
גבול לכושר הקליטה של המדינה ? האם מגבלות פיסיות תוחמות את יכולתן של מדינות 
להגדיל את אוכלוסייתן ? ב0391 קבע מומחה בריטי , הוף - סימפסון , כי לא 
ניתן להכניס עכבר נוסף לארץ ישראל . אבחנתו המלומדת של הוף - סימפסון שימשה 
את מדיניות העלייה של ממשלת בריטניה ( הספר הלבן של פאספילד ) , אשר הביאה 
להתפטרותו של חיים ויצמן מתפקידיו בסוכנות היהודית ובתנועה הציונית ולמשבר - 
רבתי ביחסי לונדון והמנהיגות היהודית . ממשלת הוד מלכותה טענה , על סמך 
חוות דעתו של הוף - סימפסון , כי יכולת הקליטה הכלכלית של ארץ ישראל אינה 
מאפשרת עלייה נוספת , משום ששטחי הקרקע הניתנים לעיבוד חקלאי מצומצמים ואינם 
מבטיחים קיום הוגן לתושבים שכבר חיים בה , קל וחומר שאינה מצדיקה תוספת 
אוכלוסין . מאז גדל מספר האנשים החיים בארץ ישראל . בשנות השלושים בלבד 
הוכפלה האוכלוסייה היהודית ( מרבע מיליון ב0391 לחצי מיליון ב9391 ) . 
על פני 12 אלף קמ"ר ( ישראל בגבולות הקו הירוק ) חיים כיום 4 . 4 מיליון 
נפש , בעוד שעם ההכרזה על הקמתה , לאחר בריחת הפליטים הערבים , התגוררו 
בה 078 אלף איש , יהודים וערבים . יפאן , סינגפור והונג - קונג מלמדות 
לכאורה שאין דבר גמיש כמו ממדיהן הפיסיים של מדינות , אך קיימות גם הודו 
וסין , הסובלות מצפיפות אוכלוסין קשה שמכתיבה רמת חיים נמוכה . מוצדק , 
איפוא , לנבור קצת בשאלה אם סיוטי המקלחת של מודעי מוצדקים . עשיתי זאת 
השבוע בעזרתם של ארבעה מומחים . קפמאבנזחמד"ר אורי מרינוב , מנכ"ל המשרד 
לאיכות הסביבה , מונה את המשאבים המגבילים לכאורה את כושרה של מדינה לקלוט 
מספר אין - סופי של אנשים . כבר עתה סובלת ישראל מגירעון של שנה שלמה באספקת 
מים . תוספת של מיליון או שני מיליון עולים בחמש או עשר שנים תביא את המחסור 
במים לנקודת משבר . אפשר להתגבר עליו בכסף . כדי לספק מים לשתייה , אפשר 
להמתיק מי - ים . טכנולוגיות התפלה קיימות וידועות ; הבעיה היא מחירן . 
המתקת מים לצורכי שתייה של אוכלוסי המדינה , גם אם יתוספו אליהם מיליוני 
עולים , אפשרית מבחינה כלכלית . רוצה לומר : קופת המדינה מסוגלת לעמוד 
במטלה . לא כך לגבי מים לחקלאות ולתעשייה . כמויות המים שמגזרים אלה צורכים 
עושות את עלות התפלת המים בשבילם לבלתי - סבירה . יהיה צורך , אומר מרינוב , 
לעבור לחקלאות אחרת . ברור שלא יהיה אפשר לקיים את החקלאות הנוכחית במספרים 
גדלים והולכים של אנשים ובכמויות קטנות והולכות של מים . החקלאות העתידית 
תתבסס על מערכות מים שונות מאלו המופעלות כיום . יש בעולם ( באריזונה וגם 
קצת בארץ ) שיטות השקייה חדישות המבוססות על אידוי מים ועיבוים במערכות 
סגורות . שיטות אלו מכתיבות חקלאות מסוג אחר , משום שאפשר ליישמן בשטחים 
מוגבלים : אפשר לגדל באמצעותן ירקות , אך לא חיטה ואספסת . על ישראל יהיה 
לייבא את מלוא תצרוכת הגרעינים שלה ; לוותר , כנראה , על חלבון מן החי 
( המופק מבקר המוזן באספסת ) ולהסתפק בחלבון מן הצומח ( או בדגים ) . 
צריך להביא בחשבון גם את התוצאות שיהיו להשפעת תנאי החממה , שבהם ניצלה 
עתה כדור הארץ , על מצב הגשמים . ההתחממות ממיסה את קרחוני הקוטב והופכת 
אזורים אלה לאסמי התבואה העתידיים של העולם . היא גורמת גם לנדידת קו הבצורת : 
עדיין לא ידוע היכן יעבור הגבול בין אזורים גשומים ליבשים . יתכן שבעתיד 
תיכלל ישראל באזור השחון של העולם , וייתכן ותהיה נתונה לאקלים אירופי . 
תצומצם וכמעט תחוסל , גם משום שלא יהיה אפשר להשקותה וגם משום שהיא האדמה 
הטובה ביותר לבנייה ( מישורית ונוחה לחפירה ) . יש גבול לשטחי הקרקע החקלאיים 
במדינה , אך אין בעיה לבנות עליהם לגובה ולקלוט מספר גדול מאוד של אוכלוסים . 
בעתיד עלול להתברר שכתוצאה מהתחממות כדור הארץ והפשרת קרחוני הקוטב , יעלו 
פני הים ויוצפו שטחים לאורך החוף . אפשר יהיה למלא את הצרכים הגדלים בשיטות 
הקיימות , בעיקר על - ידי יבוא פחם . בעתיד היותר רחוק תיחשף ישראל למצוקות 
העולם כולו בתחום זה : חיסול היערות מבטל מקור אנרגיה מרכזי ויוצר סחף שיסתום 
נהרות ויפסיק את השימוש שעושים בהם להפקת חשמל . אפשר יהיה לייבא . המחסור 
בהם יגדל ויילך וישפיע לרעה על כל אורחות חיינו . גם במנהטן זקוקים אנשים 
לגינות ולמשטחים ירוקים . הלחץ לבנות מהר , שיוצרת העלייה , יפגע בשמורות 
הטבע והנוף וביכולתם של אזרחי המדינה למצוא מרגוע בסביבה ירוקה . קפמאבנזחמהפרוף 
עמירם גונן מהמחלקה לגיאוגרפיה באוניברסיטה העברית מדייק ואומר שנכון יותר 
לדבר על כושר הנשיאה של המדינה ולא על יכולת הקליטה שלה . המימד הנכון לבחון 
את השאלה הוא כלכלי ולא גיאוגרפי . אם נשפר את הסדר החברתי ואת המשק הכלכלי , 
נצליח לקלוט את העלייה . העולים מגיעים מברית המועצות לא משום שחסרים שם 
מרחבים , אלא משום ששיטת המשטר והסדר החברתי אינם מתפקדים . כדי לשפר את 
רווחת האוכלוסייה שם , אין גורבצוב מנסה להוסיף שטחים לברית המועצות , 
אלא לשנות את המבנה החברתי והכלכלי . נכון אמנם , מוסיף גונן , שבזמן נתון 
יש למדינה כושר נשיאה מסוים שמכתיב רמת חיים מסוימת , אבל על - ידי שינוי 
סדרי החיים אפשר לשנות את כושר הנשיאה ואת רמת החיים . במלים אחרות : אם 
נרצה להצליח בקליטת המוני עולים , יהיה עלינו לשנות את אורחות חיינו : 
להדק קצת את החגורה כדי להעביר משאבים לעלייה , לוותר על הכנסות צדדיות 
כדי לפנות מקום עבודה לעולים . הבעיה היא כסף ולא מקום : בעבר אמרו שירושלים 
לא מסוגלת להכיל יותר מ05 אלף נפש ; היום חיים בה חצי מיליון איש . לא נכון 
גם שכושר הנשיאה של מרכז הארץ הגיע לשיאו ( מה שמוגדר בלשון המקצועית כ"חסרון 
הגודל " ) , קובע פרוף גונן . אפשר לתת לעולים להתיישב היכן שהם רוצים 
והם יבחרו , ברובם , את מרכז הארץ . הם עולים אורבניים : הם מגיעים מערים 
גדולות ורגילים לאורח חיים של כרך . הם באים אלינו כשהם נושאים עמם חלום : 
לחיות בניו - יורק . לא הגיוני , לפיכך , להפנות אותם לנגב . אזורים 
מרוכזים הם בעלי כושר החיוניות היותר מפותח בחיי מדינות ובהם מתרחש הפיתוח 
הכלכלי העיקרי . יש , איפוא , לאפשר לעולים להתיישב בהם . הם מועמדים 
טבעיים למצוא את מקומם באזורים עירוניים צפופים משום שיש להם כישורים בתחומי 
המדע , המסחר והמקצועות החופשיים . קפתמונה1 , 81פחמקפמאבנזחמעל אף דימויה 
כארץ קטנה , חיים בהולנד 41 מיליון איש , מזכיר הפרוף חיים ברקאי מהמחלקה 
לכלכלה באוניברסיטה העברית . צפיפות המגורים בה גבוהה מזו שבישראל . ריכוז 
תושבים באזורים מסוימים הוא תוצאה של כוחות כלכליים . אפשר לספק דלק ומים 
בכל מקום לכל מספר אנשים ; זה תלוי רק במחיר . בניו - יורק עלות המים גבוהה 
מאוד , יתכן והיא מתקרבת ל01 דולר לקוב , ובכל זאת מושכת עיר זו מיליוני 
אנשים לחיות בה . ברקאי מעריך כי כושרה של ישראל לקלוט את העלייה הגדולה 
תלוי במידה לא - קטנה במצב המדיני במזרח התיכון : האם נוסיף לחיות כאי מבודד , 
או שנהיה חלק מהאזור הסובב אותנו . אם האפשרות השנייה תצא אל הפועל , 
ברור שסיכויינו לעכל את העולים גדולים יותר , משום שפוטנציאל הפיתוח הכלכלי 
גדול יותר . עם זאת , מזכיר ברקאי , המדינות השכנות חיות ברובן במשטר 
כלכלי המפגר אחרינו ב05 עד 08 שנה . תוספת של שני מיליון עולים , גם אם 
תתפרש על פני עשר שנים , פירושה גידול אוכלוסין של % 4 . 3 בשנה . באירופה 
שיעור הגידול נע סביב חצי אחוז בשנה . זו הרחבה גדולה המטילה עול ניכר על 
המשק , והיא מחייבת ניהול נבון של ענייני המדינה . אם הממשלה תאמץ מדיניות 
שתעודד תמריצים לפיתוח המשק , תצליח קליטת העולים ; אם תפעל בשיטות של 
" חלוקה " ( כפי שהיא עושה , לדעת ברקאי , בעניין מפגיני האוהלים ) 
, מפעל הקליטה ייכשל . הצפפת האוכלוסים מחייבת תשתיות משוכללות יותר , 
ותפקיד זה מוטל על הרשות הציבורית . בסופו של דבר , הערובה להצלחת תהליך 
הקליטה של העלייה ההמונית החדשה היא ביכולת נציגי הציבור לבקר את פעולות 
הממשלה ולפקח עליהן . אירופה משגשגת , בעוד שאפריקה נחשלת בגלל האופי השונה 
של המשטרים ושל תרבות החיים בשתי היבשות . פרלמנט , אקדמיה ועיתונות חופשיים , 
שבהם חייב השלטון להתחשב , מבטיחים סיכויים טובים יותר שהממשלה תקבל את 
ההחלטות הנכונות ותעשה את הצעדים הדרושים כדי לקלוט כהלכה את ההגירה . החלטות 
נכונות , פירושן , בין השאר , יצירת תנאים לייבוא הון ולעידוד הקמתם של 
מפעלים עתירי - ידע וחברות שירותיות . קפמאבנזחמהפרוף רענן וייץ אומר שהוא 
המיישב של המאה הבאה ולא של שנות ה05 , וחמוש ברוח צעירה זו הוא פוסק שאין 
גבול לכושר הקליטה של המדינה . הוא חוזה עלייה של חמישה מיליון נפש , שתתיישב 
בתוך גבולות הקו הירוק . שוב אין משמעות לשטחים לצורכי הקיום הלאומי , 
לא אצלנו ולא בעולם . במלחמת העולם השנייה , ממחיש וייץ , ביקש היטלר 
לכבוש את אוקראינה ; היום , גם אם יציעו לגרמניה על מגש של כסף את אוקראינה , 
תסרב לקבל אותה . רווחתם של עמים שוב אינה תלויה בשטחי הקרקע העומדים לרשותם . 
כדור הארץ , המונה היום 2 . 5 מיליארד נפש , מסוגל לכלכל 01 מיליארד . 
כאשר תגיע האנושות למספר זה , יעמדו לרשותה טכנולוגיות שיאפשרו לקיים גם 
001 מיליארד איש . רמת החיים במדינות כמו הודו נמוכה לא בגלל הצפיפות , 
אלא בגלל היצמדותן לכלכלה המבוססת על חקלאות . במערב אירופה מקיפה החקלאות 
לא יותר מאשר % 2%4 מכלל האוכלוסייה . עמים שוב אינם נזקקים למלחמה כדי להיטיב 
את מצבם : רווחתם של עמים ניתנת להשגה על - ידי שינוי אורחות חייהם . מסיבה 
זו לועג וייץ לחששות מפני איחוד גרמניה . על הדוגמה ההפוכה שנותן בעצם הימים 
האלה סדאם חוסיין אומר וייץ שהרודן העיראקי חי עדיין בעידן החקלאי . וייץ 
רואה רק ברכה בבואם של מיליוני עולים למדינה . איכותם האנושית היא היא המנוף 
שבעזרתו משגשגים עמים , גם כאשר הם חיים במדינות ששטחן קטן . ישראל בתוך 
הקו הירוק מסוגלת להפוך לארץ של פרוורים ירוקים , גם אם יבואו אליה מיליוני 
עולים , ולאפשר לכל תושביה חיים של רווחה . אנחנו חיים בתקופה שבה מתפתחת 
בעולם צורת חיים חדשה : במקום הכפר והעיר המסורתיים מתקיימים חיים עירוניים 
בחיק הטבע . ישראל מסוגלת להיטמע בעידן זה ללא בעיה , גם עם תוספת של מיליוני 
עולים . קפמאבנזחמהשמים הם הגבול , איפוא . אפשר לקלוט עולים בכל מספר 
חזוי וגם מים במקלחות לא יחסרו . ואין צורך בארץ ישראל גדולה דווקא . הכל 
תלוי באיכות החברה ובטיב ההנהגה . בעניין זה , יש לנו , כנראה , בעיה 
קטנה . ישראלים אינם יפאנים . 111 מיליון יפאנים חונכו לחיות על פני ארבעה 
איים גדולים ( אחד מהם מקבץ % 07 מכלל תושבי המדינה ) ולקיים את החברה היותר 
מפותחת בעולם . הם מטפחים את ההצטיינות והם מאלפים את עצמם למשמעת ולצייתנות . 
מגורים בצפיפות מחייבים אורח חיים שונה מזה המוכר לנו : ניקיון ברשות הרבים , 
נועם הליכות כלפי הזולת , התנהגות חרישית . כלכלה משגשגת תלויה בקידום 
המדע , התעשייה והמחקר . מעבר למשק עתיר - ידע מחייב הקצאה מחודשת של המשאבים 
הלאומיים . איך כל זה מתיישב עם ישראל של 0991 , שבה אין נייר עמדה אחד 
על כושר הנשיאה המרבי של המדינה ( אבל במשרדי הממשלה מסתובבים מסמכים על 
כושר הקיבול המרבי של העולם ) ; שבה הסכומים המוקצבים לחינוך התורני משתווים 
לאלה הניתנים לחינוך האוניברסיטאי ; שבה תקפות מוסכמות כלכליות - פוליטיות 
שפשטו מזמן את הרגל במדינות המפותחות ( כוחה של השדולה החקלאית , עוצמתם 
של ועדי עובדים ) ; שבה בחוצות עיר הבירה רוצחים יהודים וערבים אלה את 
אלה ובימים שקטים יותר מתחככים יהודים זה בזה אגב הפעלת אלימות מיוזעת ; 
שבה האנוכיות הפכה לקו מובהק של האופי הלאומי והיא באה לידי ביטוי מדי יום 
בהתנהגות האזרח הקטן ובמופת שמציבים לו מנהיגיו ? מי שאינו מאמין , שיתבונן 
איך הם מטפלים בקליטת העלייה . 
