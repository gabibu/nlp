כתב אישום פלילי הוגש אתמול לבית הדין האזורי לעבודה בתל - אביב נגד מארגני 
מירוץ הסוסים , שנערך לפני כחודש ביום שבת בקיבוץ געש . נציג היועץ המשפטי 
לממשלה , עו"ד יעקב ריבובסקי ממשרד העבודה והרווחה , מציין בכתב האישום 
כי שבעה עובדים עבדו ביום שבת בניגוד לחוק שעות העבודה והמנוחה . עקב הפרת 
החוק תבע משרד העבודה את המשרד שארגן את מכירת הכרטיסים למופע ואת מנהלו . 
לדברי התובע , עסקו שבעה העובדים במכירת כרטיסים ובעבודות קופה לקראת תחילת 
המירוץ . העונש המירבי הצפוי על תביעה כזו הוא קנס של יותר מ13 אלף שח . 
