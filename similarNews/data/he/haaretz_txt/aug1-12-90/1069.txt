ניו - יורק ( מיוחד ל"הארץ " ) . עולים חדשים מבריה"ם כותבים לקרוביהם 
ולידידיהם המתכוננים לעלות ומייעצים להם לדחות את צאתם מבריה"ם , בגלל בעיות 
קליטה חמורות שהם נתקלים בהן בישראל זאת מוסר ה"ניו - יורק טיימס " בכתבת 
תחקיר על קליטת תנועת העלייה מבריה"ם . העיתון כותב כי בחודש יולי הגיעו 
לישראל 531 , 71 עולים , מהם 492 , 51 מבריה"ם . זהו מספר העולים הגדול 
ביותר בחודש אחד שידעה ישראל מאז שנת 1591 . " אני חושבת כי אין זה מן התבונה 
לומר ליהודים ברוסיה לעלות עכשיו לישראל , כאשר אלה שהגיעו עדיין לא מצאו 
עבודה ודיור " , אמרה לעיתון אנאיה קמיניסקאיה , בת 72 , מהנדסת שעלתה 
לישראל ממוסקווה בינואר . הכתבה כוללת ראיונות עם עולים שהגיעו באחרונה לישראל 
מבריה"ם , המתבטאים בביקורתיות כלפי הבירוקרטיה הישראלית . העולים הביעו 
חששות באשר ליכולתה של ישראל לקלוט את אלה המתכוננים לעלות בקרוב . " ישראל 
לא תוכל לקלוט את העולים מבריה"ם אם לא תשתחרר מהבירוקרטיה " , אמר אולג 
רויטמן , בן 72 , רופא - שיניים שעלה בינואר . " חששות אלה " , מטעים 
כתב העיתון , " משקפים במידה רבה פאראדוקס , מאחר והעולים שרואיינו הביעו 
שביעות - רצון משהותם בישראל . ייתכן , כי כאשר הם עלו , בראשית השנה , 
בעיות הקליטה עדיין לא היו כה חמורות כפי שהן כיום " . אנאיה קמיניסקאיה 
אמרה לכתב העיתון , " אינני בטוחה שהישראלים כה מאושרים מנוכחותנו בישראל " . 
עולים אחדים דיברו בתסכול על התורים הארוכים וההליכים הבירוקרטיים שעליהם 
לעבור . " בינואר נמשכו הסידורים במשרד הקליטה חמש דקות . כיום יש לבזבז 
ארבע שעות בתורים הארוכים , ואם מצב זה יימשך , ייאלצו העולים להמתין יומיים 
לסידורים ראשוניים " , אמר מארק גורליק , שהגיע מלנינגראד בינואר . 
