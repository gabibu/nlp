קבוצת משקיעים בראשות גד זאבי , יחד עם היזמים ד"ר גיורא וינטרשטיין ויעקב 
אנגל , רכשה בימים אלה את השליטה בחברה המחזיקה בבית חולים " אלישע " 
בחיפה . רכישת הבעלות התאפשרה לאחר שבעלי המניות מדרום אפריקה , משפחת 
אלמגור וד"ר אסא הראל , מכרו את מניותיהם בחברה . בכוונת הבעלים החדשים 
לפתח את בית החולים שהוא בית החולים הפרטי הגדול בצפון הארץ ולהוסיף חדרי 
ניתוח וציוד רפואי חדיש ומשוכלל . בבית החולים 501 מיטות אשפוז , מכון 
פיזיוטרפיה משוכלל , מכון הדמייה , מעבדות ועוד . ההנהלה החדשה מתכוונת 
להקים על מגרש הסמוך לבית החולים בית אבות מפואר . בית החולים ינוהל מעתה 
בידי צוות מקצועי בראשו יעמדו ד"ר גיורא וינטרשטיין , שישמש כמנהל רפואי , 
וברברה פקטור שתכהן כמנהלת . ד"ר וינטרשטיין הוא מומחה לרפואה פנימית וגריאטריה 
ובעל תעודה בניהול רפואי בכיר . בעבר עבד בתפקידי ניהול במערכת הציבורית 
והפרטית . ברברה פקטור שימשה במשך חמש שנים סמנכ"ל המרכז הרפואי הרצליה , 
ובשנה החולפת עסקה בייעוץ מקצועי למוסדות רפואה פרטית . ההנהלה החדשה של 
בית החולים הגיעה להבנה עקרונית על שיתוף פעולה הדוק עם המרכז הרפואי " רמב"ם " 
בחיפה , שלרשותו מאגר של רופאים מומחים וציוד רפואי מהמתקדמים מסוגם בארץ . 
לדעת ההנהל שיתוף הפעולה עשוי להביא לניצול מירבי של משאבי כח האדם הרפואי , 
האמצעים והציוד של שני בתי החולים ויתרום לקידום הרפואה הציבורית והפרטית 
באזור חיפה והצפון . הדגם לשיתוף פעולה בין שני בתי החולים מתבסס על עקרונות 
ההסכם שהושג בין בית החולים הממשלתי " שיבא " ובית חולים הפרטי " רמת 
מרפא " ברמת - גן . לפי ההסכם , הועבר בית החולים הפרטי לפיקוח רפואי 
של בית החולים הממשלתי , דבר שמאפשר לרופאי שיבא להגדיל את הכנסתם על ידי 
עבודה נוספת ברמת מרפא . המנכ"ל היוצא של " אלישע " , ד"ר אסא הראל , הביע 
נכונות להמשיך וללוות את ההנהלה ההחדשה בהתאם לצורך . ביתהחולים רמב"ם ניהל 
במשך חודשים אחדים מו"ם לשיתוף פעולה עם המרכז הרפואי " הרצליה - חורב " 
בית - החולים הפרטי החדש שנפתח בחיפה . מו"ם זה נכשל . 
