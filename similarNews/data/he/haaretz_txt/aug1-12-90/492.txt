משתתפי המחזמר " עלובי החיים " , ליאור ייני , דינה גולן , ירון חדד ואבי 
טולדנו , תובעים בבית הדין האזורי לעבודה את נאמנות התיאטרון הקאמרי ואת 
המוסד לביטוח לאומי לשלם להם הפרשי פיצויי פיטורים וזכויות נלוות בהפקת הענק . 
התובעים טוענים , בתביעה שהגישו באמצעות עו"ד ד"ר ישראל ויינבאום , כי 
השתתפו בהפקה ממאי 78 עד לפיטוריהם בינואר 98 . לדבריהם , עבדו ללא חופשה 
וללא תנאים סוציאליים ולבסוף רק באוגוסט קיבלו פיצויים ואף אלו לא במלוא 
הסכום המגיע להם . תיאטרון הקאמרי ביקש בכתב ההגנה שהגיש בסוף השבוע , באמצעות 
עו"ד נחום פיינברג , לדחות את התביעה על הסף , בהעדר סמכות ומחוסר עילה . 
לדבריו , התובעים עצמם ביקשו לעבוד כקבלנים עצמאיים , ללא הפרשות לקופות 
שונות , בטענה כי מדובר בתקופה מוגבלת וקצרה , ולכן התמורה שקיבלו , היתה 
גבוהה יותר משניתנה לשאר השחקנים אשר התקשרו בהתקשרות אישית , במסגרת שונה . 
עוד טוען הקאמרי כי לפני ההתקשרות נערך חשבון מדויק שנבדק על - ידי ועד השחקנים 
והוצג לתובעים , כאשר התמורה המוסכמת כללה את חישובי הזכויות הנלוות . 
כעבור כחודשיים ניתנה לשחקנים אופציה להחליף את ההסכמים הקבלניים , להסכם 
משכורת עם תנאים סוציאליים . באשר לפיצויי הפיטורין טענו הנתבעים , כי הם 
שולמו לפנים משורת הדין ומתוך רצון לסיים ברוח טובה פרויקט גדול ומוצלח . 
הקאמרי אף הגיש תביעה נגדית להשבת אותו חלק מהתמורה המוגדלת ששולמה לשחקנים , 
כדי לפדות את התנאים הסוציאליים המגיעים להם , אם יפסיד התיאטרון את התביעה . 
