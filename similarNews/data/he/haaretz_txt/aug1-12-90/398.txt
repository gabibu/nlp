ניו יורק ( ע"ר וע"ץ ) . משרד ההגנה האמריקאי החליט לקצץ בחצי - מיליון 
איש , את הכוחות הצבאיים של ארה"ב מן הרמה של 1 . 2 מיליון חיילים בכל 
הזרועות המזויינים . הקיצוץ ייעשה בהדרגה ויסתיים במחצית שנות ה09 מסר אתמול 
העיתון " ניו יורק טיימס " . העיתון דיווח , כי הפנטגון הכין טיוטת הצעה 
לאסטרטגיה הצבאית החדשה לעשור הבא , המתבססת על ההנחה שלבריה"ם יידרשו שנתיים 
כדי לגייס כוחות לפלישה גדולה , לאחר שתסיג את כוחותיה ממזרח - אירופה . 
התוכנית הסודית הוגשה לנשיא גורג בוש עוד בחודש יוני על ידי שר ההגנה ריצרד 
צייני ויו"ר המטות המאוחדים , הגנרל קולין פאואל . התוכנית מדברת על קיצוץ 
דרסטי בפריסה של הצבא האמריקאי מעבר לים ומסגרת ארגונית חדשה למערך הצבאי 
כולו , כתב העיתון . העיתון ציין , כי השינויים הללו מתבססים על ההנחה , 
שעם תום המלחמה הקרה חל שינוי יסודי בעדיפויות הצבאיות . עד - כה התבססו 
ההכנות הצבאיות על הערכה , שלארה"ב לא יהיו יותר משבועיים לתיגבור כוחות 
נאט"ו במקרה שמוסקווה ובנות - בריתה יכינו התקפה על מערב - אירופה . 
