ואשינגטון ( ע"ץ ) . בניגוד להרגלו , החל הנשיא בוש להפגין סימני עייפות 
במהלך מסיבת העיתונאים שקיים אתמול . העייפות בלטה במספר פליטות פה שעלולות 
היו להיות מביכות , אלמלא התחשבו העיתונאים במצב הנשיא . כך למשל , הנשיא 
הצהיר בהזדמנות אחת כי " הסעודים החלו לנוע לעבר הדרום , בזמן שאמרו כי 
יפנו את כוויית " , וברור כי הכוונה היתה לעיראקים . " אחת המטרות העיקריות 
של כוחותינו הינה הגנת בריה"ם " , אמר עוד הנשיא האמריקאי בתשובה לשאלה . 
" ערב הסעודית " לחשו לו במהירות אנשי העיתונות , והנשיא תיקן עצמו במהירות . 
בסופה של מסיבת העיתונאים הודה הנשיא כי הוא חש בעייפות , וכי " הלילה 
היה ארוך " . הוא הודה לעיתונאים על עזרתם . " החמצתי בשתיים או שלוש הזדמנויות 
ולא הייתי רוצה לראות שחלק מתשובתיי ישארו כמו שהן " , ביקש מהעיתונאים . 
