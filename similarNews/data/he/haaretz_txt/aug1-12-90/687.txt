" אני מקווה שזה יהיה הצעד הראשון בדרך לטורניר הגמר האולימפי בברצלונה " , 
כך הגדיר אמש המאמן הלאומי יעקב גרונדמן את הפגישה הראשונה עם שחקני הסגל 
האולימפי שתהיה הערב ב - 03 . 02 באיצטדיון רמת גן . המאמנים הלאומיים יצחק 
שניאור ויעקב גרונדמן , שמונו גם למאמני הנבחרת האולימפית , יחלו את עבודת 
האימונים השוטפת רק ב - 8 . 82 . הפגישה המשותפת הערב ברמת גן נועדה להכיר 
את השחקנים . " ברצוננו לשמוע מהם וגם להשמיע באוזניהם . אנו כמעט לא 
מכירים אותם " , הסביר גרונדמן . ישראל שובצה בבית אירופי בטורניר הקדם עולמי 
עם נבחרות שוודיה , יוון וקפריסין . ישראל חייבת לסיים ראשונה בבית זה , 
כדי להמשיך לשלב גבוה יותר . רק אם תסיים ראשונה תתמודד ישראל עם נציגת 
אוקיאניה על הכרטיס לאולימפיאדת ברצלונה ב - 2991 . המבחן הראשון של ישראל 
בעידן האולימפי של המאמנים שניאור וגרונדמן יהיה בפולין נגד הנבחרת המקבילה 
ב - 4 בספטמבר . באוקטובר יהיה לישראל מבחן חוץ נוסף , מול הנבחרת האולימפית 
של צכיה . לשיחת ההיכרות וגם לאימונים בסוף אוגוסט הוזמנו כל שחקני הסגל 
הקודם שהודרך בידי שלמה שרף . 
