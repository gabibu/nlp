למרכז הספר במכון לייצוא שליד משרד המסחר והתעשייה , יש יו"ר חדש , אריה 
פריד , מנהל הוצאת הספרים של המרכז לטכנולוגיה חינוכית ( מט"ח ) , המוציאה 
לאור גם את הספרים הנלווים לקורסים של האוניברסיטה הפתוחה . פריד , בתוקף 
תפקידו כמנהל הוצאת ספרים ויו"ר מרכז הספר , היה לאחרונה ביריד האי - בי - 
אי ( יריד מוכרי הספרים האמריקאי ) שהתקיים השנה בלאס ווגאס . פריד חזר 
עם מסקנה שכדי למכור ספרים לחו"ל , לא די שתהיה לך סחורה טובה ואיכותית . 
כדי למכור צריך שהסחורה תהיה באנגלית , ורצוי אם אתה רוצה למכור באי - 
בי - אי שלא תבוא לשם עם רעיון או עם " דאמי " , אלא עם מוצר מוגמר , 
שתהיה מוכן גם לספק אותו למי שירצה לרכוש אותו ממך . לפריד גם ניסיון מעשי 
בקשיי הייצוא : למט"ח היו שני ספרים מצליחים מאוד : ספר העזרה הראשונה , 
שנרכש גם על ידי צה"ל כמתנה לאחד החגים , וספר ההחייאה . ייחודם של ספרים 
אלה גם באיכותם , העושה שימוש במיומנויות של קצין רפואה ראשי של צה"ל בנושאים 
אלה , וגם באיורים הריאליסטיים להפליא , כולל צבעי הדם . כדי למכור אותו 
לחו"ל , נאלצה מט"ח להשקיע בין 03 ל04 אלף דולר , על חשבונה , בתרגום 
הטקסט כולו . היא הצליחה למכור את ספר העזרה הראשונה להוצאת " לונגמנס 
סינגפור " , בלי התחייבות מצד ההוצאה להחזיר את ההשקעה שבתרגום , ורק תמורת 
אחוזים . אם " לונגמנס " יצליחו עם הגרסה האנגלית של הספר ( ויש מקום 
לאופטימיות , כי אחרת הרי לא היו חותמים על חוזה ) אולי תחזיר מט"ח את 
ההשקעה שלה בייצוא מו"לות זה . לא הרבה הוצאות ספרים מסוגלות להרשות לעצמן 
להשקיע 03 או 04 אלף דולר בתקוות ייצוא . לכן הגה פריד את הרעיון של פנייה 
לשר המסחר והתעשייה , משה נסים , כדי להקים קרן שתאפשר למו " לים להשקיע 
את מה שנדרש , לא על חשבונם , כדי לקדם את הייצוא שלהם . פריד יודע על 
קיומו של המכון לתרגום ספרות עברית , היוזם תרגומי ספרות עברית ומכירתם 
למו " לים בחו"ל , אבל טוען שהוא חושב בהיקפים גדולים בהרבה . הוא אומר 
שמו"לים רבים אמרו לו , שקרן כזו אכן נחוצה כדי לקדם את עסקיהם , ואילו 
היתה קרן כזאת קיימת ( שתפעל באמצעות ועדה ותאשר פרויקטים שיוצעו לה ) 
היה ייצוא המו"לות הישראלי פורח . אני מאוד בעד סיוע למו"לות הישראלית , 
ומי אני שאביע פקפוק בנחיצותה של קרן כזאת . המו"לות הוא אחד מאותם ענפים 
שאינם מקבלים את התמיכה שלה הם ראויים . אבל אני גם יודע שיש הוצאות , שללא 
תמיכה מצד קרן כלשהי , עושות עסקים טובים עם חו"ל בתחום ייצוא המו"לות : 
גם המכון לתרגום ספרות , גם סוכני סופרים כמו " דומינו " , וגם חברות 
כמו " בית ההוצאה הירושלמי " או " כרטא " , היוזמים מלכתחילה פרויקטים 
באנגלית ומצליחים למכור אותם לא רע בחו"ל . לפיכך , חשוב מאוד שתוקם קרן 
כדי לקדם את ייצוא המו"לות . אבל כשהיא תקום , יהיו אותם מו " לים , שידעו 
לעבוד עד עכשיו וידעו לנצל את הקרן ויתקדמו עוד יותר , ויהיו כאלה שתמיד 
יטענו שהקרן אינה גדולה מספיק , או שהיא מפלה ומקדמת פרויקטים לא נכונים 
( לא את שלהם ) . אבל בהחלט , שתהיה קרן להחייאת ייצוא המו " לות העברית 
לחו"ל . קפמאפרקכמה שנים מודיעים בהוצאת " עם עובד " שזה יקרה , והנה 
זה קורה : הכרכים הראשונים של " כל כתבי טשרניחובסקי : כרך א , ובו שירים 
ובלדות , וכרך ב שבו פואמות ואידיליות . לפי הודעת הוצאת " עם עובד " , 
שעושה במפעל הזה ללא כל סיוע ציבורי , הנוסחים שמופיעים בכרכים מהודרים 
אלה , נבדקו והושוו לנוסחים קודמים , והשיבושים שנפלו בהם בעבר תוקנו . 
השנה יצטרפו למהדורה המהודרת שני כרכים נוספים , שיצאו ב"עם עובד " , בעריכה 
קלה , בשנה שעברה : אלה יהיו תרגומי טשרניחובסקי ל"איליאדה " ול"אודיסיאה " . 
כרך ה כבר נמסר לדפוס , ויכלול את תרגומי האפוסים הלאומיים " קאלוולה " 
הפיני , ה"אדה " האיסלנדית , שירים מן האפוס הסרבי ו"משא מלחמת איגור " . 
כל המהדורה תכלול 21 כרכים , ובהם שני כרכי שירים ושירות מתורגמים ( גילגמש , 
אנקריאון , הורציוס , שירת היוואתה ) , כרך מחזות , שני כרכי סיפורים , 
כרך מאמרים ורשימות ובו פרק אוטוביוגרפיה שנשאר בכתב יד , וכן כרך סיפורים 
ושירים לילדים . קפמאפרקבשנת תש"ו זכה תרגומו של ש . שלום לסונטות של שקספיר , 
לפרס טשרניחובסקי לתרגומי מופת . ב53 השנים שעברו מאז , השלים ש . שלום 
תיקונים לתרגום שהצטברו אצלו , ולפני כשנתיים מסר להוצאת " מוסד ביאליק " 
את הנוסח המתוקן . הוא לא זכה לראות את הנוסח הזה בדפוס לפני מותו . באנגלית 
יש בסונטות דו - משמעות הנובעת מכך שגוף שני באנגלית אינו מבחין בין זכר 
לנקבה . חוקרי שקספיר יודעים , כמובן , שמדובר כאן בסיפור אהבה לנער צעיר , 
וחלוקים בזיהויו , כשם שהם חלוקים בזיהויו של שקספיר עצמו . ש . שלום 
מכריע באופן חד - משמעי על כיוון , ומתרגם שירי אהבה בלשון זכר : סונטה 
י"ח המפורסמת מתורגמת " הליום של קיץ מראך אמשיל " . 
