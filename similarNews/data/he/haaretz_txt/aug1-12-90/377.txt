איל העיתונות , רוברט מקסוול , אינו מוכן להסתפק בפחות מאיחוד מלא ומיידי 
של הקבוצות הירושלמיות הפועל ובית"ר , כתנאי למענק וסיוע בסך מיליוני שקלים 
שיתן לקבוצה המאוחדת . מקסוול הבהיר את עמדתו זו אמש בתוכנית מבט ספורט 
בטלוויזיה . הוא הגיב על נסיונות שנעשים בימים האחרונים לשנות את החלטת 
ההתאחדות לכדורגל שלא אישרה את האיחוד . מקסוול שלל את ההצעות החדשות , 
דוגמת הקמת שתי קבוצות אחת חזקה ואחת חלשה ואיחודן מעונת 291991 . בהפועל 
ירושלים כבר ירד רעיון האיחוד מסדר היום . במהלך אסיפת שחקנים אמש אמר היו"ר 
יואב דוגה כי ההודעה האחרונה של מקסוול מאמש מוכיחה כי הוא מנסה לסגת מרעיון 
האיחוד . בקבוצה ימשיכו בהכנות לפתיחת העונה ודוגה ימליץ להגיש תביעה משפטית 
נגד מקסוול . ועדת הספורט של הכנסת קיימה אתמול דיון מיוחד בפרשה זו . יו"ר 
הוועדה , ח"ך מיכאל בר זוהר , הביע תמיהה על התנגדות ההתאחדות לאיחוד . 
הוא הוסיף שלדעתו ההתאחדות חייבת להיות מעוניינת באיחוד , שיהיה לטובת 
הכדורגל . בפגישה השתתפו יו"ר ההתאחדות לכדורגל שאול סוירי , סגן היו"ר 
מיקי מנדלבליט , ראשי הפועל ירושלים אלי מויאל , יואב דוגה ושמעון לחמני , 
ראשי בית"ר אבשלום אופירי , הרצל רווה ונתן רוזנר . אורחים נוספים היו 
חברי הכנסת ראובן ריבלין ועוזי ברעם שאינם חברים בוועדת הספורט . סוירי הסביר 
לוועדה מה היו הנימוקים שלא לאשר את האיחוד ואמר כי ביום ב תדון ההתאחדות 
בהצעה עקרונית לאיחוד קבוצות . לדבריו , מרכז מכבי שהתנגד להצעת האיחוד 
יקיים ביום ב כינוס חירום בהשתתפות נציגי קבוצות מכבי . בסיכום הדיון אמר 
בר זוהר , כי הוועדה תמליץ לפני ההתאחדות לסייע לאיחוד הקבוצות , הביע 
שביעות רצון מהדיון שיהיה ביום ב ואמר כי הוא מקווה שתימצא דרך לבצע את האיחוד . 
יואב דוגה אמר כי הוא מתנגד לאיחוד והוא לא יחתום על העברת שחקנים . 
