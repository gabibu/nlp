קולורדו ( ע"ר ) . ראש ממשלת בריטניה , מרגרט תאצר , אמרה כי הקומוניזם 
מת והציעה שמזרח אירופה תצטרף לקהילייה האירופית . " אני מציעה שהקהילייה 
האירופית תכריז חד - משמעית על נכונותה לקבל את כל מדינות מזרח - אירופה 
כחברות , אם ברצונן להצטרף " , אמרה . תאצר אמרה , כי בריה"ם חדלה להיות 
אויב ולפיכך הציעה אמנת - זכויות אשר אותה כינתה מגנה כרטא אירופאית לכל 
אזרחי אירופה , כולל אלה של בריה"ם . בנאומה במכון אספיין , המאגד מעצבי 
מדיניות רבי השפעה , אנשי עסקים וארגונים שלא למטרות רווח , אמרה תאצר 
כי על המערב לשמור על זהירות ועל צבא חזק מול הצבא הסובייטי ולעמוד הכן בפני 
מצבים מכוערים . היא קראה לחזק את האו"ם וגינתה את הפלישה העיראקית לכוויית 
באומרה כי היא מפרה את כל העקרונות עליהם מבוסס האו"ם . ראש ממשלת בריטניה 
קראה לאמברגו כלכלי טוטאלי על עיראק . עוד אמרה , כי יש לקרב בהדרגה את 
בריה"ם לפגישות הפסגה של שבע המעצמות הכלכליות . " בריטניה תארח את הפגישה 
השנתית הבאה בלונדון . אם עמיתי יסכימו , לא אתנגד לעשות את הצעד הראשון 
בדרך זו " . עוזריה של תאצר אמרו , כי פירוש הדבר לאפשר לשליח סובייטי להיות 
נוכח בפגישות או אולי לאפשר לנשיא בריה"ם , מיכאיל גורבצוב , לשאת נאום 
בפני באי הפסגה . תאצר קראה לעשות מאמצים כדי להגביל את הנזק הסביבתי בעולם , 
וכי יש לגייס את כל המשאבים האפשריים להילחם בסמים . תאצר נשארה בקולורדו 
על מנת לשאת את הנאום למרות משבר המפרץ , אולם תעזוב יומיים מוקדם מהמתוכנן 
כדי להיפגש עם היום נשיא ארה"ב גורג בוש בבית הלבן . מחר תשוב ללונדון . 
