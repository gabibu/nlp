למפלגה הקומוניסטית בדרום אפריקה יש כיום עדנה . ב2 בפברואר החזיר לה 
דה - קלרק את מעמדה החוקי , ולאחר 04 שנה היא שוב מפלגה פוליטית רשמית 
לכל דבר , ומקיימת את כל קשריה עם הקונגרס הלאומי האפריקאי . אך בעוד המפלגה 
עולה על דרך משלה , נראה שחשדנותם של השלטונות כלפיה לא פגה , והיא 
תעמוד ( בעתיד יותר מבעבר ) לבדיקה תחת זכוכית מגדלת . האפרטהייד הכותש 
סיפק מאז ומתמיד קרקע פורייה לכוח המשיכה של הקומוניזם . במשך שנים העניקו 
השלטונות הילה של עוצמה והשפעה למפלגה זו , כאשר תיארו כמעט כל צעד של מלחמה 
באפרטהייד כנובע מהשראה קומוניסטית . בעוד המפלגה התכוננה לצאת לדרכה הציבורית 
החדשה בעצרת ענק בסוף החודש שעבר , המשיכה הממשלה במתקפותיה . לפני כשבועיים 
טענו השלטונות כי יש להם הוכחות לקשר של המפלגה להבריח נשק ולוחמי גרילה 
לקראת התקוממות כללית למקרה של כשלון המשא ומתן בין השלטונות לבין הקונגרס 
הלאומי האפריקאי . הממשלה דרשה תחילה שגו סלובו , המזכיר הכללי של המפלגה , 
לא יהיה חבר במשלחת בת חמשת החברים של הקונגרס הלאומי האפריקאי לשיחות שאמורות 
היו להיפתח ב6 באוגוסט . על - פי הדלפות משטרת הביטחון לעיתונים פרו - ממשלתיים , 
נכח סלובו בפגישה במחוז נטאל במאי שעבר , כאשר תוכננה ההתקוממות . סלובו 
אמר כי כאשר נערכה פגישה זו של פקידי מפלגה נמוכי - דרג , הוא לא שהה בדרום - 
אפריקה . הקונגרס הלאומי האפריקאי והמפלגה הקומוניסטית כפרו בהאשמות . קפמאבינלאחר 
פגישה בת שלוש שעות ב1 באוגוסט בין הנשיא דה קלרק לבין נלסון מנדלה , ניתן 
היה להבין כי המשבר חוסל . עם זאת , בהכרזה חריפה שנועדה לספק את האגף 
הימני , הזהיר דה קלרק שהקונגרס הלאומי האפריקאי ובעלי בריתו " סיכנו באורח 
רציני את המשך השיחות המיועדות ליצור אווירה של משא ומתן . שיחות אלו יוכלו 
להימשך רק אם ניתן יהיה לבסס הרגשת אמון כי כל המשתתפים רציניים בשאיפתם 
לקדם משא ומתן בדרכי שלום " . בהכרזה נפרדת חזר מנדלה וביטא את מחויבותו למשא 
ומתן כזה . הוא חזר בו מקביעה מוקדמת כי דה קלרק דרש את אי השתתפותו של 
סלובו בשיחות עם הממשלה , אך לא אמר אז במפורש אם אכן ישתתף בהן סלובו . 
בהכרזתו אמר שהוא " רוצה להבהיר אי - הבנה שבעקבותיה חשבתי כי הנשיא ביקש 
שסלובו לא ייכלל במשלחת הקונגרס " . למעשה , הנשיא הוטרד מעדות שהוצגה בפניו 
על הכרזות ופעולות העומדות בסתירה להסכם בין מנדלה לבין דה קלרק , המחייב 
את שני הצדדים למשא ומתן . מנדלה הביע לא רק את " המחויבות המוחלטת " 
של הקונגרס האפריקאי והמפלגה הקומוניסטית להסכם , אלא גם התחייב " כי אני 
אישית , יחד עם הוועד הפועל , נעשה כל שביכולתנו לנקיטת צעדים שיבטיחו 
דבקות קפדנית בהסכם " . דבריו נועדו כנראה גם לספק לדה קלרק תחמושת נגד הימין 
הקיצוני , המנסה לנצל כל מה שנראה בעיניו כהפרת המחויבות של הקונגרס האפריקאי 
לחתור לפתרון בדרכי שלום . פרשנים בדרום אפריקה אמרו כי הניסוח הזהיר של 
שתי ההכרזות מצביע על פשרה שהושגה בין השניים , שבמסגרתה לא יפסיד דה קלרק 
מיוקרתו לנוכח גרסת המשטרה החשאית על הפגישה בנטאל , בעוד מנדלה ישיג את 
ביטולן למעשה של ההאשמות נגד חבריו . קפמאבינואכן , גם סלובו השתתף בפגישה , 
כלבן היחיד במשלחת הקונגרס . יש לכך כמעט משמעות סמלית , שכן המפלגה הקומוניסטית 
של דרום - אפריקה , שהוקמה ב1291 , היתה הארגון הפוליטי הראשון ששפתח את 
שורותיו לפני השחורים . מאוחר יותר שרדה המפלגה במידה רבה הודות לבריתה 
עם הקונגרס הלאומי האפריקאי . חבריה מילאו תפקידים בולטים בהנהגת הקונגרס 
ובאגף הגרילה שלו , " חנית האומה " . לדברי סלובו , ההבדל הממשי היחיד 
בין הקונגרס הלאומי האפריקאי לבין מפלגתו , הוא מחויבותה המפורשת של זו 
האחרונה לכלכלה סוציאליסטית על - פי תפישתו . סלובו , עורך - דין לבבי וחריף , 
יליד ליטא , היה גם הלבן הראשון שנבחר לוועד הפועל של הקונגרס הלאומי האפריקאי . 
הוא הציג תמיד את הקפיטליזם כעושה דברו של האפרטהייד . " כמה מפלגות קומוניסטיות 
אולי הכזיבו את הקומוניזם " , אמר . " הקפיטליזם הכזיב את האנושות " . 
אם נכשל הסוציאליזם באפריקה , הוסיף , הרי גם הקפיטליזם הוא כישלון , 
בעיקר בדרום - אפריקה שבה אין לשחורים כל חלק בשגשוג של כלכלת שוק חופשי . 
במסה בשם " האם נכשל הסוציאליזם ? " שהופיעה השנה , הגן סלובו על הקומוניזם 
ואמר כי הפגם אינו נעוץ באידיאולוגיה אלא באנשים המוציאים אותה לפועל . 
סלובו אומר כי המפלגה חייבת להרוויח את זכותה ולהוכיח כי היא ראויה למלא 
את תפקיד האוונגרד שעליו דיבר לנין , והוא הכריז שמפלגתו רוצה שיטה רב - 
מפלגתית ובחירות דמוקרטיות קבועות וכי היא תומכת בחופש מלא של דיבור , עיתונות 
ודת . הוא אמר שהוא מצדד בכלכלה מעורבת , אך הוסיף כי התערבות המדינה תהיה 
הכרחית כדי להבטיח חלוקה מחדש צודקת של העוגה . סלובו , סטליניסט ותיק , 
סייע לטבוע את טביעת האצבעות המובהקת של הסטליניזם במפלגתו ; חותם שנשאר 
לאורך כל מאבקיה . באחרונה הודה " דגנו במים עכורים בעבר " על - ידי התעלמות 
מהדיכוי בגוש המזרחי . על - פי השמועות , קיים יחסי ידידות עם שליטי הקרמלין 
לדורותיהם , ומספרים שהוא קרוב לקסטרו . הקונגרס האחרון של מפלגת הקונגרס 
נערך בהאוונה . המפלגה עדיין אינה מוכנה לומר מה מספר חבריה . סלובו אמר 
כי יהיה מרוצה עם 02 אלף עד 03 אלף חברים רשומים במפלגה בשנה הבאה . זה 
יעד מציאותי לנוכח ההתעניינות שהיא מעוררת בקרב חברי קונגרס האיגודים המקצועיים 
הדרום - אפריקאים , פדרציית - גג של שחורים בעיקר , המייצגת קרוב למיליון 
פועלים . המפלגה גם מציעה בית פוליטי לצעירים מיליטנטים שאינם מרוצים מהשיחות 
של הקונגרס הלאומי האפריקאי עם המשטר . סלובו מודה שאינו מצפה לראות דרום - 
אפריקה קומוניסטית בימי חייו . " אנחנו לא מאמינים בתיאוריית המפץ הגדול " , 
אמר לא מכבר . 
