מצרים מסרה אתמול על הפסקת שיווק הנפט מתוצרתה לכל מדינות העולם , עד להודעה 
חדשה . ההודעה המצרית באה בעקבות המשבר בכוויית . קודם להודעה זו , מסרה 
מצרים על העלאת מחירי הנפט ב3 דולר לחבית . ישראל רוכשת כ%91 מתצרוכת הנפט 
שלה ממצרים , וזו מסתכמת ב01 מיליון חביות בשנה . הנפט נרכש ממצרים משלוש 
בארות שונים , בעלי איכות שונה , ונפרק במפרץ הפרסי . חוגים במשק האנרגייה 
העריכו אתמול , כי המשבר במפרץ הפרסי לא ישפיע באופן מיידי על מחירי הנפט 
בישראל . עם זאת העריכו אותם חוגים , כי העובדה שישראל רוכשת למעלה ממחצית 
תצרוכת הנפט שלה בשוק הרכישות " המזדמנות " ( שוק ה"ספוט " ) עלולה לעלות 
לה ביוקר , שכן מחירי הספוט עלולים לעלות בצורה חדה יותר מאשר מחירי החוזים 
ארוכי הטווח . מקורות הרכש הנוספים של ישראל הם מכסיקו ( 8 מיליון חביות 
נפט לשנה ) ונורווגיה ( 6 . 5 מיליון חביות נפט לשנה ) . מנכ"ל חברת פז , 
אריה לוי , מסר אתמול כי המשבר במפרץ הפרסי מוכיח איזה משגה קשה היה נגרם , 
לו היתה ישראל מבטלת את כל התחייבויותיה החוזיות . לדבריו , משרד האנרגיה , 
בבואו ליישם את המשך הרפורמה במשק הדלק , חייב להביא בחשבון את העובדה 
שמצבה של ישראל במשק הדלק הינו " רגיש " . בשוק חומרי הגלם בלונדון עלה אתמול 
מחיר הנפט מסוג ברנט מהים הצפוני כמעט בשלושה דולר לחבית , ונסחר בשעות 
הצהריים ב05 . 32 דולר . זאת , בגלל החשש כי פלישת עיראק לכוויית תשבש 
את אספקת הנפט ממדינות המפרץ הפרסי , המהווה רבע מכלל כמות הנפט הנצרכת 
היום בעולם . מומחי נפט חוזים בימים הקרובים עלייה תלולה במחירי הנפט עד 
ל52 דולר לחבית אם יתברר כי הפלישה גרמה לשיבושים בהובלת הנפט מעיראק ומכוויית . 
עיראק מזרימה את מרבית הנפט דרך הצינור הסעודי לים - סוף , וכווית עושה 
זאת במיכליות המפליגות מהמפרץ הפרסי . הזהב , המהווה בדרך - כלל מקלט למשקיעים 
בעיתות משבר , קפץ ב7 דולר לאונקיה בשוק המתכות היקרות בתחילת המסחר , 
ונסחר ב383 דולר לאונקיה . הדולר עלה ל06 . 1 מארק בתחילת המסחר , לעומת 
95 . 1 מארק ביום רביעי . הדולר התחזק גם מול יתר המטבעות החשובים . מחירי 
המניות בבורסה של לונדון נפלו , לעומת זאת , בגלל החשש מן העשוי לקרות 
למשק העולמי , אם הפלישה תתפשט ותהפוך לסכסוך גדול . החשש הוא בעיקר מפני 
התערבות צבאית של ארה"ב , ואולי גם התייצבות מדינות המפרץ ובנות - בריתן 
נגד שאיפות ההתפשטות של בגדאד . בטוקיו ירדו מחירי המניות בבורסה כמעט ב%3 
באחד השלבים , אם כי התאוששו במקצת לאחר מכן . בסופו של דבר ירד מדד ניקיי 
ב395 נקודות , שהן % 29 . 1 . 
