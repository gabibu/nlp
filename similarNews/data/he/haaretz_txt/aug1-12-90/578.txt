קהיר ( ע"ץ וע"ר ) . העיתון המצרי הרשמי למחצה , " אל אהראם " , דרש 
שלשום את נסיגתם המיידית של כל הכוחות העיראקים מכוויית . במאמר מערכת נכתב : 
" זהו היום השחור ביותר בהיסטוריה של הערבים . חייבים להשיב את כבודה 
ואת ריבונותה של כוויית . אנו חייבים להתנצל בפני העולם כולו על הבחירה 
באופציה צבאית לפיתרון בעיותינו " . במאמר , שנכתב בידי העורך הראשי של העיתון , 
נדחית האפשרות , כי העולם הערבי יגיש סיוע צבאי לכוויית . " העולם הערבי 
רוצה להסדיר את הסכסוך הישראלי - ערבי באופן שליו , והנה אנו פותרים את 
הסכסוך העיראקי - כווייתי באופן צבאי , והופכים אותו לבעיה בין - לאומית " , 
נכתב במאמר . משרד החוץ המצרי פרסם שלשום הצהרה תקיפה ביותר , שבה הוא 
קורא לעיראק שלא להתערב בענייניה הפנימיים של כוויית , וליישב את הסכסוך 
בין המדינות בדרכי שלום . הליגה הערבית גינתה שלשום את עיראק , וקראה לדחות 
" כל מצב הנובע מהתוקפנות העיראקית " . כמו כן , היא קראה לנסיגה מיידית 
של הכוחות העיראקיים . שבע מחברות הליגה סרבו לתמוך בקריאה זו : עיראק , 
ירדן , לוב , תימן , סודאן , דגיבוטי ואש"ף . 
