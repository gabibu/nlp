עו"ד משה פרידמן מי שהיה ראש צוות החקירה הראשון שעסק בחקירת דוד בלאס ופסק 
בזמנו על סגירת התיק , הגיש תביעה לבית הדין האזורי לעבודה בתל - אביב בשבוע 
שעבר , נגד מעסיקו לאחר פרישתו מהמשטרה . פרידמן , שהוא עורך דין במקצועו , 
עבד מאז יוני 6891 , עד לפיטוריו לפני שנה , אצל עורך הדין שמעון טננבלט . 
פרידמן טוען בתביעה שהגיש באמצעות עו"ד רבקה הדר , כי בתחילת יוני שנה שעברה 
עת עמד לצאת למילואים , פנה למעסיקו בבקשה כי יעלה את שכרו לאחר שלש שנות 
עבודה . הנתבע אמר לו , לדבריו , כי יסכמו את תנאי השכר כאשר יחזור משירות 
המילואים . עם שובו מהמילואים הוברר לו , לטענתו , כי כוונת מעבידו לפטרו 
. לדבריו , נאמר לו באותו מעמד כי יחסי העבודה יסתיימו תוך חודש . למרות 
פניות חוזרות , התובע לא קיבל , לטענתו , פיצויי פיטורין ואף לא תקופה 
של הודעה מוקדמת בתשלום , שכן בשל היעדר ידיעה הוא ניצל את חופשתו במסגרת 
ימי ההודעה המוקדמת פרידמן תובע גם דמי הלנה על הפיצויים בסך כולל של כ83 
אלף שקל . טרם הוגש כתב הגנה . 
