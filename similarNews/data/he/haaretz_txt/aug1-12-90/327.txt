עתירתם של עובדי האוניברסיטה הפתוחה , שהוגשה לבג"ץ באמצעות ההסתדרות , 
נגד הנהלת האוניברסיטה והממונה על יחסי העבודה במשרד העבודה והרווחה , 
עו"ד נחמן אורי , הועברה אתמול לדיון בהרכב של שלושה . העתירה הוגשה בעקבות 
פסיקתו של עו"ד אורי לפיה , לא חל על עובדי האוניברסיטה הסדר קיבוצי , 
שמכוחו ניתן להכריז על סכסוך עבודה . החלטה זו התקבלה בעקבות ניסיונה של 
מועצת פועלי תל - אביב , לפני כשנה , לארגן את העובדים באוניברסיטה הפתוחה , 
שכולם בעלי חוזים אישיים , במסגרת ההסתדרות . בעתירתם , שהוגשה על - ידי 
עו"ד אלי מי - טל , טוענים העובדים , כי כל פעם שהם מנסים להתארגן ולבחור 
נציגות עובדים , מאיימת עליהם הנהלת האוניברסיטה , כי העובדים שיבחרו או 
ייבחרו לנציגות , יפוטרו . העובדים דורשים לבטל את פסיקתו של עו"ד נחמן 
אורי , שכן לטענתם הוא חרג מסמכותו , ומבקשים מבג"ץ שיורה לממונה על יחסי 
העבודה להקים ועדת בוררים שתבחן את הנושא . 
