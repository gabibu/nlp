( ע ) . חסרי הדיור בבאר שבע התפלגו לשני מחנות בעקבות חילוקי דעות ביניהם . 
ראשי תנועת חסרי הדיור הסבירו את הפילוג בהיווצרות שתי קבוצות בעלות אינטרסים 
שונים . עשר משפחות , שפרשו מן המאהל המרכזי , נערכות למאבק ממושך לקבלת 
פיתרונות עקרוניים לבעיה ואילו חסרי הדיור שנותרו במאהל המקורי מבקשים פיתרונות 
מהירים בקבלת דירות ציבוריות להשכרה . דובר התנועה הארצית של חסרי הדיור 
ושלושה מאנשי האוהלים בבאר שבע נחקרו שלשום במשטרה בעקבות הבערת אשפה מהמאהל 
בשדרות הנשיאים , במחאה על אי - פינוי אשפה מהמאהל על - ידי עובדי העירייה . 
בעקבות הדליקה נחסמה הכניסה הצפונית לבאר שבע . המשטרה הזעיקה את עובדי 
התברואה בעירייה לפנות את האשפה , וכבאים שטפו את הכביש . ארבעת אנשי האוהלים 
נחקרו במשטרה ושוחררו . 
