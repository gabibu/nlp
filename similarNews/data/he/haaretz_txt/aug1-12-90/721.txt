( ע ) . שני בני אדם נהרגו ועשרה נפצעו בתאונת - דרכים שאירעה אתמול אחר 
הצהריים ליד צומת מוצא בכביש ירושלים - תל - אביב . אחד ההרוגים הוא אברהים 
מוחסיין בן 42 , תושב הכפר בית חנינא שבצפון ירושלים . התאונה אירעה סמוך 
לשעה 03 : 2 אחר הצהרים , כ005 מטרים מסיבוב מוצא לכיוון ירושלים . על נסיבות 
התאונה מסר ראש לשכת התנועה של משטרת ירושלים , סגן - ניצב רפי קלגבן , 
כי טנדר מסוג סובארו , שבו נהג המנוח , סטה מסיבה לא ברורה לנתיב השמאלי 
ופגע בשלוש מכוניות , שנסעו במסלול הנגדי לכיוון תל - אביב . בקטע זה של 
הכביש אין חומת הפרדה בין המסלולים . מעוצמת ההתנגשות נהרג מוחסיין במקום 
ו11 נוסעי המכוניות , בהם שבעה בני משפחה אחת , נפצעו חלקם באורח קשה . 
למקום הגיעו ארבעה אמבולנסים של מד"א ושתי ניידות לטיפול נמרץ . לאחר טיפול 
ראשוני הועברו שבעה פצועים לביה"ח שערי צדק וארבעה להדסה עין - כרם . אחד 
הפצועים הובא לבית החולים הדסה במצב אנוש , ומת על שולחן הניתוחים . אשתו 
פצועה במצב בינוני והיא סובלת משברים ברגליים . יחד איתם מאושפזת בתם , 
בת 21 , אף היא סובלת משברים . ארבעת ילדיהם האחרים הובאו לביה"ח שערי 
צדק . אחת הבנות , בת 5 , פצועה קשה וסובלת מקרע בטחול ופגיעה בפנים . 
שלושה ילדים נוספים , בן 3 , בת 4 ותינוקת בת שנה , נפצעו קל . שניים 
מהם קיבלו טיפול ושוחררו . בעקבות התאונה היו שיבושים בתנועה ולמשך כשעה 
התנהלה התנועה לירושלים וממנה , בנתיב אחד לכל כיוון . 
