מנכ"ל משרד האוצר , יעקב ליפשיץ , הודיע למנכ"ל מפעל הפיס , אליצור גורן , 
כי אין בכוונת משרדו להתיר המשך הפעלתן של הגרלות פרסים חפציים ב"חיש - 
גד " , הגרלות חפציות ב"רב - פיס " , הגרלות במערכת מקוונת אוטומטית ב"רב - 
פיס " והגדלת מספר האפשרויות ב"לוטו " מ24 ל94 . במכתבו מציין ליפשיץ , 
כי תוקף ההיתר להגרלת פרסים חפציים ב"חיש - גד " וב"רב - פיס " הסתיים 
ב09 . 3 . 03 ולמרות זאת מפעל הפיס ממשיך למכור כרטיסים ולערוך הגרלות . 
ליפשיץ תובע מגורן להפסיק מייד לערוך את ההגרלות הללו הנערכות , ללא היתר 
חוקיליפשיץ הודיע כי אין בכוונת האוצר להתיר בשלב זה , את המשך התוכניות 
הללו לאחר סיום מועד ההיתר . כמו כן , אסר מנכ"ל האוצר על מפעל הפיס להעלות 
את מחירי הכרטיסים בכל התוכניות . מנכ"ל מפעל הפיס , אליצור גורן , מחה 
בחריפות על החלטת האוצר . לטענתו , משמעות ההחלטה היא " הריסת תדמיתו 
ואמינותו של מפעל הפיס " . ובעיקר פגיעה בהכנסות הנועדות לרשויות המקומיות . 
גורן מחה על שמנכ"ל האוצר לא כלל הנמקות או הסברים כלשהם " לגזירות החמורות 
ולמלחמת החורמה שהכריז " . עוד כתב למנכ"ל האוצר : " החלטותיך החמורות 
ימיטו כליה על מקור הכנסה של מאות מיליוני שקלים הנועדים לרשויות המקומיות 
בישראל , וכן ישללו מקור פרנסתם של למעלה מ005 , 1 מוכרים , חלקם קשישים 
ומקרי סעד שהופנו אלינו ע"י המחלקות הסוציאליות . " . לבקשת דירקטוריון מפעל 
הפיס תכונס היום הנהלת מרכז השלטון המקומי לישיבה שתדון בהחלטת האוצר . מנכ"ל 
מפעל הפיס כתב לחברי הנהלת מרכז השלטון המקומי , כי החלטת האוצר תביא את 
" חיסולו המוחלט של מפעל הפיס ומקור המימון הגלום בו לרשויות המקומיות " . 
גורמים בהנהלת מרכז השלטון המקומי העריכו , שהודעת ליפשיץ האוצר היא תוצאה 
של מלחמת המחנות בליכוד , כאשר שר האוצר , יצחק מודעי , מנצל ההזדמנות 
לבוא חשבון עם ח"ך גדעון גדות , יו"ר דירקטוריון מפעל הפיס , המזוהה עם 
מחנה דוד לוי . 
