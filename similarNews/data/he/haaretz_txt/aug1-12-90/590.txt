מערב , ובראשו מארה"ב , לנקוט צעדי הרתעה נגד עיראק . " הייתי מצפה לתגובה 
חזקה ומרתיעה על - מנת להפסיק את המסע התוקפני הזה ולהוכיח לכל עמי המזרח 
התיכון , שתוקפנות אינה משתלמת , שהעולם המערבי אינו משלים עם צעדים מסוכנים 
מסוג זה , וכן כדי שהמגיפה הזו לא תתפשט " , אמר שלשום ראש הממשלה בראיון 
לטלוויזיה . שמיר הביע תקווה , כי לאחר שיחלוף הלם ההפתעה בו שרויות מדינות 
המערב לאחר הפלישה העיראקית , הם יחליטו על צעדים ממשיים ומשכנעים יותר 
מאשר הסנקציות בתחום הכלכלי , שנקטו עד כה . לשאלה אם מדובר בפעולה צבאית 
של המערב נגד עיראק השיב שמיר : " אני לא צריך לפרט . אמרתי שהצעדים צריכים 
להיות מרתיעים " . באשר לעמדת ישראל ונכונותה לעזור למערב במשימת ההרתעה , 
אמר ראש הממשלה : " ההתקפה האכזרית והבלתי צפוייה נגד כוויית , חשפה 
לעיני העולם את הסיכונים והאיומים שבצילם חיה ישראל . " ההתקפה גם הוכיחה , 
שהדגש שאנו שמים על היחסים בינינו ובין מדינות ערב , הוא המרכיב העיקרי 
של בעיית השלום בינינו לבין העולם הערבי . הרי העניין של האינתיפאדה והסיכסוך 
עם הפלשתינים מתגמד לנוכח הסכנות האיומות שהחלו להיחשף עם פלישת עיראק " . 
שמיר הוסיף , כי ישראל מקיימת מרצונה הטוב שיתוף פעולה אסטרטגי עם ארה"ב , 
ומוכנה לתרום את תרומתה לכל צעד חיובי היכול לבסס את השלום באזור . לשאלה , 
אם עד כה פנתה ארה"ב לישראל להשתתף בצעד כלשהו , השיב שמיר : " עד עכשיו 
לא . גם אי - אפשר היה עדיין לצפות לכך . בנוסף לכך הבהיר כי " איננו 
מצפים לרווחים ממלחמות גם באיזורים אחרים של העולם , אולם הפלישה יכולה 
לתת יותר הבנה להערכות על המצב במזה"ת שאנו מעבירים לגורמים ידידותיים . 
באשר לעתיד , אני חושב , שלאחר שמדינות המערב ובעיקר ארה"ב ובנות - בריתה 
יבינו יותר את המצב הקיים כאן הן יוכלו להתחשב יותר במעמדה של ישראל באזור 
הזה " . באשר להערכות גורמי הביטחון , שאמרו כי ישראל יכולה להיות המטרה 
הבאה של סאדאם חוסיין , אמר שמיר , כי קיימת סכנה כזאת , מאחר שידועה 
תאוות השלטון של סאדאם חוסיין . " ישראל היא תמיד אותו הקלף עליו משחקים 
אותם אישים ערביים הרוצים בכל מחיר להפוך למנהיגי ערב " , אמר . 
