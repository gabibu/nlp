וודאח ברגותי , בן 62 , תושב אחד הכפרים אזור רמאללה , הובא אתמול להארכת 
מעצר בבית - משפט השלום בתל - אביב , בחשד שגרם , בשנתיים האחרונות , 
לשורה של הצתות כלי רכב ורכוש בתל - אביב . מעצרו של החשוד הוארך אתמול ב51 
ימים בבית - משפט השלום בתל - אביב . להארכת המעצר נדרש אישור היועץ המשפטי 
לממשלה , כיוון שהחשוד עצור כבר 03 יום . המשך החקירה הופקד בידי חוקרי 
מפלג התשאול של היחידה המרכזית של משטרת תל - אביב . ברגותי נעצר לפני כחודש 
על ידי גורמי הביטחון בחשד של השתייכות לארגון עויין . במהלך חקירתו עלה 
חשד , כי הוא אחראי לפחות ל81 מקרים שבהם הוצתו מכוניות , אופנועים ורכוש 
בתחומי תל - אביב . לפי החשד , הרקע להצתות לאומני . מלבד הצתות , חשוד 
ברגותי גם בגרימות נזק לאתרים שונים . היחידה המרכזית של משטרת תל - אביב , 
שקיבלה לידיה את החקירה בנושא זה מהשב"ך , חוקרת חשד למעורבות של האיש 
במקרים נוספים של הצתה , חבלה וגרימת נזק שהיו בשנתיים האחרונות בתל - אביב . 
לפי החשד , פעל ברגותי , שעבד כפועל באזור תל - אביב , בעיקר במשולש הרחובות 
אלנבי גאולה וכביש הטיילת , שם היו הצתות רבות בשנים 09918891 . הוא הצית 
מכוניות , אופנועים וכן את מסעדת ה"בוגרחוף " ואת סוכת המציל בחוף הים 
ליד רחוב גאולה . בנוסף , הוא חשוד בגרימת נזק רב למסעדה סינית ברחוב הרברט 
סמואל . בשנתיים האחרונות היו בתל - אביב מקרים רבים של הצתות כלי רכב ובתי 
עסק שעדיין לא פוענחו , והמשטרה תבדוק אם החשוד קשור גם אליהם . 
