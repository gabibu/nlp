יפאנים בכוויית להגיע לבניין השגרירות , עד שהמצב הביטחוני יאפשר להם לעזוב 
אמר אתמול שר החוץ היפאני , טאור נאקאיאמה . " אנו מנסים לרכז את היפאנים 
בשגרירות במשך היום , כאשר העוצר אינו בתוקף " , אמר דוברו של נאקאיאמה . 
בשגרירות יש מלאי מזון היכול להספיק ל003 איש למשך עשרה ימים , הוסיף הדובר . 
על פי הערכות משרד החוץ היפאני , 984 יפאנים שוהים בעיראק . בהם 041 תיירים 
נמצאים בבתי מלון בבגדאד , והיתר שוהים בעיראק תקופה ממשוכת . תייר יפאני 
בבגדאד אמר , כי המלונות נשמרים על ידי המשטרה המונעת חופש תנועה . " נמל 
התעופה של בגדאד נסגר והדרך היחידה לעזוב את עיראק היא במכונית לירדן , 
אם הממשלה תתיר זאת " , הוא אמר . לא ידוע על יפאנים שנלקחו כבני - ערובה 
כדוגמת אמריקאים ואירופים שהועברו מבתי מלון בכוויית לבגדאד , אמר דובר 
משרד החוץ . משרד התחבורה היפאני ידרוש מחברות תעופה מסחריות וחברות ספנות 
לא לעצור בעיראק ובכוויית , כחלק מהעיצומים הכלכליים על בגדאד , נאמר עוד 
בהודעת משרד החוץ . יפאן הטילה אמבארגו על יבוא נפט מעיראק וכוויית ועל יצוא 
לשתי המדינות . כמו כן הקפיאה את נכסי שתי המדינות בתחומה והפסיקה את שיתוף 
הפעולה הכלכלי . 
