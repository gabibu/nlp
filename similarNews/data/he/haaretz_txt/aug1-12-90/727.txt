הקיצוצים בתקציב עיריית ת"א לא יגרמו , ככל הנראה , לביטול שלושת האירועים 
התרבותיים שמארגנת העירייה : פסטיבל " מוסיקה דה קאמרה " , פסטיבל המוסיקה 
הווקאלית ואירועי " לילות יפו " , המתחילים ביום רביעי . יעקב מנדל , 
מנהל מחלקת המופעים של עיריית ת " א , מדגיש כי שלא כמו שני הפסטיבלים 
האחרים , המתמקדים בתחום מסוים , " לילות יפו " נוגע בתחומים רבים . 
הקהל שלו מצפה מנדל מורכב מתושבי העיר , אורחים ותיירים . הכניסה למופעים 
חינם . הפסטיבל עממי באופיו , ויש בו הרבה מופעי פולקלור . " הקפדנו 
לשמור על רמה אמנותית ואיכותית גבוהה " , אומר מנדל . לשם כך גויסו יואב 
קוטנר כעורך מופעי הרוק וגיא בן ברק כעורך מופעי הגז . תקציב הפסטיבל הוא 
כ002 אלף ש"ח , חלקו ממומן מחסויות . המופעים המרכזיים ייערכו תחת כיפת 
השמיים בשבעה מוקדים . הרכבים מוסיקליים , להטוטנים ופנטומימאים יופיעו 
בסמטאות יפו . ברחבת מוזיאון יפו יוכל הקהל לרקוד ריקודי שנות הששים לצלילי 
ה"סיקסטיז " של מוטי דיכנה . בין המופיעים בערב הפתיחה : להקת " מיגיקנדה " 
מאפריקה , להקת הגז " משיכת יתר " , הרכב הסלסה של אילן מוכיח ו"התל אביבים " . 
ב11 בלילה יתקיים מופע מיוחד לפסטיבל , מחווה לגון קולטריין תחת הכותרת 
" רכבת לנצח " . ארקדי דוכין ושלומי שבת יופיעו במופע משותף המרכזי של יום 
חמישי . עוד באותו מופע : להקת " נקמת הטרקטור " , הזמרת לאה שבת , להקת 
" עידו אמין והרגשות שלו " . להקת הפולקלור הייצוגית " אנחנו כאן " , להקת 
הגז " 8 טיל לייט " , להקת " אסטה " , וצוות שחקני תיאטרון הסמטה , שיעלו 
בחוץ את ההצגה " סינים סינים " גם הם במופעי יום ה . בערב הסיום , במוצאי 
שבת , תופיע תזמורת הטיילת של תל אביב , בניצוחו של דוד קריבושה ; להקת 
הגז " מינואט " ; זמרת הגז חגית גולדברג , עם ההרכב של עמיקם קימלמן וחבריו ; 
להקת " פואגו פלמנקו " בריקודים ספרדיים ; דיקסילנד והביגבנד של עיריית 
תל אביב בניצוחו של אברהם פלדר , דני רובס ועוד . 
