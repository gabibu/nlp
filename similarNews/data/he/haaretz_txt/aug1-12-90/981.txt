שלשום בערב נהרגה בחברון אשה שנורתה , כנראה , בידי מתנחלים בקרית - ארבע , 
בתגובה לרצח שני הנערים בירושלים . עזיזה סאלח גאבר , בת 52 , נסעה 
עם גיסה ואחותה במונית , בדרך לבית החולים " עאליה " , לבדיקת הריון של 
האחות . כשעברה המכונית בכביש הסמוך לקרית - ארבע , בשכונת בקעה , נראתה 
קבוצת מתנחלים חמושים עומדת על הגבעה שמעל הכביש . אחד המתנחלים כיוון את 
רובהו , כנראה תת - מקלע עוזי , וירה לעבר המכונית . מן היריות נפגעה 
האשה בראשה ונפטרה זמן קצר אחר כך . הנהג נפצע אף הוא מקליע בכתפו . גופת 
האשה הועברה לבית החולים ואחר - כך הגיעו צעירים ולקחו אותה לבית המשפחה . 
מקורות פלשתיניים טענו כי חיילים , שהגיעו לבית החולים כדי לחפש את הגופה , 
גרמו נזק למכשירים רפואיים ביחידה לטיפול נמרץ בבית החולים . אחר - כך 
הגיעו החיילים לבית המשפחה ונטלו עמם את הגופה , שהועברה לבדיקה במכון לרפואה 
משפטית באבו - כביר . משנודע דבר מותה של האשה נסגרו החנויות בחברון , הוכרזה 
שביתה כללית ופרצו תקריות רבות של יידוי אבנים . בתגובה לאירוע אמר אתמול 
אהרון דומב ( דומפה ) , העומד בראש מרכז המידע של המתנחלים " עובדה " , 
כי " מנהיגי האינתיפאדה שמפעילים טרור , צריכים להבין שהטרור עלול להיות 
דו - סטרי , ולפגוע בחפים מפשע גם בצד השני " . קפידבינליד הכפר פרעון בנפת 
טול כרם , נמצאה אתמול בבוקר גופה של חמדאן דרוויש חאמד פארח , בן 52 , 
תושב מקומי שנרצח בדקירות סכין . בני משפחתו המתגוררים בכפר גילו את גופתו . 
בכפר לא ידעו לומר אם האיש נרצח בגלל ששיתף פעולה עם השלטונות . מקורות 
פלשתיניים מסרו על תקריות במספר מקומות בגדה , במהלכן נרגמו מכוניות ערביות 
בידי מתנחלים , בתגובה על רצח שני הנערים בירושלים . לפי מקורות אלה נפגעו 
עשרות מכוניות של ערבים בחברון מיידוי אבנים בידי מתנחלים . מוחמד חסן מבית 
אומר נפגע מיידוי אבנים בידי מתנחלים . קפידבינשלשום בערב נפצעה ראדיה עלי , 
בת 54 , תושבת הכפר עאבוד בנפת רמאללה , בידה ובכתפה מירי כדורי גומי 
של חיילים . מקורות צבאיים מסרו כי הדבר היה במהלך תקרית של יידוי אבנים . 
למעט התנגשות אחת שאירעה בין כוחות צה"ל לתושבים ברפיח , לא נרשמו אתמול 
אירועים חריגים ברצועת עזה . מקורות פלשתיניים דיווחו כי ברפיח היו התקהלויות 
ויידוי אבנים על כוחות צה " ל , במהלכם נפצעו שני תושבים . נציג דובר צה"ל 
בפיקוד דרום דיווח על הפרות סדר מעטות ברצועה . החיים והמסחר התנהלו כסדרם 
ומבתי החולים לא דווח על פצועים . גורמים צבאיים ברצועה הדגישו כי השקט 
היחסי השורר בשבוע האחרון ברצועת עזה , נובע מעייפות של תושבים . עוד מסרו 
המקורות כי צה"ל נמנע מלהיכנס למחנות הפליטים שלא לצורך . מקורות פלשתיניים 
דיווחו כי אכן צה"ל נמנע מלהכנס למחנות פליטים , ובכך נמנעות התנגשויות 
בין צה"ל והתושבים במחנות . 
