כהרגלה זה 44 שנים , נערכה יפאן לקראת יום השנה של הפעם הראשונה שהושלכה 
בה פצצת אטום על מטרה חיה , החל היום . בצד אירועי הזיכרון נשמעים ברחבי 
המדינה קריאות לפירוק נשק ואזכורים של חוקת המדינה , הפוסלת מלחמה ושימוש 
בכוח . אירועי הזיכרון להשמדתה של הירושימה ב5491 היו כאן לטקס שנתי קבוע , 
על כל נספחיו . אבל הפעם קיים הבדל בולט לעין . יותר מאשר בעבר , הרושם 
הוא שיפאן מקדישה מאמץ לבחון באורח אובייקטיווי את התנהגותה בתקופת המלחמה 
ולמצוא לה את המשבצת המתאימה בהיסטוריה . מספר גדל והולך של חיילים - לשעבר 
מדברים כעת בגלוי על מעשי הזוועה של הצבא היפאני במשך מלחמתו בת 51 השנים 
באסיה , נושא שהיה שנים ארוכות בבחינת טאבו . בשבוע שעבר החל " גפאן טיימס " , 
עיתון בטוקיו בעל קשרים לא - ברורים עם משרד החוץ , בפרסום סדרה ארוכה 
של מאמרים תחת הכותרת " להתייצב מול העבר " . יש יפאנים האומרים כי תופעה 
זו היא תולדה של תחושת שחרור חדשה מנטל העבר , שהמדינה מתנסה בה מאז מותו 
של הקיסר הירוהיטו בשנה שעברה . לדעת אחרים משקפת התופעה את ירידתו מהזירה 
של הדור שתיכנן את המלחמה וניהל אותה . אבל קיים הסבר מיידי יותר , אומרים 
מומחים פוליטיים . קפמאלידבעוד השקעותיה של יפאן באסיה גדלות והולכות ובעוד 
ראש הממשלה , טושיקי קאיפו , מרחיב את טווח ההשפעה של מדיניות החוץ היפאנית , 
מוצאת טוקיו את עצמה כבולה בשל אי - יכולתה להודות , ולו בנוסחאות חבוטות , 
כדי לצאת ידי חובה , בתוקפנות שנהגה בה באזור בעבר . מה שהיה עד לאחרונה 
לא יותר מאשר גירוי מרגיז בלא משקל מוחשי דרישותיה של סיאול להתנצלות רשמית , 
ביקורת קבועה מפקין , תחושה פחות בוטה ופחות מפורשת של אי - נוחות בבירות 
דרום מזרח אסיה מאיים כעת להכשיל את השאיפות הפוליטיות והכלכליות היפאניות 
באזור , גם אם שאיפות אלה מוסיפות לא אחת להיות בלתי - מוגדרות . " עד 
כה היתה הדיפלומטיה היפאנית חד - ממדית והתמקדה אך ורק בוואשינגטון " , אומר 
טקאשי סאסאקי , חוקר מדע - המדינה באוניברסיטת טוקיו . " עכשיו עלינו 
לבנות יחסים דיפלומטיים קונסטרוקטיוויים עם שאר חלקי אסיה . עובדה זו כופה 
עלינו להתמודד עם בעיית העבר " . התעלמותה הממושכת של יפאן ממעשיה בתקופת 
המלחמה קיבלה במשך השנים ביטוי בולט , בין השאר בספרי הלימוד המצונזרים 
שלה , בהתנצלויות הבלתי - ברורות שנשמעו כאילו נאמרו כלאחר יד , ובדברים 
רבים שהיתה צריכה לעשות בעניין זה ולא עשתה . הימין התקיף דרך שגרה אותם 
מעטים שהעלו את בעיית האשמה והחפת ההיסטוריות . אין שום תנועה המונית לשינוי 
ההרגלים הללו , אבל האורתודוקסיה הרשמית , שנכפתה לאחר המלחמה ביסודיות 
הדרושה כדי לתמוך בבניין כזבים , משחררת את לפיתתה , וקבוצות של אזרחים , 
פרופסורים וחיילים - לשעבר מנסות לחשוף את העבר . פוליטיקאים חדשים , 
שרגשותיהם אינם מושקעים ביפאן של ימי המלחמה , משרים אווירה טעונה פחות 
מאשר בעבר . ואחדים ממי שהשתתפו במלחמה רוצים להבהיר את העובדות ולהפריך 
כמה שקרים לפני מותם . נראה שממשלת קאיפו מעודדת בשקט דחפים אלה . כללית 
אפשר לומר שקאיפו מייצג אותו חלק בממשלה שסבלנותו פוקעת לנוכח הגישה הרשמית 
להיסטוריה , בעודו צופה כיצד אירופים , בעיקר המערב - גרמנים , משילים 
מעליהם את עברם , לכאורה בקלות . קפמאבינמאז עלה לשלטון לפני שנה פתח קאיפו 
בשורה של יוזמות מדיניות חוץ במזרח אסיה . אף - על - פי שעשה זאת גם על - 
מנת לקזז את חולשתו הפוליטית מבית , הרי שהציב בקדמת הזירה את המכשולים 
העומדים בפני גישה יפאנית עצמאית למדינות השכנות . הסימן המפורש הראשון לכך 
שטוקיו נענית לקריאותיהן של אויבותיה - לשעבר ניתן כאשר רו טיי וו , נשיא 
דרום קוריאה , בא ליפאן לביקור ממלכתי בחודש מאי . הקיסר אקיהיטו השמיע 
אז התנצלות , שעל אף הניסוח המימי והלא - מחייב , היתה מפורשת יותר מכל 
התנצלות אחרת שיפאן השמיעה עד אז . יפאן גם אומרת שהיא מנסה לעגן בחוק 
את מעמדם של הקוריאנים , צאצאי עובדי הכפייה שהובאו למדינה בתקופת הכיבוש 
היפאני של חצי - האי הקוריאני מ0191 עד 5491 . יפאן מנצלת גם את נושא קמבודיה 
כדי לשפר את הצדודית הדיפלומטית שלה באזור . בשבוע שעבר מילא שר החוץ , 
טרו נאקאיימה , תפקיד בולט במיוחד בפגישה של מועצת שיתוף הפעולה הכלכלי 
של אסיה " האזור הפסיפי " , ארגון בן שנתיים שטוקיו מייחסת לו חשיבות בקידום 
שילוב אזורי . צעדים אלה נראים לפקידים כאן נדבכים חשובים בניסיונה של יפאן 
לאותת שהיא מסוגלת ליותר מאשר יחסים כלכליים תועלתיים גרידא , ועדות לכך 
שאין עוד צורך לחשוש מפניה . אבל כמה מומחי מדיניות תוהים איזו מידה של 
אמינות תהיה למאמצים כאלה כל עוד לא תבוא שאלת העבר על פתרונה . קפמאבין " אין 
זה משנה איזה תפקיד אלטרואיסטי ממלאת יפאן בכל הקשור לסיוע או להשקעות , 
תמיד תהיה חשדנות " , אומר רוברט אור , פרופסור באוניברסיטת סטנפורד ומנהל 
תוכנית יפאן של אוניברסיטה זו בטוקיו . עם זאת , קשה לדעת באיזו מידה החשיבה 
החדשה על אודות העבר מתפשטת ומעמיקה מבית . בשבוע שעבר דיווחו שידורי החדשות 
בטלוויזיה היפאנית בהרחבה על סרט אוסטרלי חדש בשם " שבועת דם " , המספר 
על קצינים יפאנים שהואשמו ברצח מאות חיילים יפאנים , שנפלו בשבי באינדונזיה , 
והועמדו למשפט . סדרת המאמרים המופיעה כעת ב"גפאן טיימס " כוללת פרטים 
אכזריים לא פחות מאלה המופיעים בסרט . אף - על - פי שבסדרה אין ניתוחים מעמיקים 
או תובנות , הרי שעדותם בדפוס של חיילים - לשעבר זוכה להסכמה ולאישור רשמיים , 
שאינם נעלמים מעיניהם של יפאנים . היו אלה אירועים יוצאי - דופן , אמרו 
פרשנים חברתיים ופוליטיים , אבל לא הלאומנים ולא השמרנים בממשלה השתתקו 
כליל . תהיה מידת העידוד שממשלת קאיפו מספקת לגילויים כאלה אשר תהיה , 
אומרים המומחים , עליה לפעול בזהירות אם אינה רוצה להגיע לידי עימות עם 
המשטרה הלאומית , עם שר הפנים ועם גופים אחרים , שהיציבות הפנימית עומדת 
בראש מעייניהם ושבעיניהם יוצאי קוריאה אינם יכולים להיות אזרחים יפאנים . 
קלסתרה המשתנה של הדיפלומטיה היפאנית ברור דיו " , אמר סאסאקי , " אבל 
הפוליטיקה שמאחוריו בהחלט אינה ברורה . קיים איזון שביר בין הגישה החדשה 
בחו"ל לבין מגוון של שיקולים פנימיים רגישים " . 
