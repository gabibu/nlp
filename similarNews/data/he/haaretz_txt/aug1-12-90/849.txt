אטלנטה ( ע"ר ) . כומר בכנסייה הקתולית באטלנטה , הודה כי קיים יחסי 
מין עם ויקי לונג , אהובתו של הארכיבישוף יוגין מארינו , שהתפטר בסוף השבוע 
שעבר כך נמסר מטעם הכנסיה שלשום . הבישוף גיימס לייק , ראש המנהל האפוסטולי 
של הבישופות , מסר כי הכומר מייקל וודס הודה בפרשת אהבים עם ויקי לונג , 
עוזרת הכנסייה וזמרת בת 72 . לונג היתה מעורבת ביחסים אינטימיים במשך שנתיים 
עם הארכיבישוף מארינו וטענה גם , כי כומר אחר הוא אבי בתה , שנולדה מחוץ 
לנישואים . מארינו , שהוא הארכיבישוף שחור הראשון בכנסיה הקתולית האמריקאית , 
הודיע בשבוע שעבר על התפטרותו , בגלל " לחצים קשים " . אולם בשבוע שעבר 
הודה בפרשת אהבים עם ויקי לונג , לאחר שהסיפור נחשף בתקשורת המקומית . הכומר 
וודס קרא הודעה בפני אנשי כנסיית סנט גוד ביום ראשון , בה אמר : " לא 
אתחמק . אהיה גלוי אתכם . אספר לכם כי הייתי מעורב אינטימית עם הגברת , 
שהוזכרה בדיווחים על הארכיבישוף מארינו " . עם זאת הכחיש וודס כי הוא אביה 
של הילדה בת השלוש של ויקי לונג והציע לעבור בדיקת דם , כדי להוכיח זאת . 
הוא גם הודיע על התפטרותו מתפקיד הכומר של אותה כנסיה . הבישוף לייק אמר 
עוד כי וודס טען בתחילה כי יחסיו עם ויקי לונג היו " פסטורלים " . אולם 
בשבת האחרונה הודה בקיום יחסים אינטימיים . 
