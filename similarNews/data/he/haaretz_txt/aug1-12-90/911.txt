שר האנרגיה , יובל נאמן , זימן את ראשי חברות הדלק לדיון מיוחד בנושא משבר 
כוויית . בפגישה , שאמורה להיערך היום , יקחו חלק מנכ"ל פז , אריה לוי ; 
מנהלי דלק , אברהם אגמון ואמנון שדה ; ומנכ"ל סונול , אריה שחר . בדיון 
יועלו ההשלכות השונות של המשבר על משק האנרגיה בישראל . שר האנרגיה הודיע 
שלשום על כוונתו לגוון את מקורות האנרגיה של ישראל ולהגדיל את מספר ספקי 
הנפט שלה . נאמן נימק זאת בצורך להבטיח את זמינותם של מקורות האספקה בעיתות 
חירום . ישראל רוכשת כיום מידי שנה 5 . 8 מיליון טון נפט לשנה . נאמן מסר , 
כי נבדקת האפשרות להגדיל את היקף רכישת הנפט ממקסיקו , העומדת כיום על 
מיליון טון לשנה . כן קיימת כוונה להגדיל את הרכישות החוזיות של ישראל , 
על חשבון צמצום הרכישות המזדמנות . כיום נרכש כ%55 מהנפט בשוק " הספוט " 
והיתרה נרכשת בחוזים ארוכי טווח ממצרים , מכסיקו ונורווגיה . חברות הדלק 
גילו בחודשים האחרונים ענין בגיוון מקורות הרכש של ישראל . כך למשל , עשתה 
חברת סונול מאמצים להשגת חוזי רכש חדשים ממדינות בדרום אמריקה וממזרח אירופה . 
בפגישה שקיימו לפני שבועיים ראשי חברות הדלק עם שר האנרגיה , נמסר לו על 
מגעים לרכישת נפט ותזקיקים מברית המועצות וממדינות מזרח אירופה . בעקבות 
משבר כוויית , פנו ראשי חברות הדלק לספקים הפוטנציאליים וביקשו להאיץ בהם , 
כדי שיעבירו את התשובות בנוגע לבקשות הרכש של ישראל . 
