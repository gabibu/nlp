מועצת המנהלים של כלל החליטה אתמול על צמצום מנהלת הקונצרן , במסגרת הפעולות 
להתייעלות החברה , מ81 ל11 חברים . מנהלת הקונצרן מהווה את הגוף האופרטיווי 
המפעיל את הנהלת כלל . חברי המנהלה שנבחרו : שלושה נציגי בנק הפועלים : 
ד"ר שמעון רביד , המשנה למנכ"ל והאחראי על פעילות החברות הבנות ; אליהו 
בן עמרם , סמנכ"ל בכיר בבנק ואחראי על פעילות ניירות הערך ואורי חמני , 
המשנה למנכ"ל הבנק והאחראי על המיחשוב . שלושה נציגי חברת אי - די - בי : 
המנכ"ל אלי כהן ; מנכ"ל השקעות דיסקונט דב תדמור , ויוסף צחנובר , המשמש 
כיו"ר מועצת המנהלים של הבנק . שני נציגי ציבור : איש העסקים יוסף פרלמן 
ועו"ד אוריאל גורני . עו"ד נחום עמית , המייצג משקיע - חוץ מדרום אמריקה . 
אהרן מאיר , יו"ר מועצת המנהלים של הקונצרן והמנכ"ל אהרן דברת שנבחר מחדש 
ליו"ר ועדת המנהלה . למנהלה החדשה לא נבחרו מחדש איש העסקים בנו גיטר , 
אודי רקנאטי , אברהם ( רמי ) טיבר , יו"ר מועצת המנהלים של קבוצת הביטוח 
ציון ; ריצרד ערמון , יו"ר מועצת המנהלים של " הסנה " ; נורית סגל מבנק 
הפועלים ; רפי מולכו מבנק דיסקונט וויקטור קרטר מקנדה . מועצת המנהלים בחרה 
מחדש את ועדת הביקורת של הקונצרן , שעליה נמנים יוסף פרלמן , אהרן מאיר , 
אלי כהן וד"ר שמעון רביד . מועצת המנהלים מסרה בישיבתה על המו"ם לרכישת 
כי"ל . 
