בית הדין הצבאי של פיקוד הדרום יגזור היום את דינו של סמל ( מיל ) משה 
ארגמן , הנאשם עם עוד קצין וחייל בגרימת מותו של חייל צה"ל בתאונת אימונים , 
שאירעה בחודש יוני 8891 בשטח אימונים בנגב . סמל משה ארגמן , סגן יצחק 
טבק וסמל אייל סולומון , כולם חיילי מילואים , הואשמו כי במהלך תרגיל לכיבוש 
יעד באש חיה , שנערך ב88 . 6 . 72 בהר בוקר , גרמו בהתרשלות פושעת למותו 
של סמל - ראשון רוני עקיבא , שנפגע מפגז מרגמה בקוטר 25 מ"ם . נגד שלושת 
חיילי המילואים הוגש כתב אישום , ומשפטם התנהל בבית הדין הצבאי של פיקוד 
הדרום . ארגמן הואשם , כי התרשל בכך , שירה לעבר היעד כאשר קנה המרגמה 
היה מוטה בזוית של 09 ביחס לקרקע . בכך , טענה התביעה הצבאית , סיכן באופן 
ממשי את חיי החיילים , ששהו בסמוך , וגרם בפועל למותו של סמל - ראשון עקיבא . 
טבק , סגן - מפקד הפלוגה , הואשם כי התרשל בכך שלא הכין " תיק תרגיל " , 
כנדרש בפקודות צה"ל , ולא נתן הוראות בטיחות לירי במרגמה 25 מ"ם , לרבות 
זוויות הירי וטווחי הבטיחות . טבק הואשם עוד , כי לא תדרך באופן אישי את 
אייל סולומון , קצין הבטיחות של כוח הרתק , לגבי חובתו לפקח באופן רציף 
ומתמיד על ירי המרגמה ואופן ביצוע הוראותיו על - ידי משה ארגמן בזמן הירי . 
בסעיף אישום אחר נכתב , כי התרשל בתכנון פרטי התרגיל , לרבות מיקום חיילי 
הרתק בשטח התרגיל . התביעה טענה עוד , כי אף לאחר שסייר בשטח התרגיל , 
לא וידא טבק שבמיקומם של חיילי הרתק יישמר טווח בטיחות מינימלי . סולומון 
הואשם בכך , שנתן לארגמן הוראות לירי פגז המרגמה השלישי , מבלי שזיהה את 
מקום נפילתו של הפגז השני , למרות שחשד או שצריך היה לחשוד , כי מקום נפילת 
הפגז השני הוא מוטעה . כתוצאה מכך נפל הפגז השלישי סמוך לסמל - ראשון רוני 
עקיבא , והרגו . סולומן נאשם עוד , כי התרשל בכך שבתוקף תפקידו כקצין 
בטיחות לא עמד בתצפית מתמדת על שטח הירי כולו , ולא פיקח על אופן ביצוע 
הוראות הירי שנתן . משפטם של שלושת החיילים הופרד . אייל סולומון הורשע 
בסוף 9891 על - פי הודאתו ובמסגרת עסקת טיעון בהתרשלות , ונידון לשלושה 
חודשי מאסר על - תנאי למשך שנתיים . מהכרעת דינו עולה , כי לפני ירי הפגז 
השלישי הורה להרים את קנה המרגמה , וזה הורם לזווית של 08 ביחס לקרקע , 
חמש מעלות מעל למותר בהוראות הבטיחות . בשלב זה זז סולומון הצדה כדי לצלם 
את חבריו , לבקשת סמ"ר עקיבא ובאמצעות מצלמתו . ככל הנראה , ממש לפני 
ירי הפגז השלישי שונתה זווית המרגמה לכ09 מעלות , דבר שסולומון לא הבחין 
בו . שופטיו של סולומון כתבו : " כבקר וכקצין הבטיחות של הרתק אסור היה 
לנאשם לגרוע את עיניו , ולו לשנייה , מקנה המרגמה , ובוודאי לא לאחר שנתן 
את ההוראה לירות את הפגז השלישי . אנו רואים בכך , שסר הצדה עם המצלמה 
דווקא ברגע זה , התרשלות ברורה ולא רק טעות בשיקול הדעת " . הבוקר יתנו השופטים 
את הכרעת דינו של משה ארגמן , המיוצג על - ידי עורך הדין שמואל באר . יצחק 
טבק שוהה בחו"ל . 
