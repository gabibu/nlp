שר האוצר , יצחק מודעי , עומד לפרסם בימים הקרובים כללים הפוטרים ממס הכנסה 
העברת כספים או שינוי יעוד כספים בחברות ביטוח , קופות גמל וקרנות פנסיה . 
הכללים הונחו אתמול על שולחן ועדת הכספים של הכנסת ויפורסמו בשבוע הבא . 
בהתאם לכללים החדשים יוכלו מעבידים להעביר כספים מחברת ביטוח לקופת גמל בנקאית , 
אך לא להיפך . אי אפשר יהיה להעביר כספים מקופה בנקאית לחברת ביטוח . דב 
פלג , יו"ר האגף לפנסיה ולביטחון סוציאלי בהסתדרות , תקף את הכללים ואמר 
שחברת אל על לא תוכל להעביר את הכספים שנצברו למבטחים או לקרן פנסיה הסתדרותית 
אחרת , וכי הכללים ימנעו גם העברת כספים של מושבים וקיבוצים לקרנות הפנסיה . 
בחברות הביטוח זועמים על ההוראה המאפשרת להוציא כספים מחברת ביטוח לצורך 
העברתם לקופה בנקאית , והאוסרת העברה מקבילה מקופה בנקאית לחברת ביטוח . 
עם זאת פרסום הכללים החדשים יפשיר את הקיפאון המוחלט שנוצר בהעברות כספים 
בין קופות גמל עקב חוזרי נציבות מס הכנסה מינואר 0991 , שקיבלו גיבוי בחוק 
" הסדרים במשק המדינה " שעבר בכנסת בסוף מארס בלא שנערך דיון ציבורי בנושא 
זה . בשבוע שעבר נערך בוועדת הכספים של הכנסת דיון בכללים , ובו השתתפו 
חברים מהוועד הפועל של ההסתדרות , התאחדות התעשיינים ולשכת רואי החשבון . 
