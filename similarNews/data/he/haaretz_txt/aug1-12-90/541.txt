בודפשט ( מיוחד ל"הארץ " ) . ראש ממשלת הונגריה , יוזף אנטאל , נענה 
לבסוף ללחץ האופוזיציה , ומסר שלשום בפרלמנט הבהרות על עמדת ממשלתו לגבי 
הצהרתו של ציר הפרלמנט , קאלמן קרי , בעניין התפקיד שמילא הצבא ההונגרי 
בימי מלחמת העולם השנייה . קרי , גנרל בדימוס , שבתקופת המלחמה היה קצין 
בכיר בצבא ההונגרי אשר נלחם בבריה"ם , הצהיר בשבוע שעבר , כי היתה זו מלחמה 
צודקת , משום שהיא התנהלה נגד הקומוניזם . בראיון שהתפרסם שלשום , הוסיף 
קרי , כי פיקוד הצבא ההונגרי החליט על כניסה למלחמה ביוזמתו , ולא בלחץ 
הגרמנים , ומאחר שהמטרה היתה להרחיק מהונגריה את סכנת הדיקטטורה הפרולטרית , 
באופן אישי לא היתה לו כל הסתייגות מן הצעידה קדימה . אנטאל ביקש " להבהיר 
באופן חד - משמעי " , כי אין בפרלמנט ההונגרי אף סיעה , המזדהה עם מלחמתו 
של היטלר , או שמנסה לטהר את מדיניות התמיכה בהיטלריזם . עם זאת , הוא 
לימד סניגוריה על קרי , בציינו כי הלה " רק רצה להצביע על הדילמה הקשה 
של הקצינים ההונגריים בימים ההם , אשר נבעה מכך שהמלחמה נגד הקומוניזם היתה 
בעת ובעונה אחת גם מלחמה לימין היטלר " . דוברי סיעות האופוזיציה הצביעו על 
הנזק שנגרם לשמה הטוב של הונגריה בעיני העולם הדמוקרטי , כתוצאה מהצהרות 
מסוג הצהרתו של קרי . הפרלמנט ההונגרי בחר שלשום , ברוב של 592 קולות ( 
31 מתנגדים בלבד ) , את נשיאה החדש של הונגריה , ארפאד גונץ . גונץ ( 
86 ) , סופר ומתרגם , הנהנה מאהדה כללית וממוניטין של איש ישר וליברלי , 
נידון בסוף שנות ה05 למאסר עולם , ואף הוחזק במאסר שש שנים . לאחר בחירתו , 
הוא נשא נאום מרשים , שבו הבטיח לשמור על הדמוקרטיה , השוויון וחופש הדיבור . 
בנאומו הוא אף הזכיר את " שותפיו למאבק האנטי - פשיסטי , קומוניסטים ולא - 
קומוניסטים כאחד " . בראיון לרדיו בודפשט , הביע אתמול גונץ את דעתו לגבי 
הכרזותיו של קרי . לטענתו , אמירותיו " משקפות , בלי ספק , השקפה היסטורית 
מוטעית , וסכנתן העיקרית היא בכך שהן עלולות לעודד חוגים מסויימים לנסות 
ולהחזיר את הונגריה לשנת 8391 , בעוד שעליה להשקיף לעתיד , למאה ה12 " . 
