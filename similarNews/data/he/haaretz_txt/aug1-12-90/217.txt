עולים חדשים , שהגיעו באחרונה לישראל , כולם רופאים , שוהים בימים אלה 
בצפת ומבקשים להיקלט לעבודה בבית החולים הממשלתי בצפת ובבתי חולים ומוסדות 
רפואיים אחרים באזור . הרופאים , ברובם חדשים , עוברים הכשרה בבית החולים 
בצפת כדי שיוכלו לגשת לבחינות הרישוי . מנהל בית החולים בצפת , ד"ר גבי 
כנען , מסר אתמול במסיבת עיתונאים כי רופאים רבים , שעברו את בחינות הרישוי , 
כבר נקלטו בבית החולים בצפת . חלקם , הוא אמר , נקלטו על חשבון רופאים 
ותיקים אשר ויתרו על חלקיות משרותיהם כדי לקלוט את העולים החדשים . ד"ר 
כנען יצא אתמול בקריאה למשרד הקליטה ולכל הגורמים המסייעים בקליטת העלייה , 
לסייע לרופאים , אשר תפסו את מרבית מקומות הקליטה בצפת , להתפזר גם בערים 
וביישובים אחרים בגליל . מנהל בית החולים הבטיח לסייע לכל אותם רופאים עולים 
חדשים להיקלט במקומות מגוריהם החדשים , ובעתיד אף לסייע להם להיקלט בבית 
החולים . ד"ר כנען מסר עוד כי בימים אלה התארגנו 03 משפחות של רופאים , 
אחיות ועובדים אחרים מבית החולים והקימו עמותה לבניית שכונת מגורים חדשה 
בצפת . חברי העמותה מבטיחים ש%06 מהבתים שיוקמו יוקצו לעולים החדשים . 
