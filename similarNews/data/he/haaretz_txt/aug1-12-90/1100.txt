עמון ( ע"ר וע"ץ ) . 61 אזרחים מערבים הצליחו להגיע בשלום מעיראק לירדן 
כך מסרו מקורות דיפלומטים . בסך הכל הצליחו כמה עשרות אנשים להגיע לרבת - 
עמון בדרך היבשה , מאז הודיעה עיראק על פתיחת הגבול עם ירדן , ביום שני 
בערב . אולם למרות ההודעה , מסרו דיפלומטים איטלקים כי כוחות עיראקים מנעו 
מקבוצה של אזרחים מערביים מלהגיע במכוניות לירדן . " שמונה עד עשר מכוניות 
עזבו את בגדאד ביום שלישי בבוקר , ונעו במשך שלוש או ארבע שעות לעבר הגבול 
הירדני , אלא שחיילים עיראקים אילצו אותם לחזור על עקבותיהם " , אמר אחד 
הדיפלומטים . עוד נמסר , כי 03 אזרחים של מערב - גרמניה נמצאים בנמל התעופה 
של בצרה שבדרום - עיראק , וממתינים לקבלת אשרות ירדניות , כדי לחזור לארצם 
באמצעות ירדן . בירדן הביעו אתמול צירי פרלמנט , ראשי מפלגות , איגודים 
מקצועיים ועיתונים תמיכה בעיראק , וגינו את ארה"ב . " אנו שמחים על העמדה 
העיראקית , המבטאת את שאיפות האומה הערבית " , אמר ציר פרלמנט , מרואן 
חאמוד . כמה ראשי איגודים מקצועיים ועשרות צירי - פרלמנט הקימו " ועדה 
עממית להגנת האומה הערבית " , והכריזו כי יותר מ000 , 5 ירדנים התנדבו להילחם 
לצידה של עיראק . " אנו מוצפים בקריאות טלפוניות מאנשים הרוצים לצאת ולעזור 
לצבא העיראקי " , אמר ראש הוועדה , עדנאן רשדאן . אולם פקידים ירדניים 
אמרו , כי בינתיים לא יישלחו מתנדבים לעיראק או לכוויית . העיתונים תקפו 
את מה שהם כינו " התוקפנות האימפריאליסטית - ציונית " , והוקיעו את המדינות 
הערביות שהצביעו בעד גינוי של הליגה הערבית לפלישה העיראקית . " אנו קוראים 
לממשלות ערב להבהיר את עמדותיהן . . . ולהעניק את כל הסיוע הפוליטי , 
הצבאי והכלכלי לעיראק , המתייצבת בפני ההתקפה הגדולה ביותר בהיסטוריה המודרנית " , 
הודיעה מפלגת הבעת הפרו - עיראקית ברבת - עמון . המפלגה הדמוקרטית העממית 
קראה לגיוס לאומי . שני צירי פרלמנט , מנסור מוראד ופאקיר קוואר , הזהירו 
את ארה"ב מפני התערבות צבאית נגד עיראק . 
