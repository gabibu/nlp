אולאן באטור ( ע"ר וע"ץ ) . מפלגות האופוזיציה במונגוליה אמרו אתמול כי 
הן שבעות רצון מהישגיהן בבחירות הכלליות החופשיות הראשונות , שהתקיימו שם 
בסוף השבוע שעבר , אולם התלוננו על לחצים ואפלייתן לרעה במערכת הבחירות . 
המפלגה הקומוניסטית ששלטה במונגוליה למעלה מ07 שנה , והודיעה כי היא מוכנה 
לעבור לשטון רב - מפלגתי בתחילת השנה הנוכחית , קיבלה רוב מוחלט בבחירות 
הכלליות שהתקיימו ביום ראשון . מנהיג המפלגה הדמוקרטית במונגוליה , ארדנה 
באטואול , אמר כי המפלגה הדמוקרטית והאגודה הדמוקרטית , שתי המפלגות שהתארגנו 
באחרונה , זכו להישגים משמעותיים בבחירות אלה . " מסקנתנו מהתוצאות היא 
שהבחירות היוו צעד חשוב לקראת כינונה של דמוקרטיה בארצנו " , הוא אמר , 
והוסיף שהוא רואה בבחירות צעד חשוב לקראת התבססותן של מפלגות האופוזיציה 
במונגוליה . עם זאת הוא התלונן על לחצים שהופעלו על מפלגות האופוזיציה ועל 
הפלייתן לרעה במערכת הבחירות . תוצאות לא סופיות הראו שלקומוניסטים , שקיבלו 
% 06 בבית התחתון של הפרלמנט ו%58 בבית העליון , יש רוב מוחלט בשני הבתים . 
באטואול אמר כי מפלגתו קיבלה 63 מושבים מתוך 204 המושבים בבית העליון , 
אולם מקורות בוועדת הבחירות אמרו כי המפלגה הדמוקרטית קיבלה 32 מושבים בלבד . 
ראשי המפלגה הקומוניסטית הודיעו כי הם מוכנים להקים ממשלת קואליציה בשיתופם 
של יתר המפלגות . 
