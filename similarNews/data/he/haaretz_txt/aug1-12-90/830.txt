בקונסרווטוריון למוסיקה ברחוב שטריקר בתל אביב מתנהל החודש פרויקט מוצלח 
ביותר שיזמה האופרה הישראלית החדשה הסדנה השנתית לזמרי אופרה . מי שמסתובב 
במסדרונות יכול לשמוע מבעד לדלתות החדרים קטעים מריגולטו , לה בוהם , מאדאם 
באטרפליי , בביצוע מגוון של כשרונות רעננים . בחדרים נערכים שיעורי איטלקית 
למתקדמים , שיעורי תנועה ושיעורים בבימוי ומשחק . במסדרונות מסתובבים צעירים 
חייכנים , בעלי המזל שהצליחו להתקבל לסדנה המופלאה הזאת , ומבצעים סולמות 
כדי לחמם את הגרון לפני השיעור . בכל היכרות נוסף אחרי הצגת השם גם האפיון 
המוסיקלי : בריטון , סופרן , טנור . הסדנה לזמרי אופרה הפכה בשלוש שנות 
קיומה לאחת משש או שבע הסדנאות היוקרתיות ביותר בעולם בתחום זה . בשנה הראשונה 
השתתפו בה 02 זמרים . השנה הגיעו 46 , בהם אמריקאיים רבים , צרפתים , 
הולנדים , ניו זילנדים וישראלים . רבים מהמשתתפים הם זמרים מקצוענים , 
כמו גבי שדה ורובין וייזל קפסוטו מהאופרה הישראלית , אך יש גם תלמידים 
בתחילת הדרך . בזמן שאינם בכיתות הלימוד , עסוקים המשתתפים , כמו בכל 
קייטנה , בגיבוש חברתי : מסיבות , הליכה משותפת לים וטיולים בארץ . את 
מכלול הגורמים שהפכו את הסדנה לשם דבר אפשר לסכם בשם אחד : גון דורנמן . 
דורנמן , המדריכה הראשית של ה"מטרופוליטן אופרה " לשירה באיטלקית ובצרפתית , 
היא גם יהודיה עם לב חם . היא מכינה באופן אישי זמרים לתפקידים באופרות , 
ובין אלה שאתם עבדה : לוציאנו פאווארוטי , פלאסידו דומינגו , קירי טה 
קנאווה , ומונסרה קאבאיה . את קשריה האישיים עם זמרי אופרה ועם מיטב המורים 
לפיתוח קול בארה"ב היא מנצלת כדי לשכנעם לבוא לארץ וללמד בסדנה , במשך שלושה 
שבועות . אלה לא עומדים בפני כושר השכנוע והקסם האישי שלה ובאים . השיעורים 
מתחילים בכל יום בעשר בבוקר . לכל תלמיד נקבע סדר יום , הכולל שיעורים 
שבהם המורים עובדים אתו באופן אישי , תוך התמקדות בשגיאות ובחולשות הפרטיות 
שלו . המורים גם מכינים את התלמידים לתפקידים שיבצעו באופרות שמועלות במשך 
החודש בפני קהל . בשיעורי בימוי מעמידים את האופרות הללו בעזרת במאים ידועי 
שם , כמו דיוויד מורלוק , במאי בכיר במטרופוליטן . סיגל זעירא , בת 42 , 
היא מצו סופרן שלומדת כבר שלוש שנים אצל דורמנן , בבית הספר למוסיקה במנהטן . 
את הבחינות לסדנה עברה בארה"ב והיא משתתפת בה מאז הוקמה לפני שלוש שנים . 
בשיעור הראשון שלה בבוקר יום ששי היא חוזרת עם ריטה פאטאנה , אחת המורות 
המבוקשות ביותר בניו יורק לפיתוח קול , שהצליחה להכניס את תלמידיה למיטב 
בתי האופרה בעולם , על יצירות שתבצע ברסיטל לפני שובה ללימודים . " אני 
חיה בניו יורק , ולכן אני יודעת להעריך כל כך את מה שאנחנו מקבלים כאן . 
כל מורה שהגיע לכאן לוקח 021 דולר לשיעור בסטודיו שלו בניו יורק . כאן 
הם מקבלים אולי 002 דולר ליום , ומלמדים עשרות תלמידים . אבל ההזדמנות 
אינה רק כלכלית : פשוט קשה מאוד להתקבל אליהם . הם מבוקשים בעיקר על ידי 
זמרים מקצועיים . כאן אנחנו מקבלים אותם על מגש של כסף " . פאטאנה החלה 
קריירה מבטיחה של זמרת , אך ויתרה עליה למען הקריירה של בעלה , המנצח גוזפה 
פאטנה , שמת השנה . היא הקדישה את חייה להוראה , ולדבריה , אם היתה מסוגלת 
לכך , היה הביקוש מוביל אותה לעבוד 42 שעות ביממה . " לפעמים קשה להגיד 
לא לזמר שמתכונן לתפקיד חשוב " . היא מופתעת מאוד מהרמה של הזמרים בסדנה 
בכלל , וזו של הזמרים הישראלים בפרט : " יש כאן מאגר של כשרונות צעירים 
בעלי גישה מאוד אינטליגנטית למוסיקה . גון , ששכנעה אותי לבוא , צדקה 
בכל מלה " . כמו בכל שנה , גם הפעם יש תלמידים שממקדים את מרב תשומת הלב . 
בשנה שעברה היה זה הזמר המקסיקני פרננדו דה לאמורה , שהוזמן במהלך הסדנה 
לבחינה אצל זובין מהטה , ובעקבותיה שר לאחרונה את תפקיד אלפרדו בהפקת " לה 
טרוויאטה " שהעלתה הפילהרמונית הישראלית . השנה מדברים על מקסיקני נוסף , 
אוסקר סמנו , שהוא תלמידו של הבריטון מהמטרופוליטן , לואיגי דה קוויליקו , 
אף הוא ממורי הסדנה . כוכב נוסף הוא דיוויד סמית , טנור גדול ממדים בן 
03 , שמכונה " פאווארוטי החדש " . סמית הגיע לכאן בעקבות מורתו האישית , 
וירגיניה זיאני , ילידת רומניה , סופרנו מפורסמת בזכות עצמה , שהופיעה 
בכל בתי האופרה הגדולים לצדם של גדולי הזמרים , כולל פאווארוטי , והיום 
היא נחשבת אחת המורות המבוקשות בעולם . השיעור שהיא עורכת לסמית במהלך הסדנה 
הוא חוויה מוסיקלית וגם שעשוע מוחלט . " אתה מוכרח לשחרר את כל הגוף כשאתה 
שר " , היא מוכיחה אותו , ומדגימה אריה מרגשת תוך שהיא פוצחת בריקוד סוער 
" אי אפשר לשיר אמורה אמורה כשהראש קפוא ! " . סמית אומר שהוא לא חש במיטבו 
באותו בוקר . זיאני : " מה אתה חושב ? שכשפאווארוטי קם בבוקר הוא תמיד 
נשמע טוב ? הוא בן 55 , לא ילד כמוך , ואני מבטיחה לך שבגילך היה לו חצי 
מהקול שיש לך . אתה מוכרח לתת כל מה שיש לך גם פה בשיעור . למרות שנוכחים 
כאן רק שלושה אנשים תתייחס אליהם כאילו הם הקהל במטרופוליטן " . קפמאבינבסוף 
השיעור סמית תשוש , אבל לא מתלונן : " היא נפלאה . היא לא רק משפרת את 
הטכניקה שלי , היא מלמדת אותי להיות אמן " . זיאני מתכוננת לעבוד אתו עוד 
שנתיים לפחות : " יש לו קול עמוק ומאוד משכנע . הוא עובד קשה מאוד . 
אני מקווה שבסוף התהליך אני אתרום לעולם האופרה טנור גדול חדש " . גם היא 
הגיעה לכאן בהשראת דורנמן : " היום אני מקדישה את עצמי לצעירים . אני 
מאוד גאה על ההזדמנות שניתנה לי לבוא לכאן " . במהלך הסדנה יועלו החודש 81 
אופרות בפני קהל , ביניהן " הטלפון " של מנוטי , " מאדאם באטרפליי " 
של פוציני , " לה וילי " של פוציני , " הכתרתה של פופיאה " של מונטוורדי , 
" נשף המסיכות " של ורדי , ערב אופרות לפי יצירות שייקספיר : " פלסטף " , 
" אילוף הסוררת " , ועוד . כמו כן מתקיימות מדי שבוע כיתות אמן פתוחות 
לקהל . ב8 . 52 יתקיים קונצרט הסיום באולם " נגה " בהשתתפות כל תלמידי 
הסדנה . 
