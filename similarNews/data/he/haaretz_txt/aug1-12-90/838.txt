ששת השיניים מתבטאת בהרס הרקמות הקשות של השן . סוכרים ושאריות מזון חודרים 
אל חריצי השיניים ומגבירים את סכנת הריקבון . עליהם מתפתחים חיידקים , 
שניזונים בעיקר מפחמימות . בתהליך פירוק הפחמימות נוצרות חומצות , שממיסות 
את זגוגית השן . אנזימים שונים , שמופרשים על ידי החיידקים , פוגעים בדנטין . 
פעולה ראשונה למניעת עששת היא הקניית הרגלי אכילה נכונים . מומלץ לצמצם 
את השימוש בסוכרים ובפחמימות תוססות ולהעדיף תחליפי סוכר . אם אוכלים דברי 
מתיקה , רצוי מאוד לאוכלם בסמוך לארוחות , ולצחצח שיניים לאחר כל ארוחה . 
ישנה חשיבות מרבית לטיב מברשת השיניים . בעבר חשבו , כנראה בטעות , שזיפים 
קשים יעילים יותר להסרת שיירי המזון והחיידקים . היום מודעים לנזקים שהם 
יכולים לגרום לחניכיים , ולכך שאינם מגיעים לכל שטח הפנים של השן . אורך 
החיים של הזיפים קצר יחסית , ולכן יש להחליף את המברשת 56 פעמים בשנה . 
גם למבנה הידית , שיפועה והזווית שלה , נוחות האחיזה בה וגודל הראש חשיבות 
מרבית בקביעת איכות המברשת ויעילותה . מומלץ להתייעץ עם רופא השיניים או 
הרוקח . הרופא ייקח בחשבון גם את גודל הפה וגודל השיניים , שכן המברשות 
המקצועיות מיוצרות בגדלים שונים ובמספר שורות וגודל ראש משתנים . לחברת אורל - 
בי מברשות מיוחדות לילדים , שלהם התקנים אורטודנטיים ליישור שיניים . 
יש להשלים את צחצוח השיניים בניקוי בעזרת חוט דנטלי , שאותו מחדירים לרווחים 
שבין השיניים ובין צוואר השן לחניכיים . פעולה זו מסלקת שיירי מזון ממקומות 
שאליהם לא מגיעה המברשת . באחרונה ניתן למצוא בשוק חוט חתוך ומוכן לשימוש , 
שמתוח על מתקן פלסטי קטן . כן ניתן להשיג מחטים פלסטיות קשורות לחוט חתוך , 
המוחדרות מעל לגשרים ומאפשרות פעולת ניקוי במקום שאין דרך אחרת להגיע אליו . 
טיפול מתמיד יכול לצמצם היווצרות אבנית על השיניים . למניעת האבנית הצטרפו 
באחרונה גם משחות שיניים מיוחדות , שנקראות אנטי - טארטר . בארץ ניתן למצוא 
משחות כאלה מתוצרת קולגייט וקרסט . הן מכילות גרגרים זעירים , שחיכוכם 
עם זגוגית השן שוחק ומסיר את האבנית . טיפול אחר הוא שימוש בפלואורידים , 
מלחי הפלואור , והוא נחשב האמצעי היעיל והחשוב ביותר למניעת העששת . 
יש פלואורידים שפועלים דרך מערכת העיכול וניתנים במי שתייה מועשרים , בטבליות 
מציצה או בטיפות לבליעה . פלואורידים אחרים פועלים באופן מקומי ובאים במגע 
ישיר עם השיניים . אלו מצויים במשחות שיניים שונות ובתמיסות לשטיפת הפה . 
השימוש בפלואורידים הניתנים בבליעה מוגבל לריכוז יומי מרבי , שתלוי במשקל 
הגוף , בכמות הפלואוריד במי השתייה ובטמפרטורה הממוצעת . פלואורידים לשימוש 
מקומי יכולים להינתן כתוספת או במקום פלואור במי השתייה . יצרני התכשירים 
והיבואנים השונים תרמו למודעות הגוברת לטיפול מונע ולשמירה על היגיינת הפה . 
משחות שיניים רבות מכילות פלואורידים : פלואוריד של שמן , אלמקס של טבע , 
משחות הטארטר - קונטרול של קולגייט וקרסט ועוד . פלואור בריכוז נמוך וידוע 
מונע עששת , בריכוז גבוה מדי הוא משפיע לרעה על השן המתפתחת ועל זגוגית 
השן . חברת קולגייט מציגה משחה חדשה להגנה על החניכיים , שלדברי היצרן גם 
מפחיתה את רובד חיידקי השן ( פלאק ) ומונעת היווצרות רובד חדש . כן מסייעת 
המשחה במניעת נסיגת החניכיים . המשחה מכילה גם נתרן - פלואוריד לחיזוק זגוגית 
השן . בשוק ניתן למצוא גם מגוון רחב של תכשירים לשטיפות פה . השימוש בהם 
מומלץ כהשלמה לצחצוח השיניים לילדים , מבוגרים ובני נוער , במיוחד לאלה 
המטופלים במכשירים אורטודנטיים , שמקשים על צחצוח יעיל . ריץ אנטי - פלאק 
של גונסון וגונסון נמכר בשני טעמים ומכיל חומר פעיל להרחקת רובד החיידקים , 
שנשאר לאחר הברשת השיניים , ונתרן פלואוריד . לבקבוק מצורפת כוסית מדידה 
אוטומטית . התכשיר מיובא על - ידי רנדי בע"ם . " פלקס " שטיפה לפני 
צחצוח השיניים להסרת רובד החיידקים ולהורדת כתמים ממשטח השן מיוצר על - 
ידי חברת פייזר האמריקאית , מיובא על ידי חברת פרומדיקו ומשווק ע"י דיפלומט . 
דנטי - קיר מיוצר ע"י תרימהמעברות בטעמי קינמון , מנטה ומסטיק , טעמים 
שנמצאו כמועדפים יותר על ידי ילדים . מיועד לשימוש לאחר הצחצוח ומכיל נתרן - 
פלואוריד , למניעת עששת . לדברי היצרן , התכשיר מומלץ על - ידי רופאי 
השיניים . אודקס 8 מיובא ע"י אגיס , שטיפה לרענון הפה המכילה חומר אנטיספטי 
להשמדת החיידקים וכן מלחי פלואור . את תכשירי השטיפה יש להחזיק בפה במשך 
דקה , קרוב ככל האפשר לשיניים . מאחר שאסור לבולעם , לא מומלץ לתת אותם 
לילדים מתחת לגיל שש . . 
