ארגון מגדלי הפרחים הודיע אתמול ליו"ר הוועדה לאסטרטגיה חקלאית , ח"ך יואש 
צידון ( צומת ) , כי יחרים את הוועדה וכי נציגיו לא ישתתפו בישיבותיה , 
בגלל שילובו של יצואן הפרחים , גדעון ביקל , בוועדה . מזכיר ארגון מגדלי 
הפרחים , שלמה קליין , אמר כי ביקל , כיצואן פרטי , אינו יכול להביע 
עמדה אובייקטיווית בישיבות הוועדה , מאחר שהואמייצג אינטרס אישי . לדבריו , 
שיתופו של ביקל עלול להוליך את הוועדה לגיבוש המלצות " הנוגדות את טובתם 
של כלל מגדלי הפרחים " . בתגובה אמר אמש ח"ך צידון כי הוועדה , שמונתה בידי 
שר החקלאות , אמורה להציג בתוך חודשיים - שלושה את ממצאיה " ומי שלא ישתתף 
בה , ההמלצות יסוכמו בלעדיו " . לדבריו , הודעתו של ארגון מגדלי הפרחים 
על החרמת הוועדה , משקפת אך ורק את עמדתם של 23 עסקנים בארגון . ח"ך צידון 
ציין כי ביקל אמנם משמש כמשנה ליו"ר הוועדה לאסטרטגיה חקלאית וכיו"ר ועדת 
המשנה לעניין שילובם של מוצרים חקלאיים מישראל באירופה של 29 , אולם אינו 
משתתף כלל בוועדת המשנה לעניין הפרחים . במשרד החקלאות העריכו אתמול שמאחורי 
ההודעה של ארגון מגדלי הפרחים עומדת אגרקסקו , הרואה בביקל גורם מתחרה . 
יצוין שעמותות החקלאים הנאבקות נגד המונופול של " אגרקסקו " ומועצת ההדרים 
בייצוא של תוצרת חקלאית טרייה , ציינו שהן תומכות בשילובו של ביקל בוועדת 
צידון . 
