בכתב העת " עתמול " , המוקדש להיסטוריה של ארץ ישראל , מספרים דפנה הר 
אבן וגדעון ביגר את תולדות הקמתו של איצטדיון המכבייה . בסוף דצמבר 1391 , 
שלושה חודשים בלבד לפני פתיחת התחרויות , עדיין לא נקבע מקום לאיצטדיון . 
לבסוף , לאחר מועמדת של מקומות שונים , הוחלט להקימו באזור לרכיבת סוסים 
בשפך הירקון . האדמה היתה ממשלתית , ועיריית תל - אביב פנתה לנציב העליון 
הבריטי להחכיר לה את המקום למען האיצטדיון . " האנגלים , שידעו להעריך 
ספורט , מסרו את המגרש לעירייה חינם " . נותרו 54 יום בלבד . התכנון הוטל 
על מהנדס העיר , יעקב בן - סירא , וב92 במארס 2391 נפתח האיצטדיון בפני 
משלחות יהודיות מרחבי העולם . שלושה חודשים עברו מההחלטה , דרך התכנון 
והבנייה ועד לפתיחה . קצת הלאה מול האיצטדיון הזה , שהיום הוא עזוב ונטוש , 
מתנוסס בית ההלוויות שהקימה עיריית תל - אביב . תהליך הקמתו של מבנה פשוט 
זה התארך מעל לשש שנים , בגלל שורה של חילוקי דעות בין - מוסדיים . זהו 
המרחק שעברה החברה היהודית בארץ ישראל : מתושייה , יוזמה , הכרעה חדה 
ומהירות ביצוע להתחבטות , ועדות בין - משרדיות , ובעיקר לאיטיות וסחבת 
שהפכה לשם דבר . איזה מסלול ייסורים היה צריך לעבור היום כדי להקים איצטדיון 
כזה . האם בכלל מישהו מתאר לעצמו כי מינהל מקרקעי ישראל היה מעביר לצורך 
זה קרקע לעירייה בלי תמורה , ובתוך כמה שבועות ? והתכנון רק הוא עצמו 
היה מתארך שנים רבות . למה להרחיק לכת , הלוא הקמתו של איצטדיון בירושלים 
הוא סיפור מתמשך של שתי עשרות שנים , כאשר הציבור החרדי מנצל את זכות ההתנגדות 
הרחבה של חוק התכנון והבנייה ומגיש אלפי בקשות התנגדות , שכל תכליתן אינה 
אלא עיכוב והכשלה . השיתוק ההדדי והסחבת באים לידי ביטוי מכאיב במיוחד בימים 
אלה : זה למעלה משנה אין הממשלה לא זו , ולא קודמתה מסוגלת לקבל הכרעות 
פשוטות , מהסוג האלמנטרי , בנושא כה חשוב וכה קיומי כמו העלייה . עוזי 
בנזימן ( " הארץ " , 8 . 2 ) מתאר נאמנה את הסתיידות העורקים בממשלה ואת 
השיתוק שאחז בגוף הפוליטי נוכח אתגר העלייה . והוא מוסיף , כי מחזה זה 
" מלמד שהתושייה והחיוניות הישראליות המפורסמות הן אגדות מימים של פעם ולא 
תווי היכר באופי הלאומי של היום " . התבוננות במציאות מוכיחה , שאין זה כך : 
לסחבת ולשיתוק של המערכת הפוליטית אין מקביל בהתנהגות הישראלים . כנגד 
האיטיות של מקבלי ההחלטות , שרירים וקיימים כל סימני ההיכר שלנו : מדברים 
מהר , אוכלים מהר , רצים מהר לספר לחברה . אין בטלה , אדישות ואיטיות 
בעבודתם של הישראלים . רבים , בניגוד לאגדה , עובדים קשה ושמם יוצא לשבח 
ולתהילה בחו"ל . כפי שמציין בנזימן , בנושא קליטת העלייה התגייס הציבור 
הישראלי , באמצעות ארגוני מתנדבים וסתם אזרחים בעלי תושייה , באותה אנרגיה 
ובאותה יוזמה , שהעדרן בולט כל כך בצמרת של אותה חברה פוליטית ודינאמית . 
זאת ועוד : העיריות והרשויות המקומיות על אף מיעוט סמכויותיהן בהשוואה 
לסמכויות של רשויות מקומיות במדינות מערב הפגינו גישה מעשית ועניינית בכל 
הקשור בקליטה חברתית ובדיור . אכן , אם יש צד של זכות בקליטת העלייה כל 
כולו מגיע להן . מציאות זו מאירה את סוד העניין : אין לנו כאן עניין עם 
אופי לאומי . יש לנו עניין עם פגמים מבניים , המשתקים את יכולתו של השלטון 
המרכזי לפעול באותו מרץ המאפיין את התאים האחרים בחברה הישראלית . השיתוק 
אינו פנימי , אלא נובע מכך שאבריו העצמאיים של הגוף הפוליטי לא זו בלבד 
שהם פועלים בלא שליטה מרכזית , הם אף לופתים זה את זה באחיזת נלסון כפולה , 
המונעת כל תנועה . היריבויות הבין - משרדיות והבין - אישיות , התלות 
המתמדת של ראש הממשלה בכל בדל סיעה , הקפריסות המנוגדות של מרכיבי הקואליציה , 
חוסר היכולת לקבל הכרעה כנגד מי שהרוב תמיד תלוי בו אלה הדברים שהולידו 
והחמירו אותה מחלה קשה המאיימת היום על ישראל . מי שאינו מבין זאת , מי 
שטוען כי " כולנו אשמים " , אינו מבין דבר . 
