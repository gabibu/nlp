" ההתפרעויות ברחובות ירושלים בימים האחרונים , שהיו מן האירועים הקשים 
שפקדו את הבירה , לא תרמו לאווירה של עידוד השקעות והגדלת התיירות בעיר . 
השפעות אלה נוספו עתה לקשיים הרבים הניצבים בפני ירושלים בתחום הפיתוח הכלכלי 
ונצטרך עתה למאמץ מוגבר " . כך אמר אתמול ראש עיריית ירושלים , טדי קולק , 
לשר התעשיה והמסחר משה נסים . השר נסים ביקר בירושלים , כאורח העירייה 
והרשות לפיתוח ירושלים כדי לסקור את צרכי הפיתוח הכלכלי של הבירה . נסים 
אמר כי בחר לפתוח בירושלים את סדרת הביקורים שהוא מתכוון לקיים במפעלים ובאזורי 
תעשיה ברחבי הארץ במסגרת תפקידו כשר התעשיה . הוא אמר כי משרדו מייחס חשיבות 
רבה לפיתוח התשתית והשירותים במערך התעשיה של ישראל . ירושלים חייבת לקבל 
נתח משמעותי מהמשאבים שמעמיד המשרד לנושא זה . אשתקד הועמד למטרה זו תקציב 
של 009 אלף שקל , והשנה מתכוון משרד התעשייה להעלותו ל6 וחצי מיליון שקל . 
השר ציין , כי הוא תומך בעמדת עיריית ירושלים בדבר הצורך בהרחבת תחום השיפוט 
של הבירה כדי לאפשר פיתוח תשתית הולמת לכלכלה ולמסחר . לדעתו , על ירושלים 
להפוך למרכז כלכלה , עסקים ותעשיות עתירות טכנולוגיה . " הבירה חייבת 
לקלוט נתח רציני מן העולים המגיעים עתה לישראל " , אמר . בתוך כך , קרא 
שר הדתות , אבנר שאקי , לכל רבני הערים והשכונות בישראל לפתוח במסע הסברה 
כנגד פעולות נקם בחפים מפשע , בעקבות פעולות הנקם שאירעו בירושלים לאחר 
רצח הנערים רונן קרמני ואייל טובול ז"ל . השר ביקש כי הרבנים ישלבו זאת 
גם בדרשותיהם בשבת בבתי הכנסת . 
