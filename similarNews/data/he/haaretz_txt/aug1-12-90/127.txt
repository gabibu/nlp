ארגון קניות הצפון עומד למכור את מניותיו בתאגיד הפרחים " אביב " , במחיר 
נמוך במיוחד , לגורמים אינטרסנטיים בקרב מגדלי פרחים . כך טוען יו"ר האגודה 
במושב בורגתא שבשרון , דני ארז , החבר במוסדות של ארגון הקניות . האסיפה 
הכללית של ארגון קניות הצפון זומנה ליום ראשון הקרוב בחיפה , כדי לאשר את 
העברת חלקו של ארגון הקניות בתאגיד " אביב " , המגיע ל%82 , לידי נאמן . 
זאת , כדי שמגדלי הפרחים יוכלו לרכוש מניות אלה . לדברי ארז , מנהל ארגון 
הקניות , בנימין בן - דוד , קבע , בלי להסתמך על הערכת שמאי , כי השווי 
של חבילת מניות זו שתירכש על ידי המגדלים מגיע ל000 , 003 דולר , סכום נמוך 
בהרבה מהעלות הריאלית . שכן , לפי הערכות שנעשו , שוויו של תאגיד " אביב " 
מגיע ל01 מיליון דולר ואילו חלקו של ארגון קניות הצפון ב"אביב " שווה ל3 
מיליון דולר . ארז מציין כי הנושא הועבר להכרעתו של מזכיר תנועת המושבים , 
נסים זווילי , והאחרון קבע סכום נמוך אף מזה 000 , 002 דולר . ארז מתכוון 
לפנות לרשם האגודות השיתופיות , לנוכח מה שכינה " הברחת נכסים של הארגון 
הנמצא במצב של פשיטת רגל , לקבוצות מגדלים מסוימות " . הוא הטעים שחובותיו 
של ארגון קניות הצפון , רובם לבנק הפועלים , מגיעים כיום ל01 מיליון ש"ח . 
בנוסף לכך , חברת " שירותי אשראי לישראל " , הנמנית עם נושיו של הארגון , 
מינתה לפני כחצי שנה כונס נכסים מטעמה , המפקח על ניהול הארגון . לדברי 
ארז יש לפרסם מכרז לגבי הוצאת המניות למכירה . מזכיר תנועת המושבים דחה אמש 
את דבריו של ארז ואמר כי השווי של המניות שנקבע על ידו , מבוסס על תחשיב 
אובייקטיווי . לדבריו , כשהוקם תאגיד " אביב " , היה חלקו של ארגון קניות 
הצפון בתאגיד בשווי של 000 , 001 דולר . בהתחשב בכך שכל ההשקעות ב"אביב " 
היו על חשבון מגדלי הפרחים ובחישוב של ריבית סבירה לתקופת ההשקעה , הוערך 
כך חלקו של הארגון ב"אביב " . זווילי ציין שבמקרה של מכירת מניות התאגיד , 
אין צורך בפרסום מכרז . " על איזה גורמים אינטרסטיים מדובר ? הרוכשים 
הם מגדלי פרחים , חברי מושבים " , אמר . 
