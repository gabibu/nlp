כמעט חודשיים של בדיקות נדרשו כדי לאתר במדויק את אופיו של הליקוי בטלסקוף 
החלל " האבל " , אבל בשבוע שעבר הצליחו מומחים לאופטיקה של טלסקופים לקבוע 
בבירור את מקורו . ראש הצוות המדעי של הטלסקוף , כריסטופר בורוז , הודיע 
כי הליקוי , הגורם טשטוש התמונות המתקבלות בטלסקוף , נובע מליטוש לא - 
נכון של המראה הראשית : " יהלום הכתר " של טלסקוף החלל . המראה הראשית , 
בקוטר 4 . 2 מטרים , שלוטשה עד לדיוק של חלקי מיקרון , לוטשה לקוער מוטעה . 
בשל הליקוי בצורת המראה , קרני האור המוחזרות ממנה אינן מרוכזות לנקודה 
במראה המשנית שבה אין ליקוי והן מועברות מן המראה המשנית אל המצלמות באופן 
כזה שכל כוכב זוכה לתוספת של הילה מטושטשת במקום שייראה בעל גבולות חדים . 
ההודאה כי דווקא אותה מראת ענק יקרה , שזכתה לפני שיגור החללית לשבחים ולתיאור 
מדויק של מערכת הליטוש וסדרת הביקורות שעברה , התגלתה כפגומה , תקשה בוודאי 
על ראשי סוכנות החלל האמריקאית הנתונים להתקפות קשות בדעת הקהל ובקונגרס . 
אבל איתור התקלה דווקא במראה זו הביא לאנחת רווחה מצדם של מומחי אופטיקה 
בארה"ב . מומחים שניסו כבר לפני חודשיים לקבוע אם הליקוי הוא במראה הראשית 
( כפי שהתברר ) או במראה המשנית , הקטנה יותר שקוטרה 03 ס"ם . אנשי נאסא , 
המבקשים לתקן את הטלסקוף , שמחירו יותר מ2 מיליארדי דולר , מתייחסים אל 
גילוי הליקוי במראה הראשית כאל חדשות טובות של ממש . כאשר התברר בראשית 
חודש יוני , כי התמונות המתקבלות מן הטלסקוף מטושטשות וסביב הכוכבים נוצרת 
הילה מעגלית , היו רק אסטרונומים מעטים שהבינו את החשיבות שבאיתור המראה 
הלקויה . למרבית האסטרונומים היו החדשות הרעות בגדר תרועת אשכבה לתקווה לנצל 
את יכולת הטלסקוף לצפות מעל לשכבה המטששטת של האטמוספרה הרחק אל מעמקי החלל . 
בורוז , ואסטרונומים נוספים בצוות המדעי של תוכנית טלסקוף החלל , ניסו 
להסביר את החשיבות המכרעת שבאיתורה המדויק של התקלה . אילו היתה התקלה קורית 
במראה המשנית , היא היתה גורמת לא רק הילה מטשטשת סביב תמונת הכוכבים , 
אלא גם תופעה המוכרת ממשקפות זולות כ"תופעת הפסיק " כאשר לכוכבים נוסף 
מעין זנב קטן והם נראים כמעט כמו שביטים . בתצפיות הראשונות , שנעשו במצלמה 
רחבת - הזווית לטווח קרוב ( המצלמה הפלאנטרית שנועדה בין היתר לצלם כוכבי 
לכת ) , לא נצפתה תופעת הפסיק . אך מכיוון שמצלמה זו ממוקמת בדיוק במרכז 
שדה ההחזרה של הטלסקוף , הרי שתופעת הפסיק , המעידה על ליקוי במראה המשנית , 
היתה מתאפסת כמעט . אילו היה הפסיק מופיע , הוא היה פוגע בעיקר בתצפיות 
המתוכננות להיעשות על - ידי המכשירים המצויים לצד ציר המצלמה . תפקודם של 
מכשירים אלה , הכוללים ספקטרוגרף , פוטומטר ומצלמה לאור חלש , היה לקוי 
במיוחד אילו התגלתה תופעת הפסיק שכן בשל מיקומם , היה הפסיק נהפך לזנב 
של ממש , שהיה נלווה לכל כוכב . אילו התגלתה תופעת הפסיק , היה נפגע גם 
כל מנגנון הכיוון של הטלסקוף לעבר מטרותיו . המנגנון , המבוסס על מכשירי 
תצפית בשולי ציר הטלסקוף , מזהה ועוקב אחר כוכבים מוגדרים ואילו תמונתם 
היתה נראית כפסיק במקום כנקודה , היה הדבר מחבל בפעולתו . האסטרונומים שביקשו 
לקבוע את מקור הליקוי עשו סדרת בדיקות מיוחדת , שהחלה ב6 ביולי והסתיימה 
בשבוע שעבר . בבדיקות אלה לא התגלו כל סימני פסיק אף באחד מן המכשירים שבטלסקוף 
דבר המעיד , לדברי בורוז , כי הליקוי הוא במראה הראשונית הגדולה . כל 
המכשירים הראו את הטשטוש ההיקפי , אך לא תופעות של " זנב " . המצלמה לאור 
חלש , שהיתה עלולה להיות משותקת אילו היה הליקוי במראה המשנית , הראתה 
טשטוש היקפי , אך לא סימנים של תופעת הפסיק , ומנגנון העיקוב ננעל בלא 
קושי על הכוכבים המבוקשים . הקביעה כי מדובר בליקוי במראה הראשית החישה את 
מאמציהם של מהנדסי החלל של נאסא במעבדות ההינע הסילוני בפאסדינה . אלה מבקשים 
להשלים את תכנונה וייצורה של מערכת עדשות מתקנת למצלמה רחבת - הזווית , 
הפלאנטרית , כדי שישולבו במצלמה המחליפה , שתוכננה בכל מקרה להישלח אל 
טלסקוף החלל באמצעות המעבורת בשנת 3991 . לדברי ראש המחקר של הצוות האחראי 
לתכנון ולייצור של המצלמה רחבת - הזווית מס 2 , גוהן טרוגר , יהיה הרבה 
יותר קל לתקן את הסטייה מן העקמומיות של המראה הראשית מאשר אילו היה מדובר 
בסטייה מעקמומיות במראה המשנית . לדברי טרוגר , מערכת העדשות המתקנת לא 
תהיה מערכת של עדשות , אלא שמונה מראות , שגודל כל אחת מהן כגודל מטבע 
קטן . עקמומיות המראות האלה תתוכנן כך , שהיא תחזיר למקומן את קרני האור 
שהוסטו מן המוקד בשל הסטייה בעקמומיות המראה הראשית . אילו היה הליקוי במראה 
המשנית , היו המתכננים נזקקים ל61 מראות מתקנות והתכנון והביצוע של העקמומיות 
המדויקת בשורה כה ארוכה של מראות - ממסר היו עלולים להתגלות כמשימה מורכבת 
מדי . עם זאת מדגישים המהנדסים , כי יידרשו עוד מדידות רבות כדי לקבוע בדיוק 
מהי מידתה של הסטייה מהעקמומיות המתוכננת של המראה הראשית ומהי צורתה המרחבית 
המדויקת . " אנו מבקשים להיות בטוחים ב%001 כי בידנו הפתרון המדויק " , 
הבהיר טרוגר . באווירת הביקורת הציבורית כנגד נאסא מוטב שמערכת המראות 
המתקנות תתוכנן ותבוצע ללא דופי לפני שהאסטרונאוטים של מעבורת החלל יציבו 
אותה בקרביו של " האבל " בעוד שלוש שנים . 
