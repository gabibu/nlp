ישראל רשאית , בצדק , להתגאות בהישגיה בקשר לטיל נגד טילים " חץ " מתוצרת 
התעשייה האווירית . העובדה ששר ההגנה האמריקאי , ריצרד צייני , הודיע 
עוד לפני ניסויי הירי הראשונים על החלטת הפנטגון להיכנס לשלב הפיתוח הבא , 
מעידה על שביעות רצונם של האמריקאים , הבוחנים את התוכנית בקפדנות . על 
התרשמותם החיובית של האמריקאים אפשר ללמוד משיחה עם האחראי הקודם לתוכנית 
מלחמת הכוכבים , גנרל מוינהאן . להפתעת רבים הצליחה התעשייה האווירית להקדים 
בחודשיים את לוח הזמנים הצפוף של השלב הנוכחי , שבו נבדקת התוכנית לפיתוח 
הרעיון הטכנולוגי החדיש . ישראל עמדה גם בתקציב ההוצאות של שלב זה . ישראל 
תהיה רשאית לברך על המוגמר כאשר ארבעת ניסויי הירי הראשונים יהיו מאחוריה . 
השלב הראשון , שבו ייבחנו השיגור ומערכת ההנעה , הוא הפשוט יותר בהשוואה 
לניסויים האחרים . עם זאת יש לזכור כי מדובר בטיל שמהירותו מגיעה לפי תשעה 
ממהירות הקול . בתחילה יירו טיל בלא שיכוון למטרה . שלושת הניסויים האחרים 
יכוונו למטרות - טילים . מטרת הדימוי תהיה טיל קרקע - קרקע מתוצרת רוסית , 
כלומר , משהו בדומה לטילים לטווח בינוני שמייצרים העיראקים . כל אחד מהניסויים 
יהיה לגבהים שונים ולטווח שונה . באחד מהם , למשל , יירה החץ לטווח של 
עשרות ק"ם ולגובה רב , ושם יהיה עליו להרוס טיל הטס לעבר ישראל . האמריקאים 
לא היו חותמים על הסכם זה , המחייב אותם להשקעות עצומות , לולא היו משוכנעים 
כי למומחים הישראלים יש רעיון שאותו מגדירים כפריצת דרך טכנולוגית . פרטים 
רבים יישמרו בסוד , אך כללית ניתן לומר כי יש בחץ שתי פריצות דרך . מתכנני 
הטיל מקווים לשמור על לוח זמנים קצר יותר . אם הכל יתנהל כסדרו , מתכוונים 
להגיע לייצור ראשוני עוד לפני שיסתיים שלב הפיתוח האחרון . אם לא יהיו תקלות , 
יוכלו בשיטה זו להתחיל בהצטיידות בטילי חץ ב5991 . שני שלבי הפיתוח הבאים 
יהיו יקרים יותר . הוצאות השלב השני , שכבר אושר , יגיעו ל042 מיליון 
דולר . טרם סוכם מה יהיה חלקה של ישראל בו . ואשינגטון דורשת שישראל תגדיל 
את חלקה מ02 ל03 אחוז . השלב השני אמור להימשך 54 חודש . השלב השלישי של 
הפיתוח , שבו יירו עד כ03 טילי חץ , יהיה היקר ביותר , וההערכה שההוצאה 
תגיע ל073 מיליון דולר . הוצאות הפיתוח יגיעו לכ867 מיליון דולר ( במחירי 
אפריל 0991 ) . ההוצאות יתייקרו בוודאי אם חלק מניסויי הירי ייערכו בארצות 
הברית , כפי שהאמריקאים דורשים . בכך לא תמה ההוצאה . אין לשכוח כי מערכת 
החץ זקוקה למכ"ם מתקדם לגילוי ולבקרת אש . הטכנולוגיה למכ"ם זה מצויה בארצות 
הברית , אך גם החברה הישראלית אלת"א נמצאת בקו הראשון של מידע זה . פיתוח 
מכ"ם כזה והצטיידות במינימום של מכשירים , יעלה בעוד כ09 מיליון דולר . 
בישראל נפלו ההחלטות בקשר לסוג המכ"ם , אך גם נושא זה טרם סוכם עם האמריקאים . 
ההחלטה האם להצטייד בחץ , ובאיזה היקף לכסות את ישראל במערכת הגנתית כזו , 
תיפול רק בעוד שנים מספר , כשיהיה ברור כי הפיתוח מתקדם כיאות . אך הוויכוח 
על כדאיות החץ החל מזמן . עם בואו של השר ארנס למשרד הביטחון , ברור כי 
לתומכי החץ תהיה עדנה . בניגוד לוויכוח על הלביא , שבו התייצבו כמה אלופים , 
והרמטכ"ל בראשם , נגד פרויקט המטוס , נשארים המתנגדים באלמוניותם . לוויכוח 
יהיו היבטים שונים , החל מהשאלה הכלכלית , וכלה בתפישה האסטרטגית - הגנתית 
שישראל תאמץ לעצמה . דבר אחד ברור : מי שמשווה את החץ ללביא , עושה לעצמו 
מלאכה קלה . יש הבדלים מהותיים בין שני הפרויקטים . ראשית , האמריקאים 
אמנם מימנו את מרבית ההוצאות על הלביא , אך התנגדו לו מלכתחילה . הממשל 
הזהיר כי מדובר בפיל לבן . בטיל החץ זוהי למעשה הזמנה אמריקאית . זאת ועוד : 
הכספים לחץ אינם באים מכספי הסיוע הצבאי , כלומר , על חשבון סעיפים אחרים 
בסיוע לצה"ל , אלא בנוסף לסיוע הצבאי . בפיתוח הלביא היו לישראל חלופות , 
מטוסים אחרים , שהציעו האמריקאים . בחץ זוהי לפי שעה האלטרנטיווה היחידה 
שמפתחים בעולם . 
