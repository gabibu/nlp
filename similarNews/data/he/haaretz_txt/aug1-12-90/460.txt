ניו יורק ( מיוחד ל"הארץ " ) . חברת הביטוח נשונל יוניון , מן הגדולות 
בארה"ב , הסכימה לשלם לאחים נקש 5 . 21 מיליון דולר במסגרת הסדר שהושג שעה 
קלה לפני שחבר מושבעים בלוס אנגלס אמור היה להתחיל בשמיעת הטיעונים של פרקליטי 
האחים נקש בדבר תביעת פיצויים נגד חברת הביטוח . התביעה הוגשה ב78 , עקב 
סכסוך בין שלושת האחים נקש לבין האחים מארציאנו בדבר הבעלות על חברת הגינס 
גס . לאחר דיון משפטי שנמשך שנים , שתי המשפחות הגיעו לפני שבועות מספר 
להסדר לפיו חולק ביניהם סכום של 601 מיליון דולר . האחים נקש תבעו מחברת 
הביטוח לכסות את עלות ההוצאות המשפטיות ושכרם של הפרקליטים , הנאמד במיליוני 
דולרים . נשונל יוניון סירבה בטענה כי פוליסת הביטוח אינה מכסה עלויות משפט . 
האחים נקש הגישו תביעה משפטית נגד חברת הביטוח . המשפט אמור היה להתחיל 
שלשום , אך ברגע האחרון הביעה חברת הביטוח נכונות לשלם לנקש 5 . 21 מיליון 
דולר . חברת הביטוח ביקשה לאסור את פרסום ההסדר , אך השופט דחה את בקשתם . 
גו נקש אישר כי הושג הסדר , אך סירב למסור פרטים . 
