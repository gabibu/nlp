( ע ) . כ51 מיושבי מחנה האוהלים בראשון לציון , פלשו אמש למבנה טרומי , 
המשמש כגן ילדים ברחוב יגאל אלון בעיר והתבצרו על גג המבנה ובחצר . דיירים 
הזעיקו למקום את המשטרה , מגן דוד אדום ואת נציגי עירייה . במהלך המשא 
ומתן , איימו הפולשים , כי יפגעו בראש העיר , מאיר ניצן . אחד הפולשים 
שפך סביב המתבצרים נפט ואיים להצית את עצמו יחד עם שאר המתבצרים . לאחר 
משא ומתן שנמשך כמה שעות , ניאותו הפולשים לפנות את המבנה . ראש העירייה 
נפגש עם נציגי המחנה וסיכם עמם , כי העירייה תסייע בתשלום שכר הדירה שלהם , 
כפי שהיא מסייעת לעולים החדשים בשנתם הראשונה בארץ . עוד סוכם בפגישה כי 
העירייה תסייע בזירוז ההליכים הבירוקרטים לזכאים בכניסה לדירות עמידר , 
תממן שהייה בבתי מלון לאלה מן המתיישבים , אשר יתפנו מיד מגן העיר ותקצה , 
ללא תשלום , שטח לבנייה בשכונת רמת אליהו . לצורך כך הקימה העירייה ועדה 
מקצועית , אשר תטפל במשתכנים בדירות שייבנו ברמת - אליהו . 
