מפרדס חנה , החשוד בניסיון לאנוס את החיילת בשער מחנה 08 ובשוד נשקה , 
זוהה בוודאות על ידי המתלוננת במסדר זיהוי שנערך בתחילת השבוע . כך טען 
בא כוח המשטרה בהליך הארכת מעצרו של הנער אתמול בבית משפט השלום בחיפה . 
החשוד , המכחיש כל קשר לפרשה , הובא בפני שופט השלום החיפאי , רענן רון , 
שציווה על הארכת מעצרו בעשרה ימים , כדי לאפשר למשטרה להשלים את החקירה . 
בא כוח המשטרה , פקד הרצל חן , ייחס לנער עבירות של אינוס , שוד ופציעת 
החיילת בנסיבות מחמירות ואחזקת נשק , שלא כדין . בא כוח המשטרה גולל בבית 
המשפט את נסיבות תקיפת החיילת , ששמרה בשער הצפוני של מחנה 08 בליל ה52 
ביולי , סמוך לשעה 11 בלילה . לטענת המשטרה תקף אותה החשוד ופצעה באולר , 
ואז כפת את ידיה ורגליה ואיים להורגה , ניסה לאנוס אותה ושדד את הנשק שהיה 
ברשותה . עוד נטען שהנשק שבידי החיילת היה ללא מחסנית , והחשוד דרש את 
המחסנית לפני שנמלט מהמקום . בא כוח המשטרה אמר כי בידי המשטרה ראיות , 
לכאורה , הקושרות את החשוד לעבירה . הוא ציין כי הנשק שנשדד טרם נתפס על 
ידי חוקרי המשטרה . לטענתו היה החשוד מעורב בעבר בעבירות דומות . עורך הדין 
אילן פורת , אף שאינו מייצג בשלב זה את החשוד , נוכח בתחילת השבוע במסדר 
הזיהוי . 
