התערבותם של גורמים פוליטיים בכירים , עשויה להביא למפנה בסיכויים לאיחוד 
הקבוצות הירושלמיות , הפועל ובית"ר . בפגישה שהיתה אתמול בירושלים , בהשתתפות 
שר הבריאות אהוד אולמרט , ח"ך ראובן ריבלין , ח"ך עוזי ברעם וח"ך שמואל 
זיסמן , לבין נציגים מההתאחדות לכדורגל , הועלו שתי הצעות חדשות לרעיון 
האיחוד . נציגי ההתאחדות היו היו"ר שאול סווירי , דוד לוויאן ( בית"ר ) 
ושלמה סופר ( הפועל ) . ההצעה האחת מדברת על הסכמה עקרונית לאיחוד בעונה 
הבאה . השניה מדברת על שינוי שמות הקבוצות הירושלמיות . אם תתקבל ההצעה , 
תותר העברת שחקנים חופשית בין שתי הקבוצות , כך שתיווצר קבוצה בכירה וקבוצה 
שניה ברמה פחות גבוהה . כפי שנמסר , הקבוצה הבכירה מבין השתיים תמומן בידי 
איל - ההון הבריטי רוברט מקסוול ותנוהל בפיקוח נציגיו בישראל . הנציגה הירושלמית 
השניה תמומן בידי המקורות המקובלים , בהם הטוטו , מרכזי הספורט , העיריה 
וכו . מזכירות ההתאחדות לכדורגל תתכנס ביום שני הקרוב לדון בהצעות החדשות . 
לשם שינוי התקנון הנוכחי , שאינו מאפשר שינוי שם קבוצה , יש צורך בהשגת 
רוב של שני שלישים . על פי יחסי הכוחות בהנהלת ההתאחדות , אין באפשרות 
נציגי הפועל ובית"ר , שכבר הביעו השבוע את תמיכתם ברעיון האיחוד , להשיג 
את הרוב הדרוש בשל התנגדות מרכז מכבי . נראה כי בימים הקרובים יופעל לחץ 
מאסיבי מגורמים שונים ספורטיוויים ופוליטיים על חברי מרכז מכבי , לשינוי 
עמדתם נגד האיחוד . היו"ר שאול סווירי העלה בפגישה עם השדולה הירושלמית את 
הנימוקים בעד ונגד ההצעות . לדעת סווירי יש לטפל בנושא בצורה עניינית , 
בשל הבעיות האובייקטיוויות שמעורר האיחוד . כך למשל , מה יהיה דינם של 
השחקנים שלא ייקלטו בקבוצה הבכירה ובידם חוזים תקפים ; גם עניין של שתי 
קבוצות ירושלמיות בעלות אותו מקור באותה ליגה , מהווה בעיה ; אם איחוד 
בירושלים , אזי יש לאפשר איחוד קבוצות במקומות אחרים וזה עלול ליצור בעיה 
במבנה הליגה הלאומית , הליגה הארצית וליגה א ; מה יהיה אם לקבוצה הירושלמית 
המאוחדת לא יהיה בעל - בית בעונה הבאה . סווירי נועד אתמול לפגישה עם מ"ם 
יו"ר הנהלת ההתאחדות , עזריקם מילצן , ועם יו"ר מרכז בית"ר מיקי מנדבליט . 
סווירי עידכן את השניים בפרטי הפגישה . בהתאחדות דוחים את הלחצים הפוליטיים 
הגדולים לשינוי החקיקה ובכך להביא לפירוק המרכזים , אם לא יעלה רעיון האיחוד . 
" המרכזים אינם הבעיה האמיתית " , אמר סווירי . מילצן : " אנחנו לא 
נמצאים בלחץ של זמן . לא ניכנע לתכתיבים . שהפוליטיקאים יחליטו מה שהם 
רוצים . אנחנו לא גוף פוליטי " . שר הבריאות אהוד אולמרט , ח"ך עמנואל זיסמן , 
ח"ך ראובן ריבלין וח"ך עוזי ברעם החליטו לצאת למאבק בהתאחדות לכדורגל , 
מאבק שיביא לשינוי ההחלטה בדבר איחוד הקבוצות הירושלמיות . הם גם מאיימים 
שאם לא יעלה בידם , יגרמו לשינוי בחקיקה שיביא לביטול המרכזים . אולמרט 
אמר , כי החלטת ההתאחדות בלתי נסבלת והוא לא מסכים עם כך שקבוצות הרוצות 
להתאחד , יבוא גורם אחר ויאמר לא לאיחוד . אולמרט אמר כי הם ינהלו מאבק 
ויגרמו לכך שההתאחדות תשנה את דעתה ובמהירות , שאם לא כן , יש כלים פרלמנטריים 
ואפשר לגרום על - ידי שינוי חקיקה לשנות את שיטת המרכזים . השר גם סיפר 
כי שוחח עם מקסוול שאמר לו שאם תשנה ההתאחדות את דעתה , הוא יאמץ את הקבוצות 
הירושלמיות . ח"ך ברעם כועס על מרכז מכבי . " למכבי אין שום קבוצה יצוגית 
בירושלים והם לא יכולים להכריע לגבי קבוצות בירושלים . ח"ך ריבלין : " כלכלית 
לא ניתן כיום להחזיק שתי קבוצות בירושלים וזאת בלי קשר למקסוול " . של הכנסת 
תתכנס היום בנושא האיחוד . לפגישה הוזמנו נציגי הקבוצות הירושלמיות , נציגי 
ההתאחדות ונציגי מקסוול בארץ . 
