פעם זו היתה שגרה : אם לא מצאו מישהו מבפנים שיוכל למלא תפקיד כלשהו , 
השיטה הטובה ביותר היתה לצאת למכרז . כיום לא עושים זאת עוד . " אם עליך 
לחזק שטח תפעולי כגון שיווק או תמיכה לוגיסטית , חפש את החברה הטובה ביותר 
בתחום זה בין אם היא בענף שלך ובין אם לא " , אומר דייוויד אקרט , מנכ"ל 
הכימיקלים לחקלאות של חברת אף - אם - סי . אקרט ומנהלי חברות אחרים אינם 
רוצים למסור פרטים , גם מתוך חשש שעובדיהם ייעלבו מהצעד שיש בו מעין רמז 
כאילו אין להם הכישורים המתאימים , וגם כדי שלא לחשוף את האסטרטגיה שלהם 
בפני יריביהם . אולם המנהלים העוסקים בגיוס עובדים אומרים , כי התחושה 
ש"הדשא של השכן ירוק יותר " סוחפת את כל החברות בארה"ב . " יש לנו לקוחות , 
שטוענים שלא מתרחש כל חדש בחברה שלהם , והם רוצים מישהו שיציג בפניהם דרך 
חדשה לביצוע " , אומרת לין טנדלר ביגנל , מנהלת בחברת גילברט - טוויד . 
פריצת גבולות בין ענפים בניסיון למצוא מנהלים בכירים איננה אסטרטגיה חדשה , 
אולם עתה מנסים להחדיר את הרעיונות החדשים גם אל שכבת הביניים של המנהלים . 
השאיפה בולטת בכמה ענפים יותר מאשר באחרים . חברות בענף השירותים הפיננסיים , 
למשל , לוטשות עיניים אל עבר אנשי שיווק העובדים בחברות למוצרים ארוזים , 
כיוון ש"ניתן להשתמש בטכניקה הדרושה לקידום מוצרי צריכה רכים לקידום מוצרים 
של שירותים פיננסיים , כגון קרנות נאמנות או כרטיסי איי - טי - אם " , אומר 
פרנסיס מדן , שותף ב"וורד הול אינטרנשיונל " . לדבריו , בתי חולים מתקשים 
בינתיים לצמצם את הוצאותיהם ולגבות את התשלומים המגיעים להם , ולכן הם מחפשים 
בעסקים הקמעונאיים או בענפים אחרים אנשים שידעו כיצד לטפל בנפח גדול של חשבונות . 
אמרכלים יעילים נדרשים יותר ויותר גם בארגונים בלא כוונת רווח , אומר פרד 
סיגל , נשיא חברת " קונקס " . הוא מחפש אדם שיעמוד בראש צוות מוחות בנושא 
מדיניות חוץ . " פעם חשבו שהדרישה היחידה היא ניסיון בין - לאומי , אולם 
כיום מבינים שדרוש אדמיניסטרטור טוב " . הביקוש לחלק מהכישורים הוא כה רב 
וההיצע כה מצומצם , עד שחברות בכל הענפים מביטות בכליון עיניים על החברות 
המחזיקות בעובדים כאלה . בשוק הגלובלי של היום , הכרת שוקי חוץ ותרבויות 
זרות היא תכונה הנמצאת בראש הרשימה . חברת כימיקלים גדולה ביקשה לא מזמן 
מחברת " למאלי ושות " למצוא עבורה עובדים מבריקים שהם אזרחים של מדינות 
זרות , בלא כל חשיבות מהו הענף שבו הם עוסקים , נזכר גון ף . גונסון , 
מנכ"ל למאלי . עד כה מצאה עבורם למאלי ספרדי שעבד בחברת גילט , מקסיקאי 
שעבד בחברת פורד , ארגנטינאי שעבד אצל יזם קפיטליסטי במזרח - אירופה ויועץ 
סיני בתעשיית המכוניות . איש אינו טוען שידע בענף ספציפי אינו נחשב עוד , 
אולם חברות מכירות בכך שקל יותר ללמד עובד מבריק את סודות ענף עסקי בתי 
החולים או תעשיית המחשבים , מאשר ללמד אותו ( או אותה ) כיצד לשווק מוצר 
חדש , להמריץ עובדים בעלי מורל נמוך או לצמצם את ההוצאות בקו ייצור שהגיע 
לשיא גידולו . כיום החברות מבינות היטב איזו תעשייה כדאי להם לסרוק ולאילו 
תפקידים . " אם אתה רוצה לפתוח חטיבה חדשה , אתה זקוק למישהו שיודע כיצד 
להריץ את ההתחלה , יותר מאשר למישהו שמכיר את התחום שלך " , אומר סיגל מקונקס . 
גרלד סימונס , נשיא " הנדי אסוסיאייטס " , מעיר כי " אותו אדם אינו יכול 
לעצב גם מכוניות וגם מחשבים , ולא תבחר בסגן הנשיא לענייני ייצור בחברה 
לייצור פלדה כדי להיות אחראי על ייצר מרק . אולם איש מכירות מיבם יוכל 
להתאים להרבה תפקידים " . ככל שהתחרות הגלובלית מתגברת , גוברים הסיכויים 
שגם תעשיות שבאופן מסורתי צומחות מבפנים כמו תעשיית המכוניות והפלדה יסתערו 
אל מעבר לתחומן כדי לגייס עובדים בעלי ניסיון . חברת הפלדה של בתלהם , 
למשל , מעדיפה עדיין שבקשרים עם העובדים יטפלו מי שמכירים היטב את האיגודים 
שלה , ומהנדסים המכירים את תעשיית הפלדה . אולם מרלין דייווידסון , מנהל 
תכנון ופיתוח כוח אדם , אומר שמספר הולך וגדל של מנהלים בבתלהם שוכרים עובדים 
מבחוץ כדי להביא לשינוי . הוא מנחש שבשנים הבאות האחוז יילך ויגדל . 
