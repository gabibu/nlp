ואשינגטון ( ע"ר ) . פקידי מחלקת ההגנה בארה"ב מסרו כי גם נשים נכללות 
בין החיילים האמריקאים שנשלחו השבוע לערב הסעודית . למרות שהחוק האמריקאי 
אוסר על נשים לשרת ביחידות קרביות , נמסר מפי מפקדת צבא ארה"ב כי מספר קטן 
של נשים נמצאות בחיל המשלוח , בעיקר בתפקידים מנהלתיים , רפואיים וכאנשי 
צוות למטוסים . " כן , יש שם נשים . הן במספר קטן , אולם לא הוטלה שום 
הגבלה על שליחתן " , אמר דובר מטעם הנשיא בוש . הפקידים האמריקאים מסרו 
כי לא נודע להם על התנגדות אפשרית של ערב הסעודית להשתתפותן של נשים אמריקאיות 
בכוח . בפלישה לפנמה השתתפו נשים אחדות , בעיקר בתפקידים לא קרביים , אולם 
אמריקאית אחת עשתה היסטוריה כשהובילה צוות של שוטרים קרביים בהתקפה על עמדה 
פנמית . 
