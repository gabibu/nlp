ועדת הכספים במועצת המנהלים של רשות שדות התעופה תבחן את אפשרות השפעתן של 
חריגות בתקציבה של הנהלת הרשות בשנה האחרונה על התקציב לשנה זו . בשלב זה 
יש לרשות תוצאות עסקיות של שלושה חודשים בלבד . מועצת המנהלים המשיכה לדון 
בסוף השבוע , בישיבה סגורה , בסעיפי התקציב השונים . בדיון נאמר , כי 
הכנסות הרשות התנהגו על - פי התקציב החזוי לשנה זו , שהיה גבוה בכ%51 מההכנסות 
בתקציב השנה שעברה . תקציב ההכנסות מגיע השנה ל022 מיליון ש"ח , והגידול 
בו מסתמך על כמה עסקאות שנחתמו ועל עלייה חזויה בכמות הנוסעים . לעומת זאת , 
מסתמן גידול גבוה יותר בהוצאות לעומת ההיקף המתוכנן , למרות שההוצאות שאושרו 
לשנה זו גבוהות בכ%01 לעומת אשתקד . תוספת ההוצאה הופנתה בעיקר להגדלת כוח 
האדם לנושא הבידוק הביטחוני , כדי לשפר את השירות לנוסע . הרשות תבדוק אפשרות 
לערוך אומדן חדש ולעדכן את התקציב . 
