( ע ) . " אנו בעורף מוכנים וערוכים למקרה של מתקפת גזים על ישראל . 
ההיערכות החלה עוד לפני הרבה שנים , כולל שיתוף אוכלוסיות שלמות בתרגילי 
הג"א במרחב , ואימון ותרגול בתי ספר בשימוש במסכות אב"ך " אמר אתמול תא"ל 
( מיל . ) אהרן ורדי , שהיה עד לאחרונה מפקד הג"א . ורדי הוסיף , שקיימת 
תוכנית לאורך זמן לחלוקת מסכות , כאשר השלבים הראשונים שלה כבר בוצעו . 
יש תוכנית חלוקת מסכות אב"ך באמצעות המערך המגוייס של צה"ל ויש תוכנית חלוקה 
באמצעות כוחות סדירים , המקצרת את זמן החלוקה . מהירות התגובה היא גבוהה 
וכרוכה בהחלטה , אמר . ורדי ציין כי מערך העורף ערוך ומוכן עם תוכניות הסברה , 
אשר ניתן להפיצן לציבור מיד , כאשר יוחלט בעניין . מערכות ההסברה ישודרו 
באמצעות הרדיו והטלוויזיה וכן במודעות קיר בכל עיר ושכונה , הטעים . קפידבין ( 
ע ) . לא צריך להיכנס לבהלה מאפשרות של התקפת טילים מעיראק על ישראל , 
אמר אתמול , מי שחווה בעבר מתקפה כזו במלחמת יום כיפור , אל"ם ( מיל . 
) אליעזר " ציטה " כהן . " בתפקידי ברפידים , ביום השני של מלחמת יום 
כיפור , נפל עלינו מטח של טילי פרוג וסקאד . טיל כזה , נושא בראשו פצצה , 
בסדר גודל של למעלה מחצי טון ועד טון . נפל עלינו מטח של כחמישה עשר טילים 
כאלה . חוץ מלשבור את השמשות בבסיס , הם לא עשו שום נזק , אפילו לא חייל 
אחד פצוע " אמר . " הטילים בהם מדובר כיום , הם הרבה יותר משוכללים מבחינת 
כושר הדיוק שלהם בטווח ובכושר הנשיאה שלהם . אז נגיד שהם ידייקו יותר ויטוסו 
בטווח רחוק יותר . מה שחשובהוא שהקהל יבין . אי אפשר לעשות מתקפה כזו כהרף 
עין ובין לילה " הסביר . באשר ליכולת ההרתעה של ישראל אמר כהן : " אני 
יודע שחיל האויר שלנו יכול להזיק לעיראק נזקים איומים וסדאם חוסיין יודע 
את זה . אפילו המשוגע שכולם מנפנפים בו , יודע , איזה נזק איום ונורא 
חיל האויר הישראלי יכול לעשות לארצו . אני חושב שאפילו המשוגע יחשוב שלוש 
פעמים , לפני שהוא יעשה מהלך כזה " . על אפשרות התרעה בעוד מועד מפני טילים 
שכבר שוגרו , אמר כהן , כי זאת הסיבה שחשוב לפתח את טיל החץ שכנראה הוא 
יענה על הבעיות האלה . קפידבינעיריית נצרת פנתה לממונה על מחוז הצפון עמרם 
קלעגי בבקשה לדאוג לאלתר לחלוקת מסכות גז לתושבי העיר ולתושבי הכפרים הערביים 
בסביבה . בפנישתה ציינה העירייה , כי מאחר ובנצרת , שהיא עיר ערבית , 
אין מפקדת הג"א , היא מבקשת מהממונה על המחוז לטפל בעניין אצל הגורמים המוסמכים . 
כתב עתי"ם מציין , כי על הפנייה הוחלט בעקבות עשרות רבות של פניות במשרדי 
העירייה מתושבים נפחדים , בעקבות הכרזתו של סדאם חוסיין כי יפעיל טילי גז 
על ישראל . לפנייה נוספה שמועה כאילו בעיר השכנה , נצרת עלית , כבר הוחל 
בחלוקת מסכות גז , דבר שלא היה לו כל ביסוס . 
