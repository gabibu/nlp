בליבריה פועלים נחתים אמריקאים לפינוי אזרחי ארה"ב ולהבטחת מתקני השידור 
של " קול אמריקה " . בימים הקרובים ייכנס לפעולה , ככל הנראה , כוח זר 
נוסף חיל משלוח אפריקאי בהנהגת ניגריה . התכנית הניגרית לשיגור חיל משלוח 
לליבריה , כדי להביא לסיום מלחמת האזרחים , זכתה לתמיכה רבה בקרב מנהיגי 
מדינות מערב - אפריקה , שהתכנסו ל"מיני - פסגה " בגאמביה . ניגריה , המדינה 
החזקה ביותר במערב - היבשת , הופכת למעצמה אזורית של ממש , ומנהיגה את 
מדינות האזור בחתירה לשיתוף - פעולה כלכלי ולהקמת הקהילייה הכלכלית המערב - 
אפריקאית ( ) . כעת עומדת ניגריה בראש המאמץ של מדינות היבשת לשים קץ 
לשפיכות הדמים באחת ממדינות הקהילייה . בלאגוס הגיעו למסקנה , שהשוק האפריקאי 
המשותף לעולם לא יקרום עור וגידים אם תתערב ניגריה בנעשה באזור , כולל התערבות 
בסכסוכים אלימים לצורך השכנת שלום . ניגריה , שתושביה מהווים רבע מאוכלוסיית 
אפריקה , היא המדינה היחידה היכולה לעשות זאת . עיתוני ניגריה הביעו תמיכה 
בשיגור חיילים לליבריה " צעד שעשוי לרומם את הרגשות הפטריוטיים של בני 
ניגריה " , כפי שהגדיר זאת " גארדיין " בלאגוס . אולם בד בבד הובעו חששות 
שממשלתו הצבאית של הגנרל איברהים באבאנגידה תשקע בביצה הליברית ותסתבך בלוחמה 
ממושכת מול כוחותיו של צארלס טיילור , מנהיג " החזית הפטריוטית הלאומית " 
בליבריה , שהכריז על עצמו נשיא המדינה . בניגריה משוכנעים , כי התערבות 
חיל המשלוח הניגרי ( בשיתוף יחידות מגיניאה , גאנה ומסיירה - לאון ) חיונית 
לשמירה על הביטחון האזורי . ואולם לחוף השנהב חברה חשובה בקהילייה האפריקאית , 
שמנהיגה הקשיש , פליקס הופואט - בואני , תמך בטיילור עשויות להיות השגות 
קשות על כך , דבר שעשוי להביא לקרע בין המדינות החברות . המעורבות הניגרית 
שונה לחלוטין מפעילות המארינס , המתמקדת בנתינים ובמתקנים אמריקאיים . 
מטרת ניגריה היא מעורבות של ממש בקרבות , מתוך כוונה לקיים בחירות חופשיות 
תוך שישה חודשים . החלטת פסגת גאמביה היא סימן מעודד לבאות . בפעם הראשונה 
נוטלות מדינות האזור את גורלן בידיהן ואינן פונות בבקשה להתערבות צבאית מצד 
מעצמה אירופית , הפועלת לפי האינטרסים שלה בלבד . מדינות הקהילייה הכלכלית 
המערב - אפריקאית יודעות כי עליהן להביא ליציבות בליבריה תוך אי - העדפה 
של צד כלשהו . הצלחת המבצע הניגרי עשוייה להוות ציון - דרך חשוב בדרכן של 
מדינות אפריקה לדמוקרטיה וביישוב של סכסוכים שבטיים אלימים תוך שיתוף - פעולה 
וראייה כוללת של המצב האזורי . 
