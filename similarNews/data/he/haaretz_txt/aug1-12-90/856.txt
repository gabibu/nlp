ניו יורק ( ע"ץ ) . ארה"ב ווייטנאם פתחו אתמול בניו - יורק בשיחות , 
שנועדו להחיש השגת פתרון למלחמת האזרחים המחוללת בקמבודיה מזה מספר שנים . 
השיחות מתנהלות בבניין משלחת וייטנאם במרכז האו"ם . בראש משלחת ארה"ב עומד 
סגן שר החוץ לענייני המזרח הרחוק והאוקינוס השקט , קנת קווין , ואילו וייטנאם 
מיוצגת על - ידי שגרירה באו"ם , טרין הסואן לאנג . השיחות , המתנהלות על - 
פי בקשת ואשינגטון , הן תוצאה מתפנית דרמאטית במדיניות ארה"ב כלפי קמבודיה , 
עליה מסר מזכיר המדינה , גיימס בייקר , בפאריס ב81 ביולי לאחר פגישתו עם 
עמיתו הסובייטי אדוארד שוורדנאדזה . קפידבינבהתאם למדיניות חדשה זו , הודיעה 
ארה"ב כי היא מפסיקה את תמיכתה הדיפלומטית באו"ם בשלוש הסיעות המרכיבות את 
תנועת ההתנגדות הקמבודית ביניהן גם המחתרת הקומוניסטית של הקמר - רוז וכי 
היא שוקלת כינון קשרים ישירים עם ממשלת קמבודיה בפנום פן . " השיחות בניו - 
יורק הן ראשונות מסוגן , ואנו מקווים כי בעקבותיהן יבואו שיחות רבות נוספות " , 
אמר אתמול פקיד בכיר במחלקת המדינה האמריקאית . 
