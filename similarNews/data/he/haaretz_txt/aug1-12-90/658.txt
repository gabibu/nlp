ך והתרבות זבולון המר , ביקש משר התקשורת רפאל פנחסי , להעמיד לרשות השידור , 
ערוץ רדיו נוסף , כדי לאפשר את הפעלת הערוץ המיוחד לשידורים לעולים . מליאת 
רשות השידור אישרה כבר את הצעת שר החינוך , להקים את הערוץ החדש והשר המר 
כבר דיווח על כך לראש הממשלה יצחק שמיר , שסמך ידו על ההחלטה . הרשת החדשה 
אמורה להרחיב את השידורים בשפות רוסית , אמהרית ואידיש , כדי להקל על תהליך 
קליטתם של העולים בארץ . ללימודי השפה העברית ברשת לעולים יתווספו גם לימודים 
על תולדות ישראל , אזרחות וגיאוגרפיה שנועדו להגביר את זיקתם של העולים 
לעם ולארץ . הרשת גם תעביר מידע חיוני לעולים בנושאי דיור ותעסוקה . שר 
החינוך הודיע לשר התקשורת , כי רשות השידור תיטול על עצמה את הפעלת הערוץ 
החדש ומימון התוכניות . 
