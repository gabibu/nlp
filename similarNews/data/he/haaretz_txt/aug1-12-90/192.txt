ועד מושב משמר השבעה , הסמוך לנמל התעופה בן - גוריון , הודיע כי יעתור 
לבג"ץ אם לא יופסקו הטיסות הטרנסאטלנטיות הממריאות בחצות . במכתב לשר התחבורה , 
משה קצב , כותבים חברי הוועד , כי אם השר לא יפעל בהקדם להפסקת המראותיהם 
בחצות של המטוסים , הגורמים למטרדי רעש בלתי נסבלים , כיוון שאין להם חניית 
ביניים והם יוצאים במיכלים מלאים , יפנו תושבי המושב לבג"ץ נגד משרד התחבורה . 
במכתב , המנוסח בלשון חריפה , מציין הוועד , כי לא קיבל תשובה למכתבו 
הקודם לשר התחבורה . " האם ברצונך להתחמק מאחריותך הישירה לסבל האנושי 
שהטיסות הללו גורמות ושמשרדך אחראי לכך במישרין ? ביקשנו לפתור את הבעיה 
על ידי העברת הטיסות הטרנסאטלנטיות הכבדות לשדה נבטים או לפחות לאסור על 
המטוסים הללו תדלוק מלא וטיסה ללא חניית ביניים . עד עתה שום דבר לא נעשה " , 
נאמר במכתב . במכתבם לשר מסבירים נציגי הוועד שהמטוסים האמורים , היוצאים 
בשעות הלילה הקטנות , אינם יכולים לצבור גובה כשהם ממריאים , משום משקלם 
העצום . בהיותם מעל בתי משמר השבעה הם נמצאים לרוב בגובה של פחות ממאה מטר . 
הרעש שגורמים מטוסים אלה עולה על 511 ולעתים על 021 דציבלים . " לרעש כזה 
איש אינו יכול להתרגל ואנו מתעוררים ממנו בחרדה מדי לילה , ואפילו פעמים 
מספר , במיוחד בעונת התיירות " . לדברי הוועד , בעיקר סובלים הילדים מהרעש 
ומההתעוררויות התכופות . בסיום פנייתם לקצב טוענים אנשי משמר השבעה כי " שום 
ארץ תרבותית אינה מזלזלת בצורה כזו בתושבים המתגוררים בסביבת שדות תעופה 
בין - לאומיים , ולטיסות כאלה אין רשיון המראה בשעות הלילה . האם ישראל 
אינה ארץ של בני תרבות ואך ורק שיקולים כלכליים מנחים את קברניטיה ? 
