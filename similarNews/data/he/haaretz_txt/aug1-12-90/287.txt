גל ההגירה הנוכחי מברית המועצות אינו מאופיין במוטיווציה אידאולוגית , ויש 
להניח שהעולים ישאפו לשמר את מעמדם החברתי והמקצועי ולא יהיו מוכנים לעסוק 
במלאכת כפיים . הערכה זו , הסותרת את המלצתו של הגיאוגרף פרוף ברוך קיפניס 
מאוניברסיטת חיפה , להעסיק עולים במקצועות שזה מכבר נזקקים לכוח אדם שאינו 
נמצא בחברה הישראלית , הביע החוקר הרוסי ולרי אפינוגנוב , מהמכון ללימודי 
המזרח באקדמיה הסובייטית למדעים במוסקווה . החוקר הרוסי דיבר בסדנה להגירה 
יהודית בכנס שקיים " המרכז הבין ארצי להוראת תרבות ישראל " בירושלים ב9 
ביולי . אפינוגנוב העריך שתכונה זו של העולים תגרום לשינויים ניכרים במבנה 
החברה בישראל . גם על מבנה הפוליטי חוזה אפינוגנוב השפעה . לטענתו , המתח 
האתני שגרם להתפרצות האנטישמיות בבריה"ם יעורר רבים מהעולים להצטרף למגמות 
הפוליטיות הימניות . רק כעבור זמן תגבר המגמה המתונה יותר , לעבר מפלגות 
סוציאליסטיות . משתתפים בסדנה עוררו את השאלה האם אפשר להשוות את בעיות קליטת 
עלייה בישראל לבעיות קליטת מהגרים בארצות אחרות , והאם אפשר לדבר על תופעת 
נייטיוויזם ( הגנת האינטרסים של הוותיקים נגד אלו של המהגרים ) בישראל . 
ד"ר אלי לשם מדגיש את ההבדל : ישראל היא ארץ מהגרים וקליטת עלייה היא אחת 
מהמטרות הלאומיות . סקרי דעת הקהל ב02 השנים האחרונות מראים שישראלים מוכנים 
לרדת ברמת החיים ולהתנדב לעזרה . בסקר שנערך במארס 09 של מדגם מייצג של ישראלים 
ו06 משפחות עולים , התברר כי % 05 מרוצים מאוד מהקליטה , % 74 מרוצים ורק 
% 3 אינם מרוצים . אך התחזית לעתיד היא שהיחס העוין והמתח ביחס לעולים יגבר 
עם התגברות האבטלה ובעיות הדיור . תבנית זו היתה גם בשנות השבעים וסטראוטיפים 
כאלה אופייניים לארצות קולטות הגירה . התופעה של נייטיוויזם היא אוניברסאלית 
ותלויה בממדי ההגירה ובמצב הכלכלי . המהגרים כיום באים מתוך מניעים כלכליים - 
פוליטיים ולכן המאמצים לאינטגרציה בישראל יהיו בתחום הכלכלי . חשדנות היא 
תכונה בסיסית אצל יוצאי בריה"ם בשל מורשת המשטר . מבחינה חברתית יהיו העולים 
עוד זמן רב במציאות אחרת , בבריה"ם . האנטנות הסובייטיות בריכוזי העולים 
מספקות להם מידע בזמן אמיתי על המתרחש שם וגם בישראל . הם סוגרים את הדלת 
ונשארים סובייטים . לשאלה האם יכולה האוכלוסייה הרוסית הוותיקה לעזור לנחיתה 
רכה של העולים בארץ , משיב לשם : אין קבוצה כזאת . אין קהילה סובייטית 
יהודית בבריה"ם ולכן אין גם קהילה סובייטית יהודית בארץ . 
