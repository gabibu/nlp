שיחות על שיתוף הפעולה האסטרטגי בין ישראל וארה"ב , שנדחו לא מכבר , על 
פי בקשת הממשל האמריקאי , יחודשו בחודש ספטמבר . השיחות יתקיימו בוואשינגטון 
ובראש המשלחת הישראלית יעמוד מנכ"ל משרד הביטחון , דוד עברי . עוד ישתתפו 
במשלחת ראש אגף התיכנון האלוף דני יתום , קצינים בכירים נוספים ואנשי משרד 
הביטחון . השיחות מתקיימות על פי לוח זמנים קבוע , לסירוגין בישראל ובארה"ב . 
דחייתן לפני מספר שבועות נתפסה על ידי גורמים ישראלים ככוונה פוליטית מצד 
הממשל האמריקאי , המבקש ללחוץ על ממשלת ישראל למיתון עמדתה בתהליך המדיני . 
הממשל מצידו הבהיר , כי הדחייה באה על רקע העובדה לפיה לא הסתיימו הדיונים 
בקונגרס באשר לגודלו של תקציב הביטחון האמריקאי . בהעדר מסגרת תקציבית , 
טענו נציגי הממשל , אין כל טעם לדון בצרכיה הביטחוניים של ישראל ובבקשות 
הסיוע שלה . נראה כי בעקבות האירועי במפרץ הפרסי , תהיה האווירה בשיחות 
שיתוף הפעולה האסטרטגי נוחה מאוד לישראל . במערכת הביטחון מעריכים כי בקשות 
הסיוע הישראליות , יזכו הפעם לאוזן קשבת אצל בני השיח האמריקאים . בין השאר 
יעלה לדיון נושא השתתפות הממשל האמריקאי בפיתוח מערכת טיל החץ . כיבוש כוויית 
על ידי עיראק מגדיל את הסיכויים לשכנע את הממשל להשקיע סכומים ניכרים בפרויקט 
זה וייתכן שעד למועד השיחות , תיקבע כבר עמדתו של הקונגרס בסוגיה זו . 
בשלב זה עדיין מבקשים האמריקאים להקטין את חלקם במימון שלב הפיתוח השני של 
החץ , מ%08 ל%05 . בישראל שואבים עידוד מהמגמה שהתגלתה בקונגרס בעקבות הפלישה 
לכוויית . בדיוני ועדת השירותים המזויינים של הסנאט , שהתקיימו למחרת 
הפעולה העיראקית , הוחלט לשנות החלטה קודמת לפיה ייפסק ייצורם של המפציצים 
החדשניים מדגם בי2 . הנטייה המסתמנת בקונגרס היא שיקול מחודש של התפיסה , 
שגרסה כי יש לקצץ באופן דרסטי בתקציב הביטחון האמריקאי בעקבות השינויים 
שחלו במזרח אירופה . במערכת הביטחון מעריכים כי התנהגותו של שליט עיראק מבליטה 
עוד יותר את חשיבותה האסטרטגית של ישראל עבור ארה"ב . בשיחות בספטמבר ידונו 
שני הצדדים במצב האסטראטגי החדש שנוצר במזרח התיכון ובצורך לחזק את שיתוף 
הפעולה בין שתי המדינות בכל האמור בקביעת המדיניות מול התפתחויות שונות באזור . 
