באמצע השבוע שוחררו כמאה אסירים , בראשונה בישראל , שחרור מינהלי מבתי 
הסוהר לפני תום ריצוי תקופת המאסר שנגזרה עליהם . השחרור , על - פי תיקון 
חדש בחוק שנכנס לתוקף בימים אלה , נועד לפנות מקומות בבתי הכלא , ה"מתפוצצים " 
מעודף אסירים . חוק השחרור המינהלי , שתוקפו בשלב זה לשנתיים בלבד , הוא 
אחד האמצעים הננקטים להפחתת הצפיפות בבתי הסוהר , אך בשלב זה נראה כי אינו 
משמעותי ולא תהיה לו השפעה ניכרת על המצב החמור בבתי הסוהר בישראל . החוק 
החדש מאפשר להקדים את שחרורם של אסירים שמועד שחרורם הרגיל מתקרב ממילא , 
והם עומדים באמות - מידה ברורות שנקבעו בחוק . כ%08 מהמשתחררים ומהמועמדים 
לשחרור מוקדם על - פי החוק החדש הם אסירים השפוטים לתקופות מאסר קצרות , 
הנעות בין שנה לשנתיים . כל אחד מהם משתחרר שבוע עד שלושה שבועות מוקדם 
יותר ממועד השחרור הרגיל שלו . החוק נוגע רק לאסירים ( פליליים וביטחוניים ) 
הכלואים בבתי - כלא בתוך תחומי הקו הירוק . כיום כלואים בבתי הכלא בישראל 
073 , 7 אסירים ועצירים כאלה ( כ006 מהם בבתי - מעצר משטרתיים ) . עוד 
כ005 , 2 אסירים ( רובם ביטחוניים ) כלואים בבתי הסוהר של שב"ס בשטחים , 
ועליהם לא חל החוק החדש . לפי החוק נקבע , כי תקן מקומות הכליאה בבתי 
הכלא בתוך תחומי הקו הירוק הוא 000 , 6 בלבד . כל עוד מוחזקים יותר , ניתן 
להפעיל את התיקון בחוק , ולשחרר את כל האסירים מעל מספר זה , ובלבד שיעמדו 
באמות המידה שנקבעו בחוק . באופן תיאורטי , לכן , ניתן כיום לשחרר כ003 , 
1 אסירים , אלא שרובם אינם עומדים באמות המידה המחמירות שנקבעו לצורך שחרור 
מוקדם . החוק החדש קובע , בין השאר , כי לא ישוחררו אסירים שהורשעו בסחר 
בסמים ובעבירות של רצח , נסיון לרצח , גרימת חבלה חמורה , אונס , תקיפה 
מינית וסיכון חיי אדם בנתיבי תחבורה . לקראת הפעלת החוק אותרו במחשב של שב"ס 
912 אסירים שהיו מועמדים להיכלל בגל הראשון של השחרור המוקדם . בבדיקה נוספת , 
ידנית , של תיקיהם האישיים , נפסלו 221 מהם עקב מעורבותם בעבירות של סמים 
או עבירות אחרות הנוגדות את אמות המידה שנקבעו , כך שאושר שחרורם המוקדם 
של 79 אסירים בלבד . ההערכה היא כי מידי חודש ישתחררו כך 003002 אסירים , 
אך מספר מקומות הכליאה המוחלטים שיתפנו יהיה כ001 בלבד . ממלא מקום נציב 
שב"ס , גונדר יצחק ניר , העוסק ביישום החוק החדש ( נציב שב"ס , לוי שאול , 
שוהה בחו"ל ) , אמר אתמול בהתייחסו לחוק : " אנחנו לא רואים שההסדר 
החדש מקל באופן משמעותי או יפתור את בעיית הצפיפות הגדולה בבתי הסוהר . 
הבעייה תיפתר רק בעזרת בניית בתי - סוהר חדשים . " עם זאת , אנחנו רואים 
בחיוב את העובדה שהמוסדות והגורמים המתאימים ערים לבעיית הצפיפות בבתי הכלא , 
ומחפשים פתרונות לבעייה הן בתחום שינוי החוק והן בתקצוב לתכנון ובנייה 
של בתי - סוהר . גם שב"ס תורם את חלקו , כשהוא מאתר מקומות כליאה נוספים 
בעזרת תוספת אגפים בבתי - כלא קיימים , אף שהם ממילא כבר צפופים מאד " . 
מזה כשנתיים כבר עוסקים במשרד המשטרה ובשב"ס בבדיקת האפשרויות לשינויים 
נוספים בחוק , כדי להפחית את הצפיפות בבתי הכלא . הדבר נעשה , בין השאר , 
על - ידי שחרור אסירים לאחר מחצית מתקופת המאסר כמקובל כיום ( במקום ניכוי 
שליש ) , והאפשרות להמיר עונש מאסר של עד שנה אחת בעבודות שירות , במקום 
עונש של עד חצי שנה , כמקובל עתה . 
