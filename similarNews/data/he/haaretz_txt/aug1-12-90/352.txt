כותרת הרב - שיח בחסות " מעלה " , המרכז לציונות דתית , הבטיחה דיון מלומד 
מאד , אך גם משעמם ולא מלהיב , בוודאי לא את הציבור הרחב , ולבטח לא את 
התקשורת . " האם הציונות הדתית היא גורם משפיע בחברה הישראלית ? " שאלו 
המארגנים . אלא ששלושת המתדיינים , ככל שהם מלומדים , עירבו בטיעוניהם 
שכל ורגש , וסיפקו לקהל דיון סוער , מרתק ולא - צפוי . הפרוטוקול המלא 
יצא לאור רק עכשיו , כמה חודשים לאחר האירוע ויש בו הזדמנות להציץ שוב אל 
אותו דיון , שהשתתפו בו שלושה : הרב יואל בן נון , הקול המתון של גוש - 
אמונים ; הרב משה פרנק , מראשי ישיבת " אור שמח " החרדית ; והד"ר אלי 
בן גל , ההיסטוריון של בית - התפוצות וחבר קיבוץ ברעם של השומר הצעיר . 
( מובאים בזה ציטוטים נבחרים מהפרוטוקול ) . פתח הרב יואל בן נון , שהגדיר 
את הגלות כ"מצב של חטא , מצב של אסון , מצב של כישלון , מצב של מוות , 
מצב שיש להימלט ממנו " . להישאר בגלות מרצון הוא דבר שלא עלה כלל על דעתם 
של היהודים . גלות היא רק באונס . כל אדם בחוץ - לארץ כאילו עובד אלוהים 
אחרים . על כן , הציונות היא עניין שמלכתחילה " , רמז בן נון לדבריו מחוללי - 
הסערה של הרב שך . " העובדה שהיא יצאה לעולם בעיקר בצורה של אידיאולוגיות 
מודרניות איננה מורידה . להפך , אולי היא מעלה . צריך לראות את הנקודות 
העיקריות שבה , והיא הוצאתם של יהודים מהגולה " . " אינני יכול לראות בשום 
פנים קבלה שלמה של עול מלכות שמים שאיננה כוללת מה שהקב"ה עושה במאה וחמישים 
השנים האחרונות . במאה וחמישים השנים האחרונות הוא עושה דברים הכתובים ומפורשים 
בכל הנביאים וזה קיבוץ גלויות . עד עצם היום הזה ובעיקר בימים האלה . קיבוץ 
גלויות , בניין הארץ , תקומה , ממלכה יהודית וכו וכו . זה במישור האידיאולוגי . 
" מצד שני , במישור האידיאולוגי , אין לי צל של ספק שציונות בלי תורה 
ומצוות יש לה כוח מהפכני לדור אחד או שניים בלבד . הדור השלישי , הדור 
הרביעי והדור החמישי יבואו וישאלו , כפי שנאמר : מה העבודה הזאת לכם ? 
מפני שהוא לא יצא ממצרים ולא חווה את כל החוויות הגדולות ולא עבר את כל 
המהפיכות העצומות , הוא לא ראה הכל בעיניו והוא ישאל : מה פתאום ? הוא 
רוצה בסך הכל להתפרנס יפה וכל השאר הם סיפורי אבות . צפוי וברור מראש שיגדל 
פה דור שכל העניין הזה של יהדות ותורה וציונות לא בדיוק יעניין אותו . לדעתי , 
שאינו יודע לשאול , זה לא אחד שאינו יודע לדבר . שאינו יודע לשאול , 
פירושו בלשון הרחוב : אחד שזה לא בראש שלו . מעסיקים אותו דברים אחרים . 
לכן , ציונות דתית בעיני אינה פשרה , אלא תפישת עולם שלמה , שנועדה להשפיע 
על החברה הישראלית . . . נכון שהיו בעברה של הציונות הדתית תופעות של 
פשרה , גם פשרה אידיאולוגית וגם פשרנות אורחות חיים , אבל אלה היו תופעות 
שטחיות . . . " . . . אנחנו לאחר דבריו מעוררי - הסערה של הרב שך , 
שרבות כבר דובר בהם . החידוש הגדול ביותר שאני מצאתי אצל הרב שך , במובלע 
אומנם , הוא , שבניגוד לכל האידיאולוגיה החרדית עד היום , מעכשיו , כל 
מי שהוא לא להכעיס הוא פחות או יותר יהודי טוב . כל הקטע הזה על הקיבוצים 
הרי בא כדי שמי שהוא להכעיס ואין לו כלום ואפילו שמע ישראל הוא לא יודע להגיד , 
הוא לא יהודי . וכל השאר מה ? כן יהודי . זה העניין , מפני שזו השפעת 
הציונות הדתית בלי לדעת ובלי להכיר בזה ובלי להודות בזה . " קבוצה הקוראת 
לעצמה שארית ישראל ( החרדים נ"ש ) אומרת למעשה בפעם הראשונה , שמי שלא 
נוהג להכעיס , אפשר לשתף אתו פעולה . זה חידוש מרחיק לכת . אני חושב שיותר 
ויותר קבוצות מאמצות את האידיאולוגיה שלנו . הליכוד של היום , כמעט כל 
התפישות שלו בנויות על האידיאולוגיה של הציונות הדתית , ומלבד זה כמעט אין 
להם שום דבר אחר . משרידי תורת זבוטינסקי אינני חושב שנשאר שם הרבה , לא 
באנשים ולא בתפישות . גם בגוש השמאלי אני רואה חדירה יותר ויותר משמעותית 
של רעיונות שמקורם באמת במדרשה של הציונות הדתית , ואין לי שום ספק שהרעיונות 
יתפשטו וילכו לגורמים אחרים שמעצם מהותם בציבור הישראלי ובמדינת ישראל ינקטו 
עמדות שהן עמדות ציוניות דתיות . " לבי ממשיך להיות כבד מאוד על ציבור שאהבתי 
אותו , ממש אהבתי אותו . צעדי הראשונים בארץ היו בשדה - אליהו . הייתי 
כל - כך קרוב לאנשי בני - עקיבא דאז ולרוח הפעולה והמפעלים , איכות החיים , 
איכות ההתנהגות של הציונות הדתית כפי שהכרתי אותה בשנות החמישים . עכשיו 
אני רואה עולם אחר וקשה לי מאד . אם להגדיר קודם - כל בלשון טלגרפית : 
הציונות הדתית פשרה או מהות ? אני חושב שהמלה פשרה היא מלה מכוערת . הציונות 
הדתית לא היתה בעיני פשרה אלא מפגש . היא רצתה להיות מפגש והיא היתה פעם 
מפגש , נקודת - חיבור . היום היא נהפכה למהות , מהות שאני חייב להסתייג 
ממנה . היא השאירה מעט מאד חותם על החברה הישראלית של שנות החמישים אבל 
חותם איכותי ויפה . " היום , לעומת זאת , הציונות הדתית נושאת באחריות 
לתופעות המכוערות ביותר בחברה הישראלית , ואפרט בהמשך . לכן אני מקווה 
היום להתקרבות , דווקא בין הציבור הכללי החופשי לציבור החרדי . עם הציבור 
החרדי יש לי ויכוח רציני ביותר , אבל הוויכוח שיש לי עם הציבור החרדי הוא 
ויכוח היסטורי , כלומר , ויכוח על הגדרת מצבו של העם היהודי . הוויכוח 
הזה לא מהותי . הגלות למשל היא מצבו ומעמדו של אדם בעולם . אבל כשאני שומע 
בציבור הדתי הלאומי שהמושג גלות נהפך למושג טריטוריאלי , אני נחרד ונלחם 
בזה . כאן יש לי ויכוח מהותי עם הציונות הדתית ולא עם הציבור החרדי . " . 
. . ובקשר לציבור שפעם אהבתי , הציבור הציוני הדתי . הם נעשו יותר ויותר 
לאומיים . עם כל הניגוד , המשותף בין החרדים לביני כאיש השומר הצעיר , 
הוא שאנו שופטים אנשים על - פי התנהגותם ולא על - פי מוצאם . ואילו ( 
אצל הציונות הדתית נ"ש ) המוצא נעשה ערך בפני עצמו . עם ישראל כיישות 
לאומית הוא עובדה , עובדה שאין לה שום עניין אם אין לידה ייעוד . " במשך 
שנים , עוד לפני 76 , הזדעזעתי כשהיינו כל - כך קרובים לדתיים והייתי שומע 
את המשפט הזה שלהם : אתה חילוני , אתה דתי , לא משנה העיקר שאתה יהודי . 
שאלתי : חברים , אתם שומעים מה שנאמר פה ? אז לא שמו לב לזה , לא דובר 
על גזענות כמו היום . זה משפט שלא ייאמר מפי יהודים . גרתי אז בשכונת גאולה 
החרדית ואני זוכר את הסוחר הקטן שמכר לי פירות , מטיף לי : אתה רואה את 
הערבי הזה שיושב ומוכר סברס למטה , הוא ערבי . חמש פעמים ביום הוא מתפלל 
לאלוהים . יכולתי להבין , שעם כל ההבדל המהותי , אותו מוכר פירות חרדי 
שופט אותי על מעשי . וכל הזמן אני חוזר על אותו מבחן מהצד השני , אצל הדתי 
בכיפה הסרוגה ואני שואל אותו שאלה זו : תגיד לי , אדם שאוהב את הארץ הזאת 
עד כדי - כך שהוא מסוגל לשים פצצה בתוך אוטובוס , האם הוא טרוריסט שצריך 
להוציא אותו להורג או שהוא לאומי שצריך לחנך אותו ? ואני עומד נדהם כשהחבר 
עומד ולא עונה לי , מפני שחסרה לו אינדיקציה אחת : האם מדובר בערבי או 
ביהודי ? וכל זמן שלא אומר לו אם מדובר בערבי או ביהודי לא אקבל תשובה . 
לעומת זאת , במאה שערים יש תשובה לכאן או לכאן . " אני חושב שאלי בן 
גל הסביר די טוב מדוע אנו מתנגדים לציונות בכלל . אני כופר שיש בכלל ציונות 
דתית . אין דבר כזה . כמו שאין סוציאליזם דתי ואמריקניזם דתי . יש ציונים 
דתיים , אבל ציונות איננה יהודית . היא אינה מושג יהודי . ארץ - ישראל 
אינה זקוקה לציונות , אלא שבכוח תפסו כיפה ושמו אותה על הרצל . הוא לא 
רוצה כיפה . " . . . אני תמה ואני נדהם שד"ר בן גל מבין את הדברים האלה 
יותר מאשר יהודי שומר תורה ומצוות שלומד תורה , כמו יואל . דרכה של הציונות 
השתבשה בגלל סיבה אחת . היא מאד דומה , מאד קרובה ליהדות . ציונות היא 
אהבת ארץ - ישראל מתוך סיבה אחרת ואין לי כאן שום משותף , גם לא עם אלי 
בן גל . אם מה שעושה אותנו ציונים , זו עבודת האדמה והיחס לארץ , אז לי 
אין כל קשר לציונות כזאת , כי גם הערבים עובדים את האדמה ואוהבים את הארץ . 
אהבה משותפת לאותו דבר יכולה ליצור גם התנגדות נוראה . יהודי הוא קודם - 
כל ההלכה . כאן בארץ מסתובבים אלפי ערבים בידיים מיובלות ובפנים חרושי קמטים 
כי הם מעבדים את ארץ - ישראל ובונים את בניינה . הם הניגוד החמור ביותר 
לציונות . לא לחרדים . אנחנו יכולים לבנות אתם את ארץ - ישראל . למה לא ? 
אנחנו יכולים לגור אתם ביחד בשלום ובשלווה . ( ובנימת לגלוג : ) ציונות , 
ציונות אמיתית , לא ? " " הבעיה שלי שונה לגמרי . 
