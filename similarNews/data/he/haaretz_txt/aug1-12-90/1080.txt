עיריית ראשון - לציון מתכחשת להתחייבות ראש העירייה , מאיר ניצן , להציב 
קרוואנים , על - מנת לפתור את בעיית חסרי הדיור . חסרי דיור בראשון - לציון 
טענו , כי חברי הוועדה שמונתה מטעם ראש העירייה לטפל בחסרי הדיור הודיעו 
להם , כי הצבת קרוואנים איננה באה בחשבון . זאת , למרות שראש העירייה 
שלח בחודש שעבר מכתב לשר השיכון , בו כתב כי יקצה שטח לקרוואנים . דובר 
עיריית ראשון - לציון , ישראל כנען , אמר בתגובה כי הדברים אינם נכונים 
וכי הבטחת העירייה עומדת בעינה . אולם במכתב שנשלח לחסרי הדיור בימים האחרונים , 
אשר מפרט את הסיוע שמציעה להם העירייה , אין אזכור של העניין . על - פי 
המכתב , מציעה העירייה לחסרי הדיור שהייה בבתי - מלון בתל - אביב למספר 
ימים והשתתפות בשכר הדירה למשך שנה . חסרי הדיור מתנגדים להצעה ודורשים 
הבטחה לסייע בשכר דירה עד למציאת פתרון קבע . כן הבטיחה העירייה להקצות 
שטח לבנייה בשכירות ברמת - אליהו , בשיתוף עם משרד השיכון ומנהל מקרקעי 
ישראל , " במידה שיימצא קבלן שיהיה מוכן לעסוק בכך " . רפי דרור , נציג 
חסרי הדיור בראשון - לציון , טוען כי ראש העירייה יודע שלא ניתן למצוא קבלן 
שיבנה בשכירות ולכן הבטיח זאת . לדבריו , הוא בירר עם יו"ר ארגון הקבלנים 
בעיר , יעקוב מוסאל , ועם קבלנים נוספים , ואלה הסבירו לו חד - משמעית , 
כי שום קבלן לא יסכים לבנות דירות לשכירות , משום שהדבר איננו רווחי . 
דרור קובל , כי ראש העירייה מתעלם מפניותיו להיפגש עמו , ותחת זאת שלח 
את המכתב . לדבריו , מנסה ראש העירייה להתנער מחסרי הדיור על - ידי מתן 
פתרון זמני , שיחזירם בתום שנה למצב בו הם נמצאים כיום . הם דורשים ממנו 
להציב קרוואנים בעיר , כפי שהבטיח . 
