האיחוד הפיננסי והכלכלי של אירופה מתקדם באופן מואץ . כיצד משתלבת הכלכלה 
האיטלקית בתהליך זה ? מחקר שפרסמו באמצע יולי לשכות המסחר והתעשייה האיטלקיות 
שהן גוף ממלכתי מבקש להשיב לשאלה הזאת , בין היתר על רקע השוואות עם המצב 
בראשית שנות השמונים . מסקנה חשובה של המחקר היא שגדל הפער בין הצפון המתועש 
ומרכזה המסחרי והפיננסי של איטליה ( 5 . 12 מיליון תושבים ) , לדרום החקלאי 
( 5 . 02 מיליון תושבים , לרבות האי סרדיניה ) מבחינת ההכנסה הממוצעת לנפש , 
כשאיטליה המרכזית ( 8 . 41 מיליון ) תופסת לרוב עמדת ביניים , למרות 
ההשקעות הגדולות של ממשלת איטליה ושל הקהילייה האירופית בדרום . איטליה נחלקת 
ל59 פרובינציות ו91 מחוזות . ההכנסה הממוצעת לנפש במילנו , העשירה בין 
הפרובינציות האיטלקיות , היה ב8891 22 מיליון לירטות לנפש ( למעלה מ81 
אלף דולר ) , בעוד שבאגריגאנטו שבדרום - סיציליה , הענייה שבפרובינציות , 
הממוצע הוא 50 . 9 מיליון בלבד ( כ005 , 7 דולר ) . בין 06 הפרובינציות 
הראשונות מבחינת התוצר הלאומי נטו , אין אף פרובינציה דרומית , בעוד 23 
הפרובינציות האחרונות ברשימה , כולן דרומיות . למרות זאת , חלקו של הדרום 
גדול יחסית בכל הנוגע להוצאה האישית הממוצעת , כלומר לרמת החיים . כך , 
למשל , תושב נאפולי מוציא כמחצית הסכום שמוציא תושב מילנו , אף שחלקו 
בתוצר הלאומי נטו הוא הרבה פחות מחצי חלקו של תושב מילנו . ככל מחקר סטטיסטי 
יבש , גם המחקר הזה לוקה בפרטים חשובים , מפני שאיננו מתחשב דיו ברמת המחירים 
הנמוכה יותר בדרום ובמספר הגדול של אנשים באזור זה החיים מקופת המדינה . 
יחסית לצפון , גדול יחסית מספרם של הדרומיים המשתמטים מתשלום מסים , וכן 
( וגם זהו אלמנט חשוב ) חלקם של אנשי ארגוני הפשע למיניהם בצריכה גדול 
יותר בדרום מאשר בצפון והם בוודאי אינם תורמים לתוצר הלאומי . למרות כל 
אלה , המסקנה העיקרית של המחקר שהפער גדל מוצאת אישור מלא גם ממקורות 
אחרים , שאינם קשורה דווקא בנתונים כלכליים - פיננסיים . די לציין , למשל , 
כי באזור העיר גאלה שבסיציליה נרצח אדם אחד בממוצע לשבוע בדרך כלל מאנשי 
המאפיה . מספר האנאלפבתים למחצה ומספר העוזבים את בתי - הספר בגיל חינוך 
חובה גבוה הרבה יותר בדרום מאשר בצפון סיבה נוספת לפער הגדל מדי שנה , 
למרות שהמדינה מוציאה על חינוך חובה סכום זהה , כמעט . השנים האחרונות ציינו 
חזרה למנהיגות כלכלית של המשולש התעשייתי - פיננסי המרוכז , פחות או יותר , 
בין הערים טורינו בצפון , גינואה בדרום ומילאנו במזרח . בחלקו של אזור 
זה בתוצר הלאומי חלה ירידה משמעותית בשנות השבעים , כשרבים מהמפעלים הגדולים , 
כמו מפעלי פיאט , היו במשבר ארגוני של שיטות עבודה , תפוקה והוצאות הייצור . 
היו ימים שחשבו אפילו על סיוע ממלכתי רחב שימנע סגירת מפעלים בצפון וגידול 
האבטלה . כל זה היה על רקע המתיחות הפוליטית שגרם הטרור השמאלי דווקא באזורים 
אלה . קפידבינאבל מאז ראשית שנות השמונים ידעו המפעלים הגדולים להתאים את 
עצמם במידה רבה למציאות ( הכוללת בין היתר איגודים מקצועיים חזקים וממסד 
בלתי יעיל ) וגם לצעוד בקצב אירופי בעזרת מיכון מירבי והנהגת שיטות ארגוניות 
יעילות . אין גם לזלזל בחשיבות השינוי באקלים הפוליטי , עם צמצומו המוחלט 
כמעט של הטרור האדום . מפעלים בינוניים וקטנים , הטיפוסיים במידה רבה לאזורי 
מרכז - איטליה , לא הגיעו להישגים דומים . רובם לא השקיעו די במיכון ובהנהגת 
שיטות חדישות . כך , בעוד רק % 51 מכלל המפעלים הגדולים לא השקיעו בשיפורים 
מהותיים בייצור , מגיע שיעור המפעלים הקטנים והבינוניים שלא השתפרו ל%63 
מכלל מספרם , וגם שיעור זה איננו משקף את המצב לאישורו , מפני שחלק מההשקעות 
היו במבנים ולא בשיטות העבודה . עובדה זו מסבירה גם את השינויים המעניינים 
שחלו במפת האזורים המפותחים . המרכז , כמו טוסקנה ( בירתה פירנצה ) , 
או אזורי צפון - מזרח איטליה ( ונציה וטראנטו ) , שנחשבו בראשית שנות 
השמונים לעשירים יחסית , הפסידו בהשוואה למשולש התעשייתי - פיננסי במירוץ 
להגדיל את חלקם בתוצר הלאומי ובהכנסה הממוצעת לנפש . מילנו , הנחשבת למרכז 
הכלכלי החשוב באיטליה ולעיר האירופית ביותר בין ערי איטליה , החזירה לעצמה 
את מעמדה מלפני שנות השבעים . ב8891 , קרוב ל%04 מכלל התוצר הלאומי נטו 
בא ב11 הפרובינציות המתועשות יותר , שכולן מצפון להרי האפנינים . בשנים 
האחרונות עלו לתחילת הרשימה ערים מסוימות , בעיקר מהצפון , ודחקו אחרות , 
בעיקר מהמרכז . העיר מודינה , למשל , מצפון לבולוניה , שהיא עיר תעשייה 
ומרכז חקלאי עשיר , היתה בראשית שנות השמונים העשירה שבערי איטליה . עכשיו 
היא העשירית ביניהן , כשמילנו שבה % 15 מכלל העובדים מועסקים בשירותים למיניהם 
ראשונה . מבחינה כלל לאומית , ירד חלקה של התעשייה בתוצר הלאומי . וכמו 
בכל המדינות המתועשות , עלה גם באיטליה חלקו של מגזר השירותים המפותחים , 
שמרכזו בעיקר בצפון , אך לא רק בו : רומא הבירה קפצה במפתיע מהמקום ה95 
בראשית שנות השמונים למקום ה72 . קפידבינמעניין השיפור הניכר בכלכלת העיר 
טרייסטה , על רקע השינויים הגדולים שחלו במזרח - אירופה . העיר הזו , 
שהיתה מרכז כלכלי ופיננסי חשוב עד מלחמת העולם הראשונה ושמרה על חשיבות מסוימת 
עד סוף מלחמת העולם השנייה , איבדה את עיקר עסקיה עם הצבת הגבול בפרוורי 
העיר , ועם חלוקת אירופה לשני גושים עוינים ולשני ארגונים כלכליים שונים 
בתכלית . ההגירה מטרייסטה גדלה , ובמשך שנים היתה זו העיר בה הגיל הממוצע 
של התושבים היה הגבוה ביותר באיטליה . עכשיו , משנפתחו הגבולות וקיים קשר 
ישיר עם מרכז - אירופה , יש התאוששות מהירה בכלכלת העיר הזאת . באזורים 
השונים שונה אחוז התושבים העובדים בשירות המדינה ומתפרנסים מקופתה . אם 
במילנו העשירה רק % 6 מכלל העובדים הם בשירות המדינה ובבולוניה % 01 , בקצה 
הדרומי של המגף האיטלקי האחוזים גבוהים הרבה יותר : בנאפולי ובבארי % 02 , 
ובקלבריה % 42 קרוב לרבע מהעובדים . דווקא באזורים בהם יש לפשע המאורגן 
אחיזה גדולה במיוחד , גדול יחסית חלקה של המדינה בהמצאת פרנסה לתושבים . 
על מידת השליטה של ארגוני הפשע אמר באחרונה יושב - ראש הוועדה הפרלמנטרית 
למאבק בהם , כי ברומא הצליחו לפתח תעשייה אולי גם מפני ששם יש לפשע המאורגן 
פחות דריסת - רגל . שנות השמונים , למרות ההתפתחות הכלכלית האיטלקית , 
לא סייעו איפוא לפתרון הבעייה הקשה ביותר העומדת בפני השלטון באיטליה , 
כלומר בעיית הדרום . גם הסיוע האדיב של הקהילייה לא עזר הרבה . ההתלהבות 
לקראת האיחוד הכלכלי באה לביטוי בהקמת חברות בהון משותף , בפיתוח מרכזי 
שירותים ברמה גבוהה ובשיפור השירותים הציבוריים באזורים מסוימים . כשלא הכניסה 
את השינויים הנחוצים בקצב הדרוש , באה איטליה על עונשה , כמו מדינות אחרות 
בקהילייה . בכל הנוגע לקצב ההשתלבות בתהליך איחוד אירופה נחלקת איפוא איטליה 
לשניים , כשרומא הפוליטית עומדת לפי שעה כמעט חסרת - אונים בפני תופעת ההשתלטות 
הגוברת של ארגוני הפשע באזורים נרחבים של הדרום , ובפני הפער הגדל מהבחינה 
הכלכלית והביטחונית בין אזורים שונים של המדינה . יתכן שעם האתגר החשוב הזה 
תצטרך בבוא היום להתמודד גם אירופה המאוחדת , שאין לה אינטרסים ישירים בבוחר 
הדרומי ובמימון קופת מפלגה זו או אחרת . 
