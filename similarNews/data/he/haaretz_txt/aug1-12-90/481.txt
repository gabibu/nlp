התגובה הראשונה ברחוב הערבי של מזרח ירושלים , נוכח הפלישה העיראקית לכוויית , 
היתה תגובה של שמחה . שמחה אמיתית . אתמול בלילה עדיין לא היה ברור לגמרי 
מה תגובת אש"ף , עדיין לא פורסמו הודעות רשמיות של מנהיגים פלשתינאים בשטחים 
ומחוצה להם , ובשטחים כבר היתה שמחה . מבחינתם זהו קודם לכל שינוי במצב . 
שבירת הסטטוס קוו שכה מעיק עליהם . כל שינוי פוליטי בעולם הערבי מתקבל 
במזרח ירושלים בברכה , וודאי שינוי דרמטי כזה , שעשוי , מבחינתם , להביא 
למצב פוליטי חדש לחלוטין בכל האזור . " מים עומדים הופכים מעופשים " אומרים 
בערבית והמציאות הנוכחית שבה אין להם , לדעתם , סיוע ערבי מספיק , והאנתיפאדה 
תקועה , היא בהחלט מים עומדים . הפלשתינאים שמחים עוד , מפני שלפי שעה 
זה נראה כהישג אדיר לסדאם חוסיין ושליט עירק הוא כיום פטרונם הראשון במעלה 
בעולם הערבי . בין מצרים לאש"ף פרצו בשבועות האחרונים מריבות סוערות והכרוז 
האחרון של " המפקדה המאוחדת " גינה בחריפות את שלטונות קהיר . ירדן ניתקה 
עצמה מהשטחים , סוריה היא כמו אוייב נצחי לאש"ף . נותר , אפוא , סדאם 
חוסיין , שפתח בחודשים האחרונים את שערי בגדד לפלשתינאים אחרי שהוביל את 
ארצו בשנים האחרונות לשורה של הצלחות . הוא סיים בכבוד את המלחמה עם אירן , 
הביא לכינוס פסגה ערבית בבגדד , והוא מצליח להפחיד את ישראל ואת תומכיה 
ביכולתו הצבאית ובהכרזותיו הקשוחות . קפידבינהפלשתינאים שמחים גם , מפני 
שרבים מהם בעלי השכלה והשקפות מתקדמות ומעולם לא התלהבו מהשייחים בעלי הנפט 
שהקימו למשפחותיהם מדינות אדירות הון והשפעה . במערכת עיתון מזרח ירושלמי 
אפשר היה לשמוע אמש הערות כמו : " באיזו זכות קיימות בכלל נסיכויות הנפט 
כוויית , בחריין , קטר , ואפילו סעודיה ? " . . . . " אלו בסך הכל 
מדינות שיצר הקולוניאליזם , אין להם שום לגיטימיות , עושרם הגדול איננו 
מגיע להם , הוא צריך להתחלק בין מליוני ערבים רעבים " , וכו . נכון שכוויית 
עזרה לפלשתינאים ( רבים ממנהיגי אש"ף נושאים דרכונים כווייתים ) . נכון 
שכסף רב מגיע לאש"ף ולשטחים מכוויית , אבל במזרח ירושלים , אתמול , איש 
לא פחד שהסיוע הזה ייפסק . בבית החולים " אל - מקאסד " שעל הר הזיתים , 
חשבו שהתשלום החודשי , המגיע מכוויית , יתעכב אולי לימים אחדים וכך גם 
במקומות אחרים , אבל בסך הכל " סדאם חוסיין לא יפגע בנו " , אמרו . היו 
שנזכרו בסיפור הידוע " גברים בשמש " של סופר הפליטים גסאן כנפאני המתאר 
את מסלול הייסורים והמוות של פליטי 8491 שביקשו להבריח את הגבול לכוויית 
כדי למצוא בה פרנסה . היו שדאגו מעט לגורלם של כמה אלפי פלשתינאים מכוויית 
הנמצאים עתה בביקור בשטחים ואולי ייאלצו לחכות מעט עד שיוכלו לשוב לעבודה . 
אבל גם בין אלה היתה אתמול אווירה כמעט חגיגית . אחד מהם , מהנדס מחשבים , 
אמר שהוא בטוח שכל 004 אלף הפלשתינאים בכוויית שמחים . הוא סיפר שהממונה 
עליו , אזרח כווייתי ( בדואי במוצאו ) נהג להקניט אותו תמיד ולומר : 
" אתם הפלשתינאים , אין לכם כבוד , איך הפקרתם את מולדתכם ליהודים , 
אצלנו זה לא יקרה לעולם , נילחם עד טיפת הדם האחרונה " . עכשיו הוא מחכה 
בקוצר רוח לחזור לכוויית ולפגוש אותו . 
