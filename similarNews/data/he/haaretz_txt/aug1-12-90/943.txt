שני מבנים במרכז הארץ ושבעה מבנים בדרומה נהרסו אתמול כיוון שנבנו ללא היתר . 
אנשי היחידה לפיקוח על הבנייה של משרד הפנים הרסו את המבנים בחסות כוחות 
אבטחה של המשטרה . רק מבנה אחד היה מאוכלס , והשאר היו בשלבי בנייה שונים . 
אחד המבנים , חנות ירקות שהוקמה ללא היתר על שטח של כ001 מ"ר על קרקע חקלאית 
בפתח תקוה . מבנה נוסף שלד של מבנה תעשייתי נבנה על שטח חקלאי בכפר קאסם . 
שבעת המבנים שנהרסו בדרום הם של בדואים מחורה , תל - שבע , אזור שגב שלום 
( בקרבת דימונה ) ותל ערד . ממשרד הפנים נמסר כי לכל בוני הבתים שנהרסו 
הוצעו פתרונות דיור חליפיים בריכוזי הבדואים בנגב . 
