( עש"ת למ"ם ) . שר הביטחון , משה ארנס , נעתר לבקשת משפחת מיטשניק 
והורה לאפשר לה לקבור את בנה , נתי , בחלקה הצבאית של בית הקברות בטבעון , 
בסמוך לקבריהם של שני אחיו , כוכב ויאיר ז"ל , אשר נפלו במהלך שירותם 
הצבאי . נתי מיטשניק מצא את מותו בעת מפולת עפר בעבודות חפירה בעכו , שבוצעו 
להכשרת כביש עוקף לעכו . אתמול ביקשה האם , חנה , להביא את בנה למנוחות 
בחלקה הצבאית ליד שני אחיו , כדי שתוכל לבכות יחד על שלושתם , והתנגדה 
להעברתו לבית עלמין אזרחי . בבקשתה תמך בנה היחיד שנותר . בהודעת משרד 
הביטחון נאמר , כי שר הביטחון קיבל את החלטתו בהתחשב בנסיבות הטראגיות המיוחדות 
של המקרה ולפנים משורת הדין , למרות שבהתאם לחוק אין קוברים אזרחים בחלקה 
הצבאית . 
