( עש"ת ) . מקרה צהבת קרב שוכני האוהלים התגלה בשבוע שעבר בשכונת תל - 
גיבורים בחולון . עדי מעתוק ( 53 ) אב לשלושה ילדים , השוהה מזה כחודש 
במאהל , לקה בצהבת זיהומית ואושפז בבית החולים וולפסון בחולון . מעתוק סובל 
מצהבת זיהומית , כנראה מסוג איי , שהיא צהבת ויראלית מדבקת , המועברת 
מאדם לאדם ע"י הפרשות . הוא אושפז בבית החולים לאחר שלקה בחום גבוה . לשכת 
הבריאות המחוזית החליטה בעקבות המקרה , לערוך חקירה אפידמיולוגית במאהל . 
תוצאותיה הוגשו ביום ששי לראש עיריית חולון , משה רום . מהדו"ח עולה , 
כי אין חשש להתפרצות של מגיפת צהבת , שכן התנאים הסניטאריים במקום מניחים 
את הדעת . לדעת משרד הבריאות , שומרת עיריית חולון על תנאי תברואה נאותים 
במקום . עם זאת החליט משרד הבריאות לחסן את 03 שוכני המאהל בתל - גיבורים 
נגד צהבת , כדי למנוע חשש להידבקות אפשרית במחלה . החיסון ייעשה בתחילת 
השבוע במימון עיריית חולון . טרם הוחלט אם החיסון יכלול אך ורק את הילדים , 
או את כל שוכני המאהל . 
