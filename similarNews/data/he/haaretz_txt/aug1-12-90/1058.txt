שר האוצר יצחק מודעי אמור להשתתף הבוקר בישיבת הממשלה . חרף הודעתו ביום 
חמישי בממשלה , על בקשה לחופשה , הגיע מודעי ביום ו כרגיל למשרדו בתל אביב , 
וקיים פגישות עם ראשי משרדו , באשר למשמעות החלטת הממשלה בנושא הדיור . 
כזכור קובעת החלטת הפשרה של רה"ם שמיר , שאומצה בממשלה כי משרד הבינוי והשיכון 
ירכוש ויציב 000 , 5 קרוונים בעלות של 051 מיליון ש"ח , יוציא מכרזים לרכישה 
של 000 , 9 בתים מיובאים , כולל 000 , 3 יחידות שכבר אושרו . לכך יוקצבו 
063 מיליון ש"ח . עוד הוחלט על שיפוץ דירות עמידר , הוצאת מכרזים ליזמים 
פרטיים , שינוי יעוד קרקעות במינהל מקרקעי ישראל ועוד . גורמים באוצר אמרו 
אמש כי החלטת הממשלה מיום חמישי , משמעותה הוצאה תקציבית נוספת של כמיליארד 
ש"ח . הם ציינו כי הגירעון בתקציב המדינה הוגדל למעשה בסוף השבוע בכ5 . 
2 מיליארד ש"ח : 5 . 1 מיליארד ש"ח במסגרת התקציב הנוסף , ומיליארד ש"ח 
במסגרת החלטות הממשלה מיום חמישי האחרון . באוצר טענו כי הבעיה עתה היא כיצד 
לממן תוספת תקציבית זו . הם הסבירו כי עמדתו של שר האוצר היא שלא להטיל 
מיסים נוספים . אחת האפשרויות הנשקלות היא הגדלת ההלוואות מבנקים . עוד 
אומרים באוצר כי יישמו את החלטת הממשלה , חרף התנגדותם לה . עם זאת , 
טענו כי היא אינה עולה בקנה אחד עם התקציב הנוסף , שהוגש לכנסת . ההחלטה 
נוסחה על ידי ראש הממשלה , בהתייעצות שרים פנימית בלא תיאום עם שר האוצר . 
הם הוסיפו כי במהלך ההצבעה בממשלה , על הנוסח שגובש על ידי ראש הממשלה , 
פנה שר האוצר לשרים ודרש כי יקבע שההוצאה התקציבית הנובעת מהחלטת הממשלה , 
תבוצע במסגרת התקציב הקיים , זאת על מנת למנוע פריצה תקציבית מסוכנת . 
הצעה זו נדחתה . עוד ציינו כי מייד לאחר החלטת הממשלה , פנה שר האוצר אל 
ראש הממשלה שלא להעלות לקריאה שנייה ושלישית את התקציב הנוסף לקליטת העלייה 
הואיל והחלטת הממשלה רוקנה את התקציב הנוסף מכל תוכן . עוד טענו כי החלטת 
השרים מהווה צעד חסר תקדים , בו מחליטה הממשלה על הוצאה תקציבית כה גדולה 
נוספת , מבלי לבחון ולהחליט על המקורות למימונה . 
