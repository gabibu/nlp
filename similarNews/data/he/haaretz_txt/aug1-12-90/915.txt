שר החוץ האמריקאי , גיימס בייקר , מתכוונן לבקר מחר או מחרתיים בתורכיה 
לשיחות עם על המשבר במפרץ , הודיע אתמול הבית הלבן . תורכיה וסעודיה הן 
שתי מדינות - מפתח במאמצה של ארה"ב ובעלות בריתה לבודד את עיראק , שכן דרכן 
עוברים צינורות נפט המזרימים חלק גדול מתפוקת הנפט העיראקית לעבר נמלים בים 
סוף ובים התיכון . אתמול נועד צייני עם המלך פהד . דובר הבית הלבן סירב 
להגיב על ידיעות מתורכיה , לפיהן סגרו העיראקים בעצמם את אחד משני צינורות 
הנפט , בשל הירידה בתפוקה שנגרמה עקב האמברגו שהטילו מדינות רבות על הנפט 
העיראקי . הבית הלבן הגדיר אתמול את הנוכחות הצבאית העיראקית בגבול סעודיה 
כגדולה ומאיימת ביותר , והכריז כי האינטרס הלאומי של ארה"ב מחייב לבלום 
את סדאם חוסיין . " פלישת עיראק לכוויית יצרה סכנה לאופ"ק ועלולה לגרום 
להשלכות כלכליות חמורות בארה"ב . הנשיא בוש מגביר את מאמציו כדי לאלץ את 
עיראק לצאת מכוויית . " הממשל מקווה שהאו"ם יסכים לאסור כל סחר , מכירות 
נשק ומתן סיוע לעיראק עד שזו תפנה את כוויית ותשיב על כנה את ממשלת יורש 
העצר בראשות הנסיך סעוד אל עבדאללה אל סבאח " . הדובר פיצווטר אמר , כי ידיעה 
שפורסמה ב"וואשינגטון פוסט " , לפיה ארה " ב מארגנת מבצע חסוי להפלת נשיא 
עיראק סדאם חוסיין , היתה מלאה באי - דיוקים . הוא ציין , כי ואשינגטון 
אינה מתכוונת לנתק את הקשרים הדיפלומטיים עם בגדאד . " תחושתנו היא כי בשלב 
זה השגרירות שם חשובה מבחינת שמירה על ההשפעה באזור וכמקור למידע על האירועים 
שם " , אמר . נשיא עיראק , סדאם חוסיין , הזהיר אתמול את ארה"ב כי הכוחות 
העיראקיים מסוגלים להבטיח את הריבונות והאדמות העיראקיות . באיגרת בעל - 
פה ששיגר אתמול לנשיא גורג בוש באמצעות שליח , הודיע סדאם חוסיין כי עיראק 
אינה מתכוונת לפגוע בסעודיה וכי היא שוקדת על הביטחון והיציבות במפרץ . 
חוסיין הבהיר , כי עיראק מחוייבת להסכם ההדדי של אי - התקפה ואי - התערבות 
בעניינים הפנימיים . יחסי עיראקסעודיה הם עמוקים ומבוססים על קשרי אחווה . 
לדבריו , הפרסומים בדבר החשת כוחות עיראקיים ותגבורות לגבול עם סעודיה 
נועדו להצדיק התערבות אימפריאליסטית במפרץ . מקורות ערביים מסרו אמש , כי 
סדאם חוסיין הורה על המשך צעדי החירום , הכוננות והגיוס הכולל . כחצי מיליון 
חיילי הצבא העממי הושבו לשירות בנוסף ליחידות המילואים . הצבא העיראקי הקים 
מחדש 62 דוויזיות . סעודיה הכחישה אתמול , כי החישה כוחות לגבול עם עיראק 
או נקטה בצעדי חירום וכוננות . דובר רשמי סעודי אמר , כי לידיעות אלה אין 
בסיס , וכי סעודיה היתה מודיעה על צעדים כאלה אילו אכן נקטה בהם . בשעות 
הערב נועד המלך פהד ויורש העצר האמיר עבדאאלה עם שר ההגנה האמריקאי , ריצרד 
צייני , שהגיע אתמול לשיחות בגדה . שר ההגנה הסעודי , האמיר סולטאן , 
הפסיק את הטיפול הרפואי שקיבל במרוקו ושב אמש לסעודיה להשתתף בשיחות עם השר 
האמריקאי . לגדה הגיע אתמול גם ראש אש"ף , יאסר ערפאת , כדי להוועד עם 
המלך פהד . גורמים סעודים ניהלו אתמול מגעים עם גורמים בכירים בבירות ערב 
והוסכם על כינוס חירום של שרי החוץ של מועצת מדינות המפרץ היום בגדה . קפידבינהכוחות 
העיראקיים בכוויית ריכזו אזרחים אירופים ואמריקאים והעבירו חלק מהם לבגדאד . 
דובר משרד החוץ הבריטי אמר , כי לפי מיטב ידיעתו נלקחו באוטובוסים כמה 
מאות אנשים , בהם 002 נוסעים של מטוס בריטי שנתקע בנמל התעופה של כוויית , 
" ואנו מניחים כי הוסעו לעיראק ואולי לבגדאד . אנו מקווים כי המטרה היא 
לאפשר להם להמשיך בטיסתם משם " , אמר הדובר . משרד החוץ האמריקאי מסר , 
כי 82 אמריקאים נמנים עם האזרחים המערביים שנאספו על - ידי כוחות עיראק ונלקחו 
ליעד בלתי ידוע . הדוברת טאטוויילר אמרה , כי לארה"ב אין פרטים רבים , 
וכי אין היא יכולה לומר אם הם מוחזקים כבני ערובה בידי הנשיא סדאם חוסיין . 
הנשיא בוש הבהיר לעיראק את אחריותה לשמור על חייהם של אלה המבקשים לעזוב , 
אמרה . בון מסרה , כי אזרחים מערב - גרמניים וצרפתיים נלקחו מבתי מלון 
בכוויית והועברו לבתי מלון בבגדאד והורשו לנוע שם באופן חופשי . הממשלה הזמנית 
בכוויית הודיעה ביום ראשון למדינות השונות , כי עליהן להתחשב באלפי אזרחיהן 
העובדים בכוויית , בטרם יחליטו על צעדי עונשין . משרד החוץ הבריטי זימן 
אתמול את שגריר עיראק והודיע לו כי בריטניה לא תשלים עם כך . משרד החוץ הבריטי 
דרש להבטיח את ביטחונם של בריטים , בהם 43 אנשי צבא , שאימנו את צבא כוויית . 
קפידבינהסנקציות הבין - לאומיות על בגדאד עלולות לגרום לעיכוב נסיגת כוחותיה 
מכוויית . כך אמר אמש שגריר עיראק בצרפת . " אנו מזהירים נגד כל ניסיון 
של כל מעצמה לתוקפנות כלפי כוויית או עיראק . נסיונות כאלה יטופלו בחומרה " . 
השגריר הכחיש שלעיראק כוונות תוקפניות כלפי ערב הסעודית . משחתת - טילים 
סובייטית מסוג " אודאלוי " עשתה אתמול את דרכה לעבר המפרץ , מסרו עדי 
ראייה . למשחתות מסוג " אודאלוי " , הנמצאות בשירות מאז 0891 , שמונה 
משגרי - טילים ועליהם שני מסוקים . צרפת הודיעה אתמול כי היא מתגברת את נוכחותה 
הצבאית במפרץ . בכל רחבי עיראק התנהלו ביומיים האחרונים תרגילים נרחבים לפינוי 
אזרחים , שנמשכו לעיתים עד 84 שעות , ובמסגרתם פונו תושביהם של רובעים 
שלמים . סדאם חוסיין הזהיר את 71 מיליון תושבי ארצו להיות בכוננות למקרה 
של התקפה ישראלית או אמריקאית . עיראק גם הכריזה על גיוס כוחות מילואים 
נרחב . תרגילי פינוי דומים התקיימו גם במהלך המלחמה נגד איראן . 
