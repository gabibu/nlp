מי שחולף בדרך שכם , הכביש העוקף את הקונסוליה האמריקאית במזרח ירושלים , 
יכול להבחין כבר משעות הבוקר המוקדמות בתור ארוך של פלשתינאים צעירים , 
נשים כפריות בשמלות רקומות ומעט אברכים , שמשתרך משער הקונסוליה אל המדרכה , 
באורך עשרות מטרים . בתוך חצר הקונסוליה כבר ממתינים באותה שעה עשרות מבקשי 
דרך יציאה מול אשנבי הוויזות . זה אולי המקום היחיד במזרח העיר , שבו ניתן 
למצוא דו - קיום מושלם בין צעירים פלשתינים , נשים מוסלמיות ונוצריות , 
ישראלים יוצאי צבא ובני ישיבות עבדקנים . חצר הקונסוליה האמריקאית היא 
מקום , שבו מאחדת את כל המצטופפים תקווה להחליף בהקדם את ארץ האפשרויות 
המוגבלות ( כאן ) , בארץ המובטחת , אמריקה ( שם ) . בשנה וחצי האחרונות 
יש עלייה ניכרת במספר הפלשתינים המבקשים אשרת כניסה לארה"ב ( בקונסוליה 
האמריקאית טענו כי יש עלייה כמעט זהה במבקשי האשרות מקרב הישראלים ומקרב 
הפלשתינאים , וכי מדיניות הנפקת האשרות לשני הצדדים זהה ) . חלק ממבקשי 
הוויזות מתכוונים לבקר את קרוביהם , אך אחרים לא מסתירים את כוונתם האמיתית 
להגר . סביב הביקוש לאשרות ביקור והגירה , התפתחה תעשייה מחתרתית למחצה 
של מאכערים ומתווכים הפועלים בסביבות הקונסוליה ומסייעים , תמורת תשלום 
הולם , למבקשים , לקבל את האשרה הנכספת . לפני 3 חודשים נעצר אחד המתווכים 
האלה , בעקבות תלונה שהגיעה מהקונסוליה . המשטרה חושדת כי זייף עשרות ויזות 
ונחקר חשד כי גם שיחד פקידים בקונסוליה . ההגירה מהשטחים מקיפה את האוכלוסיה 
הפלשתינית כולה , אך בעיקר סובלת ממנה הקהילה הנוצרית הקטנה . מתחילת האינתיפאדה 
עזבו את השטחים 000 , 2 נוצרים , שהם % 5 מכלל האוכלוסיה הנוצרית בשטחים 
( המונה כ000 , 04 נפש ) . 000 , 8 נוצרים פלשתינאים נוספים הודיעו על 
כוונתם להגר מהשטחים בקרוב . הגירה של נוצרים מהשטחים וממזרח ירושלים היתה 
תמיד , אך התופעה לבשה בשנות האינתיפאדה ממדים של מכירת חיסול , והיא מחדירה 
בקרב הקהילה הנוצרית המצטמצמת תחושות של פאניקה . בשבועות האחרונים התקיימו 
שני כנסים בהשתתפות מיטב הכוחות האקדמיים של העדות הנוצריות ובהשתתפות ראשי 
הכנסיות , במלון נוטרדאם , על קו התפר בין מערב ירושלים לבין מזרחה . 
הכנסים , בחסות ארגון " ליקא " ( " מפגש " ) , מרכז - מחקר נוצרי בהנהלת 
ד"ר גרייס חורי , דנו בתופעת ההגירה ובטיב היחסים בין הנוצרים והמוסלמים 
בשטחים שני מוטיווים הקשורים זה בזה . בכנס הראשון , שהתקיים לפני שלושה 
שבועות , הוצגו שני מחקרים על ממדי תופעת ההגירה הנוצרית מהשטחים ומישראל . 
המחקרים של ד"ר חאתם חורי , מאוניברסיטת חיפה , על ההגירה הנוצרית מתוך 
ישראל ושל ד"ר ברנרד סאבילה מאוניברסיטת בית - לחם על ההגירה הנוצרית מהשטחים , 
הציגו תמונה דומה : הנוצרים אינם רואים בדבקות בארץ - הקודש ערך מקודש . 
" הפתיעה אותנו העובדה כי מדובר באחוזי הגירה דומים מישראל ומהשטחים " , 
אומר ד"ר גרייס חורי , נוצרי מן הכפר פסוטה בגליל , שאירגן את שני הכנסים 
האחרונים . יותר מ%02 מהנוצרים החיים בישראל , ואחוז דומה מהנוצרים המתגוררים 
בשטחים , הודיעו על כוונתם להגר . גם מוסלמים עוזבים את השטחים , אבל 
הנוצרים מהווים כיום רק % 3 מהאוכלוסיה הפלשתינית החיה בשטחים , כך שכל הגירה 
פוגעת בהם קשה יותר . קפמאביננתוני ההגירה ממזרח ירושלים בלבד מבטאים את 
תחושת האסון הפוקדת את הקהילה הנוצרית . בשנת 8491 התגוררו בירושלים 005 , 
62 נוצרים . כעת חיים בה , לפי נתוני " ליקא " , 005 , 8 נוצרים בלבד 
( ישראל ליפל , העומד בראש מכון ירושלים לדתות , אומד את מספרם ב000 , 
41 ) . בשעה שמספרם של הנוצרים בעיר יורד בתלילות , גדלה האוכלוסייה המוסלמית 
והיהודית בהתמדה ( מספר המוסלמים בעיר גדל מאז 76 מ000 , 06 ל000 , 031 . 
מספר היהודים גדל בפרק זמן זה מ000 , 002 ל000 , 043 נפש ) . על - פי 
אחוזי הריבוי הטבעי היתה אמורה האוכלוסייה הנוצרית במזרח ירושלים למנות היום 
יותר מ000 , 07 נפש . אבל ההגירה מאיימת לרוקן את ירושלים מן הנוצרים , 
ולשנות את הסוציולוגיה של העיר ללא הכר . קל למצוא את הסיבות החיצוניות 
להגירת הנוצרים . האוכלוסייה הנוצרית אינטלקטואלית יותר , ובקרב שכבה זו 
גדולה ההגירה באופן יחסי מאשר אצל האחרים . לרובם קרובים בארצות המערב הנוצריות 
וההגירה עבורם אינה אלא " איחוד משפחות " , כפי שהם מגדירים זאת . החברה 
המוסלמית שמרנית יותר . בחברה הפלשתינית , המוסלמית , שבה הקשר לאדמה הדוק 
והצומוד הוא ערך בסיסי , רואים במהגרים מהמולדת יותר מאשר נפולת של נמושות . 
רואים בהם בוגדים של ממש . לנוצרים , העוסקים יותר במסחר ובמקצועות חופשיים , 
קל יותר להינתק ממקומם ולהשתלב בחברה המערבית , מעבר לים . הנוצרים מגייסים 
עתה את מיטב המוחות והחוקרים כדי לגלות את סיבות ההגירה העמוקות במטרה לנסות 
לבולמה . ממחקרו של ד"ר סאבלה עולה , כי שכבת הגיל העיקרית של המהגרים היא 
של הצעירים בשנות ה8112 לחייהם . השכבה השנייה היא של האקדמאים . % 4 . 
06 מהנוצרים שהודיעו על כוונתם להגר מישראל ומהשטחים נימקו זאת בסיבות כלכליות , 
מחסור בעבודה ורמת - חיים בלתי מספקת . " מצאנו שבתוך הקו הירוק מהגר מי 
שאין לו בית , בקלות רבה יותר מאשר בעלי בית . ועכשיו יש מחסור גדול בדיור , 
גם ליהודים וגם לשאר , בגלל ההגירה של יהודי ברית - המועצות לישראל " , 
מסביר ד"ר גרייס חורי . % 4 . 22 הודיעו כי הסיבה העיקרית לרצונם להגר נעוצה 
בחוסר היציבות הפוליטית באזור . ככל שנמשכת האינתיפאדה , כך מתגברות בשטחים 
תופעות הפירוד הפנימי בין הארגונים הפלשתינאים השונים ובתוך כך גם יחסי הנוצרים 
והמוסלמים נפגמים . הנוצרים חשים שכוחם פוחת , והם מתוסכלים מהיעדרו של 
גוף שיאחד אותם . כמו כן , מדאיגה את הנוצרים התחזקות הגורמים האיסלמיים 
הפונדמנטליסטים : החמאס והגיהאד האיסלאמי . בכרוזי החמאס נכללו האשמות 
מפורשות כי הנוצרים לא עשו מספיק למען האינתיפאדה . אחד מכרוזי החמאס אף 
לועג לתושבי בית - סחור , שניהלו את מרי המיסים נגד המינהל , והזכיר להם 
כי ב76 הם קיבלו את הצבא הישראלי באורז ובממתקים . בבית - סחור , העיירה 
בעלת הרוב הנוצרי , כתובות של החמאס על הקירות הן כיום בגדר חזיון נפרץ . 
" הנוצרים חשים שמעמדם נחלש ואין להם עוד מה לעשות כאן " , אומר תושב מזרח 
ירושלים . נזירות במזרח העיר סיפרו על מקרים של יידוי אבנים בידי השבאב לעבר 
חצרות כנסיות , תופעות לא מוכרות לפני האינתיפאדה . חורי מנסה לעמעם את 
החששות מהתחזקות האיסלם . " התנועה המוסלמית הפונדמנטליסטית לא מדאיגה 
רק את הנוצרים , אלא את העם הפלשתיני בכלל . התנועה האיסלאמית לא מדאיגה 
אותי אם היא פועלת בהתאם לדת האיסלם ולא משתמשת בה למטרות פוליטיות מסוימות . 
מה שיכול להדאיג אותי הוא שימוש שלילי באיסלם , בנצרות או בנצרות בעלת 
האוריינטציה הציונית . במקרה כזה מדובר ברצח הדת והדמוקרטיה , כי אז אין 
עוד משמעות ותוכן לדת ולכבוד האנושי . אז כבר לא מתאפשר שום דיאלוג " . חורי 
גורס כי גם בישראל וגם במערב נוטים לחשוב בטעות כי האינתיפאדה היא התקוממות 
מוסלמית . " האינתיפאדה היא תהליך משותף שעובר על הנוצרים והמוסלמים כאחד " , 
הוא אומר . " אנחנו קודם לכל פלשתינאים . אנחנו עם אחד , דוברים שפה 
אחת , בעלי היסטוריה אחת , ועם עבר משותף ועתיד משותף . התקוות שלנו דומות . 
האינתיפאדה גילתה לכל העולם שפה אין נוצרים ומוסלמים , אלא פלשתינאים . 
אנחנו עם אחד וגם החייל הישראלי , לשמחתי , לא מבחין בין נוצרי לבין מוסלמי . 
מה שהיה בבית - סחור לא אירע בשום מקום אחר בפלשתין . אין לנו הרגשה שהנוצרי 
עשה פחות בתקופת האינתיפאדה מאשר המוסלמי . אין לאום נוצרי ולאום מוסלמי 
יש רק עם פלשתיני אחד . הבעיה הפלשתינית היא לאומית ולא דתית , הוא אומר . 
קפמאבינלמרות הדברים הללו אומר חורי כי על הנוצרים לנקוט פעולות חירום כדי 
למנוע את היעלמותם מן המפה . " אני בטוח שהבעיה הפלשתינית משפיעה על הגירת 
הנוצרים , אבל אם נחכה לפתרון הסכסוך לא יישאר אף נוצרי בארץ . אנחנו עושים 
עכשיו מחקר שיסייע במציאת תעסוקה ודיור לנוצרים . נכנס ועדה של מומחים 
ונגיש את המלצותיה לראשי הכנסיות . אני לא יכול למנוע ממישהו לעזוב כאשר 
איני יכול לספק לו את פרוסת הלחם . הוא מדבר גם על פעולות בתחום החינוך . 
" אנחנו צריכים לעבוד יותר בבתי - הספר של הנוצרים ולהסביר להם מה פירושה 
של הגירה מכאן ומה פירושה של הישארות . אני אמרתי בכנס , שבנסיבות הנוכחיות 
הגירה היא בגידה בעם העם הפלשתיני . הוא אינו חוסך ביקורת גם מראשי הכנסייה 
וראשי אש"ף , המחוייבים לאפשר , לדעתו , את הקיום הנוצרי החומרי ואינם 
עושים מספיק בעניין זה . " מנהיגי אש"ף וראשי הכנסיות צריכים לדאוג לכך 
שהנוצרים יעבדו ויאכלו . אם הם לא עושים כך , אזי הם הבוגדים " . יש אינטרס 
עליון גם לכנסיות וגם לאש"ף , שהנוצרים יישארו . הנוצרים כאן הם הקשר של 
אש"ף עם הכנסיות והנוצרים בעולם , הוא אומר . 
