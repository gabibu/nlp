באמצע שנות ה08 , כאשר השמועה על הגלולה הצרפתית הגורמת הפלות היכתה גלים 
ברחבי העולם , הצטיירה התרופה החדשה כטומנת בחובה עוצמה מעוררת אימה . 
המתנגדים לאיסור על הפלות הכריזו בלהיטות כי 684 תהפוך את ההפלה הכירורגית 
ואת התנועה נגד הפלות לתופעות שעבר זמנן . אם תחשוד אשה כי היא בהריון , 
היא תלך למדף התרופות שלה , ובשקט ובאורח פרטי תבלע את הגלולה . בפעולה 
פשוטה זו תסלק את הטראומה הרגשית והגופנית , ובמידה רבה את הטראומה המוסרית , 
הכרוכות בהחלטה לעבור הפלה . אר - יו 684 , שתוארה על - ידי ממציאה , 
אטיין אמיל בולייה , כגלולה מפסיקת הריון המונעת את התפתחות העובר ולא 
את עצם ההפריה , היתה עשויה בעצם למחוק את ההבדל בין אמצעי מניעה לבין אמצעי 
גורם הפלה . מתנגדי ההפלות שנחרדו מהאופוריה כינו את התרופה " פצצת זמן 
כימית " ו"גלולת מוות " , וגייסו במהרה את לגיונותיהם נגדה . בשנים האחרונות 
החלו המתנגדים לאיסור על הפלות לדבר על אר - יו 684 בנימה מפוכחת יותר . 
התברר כי התקוות הראשוניות שהתרופה תאפשר פרטיות מרבית היו , כפי שמנסח 
זאת ביל המילטון מארגון " הורות מתוכננת " , " חלום קצר ראי " . המשך איומי 
החרם של מתנגדי ההפלות הטיל אימה על בעל הפטנט והיצרן היחיד , רוסל אוקלאף 
מצרפת , ועל החברה האם האכסט אה - גה , חברה גרמנית רב - לאומית , ושתיהן 
הגבילו באורח נוקשה את זמינותה של התרופה . בצרפת , המדינה היחידה שבה 
אר - יו 684 אכן זמינה לנשים מחוץ למסגרת ניסויים קליניים , יש לרשום כל 
גלולה . היא מחולקת רק במרפאות נבחרות , ורק לאחר שההריון הוכח ועד לשבוע 
ההריון השביעי בלבד . אף על פי שרופאים צרפתיים מדווחים על הצלחה מרשימה 
של גלולה זו בתור גורמת הפלות , התברר שההליך אינו מהיר , לא נטול - כאבים 
וגם לא פרטי לחלוטין . הפציינטיות נדרשות לבקר ארבע פעמים באחת המרפאות 
הרשומות , ובביקור השני הן מקבלות גם פרוסטגלנדין סינתטי כדי לצמצם את סכנת 
הדימום ולסייע בגרימת התכווצויות ברחם . אבל החדשות האחרונות ביותר אינן 
מבשרות טובות למתנגדי ההפלות . הפצת גלולה זו תתחיל בבריטניה בשנה הבאה . 
סקנדינוויה והולנד ימהרו כנראה ללכת בעקבותיה , ושוודיה החלה לערוך ניסויים 
בגלולה כאמצעי מניעה לשימוש חד - חודשי . משרד הבריאות של ספרד הגיש בקשה 
רשמית לקבל את הגלולה , ובולייה אומר כי ברית המועצות תהיה ככל הנראה הפונה 
הבאה . ארגון הבריאות העולמי ממשיך במחקריו הקליניים על אר - יו 684 בסין , 
בהודו , בהונג קונג ובקובה . העובדה המדאיגה ביותר מנקודת מבטם של מתנגדי 
ההפלות היא אולי ששוב מתוארת אר - יו 684 כתרופת פלא , הפעם על - ידי רופאים 
אמריקאים האומרים כי ייתכן שהיא תהיה יעילה בטיפול במחלות קטלניות לא פחות 
מאשר למטרת הפסקת הריון . ויליאם רגלסון , אונקולוג בקולג הרפואי בווירגיניה , 
מכריז : " לולא הקשר של אר - יו 684 להפלות , היא היתה נחשבת תרופה פורצת - 
דרך חשובה " . בגליון 22 - 92 באוגוסט של " ביטאון ההתאחדות הרפואית האמריקאית " 
מתארים רגלסון ושני חוקרים את השימושים המוכחים והפוטנציאליים של גלולה זו 
בטיפול בכמה סוגי סרטן שד וגידולים במוח , בתסמונת קאשינג מחלה סופנית 
שתסמיניה הבולטים הם לחץ דם גבוה , בריחת סידן , סכרת וזיהומים ואפילו 
באיידס . אר - יו 684 ידועה בשם " אויב ההורמונים " , כיוון שהיא מונעת 
מתאים להגיב על הורמונים מסוימים כפי שהם מגיבים בדרך כלל . היא בולמת את 
התפתחות ההריון על - ידי חסימת הפרוגסטרון שבלעדיו עובר אינו יכול להמשיך 
להתקיים . גידולים סרטניים מסוימים משגשגים וניזונים מהורמונים , בדומה 
לכל המחלות הקשורות ללחץ ומועקה . תסמונת קשינג למשל נגרמת עקב ייצור יתר 
של קורטיזול , שאר - יו 684 מסוגלת לחסום אותו . פרויקט בבית הספר לרפואה 
באוניברסיטת דרום קליפורניה מספק אר - יו 684 לקבוצה קטנה של אנשים החולים 
בסוג של סרטן המוח שאי - אפשר לרפאו בניתוח . מרטין ווייס , העומד בראש 
המחקר יחד עם סטיוון גרונברג , אומר שזה אולי הטיפול הרפואי היחיד שהיתה 
לו אי - פעם השפעה על חולים אלה . כשליש מהם הגיבו על הטיפול . גורג כרוסוס , 
חוקר בכיר ב"מכוני הבריאות הארציים " , שניהל מחקר בן חמש שנים של השפעות 
האר - יו 684 על אנשים הסובלים מתסמונת קשינג , תיאר " שיפור שהוא בגדר 
נס " אצל שמונה מ21 החולים בקבוצתו , בתוך שבועות ספורים לאחר תחילת הטיפול . 
אר - יו 684 עשויה אולי לעזור גם לנשים שדווקא רוצות ללדת . רופאים באוניברסיטת 
קליפורניה בסן דייגו עורכים מחקר ניסויי על התרופה כטיפול לאנדומטריוזיס , 
סיבה נפוצה לעקרות אצל נשים . רבים סבורים כי אפשר להשתמש בה כדי לגרום 
צירים בלידות קשות , ובכך לצמצם את הצורך בניתוח קיסרי . כל אותם דברים 
נשמעים טובים מכדי להיות אמיתיים , ואפשר שהדבר נכון לגבי חלקם , כמו למשל 
התקוות שאר - יו 684 תעזור לחולי איידס . חוקרים שקיוו כי התרופה תוכל לרפא 
גלאוקומה התאכזבו מתוצאות הניסויים על בעלי חיים . ארתור קפלן , מנהל המרכז 
לאתיקה ביו - רפואית באוניברסיטת מינסוטה , מציין ש"הרטוריקה של הוויכוח 
על ההפלות חשמלה את המדע " . לרופאים , לא פחות מאשר לגורמים המתנגדים להפלות 
ולאלו המתנגדים לאיסור הפלות , יש אינטרסים משלהם להגן עליהם . אין זה 
מפתיע אפוא שהם נמנים עם אלו הנוטים להעלות טענות מופלגות ביחס לסגולותיה 
של אר - יו 684 . מתנגדי ההפלות ממהרים כמובן להפחית מחשיבות פוטנציאל הריפוי 
שלו . הם מודעים לכך שברגע שהשימוש בו יתר בארצות הברית , יוכלו לרשום 
את התרופה באורח חוקי כגורם הפלות , כל עוד ההפלה עצמה תמשיך להיות חוקית . 
גון וילקה , נשיא " הוועדה הארצית לזכות לחיים " , אומר : " אנשים משתמשים 
באפשרות התיאורטית של שימוש טיפולי כדי להכניס את התרופה למדינה בהיקף מאסיווי 
לשם שימוש קטלני " . אבל הוא מדגיש שארגונו מתנגד רק למחקרים על אר - יו 
684 כאמצעי הפלה . " לא היינו יכולים לעצור בעד מחקר אחר גם לוא רצינו 
בכך " , הכריז . זה נכון , אבל הם יכולים לערום מכשולים . חברת האכסט מיהרה 
להוציא את הגלולה מהשוק בספטמבר 8891 , חודש אחד בלבד לאחר שממשלה צרפת 
אשרה אותה . פגישה של בעלי מניות בחברת רוסל שימשה זירה למחאות נגד הפלות , 
והוועדה הארצית לזכות לחיים בוואשינגטון וקבוצות קתוליות בצרפת פרסמו איומי 
חרם נגד האכסט ורוסל . דובר גם על כך שאה - גה - פארבן , חברת האם של האכסט , 
ייצרה ציאניד בשביל מחנות המוות של היטלר . הפצת הגלולה התחדשה בעקבות הוראות 
ממשלת צרפת , המחזיקה % 63 ממניות רוסל אוקלף . מתנגדי ההפלות שרוחם לא 
נפלה המשיכו באיומי חרם , ובדצמבר 8891 גיבשה חברת רוסל מערכת של אמות - 
מידה הנדרשות ממדינות לפני שיוכלו לקבל את התרופה . הפלות חייבות להיות 
חוקיות ומקובלות על דעת הקהל הרפואית , הציבורית והפוליטית ; יש לדאוג 
לזמינותו של פרוסטגלנדין ; יש לפקח בקפדנות על השיווק , והמטופלת חייבת 
לחתום על טופס הסכמה שאם ייכשל הטיפול ( כפי שקורה בכ%4 מהנשים המטופלות ) 
היא תבצע הפלה רגילה . דבר זה יחסל את האפשרות של לידת תינוקות בעלי מום . 
לדעת רופאים רבים הדבר לא סביר , אך זהו סיכון המדאיג את היצרן . לדברי 
רוסל , ארצות הברית אינה זכאית לקבל את התרופה למרות שההפלות שם חוקיות 
וזוכות לתמיכת רוב הציבור האמריקאי . בביטוי " מקובל על דעת הקהל " מתכוונת 
החברה בבירור ל"לא שנוי במחלוקת " אמת מידה נוקשה בהרבה , שעד כה נתנה 
למיעוט קולני זכות וטו על התפתחות רפואית חשובה . וילקה נשבע שאם תגיע אר - 
יו 684 לארצות הברית , הוא יפתח בחרם כלל - עולמי על כל מוצר שמייצרות רוסל 
והאכסט . להאכסט אה - גה יש שתי חברות שמקום מושבן בניו - גרסי : האכסט - 
רוסל פרמסויטיקלס והאכסט סלאניז קורפוריישן , חברת כימיקלים . הכנסותיה 
השנתיות של האחרונה בלבד בארצות הברית מסתכמות בששה מיליארד דולר . חברות 
תרופות אמריקאיות שיכלו להשתדל להשיג רשיון ייצור מרוסל אינן מתכננות ככל 
הנראה לעשות זאת . " יש לך מושג מה היה קורה בארצות הברית לוא היו משווקים 
את התרופה ? " , אמר מנהל בכיר בחברת תרופות ל"וואשינגטון פוסט " . " השוק 
ענקי מבחינה פוטנציאלית והתרופה נראית ראויה . אבל אני צריך את כאב הראש 
הזה ? " כמה חוקרים שנפשם יצאה אל תרופת הפלא החדשה חשים כי סבלנותם פוקעת 
נוכח זהירותו המופלגת של רוסל . ויליאם רגלסון ועמיתיו אומרים שאיום החרם 
" הקפיא במידה רבה ניסויים קליניים " , וציינו כהוכחה את ביטול השתתפותה 
של רוסל בכנס שנערך במרכז הרפואי " ממוריאל סלואן קטרינג " בניו - יורק 
באפריל 9891 , במגמה לעזור למכוני הסרטן הארציים לארגן מחקר לגבי אר - יו 
684 לשם טיפול בסרטן השד . רגלסון אמר כי לאחר מכן שמע מעובד האכסט , שהחברה 
נסוגה בשל אווירה פוליטית עוינת . גרי הודגן , נשיא מכון גונס לרפואת הרבייה , 
שמאז 2891 ערך מחקרים רבים על אר - יו 684 , אומר על רוסל והאכסט ש"הן 
הגבילו את הזמינות בנוקשות גדולה בהרבה מכפי שעשו בשנים שלפני 9891 " . בולייה 
מכחיש האשמות אלה . המחירים הגבוהים והצורך בבקרת איכות , הוא טוען , 
הם שהגבילו את מספר המחקרים . ואל נכון לא כל הרופאים התקשו להשיג את התרופה . 
מייקל קטל , העובד על מחקר אנדומטריוזיס בסן דייגו , אומר כי הוא ועמיתיו 
קיבלו מרוסל תמיכה נמרצת בעבודתם . לפחות בנקודה אחת מסכימים רוב הנוגעים 
בדבר : האחיזה הנוקשה של רוסל באר - יו 684 פגעה במחקר בכמה תחומים קריטיים . 
מאז תחילת שנות ה08 עורכים מכוני הבריאות הארציים , המנועים מלבצע מחקרים 
כלשהם הקשורים בהפלות , ניסויים קליניים בתרופה זו כאמצעי מניעה , וכן 
מחקרים שילמדו האם היא עשויה לשמש בעתיד תרופה אפשרית לסרטן השד . אבל אחד 
המחקרים החשובים ביותר של המכונים על התרופה נעצר . בניגוד לנשים המשתמשות 
בה למטרות הפלה , חולים הסובלים מתסמונת קשינג זקוקים למינונים גדולים מדי 
יום ביומו במשך תקופות חיים ארוכות . על אף שההתקדמות היוצאת מגדר הרגיל 
אצל החולים שהשתתפו במחקר הלהיבה את החוקרים , החליטו המכונים להפסיק את 
המחקר , גם בשל החשש כי לא יוכלו להשיג את הכמויות הדרושות כדי להמשיך בתהליך 
ההחלמה . אחד הסימנים לאי - הנוחות של מתנגדי ההפלות בנושא אר - יו 684 הוא 
הרטוריקה שלהם . כאשר וילקה מדבר על התרופה , הוא מדגיש את האיום שיש בה 
לבריאותן של נשים . הוא מכנה אותה " סטרואיד רעיל רב עוצמה " , אשר " הורג 
תינוקות שלא נולדו , יפגע בנשים , יהרוג את מקצתן ויחולל מגיפה של מומים 
בעוברים " . אבל הממסד הרפואי רב - העוצמה כבר פורר את קו הטיעונים הזה . 
ההתאחדות הרפואית האמריקאית ו"ניו אינגלנד גורנל אוף מדיסין " הכריזו , 
שכאשר משתמשים באר - יו 684 כהלכה , היא בטוחה כמו הפלה כירורגית , שהיא 
אחד ההליכים הכירורגיים הנפוצים ביותר והכי פחות מסוכנים . ההתאחדות הרפואית 
תמכה בניסויים באר - יו 684 בארצות הברית , והיא תומכת במאמצים לשכנע את 
רוסל לשחרר את התרופה . יתר על כן , רופאים בטוחים שככל שיימשך המחקר , 
תרופה זו , בדומה לגלולה המוקדמת נגד הריון , תשתפר או שתימצא לה יורשת 
מתוחכמת יותר . מתנגדי ההפלות חייבים להיות הראשונים המכירים בכוחה של רפואה 
בעלת טכנולוגיה מתקדמת להשפיע על האווירה הפוליטית והאתית ביחס לנושא ההפלות . 
מכשירי האולטרה - סאונד איפשרו לנו להציץ לתוך הרחם ולאתר את פעימות הלב 
של עוברים כבר בגיל ששה וחצי שבועות . הדבר סייע לעורר ספקות בקרב רבים , 
שעד אז תמכו ללא סייג בהפלות בחודשי ההריון המוקדמים . נראה שלאר - יו 
684 יש תוצאה הפוכה הוא מסלק חלק מהנטל המוסרי ביחס להפלות . לרוב האנשים , 
אפילו רבים בקרב חברים מהשורה בארגונים נגד הפלות , יש פחות התלבטויות 
האם להפיל עובר בגודל 8 . 1 ס"ם מאשר עובר בן שלושה חודשים , שכבר יש לו 
אצבעות ידיים ורגליים וכל איבריו עימו . לכן , גלולה שתאפשר לנשים לבצע 
הפלה מוקדמת יותר , תביא לכך שיקטן מספר ההפלות בשלבים מאוחרים יותר של 
ההריון , ולכן היא תיראה לרבים כהתקדמות רפואית ברוכה . עם זאת , אזהרותיו 
של וילקה בקשר להפצת אר - יו 684 היו יעילות במובן אחר : העלאת רוח הרפאים 
של תביעות משפטיות המפחידות יצרני תרופות בארצות הברית לא פחות משמפחידים 
אותם מפגינים נגד הפלות . מאז פרשת התקן " דלקון שילד " נסוגו חברות תרופות 
וחברות ביטוח כמעט כליל מתחום הפיקוח על הילודה . למעשה , בארצות הברית 
אין כיום ביטוח לבדיקות קליניות של מרבית אמצעי המניעה . וגם לוא היתה חברת 
תרופות אמריקאית מחליטה להתעלם מאיום ההצקות הפוליטיות והפגיעות הפיננסיות , 
היה עליה לפלס תחילה את דרכה במבוך של תקנות ופוליטיקה . מינהל המזון והתרופות , 
הממונה על אישור התרופה על סדרת ניסויים יקרים באר - יו 684 ובפרוסטגלנדין 
סינתטי , כבר הפגין את רגישותו ללחץ פוליטי . ביוני 9891 , בעקבות לחצים 
של הסנאטור גסי הלמס , ושל חברי בית הנבחרים הנרי הייד , רוברט דורנן ואחרים , 
אסר המינהל על יבוא אר - יו 684 לארצות הברית לשימוש פרטי . מובן שהגבלות 
על מחקר לפיקוח על הילודה פירושן שלרשות האמריקאים עומדים פחות אמצעים ואמצעים 
פחות יעילים לתכנון משפחה . דבר זה רק מנציח את שיעורי ההריון וההפלות המהממים 
בגילי העשרה , שהם בין הגבוהים ביותר בעולם התעשייתי . דו"ח של מועצת המחקר 
הארצית מעריך כי מדי שנה מתבצעות בין 2 . 1 מיליון ל3 מיליון הפלות של עוברים 
לא רצויים בארצות הברית , וכי הסיבה למחצית מ5 . 1 מיליון ההפלות היא אי - 
שימוש באמצעי מניעה או אמצעי מניעה בלתי יעילים . אך יש העושים כדי לצאת 
מן המבוי הסתום . כמה חברי קונגרס שחמתם בערה בהם נוכח היענותו הרבה של 
הממשל לדרישות קבוצת אינטרסים חזקה יותר מאשר לדרבון תחומים שנויים במחלוקת 
של מחקר רפואי נכנסו לפעולה . ביוזמת צירת בית הנבחרים ברברה בוקסר מקליפורניה , 
חתמו בחודש יולי 07 מחברי הקונגרס על מכתב שקרא לרוסל להעמיד את אר - יו 
684 לניסויים ולבדיקות בארצות הברית , בתקווה שבעתיד ישתכנע רוסל כי מתנגדי 
ההפלות אינם מייצגים את דעת הממסד הרפואי וגם לא את רצון הציבור כולו . 
ציר בית הנבחרים , רון ווידן , מאורגון גובה עדויות על אר - יו 684 בניסיון 
לאלץ את הממשל לבטא עמדה ביחס לתרופה , ולהעלות את השאלה עד כמה מכשילה 
פוליטיקת ההפלות מחקר היכול להציל חיי אדם . אך גם השמרנים אינם טומנים 
ידם בצלחת , והם רושמים לזכותם ניצחונות בכמה סיבובים . אשר לחברות התרופות , 
הן עלולות בסופו של דבר להחליט שכוח המשיכה הטמון ברווחים חזק יותר מאשר 
הפחד מחרם ומתביעות משפטיות , במיוחד אם יתברר שלאר - יו 684 אכן יש שימושים 
בתחום הבריאות גרידא . ייתכן שהאיום בחרם אינו אלא נמר של נייר . יהיה 
קשה לשכנע אמריקאים לא לקנות תרופה נגד עצירות מתוצרת האכסט - רוסל רק מפני 
שהחברה האם היא גם בעלת החברה המייצרת אר - יו 684 . והאכסט - רוסל מתמחה 
בתרופות הניתנות רק על פי מרשם , ולא במוצרים הנמכרים ללא פיקוח והגבלה . 
גם לבעיית הביטוח יש פתרון . רבים הציעו לגבש תוכנית ביטוח לתרופות חדשות 
שנויות במחלוקת , שיבטיחו לחברות כי אפשר יהיה לדרוש מהן פיצויים רק אם 
תוכח שגיאה פושעת . בינתיים ניסתה קבוצת רופאים בסן פרנסיסקו , שלא היתה 
מוכנה לחכות לחברות התרופות ולמינהל המזון , לבצע בדיקות וניסויים . יהיה 
זה הניסוי הראשון באר - יו 684 עם פוסטגלנדין בארצות הברית ( מחקר קודם 
באוניברסיטת דרום קליפורניה בדק את יעילותה של אר - יו 684 בלבד ) . התובע 
הכללי של קליפורניה , גון ואן דה קמף , הציע למדינה לעשות שימוש בתקנה 
המאפשרת לקליפורניה לבדוק , לייצר ולשווק בתוך תחומה תרופות שעדיין לא קיבלו 
את אישור מינהל המזון והתרופות . שלושה בתי חולים הסכימו לערוך את הניסויים , 
אבל התוכניות התעכבו כיוון שרוסל דחה את בקשתם לקבל את התרופה . עם זאת 
בולייה בטוח שהתרופה פרי המצאתו תמצא בקרוב את דרכה לארצות הברית , ולא 
בדלת האחורית כפי שמציעים בקליפורניה . " אני לא רואה שום סיבה לשיווק 
חלקי " , אמר . " כמו בבריטניה , הלחץ יהיה כה חזק עד שהתרופה תפרוץ קדימה . 
. . רוסל יעזור כאשר התנאים יהיו טובים יותר " . בולייה תומך במבצע משותף 
בהשתתפות רוסל , ארגון שלא למטרות רווח ( המועמד הסביר ביותר הוא " הורות 
מתוכננת " ) , וקבוצה של קפיטליסטים המוכנים להשקיע . מתנגדי ההפלות העלו 
שאלות לגיטימיות בדבר שימוש אפשרי לרעה באר - יו 684 אם תיהפך למצרך חוקי 
בארצות הברית . מה יקרה למשל אם נערה הרה בגיל עשרה תשיג כמה גלולות לאחר 
החודש השלישי להריונה ותחשוב שהן יפתרו את בעייתה ? כיוון שמערכת התקנות 
בארצות הברית כה מבוזרת , יהיה קשה יותר לקיים את בקרות השיווק הקפדניות 
שדרשה צרפת . אבל ללא ספק תדרוש ארצות הברית מנשים שיפנו לקבל את התרופה 
לעבור אותה סדרה של ביקורים אצל רופאים , לקבל את הגלולות ואת הפרוסטגלנדין 
רק במרפאות ובבתי חולים , ולחתום על אותם טפסי הסכמה קפדניים . וארצות 
הברית אינה בדיוק מתירנית בכל הקשור לאמות מידה של בטיחות תרופות . באר - 
יו 684 יטפלו בדיוק כמו בכל תרופה הניתנת על פי מרשם אשר עלולה לסכן את העובר . 
אם יהיה צורך , אפשר יהיה לסווג את התרופה כשייכת ל"קטגוריה שלוש " כמו 
ברביטורטים ואמפטמינים , שרק רופאים בעלי רשיון מיוחד רשאים לרשמן , והדורשות 
רישום מפורט מצד רופאים ורוקחים כדי למנוע זיופים ושימושים לרעה אחרים . 
אין לכפור בכך שאר - יו 684 היא תרופה מוזרה ומפחידה . אפילו הנלהבים ביותר 
מבין המתנגדים לאיסור על הפלות חייבים לשאול את עצמם האם לא קיים הבדל מכריע 
בין אמצעי מניעה ו"מניעת התפתחות ההריון " . אבל בדומה להפלה עצמה , אר - 
יו 684 לא תיעלם , יהיו אשר יהיו ההגבלות שיוטלו על הניסויים והשימוש בה . 
ככל שיותר מדינות יתחילו להשתמש בתרופה , הביקוש לה יגדל . ואם היא לא 
תאושר ותהיה כפופה לתקנות קפדניות בארצות הברית , אין ספק שיתפתח שוק שחור 
שתוצאותיו יהיו לא סימפטיות . כך איפוא יצליחו וילקה ושותפיו ליצור בדיוק 
אותן נסיבות שהם טוענים כי הם מפחדים מהן יותר מכל : שימוש לרעה נפוץ בתרופה 
חזקה בעלת סיכוני בריאות רציניים לנשים . 
