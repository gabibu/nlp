ריח של שתן מעורב בליזול מקדם את פני המבקר בביתן המפגרים הסיעודיים במעון 
טללים בדימונה , מהגדולים שבמעונות הממשלתיים . החברה הישראלית מעדיפה 
לבודד את חריגיה באזור תעשייה מרוחק . יש שם גברים ונשים שלא עמדו מעולם 
על רגליהם ונידונו להזדקן במיטות תינוק מסורגות . אחרים , המסוגלים לשבת 
בכיסא גלגלים , יונקים ארוחת ארבע מבקבוק . בכל חדר פועלת טלוויזיה צבעונית , 
אך אין מי שיצפה בה . כאשר מנהלת המוסד מתקרבת למי מהם בולטת תלותם הנואשת 
בה , הם מרבים ללטף אותה , מחפשים את מגע ידה . באחרונה התפרסם סיפורה 
של קבוצת ילדים מפגרים שנשארה בבית חולים פסיכיאטרי , בהעדר מקום במוסדות 
למפגרים . השירות למפגר שלח את הילדים לאבחון בבית החולים הפסיכיאטרי בנס 
ציונה . המשפחות לא יכלו לקבל את הילדים הביתה , ובמוסדות למפגרים לא נמצא 
להם מקום . המקרה הובא בפני ועדת העבודה והרווחה של הכנסת . בינתיים נמצאו 
פתרונות ברובם זמניים לחלק מהילדים , אולם הממצאים הקשים חשפו הן את אוזלת 
היד של הטיפול הממסדי בילדים פגועי גורל והן את מצוקת האשפוז במוסדות הפנימייה 
למפגרים בישראל . קפמאלידבטללים , למשל , 053 חוסים , בין הגילים 507 , 
בכל רמות הפיגור . יש בו מקרים סיעודיים קשים ביותר בצד אנשים עצמאיים , 
המתגוררים בהוסטל שבשטח המוסד , ואף כאלה המתגוררים ועובדים בעיר . עירוב 
גילים ודרגות פיגור מגביר את הצורך בטיפול אינדיווידואלי , אך גודלו של 
המוסד אינו מאפשר זאת , מסביר אלי בן גרא , מזכ"ל איגוד העובדים הסוציאליים . 
הוא ממוקם הרחק ממקום יישוב , וכך , לא זו בלבד שהחוסים אינם משולבים 
בקהילה והקשר עם בני משפחותיהם מתרופף , אלא שאין די כוח אדם מקצועי המגיע 
למקום . בלא כוח אדם מקצועי נחסמות אפשרויות לקדם את המפגרים , לאבחן 
ולהעביר את אלה שיש להם פוטנציאל למסגרות מתקדמות יותר , לפי התפיסה השיקומית 
המודרנית , הגורסת כי יש להקטין מוסדות ולאפשר לרוב המפגרים חיים עצמאיים 
ונורמליים קרובים ככל האפשר . דימונה מספקת למוסד עובדים לא מקצועיים בשפע , 
אך אין בו רכז חינוך , רכז תעסוקה , עובד סוציאלי , או פיסיותרפיסט 
חלקם חסרים כבר שש או שבע שנים . השכר שאותו יכול המוסד להציע לאנשי מקצוע 
אינו מצדיק מעבר ממרכז הארץ , ובדימונה עצמה אין די כוח אדם מקצועי . משרד 
החינוך קובע תקן של מורה לששה חניכים בכיתה , אולם כאשר חוזר החניך לחדר 
המגורים , ממתינה לו מטפלת אחת שמשרד העבודה והרווחה הקציב ל2151 חוסים 
( ובביתן המקרים הסיעודיים , מטפלת אחת לכל 01 חניכים ) . אם נביא בחשבון 
כי אותה מטפלת אחראית לנקיונו של החניך , להלבשתו , לניקוי סביבתו , להאכלתו 
ולהעסקתו ויש חוסים הזקוקים להשגחה כפולה ספק אם התקנים עונים על הצורך 
האמיתי . קפמאבינכיום ממתינים 009 מפגרים בישראל לסידור מוסדי . משך ההמתנה 
הממוצע הוא חמש שנים . לחיסול התור דרושים כ71 מיליון שקל לשנה , אומרים 
באקי"ם . בסכום זה אפשר היה לפתוח ששה - שבעה מעונות , החסרים כיום . 
מעון חדש אחד נוסף מדי שנתיים היה עונה גם על הגידול הטבעי . לפני שנתיים 
הוגש למשרד העבודה והרווחה דו"ח ועדת בריק , שבראשה עמד יצחק בריק , משנה 
למנכ"ל משרד העבודה והרווחה לשעבר . אחד הממצאים החשובים ביותר של הוועדה 
היה כי כ%51%02 מהמפגרים אינם צריכים להיות מאושפזים במוסדות . אלה יכלו 
להשתלב בקהילה , במסגרות כמו הוסטלים או דירות מגורים . מגמה של שיקום 
המפגרים ושילובם בקהילה היתה תורמת , כמובן , לרווחתם של אותם % 51 . בד 
בבד , מוסדות הפנימייה היו מתרוקנים מחלק מאוכלוסייתם . כך היו התורים 
מתקצרים מצד אחד , ומצד שני אפשר היה להקדיש יותר תשומת לב לחוסים שנשארו 
בפנימיות ולפעול גם לשיקומם במסגרת המוסד . במוסד טללים לא נראה שנעשו צעדים 
כלשהם ליישום המלצותיה של הוועדה . החסר בכוח אדם מיומן למטרות אבחון ושיקום 
ניכר בכל . המטפלים במוסד יודעים להצביע על מקרים שבהם עשוי היה תהליך נכון 
של שיקום להביא לתוצאות ודאיות . ריקי ( שם בדוי ) , בת 32 , היא עיוורת 
מלידה . היא מזהה את מנהלת המוסד , חנה מזיג וייצמן , על - פי הקול , 
ומרבה לחבקה . בכך מתמצה הקשר של ריקי עם הסובבים אותה . היא אינה מדברת 
ומסרבת לצאת מן החדרים המוכרים לה . ריקי ננטשה לאחר הלידה , ומבית החולים 
עברה לשורה של מוסדות . היא הפגינה התנהגות קשה וחריגה ונהגה לפצוע את עצמה 
עד זוב דם ולפשוט מעליה את בגדיה בכל הזדמנות . בבית הספר העממי קיבלה ריקי 
מורה טיפולית , שלימדה אותה להגיב , להיעזר במקל הליכה וליצור קשר עם הזולת . 
התפתחותה המרשימה של הילדה נעצרה לאחר שסיימה את כיתה ו"ו ועל - פי התקן , 
שוב לא היתה זכאית למורה טיפולית . מאז חלה בהתנהגותה נסיגה חריפה . כיום , 
הטיפול העיקרי בריקי הוא השארתה במקלחת , תחת זרם המים המרגיע אותה . 
במקרה זה אין אפשרות לנבא בוודאות מה היה קורה לולא הורחקה ריקי ממורתה , 
אך סביר להניח שהיתה זאת הזדמנות שהוחמצה באופן בלתי הפיך . סיפורה של ענת 
( שם בדוי ) , בת 23 , מדהים במיוחד . אישה זאת , המסוגלת לטפל בעצמה , 
לא דיברה עם איש במשך כל שנות חייה . יום אחד , בקיץ האחרון , יצאו החוסים 
במוסד לטיול , ששיאו היה טיסה במטוס . כאשר ירדה מהמטוס צעקה ענת הנרגשת , 
" הוי , המוני מוניות ! " . תגובה זאת , על גירוי חזק , אך חד - 
פעמי , נראתה למטפלות כנס של ממש . חוות דעת מקצועית קבעה כי אפשר לקדם 
את ענת . לשם כך יש צורך בקלינאי תקשורת ובהשקעה של שעות טיפול רבות . 
המוסד הממשלתי אינו מקבל לכך תקציב . אלי , נער גבוה מאד , היה רתוק למיטה 
כל חייו . תוך כדי עבודה טיפולית גילתה אחת המדריכות במקרה כי כאשר היא 
מחבקת אותו , הוא מסוגל לעמוד . התבוננות נוספת העלתה כי אלי סובל מפחד 
גבהים , שכן כאשר עמד במיטה , קו העין שלו היה גבוה מדי . כשהתגבר בעזרת 
החיבוק על הפחד , אפשר היה לעבור לשלב הבא וללמד אותו ללכת . את הנעל הראשונה 
שלו קיבל בגיל 51 . לולא השאירו את הטיפול בו ליד המקרה , יתכן שאפשר היה 
לחסוך לו מצוקות רבות . בישראל יש כיום 005 , 5 מפגרים החוסים במוסדות פנימייה , 
מקרב 000 , 52 אלף מפגרים ברמה הבינונית , הקשה והעמוקה . % 06 מכלל המפגרים 
החוסים מתגוררים במעונות ציבוריים ופרטיים , והשאר במעונות הפנימייה הממשלתיים . 
" העלות הממשלתית לחוסה גבוהה בהרבה מהעלות במוסדות הפרטיים ואילו רמת השירות 
אצלנו גבוהה הרבה יותר " , מסביר לוי גרינברג , המנהל את המוסדות הפרטיים 
" רמים " בפרדס חנה ו"נטועה " בחדרה . " אנחנו לא מוגבלים על - ידי 
התקנים , המכרזים והביורוקרטיה כמו המוסדות הממשלתיים " . ב"רמים " מרוכזים 
המקרים הסיעודיים הקשים ביותר , נפלטי מוסדות שנסגרו " בני ציון " בראש 
העין , מוסד ממשלתי שהמבנה שבו שוכן קרס , ו"אבן חן " בנתניה , מוסד 
פרטי שהתמוטט ובעליו התחלפו . כאן פגשנו את איילה , חוסה בת 02 שעברה כבר 
ארבע מוסדות והגיעה לכאן מ"אבן חן " . בני משפחתה אישרו כי היא זוכה עתה 
בראשונה בטיפול ברמה גבוהה , והראו עגלת שכיבה שעיצב במיוחד לגופה המעוות 
אורטופד המפתח למוסד עגלות נכים אינדיווידואליות לכל חוסה . 
