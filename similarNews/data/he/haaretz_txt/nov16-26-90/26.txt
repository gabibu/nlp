ה"בון - טון " של העת האחרונה הוא מאמרי ייאוש והצהרות אפוקליפטיות בנושא 
העלייה : איך יסתובבו להם העולים , חסרי דיור וחסרי עבודה , איך תקרוס 
מערכת החינוך ואיך לא יהיו אפילו מספיק מים לכולנו . ויש לנביאי הזעם גם 
מסקנות : ראשית , יש להגביל את מספר העולים , לדלל ולווסת , ואף לשכנע 
מדינות אחרות לתת להם מקלט . ושנית , יש לערב את הממשלה עמוק יותר בתהליך : 
שהיא תבנה , שהיא תעסיק , שהיא תכוון כי הרי השוק החופשי נכשל עד כה 
במשימה . המסקנה הראשונה נשמעת מפי אלה הרואים במדע הכלכלה מדע סטטי . כאילו 
יש עוגה אחת בעלת גודל נתון ויש לחלקה בין כולם ; וכמובן , כאשר באים מיליון 
איש נוספים , הפרוסה של כל אחד תהיה קטנה יותר . לכן מוטב שהעולים ישחררו 
אותנו מעלם . זו גישה המעוגנת בטעות בסיסית , מפני שכלכלה היא מדע דינמי . 
אין עוגה נתונה מראש , אלא יש משק המסוגל לצמוח ולהעלות את רמת החיים של 
כולנו . היו שנים שהתלוננו על בריחת מוחות מישראל . כאשר צעירים שגדלו כאן , 
למדו כאן וצברו ידע וניסיון יצאו לחפש את מזלם בארצות הברית , וכך הגדילו 
את העוגה האמריקאית . עכשיו קורה תהליך הפוך . אנשים שלמדו וצברו ניסיון , 
אנשים שברית המועצות השקיעה בהם כספים ושנות לימוד רבות , אנשים עם הון 
אנושי רב , מגיעים ארצה בלי שאנו השקענו בכך מאומה . פעם היה טמון העושר 
במעבה האדמה , בחומרי גלם , בפחם ובברזל . היום המדינות העשירות והמפותחות 
הן אלה שבמוחות תושביהן טמון הידע המקיף , הטכנולוגיה הגבוהה , האלקטרוניקה 
והביוכימיה המתקדמות . את העושר הזה , את המתנה הזו , אנו מקבלים היום 
חינם אין כסף . אז איך אפשר להיות עד כדי כך קצרי - ראות ולדבר על בלימת 
העלייה ? אותם מיואשים מגיעים גם למסקנות מרחיקות לכת בקשר לכישלונו של השוק 
הפרטי בנושא הבנייה . הם מיייחלים לממשלה שתיכנס , תתכנן ותפתור כבר את 
כל הבעיות . הם רק שכחו ש03 אלף העולים המגיעים אלינו מדי חודש באים ממדינה 
שבה קים באדיקות כל מה שהם מטיפים לו : היתה שם מעורבות ממשלתית עמוקה , 
תכנון מרכזי לכל פרטיו כל כך מדויק , כל כך מוצלח עד שרוב הזמן היה עובר 
בעמידה בתורים אין - סופיים . המיואשים שלנו התנגדו גם לפני שנה לשיטת הקליטה 
הישירה . הם טענו אז שאין מספיק דירות , שהעולים ילונו בכיכר העיר , שהמדינה 
צריכה לקחת על עצמה את מלאכת הקליטה ולא להשאירה לכוחות השוק הלא ברורים . 
הם רצו שפקידי הממשלה יאתרו את הדירות הריקות , יקבעו קריטריונים מי זכאי 
להן , איזה שטח ראוי , מה יהיה שכר הדירה , מה סוג המקצוע הדרוש בכל מקום 
יישוב ואז ישלחו אותם לא חס ושלום למקום שגרים קרוביהם , לא חס וחלילה 
למקום שיש עבודה אלא למקום שיקבעו הפקידים . כך היו הופכים את העולים לקבוצה 
אחת גדולה , מקופחת וממורמרת . למזלנו התקבלה גישת הקליטה הישירה . ציידו 
את המשפחה בדמי מחיה לשנה הראשונה והוציאו את המשפחה מתחת כנפי השלטון . 
או אז התברר שאנשים חופשיים יעילים יותר ומהירים יותר מכל מנגנון ממשלתי . 
התברר שלמרות שמשרד הקליטה ומשרד השיכון התריעו שמלאי הדירות קטן ביותר 
ויאזל תוך חודשיים - שלושה , הנה עברה שנה ו000 , 031 עולים הסתדרו ומצאו 
פתרונות דיור . נכון שיש לא מעט מקרים ששתי משפחות מתגוררות בדירה אחת , 
או שפיצלו דירה גדולה לשתיים ; חלקם אף עבר לגור אצל קרובים . אך הם מאושרים 
בחלקם , כמו כל אדם שמאפשרים לו להחליט בעצמו על גורלו . למעגל המיואשים 
אפשר לצרף היום גם את אלה שהחלו לדבר בימים האחרונים על חוסר ברירה ועל הצורך 
בהטלת מסים נוספים , כמו תוספת של % 2 למע"ם , מסי קניה ואולי גם מס יסף 
על ההכנסה . הדרישה לתוספת מסים נובעת מהחשש לגירעון גדול בתקציב 19 , אך 
אין זה אלא חשש מוגזם , של מי שרואה את תקציב המדינה במשקפיים של גזבר במקום 
בעיניים של כלכלן המתבונן בתקציב ובהשפעתו הכלכלית לטווח הארוך . מדוע יש 
להתפלא ולהירתע מגירעון גדול בשנת 19 ? הרי ברור שאם מגיעים 000 , 03 עולים 
לחודש הם צריכים לאכול , לשתות , לגור , להשתמש במערכות החינוך והבריאות , 
וכל אלה גוררים הוצאות ברורות . מצד שני , הצטרפותם לכוח העבודה היא אטית 
והדרגתית , תרומתם לגידול התוצר ולגידול הכנסות המדינה ממסים עקב כך תגיע 
מאוחר יותר , יד ביד עם העלייה הצפויה ברמת החיים של כל האוכלוסייה . לכן 
ברור שבשנה - שנתיים הראשונות יש לצפות לגירעון גדול בתקציב הממשלה , ואין 
דבר טבעי מכך . אין גם ספק שגירעון זה יילך ויפחת מעצמו , עם השנים . לכן , 
כל מי שמדבר היום על הצורך בהעלאת מסים עושה בדיוק את ההיפך מהדרוש . הוא 
פועל לדיכוי הסקטור העסקי ולהקטנת הרצון לעבוד , כי גם היום בלי התוספת 
נטל המסים כבד אצלנו הרבה מעל המקובל במערב . כל תוספת מסים תפגע במטרה 
המרכזית שלנו : עידוד הפעילות , התעסוקה והצמיחה . לכן לא צריך להתרגש 
מהגירעון יותר מדי , אלא לעזור לצמצומו בדרך ברורה מראש , נוסח חקיקת " גרהם - 
רדמן " בארה " ב , שמהותה קיצוץ הדרגתי בתקציב כך שתוך חמש שנים יתאפס 
הגירעון . החלטה כזו תחייב את הממשלה לקצץ מדי שנה בהוצאותיה על מנת שבשנת 
59 נעמוד על גירעון אפס . כך אפשר יהיה גם למנוע ציפיות מיותרות לגידול 
בקצב האינפלציה . ואם בכל זאת חושש יצחק מודעי מגירעון גדול מדי , יש לו 
דרכים טובות ונכונות פי כמה לצמצם אותו , הרבה לפני הפתרון המזיק של הטלת 
מסים . מודעי צריך להשיג הסכמי שכר ותוספת יוקר גמישים , לבטל הצמדות וקשיחויות 
בשוק העבודה , לשכנע את השרים לקצץ במשרדיהם , גם במשרד הביטחון , לבטל 
יחידות מיותרות וכפילויות בסקטור הציבורי המנופח , למכור חברות ממשלתיות 
ואדמות מדינה במלוא הקצב . את כל זה יש לעשות לפני כל עלייה בנטל המס , 
אך נכון שזו מלאכה הרבה יותר קשה . 
