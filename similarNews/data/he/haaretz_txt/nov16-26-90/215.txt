עולים , או " רק " 052 אלף ? מבחינת תקציב המדינה , ההבדל מתבטא במאות 
מיליונים , אולי מיליארדים , שאינם בנמצא ולא ברור מנין יבואו . גם אם 
יגיעו 052 אלף בלבד הם ייתוספו לכ081 אלף עולי השנה , שרק מיעוט קטן מתוכם 
נקלט במונחי דיור ותעסוקה קבועים . רבע מיליון נפשות נוספות שיגיעו אחרי 
שמוצו משאבי הדיור והתעסוקה המצויים בעין יעמידו את המשק והחברה בפני אתגר 
שכמוהו לא היה , לא בתקופת העלייה ההמונית בשנות החמישים ולא , להבדיל , 
במשברים כלכליים וביטחוניים שהתחוללו בארץ מאז . האם איננו עוצמים את עינינו 
מלראות את מלוא המשמעות של נחשול העלייה השוטף את הארץ ? מלאי הדירות הזמינות 
הולך ואוזל . יחידות הדיור החדשות , פרי מאמץ בנייה שהוחל בפיגור רב ובהיקף 
דל , יהיו מוכנות רק בעוד כשנתיים . לאחר שיתמלאו בתי המלון ומחנות הצבא 
שיפונו , לא יהיה מנוס מלשכן רבבות משפחות במחנות מעבר . יהיה צורך לארגן 
שירותי חינוך , בריאות ורווחה בסיסיים לאוכלוסייה ענקית בתנאי אלתור . 
סיכויי העולים שבמחנות למצוא תעסוקה יהיו קלושים , אם לא אפסיים . כל מי 
שהיה כאן בשנות החמישים יכול לתאר לעצמו איך ייראו המחנות ואת האווירה שתשרור 
בהם . עם זאת , קיים הבדל יסודי בין שוכני המחנות של שנות החמישים ובין 
שוכני המחנות של שנות התשעים . הראשונים היו ברובם הגדול פליטים במלוא מובן 
המלה פליטי מחנות ההשמדה באירופה או פליטי הרדיפות בארצות ערב . נוח לנו 
לתאר גם את העולים החדשים מברית - המועצות כ"פליטים " , אבל הם אינם כאלה . 
הם מחפשים ביטחון ועתיד טוב יותר , אך משאירים מאחוריהם דירות מסודרות , 
עבודה , הכנסה בטוחה ורמת חיים נסבלת . גם אם יהיו ערוכים נפשית להלם 
המצפה לכל מהגר בארץ החדשה המציאות שייתקלו בה בישראל 1991 תהיה מעבר לחלומותיהם 
הקודרים ביותר . כל אדם בר - דעת מבין שיש לעשות הכל כדי לצמצם את מספר העולים 
במחנות המעבר , לקצר באופן דרסטי את תקופת השהייה של המשוכנים שם בלית ברירה , 
ומעל לכל לדאוג לכך שרובם , אם לא כולם , ימצאו תעסוקה סבירה מיד לאחר 
גמר תקופת האולפן . משבר הדיור יהיה הראשון שיזעזע את מבצע העלייה של שנות 
התשעים ; נעבור אותו בעזרת סידורי דיור ארעי . משבר התעסוקה יהיה חמור 
ממנו לאין ערוך . אם לא ייעשו ההכנות הדרושות כדי למונעו או למזערו , יתמוטט 
מבצע העלייה ויקרוס . אי - אפשר לקלוט 081 אלף עולים בשנה אחת , ועוד 052 
אלף ואולי 004 בשנה שלאחריה , בלי שהמשק והחברה ישלמו מחיר המתבטא בסופו 
של דבר במונחים כספיים . צריך להקיץ משני חלומות : חלום כוחות השוק וחלום 
המשאבים החיצוניים . לא היו ולא נבראו כוחות שוק שיתמודדו בהצלחה עם קליטת 
גלי הגירה שנתיים בסדר - גודל של % 01 ויותר מן האוכלוסייה הקולטת . ההוכחות 
למגבלותיהם של כוחות השוק בתחומי הדיור והתעסוקה כבר מומחשות בשטח . צריך 
גם להקיץ מחלום עשרות המיליארדים שיוזרמו על - ידי גורמים עסקיים , ממשלות 
ידידותיות או העם היהודי : המקורות האלה , בממדים המצופים , אינם ולא 
יהיו זמינים בשנים הקרובות . עיקר נטל מעמסת הקליטה ייפול על המשק והחברה 
בישראל . שרי הממשלה , נגיד בנק ישראל , פוליטיקאים וכלכלנים השלו את עצמם 
ואת הציבור במשך למעלה משנה כי ניתן לקלוט מאות - אלפים מבלי שהדבר יתבטא 
בנטל של ממש קליטה דה - לוקס . הלוך מחשבה מוטעה ומתעה זה השרה שאננות 
וטיפח תחושת " הכל כרגיל " שאפפה את כל שכבות הציבור . כך צמחה התופעה 
המדהימה , המשותפת לכל גורמי המשק והחברה בישראל : בעוד רוממות העלייה 
והקליטה בגרונם בעניינים הנוגעים לאינטרסים שלהם הם נוהגים כאילו העלייה 
והקליטה לא היו ולא נבראו . הידיים מושטות אל הצלחת הכללית כבימים ימימה . 
כולם דורשים לקבל את מה שלדעתם מגיע , איש אינו מוכן לוותר על כלום . 
שדולת הרווחה לשלוחותיה שומרת בקנאות על הישגים סוציאליים , החקלאים נאבקים 
במע"ם ובעדכון מחירי מים , בעלי העסקים ( ורבים אחרים ) מתנגדים להעלאות 
מסים , היצואנים אינם משלימים עם הפחתת ביטוח שער , ההסתדרות לוחמת בעד 
הנצחת העיוותים בקרנות הפנסיה ונגד תיקון חוק שכר מינימום , הבנקים מתנגדים 
למיסוי קופות גמל , האיגודים המקצועיים תובעים תוספות שכר , מערכת הביטחון 
דורשת מיליארד וחצי ומתנגדת לקיצוץ תנאי שירות , שרים מתנגדים לקיצוצים 
ודורשים עוד , וכך גם הרשויות המקומיות . בכל מגזר ומגזר מלות - המפתח 
היו ונשארו " תנו עוד " , " לא נוותר " , או שניהם . נגיד בנק ישראל ביקש 
מראש הממשלה לעמוד בראש המאמץ המשקי המתחייב ולהנהיגו . על רקע האווירה 
הכללית מתבקשת שאלה מקדמית : היש בחברה הישראלית נכונות אמיתית לקבל על 
עצמה את העול החומרי הכרוך בקליטת העלייה בממדים שבהם מדובר ? בהעדר נכונות 
כזאת מוטב לעשות בעיניים פקוחות צעד לא נעים אך בלתי - נמנע בנסיבות אלה : 
להאט האטה חדה את קצב העלייה , להתאימו לרצון וליכולת האמיתיים של הציבור . 
ויסות העלייה עדיף מקריסה מוחלטת של הקליטה . 
