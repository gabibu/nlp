חברת ההשקעות אל - רוב ( ישראל ) , שבשליטת איש - העסקים אלפרד אקירוב , 
סיימה את תשעת החודשים הראשונים של השנה ברווח נקי של 1 . 2 מיליון ש"ח , 
לעומת רווח נקי של 313 אלף ש"ח בתשעת החודשים המקבילים אשתקד . החברה הצליחה 
לסיים מחלוקת ממושכת עם שלטונות מס שבח על תשלום מסים בגין שנים עברו . 
בעקבות ההסדר נאלצה החברה להפריש 783 אלף שקל בגין שומות שהוצאו לחברה . 
תשלום המס איפשר לרואי - החשבון של החברה להסיר את הימנעותם מהדו"חות הכספיים 
הקודמים של החברה . אל - רוב הפועלת כחברת השקעות בענף המקרקעין , רשמה 
בתשעת החודשים הראשונים של השנה הכנסות ( ברוטו ) של 91 מיליון ש"ח , 
שמתוכן ההכנסות מדמי שכירות עמדו על 41 מיליון ש"ח . החברה מצויה בימים אלה 
בשלבי תכנון להקמת בניין משרדים על מקרקעין שרכשה בשדרות רוטשילד בתל - אביב , 
בשיתוף עם גורמים חיצוניים לשימושם . על - פי התוכניות הראשוניות יוקם 
בפרויקט זה בניין משרדים בשטח בנוי של 000 , 6 מ"ר ברוטו . בפרויקט מגדלי - 
האופרה שמקימה החברה על שטח האופרה הישן על שפת הים בתל - אביב , הושלמו 
הדיונים העקרוניים עם שוכרים פוטנציאליים לשטחי המסחר והבידור , ביניהם 
עם חברת תיאטראות - ישראל שתפעיל 5 בתי קולנוע בפרויקט , ועם רשת פיצה - 
האט לממכר פיצות . אל - רוב ושותפיה בפרויקט מגדלי - האופרה הגישו בקשה לייעד 
את מחצית הדירות שייבנו בפרויקט זה להשכרה , במסגרת החוק לעידוד השקעות 
הון . 
