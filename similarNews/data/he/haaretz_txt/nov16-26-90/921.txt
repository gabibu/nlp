מינהל מקרקעי ישראל פירסם לראשונה מכרז למגרשים לבניית 741 דירות להשכרה 
בכפר סבא . המכרז הוא חלק ממכרז להקמת 492 דירות על ארבעה מגרשים ששטחם 
82 דונם . במסגרת מדיניותו להוזיל את מחירי הקרקע , לא פירסם המינהל מחיר 
מינימום . הזוכה יהיה פטור מתשלום דמי חכירה למינהל על השטח המיועד להשכרה 
למשך כל תקופת ההשכרה , ובתנאי שזו לא תיפול מעשר שנים . הוצאות הפיתוח 
במקום מוערכות בחמישה מיליון ש"ח . המינהל מתכוון לפרסם מכרזים דומים לבנייה 
להשכרה במקומות שונים , ביניהם פתח תקוה ובאר שבע . במסגרת פרויקט " בנה 
ביתך " מציע המינהל 82 מגרשים לבניית וילות וקוטגים במגדל העמק , חמישה 
מגרשים בקרית שמונה ו85 במבועים שבנגב . 
