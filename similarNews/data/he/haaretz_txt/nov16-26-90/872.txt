מנכ"ל רשות שמורות הטבע , דן פרי , פנה אתמול במברק ליו"ר מועצת הגנים 
הלאומיים ושמורות טבע , פרוף יורם אבנימלך , בבקשה שיכנס בדחיפות את המועצה , 
כדי לדון בניסיונה של עיריית חיפה , לספח לתחום שיפוטה שטח של כאלף וחמש 
מאות דונמים מפארק הכרמל . נגד תוכניתה זו של עיריית חיפה יצא אתמול בחריפות 
רבה יוסף תמיר , יו"ר " חיים וסביבה " ארגון הגג של הגופים הציבוריים 
הפועלים בנושאי איכות הסביבה בארץ . הוא אמר כי " יש לדחות על הסף את הרעיון 
לנגוס בשטחי פארק הכרמל לטובת פיתוחה האורבאני של חיפה . " זו העמדה הנחרצת 
של כל ארגוני איכות הסביבה בארץ " . תמיר הטעים כי " מחסור בקרקעות התפשטות 
של רשויות מקומיות איננו נימוק לפרוץ אל שטחי הגנים הלאומיים ושמורות הטבע , 
כדי לספק צרכים העומדים בניגוד גמור ליסודות החברתיים ולערכים הסביבתיים 
הבאים לשרת את רווחת הכלל . די בפריצה אחת מהסוג שמבקש ראש עיריית חיפה , 
כדי שכל העיריות והרשויות המקומיות יבואו עם תביעות מסוג זה . יש לדחות 
תביעה זו של עיריית חיפה מיד , כשם שבזמנו נדחתה תביעת בית החרושת נשר למלט 
לנגוס בשטח אחר של הכרמל , תוך שאיים כי לא יהיה מלט בארץ אם לא יקבל ההיתר 
לכך " , אמר יו"ר חיים וסביבה " . הוא הזכיר , כי עוד ב5791 חוקקה הכנסת 
ביוזמתם של אברהם שכטרמן ותמיר , חוק מיוחד שהפקיע מידי שר הפנים את הזכות 
לאשר עסקות כנ"ל והעביר אותה לידי ועדת הפנים ואיכות הסביבה של הכנסת . 
" לא יעלה על הדעת שראש העירייה בלונדון היה מעז לדרוש לנגוס מההייד פארק 
או שעמיתו בניו יורק היה דורש להפקיע שטח מהסנטרל פארק . אני מניח שראש 
עיריית חיפה טעה במקרה זה ואני קורא לו לוותר על הרעיון לטובת תושבי חיפה 
והארץ כולה " , הטעים תמיר . 
