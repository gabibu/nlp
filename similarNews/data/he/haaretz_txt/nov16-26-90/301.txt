אדריכלי תל - אביב מאיימים לנתק מגע עם מחלקת מהנדס העיר בעירייה , בשל 
סחבת בהוצאת היתרי בנייה . אמש התאספו 021 אדריכלים לכינוס חירום בבית 
המהנדס בתל - אביב . הדוברים טענו כי המצב הקיים כיום בת"א בנוגע להוצאת 
היתרי בנייה ותעודות גמר בבנייה " בלתי נסבל מבחינת משך הזמן הנדרש להוצאת 
ההיתרים , וגם בשל התערבות העירייה בתכנון ובעיצוב האדריכלי " . המשתתפים 
טענו כי האדריכלים , האזרחים , המתכננים והיזמים נאלצים לעבור בתל - אביב 
מסלול יסורים עד לקבלת היתרי הבנייה . עוד ציינו כי " המצב הקיים גורם נזק 
כלכלי חמור לענף הבנייה , מהווה תמריץ שלילי לבנייה בת"א וגורם לייקור הבנייה 
שלא לצורך " . בתום הכינוס התקבלו שורה של החלטות , ובהם המלצה לוועדה הארכיטקטונית 
בת"א להקפיא את שיתוף הפעולה שלה עם העירייה , לרבות פרישה מוועדת בניין 
ערים . משתתפי הכינוס בחרו בוועד פעולה והטילו עליו לנקוט " בצעדים הדרושים 
להבטחת הוצאת היתרי בנייה תוך 03 יום לכל היותר , כאשר מדובר בבניין ללא 
הקלות , והוצאת היתר בנייה תוך 06 יום כאשר מדובר בתכנית בנייה שכוללת בקשה 
להקלות " . משתתפי הכינוס התחייבו לפעול לפי הנחיות ועד הפעולה שיקבעו מעת 
לעת . לוועד הפעולה נבחרו האדריכלים פרוף אברהם יסקי , אלישע רובין , 
משה זרחי , משה רז , סימונה בר - שגיא ועקיבא לומניץ . האדריכלים שוקלים 
להפסיק להגיש למחלקת מהנדס העיר תוכניות , או להגיש תוכניות ולהפסיק את 
הטיפול בכל התהליכים המתחייבים לאחר מכן . מטעם לשכת האדריכלים הודגש כי 
צעדים אלה יינקטו כשיתברר שהעירייה ממשיכה בסחבת שלה והיתרי בנייה מצאים 
באיחור רב . מעיריית תל - אביב נמסר בתגובה כי מאחורי החלטות כינוס האדריכלים 
מסתתר ניסיון ללחוץ על העירייה להקטין ולצמצם את הבקרה שלה על תוכניות המוגשות 
לאישור . " טועים האדריכלים אם הם חושבים שיביאו באמצעות כינוס זה את העירייה 
להתקפל ולוותר על הבקרה הציבורית הנדרשת " , מסר מקור בהנהלת העירייה . קפידבינראש 
העירייה שלמה להט , טען כי " מניעים לא כשרים עומדים מאחורי התארגנות האדריכלים " . 
מקור בעירייה טען כי המלחמה שהכריזו האדריכלים קשורה להחלטת להט לפנות את 
המהנדסים והאדריכלים מבית המהנדס עם תום תקופת החכירה של המגרש עליו מוקם 
הבניין , השייך לעירייה . מלשכת האדריכלים נמסר כי היוזמה לכינוס באה מלמטה , 
מהאדריכלים עצמם , בלא קשר לסכסוך לגבי בית המהנדס . בלשכה הזכירו כי 
התלונות על הסחבת במחלקת מהנדס העיר מושמעות כבר 03 שנה . 
