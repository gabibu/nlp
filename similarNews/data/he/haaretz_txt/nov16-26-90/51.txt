במחצית יוני , מיד לאחר שהשלים את עסקת רכישתה של כתר מידי כלל התפנה מקסוול 
לביקור מהיר במשרדי ההוצאה . לאחר סיור קצר נפגש עם העובדים בחדר האוכל . 
" מי הוא ראש הוועד ? " שאל . בנוכחות כולם פנה אליו וביקש שעובדי ההוצאה 
לא יצטרפו לשביתה הכללית שהוכרזה באותו השבוע על ידי ההסתדרות . העובדים 
היססו ומקסוול שאל " מדוע כל כך חם פה , אין פה מזגן ? " כשנענה בשלילה 
הבטיח חגיגית : " אני אתרום מזגן על חשבוני " . בכתר הבטיחו לא לשבות . 
זו דרכו של מקסוול בחיסול בעיות . אלא שהקשיים בפניהם ניצבת כתר כיום מסובכים 
הרבה יותר ולא מאפשרים פתרון בסגנון של שליפה מהמותן . החברה הפסידה 6 . 
4 מיליון שקל בתשעת החודשים הראשונים של 0991 , ומקסוול מאוד לא מרוצה . 
הוא היה רוצה להרוויח מהר , כמו שקורה לו בסאיטקס . הקולות הזועמים שבקעו 
מישיבת הדירקטוריון האחרונה שהתקיימה בירושלים מצביעים על חוסר שביעות הרצון 
שלו . מיד לאחר שרכש את כתר הכריז מקסוול על תוכניותיו לשלב את החברה בפעילות 
הבין - לאומית של חברות הענק שבשליטתו בבריטניה ובארה"ב . נוכח המצב אליו 
נקלעה הרשת ייאלצו המנהלים החדשים שמינה , בארי ליפמן האמריקאי ואורן מוסט 
הישראלי , לנהל משא ומתן עם גורמים עסקיים בישראל במטרה להוריד מעל גבה 
של כתר את החטוטרת המעיקה בצורה של רשת חנויות כתר המונה 53 חנויות שפעילותן 
מהווה את הגורם העיקרי להפסדיה . כיום מדברים בכתר בנשימה אחת הן על אפשרות 
למיזוג עם בית הוצאה לאור קיים והן על מכירת הרשת . מועמדים לא חסר : 
החל בזמורה - ביתן וכלה במתחרה הגדולה סטימצקי . גם שמו של יבואן הספרים 
אורב שלמון מחברת " אשתרג " עלה כמי שמנהל מו"ם עם נציגיו של מקסוול על 
הצטרפותו כשותף לרשת החנויות של כתר . ערי סטימצקי הוא ללא ספק הגורם העיקרי 
שבו יצטרכו מנהליה החדשים של כתר להתחשב בבואם לכלכל את צעדיהם העתידיים 
בשוק הספרים הישראלי . רשת סטימצקי מהווה כיום את הגורם הדומיננטי בשיווק 
ספרים , עם 58 נקודות מכירה . רשת סטימצקי נחשבת לעסק הנושא רווחים . בענף 
יש המסבירים כי היא נהנית ממיקום עדיף של חנויותיה . לסטימצקי ותק שאיפשר 
לו לבנות את הרשת בצורה הדרגתית ונבונה והוא נהנה מיתרון ניכר בכל מה שקשור 
לספרות לועזית , מגזינים ועיתונות זרה . כמו כן מציינים בענף כי להבדיל 
מכתר , שרק כשליש מהחנויות בבעלותה , מחזיק סטימצקי בבעלותו בחלק ניכר 
מהחנויות , מה שמאפשר לו שרידות טובה יותר גם בתקופות קשות . בענף גם מעריכים 
שהעובדה שבסטימצקי יש בעל בית פרטי תורמת ליעילות הרשת . צוות העובדים בחנויותיה 
קטן הרבה מזה שבחנויות כתר . הגדולה בהן , ברחוב דיזנגוף , העסיקה בימיה 
הראשונים כ02 זבנים . בישראל פועלות כ003 חנויות ספרים . אם יתמזגו רשתות 
סטימצקי וכתר , הגוף שיקום ישלוט על שליש מהענף . " המו"ם פתוח לחלוטין 
והכל אפשרי , החל במכירת רשת החנויות שלקפתמונה1 , 12פ6כתר לסטימצקי , 
דרך שיתוף תפעולי בניהול ועד לשיתוף פעולה בכל פעילות ההוצאה לאור " התבטא 
אתמול גורם הקשור למו"ם המתנהל בין שתי החברות . " קיימת סכנה " , אומר 
אחד המו " לים הגדולים , " כי שתי החברות הללו יתחזקו עוד יותר אם יתמזגו 
וכל השאר ייחלשו " . סטימצקי הוא איש עסקים ממולח ומבין היטב את המשמעות שיכולה 
להיות לשיתוף פעולה בין חברתו לבין רוברט מקסוול רב המוניטין , שהוא בעליה 
של אימפריה בתחום ההוצאה לאור . בשנים האחרונות מסתמנת גם בעולם הרחב מגמה 
להפריד בין עסקי המו"לות לבין השיווק הקמעונאי . גם מקסוול תומך בגישה זו 
ומלכתחילה לא היה מעוניין ברכישת רשת חנויות כתר אלא גילה עניין בהוצאה לאור 
בלבד . שוק הספרים בישראל סובל מהמיתון המתמשך בכל המשק בשלוש השנים האחרונות . 
בתי ההוצאה לאור המשיכו להוציא כמויות שיא של ספרים חדשים והתחרות פגעה 
בכולם . " כולנו מתחרים על אותה חלקת אלוהים הקטנה של ספרי הקריאה , " 
מסביר אחד המו"לים . " מי שמוציא ספרי לימוד ועזר נפגע פחות " . המצב בשוק 
הספרים הוליד גם את מבצעי המכירות המיוחדים של ספריית הפועלים , מסדה , 
סטימצקי , מעריב וכתר . הגדילה מכולם זמורה ביתן שהעמידה בבת אחת ובמקום 
אחד חצי מיליון עותקים של כאלף כותרים למכירה בשיטת הסופרמרקט מהיצרן לצרכן . 
פעילותה המסחרית של כתר מתחלקת בין שלוש חטיבות : ההוצאה לאור , רשת החנויות 
הכוללת 53 חנויות ( מהן רק כשליש בבעלות החברה ) ובית הדפוס בירושלים המעסיק 
כ022 עובדים . השווי המאזני של כתר הוערך במאי 09 ב11 מיליון דולר בעוד 
שמחירה על פי שווי המניות שנסחרו בבורסה נע בין 6 ל7 מיליון דולר בלבד . 
מקמילן שילמה בעבור % 15 ממניותיה של כתר 5 מיליון דולר , מהם מיליון במעמד 
החתימה והשאר בארבעה תשלומים שווים . האם העסקה השתלמה ? קשה עוד לדעת 
שכן למרות קשיחותו של מקסוול , שיקוליו באשר להשקעות בישראל הם לא בהכרח 
על בסיס כלכלי טהור . בתשעת החודשים הראשונים של 0991 הפסידה הרשת 6 . 4 
מיליון שקל . היקף מכירותיה הגיע ל8 . 91 מיליון שקל בלבד . ב9891 הפסידה 
כתר 9 . 1 מיליון שקל ומכירותיה הסתכמו ב6 . 52 מיליון שקל . בשנת 8891 
הסתכמו הפסדיה של כתר ב6 . 2 מיליון שקל , אלא שקרקעות שמכרה החברה בתקופת 
הדו"ח הקטינו את ההפסד הנקי המתואם ב88 ל022 אלף שקל בלבד . היקף מכירותיה 
ב88 הסתכם ב8 . 32 מיליון שקל . ב7891 , לעומת זאת , רשמה עדיין כתר רווח 
נקי ומתואם בסך 556 אלף שקל . ב68 , סמוך ליציאתה לבורסה , היא דיווחה 
על רווח נקי של 2 מיליון שקל . 88 היתה , אם כך , שנת המפנה במגמת תוצאותיה 
העסקיות של החברה . מה בדיוק גרם להפסדים קשה לדעת , אבל מן המאזן המאוחד 
שלה עולה כי ב88 נרשמה עלייה של למעלה מ2 מיליון שקל בהוצאות המכירה וההנהלה 
שלה לעומת 78 . עלייה זו נבעה בעיקר מהוצאות " כתר שירותי שיווק " המפעילה 
את חנות כתר ברחוב דיזנגוף בתל אביב . עלות שכרו של יעקב פכטר , המנכ"ל 
דאז , הגיעה ביוני 0991 ל9 . 81 אלף שקל בחודש . חנות הדגל של כתר בדיזנגוף - 
פינת פרישמן תרמה כ%04 מהפסדיה . דווקא בחנות זו תלו מנהליה של כתר יוזמות 
שיווקיות ואף שקלו למנות את ברברה טאופר , שהיתה הנספחת לתרבות בשגרירות 
אוסטריה בישראל , כמנהלת החנות כדי שתיזום ותנהל בה אירועים חברתיים . 
טאופר לא מונתה , אבל בחנות התקיימו אירועים חברתיים רבים בניסיון להפכה 
למרכז תרבותי . זכורים , למשל , מסיבה לרגל הוצאת ספרו החדש של הפרסומאי 
דוד פוגל ואירוע לרגל הוצאת ספר היין . במקביל ניסו מנהליה של כתר לצאת 
ביוזמות שיווקיות אחרות , כמו מכירה באמצעות קטלוגים יחודיים . הרעיון 
למזג את כתר עם הוצאת ספרים אינו חדש . ב88 התנהל מו"ם למיזוג בין כתר לזמורה 
ביתן . אז דובר על הקמת חברה חדשה שבה תחזיק כתר % 15 מהמניות , הציבור 
יחזיק % 62 ואילו זמורה - ביתן תהיה השותף הקטן עם % 32 בלבד מהמניות . בינתיים 
התמונה השתנתה . כתר כבר לא מה שהיתה , ולמרות מעורבותו של מקסוול היא 
השרויה בצרות ומנהליה הם המחפשים משען כלכלי . המגעים עם זמורה ביתן התחדשו 
בשבועיים האחרונים . אוהד זמורה על אפשרות המיזוג : " הנושא שוב הועלה 
על ידי כתר בשבועיים האחרונים אך לאן זה יוליך אני לא יכול לומר . האם קיימת 
אפשרות שהמיזוג בין שתי החברות יתבצע ? " לדעתי התשובה לכך חיובית " . 
