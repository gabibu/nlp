פאריס ( ע"ץ ) . שרי החוץ של שלוש הרפובליקות הבאלטיות , שהשתתפו בטקס 
הפתיחה של הוועידה לביטחון ושיתוף פעולה בפאריס , נאלצו לעזוב את המקום 
עקב התנגדות בריה"ם לנוכחותם . כך סיפרו שלושת השרים במהלך מסיבת עיתונאים . 
השלושה סיפרו כי הוזמנו להשתתף בוועידה על - ידי המשלחת הצרפתית במהלך כינוס 
הכנה שהתקיים בשבוע שעבר . אולם , דובר משרד החוץ הצרפתי טען כי צרפת מעולם 
לא הזמינה רשמית את השלושה , וכי תקנון הוועידה אינו מאפשר למדינות החברות 
להזמין צופים ומשתתפים אחרים . 
