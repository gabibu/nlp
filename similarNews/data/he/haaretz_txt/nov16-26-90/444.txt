בהודו שנאות עתיקות - יומין בין הינדים למוסלמים , ובקרב ההיירארכיה המורכבת 
והנוקשה של קסטות בהודו מאיימות לקרוע את המדינה לגזרים . גם שאיפתן של 
מדינות שונות בתוך הודו להתנתקות מתחדדת . מחירי המזון מרקיעים שחקים ומחריפים 
את מצוקתם היום - יומית של מיליוני הודים החיים בעוני משווע . לפני כשבועיים 
נבחר לראש ממשלת הודו צנדרה שקאר , סוציאליסט ותיק , לאחר הצבעת אי - אמון 
שהפילה את ממשלתו בת 11 החודשים של וי - פי סינג . שקאר הבטיח " מגע מרפא 
ומזג קר " . אבל ידיו יהיו כבולות . הוא הגיע לראשות הממשלה הודות לעסקה 
בחדרי - חדרים עם ראש הממשלה לשעבר , רגיב גנדי . גנדי יהיה מוקד הכוח 
האמיתי הוא ינהל את המדינה מאחורי הקלעים עד שיבשילו התנאים לשובו מחדש 
למרכז הזירה . על שקאר בן ה36 אומרים , שהוא שואף זה שנים להיות ראש ממשלה , 
אף כי רק מעטים בהודו צופים כי יאריך ימים בתפקידו . לסיעתו , גאנאטה 
דאל ( סוציאליסטית ) , יש רק 65 מושבים בבית התחתון של הפרלמנט בן 425 
המושבים , ולפיכך הוא תלוי בבריתו הרופפת עם גנדי , שלמפלגת הקונגרס שלו 
יש 212 מושבים . העיתונות ההודית כתבה בלעג על שקאר . " הרעיון של צנדרה 
שקאר כראש ממשלה בנסיבות הנוכחיות מעורר צחוק " , כתב " אינדיאן אקספרס " . 
העיתון חזה כי ממשלתו תדמה ל"אדם - תפלצת פוליטי " בעל " ראש זערורי מלפנים " 
ו"ישבן אדיר " של מפלגת הקונגרס , הדוחף מאחור . המבקרים לא חסכו את שבטם 
גם מסינג . " יש הקלה בכך שלא - ממשלה זו , שכשלה באורח כה בוטה , נפלה " , 
הכריז " אינדיאן אקספרס " במאמר מערכת בעמודו הראשון . רבים מחאו כף 
לסינג , כאשר נכנס לתפקידו בדצמבר 9891 בהבטיחו למגר את השחיתות והתגלה 
כאדם בעל יושר אישי מרענן . אבל תקופת כהונתו עמדה בסימן החרפה הרת אסון 
באלימות בין דתות ובין כיתות , הידרדרות מתמדת בכלכלה וקיטוב רב לאורך קווי - 
הפרדה פוליטיים ודתיים . במיוחד העלה עליו את זעמם של רבים כאשר הקצה שיעור 
גבוה של מקומות עבודה בשירות הממשלתי להודים בני הכיתות הנמוכות ביותר , 
וכאשר שיגר כוחות צבא לפני כשלושה שבועות כדי למנוע מהינדים שמרנים ימנים 
להרוס מסגד מוסלמי מהמאה ה61 בעיר ההודית הצפונית איודיה . נפילתו הפוליטית 
של סינג כבר היתה ודאית כאשר התאספו חברי האסיפה הלאומית של הודו בבניין 
הפרלמנט בניו - דלהי כדי להצביע בהצבעת האי - אמון . בחודש שעבר פרשה מפלגת 
בראטייה גאנאטה , ההינדית הימנית , מהקואליציה " החזית הלאומית " כאשר 
הורה סינג לעצור את מנהיג המפלגה ( בי - גי - פי ) אדוואני , והסמיך כוחות 
צבא ומשטרה למנוע בכוח מצעד בחסות בי - גי - פי על איודיה . במצב שבו היה 
סינג פגיע במיוחד התנתקו שקאר ויותר משליש חברי הסיעה הפרלמנטרית של מפלגת 
סינג כדי להקים סיעה משלהם , גאנאטה דאל . גנדי הטיל אז את כובד משקלה 
של מפלגתו מאחורי סיעתו הפורשת של שקאר . לאחר דיון קולני בן 11 שעות הצביע 
" לוק סבהה " ( הבית התחתון ) ברוב של 653 נגד 151 בעד הפלת סינג וממשלתו . 
סינג עזב בראש מורם . " אני לא מתחרט על דבר " , אמר . נשיא הודו , רמאסוואמי 
ואנקאטרמאן , היה יכול לפזר את הפרלמנט ולהכריז על עריכת בחירות חדשות , 
או לזמן אדם אחר לנסות להרכיב ממשלה . ואנקאטרמאן חשש כי מסע בחירות עלול 
להגביר את שפיכות הדמים . הוא פנה לגנדי , שמפלגתו היא הגדולה ביותר בפרלמנט , 
אך גנדי סירב ואמר שיתמוך בשקאר כראש ממשלה . אולם בד בבד הדגיש , כי 
ממשלתו רוצה לשמור על חופש התמרון שלה ולפיכך לא תצטרף לממשלה . אז ביקש 
ואנקאטרמאן מאדווני , העומד בראש המפלגה השנייה בגודלה בפרלמנט , לנסות 
את כוחו במשימה . אדוואני אמר כי הוא תומך בבחירות מיידיות , מן הסתם באמונה 
שמפלגתו תזכה במושבים חדשים רבים . לאחר שגנדי ואדוואני פרשו מרשימת המועמדים 
פנה הנשיא לשקאר . שקאר נכנס לתפקידו ( ממשלתו זכתה בהצבעת האמון ב81 בנובמבר ) 
בתקופה של סכנות חסרות תקדים לדמוקרטיה של הודו . " האמון בעצם קיומה 
של הודו כרפובליקה מאוחדת , יציבה , חילונית ודמוקרטית התערער מן היסוד " , 
אמר דיליף פאדגאונקאר , עורך " טיימס אוף אינדיה " . " כת מתייצבת נגד 
כת . הסכסוך מאיים להסלים למלחמת אזרחים ממושכת " . שליטים מועטים בהיסטוריה 
בת 34 השנים של הודו העצמאית עמדו בפני בעיות כה מפחידות . להלן כמה מהן : 
: המתחים בין הרוב , המונה 007 מיליון הינדים , למיעוט , בן 021 מיליון 
המוסלמים , לא היו מעולם גרועים כל - כך מאז מעשי הדמים והטבח בעקבות חלוקתה 
של התת - היבשת לשתי מדינות עצמאיות , הודו בעלת רוב הינדי ופקיסטן המוסלמית . 
יותר מ003 איש נהרגו בשלושת החודשים האחרונים בלבד . מסעו של אדוואני , 
הקורא ל"עליונות גזעית " של ההינדים , עורר עימותים קשים בין הינדים למוסלמים 
ב52 ערים לפחות , ובכלל זה שריפת כמה מסגדים ורצח עשרות מוסלמים , רובם 
נשים וילדים . באחד האירועים המחרידים ביותר מסוג זה פשטו הינדים , שנופפו 
בתלת - קלשונים , על כפר קאנגה מאן במדינת אוטר פרדש בעת שתושביו נמו את 
שנתם , רצחו לפחות 51 נשים וילדים והשליכו את גופותיהם לבאר . לאשר ששרפו 
במקום מסגד מט ליפול , תפסו צעיר בן 02 , שפכו עליו בנזין והציתו אותו . 
אביו צפה בזוועה במות - הייסורים של בנו . : במשך השנים שילמו שכבות העילית 
הפוליטית , האינטלקטואלית והעסקית בהודו ( המונות ברובן המכריע את בני 
הכיתות הגבוהות ) מס שפתיים בלבד לשיפור מצבם של קרוב ל003 מיליון הינדים 
בני הכיתות הנמוכות ביותר . בקיץ שלף סינג מהמגירה דו"ח שהוכן לפני 11 שנים , 
ושהמליץ לשמור % 72 מכל המשרות בשירות המדינה לבני הכיתות הנמוכות ביותר 
( בנוסף ל%5 . 22 , השמורים כבר על - פי החוק ל"טמאים " ) . צעד זה הוביל 
לתגובות אלימות ביותר של בני כיתות עליונות בכמה מדינות בצפון הודו . סטודנטים 
הודים , שחששו מאובדן ההזדמנות למשרות ממשלתיות , שאותן הם רואים כזכותם 
מלידה , יצאו למתקפה , הרסו רכוש ממשלתי , תקפו רכבות , מנעו את התחבורה 
ונלחמו בשוטרים . יותר מ001 תלמידים וסטודנטים מבני הכיתות העליונות ניסו 
לשרוף את עצמם למוות . רבים הצליחו . כמה התאבדו ברעל או בתלייה . נערה 
שתלתה את עצמה " הורישה " את עיניה לסינג , כדי שיוכל לראות את " העוול " 
שעשה . : מאות בני אדם נהרגו בפנגאב , בקשמיר ובמדינת אסאם , בצפון מזרח 
המדינה כולם מוקדי תסיסה בעלי מגמת התנתקות . בפנגאב , שבה ניצבות קרוב 
ל03 קבוצות סיקיות חמושות היטב מול כוחות ביטחון הודיים , מסתכם שיעור ההרוגים 
השנה בכ006 בממוצע לחודש . בקשמיר נלחמים כוחות צבא ומשטרה הודיים באנשי 
גרילה מוסלמים , המקבלים נשק והכשרה בפקיסטן השכנה . במצב שבו דיוויזיות 
הודיות ופקיסטניות ניצבות זו מול זו לאורך קו הגבול ההררי , המהומות עלולות 
להצית מלחמה נוספת בין שתי המדינות . : מבין 003 מיליון העניים החיים , 
על - פי האומדן , בהודו , קרוב ל05 מיליון חיים על סף גוויעה ברעב . 
בלא אדמה ועבודה , רבים מעניי הכפרים נודדים לערים המתפוררות , שכבר טובעות 
בים אדם , ומתיישבים בגיהנום עירוני של תת - תזונה , מחלות ועבריינות . 
: מחירי לפת , שמן בישול ומצרכי - יסוד אחרים כמעט שהוכפלו בשנה האחרונה . 
מחירי הסוכר עלו ביותר מ%05 , מחירי התה ב%06 . מחירי הדלק והבנזין עלו 
באחרונה ב%52 בעקבות משבר המפרץ , ודבר זה בתורו יביא לעליות מחירים נוספות . 
מעייניהם של הודים רבים נתונים אך ורק להשגת מזון . " בעבר אכלנו דל ( 
לפת ) עם הלחם שלנו " , אומר גולשאן קומאר , מטאטא רחובות בניו - דלהי , 
" אבל איך שהמחירים עולים עכשיו , נאכל בקרוב רק מלח עם הלחם " . אם אפשר 
לשפוט מהעבר , לרשותו של שקאר לא יעמוד זמן רב להתמודד עם בעיות אלה . 
ב9791 גם אז בתמיכת מפלגת הקונגרס , שבראשה עמדה אמו של רגיב , אינדירה 
גנדי הקים פוליטיקאי ממפלגת הגאנאטה , צראן סינג , ממשלת מיעוט לאחר התפטרות 
ראש הממשלה הקודם , מורארגי דסאי . לא חלפו חמישים יום וממשלת סינג נפלה , 
כאשר אינדירה גנדי החליטה כי הזמן בשל לבחירות והסירה את תמיכתה ממנו . 
הפעם , לפני שפנה לשקאר להקים ממשלה , ביקש נשיא הודו הבטחות מרגיב גנדי 
כי מפלגתו תתמוך בשקאר למשך שנתיים לפחות . גנדי סירב , אך עם זאת רמז 
כי ינסה לתמוך בראש הממשלה החדש לתקופה שלא תיפול משנה . רוב הפרשנים הפוליטיים 
בהודו צופים כי גנדי ומפלגתו עשויים לתמוך בשקאר רק למשך הזמן הדרוש להם 
כדי לטלטל את מנגנון המפלגה לקראת בחירות חדשות . כאשר יהיו מוכנים אולי 
כעבור ששה חודשים יתנערו משקאר . בפגישת ארוחת בוקר בניו - דלהי , שבמהלכה 
חתמו על בריתם , בדיוק לפני הצבעת האי - אמון בפרלמנט נגד סינג , הסכימו 
גנדי ושאקר " לעבוד יחד " . הם הבטיחו : " נמשוך את המדינה החזרה מסף 
התהום " . אך איש אינו יודע איזו צורה ילבש שיתוף הפעולה , מה תהיה דרכה 
של הממשלה או כמה זמן תחזיק מעמד . " נישאר יחד זמן רב בהרבה מכפי שאתם 
חושבים " , חזה עוזר של גנדי . " אולי אפילו נצטרך להילחם יחד בבחירות 
הבאות " . גנדי עלול לגלות ששקאר אינו בעל - ברית נוח . שקאר הוא אחד הפוליטיקאים 
הממולחים ביותר בהודו . אף כי לא היה מעולם חבר ממשלה הוא מכהן כחבר פרלמנט 
זה יותר מ02 שנה ונשאר באור הזרקורים במשך שנים כמנהיג אופוזיציה . דיפלומטים 
מערביים מתארים אותו כדמות - סנדק אבהית , איש מרוחק ופטרנליסטי המקבל לגיונות 
מבקרים בביתו , בניו - דלהי , ובמעונו הכפרי , ושעל - פי השמועה זוכה 
לנאמנות עזה מהסובבים אותו . משמיציו טוענים כי יש בו " ערמומיות גסה והמונית " . 
ודאי שאין הרבה משותף לו ולגנדי . שקאר הוא סוציאליסט מהנוסח הישן , המצדד 
במגזר ציבורי חזק ומגלה חשדנות רבה כלפי השקעות חוץ וחברות רב - לאומיות . 
חרף זאת הוא מקורב לכמה תעשיינים הודים גדולים , שהרוויחו מהכלכלה הסגורה 
של הודו , המוגנת במכסי מגן . ואילו עיקר כוחו של רגיב גנדי כראש ממשלה 
בא לו ממסעו למען ליברליזציה כלכלית ומשיכת השקעות חוץ . הממשלה החדשה במדינה 
עומדת בפני משבר אמון דרמטי . האי - אמון בפוליטיקאים רווח וגדל במהירות . 
הודים רואים במידה גדלה והולכת את כל הפוליטיקאים כ"יצורים נתעבים " , אומר 
חבר פרלמט צעיר מגאנאטה דאל . " כל מה ש ( פוליטיקאים ) רוצים ( לדעתם ) 
הוא לתפוס את השלטון ולהיצמד אליו בכל מחיר " . כפי שהודים רבים רואים זאת , 
בעיותיה האדירות של המדינה הולכות ומוחרפות מדי יום , בעוד פוליטיקאים 
מתמרנים בחשאי מאחורי דלתיים סגורות במאבק על השלטון ובניסיון למנוע בחירות 
מוקדמות . איש אינו מצטייר כמסוגל להתמודדות חזיתית עם המשבר . " אנחנו 
לא מאמינים לפסיק ממה שהפוליטיקיאם אומרים " , אמר ראם סגיוואן , סטודנט 
בניודלהי בשנתו האחרונה . " אנחנו יודעים שהם רק רוצים כסף ומצפצפים על 
העם " . אין להעלות על הדעת ששקאר יצליח להתגבר על תחושות אכזבה אלה , והודים 
מעטים מתענגים על רעיון שובו של גנדי לשלטון . לפי שעה חלל המנהיגות בהודו 
עודו ריק . 
