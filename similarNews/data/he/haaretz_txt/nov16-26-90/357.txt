בשנים האחרונות החל להתפתח ביפאן ענף כלכלי המוכר זה עשרות שנים בארה " ב 
ובאירופה : מכוני המחקר . בעוד שבארה"ב פרסומים של מכון ברוקינגס , מכון 
סטנפורד למחקר או קרן הריטג הם בחזקת שם דבר בניתוח ובהתוויית מגמות בתהליכים 
כלכליים וחברתיים ברמות שונות , הרי שביפאן הצליחו עד לאחרונה שירותיהן 
של מחלקות מחקר פנימיות בתוך החברות על מנת לספק את הצורך במידע ובניתוחו . 
ציון הדרך הראשון בהתפתחותו של ענף מכוני המחקר ביפאן היה ב6691 אז הוקם 
מכון נומורה למחקר , השייך לנומורה סקיוריטיז חברת הברוקרים הגדולה בעולם . 
ב0791 הקימה גם מיצובישי מכון מחקר מטעמה . הסיבות למיעוט הביקוש לשירותי 
מחקר שהם כה חשובים במדינות המערב מגוונות : העמוקה שבהן היא כנראה התפיסה 
הבסיסית ביפאן כי מידע צריך להינתן חינם , בד בבד עם רכישת המוצר שאליו 
הוא מתייחס , ולכן לא התפתחה מעולם הערכה כספית לשוויה של אינפורמציה . 
" חברה יפאנית יכולה להוציא עשרות אלפי דולרים על רכישת מכונה חדשה מבלי 
להניד עפעף , אך כשהדברים מגיעים להוצאת סכום כזה בעבור 002 עמודי מחקר 
ההוצאה נראית בעיני רובן כמופרזת " , אומר נובויה נמטק , חוקר בכיר בנומורה . 
סיבה שנייה להתפתחותו האיטית של הענף נעוצה במונופול הרחב של מי - טי ( 
המשרד לסחר כלכלי ) . חוקר בכיר במכון המחקר של מיצובישי הגדיר לאחרונה 
את המשרד כ"טנק המחשבה הגדול של יפאן " , כשלמעשה אין גוף במדינה המסוגל 
להשיג ולו גם חלק קטן מהמידע בעל הנגישות הגבוהה למשרד . עם זאת , בשנים 
האחרונות דורש המגזר הפרטי גישה למידע וניתוחים הנחוצים לו גם בדרכים אחרות . 
סיבה שלישית לחולשתו של הענף היא היעדר הלקוחות המרכזיים לשירותיהם של מכוני 
המחקר בארצות אחרות : המערכת הפוליטית . בעוד שבגבעת הקפיטול מיחסים חשיבות 
רבה לעמדותיהם המלומדות של מומחים , וניהולו הנכון של לי מתבסס בין השאר 
על ניירות עמדה של מוסדות המחקר המוליכים , הרי שהמערכת הפוליטית ביפאן 
כמעט ואינה צורכת שירותים אלו . 54 שנות שלטונה של מפלגה אחת , המפלגה 
הליברל - דמוקרטית , והיעדר אופוזיציה אמיתית לממשל הקיים , שיתקו עם השנים 
מנגנונים שונים במערכת , דוגמת יוזמות חקיקה פרטיות , אשר מטבען מעניקות 
תעסוקה רבה לענף שירותי המחקר . בשנים האחרונות הוקמו ביפאן מכוני מחקר לא 
מעטים , שרובם הגדול תחת חסותן של חברות מובילות במשק מכון המחקר " דיאווה 
סקיוריטיז " , " גאפאן ריסרץ אינסטיטיוט " מבית סומיטומו ואחרים . תלותם 
של המכונים בחברות - האם מביאה לכך שעיקר שירותיהם ניתנים ללקוחותיו של קונגלומרט - 
האם דבר שמבקרים טוענים כי הוא פוגם בפיתוח חשיבה אקדמית עצמאית אמיתית . 
השינוי המתרחש בשנים האחרונות נובע בעיקר מההכרה גוברת והולכת בחשיבותה של 
תעשיית המידע לסוגיה . התעשייה , המסחר והקדמה הטכנולוגית ביפאן , נמצאים 
בנקודה בה כמות הידע והיכולת לנתחו ברמה גבוהה , הביאו גם לשינוי - מה בגישה 
הכללית אשר גילתה במחקר ובמידע המנותח משום מקור לרווח ולא הוצאה מיותרת . 
