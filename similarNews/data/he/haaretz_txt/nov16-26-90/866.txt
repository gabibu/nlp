חברות הטלוויזיה בכבלים טוענות כי כי מימון צלחות הקליטה של שידורי הערוץ 
הנוסף של הטלוויזיה הכללית בכספי האגרה , הוא בזבוז כספי ציבור . חברות 
הכבלים הודיעו כי אינן מתנגדות להרחבת שידורי הטלוויזיה הישראלית והציעו 
לשלבם במסגרת ערוץ מיוחד שיועבר ברשתות הטלוויזיה בכבלים . ההצעה מתבססת 
על כך שהיום מועברים ממילא שידורי הטלוויזיה הכללית באמצעות רשתות הכבלים . 
לטענת חברות אלה , העברת הערוץ הנוסף באמצעות כבלים תחסוך למשק הוצאה שאין 
לה הצדקה . לדבריהם , כבר עתה משרתת הטלוויזיה בכבלים יותר ממאה אלף צופים , 
ותוך כארבע שנים יוכל כל בית בישראל לקלוט שידורים אלה . " קל להבין את 
התנגדות האוצר למימון הערוץ הנוסף מכספי האגרה " , אומר דובר העמותה לקידום 
שידורי כבלים בישראל , בה חברות כל חברות הכבלים . " אין כל סיבה שכספי 
הציבור יבוזבזו על סבסוד ממשלתי של צלחות לוויין כשבימים אלה פורשות רשתות 
הכבלים , במימון פרטי , רשת שתאפשר העברת ערוץ טלוויזיה נוסף באיכות טובה 
יותר " . בימים אלה מתקיים ניסוי נרחב של העברת הערוץ הנוסף באמצעות שידורי 
לוויין בהוצאה כספית של כ5 , 1 מיליון שקל . העלות הצפויה של הפעלת הערוץ 
באמצעות לוויין תהיה כ002 מיליון שקל . ועדת השרים לענייני חקיקה עומדת לדון 
בקרוב בהצעת חוק בנושא הערוץ הנוסף . חברות הכבלים עומדות לפנות לוועדה 
זו בבקשה לבדוק את הצעתן . מנכ"ל רשות השידור , אריה מקל , אמר בתגובה 
כי ההצעה להעביר את שידורי ערוץ 3 ( הערוץ הנוסף ) היא הצעה של משרד התקשורת 
שהתקבלה על - ידי רשות השידור . לדבריו , משרד התקשורת הוא שמופקד על הביצוע 
הטכני של השידורים מטעם הממשלה והוא שמתכנן להעביר את ערוץ 3 ואת ערוץ 2 
באמצעות שידורים רגילים ובאמצעות לוויין . " לכבלים יש עשרות ערוצים ומוטב 
שישקדו על מלאכתם ולא יתערבו בעניינים שאינם נוגעים להם . אני יכול להבטיח 
שבערוץ הנוסף לא ישודרו שידורים מלוויין טורקי וגם לא מהלוויין של בופוצואנה , 
והמבין יבין " , אמר מקל . 
