אחרי השואה היו 21 מיליון יהודים בעולם , ואי אפשר לנתק את המדינה מהשורשים 
ההיסטוריים . האלמנט הדתי קובע הרבה יותר מהאלמנט הלאומי , שלא היה תופס 
לבדו כהגדרה של השתייכות לעם ישראל . עמדו בפנינו שלושה דברים עיקריים : 
ראשית , שחגים ומועדים של עם ישראל ודת ישראל יהיו החגים והמועדים של מדינת 
ישראל ( כמובן שלכל בן דת יהיה חופש בהתאם לדתו ) . שנית , שכל המוסדות 
של מדינת ישראל יתנהלו לפי חוקי הכשרות . כפי שנהגו לומר , לא רק הליצנים , 
כל אחד יכול לאכול דגים ממולאים , אבל לא כל אחד רשאי לאכול חזיר . היה 
ברור שגם בבתי חולים , בצבא , במשטרה ובבתי סוהר , האוכל צריך להיות כשר . 
דבר שלישי חוקי הסטטוס האישיים , נישואין וגירושין יהיו לפי חוקי דת ישראל . 
זה נבע מתוך ההכרה ש006 אלף יהודים לא יכולים לשבור את הקשר עם העבר מזה 
ועם יהדות הגולה מזה . לשון אחר : לא לאבד את הקשר עם יהודי הדור ולא לאבד 
את הקשר עם יהודי הדורות . " המזרחי " ו"הפועל המזרחי " קיבלו עליהם את 
עול ההתיישבות , ההגנה , ההעפלה ותחיית השפה העברית . היו כאלה שגרסו 
שצריך לחכות לבוא המשיח ולא לעשות כלום . שמשון רפאל הירש בפרנקפורט קבע 
מפורשות שאסור לעשות דבר . לקיצוניים הפריע שיתוף הפעולה של " המזרחי " 
עם אלה שאינם שומרי מצוות על מנת להציל יהודים , להביאם וליישבם כאן . 
ההבדלים האידיאולוגיים האלה מתבטאים עד היום בשאלת גיוס בני ישיבות ובכך 
שהישיבות בבני ברק מקבלות עד היום את ההקצבות מהעירייה ולא ממשרד הדתות . 
הלכנו לכנסת הראשונה ברשימה מאוחדת , ואני תמכתי בכך שאחרי שזכינו במדינה 
כל הדתיים יכולים לעבוד יחד . התברר , כבר בכנסת הראשונה , שהחבילה לא 
היתה הדוקה ולכן היא נתפרדה . אחת השאלות היתה שאלת החוקה . אני ומשה אונא 
ופנקס , שניהם זכרונם לברכה , וניבדל אנחנו לחיים , הצענו שנעשה חוקה ; 
הרעיון של קונסטיטוציה בא להגן על החלשים , כי החזקים עושים מה שהם רוצים . 
שפרינצק אמר פעם שיש לו שני רעיונות בתור פריאמבל לחוקה : אחד שנכתוב " שמע 
ישראל " או את עשרת הדברות . זה רעיון נחמד . מכל מקום , אנשי האגודה 
אמרו שהם זקוקים להסכמה של מועצת גדולי התורה , שמקום יישובם בק"ק בני ברק . 
שם התפלגו הדרכים , כמו גם בהתיחסות לרבנות הראשית . זה ניסוח שלך . הניסוח 
שלי הוא שמפעם לפעם התעוררו נושאים נוספים . החיים יוצרים מפעם לפעם בעיות , 
לדוגמה : מצד אחד מדינה צריכה לתת יסודות מסוימים לילד ומצד שני להורים 
יש זכות וגם חובה לחנך את הילדים כפי שהם רוצים . לכן היה נבון ליצור שתי 
שיטות חינוך ממלכתי וממלכתי דתי . זה לא החינוך המיוחד של האגודה . ממלכתי , 
בגלל שמקבלים את עקרונות הציונות וערכים לאומיים , אבל גם דתי . כך אתה 
עונה באופן דמוקרטי לרצון המדינה לבסס את החינוך ולרצון ההורים לחנך את הילד 
באופן דתי או לא דתי . בפרשת בנימין שליט , היתה שאלה איך לרשום את הילד , 
וכאן התעוררה בעית מיהו יהודי : האם הולכים לפי האב או האם . היה המשבר 
המפורסם ב85 בנושא זה , עד שהוחלט שהגיור הוא מושג הלכתי . העניין הזה 
קם ומזדקר מפעם לפעם , כולל הדברים , שאיני יודע אם נאמרו מפי שר הקליטה , 
בעניין יהודי בריה"ם . כאן הדבר נוגע למהות היהדות : האם המדינה ממשיכה 
או שמה לאל כל מה שהיה בשנים הקודמות . חלק מהוויכוח מוגזם . עובדה שהייתי 
41 שנה שר הפנים ומנעתי התפוצצות של הנושא . יהדות אמריקה אינה עומדת בתור 
לבוא לכאן , ואם יש תור הוא לא בין היהודים הרפורמיים או המשפחות המעורבות , 
שבהן חלק אחד אינו יהודי או שהתגייר לפי מושגים רפורמיים או אורתודוקסיים . 
זו בעיה עמוקה במובן הרעיוני , אך של כמות מבוטלת . יש , לצערי , חוגים 
ביהדות שאינם אורתודוקסיים ולא קונסרווטיוויים סתם שמאלנים , ואיני רוצה 
לנקוב בשמות של חברי כנסת , שרוצים לעשות מזה צימעס גדול . אלה אנשים אתיאיסטים 
שמטעמים פוליטיים ייתכן שמעוניינים לעשות באמריקה פולמוס גדול , כמו שעשו 
השבוע בכינוס הפדרציות היהודיות בארה"ב . זה לא כל כך פשוט . אתה יכול לקחת 
יי"ש ולהכניס מעט מים וזה יוסיף להיות יי"ש , אבל אם תגזים , זה כבר לא 
יהיה יי"ש . איננו יכולים לעשות מגבית בערב יום כיפור בבית כנסת כדי להביא 
שני אנשים שהם גויים מוחלטים לארץ . לא בשביל זה אנחנו עובדים . יש מקרי 
גבול שיש להתייחס אליהם בהבנה אנושית והיסטורית . אין ברכה בהגזמה מימין 
או משמאל . אני גורס כי על - פי דעתו של הרב הילדסהיימר ז"ל , מייסד הסמינר 
המפורסם מפולין מ3781 , יש להתייחס אליהם כאל יהודים . אני לא מאושר מהמצב . 
הרבה כוחות מתבזבזים על - ידי הוויכוח הפנימי . תדמית היהדות הדתית סובלת 
מכמה וכמה תופעות שהתרחשו בזמן האחרון . אבל אני בדעה שבהחלט צריך לשמור 
על עקרונות . איני בעד שום דבר רע לציבור החילוני . איני יודע למה אתה מתייחס . 
אם אתה רוצה לבטל חוק נישואין וגירושין , תאמר זאת . אנחנו הסכמנו על 
כך עם בן גוריון בשעתו . זה לא עניין שחל עליו מירוץ בין המפלגות הדתיות , 
מי מגיע ראשון . אין בחוקים האלה הרבה שמנת . נניח בעניין פורנוגרפיה . 
אני כתבתי בשעתי ליועץ המשפטי בנוגע לכמה סוגי מודעת , שאינן דווקא מה 
שהרצל או א . ד . גורדון חשבו על מדינת ישראל . מדברים על חוק , אבל אין 
הגדרה של העניין , וזה קושי שקיים בכל העולם בנוגע לפורנוגרפיה . בכל העולם 
יש ויכוח על חוק ההפלות בשאלת ההגדרה הסוציאלית . אני זוכר את הוויכוח הזה 
עוד בתקופת ויימר . זו שאלה שנויה במחלוקת , ואין בזה פטנט של פירוש . 
מי שיותר חזק הוא משיג את זה . השבת היא יום המנוחה הרשמי . אני חושב 
שקצת יותר מנוחת שבת לא תזיק ליהודים , בעיקר בתקופה כל כך מעצבנת . אבל 
נראה את היישום של העניינים הללו , ואני חושב שציבור צריך לשמור על המאזן 
של הפלוס והמינוס גם בשטח זה . גם בעניין החזירים החוק קיים , והשאלה היא 
רק לגבי כמה דברים שיש לתקן ולשפץ . זה לא דבר כל כך גדול . ייתכן שאגודה 
צריכה למכור את זה בתור אליבי , אבל " ויצעקו " של החופשיים אינו מוצדק . 
" המזרחי " עשתה הרבה דברים על מנת לשמור , לא סתם על שלום בית , אלא 
על שלמות הבית הלאומי . זו שאלה של מאבק בין הכוחות השונים . אבל האחריות 
הלאומית היא אחריות על . יש אחריות לדתיים ולחופשיים גם יחד , אבל איפה 
גבולות הביצוע על זה יש דעות שונות , ואנו חיים בחברה דמוקרטית . על ברכי 
תורה ודרך ארץ . . . ההקצנה חלה בכל שטח וההקצנה בשטח הדתי אינה גרועה 
מאשר בשטח הלאומי או האנטי - ערבי . אנשים הדוגלים בשביל האמצע , לפי דרך 
הרמב"ם , ואני בתוכם , נמצאים במיעוט . אני מרגיש אמנם כמיעוט , אבל 
כמיעוט שהאמת אתו . איני רוצה לתת סטייטמנט של הפסיכולוגיה של דוקטור בורג . 
אני יכול רק לומר , באופן חיובי , שיש עוד הרבה מה לתקן . צריך להיות 
מאמץ לאומי עילאי , שאינו מתבטא רק בענייני כסף , אלא של תודעה . נקווה . 
