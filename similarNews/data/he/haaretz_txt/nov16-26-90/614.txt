" עונת תיירות הקיץ מחוקה , ואם לא יחול שינוי בחודש חודשיים הקרובים גם 
עונת תיירות החורף בשנה הבאה אבודה " ; כך אמר מנכ"ל חברת התעופה ארקיע , 
פרופסור ישראל בורוביץ , שחזר מצרפת שם אישרו שלטונות התעופה של אירופה 
את תוכנית הטיסות החצי שנתית של החברה לחו"ל . בורוביץ אמר כי הוא צופה עתיד 
קודר לתנועת תיירות השכר לישראל , כיוון שכל מארגני התיירות הגדולים במערב 
אירופה אינם מציעים את מדינת ישראל כיעד תיירות לעונה הקרובה . לדבריו , 
למרות התחזית הקשה , הגישה חברת ארקיע תוכנית טיסות מלאה לעונת תיירות 
הקיץ הקרובה . 
