חילוקי דעות חריפים התגלעו אתמול בין משרד האוצר לבנק ישראל בנושא מימון 
הגרעון בתקציב שנת 1991 , לאחר הודעת האוצר שבכוונתו להשתמש בפקדונות בבנק 
ישראל לצורך זה . בתגובה איימו ראשי בנק ישראל לצמצם את היקף האשראי הניתן 
למערכת הבנקאות ולציבור , על מנת לקזז את ההשפעות האינפלציוניות של פריצת 
הפיקדונות . משרד האוצר מבקש לנצל כ5 . 1 מיליארד שקל מסך הפיקדונות שהצטברו 
בבנק ישראל בשנתיים האחרונות , כדי לממן את הגירעון בתקציב שיעמוד על כ7 
מיליארד שקל . בבנק ישראל טוענים שאין שוני בין ניצול פקדונות אלו לבין 
הדפסת כסף , האסורה על פי החוק . בהודעה רשמית שהוציא משרד האוצר אתמול , 
נאמר : " בעודפים אלה לא רק שאין כל מניעה חוקית או עניינית להשתמש , 
אלא אף רצוי וצריך לעשות כך . יש בכך כדי למתן השפעות שליליות אפשריות 
על רמת שיעורי הריבית במשק , וכן למנוע גידול מיותר בחובה הפנימי של הממשלה " . 
לפי גורמים בכירים באוצר , שר האוצר עדיין לא החליט סופית על השימוש בפקדונות 
אלו , ויכריע על כך עם שובו מארה"ב מחר . קפידבין : שר האוצר יצחק מודעי 
פנה אתמול לגורמים פיננסיים בארצות הברית לנצל את תנופת הפיתוח בישראל ואת 
האפשרויות הכלכליות שנוצרו בה בגין התוכנית הכלכלית שהציג משרדו והעליה מברית 
המועצות ולהשקיע בישראל . בהתייחסו למשבר במפרץ כינה אותו מודעי " אפיזודה 
צדדית " . שר האוצר דיבר בסימפוזיון ראשון מסוגו , שהוקדש לדיונים על עידוד 
השקעות חוץ בישראל . 
