התקציב להעסקתו של אלוף ( מיל ) אורי שמחוני , בעבר מנכ"ל מפעל סולתם , 
כממונה על קשרי הסחר עם מזרח - אירופה במשרד החקלאות , יגיע לסכום של 000 , 
052 ש"ח בשנה . כך עולה ממכתב ששיגר דני קריצמן , עוזרו של שר החקלאות , 
להנהלות של שלוש מועצות ייצור ושיווק ולאגרקסקו . במכתב נאמר כי שמחוני 
החל את עבודתו בחודש נובמבר , וכי התקציב הנזכר להעסקתו כולל מזכירה , 
מכונית והוצאות נסיעה לחו"ל . עוזר שר החקלאות מפרט את פריסת המימון להעסקתו 
של שמחוני לפי הגופים השונים : המועצה לייצור ושיווק ירקות 000 , 021 ש"ח , 
מועצת הפירות 000 , 05 , המועצה לענף הלול 000 , 05 ואילו חברת אגרקסקו 
05 עד 06 אלף ש"ח . עוד הוא מציין שהקצאת החדרים ותשלום ההוצאות יבוצעו 
באחריותה של אגרקסקו . גורמים במועצות הייצור הביעו בשיחה ל"הארץ " פליאה 
על תנאי העסקתו של שמחוני . להערכתם , ההוצאה השנתית להעסקתו תהיה גבוהה 
יותר מכפי שצויין במכתבו של קריצמן , ותגיע לכ000 , 003 ש"ח בשנה . לטענתם , 
די היה שאגרקסקו תמנה איש - שיווק מטעמה , שינסה לקדם את הייצוא של תוצרת 
טרייה לברית - המועצות וליתר מדינות מזרח - אירופה . בתגובה אמר אתמול קריצמן , 
שהוצאות העסקתו של שמחוני אינן מופרזות . " כשבנינו את התקציב הדרוש לכך , 
קבענו ששמחוני יקבל 000 , 7 עד 000 , 8 ש"ח ברוטו בחודש . בנוסף לכך לקחנו 
בחשבון סכומים שאין לדעת כיצד יתפתחו . הרי התפקיד כרוך בנסיעות רבות מאוד , 
למערב אירופה ולמזרחה . שמחוני אמור לקשור עסקות עם הרוסים , שאין להם 
כסף לתשלום עבור התוצרת הישראלית וכל הקשר עמם מסובך " , הוסיף קריצמן . 
קריצמן הוסיף שחלק מהעסקות עם הרוסים יבוצעו באמצעות מדינות שלישיות במערב - 
אירופה , שיקבלו מהרוסים חומרי - גלם , בין היתר יהלומים ופחם , וישלמו 
ליצואנים הישראלים במזומן . שמחוני ינסה לטפל בקדימות גבוהה בשיגור של עשרות 
אלפי טונות תפוזים המיועדים לתעשיית הרכזים , לברית - המועצות . תעשיית 
הרכזים אינה מסוגלת לקלוט כמויות אדירות אלה , בגלל נפילת מחירי הרכזים 
בשוקי מערב - אירופה , שפגעה ברווחיותה . קריצמן אמר שמינויו של שמחוני 
הוא על תנאי . " אם בתוך חודש - חודשיים יתברר שאין סיכוי לעסקות עם הגוש 
המזרחי למעט הונגריה , שעמה מתנהל סחר סדיר תפקידו יבוטל " . 
