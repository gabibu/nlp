חבורה של גברים ונשים , להקת הדבקה של כפר בעינא , בגליל העליון , רקדו 
אמש שוב ושוב אותו ריקוד בחצר בית ערבי ישן ביפו העתיקה . השחקו מוחמד בכרי 
רקד אתם . גם משה איבגי היה שם , וקבוצה של שחקנים במדי צה"ל . הריקוד 
אמור להיות ריקוד חתונה בכפר דרום - לבנוני , בסרטו של ערן ריקליס , " גמר 
גביע " , המצולם בימים אלה . איבגי הוא חייל ישראלי הנשבה בידי קבוצת פלשתינאים 
מאש"ף במלחמת לבנון . מוחמד בכרי הוא מפקד החוליה הפלשתינית . הסרט , 
המתרחש כולו בדרום לבנון , מצולם במרכז הארץ . סצינת החתונה היא אחת מן 
התחנות שעוברים השבוי ושוביו במסעם לעבר ביירות , תוך כדי מלחמת לבנון . 
משחקי המונדיאל בספרד מתרחשים כל אותו זמן ברקע , ומקרבים את לבבות האויבים . 
את תפקידי הניצבים , תושבי הכפר הלבנוני , מילאו באתר הצילומים כמה נשים 
וילדים מן השכונה היפואית . אווירה דו - לאומית שרתה בכל . את הסרט מפיק 
מיכה שרפשטיין , התקציב הוא 057 אלף ש"ח , ומקורותיו הם הקרן לעידוד קולנוע 
ישראלי איכותי , רשות השידור ומשקיעים פרטיים . הסרט מוגדר על - ידי ההפקה 
" סרט מסע " . לדברי מפיקיו , " הסרט שונה מכל אותם סרטים ישראליים של 
שני אנשים בדירה . שמונים אחוז מן ההתרחשויות בו הן בחוץ " . את התסריט 
ל"גמר גביע " כתב אייל חלפון והצלם הוא אמנון סלומון . " גמר גביע " 
אמור לצאת לאקרנים באביב הקרוב . 
