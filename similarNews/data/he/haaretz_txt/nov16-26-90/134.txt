לאטרקטיווי הודות לקליף הולם , עם דגשים חזקים על מכירת האמן המבצע כסטאר . 
הדוגמה המקומית היחידה לקליף שכזה היא " זמן אחר " שביים אריק דור - דוידוביץ 
לשיר של סי היימן . עיון במרבית הקליפים שנעשו בארץ בשנים האחרונות מלמד 
שקשה עדיין להבחין ביצירת שפה אמנותית חדשה . נראה שהיוצרים המקומיים מעדיפים , 
ככל הנראה מאילוצים כלכליים , לגולל את סיפור הטקסט . כמה מהקליפים נראים 
יפים מאוד , אולם הבין - תחומיות כשפה אינה יוצאת מהם נשכרת . קליפים רבים 
אחרים הם פשוט מופע מצולם . גם בקבוצה זאת יש כמה הפקות מקצועיות למדי , 
אבל ספק אם אפשר להגדירן בכלל כקליף . מעניינת קצת יותר העריכה על בסיס 
חשיבה מוסיקלית הניכרת בכמה מהקליפים . " חלום כחול " שביים אריק דור - 
דוידוביץ לשיר של רמי פורטיס מתייחס לאקסטטיות המוסיקלית על - ידי נטרול 
של ממדי החלל והזמן . הקליף בונה אווירת פנטסיה , ובהמשך נצפה הקהל במופע 
חי דרך עיניו של האמן , הנמצא אף הוא בחוויה הזויה לגמרי . ב"אין קשר " 
שביים דור - דוידוביץ לפורטיס משתקפת התזזית המוסיקלית המפורסמת של פורטיס 
בהנעה מתמדת של אלמנטים המהווים רקע לדמותו , כמו איורים גרפיים מעטיפת 
התקליט וצילומי נערות רוקדות . המצלמה גם נעה בעצבנות בין הנגנים . בנקודות 
שבהן מבצעות הגיטרות פראזות משמעותיות , מופיעים צילומי תקריב של אצבעות 
הנגנים . מהלך באס מסוים היוצר אפקט רעד זוכה לאנלוגיה תמונתית ביתד ברזל 
הרועד בהתאמה . בקליף ל"בדרך אל הים " של משינה ( ארוו קפלן ) נראים 
חברי הלהקה בתוך כדור פורח הנע באיטיות רבה . הם שרים ללא כל תזוזה . בהמשך 
נראה קלסתרו של יובל בנאי מעל פני מימיו של אקווריום ורק שפתיו נעות . אחר - 
כך מנגנת הלהקה כולה בתוך אקווריום , שוב ללא כל תנועה מיותרת . כל זאת , 
בהתאם להפקה המוסיקלית הסטאטית של השיר . " מהפיכה במחשבה " , יצירת אוונגרד 
אמיתית של דוד זריף לשיר של להקת השוליים " ישראל הווה " , בולט באיחוד 
של הממד המוסיקלי עם הממד הוויזואלי , לשלם שאינו סכום חלקיו . יוצרי הקליף 
משתמשים בעולם סמלים תמונתי סוריאליסטי עשיר . העולם הסהרורי שיוצר הקליף 
מצליח לשפוך על המוסיקה אור שונה לגמרי מאשר בהאזנה בלבד . אלא שקליף כזה , 
המתעלם מתכתיבים יחצ"ניים , הוא תופעה יוצאת דופן . 
