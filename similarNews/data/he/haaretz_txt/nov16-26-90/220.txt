נראה שזהו טקס קבוע . לסגן משנה גי מצבא דרום אפריקה אין התלבטויות וחיבוטי 
נפש . הוא חייל בשירות חובה . הוא מוצב בגבול מוזמביק זה שבוע . הוא לא 
ראה כל פגם או חריג בהימצאותו של עיתונאי במקום זה ליד הגדר החשמלית בעלת 
מתח מירבי של 0005 וולט , המפרידה בין דרום אפריקה ומוזמביק , בין סוואזילנד 
בדרום ופארק קרוגר בצפון בדיוק ברגע שבו נתן מים ומזון לשני אנשי רנאמ"ו . 
ממשלת פרטוריה יכולה להישבע בכל השבועות שבעולם כי היא אינה תומכת עוד ברנאמ"ו , 
הגוף שהקימה רודזיה של אייאן סמית ושבו תמכה דרום אפריקה במלחמתה בת 51 
השנים נגד פרלימ"ו היושבת בשלטון במאפוטו . מסיבותיו הפוליטיות שלו יכול 
נשיא מוזמביק ציסאנו להעמיד פנים כי הדבר נכון . אבל בשטח יש לצבא הדרום 
אפריקאי קשרים הדוקים עם רנאמ"ו הידוע במעשי הזוועה שלו . " אנחנו לא מבקשים 
לדעת מי הם . הם רעבים וצמאים ואנחנו נותנים להם לשתות ולאכול " , הסביר 
סגן משנה גי לאחר שבירך בהנף יד את שני השחורים שנעלמו לאטם בצמחיה העבותה 
שמעברה השני של הגדר הקטלנית , לבושים מדי הסוואה ומצוידים בקלצניקובים . 
הקצין הצעיר , בעל שיער בלונדיני ועיניים כחולות , שעורו האדים מהשמש 
החזקה , לא התחמק משאלות : " כן , אלה הם אנשי רנאמ"ו . האחרים נמצאים 
גבוה יותר על הגבעה " . הרובה האוטומטי למחצה שלו היה שעון על המחסום . 
מכשיר הקשר שלו תלוי ליד שלט לבן שעליו מצוירת גולגולת מוות , והמלה סכנה 
מופיעה בו בארבע שפות . והסכנה אכן קיימת והיא ממשית . " נחש האש " , כפי 
שהוא מכונה , מתפתל על שטח של 27 ק"ם ואמור להגן על דרום אפריקה לפחות 
תיאורטית מפני זרם פליטים מסיווי ממוזמביק , הבורחים מהמלחמה האין - סופית 
בין רנאמ"ו ובין ממשלות פרלימ"ו . " נחש האש " הוא גדר חשמלית המורכבת 
משרשראות גדולות , כבלים חשמליים המוגנים על ידי כמה וכמה גדרות תיל עבות 
שקצותיהן חדים כסכיני גילוח . בין הגדר החשמלית וגדרות התיל מפרידים שלושה 
מטרים " שטח הפקר " , עוד שטח הפקר מפריד בין גדרות תיל אלו וגדר חשמלית 
נוספת . בארבע שנים הרגה הגדר בגבול מחושמל זה קרוב למאה איש . החשמל , 
כדורי הפטרולים הדרום אפריקאיים והמוקשים שהניח רנאמ"ו אינם עוצרים את הפליטים . 
" אין להם כבר כלום מה לאבד . הם מנסים הכל . בליל ה92 באוקטובר עלו 
אישה ובנה על מוקש בצד שלנו , הגופות עדיין שם " , הצביע סגן המשנה על פינה 
בצמחיה העבותה . סגנו הציע לנו לקנות זוג חטים של פיל . גם פרט זה לא 
הפתיע כלל את הקצין הדרום אפריקאי . סחר השנהב הוא עסק רווחי . קפמאבין " עוברים 
כאן כ006 פליטים בחודש אבל אנחנו תופסים כשליש מהם " , אמר הקצין הדרום אפריקאי 
הצעיר . נתונים אלה נמוכים בהרבה מנתוני מחנה המעבר שמנהל הארגון " רופאים 
ללא גבולות " במנגוואני , ב"אזור המולדת " קנגוואנה , במרחק כמה קילומטרים 
מהגבול . " בממוצע אנחנו רושמים כ008 בחודש ולא כולם עוברים דרכנו " , 
אמר דויד , פליט שהגיע ב4891 , שנתיים לפני שהארגון " רופאים ללא גבולות " 
( אם - אס - אף ) קיבל היתר לפעול באזור . בבוקר ה03 באוקטובר כבר נרשמו 
במקום 06 פליטים חדשים . נשים ותינוקות , אף לא גבר אחד . כולם עברו דרך 
" נחש האש " , לעתים קרובות לאחר כמה ימי הליכה , כדי להימלט מהגיהנום 
של רנאמ"ו . % 57 מאלו הנמצאים כעת במנגוואני הם ילדים . מחציתם יתומים . 
במשך ארבע שנים נרשמו כך ברישומיו היום היומיים של אם - אס - אף 02 אלף 
פליטים . אבל בקנגוואנה בלבד נמצאים כחמישים אלף ועוד כמה מאות אלפים פזורים 
ברחבי דרום אפריקה . שם על אף האיסורים הם עובדים במכרות ואצל חוואים 
המנצלים אותם עד תום תמורת מחיר מגוחך של חמישה פרנקים צרפתיים ליום . במחנה 
המעבר עשרה מבנים , עוד עשרה אוהלים שתרם הצלב האדום , וזה הכל . אך 
זה נווה שלום לאנשים מיואשים שזוועות רנאמ"ו הבריחו אותם מבתיהם . הם איבדו 
הכל : בני משפחה , רכוש , וגם את תחושת הזמן . בדרך כלל הפליטים אינם 
נשארים יותר מיומיים - שלושה במנגוואני . " הם מתמזגים במהירות בסביבה 
והשתלבותם באוכלוסייה קלה יותר כיוון שהם דוברים אותה שפה " , אמר פיליף , 
האחראי מטעם אם - אס - אף במחנה . מיד לאחר שהם נרשמים ולאחר בדיקה רפואית 
קצרה הם מקבלים " צידה לדרך " , כמה חפיסות סבון , תה , קצת מזון . אחר 
כך הם באים לנקודות החלוקה המאורגנות בכפרים שבהם התפזרו . הארגון מחלק 
כ021 טון קמח מדי חודש , תזונה נוספת למה שהפליטים משיגים במהרה בשטח . 
לא כולם חסרי כל ולא כולם באו כדי להימלט ממעשי הטבח של רנאמ"ו . כריסטובו 
ניקולה קרמנוליס הוא אחד מהם . הוא עזב את מוזמביק כדי להימלט מהצקות המשטרה 
שעצרה אותו דרך קבע לחקירות כיוון ש"אחיו חבר ברנאמ"ו " . בסופו של חשבון 
מצבו של כריסטובו כלל אינו רע . " חציתי את הגבול עם הדרכון המוזמביקי 
שלי והוא עדיין אתי " , הכריז בגאווה , והסביר שברשותו דרך קבע סיגריות 
" מהעבר השני " . אישתו היא שחורה מדרום אפריקה והיא יכולה אפוא לחצות את 
הגבול כל יום . לכך יש יתרונות שאינם מוטלים בפסק . בלב בלוק בי , כפר 
שקלט כ0006 פליטים , ביתו של כריסטובו הוא היפה ביותר . לאחר שהציע בירה 
למבקר , מותרות חסרי תקדים בנסיבות אלה , שלף מארנקו שני צילומים מצהיבים . 
זיכרון מ"הימים המאושרים " שלפני העצמאות . שמה של מאפוטו היה אז לורנסו 
מרקש וכריסטובו התהלך בגאווה במדי הצבא הפורטוגלי הקולוניאלי . סיפורו של 
פאטריק שונה . הוא חושב שהוא קרוב לבן 91 . הוא אינו יודע בדיוק מתי הגיע 
לקאנגוונה , או נכון יותר הוא אינו רוצה להיזכר . גופו מכוסה צלקות גדולות 
וזרועו השמאלית המדולדלת מסתיימת בגדם . " כאשר חציתי את הגבול , מורה 
הדרך אמר לי שאין חשמל . אבל היה ועוד איך ! אני חטפתי את זה . חיילים 
לקחו אותי לבית החולים " , סיפר בביישנות הצעיר שניסה להסתיר את גדם זרועו 
השמאלית שנשרף עד העצם . הרופאים לא הצליחו להציל את היד . אין לו שום רצון 
לחזור באחד הימים למוזמביק . בכפר מולדתו לא היה שום בית ספר . כיום פטריק 
הוא התלמיד המבוגר ביותר בכיתתו בבית הספר העממי במנגוואני . אבל בשנה הבאה , 
אם יתנהל הכל כשורה , הוא יסיים את לימודיו . הוא יידע לקרוא ולכתוב , 
תנאי הכרחי אם לא מספיק למימוש שאיפתו " לעבוד יחד עם דויד ופיליף " שם , 
בעבר השני של מחנה המעבר . 
