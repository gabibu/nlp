פאריס ( ע"ר ) . גורג בוש אמר אמש כי הוא מוכן להעניק סיוע הומאניטרי 
לבריה"ם , לנוכח התחזיות של מחסור חמור במזון בחורף הקרוב . " אנו תמיד 
פתוחים לסיוע הומאניטרי . אם יהיה מחסור במזון וארה"ב תוכל לסייע בהחלט 
נרצה לעזור " , אמר בוש . דבריו נאמרו במהלך מסיבת עיתונאים משותפת עם ראש 
ממשלת בריטניה , מארגרט תאצר . בוש , שנפגש אתמול עם נשיא בריה"ם , מיכאיל 
גורבצוב , אמר כי הסיוע שתיתן ארצו ליריבתה לשעבר , יהיה קשור ברפורמות 
הכלכליות בבריה"ם . " סיוע הומאניטרי הוא הדבר הנכון שיש לעשותו כאשר מדינה 
הולכת לקראתנו " , אמר בוש . מקורות רשמיים אמריקאים אמרו כי מיגבלות תקציביות 
יקשו על ארה"ב להעניק סיוע נרחב למוסקווה . 
