מוסקווה ( ע"ר וע"ץ ) . הפרלמנט הסובייטי יאשר ככל הנראה בקרוב חוק שיצמצם 
את הגבלות על ההגירה ויאפשר לכל אזרח סובייטי לקבל דרכון כך מסר חבר ועדת 
החוץ של הפרלמנט , ניקולאי ניילאנד . הוא ציין העיכובים בהכנת החוק נגרמו 
בעיקר על - ידי צירי פרלמנט החוששים שהחוק החדש יעורר גל הגירה עצום מבריה"ם 
למערב ובריחת מוחות המונית . אישור חוקי ההגירה החדשים יפנה את הדרך לארה"ב 
להעניק לבריה"ם " מעמד מועדף " בענייני סחר והדבר יפתח בפני הסובייטים 
את המוסדות הפיננסים האמריקאים לקבלת אשראי . אנשי משרד החקלאות האמריקאי 
המטפלים ביצוא דגנים ויצואנים אחרים , האיצו זה מכבר בממשל בוואשינגטון 
להעניק אשראי יצוא לבריה"ם , בטענה כי ארה"ב מפסידה שוק זה למתחריה בייצור 
תבואות . עד כה סירב ממשל בוש לתת אשראי כזה והודיע כי הדבר יתכן רק לאחר 
שבריה"ם תערוך ליברליזציה בחוקי ההגירה . על פי הצעת חוק ההגירה החדש , 
תהיה לכל אזרח סובייטי זכות אוטומטית לקבלת דרכון בר תוקף לחמש שנים . כיום 
מקבלים אזרחים סובייטים דרכונים פנימיים החל מגיל 61 . הנפקת דרכונים לנסיעות 
לחו"ל מצומצמת ביותר . יותר מ002 אלף אזרחים סובייטים היגרו ב9891 ומספרם 
יוכפל בשנה הנוכחית מסר שבועון המפלגה הקומוניסטית " גלאסנוסט בגיליונו 
האחרון . נורווגיה , החוששת מפני הצפה במהגרים , כבר החלה להיערך לקראת 
זרם של פליטים סובייטים שיברחו בגלל מחסור במזון . פינלנד , שלה גבול משותף 
של 062 , 1 ק"ם עם בריה"ם , תדרוש אשרות כניסה מכל אזרח סובייטי . קפידבינבריה"ם 
ניצבת בפני מחסור חמור מאוד בבשר , חלב , תפוחי אדמה ומוצרי צריכה בסיסיים 
אחרים בחורף הקרוב דיווחו אתמול כלי התקשורת הסובייטים . בין היתר דווח 
כי צינורות השיווק התמוטטו והשתרר תוהו ובוהו בהספקת מוצרים חיוניים לאוכלוסייה . 
מכל רחבי בריה"ם נמסר על חנויות ללא סחורות ומדפים ריקים . איכרים מחליפים 
בשר במלט בעסקות חליפין שהחלו לפרוח עם התמוטטות המסחר המבוקר . המזון איננו 
מגיע אל אלה הזקוקים לו דיווח העיתון " איזבסטיה " הנאבק למען הרפורמות , 
במאמר ראשי בעמודו הראשון . " יש אנשים שהגיעו אל סף הרעב בגלל האנדרלמוסיה 
הכלכלית וערערור התשתית " , קבע העיתון . ממשלות המערב פתחו בהכנות לשלוח 
מטעני חירום של מזון לבריה"ם על מנת להקל על המתח החברתי שהשתרר שם , וכדי 
לסייע לנשיא גורבצוב לממש את הרפורמות הכלכליות שמטרתן העברת המשק הסובייטי 
לכלכלת שוק . איזבסטיה כתב כי חסרים חצי מיליון טונות בשר . מוסקווה ולנינגראד 
נמנות על הערים שנפגעו בצורה הקשה ביותר בגלל המחסורים בקיץ הנוכחי . השלטונות 
מתכננים קיצוב בחלוקת המזון במימדים נרחבים ביותר . עיתון אחר מסר כי מחוזות 
רבים המספקים מזון למוסקווה הכריזו על " אמברגו חלב " והפסיקו לספק חלב 
לעיר הבירה . החלב ומוצריו נעלמים במהירות ממדפי החנויות . ויאצסלאב צרנויוואנוב , 
סגן ראש ממשלה המופקד על הספקת המזון , אמר כי יבול תפוחי האדמה השנה יהיה 
נמוך ב6 מיליון טונות מזה של השנה שעברה , וגם יבול הירקות והפירות יהיה 
נמוך יותר . הוא אמר כי מוסקווה ולנינגראד אינן מקבלות בשר מפני שהספקים 
הפרו את החוזים בכל מקום . " הממשלה מצפה לאשראי ומקורות אחרים של מט"ח 
כדי לקנות יותר מזון בחו"ל , לרבות קמח סויה וחומרי גלם לתעשיית המזון . 
חלק מן הכספים הדרושים לכך כבר נמצא " , אמר צרנויוואנוב . 
