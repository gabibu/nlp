הצעת חוק לתיקון האפליה בין המינים במס הכנסה הועברה לדיון בוועדת העבודה 
והרווחה . מדובר בשני תיקונים בפקודת מס הכנסה שהגישה ח"ך עדנה סולודר . 
כיום ניתן זיכוי ממס בעבור הוצאות טיפול רפואי רק לגבר ששילם בשביל עצמו 
ובשביל משפחתו . אשה נשואה אינה מקבלת זיכוי על כך , ואת הזיכוי על הוצאותיה 
מקבל בן - זוגה . הצעתה של סולודר היא לתת את הזיכוי לשני בני הזוג , וכן 
להכיר בזכותה של האשה לזיכוי בעבור הוצאות החזקה של בן משפחה במוסד או הוצאות 
נסיעה הכרוכות בטיפול בו . היום אין החוק מאפשר חישוב נפרד של מס להכנסת 
אשה שלא מיגיעה אישית , והכנסות אלה מצורפות להכנסת הבעל . התיקון השני 
המוצע הוא כי כל הכנסות האשה ייחשבו כהכנסתה לצורכי מס . 
