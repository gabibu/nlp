לשאלתו הבלתי נשכחת של פלאטו שרון , מה הם עשו בשביל מדינה ? סוף - סוף 
יש מענה : הם רושמים זה את זה בפנקס . מה שהיה פעם תופעה שולית נהפך לעיסוקם 
העיקרי של ראשי המדינה . הם כל הזמן " מתריעים " וכל הזמן מעבירים לזולתם 
את גולת האחריות לכישלונם . תערובת של ראש קטן וההתבטאות לצורכי הפרוטוקול 
שיהיה כתוב ש"התרעתי בעוד מועד " . לא בנינו שיכון לעולים ? הרי דוד לוי 
כבר התריע על - כך עוד לפני שנה . פאשלה במוצב ? הרי יצחק מרדכי כבר התריע 
על כך במטכ"ל . אם כולם התריעו , אז איך זה שאנו כל הזמן נתפסים בלתי מוכנים 
ומרקדים מפאשלה לפאשלה ? אינני בטוח שנוסח ביקורתה של מבקרת המדינה , מרים 
בן - פורת , בענייני קליטת העלייה היה מוצלח . אין זה בדיוק מתפקידה למתוח 
ביקורת על קוצר - ראות שהוא בתחום מדיניות הממשלה . אך גם היא רצתה להיות 
בפרוטוקול כמי שרשמה את שמיר בפנקס . אבל גם שמיר רשם אותה . בבוא יום 
הדין הקטסטרופה כתובה על הקיר כשחצי מיליון עולים יהיו בלי עבודה ובלי 
קורת גג , לכולם יהיה אליבי . קפמאפרקעם כל הכבוד לשני הגנרלים המהוללים , 
לא הייתי עושה מאף אחד מהם חתן פרס ישראל לחוכמה . נכון שצבא בנוי על משמעת . 
חיילים מקבלים מעצר מחנה , מחבוש , נזיפות , הערות והורדות בדרגה . 
השאלה היא עד לאיזו דרגה אפשר להחיל את כללי " רושם אותו בפנקס " ? אלוף 
הוא בעצם מנכ"ל הנושא באחריות עליונה . לא רושמים " הערה " לאלוף כאילו 
היה הוא איזה רב"ט . אם הוא לא בסדר , אתה מפטר אותו . אם הוא קצת לא 
בסדר , אתה מעביר אותו מתפקידו . ההערה של שומרון , גם הוא מנכ"ל , 
היתה ילדותית . אך גם תגובתו של מרדכי . יותר חכם היה אילו עבר לסדר היום 
על ההערה . אך כשהוא מציג עצמו כדרייפוס הוא משחק באש . התירוץ כאילו התריע 
בשעתו על מצב המוצבים דווקא מחמיר את מצבו : כי אם היה מודע לסכנות , למה 
לא הקפיד על חיזוקם ? קורות בצבא יותר מדי תקלות מכדי שאפשר לסכמן ב"הערה " 
בפנקס השירות ; למשל , שצה"ל חדל להיות גורם מתריע בשטחים ולמעשה אין לו 
שליטה ברובם . אך בעלי הפלאפלים עסוקים במלחמות יהודים : מי יהיה הרמטכ"ל 
הבא , ומי יהיה מה בסבב הבא . בביזיון הזה רק אחד קיבל הערה שאין תקומה 
ממנה : סמ"ר פיני לוי ז"ל . קפמאפרקמה שהפריע לי בהפגנה - שביתה שהיתה השבוע 
בגמנסיה הרצליה הוא , שראשי המאבק נראו כל כך צוקר - פושקה . וזה ממש מדאיג . 
האם הם לא שמעו על המושג " להרביץ בחזרה " ? כך לפחות זה היה בזמני : 
תמיד היה איזה ילד שהביא את אחיו הגדול או את חבריו לסדר חשבונות . ותמיד 
ידענו להתארגן ולהחזיר להם מנה אחת אפיים . לא היה עולה בדעתנו לבקש שמירה 
על בית - הספר . אך מי שמגיע לשם נוהג בב - ם - וו הטוסיק שלו נוטה , 
כנראה , להתרכך . ואלה הולכים בשנה הבאה לצה"ל להגן על המדינה , תתארו 
לכם ! קפמאפרקאני דווקא רוצה להלל את שמיר על אמירתו בדבר ישראל מהים עד 
הירדן . שלא כמו ראש האופוזיציה שמדבר ומדבר , ואינך יודע בסוף מה הוא 
רוצה , שמיר מאוד ברור . הוא לא מעמיד פני יונה , לא טוען שהוא גמיש כדי 
שגיימס בייקר יקרא לו איציק . הוא לא אומר שקליטת עלייה או שעצמאות כלכלית 
קודמים . הוא וממשלתו קיימים רק לצורך שמירת ארץ ישראל . חשוב מאוד שהעם 
יידע את מטרת הממשלה הזו . א ) כדי שיהיה לו מדד לקבוע אם כדאי לו לשלם 
את המחיר הנדרש . ב ) כדי לראות ביום הקלפי אם עלה בידי שמיר לממש את היעד 
המוצהר . אתם יודעים מה כל כך מצחיק ? שהממשלה נכשלת אפילו בהשגת המטרה 
האחת והיחידה הזאת הארץ כבר חזרה מזמן לגבולות 76 . רק לליכוד זה עוד לא 
נודע . קפמאפרקעד שלא רצו להעניק מעמד של עובדי ציבור לעיתונאים , לא ידעתי 
שיש לאנשי ציבור מעמד מיוחד בעיני החוק . וזה מוזר . איך אפשר שיהיו סוגים 
שונים של אזרחים בכל הנוגע לאלימות ? בקושי אני בולע שלחברי כנסת ושרים 
יש חסינות שמנוצלת לעתים בצורה צינית . הכל חייבים להיות שווים בעיני החוק , 
ולא ייתכן שמתר עובד הציבור מהאזרח הרגיל . מוטב שיישארו העיתונאים בקטיגוריה 
של " שאר האזרחים " , ושהמשטרה תתרכז באלה המסיתים , השכם והערב , לפגוע 
בעיתונאים . למרבה הצער דווקא הראשונים נהנים מחסינות . קפמאפרקכשממסד מקים 
משרד חדש , היו סמוכים ובטוחים שאפילו לא יעשה דבר , יתמלא פקידים וישאב 
תקציבים . אך זה חלק מהמיליארד שיעלה לנו להבטיח את המשך שלטונו של הליכוד . 
אך כשההישרדות הופכת למטרה , עושים שגיאות . והקמת משרד ממשלתי לירושלים 
היא משגה פוליטי חמור , אולי בכייה לדורות . הפרדת ירושלים משאר ערי ישראל 
מאמצת בעצם את החלטת או"ם מ7491 , בדבר הפיכתה של ירושלים לגוף נפרד , 
" קורפוס ספרטום " . מכיוון שאין משרד ממשלתי מיוחד לנתניה או לחיפה , 
משרד זה נפל כמתנה משמים לאו"ם . הליכוד יודע להפתיע , מה ? קפמאפרקהמפקד 
הבריטי האחרון בארץ ישראל חשב שאפשר לגבור על היהודים " אם תכו אותם בכיסיהם " . 
מסתבר שליהודים יש דווקא כיס אלסטי . שום ממשלה לא נפלה על שהיכו אותנו 
בכיסים . אך הפגיעה בקיבה זה סיפור אחר . חוק החזיר באמת הוציא את הציבור 
משלוותו . לפי הנתונים , כמיליון וחצי אזרחים צורכים חזיר . מכת מוות 
כזאת על המנגלים לא תעבור פה . אתם יודעים מה ? תסמכו על שמיר אין כמוהו 
לא לקיים התחייבויות . בלי הלבן על המנגלים , איזה עתיד יש לליכוד ? 
