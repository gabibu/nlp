שליחו של מזכיר האו"ם זאן קלוד איימה ייצא בימים הקרובים לישראל , כפי שהבטיח 
המזכיר פרז דה - קואיאר לנשיא המדינה חיים הרצוג ולשר החוץ דוד לוי . בתדרוך 
לעיתונאים ישראליים לפני צאתו את ניו - יורק אמר אמש הנשיא הרצוג כי איימה 
יגיע לישראל עד סוף חודש נובמבר או בתחילת דצמבר . לאחר השיחה בין דה - קואיאר 
לנשיא הרצוג , קיים שגריר ישראל באו"ם יורם ארידור שיחה טלפונית עם איימה 
במטרה לקבוע תאריך סופי ליציאתו לישראל . ההערכות בקרב המשלחת הישראלית 
הן שאיימה ייצא לישראל כבר בימים הקרובים . " ביקורו של איימה מותנה בכך 
שהשליח יזכה לשיתוף פעולה מלא מצד ישראל ויתקבל אצל הדרגים המדיניים והביטחוניים 
הבכירים ביותר , דבר שיבטיח שהשליחות תעלה יפה " דברים אלה אמר אמש דה - 
קואיאר לנשיא הרצוג בפגישתם בניו - יורק . המזכ"ל הודיע שיעמוד בהתחייבותו 
לשגר את איימה " מתוך הנחה שיוכל לפעול כפי שפעל בשליחותו הקודמת " . משקיפים 
בירושלים הסבירו אמש את דרישתו של דה - קואיאר ברצון להבטיח כי איימה לא 
ישוב בידיים ריקות , אף אם על - פי הוראת אש"ף יימנעו תושבים מהשטחים וממזרח 
ירושלים להיפגש עמו . קפידבינפגישתם של דה - קואיאר ושל הנשיא הרצוג נערכה 
בלשכתו של מזכ"ל האו"ם בקומה ה83 של בניין האומות המאוחדות . אל הנשיא נתלווה 
שגריר ישראל באו"ם יורם ארידור . בפגישה השתתף גם זאן קלוד איימה , סגנו 
של המזכ"ל . לאחר הפגישה אמר דה - קואיאר לעיתונאים : " אני חושב שהביקור 
יהיה מועיל " . הוא ציין כי " איימה הוא שליח שלי ולא של מועצת הביטחון " . 
הנשיא הרצוג אמר כי בפגישה לא דן עם דה - קואיאר על מועד ביקורו של איימה . 
הוא הוסיף כי הפגישה היתה מוצלחת . " אני תמיד שבע רצון משיחה עם דה - 
קואיאר . אני מוקיר אותו מאוד " . בתשובה לשאלות עיתונאים בדבר מועד לביקורו 
של איימה , אמר הנשיא כי הוא איננו מתערב בנושאים ממשלתיים . בה בעת נודע 
כי ארבע השושבינות להצעת החלטה נגד ישראל מלזיה , תימן , קובה וקולומביה 
ביקשו אתמול את כינוסה של מועצת הביטחון כדי להמשיך בדיון במצב בשטחים . 
נציגי ארבע המדינות מבקשים להביא להצבעה דחופה על הצעה החלטה , הכוללת 
סעיף אופרטיווי בדבר הפיכתו של כוח המשקיפים יונס"ו המוצב בירושלים לכוח 
שיפקח על המצב וידווח למועצת הביטחון . הצעת ההחלטה גם " מקדמת בברכה " 
את הקריאה לכינוס מיוחד של המדינות החתומות של אמנת זנווה הרביעית . נמסר 
כי מועצת הביטחון עשויה להתכנס בשעות הקרובות , אך ייתכן כי בגלל חג ההודיה 
החל היום , תבקש ארצות - הברית את דחיית הכינוס למחר . קפידבינמשקיפים במרכז 
האו"ם העריכו אתמול כי אש"ף וקבוצת המדינות הבלתי מזדהות חותרים להצבעה דחופה 
במועצת הביטחון מתוך הנחה שארצות - הברית לא תטיל וטו בעת שהנשיא בוש מבקר 
בסעודיה . נודע , כי המשלחת האמריקאית פועלת לסיכול ההצעה על ידי גיוס 
שבע מדינות שיימנעו בהצבעה . הערכה היא , כי ארה"ב תצליח לשדל שבע מ51 
חברות המועצה להימנע . " תכסיס שבע הנמנעות " יאפשר לארה"ב לסכל את הצעת 
הבלתי מזדהות מבלי להטיל עליה וטו . הודעתו לעיתונות של המזכ"ל שהתפרסמה 
במרכז האו"ם שלשום עם שובו מפאריז , התקבלה בתמהון על ידי דיפלומטים ישראליים . 
מתוכן הודעת המזכ"ל עלה , כי ישלח את זאן קלוד איימה לישראל רק בתום דיוניה 
של מועצת הביטחון על המצב בשטחים . " המזכ"ל איננו נוהג להתערב בנושא הנמצא 
בדיון במועצת הביטחון " , נאמר בהודעה . דיפלומטים ישראליים אמרו , כי הודעת 
המזכ"ל איננה מתיישבת עם סיכומים שהושגו עמו בדבר שיגורו לישראל של איימה . 
הודגש , כי המזכ"ל מסר על הסכמתו העקרונית לשליחותו של איימה בפגישה שקיים 
בפאריס עם שר החוץ דוד לוי , בלי שהתייחס כלל לדיון המתמשך במועצת הביטחון . 
פרשנים במרכז האו"ם אמרו , כי המזכ"ל פרסם את הודעתו לאחר שנציגי מדינות 
ערביות ואש"ף הבהירו כי שיגורו לישראל של איימה לפני הצבעה במועצת הביטחון 
תתפרש כ"קשר בין המזכ"ל לארצות - הברית " . 
