צעדיה הראשונים של רומניה לקראת שוק חופשי לא היו בדיוק פופולריים . בניסיון 
מבוהל לדחות פשיטת רגל , קיצצו שלטונות בוקרשט מוקדם יותר החודש קיצוץ דרסטי 
בסובסידיות על מוצרים שונים והכפילו את המחירים בן - לילה . מאז צווחים 
רומנים כי זו מכה מתחת לחגורה . השלטונות כינו את הצעד " טיפול הלם " . 
" טיפול ? לא , זו התאבדות " , אמר ולדימיר מאקובסקו בלב המון פועלים 
נזעמים . " איך אתה יכול לחיות כאשר השכר היומי שלך מספיק בקושי לקניית 
קילוגרם גבינה ? " . וזו רק ההתחלה . מחירים יוכפלו שוב בינואר . האווירה 
המתקדרת ברחובות עומדת בניגוד מוזר לדיבורים בפרוזדורי השלטון . שם כמעט 
כאילו היה המעבר הכאוב מתחולל במקום אחר , מדברים , מתכננים בלהיטות על 
" דגמים " . דיונים כלכליים נערכים בקצרנות גיאוגרפית משונה , ונראה שכל 
שבוע מועלית מדינה אחרת כדגם אופנתי חדש . לא מכבר עורר הדגם השוודי התלהבות 
כללית . הוא זכה להערצה רבה כיוון שהציע תוכניות חברתיות נדיבות , בד בבד 
עם טווח פעולה רחב לעסקים . אבל " השוודים עובדים קשה מאוד " , ציין אחד 
ההוגים הכלכליים הבכירים של המשטר , שכלל לא היה בטוח שניתן לומר זאת על 
בני עמו . אז הופיע הדגם האוסטרי . בדומה לשוודיה , שלטה לעתים קרובות 
באוסטריה ממשלה בראשות המפלגה הסוציאליסטית שיישמה מדיניות קפיטליסטית . 
באחרונה הפכו הדגמים הטייוואני והדרום - קוריאני לצעקה האחרונה . ראש הממשלה , 
פטרה רומאן , אומר כי הם מראים כיצד תוכל רומניה להימנע מלהפוך למעין " מושבה 
למחצה " של המערב , כיצד תוכל למשוך השקעות זרות , ובו בזמן לשמור על 
פיקוח ממשלתי . ראש הממשלה , שהוריו נלחמו במלחמת האזרחים הספרדית נגד 
פראנקו , גם ביטא חיבה לדגם הספרדי , ככל הנראה בגלל המעבר החלק משלטון 
העריצות של פראנקו לדמוקרטיה מערבית משגשגת כיום . פקידים אחרים שחיפשו 
בבזארים של איסטנבול אחר סודו של הגידול הכלכלי המהיר , כותבים ניירות בשבח 
הדגם הטורקי . אפשר כי דגם שווייצי קורם עתה עור וגידים : רומנים שביקרו 
בשווייץ חזרו לא מכבר הביתה , לדברי העיתון " אדווארול " , " מוקסמים " 
מ"התחושה של נורמליות מרתקת ובלתי ריאלית " במדינה . יש דגמים , לעומת 
זאת , המשמשים כסיפורי אזהרה : הדגם הקובני או הפרואני מחסור כרוני , 
קיצוב ואינפלציית - על , תחת איום של התמוטטות כלכלית ואלימות חברתית . 
למרבה הצער דגם זה נראה כמציאותי ביותר . 
