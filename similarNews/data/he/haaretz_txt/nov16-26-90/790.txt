פאריס ( מיוחד ל"הארץ " ) . האסיפה הלאומית הצרפתית אישרה בסוף השבוע בקריאה 
ראשונה הצעת חוק , המעניקה סמכויות אוטונומיות נרחבות יותר לאי קורסיקה , 
ובעיקר מגדירה את הקורסיקאים כעם במסגרת העם הצרפתי . בעד החוק הצביעו 
572 חברים , ונגדו הצביעו 562 . בין השאר , מוצע לקבוע מוסדות ביצועיים 
לאי , וכן דרכים שיביאו לשימור התרבות הקורסיקאית . הצעת החוק שהעלה שר 
הפנים הצרפתי , פייר גוקס , עוררה ביקורת קשה בעיקר מצד האופוזיציה הימנית 
אך גם מצד הקומוניסטים . ההצעה באה להתמודד עם התביעות הלאומיות של תושבי 
קורסיקה , שגרמו ב51 השנים האחרונות למעשי טרור רבים שמאחוריהם עמדו גורמים 
המבקשים להביא לעצמאות האי . הנושא הקשה ביותר שעליו הירבו להתווכח במסגרת 
האסיפה הלאומית , ומחוצה לה , היה קבלת המושג " עם קורסיקאי " . הימין 
חושש כי הצהרה כזו במסגרת החוק הצרפתי , עשויה להוביל במוקדם או במאוחר 
לכינונה של מדינה קורסיקאית עצמאית . שוללי החוק חוששים כי זהו תקדים מסוכן , 
שיעודד אזורים נוספים בצרפת להגיע בעתיד להסדרים של עצמאות , או אוטונומיה , 
כמו למשל הבסקים , הברטונים והאלזאסים . תובעי העצמאות בקורסיקה אינם מרוצים 
מהצעת החוק . הם היו מעדיפים לקבל עצמאות מלאה , או לפחות מעמד אוטונומי 
משמעותי יותר . באחרונה הירבו תובעי העצמאות בפיגועים , כדי להשפיע על 
הצעת החוק שעמדה בפני אישור באסיפה הלאומית . עתה אמורה הצעת החוק לעבור 
את אישור הסנאט . 
