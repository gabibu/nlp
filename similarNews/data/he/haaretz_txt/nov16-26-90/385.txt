יוגוסלאוויה היא פדראציה של שש רפובליקות ושני איזורים אוטונומיים . מאז 
מותו של טיטו , וביחוד מאז הדמוקרטיזציה במזרח - אירופה גברו גם ביוגוסלאוויה 
מגמות הבדלנות המאיימות על אחדות המדינה . מאידך , תהליך שקיעתו של השלטון 
הקומוניסטי איטי יותר משום שהוא מתבצע בבחירות נפרדות בכל אחת מהרפובליקות 
ולא בהצבעה אחת במדינה כולה . להוציא את סרביה , הגדולה והדומיננטית מבין 
הרפובליקות , מתבטאת הבדלנות האתנית בשאר הרפובליקות בתמיכה במפלגות הלאומניות 
האנטי - קומוניסטיות . עד עתה איבדו הקומוניסטים את השלטון בקרואטיה ובסלובניה 
והפסידו בסיבוב ראשון גם במקדוניה . אתמול היה תורה של בוסניה - הרצגובינה , 
הרפובליקה המעורבת ביותר בפדראציה וגם שם נחלו הקומוניסטים , בסיבוב הראשון , 
מפלה מוחצת . אותה לא ישנה גם הסיבוב השני ב2 בדצמבר . בבוסניה - הרצגובינה 
% 23 סרבים ( שהם נוצרים - אורתודוקסים ) , % 81 קרואטים ( קאתולים ) 
וכ%04 מוסלמים , אשר בחוקה הקומוניסטית מ4791 מוגדרים כקבוצה לאומית ולא 
כקבוצה דתית . עקב החשש שמפלגות אתניות יעודדו את הבדלנות הלאומנית , דרשו 
הקומוניסטים לאסור הקמת מפלגות בעלות זהות לאומית או דתית . אך האופוזיציה 
טענה שזה ניסיון לשמר את שלטון המפלגה הקומוניסטית . לבסוף ויתרו הקומוניסטים 
על דרישתם . כתוצאה מכך התחרו 31 מפלגות על קולות הבוחרים , אולם רוב הקולות 
ניתנו אתמול לשלוש המפלגות האתניות העיקריות . " אין בוסניה ללא יוגוסלאוויה " 
היתה סיסמת הבחירות ( המוצדקת ) של הקומוניסטים . אך אמיתות הסיסמה לא 
סייעה להם . כל עוד נשמרת אחדות יוגוסלאוויה , אפילו במסגרת קונפדראטיווית 
רופפת , יש סיכוי שממשלה קואליציונית של המפלגות הלא - קומוניסטית תצליח 
לקיים את בוסניה כאחד ממרכיבי הקונפדראציה . אך אם תתפרק יוגוסלאוויה , 
יצטרפו המחוזות הסרביים לסרביה והקרואטים לקרואטיה , בעוד המוסלמים ינסו 
להקים רפובליקה עצמאית . ספק אם חלוקה שכזו תעבור ללא שפיכות - דמים . 
