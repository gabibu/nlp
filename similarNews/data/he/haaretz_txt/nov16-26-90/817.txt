ויקטור צאנוב , שוער דינמו קייב ונבחרת בריה"ם , שהיה אמור להגיע היום 
לארץ דחה בואו לכמה ימים . סוכניו מצפים שיגיע לארץ בהמשך השבוע . בהפועל 
צפרירים חולון מקוים לרשום את השוער היום בהתאחדות לכדורגל , כדי שיוכל 
לשחק בשבת הקרובה . המו"ם עם החלוץ הפולני מריוש דימנובסקי הופסק אתמול 
לאחר שהתגלעו חלוקי דיעות כספיים בינו לבין הנהלת הקבוצה על גובה שכרו . 
בהפועל ממתינים היום לתשובתו של יו"ר בני יהודה גד סולמי על ההצעה הכספית 
שהגישו לו עבור אלון מזרחי . ההנהלה החדשה בראשותם של היו"ר יעקב לויטה 
והמנהל ישראל פוגל נפגשה אתמול עם המאמן וייטאק לאזארק . בישיבה הבטיחו 
למאמן גיבוי ושיתוף פעולה . על רכש חדש לא דנו , שכן ועדה מקצועית שתוקם 
תטפל בענין זה על היבטיו המקצועיים והתקציביים . סמי מלכה , שעדיין לא 
מצא קבוצה תלופית , חזר אתמול להתאמן אחרי שבוע הפסקה . 
