עובדי החברה הקבלנית הוכברג , הבונה את אתר כוכב הצפון בתל - אביב , גילו 
לפני שבועיים ש21 אמבטיות חדשות שהותקנו בדירות נופצו במכוון . החשד נפל 
על פועל מרצועת עזה , מגדי סלים קרגה , בן 02 , שנמלט מהמקום . החשוד 
נלכד במחסום ארז , בכניסה לרצועה . הוא נעצר , ולאחר חמישה ימים הובא 
בפני שופט השלום דן ארבל . על פי הדיווח בעיתונים אמר הפועל הערבי , שהסתכסך 
עם הקבלן ולכן שבר את האמבטיות . השופט לא האמין לו והחליט שהערבי עשה את 
המעשה ממניעים לאומניים . " אלמלא האווירה הכללית בקרב הציבור הערבי בשטחים 
הוא לא היה עושה את שעשה " , קבע השופט , ודן אותו לעשרה חודשי מאסר בפועל 
ותשלום לקבלן בסך 03 אלף ש"ח , נזק האמבטיות ששבר . קפמאבינקרוב לוודאי , 
שאם השופט היה מקבל את גרסת הפועל , שמדובר במריבה שלא על רקע לאומני , 
היה פוסק לו עונש קל יותר . במקרים בהם האשמה אינה מוטלת בספק ואינה נכנסת 
לקטגוריה של האשמה לאומנית חשוב לשופטים לדעת את מניעיו של הנאשם כדי לקבוע 
עונש מתאים . אם הנאשם פעל לאחר שהתגרו בו , ומסיבות כאלה ואחרות קפץ עליו 
רוגז והוא לא שלט בעצמו , סביר להניח שהשופטים יקלו בעונשו . אולם כאשר 
אפשר להצמיד להאשמה תווית לאומנית ( ולשם כך די בכך שמדובר בערבי שהזיק 
לקבלן יהודי ) אין צורך יותר בהתעסקות בשאלת המניע לפי הקריטריונים המשפטיים 
הרגילים . על משפטים הנכללים בקטגוריות של לאומנות לא חלים כללי משפט ואמות 
צדק מקובלים . העיקרון הסוחף של " ללמד לקח ולהרתיע " מבטל כל שיקול אחר . 
מניע לאומני גם אינו טעון הוכחה . די שהוא אפשרי . השופטים הופכים 
לבוחני כליות ולב , כאשר הם מחליטים על מניעי נאשם כדי לקבוע את עונשו . 
בעקבות המתח השורר בארץ גם הציבור להוט לקבוע את המניעים , בלי שכמובן פרטי 
המקרה פרושים בפניו . לפני כשנתיים רצחה נערה ערבייה תלמיד ישיבה בגן סאקר 
בירושלים ופצעה שני . היא היתה קטינה והליכי משפטה שנמשכים עדיין חסויים . 
בחקירה הראשונית התברר שהרוצחת עסקה בזנות והשתמשה בסמים . גם רמתה המנטלית 
נמצאה נמוכה מאוד . חרף זאת ראתה עצמה התקשורת מוסמכת לקבוע אם מניעיה 
היו פליליים או לאומניים . רבים גילו לפתע בקיאות מה חלף בראשה בשעת הרצח 
האם תאוות הרג יהודים או סתם מחשבות של מופרעת נפשית . אלמלא היה מדובר 
באירוע כה טרגי היו הפרסומים הללו נלעגים . קיימים אין - ספור מקרים בהם 
עולה בעיה מסוג זה , ובלתי אפשרי להבחין ולהפריד בין המניעים , האם פליליים 
או לאומניים . בעצם , כמעט כל סכסוך שבו מעורבים יהודים וערבים יגלוש מיד 
לפסים לאומניים גם אם מניעיו אינם כאלה . סכסוכי עבודה , מריבות על רקע 
מסחרי , קטטות בתחרויות ספורט . לא חסרות פרובוקציות ולא חסרה הסתה לאומנית 
הסוחפת הכל לכיוון אחד . אפילו כשמדובר בתאונות דרכים . כבר שנים שכל תאונה , 
במיוחד בשטחים , שבה מעורבים יהודים וערבים , הופכת מיד לחלק מהסכסוך 
בין העמים . אם מכונית ערבית פוגעת בישראלים ובחיילים עולה החשד שזהו פיגוע 
חבלני , וכאשר מכונית ישראלית פוגעת בערבים נכתב בעיתוני מזרח - ירושלים 
בצורה שאינה מותירה עוד ספק , שמדובר בפגיעה מכוונת של יהודים שרצו להרוג 
ערבים . קפמאבינפרשת עמי פופר זכתה מבחינות רבות לטיפול דומה , אלא שבמקרה 
זה הדבר שימש בחוגים מסוימים כמתן הסבר מקל לפעולות הנאשם . מכל הדוגמאות 
האלה עולה מכאניזם מוכר של גזענות , לפיו די בכך שמקרה מסוים יכול להשתבץ 
באווירה של פחדים ומושגים אנטי - ערביים , כדי שיזין הסתה וישמש בסיס לשיפוט 
ללא צורך בהוכחות . אלה המבקשים לרסן את המתח וההסתה צריכים להקפיד על מתן 
משפט אנושי בכל מקרה ומקרה , תוך ניסיון להשתחרר מהכללות ולהתייחס לכל המניעים 
האפשריים , במיוחד במקרים שהגבול בין לאומני ופלילי מטושטש ולא ניתן להבחנה . 
