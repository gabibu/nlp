המשטרים הקומוניסטיים פשטו את הרגל . לעובדה זאת יש פנים רבות , ואנשים 
גזרו ממנה קביעות שונות ומשונות . יש הגורסים כי צודקת הקביעה שהמעצמה הסובייטית 
קורסת תחתיה , ואחרים טוענים כי לא צודקת הקביעה שזהו ניצחון למערב ולארצות 
הברית . לעולם החופשי היו סיבות רבות לשמוח . האיום הקומוניסטי כאידיאולוגיה 
סוחפת נבלם , והמלחמה הקרה והסכנות הצבאיות מצדה של ברית המועצות וגרורותיה 
לגבי ברית נאט"ו וארצות הברית כמעט ונעלמו . אלא שזו טעות מרה . העולם החופשי 
לא ניצח בשום מלחמה , והוא אף שרוי בבעיות קשות כאבטלה וחוסר אכפתיות של 
האזרח הקטן . צריך לזכור שמעצמות גדולות אינן קורסות בנפרד הן קורסות בזוגות , 
הן אפילו קורסות בקבוצות . מעצמה יכולה לקרוס גם לאחר שניצחה במלחמה , 
וסילקה למראית עין את הסכנות האורבות לפתחה . קחו למשל את האימפריה הבריטית 
ואת האימפריה הצרפתית למרות ניצחונן במלחמת העולם השנייה הן חדלו להיות 
מעצמות גדולות . את מקומן תפסו מעצמות חדשות . אישוש לטענתי אפשר למצוא 
בתוצאות המיידיות של מלחמת העולם הראשונה . וזו רשימת המעצמות שמתו מיד 
לאחריה : האימפריה הרוסית הישנה , האימפריה הגרמנית הישנה והאימפריה העותמנית , 
שכונתה " האיש החולה על הבוספורוס " . בסוף מלחמת העולם השנייה נוספו לרשימת 
הנופלים הרייך השלישי ויפאן . הניצחון במלחמה זו נתן להן רק ארכה קצרה , 
ואחריה היו חייבות לפנות את מקומן למעצמות חדשות : ברית המועצות , ארצות 
הברית וסין החדשה . גם דוגמאות מההיסטוריה הקדומה יותר לא חסרות : גל של 
מיתות כאלה פקד את העולם במאות ה21 וה31 . מעצמות כמו האימפריה הערבית - 
המוסלמית - העבאסית בבגדד שבקו חיים , באופן סופי . גם גורלה של המעצמה 
הפאטמית במצרים היה דומה . במאה ה51 היה גל אחר של קריסות קבוצתיות : האימפריה 
הביזנטית פינתה את מקומה לאימפריה העותמנית . גם עוצמתה של האימפריה הערבית 
בספרד לא שרדה באותה תקופה , והוא הדין באימפריה הממלוכית במצרים . הרבה 
סיבות " אובייקטיוויות " יכול חוקר חרוץ למצוא לתופעה מעניינת זו . סיבה 
אחת היא שהכוח החדש המביא לנפילתה של מעצמה אחת מביא למעשה גם לנפילתה של 
המעצמה המתחרה , או של שאר המעצמות הקיימות . כך למשל הביא כוח המחץ המונגולי 
( הטטארי ) במאה ה21 לקריסתן של כל הממלכות והמעצמות שהיו קיימות באותה 
תקופה . סיבה אחרת , פרדוקסלית כמעט , היא שמעצמה גדולה בונה את מערך הגנתה 
באופן שיתאים להתמודדות עם מערך ההתקפה של האויב , אך במערך הגנה שכזה אין 
די כאשר המעצמה נאלצת לעמוד פנים אל פנים עם אויב בלתי צפוי . ברית המועצות , 
עם כל תותחיה , לא הצליחה למגר את המורדים באפגניסטן . כל הכוח האדיר 
של ארצות הברית לא יכול היה לווייטקונג . מצב דומה עלול להתפתח בסכסוך עם 
עיראק . ושימו לב להבדל העצום בין המשבר הנוכחי במפרץ הפרסי כשוואשינגטון 
עומדת מול בגדד , אויב בלתי מוכר ופחות צפוי , לבין משבר הטילים בין שתי 
המעצמות הגדולות ( האמריקאית והרוסית ) , כאשר גון קנדיקפמאליד4ניצב מול 
אויב רציני יותר וחזק יותר ( מהאויב של היום ) , אבל גם צפוי יותר ומובן 
יותר לגביו . אז חשו האמריקאיים יותר ביטחון , והיו להם יותר אמצעים להתגונן : 
משבר הטילים היה בדיוק המלחמה שהיו מוכנים לה קנדי וחרושצוב , כאילו המשחק 
היה ערוך במגרש שלהם . לעומת זאת במשבר הנוכחי אין שום ודאות שכללי המשחק 
מוסכמים על הצדדים , ולבוש אין שמץ מושג מה ההיגיון הפנימי המנחה את סדאם 
חוסיין . בנקודה זו אפשר לסכם ולומר : להתפוררותה של המעצמה שבנו הבולשוויקים 
בתחילתה של המאה אין שום קשר ל"ניצחון המערב " . נהפוך הוא , המערב עצמו 
בכלל וארצות הברית בפרט מצויים במצבי לחץ אדירים , ונקודות השבירה שלהם 
כבר נראות באופק : המשבר במפרץ מחד גיסא , וכלכלה הנשענת על " מכירת דולרים " 
ללא כיסוי מאידך גיסא . ובדיוק כאשר לקחי העבר מלמדים את האמריקאים שמעצמות 
גדולות מתפוררות בזוגות , נאחזים בעלי חזון האימפריה האמריקאית בתעתוע : 
כיפוף ידו של שליט סורר אחד וניצחון בחולות המדבר הם שיחזירו את הכבוד האמריקאי 
ואת היציבות הכלכלית על כנם , ויחזירו לדולר המצרך האמריקאי היותר מבוקש 
בעולם עד כה את כבודו האבוד . 
