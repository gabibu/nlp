ניו - יורק ( ע"ר ) . כתב אישום הוגש נגד הערבי החשוד ברצח הרב מאיר כהנא 
כך הודיע שלשום התובע המחוזי של מנהטן , רוברט מורגנתאו . הנאשם , סעיד 
א - נוסאייר , בן ה53 , יליד מצרים , מוחזק במעצר ביחידה לטיפול נמרץ 
של בית חולים בניו - יורק , שם הוא מחלים מפציעתו מהיריות שנורה בעת בריחתו 
ממקום הרצח ב5 בנובמבר . חבר המושבעים הגדול שהוציא את כתב האישום , גם 
האשים את נוסייר בניסיון לרצוח מפקח דואר , בתקיפה , במעצר בלתי חוקי של 
נהג מונית שאת מכוניתו חטף לאחר הירי , ובהחזקה לא חוקית של אקדח רוגר מאגנום 
בקוטר 753 . 0 אינץ . אם יורשע א - נוסאייר בכל סעיפי כתב האישום , הוא 
יידון למאסר עולם . מורגנתאו לא הרחיב את הדיבור על המניע לרצח , אך דחה 
ידיעות על קשירת קשר . המשטרה סבורה כי נוסייר פעל על דעת עצמו . " עדיין 
נמשכת חקירת הנושא , ונבחנת ההשערה כי את הרצח ביצעה יחידת חיסול טרוריסטית , 
אך בינתיים לא התגלו כל סימוכין להשערה זו " , אמר . ראש צוות הבלשים במשטרת 
ניו - יורק , גוזף בורלי , אמר כי המשטרה עדיין חייבת לקבוע אם הנאשם נטל 
לפני הרצח תרופה נגד דיכאון ( פרוזאק ) . תרופה זו תוארה במשפטים שונים 
כגורמת להתנהגות המובילה להתאבדות , ואף לרצח . עוד אמר בורלי כי התגלה 
המספר הסידורי של הנשק שמצאה המשטרה ואשר , לפי החשד , הנאשם ירה בו בכהנא . 
" אם המספר הזה נכון , השתייך האקדח לקבוצת כלי נשק שנשלחה להודו , אולם 
בשלב זה המשטרה אינה מייחסת משמעות רבה לעניין , מפני שכלי נשק רבים נשלחים 
מארה"ב לחו"ל , אמר . 
