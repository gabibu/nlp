ההתפתחות המעניינת בשווקי הכספים בשבוע שעבר היתה דווקא היציבות של השטרלינג 
על רקע ההתפטרות המפתיעה של מרגרט תאצר . תאצר היתה מנהיגה דומיננטית ביותר 
בכל התחומים , אך נראה שדווקא התחום הכלכלי , בו בלטה מנהיגותה , הביא 
להתגבשות האופוזיציה נגדה מבית ומחוץ , ולפרישתה . הנתונים הכלכליים בבריטניה 
הצביעו באחרונה על תהליך של כניסה למיתון . התוצר ברבעון השלישי של השנה 
ירד באחוז שלם , הירידה הרבעונית הגדולה ביותר מאז ראשית העשור . האינפלציה 
התייצבה באוקטובר ברמה שנתית של כ%11 , שהיא רמה גבוהה במונחים אירופיים , 
אך נראתה כבלימה בתהליך האינפלציוני בבריטניה ובשיטות המדידה השונות מעט 
אצלם . הגירעון במאזן התשלומים באוקטובר הגיע לרמה של מעל ל2 מיליארד דולר 
ונתוני האבטלה החלו לגלות מחדש סימני התעוררות . שני נושאים כלכליים מרכזיים 
הביאו באחרונה לערעור ניכר במעמדה של תאצר . הנושא הראשון פנימי : מס הגולגולת 
שעליו החליטה תאצר כאמצעי לכיסוי גירעונות הרשויות המקומיות . המס עורר 
עליה ביקורת בתוך מפלגתה ומחוצה לה , אך היא נלחמה , בעקשנות אופיינית , 
להפעלתו למרות כל המהומות שיצר . הנושא השני קשור ביחסה לאירופה . משך 
שנים סירבה תאצר לצרף את השטרלינג להסדר המטבעות האירופי , ורק באחרונה 
ניאותה , תחת לחץ כבד של חוגי הכלכלה והפיננסים בבריטניה , להצטרף להסדר . 
גם לאחר הצטרפות בריטניה להסדר , היתה תאצר המנהיגה האירופית היחידה שהצביעה 
נגד הקמת בנק מרכזי אירופי שינפיק מטבע משותף אשר יחליף את המטבעות של המדינות 
החברות . החשש של תאצר היה אובדן עצמאות במדיניות הכלכלית הבריטית , תחת 
שלטונו של בנק מרכזי הנתון להגמוניה גרמנית - צרפתית . כידוע , הבנק אוף 
אינגלנד , שהוא הבנק המרכזי הבריטי המפורסם , חסר למעשה כל סמכויות עצמאיות 
של ממש , והוא מחלקה של משרד האוצר על כל ההשלכות הנובעות מכך . היתה זו 
תאצר שטירפדה את ניסיונו של שר - האוצר הקודם שלה , נייגל לאוסון , לתת 
לבנק אוף אינגלנד עצמאות במדיניות המוניטרית . כיצד ניתן היה , אפוא , 
לצפות ממנה שתסכים למדיניות מוניטרית עצמאית , של בנק מרכזי ביבשת , שבריטניה 
תהיה כפופה אליה ? שווקי הכספים אינם אוהבים מצב של חוסר - ודאות , אך התפטרות 
תאצר בנסיבות הקיימות לא יצרה חששות בשווקי הכספים . הערכות הן שהשינויים 
שיחולו במדיניות הכלכלית הבריטית לא יהיו קיצוניים , ושיהיו לטובה . שלושת 
המועמדים המתחרים על כסאה של תאצר הם בעד חיזוק הקשרים האירופיים של בריטניה . 
הזלטיין , שנראה כרגע כמוביל במרוץ , התבטא אף בהצעה כתובה של מתן עצמאות 
לבנק המרכזי הבריטי על - פי הדגם של הפדרל ריזרב האמריקאי או הבונדסבנק הגרמני , 
כשלב - ביניים בדרך להצטרפות לבנק המרכזי האירופי המתוכנן ב4991 . הזלדטיין 
אף התחייב לבדוק מחדש נוסח בריטי מעודן לביטול מס הגולגולת השנוי במחלוקת . 
נראה שבקרוב יחל תהליך של הורדת ריבית כדרך לעידוד המשק הבריטי המתמתן , 
אך תוך שמירה על שערה היחסי של השטרלינג בתוך ההסדר המוניטרי האירופי , 
הערכה המסבירה את העליות בבורסה בלונדון לאחר ההתפטרות . הערכת השוק היא , 
ששלושת המועמדים ירגישו מחויבות לפעול להאטת האינפלציה בבריטניה ולעידוד 
צמיחתה דווקא על - ידי חיזוק הקשרים עם מדינות אירופה והשוק המשותף , ועל - 
כן ינסו לשמור על מעמדה של השטרלינג ברמות הקיימות . לסיכום , נראה שנפרצה 
הדרך לגיבוש בנק אירופי מרכזי חזק ולמטבע שיחליף את המארק , הפרנק , הליש"ט 
ושאר המטבעות של חברות ההסדר המוניטרי האירופי בשנת 4991 . 
