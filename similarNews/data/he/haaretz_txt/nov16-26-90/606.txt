המשפט המחוזי בת"א אליהו וינוגרד דחה אתמול תביעה שהוגשה על - ידי שני בעלי 
תחנות - דלק של סונול לאסור על " דור אנרגיה " למכור בנזין ממכלית מיוחדת . 
לטענתם יש בכך משום רשלנות ועבירה על החוק . השופט וינוגרד דחה טענות אלה 
בקבעו שאם קיימת עילה כזאת , אזי היא חייבת להיות מוגשת על - ידי רשויות 
הפיקוח . ד"ר וינוגרד הדגיש את חשיבות חופש העיסוק במדינת ישראל וקבע כי 
יש לפרש חוקים המגבילים חופש עיסוק זה על דרך הצמצום . מחברת דור אנרגיה 
נמסר אתמול כי פסק - הדין הוא סוף עידן הקרטלים . ראשי ארגון הסוכנים ובעלי 
תחנות - הדלק הגיבו כי " הפעילות הבלתי - חוקית של דור לא נדונה בבית - 
המשפט , ונשיא בית - המשפט קבע כי הפרות החוק הן לא במישור היחסים בין דור 
ובעלי התחנות אלא בין דור והרשויות הממלכתיות " . רשויות הפיקוח התערבו בנושא 
הפעלת המכלית . לפני שבועות מספר קבע רפי כחלון , הממונה על הבטיחות במשרד 
העבודה , כי הפעלת המכלית עלולה לסכן את הציבור מכיוון שאינה מצוידת בכל 
אמצעי הבטיחות . אולם מנכ"ל משרד העבודה , שמואל סלבין , החליט בכל זאת 
לאפשר את המשך הפעלת המכלית בטענה שכחלון " לא הביא בחשבון גם את ההיבטים 
הציבוריים של הפעלת המכלית . " סלבין אמר כי אכן אין זה מקובל לפסול את 
עמדת הממונה על הבטיחות , אך לדבריו לעמדתו זו יש גיבוי של היועץ המשפטי 
במשרד . 
