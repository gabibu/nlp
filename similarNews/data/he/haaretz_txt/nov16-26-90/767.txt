הסוכנות הישראלית לניצול החלל ( סל"ה ) הודיעה לפני ימים אחדים כי בחרה 
בניסוי האסטרונומי של אוניברסיטת תל - אביב כמועמד המועדף לשיגור על גבי 
הלווין המדעי הראשון של מדינת ישראל . הודעה זו באה בעקבות פנייתה של סל"ה 
לקהילה המדעית בארץ , בשנת 8891 , להגיש לה הצעות למחקר מדעי מן החלל . 
מן ההצעות שהוגשו נבחרו שתיים , ומומנו למחקר היתכנות ראשוני . תוצאות 
מחקר ההיתכנות הוערכו על ידי ועדת שיפוטבין - לאומית , שבה היו חברים מומחים 
ידועי - שם בתחום האסטרונומיה מן החלל . לפי המלצות ועדת השיפוט ולפי תוכניות 
המחקר , החליטה סל"ה לאמץ את הניסוי , שהוצע על ידי מדעני אוניברסיטת תל - 
אביב , ולתת לו עדיפות ראשונה לשיגור . הניסוי הוצע על ידי ד"ר נח ברוש , 
פרוף אליה ליבוביץ , פרוף חגי נצר וד"ר שרה בק , מבית - הספר לפיסיקה 
ולאסטרונומיה של אוניברסיטת תל - אביב , ועל ידי ארז ריבק מהטכניון . קפמאבינניסוי 
החלל של אוניברסיטת תל - אביב הוא בתחום האסטרונומיה של העל - סגול . הוא 
כולל מערכת של שלושה טלסקופים בעלי קוטר של 02 ס"ם כל אחד , שיצלמו וימדדו 
את הקרינה העל - סגולה הנפלטת מגופים שמימיים בשלושה אורכי גל שונים . הניסוי 
תוכנן בשיתוף עם מהנדסים ועם מדענים מחברת " אל - אוף " , מן הגדולות והידועות 
שבתעשיות עתירות הידע במדינת ישראל . חברת " אל - אוף " הכינה , לפי 
דרישות הצוות המדעי , תוכנית לבניית מערכת הטלסקופים , וערכה את המפרטים 
המכניים , התרמיים והאופטיים של המערכת . קרינה על - סגולה נפלטת על ידי 
גופים שמימיים שונים , אך אי אפשר לגלותה על פני כדור הארץ משום שהיא נבלעת 
באטמוספירה . הניסוי המוצע ישלים ניסיונות חלל אחרים , כגון אלה שיבצע 
טלסקוף החלל על שם האבל , ששוגר באפריל 0991 . קפמאבינייחודו של הניסוי 
הישראלי הוא בכושרו לסרוק אזורים גדולים מאוד של היקום בתחום הקרינה העל - 
סגולה . מטרותיו המדעיות כוללות חקר כוכבים בגלקסית שביל החלב ( שבה נמצאת 
מערכת השמש ) , צילומי גלקסיות וצבירי גלקסיות , סקר אוכלוסיית הקוואזרים 
ביקום ועוד . 
