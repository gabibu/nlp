התומכים בשינוי שיטת הממשל בישראל תמימי דעים ברוב הסוגיות : עריקת חברי - 
כנסת , השלמת החוקה , צמצום הסחר - מכר הפוליטי , התקשרויות פוליטיות 
להשגת טובות הנאה אישיות וההצעות לחיזוק סמכויות הכנסת . הסוגיה העיקרית 
שבה יש מחלוקת , היא דרך הבחירה של ראש הממשלה . יש הסבורים כי צריך לבחור 
את ראש הממשלה בבחירה ישירה , ויש התומכים בהצעה כי ראש הממשלה יהיה מי 
שעומד בראש הסיעה הגדולה בכנסת , ובלבד שיהיה לסיעתו מספר מינימלי של מנדטים , 
ולא ייבחר בבחירה אישית בכנסת . קפמאבינתומכי הבחירה הישירה הגישו הצעת 
חוק המבוססת על הצעה של קבוצת פרופסורים , ובראשה פרוף אוריאל רייכמן . 
את הצעת החוק הגישו חברי - הכנסת ליבאי , לין , צידון ורובינשטיין , 
והיא כבר עברה בקריאה טרומית ובקריאה ראשונה . בימים אלה הוגש נוסח משותף 
של הצעת חברי - הכנסת האלה לוועדת חוקה , חוק ומשפט של הכנסת . תומכי ההצעה 
האחרת העבירו בקריאה טרומית הצעת חוק של ח"ך עוזי לנדאו , המתבססת על הצעה 
שהעלה המכון לדמוקרטיה באוניברסיטת תל - אביב , ולפיה יהיה ראש הממשלה 
מי שעומד בראש הסיעה הגדולה ביותר , אם זכה ב%03 מהקולות לפחות . קיימת 
עוד הצעה , של חיים צדוק , לבחירת ראש הממשלה בהכרעה במליאת הכנסת , כנהוג 
כעת לגבי נשיא המדינה . ח"ך פרוף שמעון שטרית העלה בדיונים במפלגת העבודה 
הצעה המשלבת את שתי ההצעות האחרונות , ולפיה יהיה ראש הממשלה מי שעומד בראש 
הסיעה הגדולה ביותר , ובלבד שלסיעתו 54 מנדטים לפחות . אם לא תהיה הסיעה 
בגודל כזה , ייבחר ראש הממשלה בישיבה הראשונה של הכנסת , מיד לאחר בחירת 
היו"ר , ויזכה המועמד שיקבל את רוב הקולות של חברי הבית . אם לא קיבל איש 
מהמועמדים רוב כזה יצביעו חברי - הכנסת בשנית , והמועמד שקיבל את מספר הקולות 
הנמוך ביותר בסיבוב הקודם לא יתמודד שוב . המועמד שיקבל באחד מהסיבובים 
הבאים את קולותיהם של רוב חברי - הכנסת , יהיה לראש הממשלה . מרכיב חשוב 
בהצעתו המשולבת של פרוף שטרית שאוב מהצעת המכון לדמוקרטיה ומהצעת ח"ך לנדאו , 
והוא שיטת " הצעת האי - אמון הקונסטרוקטיווי " . לפי שיטה זו , אי - אמון 
בממשלה יתקבל אם יצביעו 16 ח"כים אמון בחבר - כנסת אחר . שיטה זו מונעת 
שני סיבובים של בסחר - מכר קואליציוני , ומביאה להחלפת ממשלה בהצבעה אחת 
של אמון בראש ממשלה אחר . לדעת ח"ך שטרית , תמנע שיטת בחירות משולבת זו 
גם את הסכנות הרבות הכרוכות בבחירות ישירות לראשות הממשלה , כהצעתם של ארבעת 
הח"כים . בחירות ישירות לראשות הממשלה ינתקו את המשטר מהשיטה הפרלמנטרית 
הנהוגה כיום . אמנם נכונים דברי המציעים כי אין מדובר במעבר למשטר נשיאותי 
מלא , אך התוצאה תהיה משטר כלאיים נשיאותי בעיקרו , עם מוטיווים של משטר 
פרלמנטרי . דגם זה עדיין לא נוסה בשום מדינה בעולם , ולא היתה הזדמנות להפיק 
לקחים מפעולתו . מדינת ישראל , העומדת מדי יום ביומו במבחנים קיומיים , 
אינה צריכה ליהפך למעבדת ניסיונות לצורות משטר חדשות , ואינה יכולה להרשות 
לעצמה את הסכנה הכרוכה בכך . קפמאבינואולם מעבר לסכנה תיאורטית זו , אומר 
ח"ך שטרית , יביא משטר הכלאיים המוצע לפיצול המפלגות בישראל לרסיסים ויפגע 
קשה ביציבות . הפרדה מלאה בין בחירת הסיעות לכנסת לבין בחירת ראש הממשלה 
תשלול כל תמריץ מהציבור לבחור באחד הגושים הגדולים , והעדפות פוליטיות שונות 
של הציבור , על הניואנסים הדקים ביותר שלהן , יתבטאו בחלוקת המנדטים בכנסת . 
לעומת זאת , בחירת ראש הסיעה הגדולה ביותר לראש הממשלה תסייע דווקא ליצור 
גושים מפלגתיים מאוחדים , שיתרמו לתפקוד יעיל של הרשות המחוקקת . התומכים 
בבחירות ישירות לראשות הממשלה טוענים כי שיטתם היא שתמנע את הישנות תופעת 
הסחר - מכר בבחירות והעריקות ממפלגה למפלגה . ואולם לדעת ח"ך שטרית , הסחר - 
מכר יישאר בעינו ורק יועתק מהשלב שלאחר הבחירות אל השלב שלפניהן , ובייחוד 
לתקופה שבין שני הסיבובים . 
