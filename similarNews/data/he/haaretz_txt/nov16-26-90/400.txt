ניו - יורק ( מיוחד ל"הארץ " ) . סימפוזיון כלכלי ראשון מסוגו בחסות בורסת 
ניירות הערך של ניו - יורק , שידון באמצעים למשיכת השקעות חוץ לישראל , 
ייערך היום במנהטן . שר האוצר , יצחק מודעי , יהיה בין הדוברים באירוע 
שיימשך יום שלם . המארגנים מצפים להשתתפותם של 003 אנשי עסקים , בעלי חברות 
גדולות ונציגי גורמים פיננסים חשובים בארה"ב . הנושאים שיידונו הם מצב המשק 
הישראלי , נפח ההון בשוק והפרטת חברות ממשלתיות . הסימפוזיון נושא את השם 
" להגיע אל העולם מישראל אפשרויות להשקעות גלובאליות בישראל " . בין נותני 
החסות 11 חברות ברוקרים גדולות בוול - סטריט , בראשות מריל לינץ והאחים 
ליהאמן . המארגנים ציינו כי ישראל עומדת בפני צמיחה כלכלית , למרות המתיחות 
באזור . יו"ר בורסת ניו - יורק , גיימס גונס , אמר כי ישראל נהנית מעליונות 
בכושר התחרות , בגין ההסכמים לסחר חופשי בינה לבין ארה"ב והשוק האירופי . 
בין הנואמים : איל ההון היהודי מקס פישר , חיים סטוסל יו"ר בורסת ניירות 
הערך בתל - אביב , אריה מינטקביץ מהרשות לניירות ערך , אלי הורוביץ נשיא 
חברת טבע , הפרקליט קנת ביאלקין וסגני נשיא של חברות מריל לינץ , האחים 
ליהאמן . 
