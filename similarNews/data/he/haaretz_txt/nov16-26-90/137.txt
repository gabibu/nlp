לונדון ( מיוחד ל"הארץ " ) . שר החוץ בבריטניה , דאגלס הרד , הכחיש אתמול 
ידיעות שלפיהן הוא רואה את עצמו כמועמד לראשות הממשלה במקרה שראש הממשלה 
מרגרט תאצר תיחלש בסיבוב ההתמודדות הראשון מחרתיים נגד מייקל הזלטיין . מקורבי 
תאצר , שדאגו לפרסום ההכחשה , טענו שהכרזתו של הרד בנאום ביום ששי מראה 
כי אין הוא מאמין שתאצר תזכה ברוב מרשים בסיבוב הראשון , ואילו למחנה תאצר 
חשוב שהציבור לא יתרשם כך . הרד אמר ביום ששי שהוא יהיה מוכן להתמודד בסיבוב 
השני , בתנאי שראש הממשלה לא תציג בו את מועמדותה . אתמול יצא בהודעה משותפת 
עם שר האוצר גון מייגור , שכל רצונם הוא לראות את תאצר מנצחת בצורה משכנעת 
בסיבוב הראשון של ההתמודדות . המפלגה השמרנית בבריטניה עשויה לנצח בבחירות 
הבאות בהנהגתו של מייקל הזלטיין הראה סקר אחרון של דעת - קהל , שנעשה לעיתון 
" טיימס " ושתוצאותיו פורסמו שלשום . בסקר נשאל מה יהיו דפוסי ההצבעה 
במקרה שהזלטיין יעמוד בראש המפלגה השמרנית . המפלגה השמרנית קיבלה בסקר 
תמיכה של % 94 בהנהגתו של הזלטיין לעומת % 93 שקיבל הלייבור . בהתמודדות בין 
הזלטיין לבין תאצר קיבל הזלטיין % 54 לעומת % 14 לתאצר . ההצבעה על ההנהגה 
במפלגה השמרנית תתקיים בוועידת המפלגה ביום שלישי הבא . הזוכה בהתמודדות 
ינהיג את המפלגה בבחירות הבאות . 
