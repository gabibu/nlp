עמוס גלזר , יו"ר מלדן , עמותת המתווכים לנכסי דלא ניידי בישראל , שלח 
מכתב אל ראש מועצת מעלות , שלמה בוחבוט , ובו ציין , כי מלד"ן הגיעה להסכם 
עם משרד הקליטה ורשויות ממשלתיות , המטפלות בקליטת העלייה , בנושא מתן 
הנחות בעמלות התיווך לעולים החדשים השוכרים דירות באמצעות חברי מלד"ן . מכתב 
זה בא כתגובה לאיום ראש מועצת מעלות , לפתוח משרד עירוני לתיווך דירות , 
אם לא ייאותו מתווכי הדירות הפרטיים ביישוב להקטין במחצית את העמלה שהם 
גובים מהעולים . האשמה כי המתווכים מעלים את ערך הדירות , באורח מלאכותי , 
כדי להגדיל את עמלתם מוטעית , טוען גלזר . בשוק נקבעים המחירים על - 
ידי היצע וביקוש . " טבעי הדבר שבתקופה של ביקוש מוגבר לדירות להשכרה , 
עולים דמי השכירות " , נאמר במכתב של מלד"ן . עמותת מלד"ן מוסיפה , כי 
" אין להעלות על הדעת להטיל על עובד מועצה לעסוק בתיווך נדל"ן ולייעץ לציבור 
העולים בהשכרת דירות . זו תהיה חשיפה של צרכנים לשירות לא - מקצועי . 
