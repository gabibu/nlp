אין אנו גורסים זיקה בין המשבר שחוללו פלישת צבא עיראק לכוויית וסיפוח הנסיכות 
לעיראק לבין בעיית הפלשתינאים בשטחים שישראל כבשה במלחמת ששת הימים . כיבוש 
זה לא תוכנן על - ידי ישראל , אלא היה פרי התנפלותו של גמאל עבד אל - נאצר 
על ישראל , שסוריה וירדן הצטרפו אליה . אילו לא נגרר המלך חוסיין אחרי 
השליט המצרי , הבעיה הפלשתינית המטרידה את ישראל לא היתה באה לעולם . ממשלת 
ישראל היתה מיטיבה לעשות אילו הסיגה את כוחות צה"ל , מיד עם שוך הקרבות , 
מהירדן , והיתה מסתפקת בהחזקת פס צר לאורך המורדות המערביים של השטח ההררי , 
כדי לחסום בפני הצבא הירדני את היציאות מכל הכבישים שרכב קרבי יכול לנוע 
בהם . לו פעלה הממשלה כך , היה המיעוט הערבי במדינה גדל במאה או במאה וחמישים 
אלף נפש , גידול שלא היה בלתי ניתן לעיכול . העולם גם היה משלים עם הרחבה 
נוספת זו של גבולות ישראל לעומת אלה שוועדת אונסקו"ף מ7491 קבעה אותם . 
אמנם לא היינו מגיעים לשלום חוזי עם ירדן , אבל הסכם שביתת נשק היה , קרוב 
לוודאי , בהישג יד . מי שקבעו בימים ההם בירושלים חשבו אחרת . צה"ל הגיע 
עד לירדן . אותו חלק משטח המנדט שהיינו נאלצים לוותר עליו כדי לזכות במדינה 
יהודית ריבונית נפל לידינו , ולמה להתפנות ממנו ? כדאי להוסיף ולהחזיק 
בכל השטח שנכבש , גרסו , אם לשם חידושה של תנופת ההתיישבות היהודית , 
ואם כדי ללחוץ על המלך ההאשמי שייאות לחתום אתנו על חוזה שלום . ואם יהיה 
מוכן לכך , אפשר לוותר לטובתו על חלק מהשטח שנכבש . אין לדעת אם המלך היה 
נענה בחיוב ליוזמה ישראלית ; אבל ידוע שמשה דיין המתין לטלפון מחוסיין , 
עד בש . בנסיבות אלה עמדו בפני ממשלת ישראל שתי אפשרויות . היא יכלה לתקן 
את שגיאתו של שר הביטחון ולומר כי ישראל מוכנה לשאת ולתת עם ירדן על יסוד 
הגבול הבין - לאומי , כמו עם מצרים , מתוך תקווה כי חוסיין יסכים לתיקוני 
גבול לטובתנו . לחילופין היתה צריכה לנסות לעודד יצירתה של נציגות ייצוגית 
של ערביי הגדה המערבית , שתכריז על הפסקת השתייכותה לממלכה ההאשמית ותחתום 
על חוזה שלום אתנו . ממשלת ישראל לא נקטה אף אחת מן האפשרויות הללו . היא 
אימצה הלכה למעשה , הגם שלא בהחלטה מפורשת , את " תוכנית אלון " שתבעה 
ליישב את בקעת הירדן ולקיים ממשל צבאי בגדה המערבית וברצועת עזה עד שיימצאו 
שותפים ערבים לשלום חוזי . הקמת יישובים בבקעת הירדן נראתה בעיני המלך חוסיין 
כהתקנת בריח שיפריד בין עבר - הירדן לבין גב ההר . עקב ייהוד הבקעה נרתע 
מלהאזין לכל ההצעות הישראליות שהובאו בפניו לאחר מכן . ועל כל אלו נוספה 
הפלוגתה סביב ירושלים וביטול חלוקתה . מדיניות הסיפוח הזוחל שישראל נקטה 
והעמיקה מאז עלה הליכוד לשלטון , באמצעות עידוד ההתנחלויות של גוש אמונים , 
הולידה כעבור עשרים שנה את האינתיפאדה . וזו הצליחה לא במובן זה שדחפה 
את צה"ל ואת המינהל האזרחי החוצה , אלא בכך שריתקה את תשומת לבו של העולם 
לעובדה שמדינת היהודים שולטת במיליון וחצי ערבים ומדכאת בכוח את ניסיונות 
ההתקוממות שלהם . המונח " פלשתינאים " רווח ברחבי תבל ככינוי סגולי לעם 
שגילה את זהותו הלאומית בעקבות התנגדותו לשלטון זר . ישראל אינה מסוגלת להדוף 
את גלי האהדה למאבק הפלשתינאים למען סילוקו של השלטון הישראל . וגם אם יאסר 
ערפאת הפסיד עקב הזדהותו עם סדאם חוסיין חלק ניכר מהתמיכה שנהנה ממנה מצד 
ממשלות ובאמצעי התקשורת , הוא צפוי לרכוש אותה בחזרה ככל שארצות הברית ושותפיה 
הערבים יהססו כיצד להעמיד את שליט עיראק במקומו . גזירת דין שווה בין עיראק 
לבין ישראל , ככל שאינה מוצדקת על רקע השוני היסודי בין הפלישה לכוויית 
וסיפוחה לעיראק שהיא הפרה גסה של החוק הבין - לאומי לבין שליטת ישראל על 
שטחים שנכבשו במלחמת מגן שנכפתה עליה בידי מדינות ערב , מתקבלת יותר ויותר 
בדעת הקהל הבין - לאומית . ממשלת הליכוד - התחיה - צומת מתאמצת שלא להרפות 
מהגדה המערבית ומרצועת עזה . התנהגותה מזכירה את התעקשות גרמניה הקיסרית 
להחזיק באלזאס - לוריין , אף על פי שנכשלה בניסיון לשלב את תושבי השטחים 
האלה ברקמת החיים של הרייך . מתוך התנגדות לסיפוח שבוצע שלא על בסיס של 
משאל עם , לא רק תושבי לוריין דוברי הצרפתית , אלא גם רוב תושבי אלזאס , 
התמידו במחאתם . הצרפתים מצדם לא השלימו עם הוויתור שהיו נאלצים להסכים 
לו אחרי תבוסתם במלחמה , והסוף ידוע . אתוס הציונות , שיצאה לדרכה כתנועת 
שחרור של העם היהודי , נפגם כתוצאה מהניסיון לשלול חירות לאומית מעם אחר . 
הניסיון לדכא את האינתיפאדה מעורר בקרב חלק ניכר מהם ספקות לגבי צדקתנו . 
והביטחון שנוכל " להוריד את רמת האלימות " הולך ונחלש . התגובה הציבורית 
על סגירת ישראל למשך ימים ספורים בפני פועלים פלשתינאים המועסקים במשק הישראלי , 
צריכה לשמש תמרור אזהרה לממשלה . פחות ופחות יהודים מאמינים בטעם שבסטטוס - 
קוו הטריטוריאלי , והיתרון שבוויתור על מרבית השטחים המוחזקים נראה היום 
בעיני רבים יותר משקול לעומת הנזק והסכנה הכרוכים בהמשכו . רבים עדיין מבקשים 
לדחות את ההכרעה " עד שיסתיים משבר במפרץ הפרסי " . אבל מתי יסתיים ? אין 
לדעת . המשבר עלול להימשך אפילו חודשים . לאו דווקא מתוך חשש מהתערבות 
בין - לאומית , אלא מסיבות פנימיות משלנו , נחוץ שהממשלה תיתן את דעתה 
על הצורך להביא לידי סיום הכיבוש . בל יגידו שאין לתבוע זאת מהממשלה הנוכחית 
דווקא . כל ממשלה ישראלית מצוה להכין את הקרקע , כבר עכשיו , לפתרון מדיני . 
שר החוץ מסרב להתייחס להתבטאויותיו של יאסר ערפאת . אבל בסופו של דבר גם 
דוד לוי יהיה נאלץ להבין כי הדרך להבנה עם הפלשתינאים מובילה אל הנהגת אש"ף . 
הוא היריב , ואתו צריך לדבר . 
