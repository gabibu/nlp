תחרות בין פסיכואנליטיקנים לנוירוביולוגים איזה רעיון מוזר ! על איזה מגרש 
הם ייפגשו , הרפתקני הכורסה וחוקרי המיקרוסקוף , זה שקולט ובוחן כל התבטאות 
במסננת של הגדרה ספציפית , וזה הצופה במולקולות הזהות של מוח לטאה ומוח 
אדם ? ובכל זאת , התחרות אכן מתחוללת לנגד עינינו . במשך זמן רב שררה הדעה 
כי חיי הנפש חומקים מתחום מדעי הטבע . על אף השימוש הנפוץ בגלולות שינה 
וגלולות הרגעה , כלום היה אדם מעלה בדעתו להשתמש במונח " מולקולות " כאשר 
דיבר מישהו על " סבל נפשי " ? נכון שהתרופות מקלות . טוב ויפה . אבל הטענה 
שהפרמקולוגיה מסוגלת לפתור את הבעיה המוסרית השולית ביותר היא עניין אחר . 
אחרי ככלות הכל , אי - אפשר להמיס את הנשמה בהורמונים ולמצוא בהם את פתרונה . 
על ספת הפסיכואנליטיקן ובכורסת המטפל נחשפים תחלואי הראש וחידותיו . מי 
שהתיימר לעשות " ביולוגיזציה " של חיי הנפש סווג מיד כריאקציונר , כפשטן 
או פשוט כבור ועם הארץ . אבל כיום התהפכה הקערה על פיה , והחידוש אינו בא 
מצד הפסיכואנליזה . הביולוגיה של המוח היא זו שבה מתרחש פיצוץ זה 02 שנה . 
" איבר החשיבה " מופה במידת דיוק הולכת וגדלה , חוקרים בודדו עשרות נוירו - 
טרנסמיטורים , אותן מולקלות המשמשות כשליחים כימיים בין תאי העצבים . טכניקות 
הדמיה וצילום סיפקו גם הן אמצעי צפייה רבי - עוצמה . המצלמה הנייחת מצלמת 
ישירות פעילות של מוח אחוז דאגה , בהלה או דיכאון . יתר על כן , אפשר 
לאתר את שטחי הקורטקס הפועלים כאשר נושא המחקר קורא , מאזין , מבין משמעות 
של מלה . בעבר רווחה הדעה שהמוח הוא רשת של כבלים המאורגנת פעם אחת ולתמיד , 
ורק הזקנה והוצאה מהמחזור של מספר הולך וגדל של גורמים משנים אותו . אבל 
אנו מגלים איבר בעל גמישות יוצאת מגדר הרגיל . מן השלב שהאדם עודנו עובר 
ועד למותו מתרחשים במערכת זו שינויים מתמידים ; הנוירונים משנים את צורתם , 
הסינפסות ואחרים מופיעים . כל אותם שינויים תלויים באורח הדוק בפעילויות 
גומלין חברתיות ובסביבה . " אפשר לומר שמבנה מוחו של אדם קשור להיסטוריה 
האישית שלו " , אומר אלן פרושיאנץ , נוירוביולוג בקולג דה פראנס ומחבר הספר 
" מבנה המוח " . הנוירוביולוגיה המחוזקת בשל התקדמותה האובייקטיווית , המוחשית , 
המאפשרת צמיחה נוספת , חשה כי היא פורשת כנפיים . " במידה גדלה והולכת 
מתקשרת הנוירולוגיה לשאלות שאמורות היו להיות מחוץ לתחומה . " הסובייקטיוויות , 
האני , התודעה " , אומר מארק זנארו , " התקרבות קונספטואלית לפסיכואנליזה 
היא בלתי נמנעת גם אם הפסיכיאטרים אינם רוצים להכיר בכך , שכן הם חשים שדוחקים 
את רגליהם . יש לנו רק מוח אחד , ולא יכולות להתקיים שתי פיסיקות " . זאנרו 
עוסק כעת יחד עם פסיכואנליטיקן בכתיבת ספר על הקשרים בין שני התחומים . מתקדם 
ככל שיהיה המחקר הנוירוביולוגי , האם חוקר המבלה את ימיו בקילוף תאי העצבים 
של הסרטן יכול לומר לי דבר מה מקורי על מצוקתי הקיומית , על אותו חור ריק 
בבטן ועל אותה כפה של דוב המוחצת את עורפי , שאני יודע כי אינם אלא תופעות 
פסיכולוגיות ? בתשובה אומרים כמה מדענים כי הפסיכואנליזה והביולוגיה קשורות 
זו לזו בחבל הטבור . הם מזכירים שנוירולוג הוא שהיה אבי הפסיכואנליזה . 
פרויד החל את דרכו בלימוד מערכת העצבים של צלופחים . חלומו הראשון היה 
לבסס את הפסיכולוגיה על הנוירולוגיה . מדוע לא מימש אותו ? קרוב לוודאי 
משום שהדבר לא היה אפשרי ברמת המדע באותה תקופה , אך גם משום שהפך לרופא : 
כתוצאה מכך רצה פרויד להקדיש עצמו לתצפית על חוליו בלבד . ודבר זה אינו 
זהה לצפייה בתאים . כך איפוא בגד פרויד עצמו בביולוגיה . אנרי קורן , מנהל 
המעבדה לנוירוביולוגיה תאית במכון פאסטר , כתב ב"לה מונד דיפלומטיק " : 
" לפרויד , ולתלמידיו אחריו , היתה נטייה להסוות את השורשים הביולוגיים 
של הפסיכואנליזה " , שבבת אחת " צומצמה כיום לעבודת אלילים נטולת תיאוריה " . 
מנקודת מבט זו הפסיכואנליזה אינה יכולה להתחדש אלא בשיבה לשורשיה הביולוגיים , 
תוך שילוב הקדמה בת - זמננו . אבל האם אפשר לקשור מחדש את חבל הטבור לאחר 
שנחתך ? הפסיכואנליטיקן זאן פייר וינטר משיב באורח חד - משמעי : " גם 
אם על פני השטח יש לפסיכואנליזה ולנוירולוגיה מטרות משותפות למשל הקלת כאבים 
אלו הם תחומים הטרוגניים . אין שום סיבה לחשוב שהם ייפגשו באחד הימים , 
יהיו אשר יהיו תגליות העתיד " . פייר פדידה , פסיכואנליטיקן ופרופסור לפסיכופתולוגיה , 
עומד יחד עם הפסיכיאטר דניאל וידלוכר בראש " הביטאון הבין - לאומי של הפסיכופתולוגיה " , 
המתמקד ב"גשרי חשיבה " בין שתי הדיסציפלינות . עם זאת , פדידה אינו מאמין 
בסינתיזה הגדולה של הביולוגיה והפסיכואנליזה : " פסיכואנליטיקן אינו יכול 
לדבר ברצינות על המחקרים הנוכחיים של המוח אם הוא עצמו אינו משלב עבודת - 
מעבדה ולהיפך . שני התחומים חייבים לשמור על עצמאותם " . אבל האם ישלימו 
מומחי המוח עם תשובות כאלה ? אין זה ודאי . אם הפרוידיאניות לא תלך לביולוגיה , 
תלך הביולוגיה לפרויד . תנודת מטוטלת זו מבטיחה לנו עימות חריף ביותר . 
וכדי להמחיש את קרב המאה , בחרנו בנוסחת קרב העשרה . העימות ייבחן ב01 
תחומים שנבחרו בשל הסלקטיוויות שלהם . הבה נפנה את המקום לספורט וינצח הטוב 
ביותר ! קפמאפרק " התשוקה מגרה את החלום , מימוש אותה תשוקה מרכיב את תוכן 
החלום " , כתב פרויד ב"מבוא לפסיכואנליזה " שלו . אישה חולמת שרודף אחריה 
גבר בעל מבנה גוף של ארנולד שוורצנגר , לבוש אזור חלציים מזערי מעור ברדלס . 
האיש מתקרב אליה וברור שכוונותיו אינן טהורות . האישה : בחורציק , מה 
אתה רוצה ממני ? " והוא משיב לה : " אני לא יודע , גבירתי , זו את 
החולמת " . אליבא דפרויד " החלום הוא שומר התנומה שעליה הוא מגן מפני מה 
שעלול להטריד את מנוחתה " , במקרה זה התפרצותה הבלתי צפויה של התשוקה . 
הפסיכואנליזה עדיין דבקה בתפיסה זו . אולם במהלך 03 השנים האחרונות שינו 
מחקריהם של האמריקאי ויליאם דמנט ובעיקר של הצרפתי מישל זובה את נוף החלומות 
לחלוטין . כיום ידוע שמרבית החלומות בעלי התוכן החזותי פוקדים את האדם בשלבי 
השינה הפרדוקסלית שלו . שלבים אלה נמשכים כרבע שעה , ומתחוללים במהלך אותו 
חלק במחזור התנומה שבו התרדמה היא עמוקה ביותר , ארבע או חמש פעמים בלילה . 
השינה הפרדוקסלית קיימת לא רק אצל האדם , אלא גם אצל יונקים וציפורים . 
לגבי האדם כמו לגבי בעלי החיים ממלאת השינה הפרדוקסלית תפקיד מכריע בלימוד 
ובזיכרון . קחו לדוגמה חתול . העמידו בפניו בעיה שאינה פתורה , למשל לתפוש 
עכבר בתוך מבוך . זמן השינה הפרדוקסלית שלו יתארך אז בשליש . ואילו אם 
תשללו ממנו באורח מלאכותי את היכולת לחלום , לא יצליח לתפוס את העכבר . 
בדרך קצת מקבילה , כאשר אנו מוטרדים עקב בעיה לפני שאנו נרדמים , ופתרונה 
מופיע לנו לאחר יקיצה כאילו בדרך נס , אנו חייבים זאת לשינה הפרדוקסלית . 
חוקרים עמדו על כך שכמה תרופות פסיכוטרופיות המצמצמות את זמן השינה הפרדוקסלית 
גורמות לבעיות - זיכרון . לדברי זובה , לחלום יש פונקציה של תכנות גנטי 
מחדש " . הוא מאפשר לאדם להחזיר לקדמותן את התוכניות הגנטיות שלו ששונו על - 
ידי הסביבה , ולשקם באורח תקופתי את זהותו . בקיצור , להישאר הוא עצמו 
בעולם הנמצא בתנועה מתמדת . האם חיבוריו של זובה מפריכים את התיאוריה של 
פרויד ? " איני מאמין בכך , גם אם צריך יותר מאשר לומר שהחלום הוא שומר - 
התנומה " , אומר דניאל וידלוכר , פסיכואנליטיקן ופרופסור לפסיכיאטריה בבית 
החולים פיטייה - סלפטריאר . " שום נתון נוירוביולוגי לא הופיע עד היום 
כדי לסתור את המבנה הפרוידיאני . אלא שהנוירוביולוגיה פשוט הצביעה על תפקודים 
אחרים של החלום כמו גיבוש הזיכרון או יכולת הלמידה " . על תרומה חדשנית זו 
הבה ניתן את הנקודה הראשונה בתחרות לנוירוביולוגיה . קפמאפרקל היה אדם אומר 
תמיד מה שבכוונתו לומר , העולם היה הרבה פחות מצחיק . אישה הממהרת לענות 
לטלפון עונה לידידיה : " הל ! סאל ! ( הלו , מנוול ) במקום אל , 
סאל ! ( הלו , שלום ) ; מאהבת קוראת לאהובה " אדיוט קטן שלי " במקום 
" מותק קטן שלי " ; עיתונאית שזמנה אץ לה כותבת בראיון פסוודו - מרקסיזם 
במקום פרוידו - מרקסיזם . המוכשרים ביותר משמיעים פליטות פה ללא כל קשר 
פונטי או סמנטי למלים שרצו לומר . כמו למשל המקרה של עובדת סוציאלית שהודתה 
לעמיתה שלה , כאשר זו נתנה לה דין וחשבון , על " העווייה שלה " . אותה 
עמיתה היתה מכוערת מאוד . ברגעים אלה מתנסה האדם בעונג עז על שהנה הוא קורא 
את התת - מודע כמו ספר פתוח . נוכח התחלקויות כאלה יש רק שתי גישות אפשריות : 
או שאדם סבור , כמו פרויד , כי פליטות הפה מבטאות תשוקה מודחקת , שאין 
מודים בה , כלומר שיש להן משמעות שהאנליזה יכולה לפרש ; או שמגיעים למסקנה 
שאפשר להסביר משגים אלה בטעויות - ממסר במערכת הכבלים הנוירוניים , שאפשר 
להשוותן לשגיאות מחשב מסוימות . בתזה זו תומכת העובדה שאנו משמיעים פליטות 
פה רבות יותר כאשר אנו עייפים , כאילו היתה המכונה מחוממת יתר על המידה . 
לעומת זאת , ה"הל ! סאל " יכול לנבוע פשוט מדיסלקציה של הדובר , מפגם 
במעגלים הדוחף אותו להשמיע צלילים או הברות על פי דגם של מבטא מצחיק . נשארת 
בעינה העובדה שקשה לראות כיצד סוג הסבר זה יכול להביא בחשבון את פליטת הפה 
שהתבטאה במלה " העווייה " , שהיתה קשורה בבירור ליחסים בין שתי הנשים . 
" גם אם היו מוכיחים בוודאות את קיומם של מעגלי פליטות פה , עדיין היתה 
נותרת בעינה העובדה שלא משמיעים אותה פליטת פה לכל אחד " , אומר זאן פייר 
וינטר . נניח שנודה אפילו בקיומן של פליטות פה " נוירוביולוגיות בלעדיות " , 
הנובעות מפגם בכבלים . אבל האם אכן מדובר בפליטת פה ? היעדר שמיעה מפאת 
חירשות שונה מאי - שמיעה כיוון שהאדם אינו רוצה לשמוע . העובדה שאירוע פליטת 
הפה מתחולל בעיצומה של שיחה רהוטה לחלוטין מספקת טיעון חזק מאוד בזכותו התזה 
של פרויד . במבחן זה של פליטות פה היתרון הוא ללא עוררין של ד"ר זיגמונד . 
קפמאפרקהמסר של פרויד בהיר : " הכל הוא מין " . במקום להתלונן על כך שלמרבה 
הצער זו אכן האופנה , הבה נברך על ראייתו למרחקים של האיש הגדול , ונציין 
כי הנוירוביולוגים ולא הפחותים שבהם הלכו בעקבותיו . כבר ב"איש הנוירוני " 
פיענח זאן פייר זנזה את מנגנוני התאווה בתוככי הכבלים המוחיים . אבל האם 
ההיגיון של מערכת הכבלים מותיר באמת מקום לתשוקה ? כמה שנים לאחר מכן ולאחר 
רב - מכר נוסף , מטבילה " הביולוגיה של התאוות " מאת זאן דידייה ונסן 
את " המוח היבש " של שנזה במרקחת של הורמונים ומצבי רוח . האם המוח הרטוב 
של ונסן מסביר את אהבת רומיאו ליוליה ? מכל מקום הוא מראה שהמחשבה והתשוקה 
רוחצות באותו מרק כימי , שההורמונים שלו מפיצים את המסר שלהם ברחבי הגוף 
כולו . אם ונסן הוא רדוקציוניסט המעמיד הכל על מכנה אחד , הרי הוא דומה 
לטבח המפחית ברוטב כדי לחדד את הטעם . על כישרון גסטרונומי זה אפשר לתת 
נקודה לביולוגיה . קפמאפרקכבר מלכתחילה מטילה עלינו התמודדות זו פחד . האם 
התת - מודע אינו התגלית הגדולה בה הידיעה של פרויד ? איך יכול המדע המודרני , 
חרף כל עוצמתו , להוסיף ול את האבן הקטנה ביותר לאנדרטה שגיבה זו ? ועם 
זאת . . . בתחילת " האדם הנוירוני " של שנזה מסופר על כירורג מצרי הבודק 
אדם שחוליות הצוואר שלו זזו ממקומן . אנו למדים ש"החולה אינו חש דבר בשתי 
ידיו ובשתי רגליו , איבר המין שלו במצב זקפה , והוא משתין ופולט זרע בבלי 
דעת " . אבל בכמה מהדורות התחלפו האותיות , ה - הראשונה במלה בלי ( ) 
הפכה ל - , וכתוצאה מכך נכתב שם : " הוא משתין ופולט זרע מתוך ידיעה " . 
טעות דפוס מאירת עיניים . כיצד אפשר היה לומר טוב יותר שהידיעה אינה שוללת 
את התשוקה , שאדם שהוא מדען אינו פחות אדם בשל כך ? כמובן , זו טעותו 
של העורך . ובכן מה ? תגליות גדולות רבות נעשו במקרה . לולא היה שנזה 
כותב את ספרו לא היתה טעות דפוס זו מופיעה , ובכל זאת לא היו יודעים שגם 
לאנשי המדע יש תת - מודע . די בכך להעניק לפסיכואנליזה את הניצחון בסיבוב 
הרביעי . קפמאפרקתינוק ישן בעריסה ואמו מתבוננת בו במבט הרך . לפתע , 
לאחר שורה של העוויות שונות , מפציעה על פניו תחילתו של חיוך . האם מתעלמת 
מהעובדה שהתינוק נמצא בשלב של שינה פרדוקסלית שהמימיקה שלו היא ביצוע של 
תוכנית גנטית הטבועה מאז שחר האנושות , וכי מולקולה חולשת על כל התהליך . 
היא רואה חיוך שבדרך כלל מתואר כ"עליז " . האם מתקרבת לתינוק ויוצרת סביבו 
אווירה " חמה " : ריחות , נשיקות , קולות , ציוצים . נוצרת ספירלה של 
פעילויות גומלין . הארכיטקטורה של התנומה מתבססת , דבר המבטיח ויסות טוב 
של הורמון הגדילה החיוני להתפתחות הרך . לפעמים האם מדוכאת . היא מעניקה 
לחיוך פירוש מודאג : " ילד מסכן , אסור היה לי להביא אותו לעולם " . התינוק 
יישן פחות טוב , ההורמונים שלו יפעלו בצורה פחות סדירה והתפתחותו תתעכב . 
בחיוך הראשון אנו עדים ל"לידת המשמעות " , אם להשתמש בביטויו היפה של בוריס 
צירולניק , פסיכיאטר ואתנולוג . " המשמעות שהאם נתנה לחיוך משנה את המשמעויות 
המתווכות והשוזרות את קשר הדבקות והאהבה " , כתב צירולניק בספרו " בסימן 
הקשר " . " ההיסטוריה הטבעית של החיוך , מאז הופעתו הראשונה , עירבבה 
את המשמעות ואת החיים , את הפירוש ואת הביולוגיה " . תחרות זו של החיוך 
הראשון מגלה לנו קרקע שבה הגבול בין הנשמה לבין המולקולה מתעמעם . התוצאה : 
שוויון כוחות . קפמאפרק " פציינטית באה לראות אותי כשהיא סובלת ממצב דיכאוני 
ממושך מאוד " , סיפרה קורין אמון , פסיכיאטרית ופסיכואנליטיקנית . " היא 
טופלה על - ידי שורה שלמה של רופאים כלליים . שוחחתי אתה ונתתי לה תרופה 
נגד דיכאון . עד שתרופות אלו משפיעות חולפים 5 עד 01 ימים . אך למחרת צילצל 
אלי בעלה כדי לומר לי שמצבה השתפר בהרבה . היא זכתה לאוזן קשבת שמעולם לא 
היתה לה דוגמתה . היא הצליחה להיפטר מחלק מדיכאונה , ולהציג לעצמה שאלות 
שמעולם לא שאלה " . כיצד להציג את הגוף האנושי הלכוד בין הביולוגיה לתורת 
הנפש ? " המדאיג בדיכאון הוא הדו - קיום בשלום של שני המישורים " , אמר 
דניאל וידלוכר . " קחו למשל דיכאון הבא בעקבות אבל על מות אדם שהיה חשוב 
למתאבל . מצד אחד קיים גורם נפשי ברור , מצד שני התרופות משנות את מצבו 
של החולה , הן הופכות אותו דינמי , פעיל , חזק מבחינה נפשית . מלאכת 
האבל תישאר בעינה אך ללא השקיעה הדיכאונית . התרופות נגד דיכאון אינן מטפלות 
בתגובות נפשיות . הן מטפלות במצב ההתמוטטות הזה . זה אינו מצב בלעדי לאדם . 
אפשר להעמיד כלב במצב שלא יוכל לפעול . אם יתנו לו תרופות נגד דיכאון , 
יחזור אליו מרצו . המישור המולקולרי נבדל איפוא ממישור התופעות הנפשיות , 
למרות שקיימת תלות הדדית " . בקיצור , מבחן הדיכאון אינו מכריע בין הפסיכואנליזה 
לביולוגיה . קפמאפרקב5881 , והוא בן 92 , נסע פרויד לפאריס לבית החולים 
סלפטריאר , שם משל בכיפה שארקו הגדול , שטיפל במקרי היסטריה באמצעות היפנוזה . 
הרופא אמר " קומי ולכי " , והחולה קמה והוכיחה כי מקורו של השיתוק שיחזור 
אליה לאחר שתתעורר אינו בפגם אורגני . הפסיכואנליזה נולדה מהלם המפגש בין 
מחלות מוזרות אלה , שבהן הגוף סובל מהשפעתו של זיכרון מודחק . " באמצעות 
ההיסטריה גילה פרויד את ההדחקה ואת התת - מודע " , אומרת הפסיכואנליטיקנית 
דורה פרידנזון . ההדחקה היא המאפיינת את ההיסטריה . ההיסטרי אינו יכול 
להודות בתשוקתו שלו ולא ליטול אותה על עצמו ; הוא אינו יכול להיענות לתשוקה 
שאת קיומה הוא מניח אצל האחר " . ההיסטריה יכולה להיתרגם לשורה של סימפטומים 
קליניים כמו שיתוק או אובדן קול ללא סיבה ביולוגית מוכרת . " התראפיות 
היעילות הן תראפיות פסיכולוגיות אן סוגסטיה " , אומר דניאל וידלוכר . " עד 
היום אי - אפשר היה להוכיח את הבסיסים הנוירולוגיים של הסימפטומים ההיסטריים . 
פירוש הדבר , שהמנגנונים הנפשיים הקשורים להיסטריה הם אותם מנגנונים הפועלים 
בתפקוד נורמלי . ההבדל היחיד הוא שהנושא מספק לעצמו תוכנית שאינה נורמלית " . 
לצד המולקולרי אין מה להוסיף . בתחום ההיסטריה יש איפוא יתרון לפסיכיאטריה . 
קפמאפרקתחושת התפרקות האיברים שיכול להרגיש החולה , דה - פרסונליזציה , 
הזיות , מחשבות שווא , אלו התופעות המאפיינות את הסכיזופרניה הפוגעת באחוז 
אחד מכלל האוכלוסייה . הסכיזופרניה , השייכת לתחום הפסיכוזות , חורגת 
מהמסגרת הקלסית של התיאוריה הפרוידיאנית . מכאן הסברה שהיא ביולוגית יותר 
מפסיכולוגית . אפשר היה למלא ספרייה שלמה במחקרים שנערכו על בסיסיה הגנטיים 
והמולקולריים של מחלה זו . עם זאת , כל סכיזופרניה היא ספציפית , ולא 
ההיפותזות הביולוגיות הן הקובעות את העזרה שאפשר להגיש לחולים . " מעניין 
שהגישה הביולוגית נותנת אמון מוחלט בנושא שנבנה על - ידי הפסיכאטריה " , 
מציין וידלוכר . " מה היא הסכיזופרניה ? היא לא הוגדרה על בסיס מולקולרי , 
אלא על בסיס פרקטיקה חברתית וקלינית . דבר אינו מוכיח שיש לה קשר כלשהו 
לביולוגיה המולקולרית " . נשארת בעינה העובדה שגילוי התרופות הנוירולפטיות 
שינה את חייהם של סכיזופרנים , ושיחרר אותם מסבל בל - ישוער שנגרם עקב הזיות 
ומחשבות שווא . במבחן הסכיזופרני ועד להודעה חדשה נעניק איפוא נקודה לביולוגיה . 
קפמאפרקהאוטיזם הוא הדממה . הילד האוטיסטי מעולם לא נכנס בשעריו של עולם 
ההבנה . כמו בסכיזופרניה , מקור המחלה גנטי או פסיכולוגי הוא נושא לוויכוחים 
סוערים . ולהט הוויכוח ביחס הפוך למיעוט התוצאות . " אחד מתוך 051 ילדים 
אוטיסטים יוצא מזה " , אומרת קורין אמון . נהוג לומר שהפסיכואנליזה נכשלה 
כישלון חרוץ בכל הנוגע לאוטיזם . אבל למעשה אין כל דרך אחרת . ביחס לאוטיזם , 
שתיהן נכשלו . קפמאפרקניקח את המקרה הבדיוני של צעירה המבקרת אצל ידידים , 
שבנם הקטן סובל משנית ( סקרלטינה ) . בשובה הביתה היא חשה מדוכאת בלי 
להבין מה מעציב אותה במחלת ילדים רגילה . למחרת היא פותחת את סגור לבה בפני 
הפסיכיאטר או הפסיכיאטרית שלה . במהלך השיחה מופיעה אסוציאציה מאירת עיניים . 
" תמיד חלמתי להיות סקרלט אוהרה " . בתת - המודע שלה הזכירה לה הסקרלטינה 
את שמה של הגיבורה האידיאלית , שלעולם לא תצליח לדמות לה , ומכאן נבע הדיכאון . 
מדוע היא מאלצת את עצמה לחקות דגם ? האם ריפוי פירושו הסרת האיסורים המונעים 
בעדה להיות היא עצמה ? ללא ספק הדברים מורכבים יותר . " תת - המודע אינו 
מאגר של איסורים משפחתיים וחברתיים . ל היה כזה , הרי תכליתה של הפסיכואנליזה 
היתה ריקון תת - המודע " , אומר זאן פייר וינטר . " תת - המודע הוא הסגנון 
האישי שלך . כאשר אני מאזין לגלן גלד אני יודע שזה הוא ולא אחר . ל היה 
גלן גלד מתחיל לנגן כמו רובינשטיין זה היה חיקוי , זו היתה היסטריה . האנליזה 
של גלן גלד מגיעה לסופה כאשר הוא אומר אני יכול לנגן כמו גלן גלד ואין לי 
שום צורך לנגן כמו רובינשטיין " . בסיכום , האנליזה אינה מניעה אדם לקבל 
את מה שהוא אלא לוותר על מה שאינו רובינשטייין , סקרלט אוהרה . מתברר 
שכאשר מקבל האדם את הסגנון האישי שלו , יש לכך תוצאות קליניות המחסלות אי - 
אלו סימפטומים . אבל בראש ובראשונה זו עבודה מוסרית . כל ההבדל בין ריפוי 
רפואי לריפוי פסיכואנליטיקני נעוץ כאן . הריפוי בפסיכואנליזה לא ימנע בעד 
האדם מלהידבק בסקרלטינה . אבל אחרי הכל , זו לא תהיה בדיוק אותה מחלה . 
האם עדיף לחלות ולהיות אתה עצמך מאשר ההיפך ? בתחרות אחרונה זו אנו נשמרים 
היטב שלא לחרוץ משפט . קפמאפרקיש יתרון לפסיכיאטריה בכל הקשור לפליטות פה , 
לתת - מודע ולהיסטריה . ידם של הביולוגים על העליונה בתחום החלומות , 
התשוקות והסכיזופרניה . בארבעת הסיבובים האחרונים הושגה עמדת שוויון . 
במלים אחרות אפשר לומר שתחרות הסכין או אולי סכין המנתחים ? מסתיימת ב0 : 
0 . הבה נודה , תוצאה זו היא קצת " מכורה " , מוסדרת מראש . שכן השאלה 
המעסיקה אותנו מעל לכל אינה מי משני המחנות צודק , אלא האם תחרות זו , 
שהסתיימה ללא תוצאות , אכן בטלה ומבוטלת . במלים אחרות , האם הפסיכיאטרים 
והביולוגים צנועים דיים כדי להסכים לצעוד יחדיו ? על אף הרפלקסים של גבהות - 
רוח אצל הראשונים , והתפתות אימפריאליסטית אצל האחרונים , נראה שהתשובה 
היא חיובית . נראה שבין הזוג פסיכואנליזהנוירוביולוגיה קיימים יחסים אוהבים 
ונוירוטיים בעת ובעונה אחת , מהסוג של " לא יכול אתך ולא יכול בלעדיך " . 
אבל האם הדבר אינו נכון גם לגבי רוב יחסי האנוש ? בסוף סרטו " הרומן שלי 
עם אנני " מספר וודי אלן על גבר שהולך לפגוש את הפסיכיאטר שלו , כיוון 
שאחיו חושב שהוא תרנגולת . " מדוע אתה לא מאשפז אותו ? " , שואל הפסיכיאטר . 
" כיוון שאני זקוק לביצים " . הבה לא נהרוג את התרנגולת הדמיונית . ייתכן 
שגם אנחנו נזדקק לביצים . 
