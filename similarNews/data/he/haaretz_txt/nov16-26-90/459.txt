ברצוני להתייחס למכתבו של גדעון צבס " הזאת הדרך להשכלה אקדמית " ( " הארץ " , 
11 . 51 ) . צבס הוא פרופסור באוניברסיטת תל - אביב , ולמיטב ידיעתי 
אחד הלוחמים נגד " רמות משפט " , המכללה למשפטים שהקימה אוניברסיטת תל - 
אביב . הקמתן של המכללות נעשתה בניגוד לעמדתה של המועצה להשכלה גבוהה . 
הכנסת סברה שהמועצה להשכלה גבוהה נכשלה באחד מתפקידיה העיקריים , והוא לספק 
די מקומות לימוד לצעירים , הראויים מבחינת כישוריהם להשכלה גבוהה . המכללות 
למשפטים , וגם כאלה שיוקמו בעתיד במקצועות אחרים , צריכות לממן את עצמן 
באמצעות שכר הלימוד . מדוע המדינה צריכה לסבסד סטודנט דווקא משום שהוא לומד 
במוסד - לימוד מסוים ולא במוסד - לימוד אחר ? הסבסוד הציבורי צריך להינתן 
לפי אמות - מידה קבועות מראש לסטודנט עצמו , לא למוסד . האמור לעיל אינו 
בא לפגוע בחובת המדינה לסבסד מחקר , ובעיקר מחקר הנעשה במוסדות להשכלה גבוהה . 
אמנם , אי אפשר יהיה ליישם את המודל של המכללות למשפטים ברפואה או באלקטרוניקה , 
משום שבתחומים אלה עלות הלימודים יקרה מאוד , אולם מדוע לא לאפשר לכל 
מי שרוצה ומתאים ללמוד מדעי החברה והרוח , ובמקרים רבים גם מדעי הטבע , 
אם הוא מוכן לשאת בכל ההוצאות ? כאשר רבים יותר יגיעו להשכלה גבוהה , ממילא 
יגדל גם חלקם של בני עדות המזרח ועיירות פיתוח . ומכל מקום , צודק יותר 
ששכר הלימוד שלהם יסובסד על - ידי הציבור מאשר שכר הלימוד של בני שכבות מבוססות , 
המסובסד כיום באמצעות המוסדות להשכלה גבוהה . פרוף צבס יודע כי בעולם יש 
מכללות רבות המלמדות לתואר ראשון ואינן מוסדות מחקר . בכך אין פסול . כריכת 
המחקר בהוראת התואר הראשון מביאה לעלויות גבוהות ובלתי - סבירות בלימודי 
התואר הראשון . מכללה שתלמד לתואר ראשון על בסיס המחקרים שייעשו גם בעתיד 
במוסדות המחקריים , לא תהיה ברמה נחותה . גם היום מלמדים באוניברסיטאות 
על בסיס תוצאות מחקרים שנעשו במקומות אחרים . אני מאמין כי במדינה דמוקרטית , 
יש לצעיר שבידו תעודת בגרות הזכות ללמוד במוסד להשכלה גבוהה , וחטא הוא 
למנוע זאת ממנו או לאלץ אותו לצאת לחו"ל , אם אפשר להגיע לפתרון על - ידי 
פתיחתן של מכללות ללימודי התואר הראשון . ירושלימקפמאביגבקריאת מאמרו של 
עקיבא אלדר " מנותק מישראל " ( " הארץ " , 01 . 82 ) על שגריר ישראל 
בצרפת , עובדיה סופר , זועזעתי מהחד - צדדיות של הכותב . תקופת כהונתו 
של השגריר בצרפת , שבע שנים , אינה עילה להשחיר את פניו . השגריר , שהוא 
דיפלומט מקצועי , עשה ועושה עבודה טובה . אחרת , איך להסביר כיצד ארבעה 
שרי חוץ של מדינת ישראל ושני ראשי ממשלות ממפלגות שונות מצאו לנכון להשאירו 
במשרתו ? זו פגיעה באינטליגנציה של השרים וראשי הממשלות , וגם של הקורא , 
לייחס את הדבר רק לכושר האירוח של השגריר שגם הוא , אגב , צורך בסיסי . 
וזו השפלה לייחס זאת רק להשפעתו של נסים גאון , שכביכול השתדל בזמנו בשביל 
סופר . תל - אביבקפמאביגבניגוד לדעתו של ישראל הראל ( " הארץ " 11 . 81 ) 
, ארגונים ישראליים למען שמירת זכויות האדם גינו את מעשי הרצח של ערבים 
בידי ערבים . אבל ארגונים למען שמירה על זכויות האזרח כמו " שומרי משפט , 
רבנים למען זכויות האדם " , המאגד בתוכו רבנים מכל הזרמים , מתמקדים בהתנהגותנו 
כיהודים . כיהודים אנו אלה היכולים להסביר , בדרך הברורה ביותר , מי אנחנו 
ואיך אנו מתנהגים . לא היינו רוצים שמישהו שאינו יהודי ישפוט אותנו לאור 
מורשת המוסר היהודית . זכותנו לדון בעצמנו , זכות שאיננו מבקשים לעצמנו 
בדיון על אחרים או בניסיון להשפיע על דרכי התנהגותם . איננו יכולים להבטיח 
את רמת המוסר של אחרים , אך אנו חייבים להיות איתנים בשמירה על ניקיון כפינו . 
ירושלימקפמאביגצבי שילוח מביא במכתבו ( " הארץ " , 11 . 6 ) את גירוש 
הגרמנים מפולין ומצכוסלובקיה לאחר מלחמת העולם השנייה כאסמכתה וכתקדים לגירוש 
הפלשתינאים מן השטחים הכבושים . שילוח טוען כי " השמאל אינו רואה במעשי 
גירוש אלה כל פגם מוסרי " . לדעתי , גירוש הגרמנים מהאזורים בפולין ובצכוסלובקיה 
שבהם חיו מאות שנים היה מעשה פשע גזעני ומתועב , ומעשי הפשע של היטלר אינם 
מצדיקים אותו כשם שהגזענות של שילוח ודומיו אינה מהווה הצדקה לאנטישמיות . 
שילוח חולק על הטענה כי הטרנספר אינו מעשי , וטוען כי בנסיבות מסוימות עשוי 
העולם להשלים עם ביצועו בידי ממשלת ישראל . קשה לי להאמין כי כך הדבר , 
בהתחשב בתגובתה הנמרצת של הקהילה הבין - לאומית על הרג 12 פלשתינאים בידי 
משטרת ישראל ויש לזכור , כי כדי לבצע טרנספר יהיה צריך להרוג לא עשרות , 
כי אם אלפי או עשרות אלפי פלשתינאים . אולם גם אם העולם ישלים עם ביצוע 
טרנספר , יהיו רבים מאוד מאזרחי ישראל שלא ישלימו עם התועבה הזאת . מבחינתי 
ומבחינתם של חברי , כל ניסיון לבצע טרנספר יהיה עילה מספקת לאחוז בנשק ולפתוח 
במלחמת אזרחים . חולונקפמאביגצפיתי בחרדה בכתבה ששודרה בטלוויזיה , ב"יומן " , 
שבה סופר על השתלטות חסידי ברסלב על המושבה יבנאל . חלק מתושבי יבנאל מכריזים 
כי הם מוכנים להגיע אפילו למלחמת אחים , כדי לשמור על צביונו של היישוב . 
יש לתת יד ולעזור בכל צורה אפשרית לתושבי יבנאל , כדי למנוע את הפיכת יישובם 
לקריה חרדית לא - ציונית של חסידי ברסלב . לאותם חסידים יש לומר : אם אתם 
רוצים יישוב , קחו לכם קרקע ותבנו עליה יישוב מבראשית . אל תגזלו ואל תהרסו 
מה שאחרים בנו במשך דורות . 
