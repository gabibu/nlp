בשבועיים האחרונים נשמעים בוואשינגטון הרבה דיבורים על אפשרות לפתרון פשרה 
במפרץ . מה שמכונה בפי רבים במזרח התיכון ובמערב " פתרון ערבי " לסכסוך , 
כלומר פתרון של פשרה בדרכים דיפלומטיות , נקרא בעגה הוואשינגטונית " הפתרון 
המלוכלך " , או " הפתרון הדביק " . הנשיא בוש ויועציו מודעים לכך שהוא עלול 
לאבד את סיכוייו להיבחר לתקופת נשיאות שנייה , אם יחליט ללכת למלחמה שתקיז 
דם אמריקאי רב מדי . מצד שני , הם יודעים היטב שגורג בוש עלול לאבד לחלוטין 
את האמינות שלו אולי גם את הנשיאות אם יאמץ " פתרון דביק " של פשרה 
עם העריץ מבגדד . רבים בוואשינגטון סבורים , עם זאת , כי פתרון מהסוג הזה 
ייכפה על בוש בסופו של דבר , בניגוד לרצונו . " הפתרון המלוכלך " , הסיוט 
של ממשל בוש , נהפך אט - אט לתקוותם הנכספת של רבים במפלגה הדמוקרטית , 
כדברי אחד מנציגיה הבכירים בוועדת החוץ של הקונגרס . האיש סבור כי מדובר 
רק ב"סיוט לכאורה " בעיני בוש ויועציו , המחפשים בסתר ערוצי מפלט דיפלומטיים 
מן האופציה הצבאית . " לא אהיה מופתע אם יתברר שמזכיר המדינה בייקר , 
בשיחות שבהן ניסה לשכנע את מנהיגי אירופה לתמוך באופציה צבאית , ניסה לגשש 
גם לגבי אפשרויות לצאת מן הבלגן בדרך של פשרה " , אמר . ממשל בוש לא ייצא 
למתקפה צבאית נגד עיראק , אם לא תהיה פרובוקציה ממשית שתצדיק מתקפה כזאת 
בעיני האומה האמריקאית . סדאם חוסיין ינקוט משנה זהירות , כדי לא ליצור 
פרובוקציה שתוכל לשמש עילה למתקפה נגדו . התוצאה , לפיכך , תהיה המתנה 
ממושכת . המתנה שכזאת היא בדיוק מטרתם הנוכחית של מנהיגי מפלגת הרוב הדמוקרטית 
בקונגרס . הם כבר גיבשו לעצמם אסטרטגיה של השהיה , כדי להניא את בוש מן 
הרעיון של מלחמה לשחרור כוויית ומיגור כוחו הצבאי של נשיא עיראק . כשגורג 
בוש יחזור מן המפרץ , אחרי שיבלה את חג ההודיה עם החיילים האמריקאים בחזית , 
יידרשו נציגי הממשל שלו לעמוד בחקירה צולבת בשימועים בוועדות לשירותים מזוינים 
ובוועדות החוץ של שני בתי הקונגרס . הנהגת הקונגרס דרשה מן הממשל להתחיל 
לקיים את השימועים לאלתר , אך בוש ובייקר נאלצו לצאת לסיוריהם . " זה 
יהיה תהליך מייגע וממושך , שלא יסתיים בשימוע אחד " , אמר איש הצוות של 
המפלגה הדמוקרטית . הוא גם ציין כי אנשי מפלגתו בוועדת החוץ של הסנאט זועמים 
על ניסיונם של נציגי הממשל לברוח מתשובות ענייניות בתדרוכים שהתקיימו ביום 
רביעי שעבר בדלתיים סגורות , בנוכחות מזכיר ההגנה , ריצרד צייני , מזכיר 
המדינה , גיימס בייקר , והרמטכ"ל , קולין פאוול . מנהיג הדמוקרטים בבית 
הנבחרים , ריצרד גפהארדט , הבהיר שלשום חד - משמעית כי הקונגרס מעוניין 
עכשיו בהמתנה . " המדיניות הזו ( של המתנה ) זכתה לתמיכה של הרוב הגדול 
בעם האמריקאי " . לדבריו , מספר גדול של חברי הקונגרס אינו תומך בפעולה 
התקפית . " אמרנו זאת לנשיא בשבוע שעבר , ואני חושב שהוא ימשיך לשמוע 
זאת מן הקונגרס " . " ראשי הדמוקרטים , כמו רוב המשקיפים והמומחים בוואשינגטון , 
אינם סבורים שהעיצומים הכלכליים נגד עיראק יספיקו כדי לאלצה לסגת מכוויית " , 
הסביר נציג הדמוקרטים בוועדת החוץ של הקונגרס . " הם פשוט מאמינים שהמתנה 
תוכל ליצור ארכה מספקת לשם הסדרת פתרון של פשרה בתוך המשפחה הערבית , שארה"ב 
תיאות לקבלו . ואשינגטון לא תוכל שלא לקבל פתרון שיהיה מקובל על דעתם של 
הסעודים , המצרים ואולי אף הכווייתים עצמם " . תרחיש אחר של " פתרון דביק " 
הוא נסיגה חד - צדדית של עיראק מרוב שטחה של כוויית , אשר תותיר בידיה חלק 
משדות הנפט בצפון כוויית , יציאה אל הים מתוך הטריטוריה המסופחת של כוויית , 
ואולי גם את שני האיים שמול החוף הצפוני של כוויית . במצב כזה , יש סיכוי 
סביר ביותר שרוב הקהילה הבין - לאומית , אולי אף רוב מדינות הקואליציה 
הרב - לאומית במפרץ , יברכו על המוגמר באנחת רווחה . ממשל בוש יוצא השבוע 
למתקפת הסברה רב - חזיתית בארה"ב , לשם שכנוע האמריקאים בצדקת דרכו . 
שני עמיתיו הבכירים של הנשיא , בייקר וצייני , הופיעו בתוכניות הראיונות 
של רשתות הטלוויזיה ביום א שעבר , ועשו מלאכת הסברה משובחת . שניהם , 
אגב , בעיקר צייני , נשמעו משכנעים יותר מאשר ה"בוס " גורג בוש , שבראיון 
טלוויזיוני בסוף השבוע שעבר הודה כי לא הצליח להסביר בצורה משכנעת לאומה 
האמריקאית מדוע נשלחו החיילים למפרץ . הוא החליט להעלות את מערכת טיעוניו 
בכתב , במאמר לגיליון שבועון " ניוזוויק " מן השבוע . ( היה זה אחרי 
שהעורך הבכיר של השבועון הפוליטי האינטלקטואלי " ניו - רפאבליק " , מורטון 
קונדראק , כתב בגיליונו האחרון את " הנאום לאומה שלא ננאם , ועדיין לא 
מאוחר מדי לנאום אותו " מפי הנשיא בוש , ובו הסביר היטב מה אמריקה מחפשת 
בחולות ערב ) . הנקודה המעניינת במערכת הטיעונים של השלישייה המובילה בוש - 
בייקר - צייני בסוף השבוע שעבר היתה הדגשת הסכנה הנובעת מחיפוש פתרון דיפלומטי 
לסוגיית כוויית , בלי להתחשב באיום ארוך - הטווח של הפוטנציאל הצבאי העיראקי . 
זכרו " , פנה בוש במאמרו לעם האמריקאי , " סדאם לא היסס להשתמש בנשק 
מהסוג הנורא ביותר , לא רק בעתות מלחמה אלא גם נגד אזרחיו שלו . העובדה 
שסדאם מפתח את כלי הנשק המתוחכמים ביותר להשמדה המונית נשק גרעיני וביולוגי 
היא אות מבשר רעות " . בייקר וצייני הדגישו אף הם את האיום הגרעיני של 
סדאם חוסיין , ואת הצורך החיוני בהידוק הפיקוח על יכולת ההתחמשות שלו , 
ובפירוק הארסנל האימתני שלו . אולי זו תחילתו של מאמץ ליצור הנמקה חדשה 
להצדקת פעולה צבאית התקפית נגד עיראק , לנוכח ההכרה בממשל בוש שדעת הקהל 
האמריקאית אינה רואה בשחרור כוויית עילה מספקת למלחמה . 
