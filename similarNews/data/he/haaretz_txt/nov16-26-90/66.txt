מועצת המים , המשמשת גוף מייעץ לשר החקלאות , דחתה אתמול את הצעתם של שר 
החקלאות רפאל איתן ונציב המים , צמח ישי , להעלות את מחירי המים לחקלאות 
מ82 אגורות למ"ק ל63 אגורות למ"ק . זו הפעם הראשונה שמועצת המים דוחה הצעה 
של שר החקלאות או נציב המים בעניין מחיר המים . לפי דרישה של יו"ר האגף 
המשקי במרכז החקלאי , חיים מולכו , התקיימה הצבעה על הצעת השר והנציב ובשל 
נוכחות מוגברת של נציגי המגזר החקלאי , היה רוב נגד המהלך . יצוין , כי 
למועצת המים אין מעמד מחייב ובידי שר החקלאות אפשרות לעקוף גוף זה ולהביא 
הצעתו לייקור המים לוועדות לשמיעת התנגדות ולוועדת המשנה לענייני מים של 
הכנסת . נראה שהשר איתן אכן ינקוט בצעד זה . שר החקלאות דחה למעשה את תביעתם 
של הארגונים החקלאים כי ישולם להם פיצוי כספי בשל הקיצוץ במכסות המים אשתקד . 
איתן הבהיר בדיון במועצת המים כי במקום פיצוי , תסייע הממשלה לחקלאים להסב 
שטחים לגידולים הצורכים כמות מים מועטה יחסית . נציב המים הודיע שאם תרד 
השנה כמות ממוצעת של גשם יבוצע קיצוץ במכסות בשיעור של % 51 בכל הארץ . אם 
השנה תהיה שחונה , יציע קיצוץ נוסף בשיעור של % 01 . 
