ראש ממשלת בריטניה , מרגרט תאצר , שהתה בעת ההצבעה בוועידת המפלגה השמרנית 
בשגרירות הבריטית בפאריס , שם היא משתתפת בוועידה לביטחון אירופה . את 
שיחת הטלפון מהמצליף הראשי בלונדון קיבל בשמה חבר הפרלמנט פיטר מוריסון , 
המשמש מזכיר פרלמנטרי . והוא גם הצביע בשמה בבחירות בלונדון . מוריסון 
העביר לתאצר את הבשורה המרה , והשהות הקצרה בין קבלת ההודעה לבין הופעתה 
בפני המצלמות איפשרה לה להכין את דבריה . תאצר נמצאת בפאריס יחד עם נשיא 
בריה"ם , מיכאיל גורבצוב , וראש ממשלת צרפת , מישל רוקאר כמוה , שניהם 
נמצאים גם הם תחת התקפה מבית , ומעמדם המדיני מעורער . בלונדון כבר הגיש 
מנהיג מפלגת הלייבור , ניל קינוק , הצעת אי - אמון בממשלה . הנימוק לאי - 
אמון הוא שמי שינצח בהתמודדות בין שני ראשי המפלגה השמרנית , כבר אינו זוכה 
לאמון מצד כל המפלגה הזאת , וממילא אין לו האמון של רוב בית הנבחרים . 
ייתכן שהצעתו תעלה לדיון כבר היום . בהצבעה זכתה תאצר ברוב מוחלט של חברי 
הפרלמנט ממפלגתה : כ%55 , לעומת % 14 שהצביעו להזלטיין . אולם על פי חוקת 
המפלגה עליה להשיג לא רק רוב מוחלט כדי לזכות בסיבוב הראשון אלא ב%51 יותר 
מן המתמודד . בסיבוב השני די ברוב מוחלט . תאצר עצמה זכתה בהתמודדות על 
המנהיגות לפני 51 שנה , נגד אדוארד הית . אולם אז לא היה הית ראש הממשלה . 
מעטים היו המקרים שבהם התחלפו ראשי ממשלה בעת כהונתם ובמקומם באו מועמדים 
אחרים . המקרה המפורסם ביותר הוא זה של נוויל צמברליין בשנת 0491 , שאת 
מקומו תפס וינסטון צרציל . אך היו גם מקרים מאוחרים יותר אצל שתי המפלגות 
הגדולות . המאבק עצמו , שהחל עם התפטרות סגן ראש הממשלה , סר גפרי האו , 
לפני למעלה משבוע , גרם למרירות רבה במפלגה השלטת . שמרנים רבים שואלים 
מדוע זה היה נחוץ , כאשר בראש המפלגה עומדת ראש ממשלה עטורת הישגים ובעלת 
שיעור קומה בין - לאומי . ולעומתם אומרים אנשי המחנה שמנגד , שהישגיה של 
תאצר הם כולם בעבר , וכדי לבצר אותם היטב ולהתקדם הלאה בדרך הנכונה , יש 
צורך לצעוד " ברוח תאצר " אך בדרכים אחרות ובאמצעים אחרים . בסוף השבוע 
הראו סקרי דעת קהל יתרון לשמרנים בבחירות הבאות אם יעמוד בראשם הזלטיין , 
לעומת מפלה אם תאצר תמשיך להנהיג . גם עניין זה שיכנע בוודאי חברי פרלמנט 
רבים להצביע עבור המתמודד , משום שגורלם האישי נתון על כף המאזניים אם יפחת 
בהרבה מספר חברי הפרלמנט השמרנים . לקראת הסיבוב השני תהיה תאצר בבריטניה , 
ואין ספק שתעמול קשה ללכד את השורות . זאת , כמובן , אם לא תיכנע ללחץ 
הכבד מאד שיופעל עתה עליה , לפרוש מרצונה כדי שהמפלגה תהיה מאוחדת לקראת 
הבחירות הקרובות . 
