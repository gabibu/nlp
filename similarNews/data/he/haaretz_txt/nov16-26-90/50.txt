בסוף חודש דצמבר יפיצו 31 מהעיתונים המובילים בעולם מגזין עולמי משותף שישוק 
בתשע שפות שונות ובתפוצה כוללת של 3 מיליון עותקים . ישראל תיוצג בפרויקט , 
שהוא ראשון מסוגו , על - ידי " הארץ " . המהדורה הישראלית שתודפס בכמאה 
אלף עותקים תופץ בשפה העברית לכל מנויי העיתון ותימכר באותו חודש באופן מוגבר 
בדוכני העיתונים . שם המגזין הוא " אי הסדר העולמי החדש " והוא יהיה מעין 
אטלס גיאופוליטי המנתח את השינויים האדירים העוברים בימים אלה על העולם . 
הוא יכלול ראיונות עם מנהיגי העתיד ועם יועצים פוליטיים בארבע יבשות , 
מאמרים של חוקרים מהאקדמיה , וכן קובץ מפות המתעדות תהליכים חברתיים כלכליים 
ומדיניים . בין העיתונים המשתתפים במבצע : " ליברסיון " מצרפת , " גארדיאן " 
מבריטניה , " לה - סטמפה " מאיטליה , ו"חדשות מוסקווה " מברית המועצות . 
