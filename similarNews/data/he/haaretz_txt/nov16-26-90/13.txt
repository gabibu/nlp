חברת המחשבים דייזיקס נמכרת לחברת אינטרגראף . הודעה בנושא נמסרה לעובדי 
דייזיקס בהרצליה . מנכ"ל החברה , מוטי כרמל , סירב להתייחס לנושא . ככל 
הנראה תסוכם העסקה השבוע ולאחר מכן תימסר הודעה בעניין לבורסה האמריקאית . 
אינטרגראף היא חברה אמריקאית , בעלת מחזור שנתי של 009 מיליון דולר . עיקר 
עיסוקה הוא בתחום הגרפיקה ותחנות העבודה . מועמד אחר שעמו נוהל מו"ם לרכישת 
דייזיקס היתה חברה הקשורה עם סייקו , המפיצה את מוצרי דייזיקס ביפאן . 
נוהלו גם מגעים עם אוליבטי . דייזיקס מתמחה בתחום התיב"ם ( תכנון באמצעות 
מחשב ) למעגלים אלקטרוניים . דייזיקס , שנוסדה בראשית שנות ה08 על - ידי 
אריה פיינגולד , צמחה במהירות בארץ ובארצות - הברית אולם נקלעה למשבר . 
ראשית המשבר בעיכוב הצגת שבבים עליהם מבוססות תחנות העבודה שלה , והמשכו 
בהאטה שפקדה את שוק המחשבים בארצות - הברית . אשתקד רכשה דייזיקס את חברת 
קדנטיקס , המתמחה בתחום תחנות העבודה , ושתי החברות אוחדו תחת השם קדנטיקס . 
מכירות החברה המשותפת בארצות - הברית לא שיגשגו כמצופה אך יחד עם זאת הציגה 
הפעילות בשאר העולם , ובכלל זה בישראל , תוצאות טובות . במחצית השנה האחרונה 
העבירה דייזיקס את מאמץ הפיתוח העולמי שלה לישראל . למרות קשיי החברה , 
המשיך הסניף הישראלי להתפתח ולגייס מהנדסים ועובדים . 
