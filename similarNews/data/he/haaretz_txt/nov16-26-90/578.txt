כף קנאוורל ( ע"ר וע"ץ ) . מעבורת החלל אטלנטיס סיימה שלשום בלילה שליחות 
חשאית מטעם משרד ההגנה האמריקאי , כשנחתה נחיתה רכה ונטולת תקלות במרכז 
החלל קנדי שבפלורידה . קודם לכן הוחלט שלא להנחיתה במסלול הנחיתה בקליפורניה , 
שעליו נוחתות מעבורות החלל באופן קבוע . היתה זו הפעם הראשונה מאז שנת 5891 , 
שמעבורת חלל נחתה על מסלול בטון צר במרכז החלל קנדי . אטלנטיס שוגרה ממרכז 
זה ב51 בנובמבר . אנשי סוכנות האירונאוטיקה והחלל נאס"א , שדאגו לשלומם 
של האסטרונאוטים שבחללית בשל מזג האוויר הסוער באזור הנחיתה בקליפורניה , 
החליטו להנחית את המעבורת בפלורידה . המעבורת , שנחתה במנועים דוממים , 
ירדה לעבר החוף הבוצי של פלורידה במהירות של 543 קמ"ש ונחתה ללא כל תקלות 
במסלול היחידי , הנמצא במרכז החלל קנדי . מומחים צבאיים אמרו כי תפקידה 
העיקרי של אטלנטיס במסגרת משימתה הסודית היה להציב בחלל לוויין ריגול , 
שימקד את מצלמותיו על תנועות הצבא העיראקי . אולם אסטרונומים פרטיים שעקבו 
אחר המבצע טענו כי מסלולו של הלוויין חולף מדרום למפרץ הפרסי ומשום כך אין 
באפשרותו למלא את המשימה . משרד ההגנה האמריקאי ונאס"א סירבו להגיב על טענה 
זו . ראשי נאס"א אמרו כי הנחתת המעבורת אטלנטיס במרכז החלל קנדי חסכה מיליון 
דולרים לפחות המהווים את עלות העברתה מקליפורניה בחזרה לבסיס ההמראה . 
ההנחתה גם חסכה שבוע של הכנות טיסה , מאחר שניתן לגרור את המעבורת להנגר 
סמוך לצורך תיקונים ובדיקות . הפעם האחרונה שבה נחתה מעבורת חלל בפלורידה 
היתה באפריל 5891 , כשהמעבורת דיסקברי נחתה שם עם תקלות קלות ופיצוץ צמיג 
בשעת הירידה לקרקע . תקלות אלה הביאו לתכנון מחודש של מנגנוני הנחיתה של 
צי מעבורות החלל . מבצע מעבורת החלל הבא של נאס"א ייערך בראשית דצמבר . 
בפרויקט זה תישלח לחלל המעבורת קולומביה . 
