הקבלנים הישראלים יצטרכו לשלם עבור השגת ביטוחים הנדסיים מחירים כפולים מהתשלום 
ששילמו עד כה , בעקבות דרישות נחרצות מצד מבטחי - המשנה מחו"ל . תעריפי 
הביטוח החדשים אמורים להיכנס לתוקף החל מה1 בינואר 1991 . הנהלת איגוד חברות 
הביטוח עומדת לקיים בשבוע הבא דיון בהתפחויות בענף זה . סגן יו"ר איגוד חברות 
הביטוח , רימון בן - שאול , המכהן כמנכ"ל חברת כלל ביטוח , אמר ל"הארץ " 
כי ההתייקרות הצפויה נובעת מטענותיהם של מבטחי - המשנה מחו"ל על ההפסדים 
הקשים שנגרמו להם בשנים האחרונות מעסקים שלהם בישראל . הביטוח ההנדסי כולל 
שלושה סוגי ביטוח עיקריים : ביטוח הנדסי , ביטוח ציוד כבד וביטוח קבלני . 
ההפסדים מביטוחים אלה ב01 השנים האחרונות מגיעים לכ03 מיליון דולר . בענף 
ביטוח זה , בניגוד לביטוחים אחרים , משלמים את הפרמיה אחת לשנה , כאשר 
הביטוח עצמו נמשך כמה שנים , לכל אורך הקמתו של הפרויקט ההנדסי המוקם . 
נציגים של חברת ביטוח המשנה הידועה , מיוניק - רי , המבקרים כעת בארץ , 
פיטר דרושקי והנס ווינטר , הבהירו למנהלי חברות הביטוח הישראליות כי התנאים 
הקיימים בענף זה הפכו ל"בלתי נסבלים " . הם קבלו על כך שחברות הביטוח הישראליות 
נמנעו זה שנים מלקיים את ההסכם עם מבטחי המשנה , לפיו חברות הביטוח יגבו 
תעריפים מלאים מהקבלנים . טענות דומות כלפי המבטחים הישראליים יש גם לשלוש 
חברות זרות נוספות המתמחות בביטוחי משנה בענף זה : הסויס - רי , הרויאל - 
רי וחברת נשיונל - וולקן מאנגליה . במסגרת התחרות החריפה בין חברות הביטוח 
בארץ נהגו חלק מחברות הביטוח לגבות מקבלנים תשלומים נמוכים מאלה שהתחייבו 
להעביר למבטחי המשנה בחו"ל . כעת דורשים מבטחי - המשנה שחברות הביטוח הישראליות 
יטלו על עצמם התחייבויות לפיהן ימנעו בעתיד ממתן הנחות כה חריגות . מנהלי 
החברות בחו"ל מציינים כי המצב בישראל גורם לכך שהפסדיהם בענף ההנדסי גדלים . 
בגלל האינתיפאדה גוברות החבלות המכוונות של פועלי הבניין הערבים , בנוסף 
על מכת הגניבות מאתרי הבנייה . 
