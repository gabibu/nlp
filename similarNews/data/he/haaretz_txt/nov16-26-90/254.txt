סביר להניח , כי שרי הממשלה שבפניהם תובא בימים הקרובים המחלוקת בין השר 
ארנס לשר מודעי יחליטו על הגדלת תקציב הביטחון בסכום משמעותי . אירועי המפרץ , 
איומיו הנמשכים של סדאם חוסיין וההידרדרות במצב הביטחוני , כפי שמתארים 
אותה בכירי צה"ל , לא יותירו בפני חברי הממשלה מרווח פעולה ניכר . בישיבת 
הממשלה יציגו שר הביטחון , הרמטכ"ל ובכירי המטה הכללי את הצרכים הלוחצים , 
המחייבים את הגדלתו של תקציב הביטחון לשנת 1991 . בפני השרים יפורטו סעיפי 
התכנון הצה"לי ויוסבר להם , כי בהעדר החלטה על תוספת לתקציב הצבא לא יוכל 
להבטיח רמת ביטחון סבירה . אך בטרם החלטה חייבים שרי הממשלה לברר בכמה באמת 
יגדל תקציב הביטחון , ומה משמעותה , לטווח הארוך , של התוספת הזאת . 
כשיסכמו השרים את הנתונים שיוגשו בפניהם ייווכחו , כי בפועל משרד הביטחון 
מבקש תוספת המתקרבת ל2 מיליארדי ש"ח . למימון ההיערכות מול האיום העיראקי 
הצבא מבקש לקבל תוספת של 056 מיליון ש"ח . תוספת זו דרושה לרכש של מערכות 
לחימה , לתוספת ימי מילואים , לפרישת כוחות , להגברת הכוננות ולהיערכות 
מודיעינית חדשה . צה"ל גם מבקש 064 מיליון ש"ח למימון הוצאות האינתיפאדה 
לשנה הבאה . 002 מיליון ש"ח דרושים , על - פי התכנון של הצבא , למימון 
האצתם של פרויקטים קיימים . הכוונה היא להמשך פיתוחן וייצורן של מערכות 
לחימה ייחודיות , האמורות לספק לצה"ל את ההפתעה הטכנולוגית בשדה הקרב העתידי . 
בעבר נודעו חלק מפרויקטים אלה בשם " חלופות הלביא " , ובשל קיצוצי התקציב 
בשנים האחרונות הואטה מאוד העבודה עליהם . 002 מיליון דולר ( כ004 מיליון 
ש"ח ) מבקש משרד הביטחון להעביר מתקציב הסיוע הכלכלי לתקציב הסיוע הביטחוני . 
בקשה זו מבוססת על החלטה שהתקבלה בקונגרס האמריקאי וקובעת , כי ניתן לבצע 
העברה כזאת מתקציב סיוע אזרחי לצבאי . הכוונה היא להמיר את 002 מיליון הדולרים 
לשקלים ולהפנותם לתעשיות הביטחוניות , לצורך השקעה באותם פרויקטים חיוניים , 
האמורים להכריע את גורל המלחמה הבאה . הדרישה ל001 מיליון ש"ח נוספים מקורה 
בהחלטה של האוצר , שלפיה ייחשב חלק זה מהתוספת שקיבל משרד הביטחון ב0991 
( 033 מיליון ש"ח ) למקדמה , שתוחזר ב1991 . עתה מבקש משרד הביטחון לבטל 
החלטה זו . מסיכום כל הנתונים האלה עולה , כי בפועל מבקש שר הביטחון להגדיל 
את תקציב הביטחון ב18 . 1 מיליארד ש"ח . לסכום זה יש להוסיף את התוספות 
שיועברו לתקציב הביטחון , שעליהן החליטו הממשל והקונגרס האמריקאיים . תוספות 
אלה , הבאות לביטוי באפשרות לקבל ציוד לחימה מגוון בלא תשלום ובהעברת כספים 
ישירה , ואשר ההחלטות עליהן התקבלו בחודשי המשבר במפרץ , מגדילות את תקציב 
הביטחון של ישראל בסכום המשמעותי של כ52 . 3 מיליארדי ש"ח . אם נסכם את 
דרישת משרד הביטחון , שתובא להחלטת הממשלה , ואת הסכומים שאותם כבר אישרו 
האמריקאים , המדובר בתוספת של יותר מ5 מיליארדי ש"ח לתקציב הביטחון . לתוספת 
גדולה כזאת , במיוחד לאחר תקופה נמשכת של קיצוצי תקציב , יש השפעה ניכרת 
על תהליכים לטווח ארוך . אחת המשמעויות המיידיות להגדלת תקציב הביטחון ומימוש 
תוכניותיו של צה"ל היא בתחום בניין הכוח . בעקבות הגדלת התקציב , צה"ל 
יגדל במידה משמעותית למדי . בתוך זמן קצר יחסית יוזרמו לצה"ל מערכות לחימה 
במספר גדול , הרבה מעבר לתכנון המקורי , ממטוסי קרב ועד תת - מערכות , 
כטילים ותחמושת רבה . אחזקתו של צבא כה גדול תחייב הקצאה גדלה והולכת מתוך 
תקציב הביטחון . כבר עתה נאמדת עלות אחזקתו השנתית השוטפת של צה"ל ב5 מיליארדי 
דולר . סכום זה יגדל במידה משמעותית משעה שצה"ל יקלוט מערכות לחימה נוספות , 
ברובן מתקדמות , שעלות אחזקתן השוטפת יקרה מאוד . משמעות הדבר , שלא 
יהיה אפשר בעתיד , גם לאחר שיסתיים משבר המפרץ , להקטין את תקציב הביטחון 
לרמה של השנים האחרונות , אלא אם כן יקוצץ צה"ל שוב ויוצאו מן השירות אמצעי 
לחימה רבים . נוכח החלטה על תוספת כה גדולה לתקציב הביטחון , תוכנית העבודה 
הרב - שנתית , שעל הכנתה שוקד אגף התכנון , אינה רלוונטית . בשנים האחרונות 
נאלץ הצבא לעדכן שוב ושוב את התוכנית הרב - שנתית בשל הקיצוצים התכופים בתקציבו . 
לאחר שנכנס השר ארנס לתפקידו , הוא אף הורה לצה"ל לשנות את הנחות - היסוד 
של התוכנית ונימק זאת בכך שאלה הקיימות אינן מציאותיות . עתה ייאלץ הצבא 
לגבש שוב הנחות - יסוד חדשות , ולפיהן לעצב תוכנית עבודה חדשה . שרי הממשלה 
שישתתפו בישיבה , שבה תעלה לדיון הבקשה להגדלת תקציב הביטחון , רשאים לדרוש 
הפעם דיון מהותי בתפיסת הביטחון ובתוכניותיהם ארוכות - הטווח של צה"ל ומערכת 
הביטחון . תהיה זו טעות להתייחס אל הדיון הפעם רק מן ההיבט הטכני של הקצאת 
כספים לביטחון מתקציב המדינה , או בהקשר המאבק בין שרי הביטחון לאוצר . 
