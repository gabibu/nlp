אחד האמצעים המקובלים בערים רבות בעולם לשיפור השירות בתחבורה הציבורית , 
הוא הצבת מפה מפורטת ומאירת עיניים בכל תחנה ובכל אוטובוס , המפרטת את 
מסלול הקו בו הוא נוסע . מאחורי גישה זו עומדת הכוונה להיטיב עם המשתמשים 
בתחבורה הציבורית ולעודד הצטרפות נוסעים חדשים . המפות הללו מציינות את 
נתיב הנסיעה המדויק , לפי רחובות , כולל הצטלבויות חשובות . לפעמים המפה 
מציינת גם קווי תחבורה נוספים , אליהם ניתן להתחבר בתחנות או בצמתים מסוימים . 
בעבר היו מפות כאלה רק ברכבות התחתיות , אך זה שנים אחדות הן מופיעות גם 
באוטובוסים ובתחנות . מעט מחוות כאלה אצלנו , היו מתקנות במשהו את הליקויים 
הקבועים בתחבורה הציבורית בארץ , כמו היעדר מיזוג בחלק גדול מהאוטובוסים 
ונסיעה שאינה תמיד נוחה ורגועה . בארץ התחילו בהצבת המפות לפני כשנה וחצי , 
אך הן נתלו רק בתחנות של קווי " דן " בתל אביב ולא באוטובוסים עצמם . 
אבל גם אלה נעלמו לאחר מספר חודשים , ומסתבר שהסיבה לכך היא סכסוך בין 
העירייה לחברת פוסטר - מדיה . חברת הפרסום , שהיא בעלת הזיכיון על פרסום 
בתחנות , דרשה תמלוגים של הצבת המפות ולעירייה היו השגות בקשר לכך . התוצאה 
היא שכרגע אין מפות לרשות הציבור בכלל . לדברי דובר " דן " , מפות אינן 
תלויות באוטובוסים עצמם , בגלל שבארץ האוטובוסים אינם מוצבים לקו מסוים 
בלבד , אלא מפנים אותם לקווי נסיעה לפי העומס המזדמן . חבל , כי כולנו 
היינו נהנים מן הסיוע הזה , במיוחד עולים חדשים ותיירים . דן מוציא לאור 
מדי פעם בעברית מפת - קווים מתקפלת . אפשר לרכוש אותה סמוך לפרסום , רק 
במסופי דן ובמספר מוקדים אחרים בהם מוכרים כרטיסיות . חבל רק שאין להשיגה 
בכל חנות מפות , ספרים או מכשירי - כתיבה . בימים אלה יוצאת למכירה מפה 
חדשה ומעודכנת בעברית ומחירה שני שקלים . קיימת גם מפה באנגלית שמתכוונים 
לעדכנה . כמו כן מתכוון דן להוציא לאור מפה כזאת ברוסית , שתחולק ישירות 
במרכזי הקליטה , חינם אין כסף . ובכל זאת , בעניין זה מן הראוי היה לעשות 
יותר . אנו נתקלים לעתים קרובות מאוד בעולים חדשים המסתובבים בעיר חסרי - 
ישע , בלי שפה לתקשר בה , אפילו בשאלות הבסיסיות ביותר כיצד להגיע ממקום 
למקום . אם יתלו מפות בתחנות ובאוטובוסים , אפשר יהיה להוסיף עליהן ציונים 
בסיסיים ברוסית . גם בארה"ב ששפתה הרשמית אנגלית , יש הרבה שילוט בספרדית , 
במיוחד בתחבורה הציבורית , כדי להקל על המהגרים . דן החליט באחרונה של 
שיפור מסוים החלפת דגלי התחנות , אותם שלטים מרובעים אדומים בראש העמודים . 
במקומם יוצבו דגלים חדשים ובהם יצוין מניין ולאן האוטובוס נוסע . אבל זה 
כמובן אינו מספיק כדי להכיר את המסלול המלא והמדויק . כשיסתיים הסכסוך בין 
העירייה לפוסטר - מדיה , יתלו בתחנות גם מפות כלליות שהיו בהן בעבר . לפני 
כן כדאי לשקול את העניין מחדש , כי מפות אלה רק מסבכות את המתבונן בהן ונעשו 
כאילו לצאת ידי חובה . במפות אלה של העיר מצויינים מקבצי - מספרים , של 
תריסר או עשרים קווים , הרוצים לציין שמאזור נתון , נניח מרכז העיר , 
מספרים אלה מובילים לתחנה המרכזית , למשל . האם לא פשוט יותר לתלות בכל 
תחנה את מפת כל הקווים , כמו המפה המתקפלת המציינת מסלולים מפורשים של כל 
קו ? עידוד הנסיעה בתחבורה הציבורית הוא נושא חיוני , שחשיבותו גדלה והולכת 
עם הסתתמות הצירים , ויש להעמיד בראש סדר העדיפויות את נוחות הנסיעה . 
זאת תלויה קודם כל בסוג האוטובוסים העומדים לרשותנו , כולל מיזוג . אבל 
בכך אין די . לא מעט מותנה בצורת הנהיגה וביחסי האנוש של הנהגים . ובכל 
זאת , כל שיפור שנועד להשביע את רצון הלקוחות יתקבל בברכה רבה . 
