מדענים בארצות - הברית פיתחו טרנזיסטור - מוליך - על , הראשון המסוגל לתפקד 
בטמפרטורות גבוהות יחסית . הטרנזיסטור , שעל פיתוחו נמסר בשבוע שעבר ב"ניו - 
יורק טיימס " , מבוסס על מוליך - על היכול להביא לשיפור של ממש בפעולתם של 
מחשבים ומתקנים אלקטרוניים אחרים . הטרנזיסטור החדש פותח על ידי מדענים 
במעבדות הלאומיות סאנדיאה באלבוקרקי , ניו - מקסיקו . הפרויקט נתמך על ידי 
משרד האנרגיה האמריקני , והמדענים פעלו בשיתוף פעולה עם מדעני אוניברסיטת 
ויסקונסין . מנהל מחקר מוליכי - העל באחד ממפעלי האלקטרוניקה הגדולים , 
אמר כי הטרנזיסטור של סאנדיאה לא יביא אולי למהפכה בתעשיית האלקטרוניקה , 
אולם תהיה בו תועלת רבה למהלך פיתוחם של מעגלים המבוססים על מוליכי - על 
בכל המתקנים האלקטרוניים שיפותחו בשלב הבא . עד לפני ארבע שנים הושגה מוליכת - 
על מצב שבו אין לחומר כל התנגדות למעבר זרם חשמלי רק בטמפרטורות הקרובות 
מאוד לאפס המוחלט ( מינוס 372 מעלות צלסיוס ) . אולם לפני ארבע שנים התגלתה 
שורה של תרכובות , המבוססות על תחמוצות נחושת ומתכות נדירות , המגלות תכונות 
של מוליכות - על בטמפרטורות הגבוהות בעשרות מעלות מן האפס המוחלט . ההבדל 
המעשי - כלכלי בין מוליכות - העל של החומרים החדשים לבין מוליכות - העל שהושגה 
בעבר , נובע מן העובדה שתרכובות אלה הופכות למוליכות - על בעת קירור בחנקן 
נוזלי חומר זול יחסית . עד לגילויין נדרש הליום נוזלי יקר במיוחד כדי לשמר 
מוליכות - על של מתכות . עם גילויין של התרכובות מוליכות - העל החל מירוץ 
למציאת חומרים חדשים שישמשו מוליכי - על בטמפרטורות גבוהות עוד יותר , אולם 
למרות שפותחו חומרים לא מעטים , הם לא התאימו לייצור כבלים עבים אלא רק 
לציפוי בשכבות דקות . צוות המעבדות הלאומיות סאנדיאה השתמש לצורך ייצור 
הטרנזיסטור מוליך - העל בשכבה דקה של מוליך - על המורכב מתאליום ותחמוצת 
נחושת . 
