ניו - יורק ( מיוחד ל"הארץ " ) . רוצחו של מאיר כהנא הואשם בעבר בתקיפה 
מינית של אשה , דיירת משנה בדירתו כאשר התגורר בפיטסבורג זאת גילה אתמול 
העיתון " ניוזדיי " בדיוקן ארוך ומפורט על סעיד נוסייר . רשויות החוק 
בפיטסבורג אישרו קיומה של תלונה נגד נוסייר שהגישה בזמנו אמריקאית שהתאסלמה . 
האשה טענה כי נוסייר הציק לה וניסה לתקוף אותה מינית . נוסייר לא נשפט 
עקב תלונה זו . המקרה הובא בזמנו לידיעת ראשי המסגד בפיטסבורג , שנוסייר 
נמנה על מתפלליו , ונערכה חקירה פנימית על - ידי אנשי דת מוסלמיים שהעלתה 
כי האשמה היא חסרת יסוד . אשתו של נוסייר טוענת כי המתלוננת ביקשה להתחתן 
עם נוסייר ולאחר מכן ניסתה לסחוט ממנו כספים בתמורה לביטול התלונה . העיתון 
כתב , כי עקב תלונת האשה החליט נוסייר לעקור מפיטסבורג והשתקע בגרסי - סיטי . 
הדיוקן שמפרסם הניוזדיי מתבסס על עשרות ראיונות ותשאולים שנערכו עם אנשים 
שהכירו את נוסייר מאז היגר לארצות - הברית ביולי 1891 . לדבריהם , זכור 
להם נוסייר כצעיר שקט , נוח לבריות ועליז , שלא הקפיד על מצוות הדת המוסלמית . 
רק לאחר שפגש ידיד נעורים שהיה מוסלמי קנאי , החל לבקר תכופות במסגד והפך 
לדתי . מכריו אמרו כי נוסייר נשא עמו רגשי עוינות כלפי ישראל מאז ילדותו 
כאשר משפחתו שהתגוררה בפורט - סעיד נאלצה לעזוב את העיר כתוצאה מהפצצות חיל 
האוויר הישראלי . המשפחה עקרה לקהיר , וכאשר שב האב לפורט - סעיד נשאר 
נוסייר עם אמו בקהיר . הוא היגר לפיטסבורג בה התגורר דודו ועבד תקופה ארוכה 
בחנות תכשיטים . הדוד ניתק את קשריו עם נוסייר לאחר שגילה כי הוא מפיץ רכילות 
על משפחתו . נוסייר פוטר ממקום עבודתו בנימוק כי הוא מתרשל . אשתו היא צעירה 
אמריקאית ממוצא גרמני - קתולי שהתאסלמה והפכה למוסלמית קנאית . היא התגרשה 
מבעלה שהיה שוטר במשטרת פיטסבורג . מכרי הזוג אומרים כי חיי הנישואין של 
נוסייר הם טובים ואשתו מאוד מסורה לו . לחוקרי הרצח אמרה כי בהתאם למצוות 
הדת המוסלמית היא לא התעניינה במעשי בעלה ולא ידע כי הוא נסע למנהטן כדי 
להשתתף בהרצאה שנשא מאיר כהנא מתוך כוונה להתנקש בחייו . העיתון כתב עוד 
כי שרשרת של אכזבות ותסכולים , בעיקר כתוצאה מפיטורים ממקומות עבודה ותאונת 
עבודה קשה , הפכו את נוסייר לאיש מריר ומתבודד שנזקק לטיפול פסיכיאטרי . 
לדברי העיתון , המסתמך על מקורות באף . בי . איי , לא נמצאה עד כה הוכחה 
לקשר כל שהוא בין נוסייר לגורמים אחרים . יחד עם זאת , טען אחד מחבריו , 
מואב אלסאדאט , כי בהתחשב באופיו של נוסייר קשה להאמין כי פעל לבדו ויזם 
את הרצח בלי עזרה מבחוץ . " לדעתי מישהו ניצל אותו , וייתכן כי הציעו 
לו סכום כסף גדול . הוא בכלל לא היה אדם המסוגל להתנקש בחיי מישהו " . 
