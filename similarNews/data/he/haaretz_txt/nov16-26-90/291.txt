הסתדרות עובדי מדעי החברה והרוח ( מח"ר ) מאשימה את הנהלת התעשייה האווירית 
בניסיון להתערב בבחירות לנציגות העובדים באמצעות העברת עובדים מדירוג מוסמכי 
מדעים ( ממ"שים ) לדירוג מהנדסים , וכך להקטין את מספר בעלי זכות הבחירה 
של סקטור זה לבחירות הקרבות לארגון העובדים . נציגי סקטור הממ"שים נמנו על 
העומדים בראש המאבקים המקצועיים כנגד ההנהלה . בתלונה למנכ"ל התע"א , משה 
קרת , טוען מזכ"ל הסתדרות עובדי החברה והרוח , יעקב אוניקובסקי , כי הובא 
לידיעתו מפי חברי הסתדרות המח"ר המדורגים בדירוג הממ"ש והמועסקים בתעשייה 
בתע"א , כי הנהלת התע"א , וליתר דיוק אגף כוח - אדם בחברה , מעביר אותם 
מדירוג של מוסמכי מדעים שונים , לדירוג של מהנדסים . קפידבינמתיחות רבה 
שוררת בתעשייה האווירית בירושלים בין ועד העובדים לבין ההנהלה , ונראה כי 
אם לא יחול שינוי ברגע האחרון יוכרז סכסוך עבודה . אנשי הוועד ומועצת פועלי 
ירושלים זועמים על שאין ההנהלה מצמצמת את מספר העובדים שהיא מעסיקה באמצעות 
קבלן . מזכיר מועצת הפועלים , שמעון צוריאלי , הודיע כי לא יהיו ויתורים 
בנושא זה , וכי המועצה רואה בהעסקת עובדים באמצעות קבלנים פגיעה חמורה בעובדים 
הקבועים , ריקון חוק שירות התעסוקה מתוכנו ופגיעה בסמכויות לשכות התעסוקה 
הממלכתיות . צוריאלי ציין כי גם עובדיו של הקבלן נפגעים , משום שהקבלן 
משלשל לכיסו את ההפרשות ממשכורותיהם המיועדות לזכויות סוציאליות . 
