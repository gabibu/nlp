וארי קוב , קווינסלנד ( רויטר ) . האמריקאים ריק ליץ וגים פי , אלופי 
ווימבלדון ונציגי ארה"ב בגביע דייויס , נוצחו כאן באורח לא צפוי על ידי 
בני ארצם סקוט דייויס ודייויד פייט ברבע גמר הטורניר העולמי בזוגות . דייויס 
ופייט ניצחו 76 , 36 , 64 ולמעשה הבטיחו את מקומם בחצי הגמר . הצמד הצרפתי - 
שווייצי גי פורזה ויעקב לאסק גבר על הדרום אפריקאים פיטר אולדריץ ודני ויסר 
63 , 75 . הקנדים גלן מיציבטה וגראנט קונל הדיחו את האוסטרלים מרק קראצמן 
ודארן קאהיל 64 , 57 , 64 . הצמד הספרדי סרחיו קאסאל ואמיליו סאנצס גבר 
על הדרום אפריקאים ניל ברואד וגארי מילר 67 , 63 , 76 . בטורניר משתתפים 
שמונת הזוגות הבכירים בעולם . חצי הגמר יהיה בשבת , בין שני הצמדים שעלו 
מכל אחד משני הבתים . ניל פרייזר , קפטן נבחרת אוסטרליה , קבע את ארבעת 
הטניסאים שיופיעו בסוף החודש בפלורידה , בגמר הגביע נגד ארה"ב : פאט קאש , 
דארן קאהיל , ריצארד פרומברג וואלי מאסור . 
