יוהאנסבורג ( ע"ר ) . אלפי שחורים משבט הזולו התכנסו אתמול לעצרות המוניות , 
כדי להפגין את עוצמתם ולהשמיע את התנגדותם לקונגרס האפריקאי הלאומי . בני 
השבט הניפו סיסמאות כתובות כמו " בני הזולו באים , מאנדלה פנה את הדרך " . 
בעצרת שהתקיימה באיצטדיון של עיירת השחורים סוואטו , שליד יוהאנסבורג , 
הופיעו לוחמי הזולו תוך הנפת כידונים , גרזנים ואלות . העצרת כונסה לאחר 
42 שעות של הפגנות אלימות ביוהאנסבורג . עד כה נודע על אדם אחד שנורה למוות , 
כנראה בשוגג על - ידי חברו , בעת שגדודי הזולו הנקראים בשפתם אמפי , 
הפגינו אחווה תוך היערכות נגד הקונגרס האפריקאי הלאומי בהנהגת מאנדלה . 
המשטרה לא התערבה ו000 , 5 תומכי תנועת השחרור אינקאטה של בני שבט הזולו , 
רצו ברחובות סוואטו תוך הנפת כידונים וגרזנים . שני שחורים נהרגו ו02 נפצעו 
בשבת במרכז קניות ביוהאנסבורג , בהתנגשות עם המשטרה והצבא שבאו לפזר הפגנה 
נגד העירייה . הקונגרס האפריקאי הלאומי ובני בריתו מאשימים את המועצה המקומית 
של סוואטו , הנשלטת על ידי בני הזולו , בשחיתות ובסיוע למדיניות האפרטהייד . 
קרבות הרחוב נמשכו שעות והמפגינים זרקו אבנים ובקבוקים על כוחות הבטחון . 
תושבי הבתים הסמוכים הצטרפו וזרקו מן הקומות העליונות בקבוקים , לבנים 
וגושי בטון על השוטרים והחיילים שהגיעו כתגבורת . 
