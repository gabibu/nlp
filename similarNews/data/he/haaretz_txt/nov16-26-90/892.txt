מנכ"ל החברה , שאול עמית , שמסר נתונים אלה , מעריך כי היקף קבלת העבודות 
הגדיל משמעותית את מלאי העבודות של החברה , המאפשר עתה פיתוח היקפי הפעילות 
בכל תחומי ההתמחות שלה בנייה למגורים , הנדסה אזרחית , תשתיות , סלילה 
ומבנים טרומיים . בין הפרויקטים שהתקבלו , ציין עמית את הפרויקטים הבאים : 
שלב ב בתחנת הכוח בחדרה , יחידות המגורים במתחם ממילא בירושלים , שני 
מרכזים מסחריים גדולים בנתניה ובאשקלון , ביתן הילד בבית - החולים רמב"ם 
בחיפה , בניין מדעי הרוח במכון וייצמן ברחובות , שלב נוסף בכביש עוקף עכו 
וכ006 , 2 יחידות מגורים מסוגים שונים , להקמה בכל חלקי הארץ עבור יזמים 
שונים . סולל בונה נערכת עתה למימוש מרבי של פוטנציאל הביצוע שלה , ולהרחבת 
הפעילות לנוכח היקפי הבנייה החזויים לעולים ולזכאים , והיא שוקדת על החדרת 
שיטות בנייה שיתנו מענה לקיצור משך הביצוע ולהוזלתו . בהקשר לכך , ייתכן 
שהיא תיצור התקשרויות משותפות עם גורמים חיצוניים . 
