" אנגליה היא אי " . במשפט צרפתי שזו הוראתו העברית , היה זיל מישלה , 
ההיסטוריון הגדול בן המאה התשע - עשרה , פותח כל הרצאה על תולדות אנגליה . 
לכאורה לא היה זה גילוי מרעיש ביותר , אך הפתיח הזה היטיב לשמש את ההיסטוריון , 
הסופר והרטוריקן הנפלא הזה . אחרי כל גילוי - אנגליה שכזה הוא היה מתרכז 
במוטיב אחר של תולדות מלכות האי , כשהפיתוח מתקשר תמיד אל נקודת - המוצא , 
אל העובדה הגלויה שעל יסודה נכונה כל ההיסטוריה הארוכה והסבוכה של האיים 
הבריטיים . אם כי מן הראוי לציין , שלטובת הרטוריקה ויתר מישלה על הדיוק 
במונחים הגיאוגרפיים : אנגליה , תחום מוגדר באי הבריטי המרכזי , דווקא 
איננה אי . כך או אחרת , היא היתה בשביל מישלה ובשביל בני - ארצו ובני 
היבשת שלו שלמן ימי כובשיה האירופאים הראשונים , הרומאים תמיד אי : מרתק , 
אפוף ערפילים ואגדות , קרוב לכאורה ובכל זאת זר ומוזר , לא נודע ומושך . 
יותר מזה היתה אנגליה אי מנטלי לא פחות מאשר אי גיאוגרפי לגבי תושביה , 
שמאות שנים נוהגים לתלות בהם את תכונת האינסולאריות , ה"אייות " , ההתרחקות 
המכוונת , ההתבודדות , בין אם מזהירה ובין אם מעומעמת . אך יתר על כן , 
הם עצמם התגאו מאז ומעולם בנידחות ובבדידות הטבעית הזאת שלהם . כמו בעיני 
מישלה גם לגביהם היתה האייות נקודת - המוצא של הזהות הלאומית , יסוד הווייתם 
ופירושה . בנאום הפטריוטי המהולל ביותר בשירה האנגלית הדגיש שקספיר , מתוך 
גרונו של גון איש גונט , את האייות הזאת של אנגליה , את הבדידות הגאיונה 
שלה : " זה כס של מלכים , זה אי מלכותזו ארץ רוממות , מקדש למארסזה גן 
נעול , גן - עדן למחצהזו מצודה אשר הקים הטבעכנגד מגפה ומלחמותזה גזע מאושר , 
עולם מלאזו אבן - חן מוקפת ים של כספהמשמש לה כחומה בצורהאו כתעלה לחסוך 
דרכם של אלההמתקנאים בזו המאושרתזו אדמה ברוכה , זו אנגליה , וגו " ( 
תרגום שמעון זנדבנק ) . אולי לא למותר להזכיר את מה שנשכח לעתים קרובות 
מן המצטטים , גם או במיוחד האנגלים , ביחס קפמאליד4לקטע המלכותי הזה של 
שירת - שקספיר : הוא נתון בתוך נאום של ייאוש ונבואת - לב איומה על סופה 
של אנגליה , סופו של " האי המלכותי " ושל " הגזע המאושר " השוכן בו . 
דווקא בימים אלה טוב לקרוא את נאומו של גון איש גונט בשלמותו , ולא להסתפק 
בקטע הארגמן מתוך " המלך ריצרד השני " . האנגלים של היום , הגזע המדורדר , 
שספג מכות רבות כל - כך במאה הזאת , שוב אינם יכולים לשמוח באייות שלהם 
כמו ששמחו בה אבותיהם . לעתים קרובות הם רואים את חסרונותיה יותר מאשר את 
יתרונותיה . ואולם שמעתי פעם איש אנגלי פשוט מתייחס לשאלה , מה תעשה המנהרה 
תחת תעלת למאנש ( שהם מכנים התעלה האנגלית , כמובן ) לאופי של מדינתו . 
מה היה קורה , שאל האיש , מגינה של האינסולאריות , אילו היתה קיימת מנהרה 
כזו לפני חמישים שנה ? כלום לא היה היטלר מצליח לכבוש את האיים הבריטיים 
כולם , כפי שכבש את איי - התעלה הקטנים ? המצדדים הנלהבים במנהרה עברו 
לסדר היום על ההשגה של האינסולארי האחרון , אך הערתו נראתה לי עמוקה יותר 
מן הלהט הפאן - אירופי השטחי שלהם . כך או אחרת , זה נגמר . לפחות בתחום 
הגיאוגרפיה . ב03 באוקטובר , בשעה שבע וחצי בערב ( שעון אנגליה המפגר 
אחרי השעון היבשתי בשעה ) חפרו המהנדסים האנגלים את הסנטימטרים האחרונים 
שבין שני חלקי המנהרה , ונוצרה הזיקה הגיאוגרפית בין היבשת לאיים הבריטיים . 
הפתח שנוצר ביום הזה היה צר מאוד , כך שאפשר היה רק " להריח קצת שום " , 
כפי שהתבטא אחד החופרים האנגלים . רק בינואר יורחב הפתח הזה לכדי מעבר 
נוח לאדם . אז ייפגשו במקום החיבור שני ראשי המדינות , פרנסואה מיטראן 
ומרגרט תאצר , ובלחיצת יד יאשרו את הזיקה היבשתית . העיתונים ידעו להזכיר 
שבכך התגשם רעיונו של מהנדס מכרות צרפתי , אלבר מתיה , שכבר ב2081 הציע 
לחפור מנהרה מכף גרי - נה בצרפת ועד פולקסטון באנגליה . נפוליאון התלהב 
מן הרעיון , אולי מאותן סיבות שבגינן היה האנגלי האינסולארי מתמלא בחשדות . 
אך דווקא מדינאי אנגלי , צארלס גיימס פוקס , התלהב גם הוא ממנה . אלא 
שפוקס היה אז באופוזיציה , והתוכנית לא יצאה מכלל תיאוריה . אחר כך היו 
עוד ניסיונות ותוכניות רבות שנועדו לקשר את האיים הבריטיים אל היבשת , ובסוף 
תקופת מלכותה של ויקטוריה אף החלו בעבודות קידוח . אחרי קרוב לארבעה קילומטרים 
הופסקו העבודות . המלכה הצהירה שהמפעל כולו הוא סכנה לאומית . עד שקמה 
מרגרט תאצר , האינסולארית אף יותר מן המלכה ויקטוריה , ואף יותר כך אומרים 
מכל מנהיגי אנגליה במאה העשרים , ודווקא היא שנתנה אור ירוק , לחברת מניות 
פרטית כמובן , להתחיל את בניית המנהרה המחסלת את האייות האנגלית . " שום 
אדם אינו אי " , אמר גון דאן , והדברים מקבלים בעיני משנה תוקף כיוון שכתב 
אותם משורר בן המקום . וכיום , אנגליה איננה אי . זה צריך יהיה , אם 
אמנם , להיות משפט הפתיחה של הרצאות חדשות נוסח מישלה על המוטיבים המרכזיים 
של ההיסטוריה האנגלית , שתהיה מעתה ואילך היסטוריה אירופית לכל דבר . לגבי 
האנגלים היתה " האירופיות " שלהם תמיד מוטלת במין ספק מוזר : האליטה תמיד 
ראתה עצמה כחלק מאירופה , אך בשביל האיש הפשוט אירופה היתה , ועודנה , 
עולם זר שאין הוא מזדהה עמו . הניגוד הזה התבטא בכך שבעוד באליטות האנגליות , 
החברתיות והאינטלקטואליות , היתה תמיד מגמה חזקה של פרנקופיליות , דבקת 
בכל דבר צרפתי , היה הרחוב האנגלי מאז ומעולם שונא - צרפת . לאנגלי הפשוט 
מסמלת צרפת את כל התועבה שבעולם . בשבוע שחוברו שני חלקי המנהרה יצא העיתון 
" סאן " , המבטא הגס וככל הנראה האמין למדי של הרחוב הלונדוני המזוהם ביותר , 
בשורה של מאמרים יוקדי שנאה לצרפת , אחד מהם בעל הכותרת , שאפשר לתרגמה 
כ"תצפרדעו מכאן ! והנה נראה שאלה הימים האחרונים של הקסנפוביה האנטי - צרפתית : 
בקרוב יצטרך איש הרחוב האנגלי , קורא ה"סאן " הסמרטוטי , לשנות את השקפת - 
העולם האנגלו - צנטרית שלו . עכשיו אנגליה היא חלק ונחלה של אירופה , גם 
במובן הגיאוגרפי . רוב האליטות צוהלות . ה"כניסה ליבשת " מבטיחה , על 
פניה , יתרונות כלכליים ברורים . אך שמא תתגשם דווקא עתה נבואת גונט על 
אנגליה , זו שבעיני רוחו ראה אותה " חכורה , שכורה כמשק דל . . . הנה 
הוקפה קלון , כתמים של דיו , חוזים של קלף רקוב . זו שהביסה אחרים הנההביסה 
את עצמה לדראון " . ביום שחוברה אנגליה ליבשת נשאה תאצר בפרלמנט את נאום הסיכום 
בעקבות כנס רומא של ראשי הקהילה האירופית , שנערך שבוע קודם לכן . בכינוס 
הזה היא הודיעה שאנגליה לא תסכים בשום פנים ואופן לתוכניתו של היו"ר הצרפתי 
של הוועדה האירופית , זאק דלור , למטבע האירופי המשותף ולבנק האירופי האחד , 
ולכל יתר ההליכים המכוונים לקראת ארצות - הברית של אירופה . ראשי אחת - 
עשרה המדינות האחרות , שנלאו כבר מן ההסתייגויות של תאצר , הודיעו לה באורח 
חד - משמעי שאם אין הם רוצים להצטרף , תיסע העגלה האירופית בלעדיהם . ייתכן 
שהבינו , בסתר לבם , שהצהרותיה האנטי - אירופיות האחרונות של תאצר הן נהמות - 
לב , על - אף שהן נאמרות בשם השכל הישר ומכוונות נגד הרטוריקה האירופית 
האופיינית במיוחד לצרפתים . הרי שבועות מעטים קודם לכן צירפה ממשלת תאצר 
את הלירה סטרלינג למנגנון חילופי - השערים של המטבעות האירופיים , שהוא 
שלב ביניים בדרך למטבע אירופי משותף . משמעותו המעשית של צעד זה , שתאצר 
התנגדה לו בעקשנות במשך שנים , הוא ויתור על עצמאות מוניטרית . ומעתה ואילך 
הוויתור על הלירה שטרלינג הוא ממילא עניין סמנטי בלבד . אך דווקא נוכח הפירוש 
הגלוי של הצעד הכלכלי התעשתה תאצר ויצאה במערכה אנטי - אירופית חריפה . 
בפרלמנט היא הוכיחה את החברים הפרו - אירופאים הרבים במפלגתה , אף יותר 
מאשר במפלגת הלייבור , ואמרה להם : " האם נשלחתם לפרלמנט הזה כדי לוותר 
על ריבונותו ועל כוח המחוקק שלו ? " עוד דיברה על ההפלגות הרטוריות והאידיאולוגיות 
של הוועדה האירופית , על ניסיונה לייסד מעצמה סוציאליסטית בשעה שהסוציאליזם 
קורס במזרח אירופה , וכו וכו , דברים שאמרה לא פעם בעבר , מאז נאומה המפורסם 
בעיר ברוז בנובמבר 8891 . שוב חזרה כמו היה זה מקסם פלאים על המשפט : " אנגליה 
לא תוותר על ריבונותה " . אבל בפועל היא מוותרת יותר ויותר על ריבונותה , 
והכל יודעים זאת . מה שיכול לצאת מן הנאומים האנטי - אירופיים הללו , 
הדגישו מתנגדי ראש הממשלה הבריטית , הוא שלאנגליה לא תהיה משמעות רבה ביבשת 
כאשר תיגרר לשם לבסוף בעל כורחה . יומיים אחרי הנאום המלחמתי הזה ( האחרון ? 
) התפטר סגנה הנאמן של תאצר , סר גפרי האו , מעמודי התווך של המפלגה 
השמרנית , במחאה על מדיניותה כלפי אירופה . " אני חושש שנקטת נימה לא 
נכונה בדברייך על אירופה ברומא ובפרלמנט " , כתב האו , השר האחרון שנשאר 
מן הצוות המקורי של תאצר משנת 9791 , ומי שנחשב להוגה המרכזי של התאצריזם 
כשר - האוצר הראשון בממשלתה . במכתב - ההתפטרות הוסיף : " הרכבת האחרונה 
לאירופה עומדת לצאת . יהיה זה טרגי אם נאחר לעלות עליה " . האו הוא השר הששי 
המתפטר מממשלתה שלקפמאליד4תאצר על רקע הפולמוס האירופי , או האנטי - אירופי . 
התפטרותו חשפה את עומק הקרע בשאלה הזאת במפלגה השמרנית . סוד גלוי הוא 
ששני השרים המרכזיים האחרים בממשלת תאצר בשעה זו , דאגלס הרד וגון מייגור , 
הם " פרו - אירופאים " לא פחות מגפרי האו . הנה כי כן , תאצר מבודדת 
בעמדתה . מקהלת הקולות השמרניים ( על קולות אנשי הלייבור אין מה לדבר ) 
שקראו לה לרדת מן השלטון הלכה וגדלה : " היא שייכת לעבר " , " עתידנו 
הוא באירופה " . עם זאת תאצר עדיין מדברת בקולם של המוני אנגלים , מבטאת 
את חשדם לא תמיד חשד שווא , כפי הנראה כלפי אירופה זו , המאוחדת למראית - 
עין , המתבססת בבריסל ובשטרסבורג תחת שלטונה של ביורוקרטיה אדירה , והעוברת 
אט - אט לפרנקפורט ולברלין , שני מוקדי - הכוח האמיתיים של אירופה . האומנם 
חלפה שעתה של אנגליה כ"אנטי - אירופה " ? כך גורסים כלי התקשורת לרוב , 
וכל האליטות השלטוניות . כך גורסת מפלגת הלייבור , הלוטשת עיניה לשלטון 
ורוכבת בין השאר על הגל הפרו - אירופי , אף שעד לפני זמן קצר היתה היא עצמה 
מפלגה אנטי - אירופית נחרצת , שבשעתה התנגדה אפילו לכניסה לשוק המשותף . 
כיום , בתור " מפלגת העתיד " , היא מצהירה חזור והצהר על האירופיות שלה . 
עם זאת , גם בלייבור ניטש פולמוס , אך גם מהוסה יותר , על ההצטרפות המלאה 
לאירופה . קשה לשער שהיסטוריוני העתיד לא יקשרו את שני האירועים שהתחוללו 
באותו יום : חיבורה הפיסי של אנגליה ליבשת , ונאומה האנטי - אירופי קריאת 
הקרב האחרונה של מנהיגה שהגיעה לקצה הדרך של מי שכונתה פעם בודאיקה של ימינו , 
על שם המלכה של השבט הקדום שישב במרכז אנגליה והתקומם בהנהגתה נגד הפלישה 
הרומית . הרומאים ניצחו אז , אנגליה הוכנעה לראשונה על - ידי כוח אירופי , 
ובודאיקה המובסת הרעילה את עצמה . ברומא נחלה גם מרגרט תאצר את מפלתה האירופית , 
אך ספק אם סופה יהיה דרמטי כל כך כמו זה של המלכה בת המאה הראשונה . מי 
יודע , אולי גם היא , אחרי שתובס , תפרוש לבית חדש , דוגמת מתעשרים אנגלים 
רבים , בצרפת או בספרד . 
