לוס אנגלס ( מיוחד ל"הארץ " ) . נשיא ארה"ב גורג בוש הביע עניין בשיפור 
יחסי הידידות בין ארה"ב לבין ישראל , בשיחת טלפון עם נשיא ישראל חיים הרצוג . 
השיחה התקיימה שלשום ביוזמת הנשיא האמריקאי , שעה קלה לפני צאתו לצכוסלוסקיה . 
היא תוארה על - ידי מקור דיפלומטי בכיר בפמליית הרצוג " ידידותית וחמה " . 
בוש בירך את הרצוג על בואו והביע צער על שפגישתם המיועדת לא יצאה לפועל ( 
בשל התחייבויות קודמות של הרצוג בטוקיו ) . . נשיא ארה"ב גם אמר שהוא 
מעריך את המאמצים שעושה ישראל לסיים את הבעיות שהתעוררו במועצת הביטחון כתוצאה 
מהחלטת הגינוי נגדה . לדבריו , " יש לנו עניין משותף שמועצת הביטחון תתמקד 
עתה במשבר במפרץ הפרסי " . הרצוג תבע מ000 , 3 צירי העצרת הכללית של מועצת 
הפדרציות היהודיות הנערכת בסאן - פרנסיסקו לעשות יותר למען קליטת יהודי בריה"ם 
בישראל . " אין פלא שהאשליות הרווחות בקרב רבים ממנהיגי ארה"ב ומערב אירופה 
בכל הקשור למזה"ת ממלאות אותנו ספקות . ככלות הכל בוואשינגטון , בבירות 
אירופה וכמעט בכל חדרי המערכות של העיתונים הגדולים במערב , טעו אנשים שוב 
ושוב בבואם להעריך מה יקרה במזה"ת ובאזורי עולם אחרים . מדוע אנו אמורים 
להניח שכעת הם מבינים טוב יותר את הבעיות בפניהן אנו ניצבים ? מדוע אין 
הם מתמלאים ענווה ומסכימים לכך שהרקע של מדינתנו הקטנה הופך אותנו למומחים 
טובים מהם בנושא ? " שאל . מחיאות כפיים ושירת " הבאנו שלום עליכם " 
קידמו את הנשיא עם כניסתו לאולם הוועידה , האמורה להינעל היום . " לדעתי , 
לא עשינו כל מה שהיה בידנו לעשות כדי לעמוד באתגר ההיסטורי . אני חייב 
לשאול אתכם , ידידי , האם אתם מקריבים את הקרבן הדרוש ? ההשלכות ההיסטוריות 
הן עצומות " . הנשיא אמר כי מנהיגי המערב מסרבים להכיר בכך שדעותיו של אש"ף 
בכל הקשור לעתידה של ישראל זהות לדעותיו של סדאם חוסיין בנושא זה . הוא 
שיבח את מדיניותו התקיפה של נשיא ארה"ב גורג בוש נגד סדאם חוסיין וניבא כי 
" מתקפה החלטית " תביא להתמוטטות צבאו . הרצוג תבע ממאזיניו לא לעבור 
לסדר היום על גילויי האנטישמיות המתחדשים ובכללם היחס לה זוכה ישראל באו"ם 
ודרבן אותם לא לשכוח את אתגרי החינוך היהודי . הנשיא גם שיבח את הנהגת הפדרציות 
על שבחרה לדון בשינוי שיטת הבחירות בישראל ( שלשום הרצו בנושא זה ח"ך יצחק 
רבין וסגן שר החוץ , בנימין נתניהו ) וסיפר על ניסיונו בנושא . " אחת 
התביעות החשובות ביותר בחברה הישראלית כיום היא שינוי רדיקאלי בשיטת הבחירות " , 
קבע . דבריו אלה זכו לתשואות רמות . בהמשך נאומו נזף הרצוג במאזיניו על 
שהם נמנעים מלבקר כעת בישראל . " האם זה מוצדק והוגן שאלמנטים רבים ביהדות 
אמריקה כיום מצאו לנכון לבטל בזמן זה את כינוסיהם בישראל ולהרחיק עצמם , 
פיסית , מהמולדת היהודית כשהם מחלישים בכך את שורותינו ? " את שיא נאומו 
הקדיש לעליית יהודי בריה"ם . " תגובתם של יהודי ארה"ב תשקף את כבודו של 
העם היהודי . משפט ההיסטוריה ייחרץ עלינו כעם , לפי התנהגותנו כעת " , 
אמר . את הכנס ביום חמישי בערב ( בוקר יום ו לפי שעון ישראל ) חתם יו"ר 
הנהלת הסוכנות היהודית שמחה דיניץ , בדברי סיכום קצרים וחזקים . הוא קבע 
כי העלייה ההמונית מבריה"ם תהפוך את ישראל לישות של קבע במזה"ת ותסייע לתהליך 
השלום בכך שתגביר את ביטחונה העצמי של המדינה בעת מו"ם . הוא תבע ממאזיניו 
לקיים את ועידת 29 , במלאת 52 שנה לאיחוד ירושלים , בבירת ישראל . " אם 
הנשיא קנדי יכול היה לבוא לברלין ולקבוע אני ברלינאי , מדוע אין יהודי צפון 
אמריקה יכולים לבוא לירושלים ולהכריז , כולנו ירושלמים ? " , שאל , ודבריו 
זכו לתשואות רמות וממושכות . דיניץ תבע מאלפי הצירים לבוא לירושלים בהפגנת 
כוח ומתוך מטרה להוכיח , בעצם מחויבותם , את טעותם המרה של כל המטילים 
ספק בכך שעיר דוד תוסיף להיות בירתה המאוחדת של מדינת ישראל . לאחר פגישתו 
עם צירי מועצת הפדרציות היהודיות נועד הרצוג למשך 04 דקות עם נשיא ארה"ב 
לשעבר רונלד רייגן , במשרדו שבסנצורי סיטי בלוס - אנגלס . קפידבינשני הנשיאים 
החליפו דעות על אירועי הר הבית . " ראיתי בטלוויזיה שהם זרקו שם ממש סלעים " , 
אמר רייגן ושאל : " זה נשק קטלני , למה לא מסבירים את זה ? " בתגובה 
אמר הנשיא הישראלי כי " חלק מהעולם מסרב לשמוע " . הוא הסביר לרייגן את 
דעותיו הידועות בנושא " כפל הסטנדרטים " כלפי ישראל . " סיקור האירועים 
לא היה הוגן " , אמר רייגן . בדרכו לפגישתו עם רייגן נחת הרצוג בשדה התעופה 
בלוס אנגלס וקיבל את מפתח העיר מידי חבר המועצה זאב ירוסלבסקי . השניים הזכירו 
את מוצאם האירי המשותף ודיברו גם על אירועי המפרץ הפרסי . בתום השיחה העניק 
הרצוג לרייגן תבליט כסף של ירושלים וקיבל בתמורה את האוטוביוגראפיה החדשה 
של הנשיא האמריקאי . 
