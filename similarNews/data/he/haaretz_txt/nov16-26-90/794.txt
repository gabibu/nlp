פאריס ( מיוחד ל"הארץ " ) . מנהיג הימין הקיצוני בצרפת , זאן מארי לה - 
פן ( החזית הלאומית ) , זועם על כך ששלטונות צרפת סידרו אותו כאשר שב 
בסוף השבוע מביקור בעיראק ועימו 55 בני ערובה אירופיים . השלטונות הצרפתיים 
הורו למטוסו של לה פן , שביקש לנחות בשדה התעופה של שטרסבורג שם הוא מכהן 
כראש סיעות הימין האירופיות , לסטות מדרכו ולנחות בשדה התעופה המרוחק יחסית 
של מלוז . לה פן שביקש לנצל את שובו לצרפת כדי להראות את כוחו כשממתינה 
לו קבלת פנים גדולה ונציגים רבים של התקשורת , נותר מאוכזב עד מאד . בשדה 
התעופה של מלוז התבטא לה פן כי הרפובליקה הצרפתית " רקובה " , " עלובה " 
וכי התנהגות זו מזכירה " מזימות של דיקטטורה " . בני הערובה שבאו עם לה 
פן הם ברובם אנגלים , איטלקים וגרמנים . אין ביניהם אף צרפתי וזאת מאחר 
שמנהיג עיראק סדאם חוסיין שיחרר לפני שבועות אחדים את כל בני הערובה הצרפתים . 
במסיבת עיתונאים שקיים לה פן עם שובו , הוא סיפר על פגישתו עם מנהיג עיראק , 
אותו הוא רואה כאדם פתוח וחם . לדבריו , סדאם מוכן לקיים משא ומתן בלא 
תנאים מוקדמים . לה פן יצא בראש משלחת של סיעות הימין הקיצוני בפרלמנט . 
יצויין כי מזה שבועות מבקש לה פן לצאת לעיראק כדי להביע את תמיכתו בעמדתו 
של המנהיג העיראקי ולהביא לשחרורם של עוד בני ערובה צרפתיים ואולם שלטונות 
עיראק לא איפשרו לו את הכניסה לארצם . זה היה צעד מחושב על ידי השלטון העיראקי 
המבקש לחזק את היחסים " הידידותיים " שלו עם ממשלת פאריס . חששם של הפוליטקאים 
הצרפתיים היה , כי לה פן עשוי לשוב לפאריס עם בני הערובה ולזכות בכך בניצחון 
פוליטי בעל משמעות רבה באשר לעתיד . העיראקים החליטו איפוא להעניק לראשי 
צרפת מחווה לא לאפשר ללה פן את הניצחון הזה . עתה כשכל בני הערובה הצרפתיים 
כבר בבית , נסיעה של לה פן לבגדאד היתה פחות חמורה בעיניהם של ראשי המפלגות 
בצרפת וההון הפוליטי שהוא עשוי לצבור מנסיעה כזו מוגבל למדי . 
