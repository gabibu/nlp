משרד האוצר יגיש בימים הקרובים לכנסת את התוכנית הכלכלית שגיבש שר האוצר , 
ושאושרה בממשלה לפני חודשיים . ועדת הכנסת תחל לדון השבוע בסעיפי התוכנית . 
שר האוצר , יצחק מודעי , יופיע לפני הוועדה רק בשבוע הבא , עם שובו 
מארצות - הברית . הכנסת אמורה להתחיל השבוע לדון בקריאה ראשונה בהצעת החוק 
למיסוי שוק ההון . לאחר אישור הכנסת , תובא הצעת החוק לדיון בוועדת הכספים , 
ולאחר מכן תוחזר לכנסת . ההצעה כבר אושרה על - ידי ועדת שרים ממשלתית מיוחדת 
שדנה בה . הצעת החוק גובשה בשבועות האחרונים בנציבות מס ההכנסה ובאוצר , 
והיא אמורה להחליף את תקנות שעת החירום שעליהם הוחלט במסגרת התוכנית הכלכלית 
מה31 בספטמבר . התקנות היו בתוקף ל3 חודשים , ותוקפן אמור לפוג בעוד שלושה 
שבועות ( ב31 בדצמבר ) . בתקנות החירום נקבע בין היתר כי על כל הגופים 
המוסדיים הפועלים בשוק ההון ( כמו קופות גמל , קרנות פנסיה , חברות ביטוח 
ומלכר"ים ) יוטל מס של % 02 על הרווחים הריאליים . עוד נקבע כי מס כזה יוטל 
גם על רווחיהם הריאליים של המשקיעים בתוכניות החיסכון . יוזמות חקיקה נוספות 
בנושא מיסוי שוק ההון שאותם התכוונו להוציא אל הפועל נוגעות להטלת מס רווחי 
הון גם על בעלי עניין . גם על ההפרשות הסוציאליות מגובה מסויים ומעלה יוטל , 
לפי התכנון , מס . 
