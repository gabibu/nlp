עוזי בר ועדי שטיין , מטובי המהנדסים בחברה עתירת ידע שמפעלה בהרצליה פיתוח , 
עקרו מישראל בראשית הקיץ עם משפחותיהם , והצטרפו למאות רבות של ישראלים 
מצטיינים בתחומם , העושים חיל בעמק הסיליקון בארה"ב ובמרכזים טכנולוגיים 
אחרים במדינה זו ובקנדה . לא השכר היה המניע לעזיבתם . נכון שכאן השתכרו 
סכום העולה על 000 , 7 ש"ח ובארה"ב הם משתכרים בשיעור העולה לפחות פי חמישה , 
אך את הכף הכריעו שיקולים מקצועיים אחרים . את מקומם של בר ושטיין מילאה 
הנהלת החברה , בלית ברירה , בשני מהנדסים אחרים , שהתאימו פחות לתפקיד . 
בשנים האחרונות הוחמר תהליך נטישתם של טובי המהנדסים ואנשי המחקר והפיתוח 
את התעשייה הישראלית . מבין עשרות אלפי מהנדסים , הנדסאים , טכנאים ומדענים , 
עוזבים מדי שנה מאות ודווקא הם השמנה וסלתה של הקהילה המדעית כאן . נשיא 
מכון ויצמן למדע , פרוף חיים הררי , מציין שנשירת כוח האדם הטכנולוגי חופפת 
אמנם את היקפי הירידה של בעלי מקצועות אחרים כגון נהגי מוניות או יזמים קטנים , 
אך בניגוד לכל המקצועות , רק בתחום הטכנולוגי והרפואי עוזבים הטובים ביותר . 
קפידבינבפקולטות למדעי הטבע , ההנדסה והחקלאות שבאוניברסיטאות וכן בטכניון 
ובמכון וייצמן , פועלים בסך הכל 005 , 2 אנשי סגל בעלי תואר ד"ר ומעלה , 
אומר פרוף הררי . מהם 001 עד 002 הנמנים עם הצמרת העולמית , קרי אין 
מדען שלא שמע עליהם ואינו יודע מה הם עושים . מדי שנה מאבדת ישראל שלושה 
עד חמישה אנשים הנמנים עם קבוצת צמרת זו . כל אחד מהם , מטעים פרוף הררי , 
מוביל בתחומו , יוצר אסכולה שלמה של מחקר מדעי ומעמיד דורות של אנשי מקצוע . 
כמעט כולם נודדים לארה"ב , מעטים נקלטו גם בגרמניה . עד לפני 01 שנים , 
טוען פרוף הררי , עקרו מישראל בעלי מקצועות טכנולוגיים ומדענים , שנמנו 
לאו דווקא עם הנבחרת . השינוי במגמה שהתבטא בנדידת העילית דווקא , החל 
בשנים האחרונות . הסיבות לעזיבה אינן אחידות . אנשי המחקר שביניהם עזבו 
בגלל תנאי המחקר הנשחקים והולכים , כדבריו . מדובר בהעדר ציוד מדעי נאות 
ובעיות הקשורות במכשור , איכות המעבדות , כוח האדם העומד לרשות המדענים 
וסיוע טכני . ואילו אנשי המקצוע בתעשיות ההיי - טק עוזבים בגלל תנאי עבודה , 
אך לא שכר . יש העוזבים בשל תחושה כי יכולתם להשפיע על מדיניות המחקר והפיתוח 
בחברה מוגבלת מדי . פרשה לא פחות כאובה , מטעים פרוף הררי , כרוכה בעלייתם 
ארצה של יהודי בריה"ם . אמנם כ%04 מעולי בריה"ם הם אקדמאים , וזה טוב . 
ומבין האקדמאים העולים , חלקם של המהנדסים והרופאים מגיע ל%47 , וזה יפה 
מאד . אך העילית שבין מדעני הפיסיקה , הכימיה , מחשבים , אנרגיה , בילוגיה , 
הנדסה , טכנולוגיה ויתר התחומים אינה עולה לישראל , אלא מעדיפה את ארה"ב . 
מכון וייצמן עצמו קלט בשנה וחצי האחרונה 05 עולים ברמה טובה , אומר פרוף 
הררי . ואולם " הכוכבים " , שכמה מהם מרים לו אישית , פנו לנו עורף . 
קפידבין " איבוד המצטיינים , כמוהו כלאבד את מנדסדורף ואת גלעד בלום מענף 
הטניס " , אומר פרוף הררי . " או קח דוגמא מעולם המוסיקה : אילו התיישבו 
בארץ הכנרים והפסנתרן צוקרמן , פרלמן , מינץ ובירנבוים , היתה ישראל הופכת 
למרכז המוסיקלי החשוב בעולם . " כך במחקר והפיתוח . לעתים יש מצב שבו 
יש בידם של 5 עד 01 אנשים לקבוע אם הארץ היא מרכז מדעי - טכנולוגי , או 
מדינה פרובינציאלית . כשבזרם היורדים נמצאים מדי שנה אחדים מטובי המדענים , 
הנזק הנגרם למחקר והפיתוח קשה לתיקון במונחים של שנים רבות " . יו"ר ועדת 
העבודה והרווחה של הכנסת , אורה נמיר ( מערך ) , טוענת שירידה של מדענים 
גברה מאז המכה שנחתה של מפעלים המייצרים מערכות ביטחוניות , בגלל הקיצוצים 
בתקציב הביטחון . חוק שהעביר נשיא ארה"ב לשעבר , רונלד רייגן , אשר קבע 
כי מדינות הנהנות ממענקים אמריקאיים חייבות לרכוש מוצרים בארה"ב , פגע קשות 
ברפא"ל , שהעסיקה מהנדסים וחוקרים ברמות הגבוהות ביותר , אך גם בתדיראן 
ובסולתם . בעמק הסיליקון מצוי גרעין קשה של מי שהרים תרומה סגולית , אולי 
מכרעת , לרמתה של רפא"ל . שר המדע , פרוף יובל נאמן , שלף שלשום בוועדת 
העבודה והרווחה של הכנסת את שפן האיום בהתפטרות מכהונתו אם לא יוזרם למשרדו 
תקציב של 92 מיליון דולר לקליטת 000 , 2 עולים מדענים . אם להסתכם בנבואה , 
לא זו תהיה העילה להתפטרות אפשרית של נאמן בעתיד , ובריחת העילית שבמוחות 
תמשיך להטריד את התעשיות עתירות הידע ואת הקהילה המדעית בישראל . 
