משרד הפנים ימנה רואה - חשבון לבדוק את ספרי החשבונות של המועצה המקומית 
שדרות . אתמול הורה מנכ"ל משרד הפנים דב קהת להעביר למועצה מקדמה על חשבון 
כספים שיגיעו לה מתקציב מענק האיזון . העברת הכספים תאפשר למועצה לשלם לעובדים 
את משכורות אוקטובר , ולהביא להפסקת השביתה שבה פתחו אתמול עובדי המועצה 
והמורים העל - יסודיים בעיירה . במשרד הפנים ציינו אתמול כי מועצת שדרות 
קיבלה מעל ומעבר למגיע לה , ולא היתה סיבה מוצדקת לאי - תשלום השכר במועד . 
למשרד הפנים דווח מחברי מועצה שבאופוזיציה על ניהול בזבזני שמתנהל כביכול 
כיום במועצה . רואה החשבון שמינה משרד הפנים יבדוק אם אכן יש בסיס להאשמות 
אלה נבהתאם לממצאים יוחלט במשרד הפנים כיצד לנהוג במועצה . יצויין כי לפני 
שבוע מינה משרד הפנים מורשה חתימה מטעמו , שיבקר ההוצאות במועצה מקומית 
אחרת מדרום הארץ ירוחם . 
