לפני כחמישה חודשים יצאה לשוק בצנעה קלטת חדשה של רונית אופיר , זמרת אלמונית 
למדי המבצעת משירי נתן יונתן . מרבית הלחנים בקלטת חדשים ( חתומים עליהם 
חנן יובל , שם - טוב לוי , שלמה יידוב , יצחק קלפטר , רם גורן וחיים 
לוי ) וכמה מהם מוכרים ( " האיש ההוא " , " שיר אהבה ישן " ועוד ) . 
המופע , " צריך לחזור " , המתבסס על שירי הקלטת , בהפקה קומפקטית של 
שתי גיטרות אקוסטיות וכלי הקשה , מועלה בהצלחה כמעט ארבעה חודשים . הוא 
מכור מראש לכשלושה חודשים וזכה לכמה ביקורות טובות מאוד . אופיר , כיום 
בת 83 , מספרת שבמשך שנים התלבטה באשר לכיוון האמנותי המתאים לה . לאחר 
הצבא למדה משחק ב"בית צבי " ומשם הגיעה לתיאטרון הקאמרי , לסדרת תפקידים . 
בצד המשחק זימרה במופע " שלושים שנה ושיר " . אופיר : " כל אותה תקופה 
לא הצלחתי למצוא את הפוקוס הנכון לעצמי . חיפשתי כל הזמן . התלבטתי בין 
משחק , זמרה ותנועה . דחיתי הצעות לתפקידים גדולים בשתי הצגות של הקאמרי 
ולבסוף החלטתי לנסוע לארה"ב , שם השתלמתי שנתיים בתנועה " . כאשר חזרה מארה"ב 
היו התיאטראות מלאים בשחקנים חדשים . ההזדמנות שניתנה לה ככשרון צעיר לאחר 
תקופת הלימודים הוחמצה . " הביטחון העצמי שלי החל לרדת . התחלתי לחשוב 
שאין לי היכולת הדרושה להיות אמן אמיתי ומצליח " . תפקיד קטן בהצגה " מאחורי 
הגדר " , בתיאטרון הבימה , היה הקשר האחרון של אופיר עם התיאטרון . היא 
ניהלה מסעדה ונראה היה שלא תחזור אל הבמות . ב6891 נישאה למפיק אמנון ברנזון 
ובאביב 78 נולדה בתם . באירוע זה רואה אופיר את נקודת המפנה . " משהו 
השתחרר בי . התבוסתנות התפוגגה ואת מקומה תפסה המון שמחת חיים . פתאום 
הרגשתי שאני שרה טוב מבעבר ויותר ויותר היה ברור לי שזה הכיוון שבו אני רוצה 
להמשיך " . צעדי הגישוש הראשונים נעשו , ביוזמתו של ברנזון , בשלישיית 
" העגורים חוזרים " שהופיעה במועדון בהרצליה , שם תירגלה אופיר , לדבריה , 
קשר עם הקהל . ההפקה הנוכחית דרשה העזה . " רק רוקנרול מאפשר כאן הפקות 
רווחיות , וזו אינה כוס התה שלי . רציתי משהו אחר , שפונה לקהל שמקשיב 
גם לטקסטים . זה היה הימור . המון אנשים טענו שאנחנו נאיוויים ושניכשל . 
המציאות הוכיחה אחרת " . אמנם , היא אומרת , " גם אצלנו לא הכול ורוד . 
יש גם הופעות עם 04 איש , אבל הסך הכל חיובי להופיע בקצב שלי , גם אם 
מדובר בהופעות מכורות מראש , ולחיות מזה היטב , זה הרבה מאוד בתקופה הנוכחית " . 
את ההצלחה היא תולה בקהל גדול האוהב את שירי ארץ - ישראל , שאיננו קהל 
שירה - בציבור טיפוסי ושהמפיקים אינם מתחשבים דיים בטעמו . עתה היא אוספת 
חומר לאלבום חדש , שיכיל קטעים משל יוצרים שונים . קלטת וידאו , המשלבת 
קטעים מהמופע , צילומים מנופי הארץ וקליפים , תופק בקרוב . ויש גם חלום : 
העלאת מופע של שירי תיאטרון ושירים ממחזות מוסיקליים , שבו יבוא לביטוי 
גם כשרון המשחק שלה . הבחירה בנתן יונתן לא היתה מקרית , לדבריה . היא 
חשה כלפיו קרבה רבה עוד בטרם פגשה בו . כילידת קיבוץ ( המעפיל ) , שיריו 
נגעו בתכנים שעליהם גדלה ודרך הטיפול שלו בסוגיות רגשיות דיברה ללבה . לאחר 
פגישה והיכרות הסכים יונתן לכתוב במיוחד בשבילה שיר חדש , " צריך לחזור " , 
שהצלחתו גררה שיר נוסף , ועוד אחד , ובסך הכל עשרה שירים . 
