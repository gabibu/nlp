נתוני מפקד מבוטחי קופות החולים לא יפורסמו היום כמתוכנן . סגן השר ח"ך 
שמואל הלפרט ( אגודת ישראל ) הממונה על המוסד לביטוח לאומי , נענה ללחצי 
קופת חולים הכללית לא לפרסם היום את נתוני המפקד שערך המוסד בחודש ספטמבר 
אשתקד בשל טענות על טעויות וליקויים שנתגלו בתוצאות המפקד , ובשל הסחבת 
באישור הקריטריונים החדשים לחלוקת המס על פי החלטת הממשלה מיום 9891 . 9 . 
01 , שכוללים הכללת גיל המבוטח , מספר הנפשות במשפחה , קריטריונים שאינם 
כלולים היום בחוק מס מקביל . הדחייה בפרסום תוצאות המפקד גוררת גם דחייה 
בעדכון מפתח חלוקת כספי המס המקביל , שנאמדים בשנת 0991 ב2 מיליארד שקלים 
בין ארבע קופות החולים . הדחייה מבטלת גם את הוראת השר דוד מגן , שהיה 
עד כה מופקד על משרד הבריאות , שהורה לנכות מדי חודש 01 מיליון שקלים מחלקה 
של קופת חולים במס המקביל . במוסד לביטוח לאומי דוחים את הטיעונים כי המפקד 
לא מהימן , וטוענים שהוא נעשה בדייקנות . 
