ניסיונותיה של עיראק לפתח פצצה גרעינית ישאו פרי תוך שלוש עד חמש שנים . 
עיראק מייעדת את טילי הקרקע - קרקע שהיא מפתחת , כגון התמוז 1 והקונדור 
2 , לשאת גם ראשים גרעיניים , ובתוך 501 שנים צפויה עיראק להשלים את הקמתו 
של מתקן העשרת אורניום , אשר יאפשר לה לייצר אורניום מועשר בדרגה המתאימה 
לנשק גרעיני . פרטים אלה מגלה מחקר חדש של דניאל לשם , " טילי קרקע - קרקע 
בעיראק " , שהתבצע במסגרת המרכז למחקרים אסטרטגים ע"ש יפה באוניברסיטת תל 
אביב . לשם מגלה כי בתחום הראשים הקרביים הבלתי - קונוונציונאליים משקיעה 
עיראק מאמצים רבים בפיתוח ראשיים כימיים ובמקביל מנסה לפתח ראשים מתאימים 
לפיזור אמצעי לוחמה ביולוגיים . גידול משמעותי חל במספר משגרי טילי הקרקע - 
קרקע של עיראק . לשם מעריך כי בידי עיראק כ05 משגרי טילים , ניידים ונייחים . 
וזאת בנוסף ל42 עד 63 משגרי טילי סקאד מקוריים שניתן להתאימם לצורך הובלה 
ושיגור של טילי " אל - חוסיין " ו"אל - עבאס " . חלק ניכר ממשגרים אלה הוצב 
במערב עיראק , כך שמטרות בתחום ישראל יהיו בטווח הטילים העיראקיים . " אל - 
חוסיין " הוא טיל באליסטי לטווח של 006 - 056 ק"ם ו"אל - עבאס " הוא טיל 
בעל טווח של 058 - 009 ק"ם . שני טילים אלה פותחו בעיראק על בסיס טילי הסקאד 
הסובייטיים . חששם של העיראקים מהשמדת המשגרים של טילים מסוג זה על ידי 
חיל האוויר הישראלי עלול להאיץ בצבא העיראקי לשגר כמות גדולה של טילים כבר 
בשלב מוקדם של העימות . העיראקים ממשיכים בפיתוח הטיל הבאליסטי הארגנטינאי 
קונדור 2 , גם לאחר שמצרים וארגנטינה פרשו מפרויקט זה . הקונדור 2 הוא 
בעל טווח של 008000 , 1 ק"ם . בנוסף מפתחים העיראקים טיל באליסטי תלת - שלבי 
לטווח של כ000 , 2 ק"ם , המכונה תמוז - 1 . נראה כי את ניסויי הירי של 
הטילים ארוכי הטווח תבצע עיראק במאוריטניה שבמערב אפריקה . מקורות מודיעין 
אמריקאיים דיווחו על פעילות של טכנאים עיראקיים בהצבת משגרי טילים במאוריטניה . 
המחקר מצביע גם על שיתוף פעולה הדוק בין תעשיות הנשק של מצרים ועיראק . 
שיתוף פעולה זה כולל את פיתוחם של טילים מכל הסוגים , ואף את פיתוחו של 
נשק כימי . כמו כן מתברר כי סעודיה היא שמימנה חלק ניכר מתוכנית הגרעין 
העיראקית . המאמץ העיקרי של תעשיית הטילים העיראקית היא בניסיון לשפר את 
ביצועיהם , ובמיוחד את רמת דיוקם , של טילי " אל - חוסיין " ו"אל - עבאס " . 
רמת הדיוק הנמוכה של טילי " אל - חוסיין " בלטה בעת " מלחמת הערים " 
בפברואר - אפריל 8891 , והיא מוערכת בין 000 , 2 ל000 , 3 מטר . עיראק הקימה , 
בסיוע של גורמים זרים , רשת של מפעלים , מתקני מחקר ופיתוח ומתקני ניסויים , 
ייצור והסבת טילי קרקע - קרקע בהשקעה גדולה . עיראק גם עוסקת כל העת ברכש 
בהיקף נרחב של ציוד מתקדם , טכנולוגיות מתקדמות , מערכות ורכיבים לצורך 
זה מן המערב בכל דרך אפשרית , חוקית ובלתי - חוקית , ישירה או עקיפה . 
מומחים ממערב - אירופה מסייעים לעיראק בפרויקטים המתקדמים שלה , וחברות 
אירופיות רבות משתפות פעולה עם ממשלת עיראק . בחלק מהמקרים ממשלות אירופיות 
העלימו עין משיתוף הפעולה הטכנולוגי עם עיראק , לפני שנכנס לתקפו ההסגר . 
בולטת בתחום זה היא צרפת . 
