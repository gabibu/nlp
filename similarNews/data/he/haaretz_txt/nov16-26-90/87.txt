בלדב , שמעון מנחם ( בוארון ) , בן דב , דראפיץ , קורן , קרגיל , 
פקר , בראל ( רוני לוי ) , פול דיוויס , יגאל מנחם , רונן שפירא . 
המנהל : מרדכי שפיגלר ; המאמן : אבי כהן . גילרדי , דוד הרשלקוביץ , 
אקהויז , סגל , מוסטרל ( פליקס חלפון ) , אלי כהן , אבוקסיס , סיני , 
זאנו , אחמד מוסה ( רונן הילל ) , לינהרט . המאמן : אריה בזרנו . 
שפט חיים ליפקוביץ , 000 , 4 צופים , בנתניה . על פי הסטטיסטיקה , לפחות 
מאז בואם של שפיגלר ואבי כהן לנתניה , קבוצה שהפסידה למכבי נתניה ירדה ליגה . 
כך היה לשמשון ולהפועל רמת גן . מאז לא ניצחה נתניה . האם ניתן להקיש 
מכך לגבי הפועל תל אביב ? ביום ששי אותתה נתניה בצמד שערים להפועל תל אביב 
שעליו להשתפר כדי שהסטטיסטיקה תהיה שונה . שכן , על פי משחקו נראה שקשים 
יהיו חייו בליגה . גם המנצחים מנתניה , למרות הנצחון הנאה , אינם יכולים 
לנוח על זרי הדפנה . משחקם עדיין אינו שוטף ויותר מדי דקות מתות במשחק , 
אם כי חל שיפור גדול בכושר הגופני וברוח הלחימה . לנתניה שוער מצויין , 
יעקב בלדב , הנוסך ביטחון רב בהגנה ומחפה על שגיאותיהם של המגינים . רונן 
שפירא , הרכש מחדרה , מתאקלם אט אט בקבוצה וכבש שער בכורה בלאומית . רוני 
לוי לא פתח ונכנס רק במחצית השניה כדי להכניס תנופה מחודשת במשחקה של נתניה . 
בהפועל חזר לשחק המנגר משה סיני לאחר שבועיים של הרחקה . דומה שהפועל משחק 
טוב יותר כשסיני בחוץ . תרומתו למשחק היתה דלה . גילרדי היה אשם בשני השערים 
שספגה קבוצתו , במיוחד בשער השני של אלעד קורן שבעט מ52 מטרים כדור לא חזק 
במיוחד ושולי פשוט נרדם . גם מאלי כהן ומוריס זאנו ניתן לצפות ליותר . 
לינהרט כשחקן חוד יחיד כמעט לא הורגש וגם כניסתו של רונן הילל לא הועילה 
הרבה . נתניה כבשה את שני השערים בחמישים הדקות הטובות שלה . תל אביב לא 
הצליחה לכבוש בארבעים הדקות שבהן לחצה על שער נתניה גם מפני שהשוער בלדב 
מצוי לאחרונה בכושר מצויין . השער הראשון ( 13 ) נכבש בנגיחה של רונן שפירא 
בתום התקפה מתוכננת . לאחר ההפסקה ( 94 ) ביססה נתניה את ניצחונה בשער 
של אלעד קורן שתפס את גילרדי בתרדמה עמוקה . 
