מנכ"ל אל - על , רפאל הר - לב , יצא לביקור בזק בן 84 שעות במוסקווה , 
ממנו הוא אמור לשוב היום . הר - לב הצטרף למשלחת לשכת המסחר מישראל , 
שיצאה באמצע השבוע לבריה"ם . ביקור הבזק נועד לקדם את פתיחת קו התעופה הישיר 
בין שתי המדינות . מנכ"ל אל - על נפגש עם ראשי איירופלוט , חברת התעופה 
הלאומית של בריה"ם . בין שתי חברות התעופה נחתם כבר בעבר הסכם מסחרי להפעלת 
קו תעופה ישיר בין שתי המדינות , אולם ביצועו מותנה באישור פוליטי , הנדחה 
מדי פעם בטיעונים כאלה ואחרים . כך , למשל , נומקה דחיית פתיחת קו התעופה 
הישיר שתוכנננה לתחילת החודש , באירועי הר הבית . מדיווחים ראשונים בכתב , 
שהעביר הר - לב לירושלים , לא השתמע כי הושגה פריצת דרך משמעותית בנושא . 
שר התחבורה , משה קצב , נועד עמו ערב צאתו לבריה"ם . לשר התחבורה הגיע 
באחרונה מכתב משר בכיר בבריה"ם , שחזר על התחייבותה של בריה"ם להפעלת קו 
תעופה ישיר בין שתי המדינות . 
