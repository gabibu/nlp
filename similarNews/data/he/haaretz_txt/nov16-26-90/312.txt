מהבעלות על הקאזינו המפואר טאג מאהאל והעבירם לידי מחזיקי איגרות החוב שלו . 
זהו הניסיון האחרון של טראמף למנוע פשיטת רגל של בית ההימורים המפואר , 
שנחשב ליהלום שבכתר האימפריה העסקית שלו . ההסכם שהושג בסוף השבוע בין 
טראמף לבין נושיו הוכיח כי חרף המשבר הפיננסי הקשה בו שקוע טראמף , הוא 
עדיין ראוי לתואר של אמן העסקות . בשבוע שעבר חל מועד פירעון של 74 מיליון 
דולר שטראמף היה חייב לשלם למחזיקי איגרות בית ההימורים טאג מאהאל , ונראה 
היה כי הוא ייאלץ לפנות לבית המשפט ולבקש הכרזת פשיטת רגל . ברגע האחרון , 
לאחר דיונים קדחתניים עם נושיו , השיג עסקת חבילה מסובכת ומורכבת שחילצה 
אותו מפשיטת רגל מיידית . אך מומחים אמרו כי העסקה היא פתרון פיננסי ארעי , 
וכי טראמף ייאלץ בסופו של דבר לבקש להכריז עליו כפושט רגל . מומחים הטעימו 
כי זו הפעם הראשונה שטראמף הסכים לשתף את נושיו בבעלות על אחד מנכסיו הגדולים , 
במטרה להיחלץ מפשיטת רגל . העסקה מסווגת כ"חבילת פשיטת רגל " והיא נועדה 
לאפשר לטראמף להמשיך לנהל את הקאזינו במאמץ לשקמו . אם תוך שלושה חודשים 
לא יצליח טראמף להעמיד את הקאזינו על רגליו ולהוכיח שיפור במצבו הפיננסי , 
הוא יוכרז כפושט רגל . במסגרת עסקת החבילה הסכימו בעלי האיגרות לצרף את 
74 מיליון הדולר לחוב הכללי של 576 מיליון דולר הרובץ על הקאזינו , וכן 
לפריסת חובות . שני הצדדים יציגו בפני בית משפט לפשיטות רגל את פרטי העסקה , 
הזקוקה לאישור משפטי . דונאלד טראמף שיבח את העסקה ואמר כי הוא אופטימי 
בקשר לסיכוייו לשקם את הקאזינו ולייצב את מצבו הפיננסי . אך מומחים אמרו 
כי הסכמתו להעביר % 05 מבעלות הקאזינו לידי נושיו , מוכיחה כי טראמף מתקשה 
להיחלץ מהמשבר הפיננסי החמור המאיים על האימפריה העסקית שהקים בשנות השמונים . 
בעוד זמן קצר חייב טראמף לשלם ריבית על חוב נוסף וספק אם יעמוד במועד הפרעון . 
מלבד מניות שיעניקו להם % 05 מהבעלות על הקאזינו , יהיו למחזיקי המניות שלושה 
נציגים מבין שבעת חברי מועצת המנהלים של הקאזינו , וטראמף הסכים להעניק 
לנציגיהם סמכות בניהול הקאזינו . הנושים גם הסכימו להקטין את שיעור הריבית 
על החוב מ%41 ל%21 . 
