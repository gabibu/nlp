מנהליים רבים , שתפקידם לברר סכסוכים ומחלוקות בין האזרח לרשות . כל אחד 
מהם הוקם על - פי חוק מיוחד , ובו נקבעו הסמכויות ודרך הדיון . משום כך 
אין אחידות בנושאים כגון הרכב בית - הדין , כשירות חבריו , דיני הראיות , 
סדרי הדין ואף היקף הביקורת שלו על המנהל . ב5791 הגישה ועדה לענייני רשויות 
מעין - שיפוטיות , בראשות השופט משה לנדוי , את המלצותיה , ומקצתן גובשו 
ב0891 בשתי הצעות חוק . ואולם הטיפול בהצעות חוק אלה הופסק לאחר שהוקמה 
הוועדה למבנה בתי - המשפט וסמכויותיהם , אף היא בראשות השופט לנדוי . 
ועדה זו הגישה את המלצותיה ב0891 . אחת ההמלצות היתה להקים , על - פי חוק , 
מועצה לבתי - דין מנהליים . מועצה כזאת הוקמה ב5891 , אף כי לא בחוק 
אלא בידי שר המשפטים . המשימה העיקרית של המועצה , שתחילה עמד בראשה השופט 
לנדוי ולאחר מכן פרוף יצחק זמיר , היתה הכנת חוק בתי - הדין המנהליים . 
במשרד המשפטים מגבשים כעת הצעה זו . הצעד הבא של המועצה יהיה קביעת סדרי 
הדין הראויים לבתי - דין אלה . על - פי הנוסח המתגבש של חוק בתי - דין מנהליים 
התשנ"א0991 , תהיה הגדרתו של בית - דין מנהלי " ערכאה המתמנה בידי שר 
או רשות מנהלית אחרת , כדי לדון בעררים , בין אם היא מכונה בית - דין , 
ועדת ערר או ועדת ערעור , ובין אם היא מכונה בכל שם אחר " . הכוונה היא 
לכלול את מרב הגופים הדנים בעררים בלא להתחשב בכינוים . לצורך הגדרה זו , 
תיחשב לערר לא רק " כל פנייה אל ערכאה , על - פי חיקוק , לצורך ביקורת 
על החלטה של רשות מנהלית " אלא גם " פנייה אל ערכאה לצורך דיון על ריב 
שרשות מנהלית צד לו " , בלא שהיתה קודם לכן החלטה של רשות מנהלית . החוק 
המוצע מחיל על חבר בית - הדין את עקרון האי - תלות החל על שופט . לכך יש 
חשיבות כשמדובר בחבר בית - דין המתמנה בידי הרשות המבצעת . החוק המוצע יוחל 
בהדרגה על בתי - הדין . החלת החוק על בית - דין מסוים תיעשה באמצעות הכללתו 
בתוספת לחוק . ואולם גם כאשר יוחל החוק על בית - דין זה , עדיין יחול 
עליו החוק המיוחד שלפיו הוקם . לפיכך , יחול חוק בתי - הדין המנהליים 
רק על בית - דין שאין בחוק המיוחד שמכוחו הוקם הוראות מיוחדות בעניינו . 
בראש כל בית - דין ישב שופט או משפטן , שאותו ימנה שר המשפטים . את חברי 
בית - הדין תמנה " הרשות הממנה " , כלומר השר או הרשות שהוסמכו בחיקוק 
למנות חבר בבית - הדין . תקופת כהונתו של חבר בית - דין תהיה שלוש שנים , 
אך מותר לחזור ולמנותו לתקופות כהונה נוספות . אחד הנושאים החשובים שהחוק 
המוצע עוסק בהם הוא ניגוד האינטרסים העלול להתעורר , בייחוד כאשר חבר בית - 
הדין הוא נציג ציבור . לפיכך קובע החוק , כי אין למנות לחבר את מי שלגביו 
יש חשש כי יימצא באופן תדיר במצב של ניגוד עניינים . כך , למשל , נקבע 
כי מי שעומד בקשרים הדוקים עם הרשות המנהלית שעליה עוררים לא יוכל לכהן 
בבית - הדין . הוראה זו חלה גם על מי שפרש מרשות זו , במשך שנתיים מעת 
פרישתו . עם זאת , נקבע כי העובדה שחבר בית - דין שהוא , מכוח חיקוק , 
נציג של ציבור מסוים ( כגון חקלאים או צרכנים ) שיש לו נגיעה לנושא שבדיון , 
אינה פוסלת אותו כשלעצמה מלכהן כחבר בית - הדין . כמו כן נקבע , כי כאשר 
מתברר שאי - אפשר למצוא מומחה בתחום מסוים , שאינו במצב של ניגוד עניינים , 
יתר מינויו של מומחה שיש לגביו חשש לניגוד עניינים . נושא חשוב אחר הוא 
הבטחת זכותו של העורר לעיין בתיק הרשות המנהלית . הכלל הוא שעל הרשות המנהלית 
להעמיד לרשות העורר את תיק ההחלטה שעליה הוא עורר , ובו המסמכים הנוגעים 
להחלטה , כמובן בסייגים המנויים בחוק . מותר לרשות למנוע , למשל , עיון 
במסמכים שיש בהם סודות מסחריים או מקצועיים , או שביטחון המדינה , יחסי 
החוץ או עניין ציבורי חשוב אחר מחייבים זאת . ואולם על הרשות לפרט במסמך 
מיוחד אילו מסמכים הוציאה מהתיק . בית - הדין מוסמך לאפשר עיון במסמכים 
שהוצאו מהתיק אם הדבר דרוש לעשיית צדק . החוק גם קובע , כי החלטת בית - 
דין , לעניין ביצועה , כמוה כפסק - דין של בית - משפט . הערעור עליה ייעשה 
לפני שופט בבית - המשפט המחוזי . 
