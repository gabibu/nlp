לא קשה לתאר מה עלול לקרות אם יחידת מחשב יוצאת מכלל פעולה . הדבר עלול 
לגרום נזקים כבדים לכל הארגון . מערכות ותוכניות תפעוליות , תוכניות לפרויקטים , 
הזמנות , מלאי , חשבונות הכל אגור היום במחשב . פגיעה במחשב עלולה לגרום 
להרס המידע ולהפסקת הפעילות השוטפת התלויה בשירותי המחשב והנזק בלתי ניתן 
לתיקון , עד כדי הפסקת יכולת הארגון להמשיך ולתפקד . האם הנהלות ארגונים 
מקציבות ולו רק 01 דקות לדיון בנושא היערכות למצב חירום ביחידת המחשב ? 
אני מעריך שבמרבית המקרים התשובה לשאלה זו תהיה שלילית . הסיבה לכך אינה 
נובעת מחוסר מודעות לנושא , אלא מהמחשבה המוטעית שאין למעשה " מה לעשות " . 
הניסיון מוכיח כי בתהליך תכנוני פשוט ניתן לצמצם בהרבה את הסיכון הנגרם מהשבתה 
של המחשב ואת הנזק הנובע מכך . מה צריכה לעשות יחידת מחשב על מנת להתכונן 
למצב חירום ? באופן כללי , חייבת היחידה להכין תוכנית חירום המטפלת במכלול 
המרכיבים של מערכות המידע , כולל כוח אדם , ציוד , נתונים , תוכנה , 
נהלים ותיעוד . תוכנית החירום מיועדת לאפשר לארגון להמשיך לתפקד ולצמצם 
למינימום את הנזק הנובע מהתקלה . מטרה נוספת היא להחזיר את מרכז המחשבים 
המקורי לתפקוד רגיל בזמן המינימלי האפשרי . מכיוון שלכל יחידת מחשב מאפיינים 
ייחודיים , ופעילות עסקית ייחודית בה היא תומכת , חייב התכנון לשעת חירום 
להיות ספציפי לכל ארגון , על פי צרכיו . אי אפשר להשתמש בתוכנית כללית . 
התוכנית חייבת להתבסס על הגדרת סדרי עדיפויות לתפעול שירותי מחשב חיוניים 
במצבי חירום מסוגים שונים , תוך קביעת נהלי כניסה , יציאה והתנהגות במצב 
חירום . התוכנית חייבת לפרט , שלב אחרי שלב , את האחריות המוטלת על כל 
מחלקה ואת הצעדים שעליה לבצע במצב חירום . בתחום כוח האדם חייב הארגון להכשיר 
עובדים חלופיים הפטורים מגיוס ( כגון פנסיונרים של הארגון ) , שיוכלו 
למלא , לפחות חלקית , את מקומם של עובדים המגוייסים בשעת חירום . חלק 
ניכר מהסכנה במצב חירום הוא הרס פיסי של מתקן המחשב , הציוד , או חלקים 
ממנו . במצב כזה חייב להיות ציוד חליפי בהישג יד . המצב האופטימלי , שכבר 
מיושם בארגונים בחו"ל , הוא הכנה של אתר מיוחד לשעת חירום המספק שירותי 
גיבוי לאתרים פגועים . הכנת אתר כזה כרוכה בהוצאה גדולה ובארץ טרם בוצע 
הדבר . בתחום התוכנה , המפתח להיערכות לשעת חירום הוא גיבוי מקיף של כל 
אחד מן האלמנטים המרכיבים את מערכת המידע : מערכת ההפעלה , המערכות הישומיות , 
בסיסי נתונים , הוראות הפעלה , פרוצדורות ותוכניות שירות , קבצי אב , 
נתונים , טבלאות ותיעוד . גיבויים חייבים להתבצע באופן שוטף , גם בעת 
רגיעה , במטרה לצמצם למינימום את הנזקים . מומלץ לאחסן את המדיה המגנטית 
המכילה את הגיבויים במקום מוגן . יש המחמירים בביצוע גיבויי תוכנה ומכינים 
מספר עותקים , באתרים שונים . זוהי ההיערכות האופטימלית , אך כמובן שכאן 
נכנס השיקול הכספי . חשוב ביותר להכין מערכת נהלי עבודה ברורים להפעלה במצב 
חירום המתיחסים לתפעול המערכת בחלופות שונות . לסיכום מומלץ להכין תוכנית 
לשעת חירום בכל ארגון . תוכנית כזו טובה לא רק לאיום בטחוני , אלא גם למצבי 
חירום " אזרחיים " כגון שביתה , רעידת אדמה , שריפה , הצפות וכדומה . 
