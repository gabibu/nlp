האבידות בנפש הבולטות ביותר בשטחים בשבוע שחלף הן על רקע של רציחות וניסיונות 
לרצח של חשודים ב"שיתוף פעולה " : ארבעה אנשים נרצחו , שישה נפצעו קשה בניסיונות 
לרצח . נעשדו עוד שלושה ניסיונות לרצח . בהתנגשויות עם כוחות צה"ל נפצעו , 
לפי מקורות פלשתיניים , 02 אנשים . הרוב המכריע של האירועים והאבידות 
ברצועה . במערכת הביטחון הוחל ביישום ההגבלות על תושבי השטחים . מערכת 
הביטחון העבירה למשטרה רשימה של כ004 , 2 שמות של פלשתינאים בגדה , שלא 
יורשו להיכנס לישראל כבר בימים הקרובים . הם יקבלו תעודות זהות ירוקות . 
מקורות במערכת הביטחון אמרו כי הכוונה היא למנוע כניסתם של בעלי עבר פלילי 
לישראל . גם בעזה הוחל ביישום ההגבלות ; חולקו כרטיסים מגנטיים נוספים 
ונאסרה כניסתם לישראל של תושבים רבים . בבית החולים שיפא ברצועה נפטרה אשה 
בת 55 , מדלילה אל - עמסי , ממחנה הפליטים נוסייראת , שנדקרה לפני שבועיים 
על - ידי רעולי פנים , לאחר שנחשדה בשיתוף פעולה . אתמול חנקו רעולי - 
פנים למוות את ריאד מחמוד , בן 52 , ממחנה הפליטים שאטי ; ברפיח נורה 
למוות מרוואן עבדאללה ריבעווי , בן 82 . רעולי פנים ברפיח ירו באייד על - 
עדי , בן 25 , ליד משרדי המנהל האזרחי . הוא נפצע קשה . ביום ששי נדקר 
בחאן יונס חארבי שקרה , בן 63 ; הוא נפצע קשה ונלקח לבית החולים . בגיבאליה 
היו שני ניסיונות לרצח על רקע חשד לשיתוף פעולה . ברצועה היתה ביום ששי שביתה 
כללית . מקורות פלשתיניים מסרו על חמישה תושבים שנפצעו בעימותים עם הצבא . 
דובר צה"ל מסר כי לא נרשמו פצועים . בסוף השבוע דווח על מספר מועט של אירועים 
בגדה . לפי מקורות פלשתיניים , נפצע נער ברגלו מקליע במחנה הפליטים עין 
בית אלמה . בסוף השבוע הטיל צה"ל עוצר על הכפר א - זאוויה בנפת גנין , לאחר 
שרעולי פנים ניסו לדקור את מוכתר הכפר , ארון ברקין , בן 85 , שנחשד בשיתוף 
פעולה עם ישראל . המוכתר לא נפגע . חייל צה"ל נפצע מיריות שנורו ממכונית 
שנסעה ליד בית אל ביום ראשון בשבע בערב . המכונית נמלטה לכיוון שכם . שני 
בקבוקי תבערה הושלכו אתמול בשכם לעבר חיילי צה"ל , אך לא גרמו נזק . בהתפרעויות 
ברצועת עזה נפצעו אתמול , לדברי מקורות פלשתיניים , שבעה תושבים . ברצועת 
עזה היו אתמול ארבעה ניסיונות לרצוח תושבים מקומיים על רקע חשד לשיתוף פעולה 
עם השלטונות . בכל המקרים נפצעו תושבים קשה והובלו לבתי חולים . שני תושבים 
מהיישוב צור - נתן שליד טול - כרם מסרו שהסיעו פועלים שלהם , והותקפו על 
ידי ערבים . אחד מהשניים נדקר ונגרם לו פצע קל . החייל אייל לוריא , בן 
02 , תושב היישוב בית - חורון , שנפצע מיריות ליד בית אל , נותח אתמול 
בבית החולים הדסה הר הצופים , ונמסר כי מצבו טוב . החייל סיפר כי מכונית , 
רנו 21 לבנה בעלת לוחיות זיהוי ישראליות , עצרה לידו סמוך לשעה שבע בערב 
מבלי שהרים את ידו . הוא הבחין בשלושה אנשים , שאחד מהם חבש כיפה וישב 
מאחור . מכיוונשחשד בהם התרחק ודרך את נשקו , והיושב ליד הנהג ירה בו מאקדחו 
ארבע יריות . קליע אחד פגע בידו והשני שרט את מותנו . החייל ירה צרור לעבר 
המכונית שהחלה בנסיעה , ולדבריו פגע בשמשה האחורית . מאז האירועים בהר הבית 
חלה עלייה בשימוש בנשק חם מצד קבוצות טרור ערביות , והשימוש עוד יגבר , 
כך העריכו אמש גורמים ביטחוניים . ברצועת עזה היו אתמול הפרות סדר מעטות . 
מקורות פלשתיניים דיווחו על שני פצועים . כוחות הביטחון הרסו אתמול את 
ביתו של תושב עבסאן שהיה חבר בחוליה של הגיהאד האיסלאמי , שביצעה פיגועים 
רבים . כן נאטם ביתו של תושב חאן יונס . כוח צה"ל הרס אתמול בית בכפר בית 
רור א - תחתא ואטם שני בתים נוספים באזור רמאללה , של חברי התארגנות הצבא 
העממי הפלשתיני , שנחשפה לאחרונה באזור רמאללה . ראש המינהל האזרחי בגדה 
תא"ל שייקה ארז נפגש אתמול עם חברי 21 מועצות כפריות באזור חברון ועם אישים 
נוספים מהעיר . הוא דן עמם באירועים האחרונים ובדרכים להורדת המתח באזור . 
באחרונה נמסר כי גם שר הביטחון משה ארנס חידש את פגישותיו עם אישים פלשתיניים 
בשטחים . מהרצועה דוח אתמול על מהומות מעטות יחסית . מקורות פלשתיניים דיווחו 
על פציעתם של שלושה תושבים . צה"ל לכד אמש 4 רעולי פנים שציירו ססמאות על 
קירות בעזה . קצין בכיר מסר שברצועת עזה יש חשיפות נרחבות של חוליות ברצועה 
שטרם פורסמו . הוא גילה כי רוב מקרי הירי האחרונים על חיילים ברצועה פוענחו 
וכי כוחות הביטחון עצרו חשודים בקשר לתקריות אלה . " נחשפו הרבה פעילויות 
מתחת לשטח של ועדות עממיות וחוליות של רעולי פנים " . סמוך לכפר עאנין שבנפת 
גנין התגלתה אתמול גופתו של תושב הכפר טייבה שבשומרון , שנרצח ככל הנראה 
בחשד לשיתוף פעולה עם השלטונות . בכפר קוצין סמוך לשכם אטמו אתמול כוחות 
הביטחון את בית משפחתו של אימאן מוחמד אחמד עבד רבו , שדקר את איש משמר 
הגבול בירושלים , עופר חגבי . בית המשפט הצבאי ברמאללה הרשיע אתמול את 
תושב ירדן , סמי פאדל אבו - כשאף , בהסתננות מזוינת דרך נהר הירדן באפריל 
השנה , במטרה לפגוע בישראלים ולבצע פיגוע - התאבדות כדי להיחשב כ"שהיד " . 
אבו - כשאף נתפס כשברשותו רובה אמ61 , אפוד קרב ושש מחסניות מלאות . הוא 
נדון לעשר שנות מאסר . מקורות פלשתינים מסרו כי במהומות שאירעו אתמול במחנות 
הפליטים ברצועה נפצעו שני תושבים . בבית המשפט הצבאי בעזה נידון המחבל חמיס 
אל - יאסר , בן 02 , למאסר עולם . הוא הורשע על - פי הודאתו בחברות בוועדת 
הלם של הפתח ובמעורבות ברצח שני תושבים , שנחשדו בשיתוף פעולה עם השלטונות . 
כוח צה"ל , שנתקל שלשום בלילה בארבעה עוטי מסכות בעזה ועצר אותם , הופתע 
לגלות כי אחד מעוטי המסכה הוא בנו בן ה41 של עו"ד פאיז אבו - רחמה , אחד 
המנהיגים הבולטים בשטחים . 
