בודפשט ( מיוחד ל"הארץ " ) . " אני רואה הכרח בשמירת קיומה של הברית . 
במקרה של התגברות הבדלנות עלולה לאיים על בריה"ם מלחמת אזרחים . בכל מקום 
שבו נעשה נסיון פרישה , נשפך דם " , אמר נשיא בריה"ם , מיכאיל גורבצוב , 
במסיבת עיתונאים שכינס במפתיע במוסקווה , לרגל הגשת הטיוטה של הסכם הברית 
החדש לפרלמנטים של הרפובליקות השונות . על פי ההצעה , העתידה להחליף הסכם 
שנחתם ב2291 , תוקם פדראציה של רפובליקות ריבוניות . כל רפובליקה תשלוט 
על אדמתה ועל המחצבים המצויים בה , ותשגר משלחת ל"מועצת לאומים " . הרפובליקות 
גם ישלחו את נציגיהן לכל הגופים המרכזיים העיקריים , כולל הקבינט , בית 
המשפט העליון ומועצת הפדראציה , שתנהל את מדיניות הפנים והחוץ הסובייטית . 
בראש בריה"ם יעמדו נשיא וסגן נשיא שייבחרו בבחירות כלליות ופתוחות לכל . 
הצעת הטיוטה מעניקה לשלטונות המרכזיים את הסמכות האחרונה בשאלת מערכות המטבע 
והאשראי , השימוש בעתודות הזהב והיהלומים , וקביעת מדיניות האנרגיה , 
התחבורה והיחסים עם מדינות זרות . " לא אמרתי שאמנע מהם את הפרישה ; אמרתי 
שאני משוכנע שיכנוע עמוק , כי אסור לנו להתנתק זה מזה " , השיב גורבצוב 
לשאלת כתב טלוויזיה אמריקאי . גורבצוב פנה במיוחד לרפובליקות הבאלטיות וקרא 
לתושביהם לשקול מחדש את הצטרפותם לתוכניתו . לדבריו , כל המצטרף לברית 
החדשה יזכה בעצמאות ממשית , נוסף על יתרונות השוק המשותף הגדול של כל מרכיבי 
הברית . גורבצוב אמר כי קרא שבע טיוטות , ביניהן גם את הצעת החוקה שהגיש 
בזמנו אנדרי סחארוב , ועל יסודן גיבש את הצעתו . גורבצוב חיווה דעתו , 
כי גם תושבי הארצות הבאלטיות רוצים למעשה בהמשך קיומה של הברית וכראייה ציין , 
כי השלטונות המקומיים דוחים את הרעיון לערוך מישאל עם בנושא . קפידבינהצעתו 
של גורבצוב זכתה לאהדה . ציר הסובייט העליון סרגי מוראשוב , הנמנה עם הסיעה 
הרפורמיסטית , הגדיר את ההצעה כ"מפתיעה בטיבה " . לדעתו , הברית המוצעת 
נטולה אופי אידיאולוגי וכעדות לכך ציין , כי המלה " סוציאליזם " אינה 
מוזכרת בה כלל במסגרת ההצעה ישונה שמה של בריה"ם ל"ברית הרפובליקות הסובייטיות 
הריבוניות " , תוך השמטת המילה " סוציאליסטיות " . אין ספק כי גורבצוב יתקשה 
להעביר את ההצעה . חמש מתוך 51 רפובליקות , ובכללן הפדראציה של רוסיה , 
כבר הביעו את סירובן לחתום על החוזה החדש . הפרלמנט של רוסיה , החולש על 
יותר ממחצית אוכלוסיית בריה"ם ושני שליש מהמשאבים , עתיד להתחיל ביום שלישי 
בדיון על חוקה חדשה של הפדראציה המעניקה לנשיא הדפראציה את הסמכות לגייס 
צבא , להכריז מלחמה ולחתום על הסכמים עם מדינות זרות . בהצעה המוגשת יש 
לפדראציה גם את הסמכות היחידה בענייני מדיניות פנים וחוץ . המפלגה הקומוניסטית 
מתנגדת להצעה , והגישה הצעה משלה . קפידבינמוסקווה ( ע"ץ ) . הפרלמנט 
הסובייטי אישר ביום שישי את חיזוק סמכויותיו של נשיא בריה"ם . ההחלטה התקבלה 
ברוב גדול של 272 קולות לעומת 88 . במסגרתה אושרה הצעתו של גורבצוב לארגון 
מחדש של השלטון המרכזי והוענקו לו סמכויות נרחבות ליישם את מדיניותו . במסגרת 
הצנטרליזציה יוענקו סמכויות חדשות למועצת הפדראציה , המייצגת את הרפובליקות 
השונות . אולם , סמכויותיה של מועצה זו עדיין אינן ברורות , וברפובליקות 
השונות הולך וגובר החשד מפני מוסקווה . הדוגמה הבולטת ביותר לחשד זה באה 
מפיו של נשיא אוזבקיסטאן , איסלאם קארימות , שמתח ביקורת על הצעות גורבצוב 
לחוזה חדש בין מוסקווה לבין הרפובליקות . חשוב לציין כי עד כה , הפגינו 
הרפובליקות האסיאתיות נאמנות מוחלטות למוסקווה . מבלי לדחות את ההסכם במפורש , 
אמר קארימוב כי הוא בא מאוחר מדי . " אוזבקיסטאן מוכנה בתור רפובליקה 
ריבונית לחתום על ההסכם , אבל לא בתנאים שמציעה מוסקווה " , אמר . הנשיא 
האוזבקי אמר כי מוסקווה רוצה כיום " לכפות עלינו את האיחוד " וכי המרכז 
חוקק בזמן האחרון שורה של חוקים וצווים שאינם מתקבלים לחלוטין על דעת הרפובליקה . 
הצהרות מסוג זה רווחות לאחרונה יותר ויותר בקרב הרפובליקות השונות . אלה 
תוקפות את המרכז על שהוא מתעלם מהצהרות הריבונות שלהן , שהתקבלו כבר לפני 
חודשים אחדים . רפובליקות אחדות אינן שוללות לחלוטין חוזה חדש של האיחוד , 
אולם דורשות דה - צנטרליזציה אמיתית ומסרבות לאשר אוטומטית את החלטות הקרמלין , 
כפי שנהגו בעבר . " כל זה מהווה סימן שיש כאן מאבק פוליטי . אני נענה 
לאתגר של יריבי , ומתכוון להמשיך במאבק במסגרת החוקה והחוקים הקיימים " , 
אמר גורבצוב . הוא חזר ואמר כי על כל 51 הרפובליקות לחתום על הסכם חדש של 
האיחוד , והזהיר מפני תוצאות הרסניות אם הרפובליקות ינסו לנתק את הקשרים 
עם הקרמלין . " איננו יכולים לפלג את המדינה . זאת תהיה טרגדיה לעם , 
ותגרום לסיכסוכים עם תוצאות חמורות ביותר . פילוג כזה גם לא יתקבל בקהיליה 
העולמית , בהתחשב בתפקידה של ארצנו בכלכלה ובפוליטיקה העולמית " , אמר הנשיא 
הסובייטי . קודם לכן העניק הפרלמנט לגורבאצוב ארכה של שבועיים כדי להציג 
תכניות מפורטות לקבלת סמכויות נרחבות בתחומי הכלכלה , והשבת שלטון החוק . 
בתחילה , אישר הפרלמנט את החוק בכללותו , אולם בהמשך נערכה הצבעה על הסעיפים 
השונים , והוחלט לדרוש הצעה חדשה , מפורטת יותר . קפידבינמטירספול שבמולדאוויה 
נמסר , כי ב"רפובליקה על הדנייסטר " , שעליה הכריזו התושבים הרוסיים החל 
תהליך הבחירות , למרות אזהרת נשיא הסובייט העליון , אנטולי לוקיאנוב , 
והשלטונות המולדביים , שהן מנוגדות לחוקה . מזכיר המפלגה הקומוניסטית 
בטירספול , איגור זארצקי , הביע נכונות להקפיא את תוצאות הבחירות כל עוד 
נמשך המשא ומתן עם שלטונות קישינב על הסדר מוסכם . 
