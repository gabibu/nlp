במחזוריות קבועה , פעם - פעמיים בשנה , חוזר השלטון ומתמסר מרצון למפלגות 
החרדיות . זה הפך כבר חוק טבע . אנשים נולדים ומתים . השמש זורחת ושוקעת . 
החרדים תובעים ומקבלים . מלחמה מתרגשת עלינו , אך הם בשלהם . הבו לנו 
עוד ועוד . כמעין עיקרון גליליאני : ואף - על - פי - כן סחוט נסחוט . 
לפני פחות משנה הם אמרו " רק מערך " . היום הם מכריזים " רק הליכוד יכול " . 
מה זה חשוב מי . העיקר שתסופק להם לטרת הבשר . הם מתרוצצים בין טרקליני 
השלטון וממלאים סליהם מטובו . הכל כמובן לשם שמים . והשלטון פעם שמו פרס 
ופעם שמיר מציע מרכולתו באפס מחיר . הציבור עייף . ישנן כל - כך הרבה 
חזיתות . החושים הולכים ומתקהים . משתלטת פסיכולוגיה האומרת : ניתן להם 
ודי . העיקר שיהיה שקט . אך אין זו אלא אשליה , שהרי אי - אפשר לספק 
את תאבונן של המפלגות החרדיות . אחרי החזיר , ההפלות , האוטובוסים והתועבה 
ממתינים חוקי סמכויות בתי הדין הרבניים , חוק ההסמכה , מיהו יהודי ומי 
יודע מה עוד . את הבעיות הבוערות באמת נעבור במוקדם או במאוחר , אך עם כפייה 
דתית וחוקי דת דרקוניים אנו נדונים לחיות כל ימינו , כי , כאמור , הלא 
הם בבחינת חוקי טבע . ירושלימבצאת ישראל ממצרים עלה אתם גם ערב רב , גרים " 
שלא מבני ישראל ( רש"י ) . משה רבנו לא פסל אותם ממעמד הר סיני . ואחרי 
חורבן הבית הראשון עלו מבבל " עשרה יוחסין " , שביניהם חללים ( כוהנים 
שנולדו מנשים האוסרות להינשא לכוהן ) , ממזרים אסופים ( שנאספו מן השוק 
ואינם מכירים את הוריהם ) . כוהנים ושאר מיוחסים בירושלים אולי לא התחתנו 
אתם , אבל לעלייה הם לא נפסלו . ואילו שר הקליטה , הרב דק"ק רעננה , שאולי 
הוא עצמו צאצא של עולי בבל , מרעיש שמים וארץ על עולי רוסיה , ומפשפש בייחוסם 
בשעה גדולה זו , שאין לך נס גדול ממנה . תל אביבחבל שאיתן רבין לא פנה אלינו 
כדי לבדוק את הפרטים בידיעה , שכותרתה " צה"ל הסריט עובדי אונרוו"א שהשתתפו 
בהתפרעות ברצועה " ( " הארץ " , 11 . 51 ) . כך היה נמנע מן הטעויות 
הרבות בעובדות ובפירושן , שכתוצאה מהן לא היה דמיון רב בין המובא מפיו של 
קצין צה"ל בכיר לבין מה שהתרחש לאמיתו של דבר . בשום מקרה לא נטלו חלק אנשי 
הסגל של אונרוו"א בהפגנות פוליטיות או אלימות . אילו היו עושים כך היה הדבר 
מנוגד למנדט שלהם , להוראות שקיבלו ולהכשרתם . המאורעות האמיתיים שהיוו 
את ההשראה לכתבה היו כדלקמן : ב91 באוקטובר 0991 , בערך בשעה 52 : 41 , 
אחרי ההתפרעויות בחאן - יונס , ישבו קצין לענייני פליטים ( מר סולצקי ) 
ועוזרו במכונית ליד מרכז הבריאות של אונרוו"א . המכונית היתה מסומנת בבירור 
בסמל האומות המאוחדות . גיף ובו שוטרים של משמר הגבול חלף במהירות , ואחד 
מיושביו ירה מלוא החבילה של כדורי מתכת מצופים בפלסטיק . שמונה מהם פגעו 
במכונית ופצעו את העוזר , עבד אל - ראוף עיסא , ושברו שתי שמשות במכונית . 
ימים אחדים לאחר המחאה שהוגשה למינהל האזרחי על התקרית הזאת הוזמנו על - 
ידי השלטונות לפגישה . הם טענו כי התנהגותם של אנשי סגל אונרוו"א היתה 
לא הולמת , והציגו סרט וידאו שצולם מוקדם יותר ביום היריות , במרחק של 
כחמש מאות מטרים מן המקום שבו הן נורו . בסרט נראה קצין פליטים אחר של אונרוו"א , 
מר מייר , מגיע אל זירת ההתפרעויות , נוסע אל ראש ההמון , יוצא ממכוניתו 
ומטפל במגופה כדי לבטל הפרעה לאספקת המים המקומית . הסרט גם הראה בבירור 
שאוטובוס הבריאות של אונרוו"א שעמד במקום לא מנע את מעברם של כלי רכב , 
אפילו גדולים . מאוחר יותר ביקשנו עותק מהסרט , אבל מעולם לא קיבלנו אותו . 
לא זו בלבד שלא התחננו בפני אנשי המינהל האזרחי שלא יפיצו אותו , אלא שנשמח 
מאוד אם הקלטת תוקרן ללא עריכה . לא אלאה את הקוראים ברשימה מפורטת של אי - 
הדיוקים בכתבה . אבל אני חייב להצהיר שמעולם לא האשמנו את צה"ל או מישהו 
אחר ב"ניסיון לרצוח אנשי סגל של אונרוו"א " , כפי שטען הקצין הבכיר . אונרוו"א 
עוסקת בעבודה הומניטרית חשובה בתנאים קשים . השמצות פרועות כמו אלו המופיעות 
בכתבתו של איתן רבין רק עושות את משימתנו לקשה יותר . אונרוו"אקראתי בעניין 
את רשימתו של יגאל תומרקין על יפאן ( " הארץ " , 11 . 9 ) , וברצוני 
להעיר את הדברים הבאים : אני מניח שקרה ליגאל תומרקין שרצה לשאול דבר מה 
באנגלית באיזושהי תחנת רכבת , ולא נמצא מי שיכול היה להבין אותו . אך להסיק 
מכך ש"בין מיליוני האנשים לא תמצא אחד שידריך אותך " הוא שטות גמורה . 
לא קרה לי כמעט אף פעם , כאשר פתחתי מפה בפינת רחוב לברר לעצמי את דרכי , 
שלא יופיע מישהו ויציע את עזרתו באנגלית . האם ניסה תומרקין למצוא את דרכו 
באנגלית בפאריס למשל , וגילה היענות רבה יותר ? נכון שטוקיו " מכוערת " , 
כמו שתל אביב " מכוערת " , אך האם היא " העיר היקרה והמכוערת ביותר בעולם " ? 
בוודאי שלא . יקרה , כמובן , אך התמורה כנראה שווה את המחיר . נכון 
שהיא מכוערת בגיבוב שלה , אבל יש בה הרבה פינות חמד ושטחים יפים . אני 
מקווה שתומרקין לא היה עסוק מדי מכדי לבקר בהם וליהנות מיופיים , בנוסף 
לדינמיות האורבנית האדירה . תומרקין מתגעגע לגני האבנים של קיוטו ומצר על 
שטוקיו מתנתקת מן היופי המסורתי . אבל האם אין האמנות של תומרקין עצמו מנסה 
לבטא בעיטה במוסכמות מסורתיות , וחיפוש אחר ביטוי חדש ? מדוע אסור לטוקיו 
לעשות את מה שמותר ליגאל תומרקין ? מדוע על היפאנים לדבוק באמנות המסורתית 
שלהם , שעה שהכותב הישראלי אינו רוצה לדבוק באמנות המסורתית של המערב ? 
המודרניזם כיום , על יופיו וכיעורו , הוא אוניוורסלי ומצוי בארכיטקטורה 
של טוקיו כמו בפסליו של תומרקין . טוקיובעקבות חלוקת התקציבים הייחודיים 
ל"עמותות " הציבוריות - משפחתיות השונות של שרים נכבדים , שהיינו עדים 
לה בזמן האחרון , נזכרתי בשני סיפורים ידועים , הקשורים לחלוקת כספי ציבור 
שנאספו על - ידי הגבאים באמצעות קופות צדקה בשני בתי כנסת בחו"ל . כשנשאל 
הגבאי הראשון מה הוא עושה עם הכסף שנצבר , השיב : אני מחלק אותו ליתומים 
ואלמנות , ובאופן קונקרטי ליתומיי מאישתי המנוחה , ולאלמנה שאתה אני חי 
מאז שהתאלמנתי . תשובתו של הגבאי השני היתה : אני מכניס את כל הכסף לכובע , 
זורק אותו לשמים , ואלוהים לוקח מה שלוקח ומה שחוזר ארצה שייך לי . אכן 
חלוקה למופת . 
