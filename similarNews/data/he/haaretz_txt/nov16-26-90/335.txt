תחזיות המדענים מצביעות על כך ששכיחות מחלות הסרטן תגדל בשנות ה0002 . התחלואה 
תעלה מ1 לכל 5 בני - אדם כיום ל1 מכל 3 במאה הבאה . הסיבות לכך הן תנאים 
סביבתיים וגילוי הקשר התורשתי . על - פי התחזיות שפורסמו לקראת חודש מבצע 
" הקש בדלת " שעורכת האגודה למלחמה בסרטן , אמצעי הדמיה ושיטות מעבדתיות 
שפותחו יאפשרו לאבחן את המחלה בשלביה הראשונים ולהתחיל בטיפול מוקדם יותר , 
כדי להגדיל את סיכויי הריפוי . סגן יו"ר האגודה למלחמה בסרטן וחבר המחלקה 
לווירולוגיה במכון וייצמן , פרוף נתן טריינין : " מאחר שידועות הסיבות 
הגורמות להתהוות מחלת הסרטן , יהיה צורך להגביר את המודעות למניעת שימוש 
באנרגיה אטומית לא - מבוקרת ; לבצע מיפוי ארצי של מבנים קרקעיים ותת - קרקעיים 
כדי למנוע חשיפה לגז הרדון ; להמשיך ולהגביל את העישון ; למנוע חשיפה 
לקרני השמש ולשנות הרגלי תפריט . יש לעבור לתפריט צמחוני יותר , גם במסעדות 
יוקרה " . אין צופים פיתוח חיסון בפני מחלת הסרטן בעשור הקרוב . לדברי פרוף 
טריינין , סרטן אינו מחלה , אלא קבוצה של 003 מחלות , ולכן קשה להעלות 
על הדעת חיסון לכל צורה של המחלה . עם זאת , לדעתו אין זה מן הנמנע שיפתחו 
חיסון בפני נגיפים שגורמים זיהומים ודלקות בכבד , בדם ובצוואר הרחם . האפידמיולוג 
ד"ר גד רנרט , מבית - החולים " כרמל " , אומר כי " שכיחות מחלת הסרטן 
בקרב האוכלוסיה העירונית עולה בין % 04 ל%05 על זו של האוכלוסייה הכפרית . 
פער זה מיוחס בחלקו ליתר עישון וליתר חשיפה לסכנות הקשורות בתעשייה . ההנחה 
היא , כי כ%53 מן המחלות הממאירות נגרמות עקב עודף , או חוסר , בצריכת 
מרכיבי מזון מסוימים ; צריכת - יתר של שומנים רוויים מן החי עשויה להגדיל 
את התחלואה בסרטן המעי הגס , רירית הרחם וסרטן השד , בעיקר בתקופת סיום 
המחזור אצל נשים . מחקרים מצביעים על כך שמספר המקרים של סרטן השד בנשים 
שמנות מאוד , שמשקלן עולה ב%05 או יותר מעל משקל הגוף הנורמלי , כפול משיעור 
התחלואה אצל נשים רזות . באחרונה מצטברות עדויות משמעותיות על כך , שרמת 
כולסטרול נמוכה בדם , מתחת ל081 מיליגרם , עשויה להגדיל את התחלואה . 
גם תרכובות של מלח וצריכה מועטת של סובין במזון הם גורמי סיכון בתחלואה בסרטן 
מערכת הקיבה והמעי הגס . שימורים , טיגון המזון ושתייה חמה נמצאו כגורמים 
המחוללים תהליכים ממאירים באיברים שונים " . ד"ר רנרט אומר , כי גם מקום 
עבודה וסוג העיסוק עשויים להגדיל את הסיכון . " עובדים חשופים לחומרים 
כימיים מסרטנים , כמו מיני דבק , הגורמים את סרטן חלל הפה . חשיפה לתהליכי 
שריפה של חומרים כימיים במפעלים , צבעים , גומי , ויניל ומוצרי דלק , 
מגדילה את הסיכון של הופעת סרטן הדם וממאירות זיהומית בכבד . חשיפה לאסבסט , 
לניקל , לכרום , לסוגי אבק שונים ולסיבים תעשייתיים מגבירה את הסיכון 
לחלות בסרטן ריאות . קפמאבינבצד אמצעי ההדמיה המשוכללים , מכשירי העל - 
קול וסורקים ממוחשבים , ציוד ממוגרפיה לאבחון סרטן השד ופיתוח תוכנות מחשב 
מיוחדות לגילוי סרטן כבד , פותחו גם שיטות מעבדה המסייעות לגלות את התהוות 
המחלה כבר ברמת התא היחיד . ביום עיון במכון ההמטולוגי במרכז הרפואי " שיבא " 
הוצגו שיטות המאפשרות אבחון מדויק של תאים ממאירים בתוך שעות מספר והתחלה 
מיידית בטיפול . עוד הוצג פיתוח גלאי די - אן - אי . קבוצת מחקר במכון , 
בראשותו של ד"ר גדעון רכבי , יישמה בהצלחה בחיות מעבדה טכניקות מתקדמות 
בהנדסה גנטית המאפשרות זיהוי כמויות זעירות של תאים ממאירים . בניסויים 
אלה היה אפשר להגיע לרמת זיהוי של תא ממאיר אחד למיליון תאים בריאים . יישומן 
של שיטות אלה בעתיד בבני - אדם עשוי לאפשר קביעה מדויקת של מידת הטיפול הנדרש . 
בקובץ מאמרים שפירסמו רופאים מומחים בחוברת " מדע " מחודש נובמבר שהוקדשה 
למלחמה בסרטן נקבע , כי בשנים האחרונות יש התקדמות רבה בהבנת הקשר התורשתי 
של מחלת הסרטן . ד"ר שמואל אביגדור בן ששון מהאוניברסיטה העברית בירושלים , 
החוקר היבטים גנטיים בתהליך הסרטני , קובע כי קיימות עדויות רבות לכך שעם 
תהליך ההמרה הסרטנית חלים שינויים בחומר הגנטי של התא הסרטני . המערך הגנטי 
של יצורים רב - תאיים כולל בתוכו מנגנוני ריסון ובקרה , המבטיחים חלוקה 
מתואמת של תאים בהתאם לצורכי הגוף . הגירוי לחלוקת תאים ברקמות מותנה באותות 
הורמוניים ייחודיים . המחקר לזיהוי גורמי הגירוי נמצא בעיצומו ועד כה אותרו 
02 מהם . " ראשיתו של התהליך היא , ככל הנראה , בתא אחד שצבר בהדרגה שינויים 
בחומר הגנטי , ששיחררו אותו ממנגנוני הבקרה של הגוף אך לא פגעו בכושר החלוקה 
שלו . ברגע שתא בודד נעשה ממאיר הוא יתרבה בהתמדה , עד שייהפך לשאת המאיימת 
על קיומן של הרקמות התקינות . למרות שלגנים המסרטנים יש תפקיד חשוב בתהליך 
ההמרה וגילוים תרם רבות לחקר הסרטן והביולוגיה של התא , עדיין דרושים שלבים 
נוספים , ומעורבות של גנים נוספים , שטרם עמדנו על טיבם המלא . " מורכבות 
השפעתם של הרגלי החיים מודגמת במחקר השוואתי שנערך בין יפאנים לאמריקאים . 
ביפאן שכיחות סרטן הקיבה גבוהה יותר בהשוואה לארצות - הברית , ואילו שכיחות 
סרטן השד ביפאן נמוכה בהשוואה לנשים אמריקאיות . כדי לבדוק אם הבדלים אלה 
מקורם תורשתי או סביבתי , בחנו את שכיחות סרטן הקיבה וסרטן השד אצל יפאנים 
החיים בארצות - הברית שהתחתנו בינם לבין עצמם . התברר , שבדור הראשון של 
המהגרים השכיחות היתה דומה לזו שביפאן , ואילו בדור השלישי השכיחות עלתה 
לרמה האמריקאית . המסקנה היא , שייתכן שאורח חיים מסוים גורם שחיקה מוגברת 
של הרקמה המעורבת , דהיינו , מזרז חלוקה מוגברת של תאים , וזו מצדה טומנת 
בחובה סכנה של היווצרות מוטציות " . לדברי ד"ר אלברטו גביזון מהמחלקה האונקולוגית 
במרכז הרפואי " הדסה " , " כיום ניתן לרפא % 05 מהגידולים באמצעות ניתוחים 
להרחקת הגידול והקרנות ממוקדות . המצב שונה בשלב של מחלה מפושטת . אף כי 
אמצעי הטיפול במחלה מגוונים , רק % 5 מן החולים נרפאים . לרשות הרופאים 
עומדים היום תכשירים כימותראפיים , שכוללים חומרים כימיים הפוגעים בחומר 
התורשתי של התא , וגם בתאים בריאים . מושקעים מאמצים רבים בחיפוש של תכשירים 
כימותראפיים בעלי ייחודיות לתאי סרטן . ידועות כמה שאתות הרגישות לתכשירים 
כימותראפיים מסוימים , ביניהם שאתות של לוקמיות , לימפומות וסרטן האשכים . 
את אלה ניתן לרפא במקרים רבים בתכשירים כימותראפיים . אולם סוגי הסרטן 
השכיחים , כמו סרטן השד , המעי , הריאה והערמונית , אינם ניתנים לריפוי 
רק בתכשירים אלה . הבעיה המגבילה את יכולתם היא כמות התרופה המגיעה לאתר 
המטרה . ריכוז התרופה המגיעה לשאת הוא קטן ביותר , בשל ההתפלגות הבלתי - 
מכוונת של התרופה בגוף ומנגנוני ההרחקה היעילים של הגוף " . השימוש בנשאי - 
תרופות לטיפול בסרטן נמצא בשלבי יישום ראשונים והוא משתלב בגילויים בתחום 
הביולוגיה המולקולרית . ביניהם ליפוסומים , שהם מולקולה שומנית , המשמשת 
נשא לתרופה שמוחדרת לתוכה . בשנות השמונים קבוצות חוקרים שמו לב לכך שבעזרת 
הליפוסומים ניתן להפחית את מידת הרעילות של תרופות . הניסויים נעשו בתרופה 
אדריאמיצין , התרופה האנטי - סרטנית המקובלת ביותר , שתופעת - הלוואי 
שלה היא נזק ללב . צוות בראשות ד"ר גביזון ופרוף יחזקאל ברנהולץ , מהמחלקה 
לביוכימיה בבית - הספר לרפואה של האוניברסיטה העברית ו"הדסה " , פיתחו נוסחה 
של ליפוסומים כולאי - אדריאמיצין . ניסויים בבני - אדם הוכיחו כי ניתן בדרך 
זו להגדיל את מינון התרופה לחולי סרטן ב%03 בלי לגרום נזק ללב . קפמאבינבמעבדות 
במרכז הרפואי אנדרסון שביוסטון , ארה"ב , הצליח רופא ישראלי , ד"ר יהושע 
פידלר , לפתח שיטה נוספת של שימוש בלימפוסומים הפעלת המקרופג , תא בדם 
שתפקידו לבלוע כדוריות דם זקנות . הכוונה היא להשתמש בצורה יעילה יותר באינטרפרון , 
או בחומרים ביולוגיים אחרים , לחיסול תאים סרטניים . החומר הביולוגי 
משתחרר בתוך המקרופג ומפעיל אותו למציאת התא הסרטני ולחיסולו . ואולם בשיטה 
זו אפשר לחסל רק מספר מצומצם של תאים . אם מספר התאים הסרטניים בגרורות 
גדול , יש להקדים לכך טיפול כימותראפי . ניסויים קליניים הוכיחו כי אין 
לשיטה תופעות לוואי והיא אושרה לשימוש בארבע מרכזים רפואיים בארצות - הברית . 
מנהל מכון רוגוף למחקר ברפואי במרכז הרפואי בילינסון , פרוף אברהם נובוגרודסקי , 
קובע כי אפשר להרוג תאים סרטניים בעזרת חומרים מעוררי חלוקת תאים ( חומרים 
מיטוגנטים ) . בין החומרים האלה החלבון אינטרלוקין 2 . חלבון זה מופרש 
על - ידי תאי הלימפוציטים , המפעילים את מנגנון הדחייה של שתלים ובהרס תאים 
שהודבקו בנגיפים . הגן המקדד את יצירתו של האינטרלוקין בודד ב3891 וכיום 
הוא מיוצר בכמויות גדולות בשיטות של הנדסה גנטית . הוכח כי סרטן הכליה וסרטן 
העור ( מלנומה ) הם הרגישים ביותר לטיפול . % 51%53 מהחולים בסרטן הכליה 
ו%02 מחולי סרטן העור הגיבו בחיוב לטיפול . בשיעור נמוך יותר הגיבו חולים 
בסרטן גרורתי של המעי הגס . החיסרון של שימוש נרחב באינטרלוקין 2 הוא תופעות 
לוואי , בהן ירידת לחץ דם , קוצר נשימה , חום ועוד . השתלת מוח עצם נחשבת 
לטיפול חדשני עם תוצאות מעודדות . מנהל היחידה להשתלת מוח עצם במרכז הרפואי 
" הדסה " עין כרם , פרוף שמעון סלוין , אומר כי השתלת מוח עצם מאפשרת 
במקרים רבים ריפוי מוחלט ממחלה מפושטת , שלא ניתן לרפאה בשיטות טיפול אחרות . 
" באחרונה למדו החוקרים כי תהליך ההשתלה יכול לשמש נקודת - מוצא טובה לטיפולים 
ביולוגיים נוספים . הואיל ובתהליך הריפוי המשלב השתלת מוח עצם מקבלים החולים 
טיפולים בתכשירים כימותראפיים וקרינה במינונים גבוהים , לא ניתן להגדיל 
את עוצמת הטיפול בתאי הסרטן על - ידי תוספת טיפולים כימותראפיים לפני ההשתלה 
או לאחריה , ויש מקום לנסות להתקיף את אחרוני התאים הממאירים שנותרו בטיפולים 
ביולוגיים חדשניים . במעבדה שלנו נעשים ניסיונות לחיזוק מערכת החיסון לאחר 
ביצוע ההשתלה של אינטרלוקין 2 ואינטרפרון . בתצפיות שנעשו במעבדה הוכח 
כי חומרים אלה גורמים לעליית ספירות הדם של מושתלי מוח עצם לאחר השתלה ושל 
חולים שטופלו במינונים גבוהים של תכשירים כימותראפיים . התכשירים האלה משפרים 
את תפקוד תאי מערכת החיסון וכתוצאה מכך מתקצרת תקופת האשפוז ומשך הזמן שהחולה 
חשוף לסיכונים מגורמים מזהמים " . המחקר בעשור הבא יתמקד בהמשך פיתוח תרופות 
ביולוגיות לחיזוק מערכת החיסון ולעצירת התרבותם של התאים הסרטניים . תרומת 
מדעני ישראל תושפע מהמשאבים שיועמדו לרשות מטרות אלה . האגודה למלחמה בסרטן 
החליטה להקציב מיליון דולר לצורכי מחקר בשנתיים הקרובות , אך גם הקצבה זו 
מותנת בסכום התרומות שתצליח לגייס מהציבור . 
