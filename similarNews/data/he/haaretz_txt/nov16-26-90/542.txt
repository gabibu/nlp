הסטודנטית לשעבר בקולג , ששאפה להיות שחקנית , לא חשבה שהיא מתאימה לעבודה , 
שגם לא היה כסף רב בצדה . אבל היה עליה לשלם שכר דירה על החדרון שבו התגוררה 
עם חברה ללימודים ברובע העוני באיסט אורנג ( במדינת ניו גרסי ) . מהמשכורת 
החודשית של 041 דולר נשאר לה די לנסוע בסופי שבוע לראות הצגות תיאטרון במנהטן . 
כך החלה מרגרט קלי מייקלס בספטמבר 4891 , כשהיתה בת 22 , לעבוד כעוזרת 
גננת בפעוטון וי קר דיי נרסרי , המיועד לבני 35 ברובע מייפלוד . היא אמנם 
בחרה בעבודה זו מכורח הנסיבות , אך במהרה הראתה מיומנות רבה במגעיה עם ילדיהם 
של אזרחים ממעמד מבוסס , ומשום כך קודמה , כעבור ארבעה שבועות , לדרגת 
גננת מלאה . לאחר 051 ימי עבודה עזבה קלי מייקלס . היא מצאה עבודה בגן - 
ילדים אחר , שאליו הגיעה ביתר קלות מדירתה . ששה ימים לאחר שהחלה לעבוד 
במקום עבודתה החדש הופיעו בדירתה , בשבע בבוקר , סמל המשטרה גון נונן 
והבלש ריצרד מסטראנגלו כדי לערוך חיפוש . " הם העיפו בחדר מבטים רבי - 
משמעות " , נזכרה קלי מייקלס , " כאשר ראו מיטה אחת בלבד " . שני השוטרים 
הביאו את קלי מייקלס לחקירה במייפלווד , שנמשכה תשע שעות . בדיקה בגלאי 
שקר העלתה שהנחקרת דיברה אמת . האם לא היתה זו אלא אי - הבנה ? אלא שקלי 
מייקלס איבדה קודם - כל את מקום עבודתה , וכעבור שלוש שנים , במערכה האחרונה 
של הליך משפטי מפוקפק , גם את חירותה . ב2 באוגוסט 8891 דן ויליאם הארט , 
אב בית - דין בבית - המשפט המחוזי באסקס , את הצעירה ל74 שנות מאסר , 
ועל - פי העונש שנגזר עליה רק לאחר 21 שנים תהיה ועדת החנינות רשאית לדון 
בעניינה . חבר המושבעים מצא את קלי מייקלס אשמה ב " 511 מעשים מזיקים בעלי 
אופי מיני " ב02 הילדים בפעוטון . מאז חבושה קלי מייקלס ב"אולם הדרומי " , 
האגף בעל הסיווג הביטחוני הגבוה בבית הכלא לנשים עדנה - מאהן בקלינטון , 
כאסירה מספר 172 21 , עם 008 נשים שהורשעו ברצח ובעבירות חמורות אחרות . 
קפמאליד " זו אישה שנפלה קורבן להיסטריה איומה " , אמר עורך - הדין הניו - 
יורקי מורטון סטייוויס , " היסטריה שהמערכת המשפטית האמריקאית יצרה בשנות 
ה08 . נגד קלי מייקלס בנו טיעון . האמינו לאנשים שלא ראו דבר במו עיניהם . 
העידו אמהות , שרק חזרו על דברי הילדים . את הקורבנות כביכול , הילדים , 
שהיו עדים מרכזיים , הובילו חוקרים להוטים מדי ומומחים מטעם עצמם לעדויות 
שלא היה להן עוד כל קשר לעדויותיהם הספונטניות הראשוניות . התובעים הורשו 
לשלהב רגשות , בעוד שזכויות הסניגוריה הופרו הכל בהסכמת השופט " לפני 
כחודשיים ביקש עורך - הדין סטייוויס מבית - הדין לערעורים בניוארק לשחרר 
את האסירה קלי מייקלס עד לעריכת המשפט החוזר . סטייוויס , מנהלו ואחד 
ממקימיו של " המרכז לזכויות תחיקתיות " , קרא את הפרוטוקולים של החקירה 
( 007 , 4 עמודים ) ושל הדיון המשפטי ( 000 , 03 עמודים ) . מסקנתו : 
" אם היו מאזינים בתשומת לב ובמדויק לילדים , מה שכביכול קרה לא יכול 
היה כלל להתרחש " . לדעת המושבעים , קלי מייקלס פיתתה ב051 ימי עבודתה בפעוטון 
את ילדי הקבוצה לעשות דרך קבע את הדברים הבאים : ללקק מאיבר - מינה חמאת 
בוטנים , לפעמים חמאה עם ריבה ; לאכול " עוגות " ש"אפתה " מהצואה שלה ; 
להתפשט ו"לשחק במין " ; לשתות את השתן של הגננת . נוסף לכך , על - פי הפרוטוקולים 
של חקירת הילדים ועל - פי אמונת המושבעים , קלי מייקל גם נהגה דרך קבע לגעת 
והתעסק באיברי - המין ובפי - הטבעת של הילדים בסכינים , במזלגות , בקוביות 
לגו ובנורות חשמליות , לנגן בפני הילדים בפסנצר כשהיא עירומה ולהראות להם 
טמפונים מגואלים בדם . היא גם הכריחה אותם , כביכול , לא לספר את כל המתרחש , 
באיום שתבתר את גופם לחלקים ואת החלקים תשליך למרחקים , כדי שאמהותיהם 
לא ימצאו אותם . במשך 051 יום , בכל התקופה שבה עבדה קלי מייקלס בפעוטון , 
שום ילד לא אמר , או רמז , דבר על מה שהתרחש כביכול בהפסקת הצהריים לא 
להוריו , לא לאחיו , לא לגננות אחרות או לחברים למשחק בקבוצות אחרות של 
הפעוטון . חברותיה לעבודה של הצעירה ועובדי הכנסייה האפיסקופלית שבשטחה 
שכן הפעוטון לא הבחינו בדבר - מה יוצא - דופן . איש גם לא הבחין בשרידים 
של שתן או צואה . גם האף - בי - איי , שלאחר זמן בדק בהוראת הפרקליטות 
את השרפרף והספסל שעליהם היתה אמורה קלי מייקלס לשבת כאשר ניגנה עירומה בפסנתר , 
לא יכול היה למצוא סימן מרשיע כלשהו , חלקי עור מיקרוסקופיים או סימנים 
הנשארים בעקבות מגע עור אדם . שנתיים לאחר מתן גזר - הדין וכמעט חמש שנים 
לאחר ביצוע העבירות כביכול נראית הצעירה העגלגלה אדיבה וחייכנית . היא אינה 
חשה כל טינה לילדים וגם לא להורים , שעדויותיהם , כפי שהיא אומרת , הביאו 
אותה לאגף הרוצחים של בית הכלא בקלינטון " . הילדים ? " הם חפים משפע בדיוק 
כמוני " , אמרה . " יחד נקלענו לגלגלי המנגנון של היסטריית התעללות בילדים " . 
אנשים המקורבים לזולל - הקומוניסטים לתיאבון רונלד רייגן היו ממלאים בשמחה 
את " הצורך בציד מכשפות תקופתי פומבי בשנות ה08 " ברדיפת חסידי " אימפריית 
הרשע " בארצם , סבור הסופר והעיתונאי האמריקאי אלכסנדר קוקברן . אבל 
מאין קומוניסטים בשר ודם בארצות - הברית " חזרו הציידים " , לדברי קוקברן , 
" לגירוש - השדים המסורתי , לרדיפת השטן , שאת קרניו ופרסותיו גילו בגני - 
ילדים " . למשל , ועדה שמינה שר המשפטים של רייגן , אדווין מיז , גייסה 
באמצע שנות ה08 עדים ברחבי המדינה כולה , שחשפו אזרחים פדופיליים ( בוגרים 
החשים דחף לקיים יחסי - מין עם ילדים ) בכל אתר ואתר . על - פי עד מדינה , 
שהרבו לצטטו , " לפחות 05 אלף ילדים אמריקאים נחטפים , נאנסים , סובלים 
מהתעללויות , מצולמים לעיתוני פורנו ולבסוף נרצחים מדי שנה בשנה " . למעשה , 
כפי שהתברר לאחר זמן מספרם היה פחות מ07 . את התשובה על השאלה היכן נעשים 
כל אותם אלפי מעשי פשע סיפק מומחה מטעם עצמו קנת וודן , מחבר ספר בעל הכותרת 
רבת המשמעות " פיתויי ילדים " . הניצול המיני של ילדים " מתבצע כיום בגני - 
ילדים במידה כזאת " , שכמה חברות ביטוח " אינן מוכנות עוד לבטח מוסדות 
אלה . בשנים 38917891 בלבד נפתחו ב001 יישובים אמריקאיים הליכים משפטיים 
נגד מטפלים בילדים קטנים בעוון ניצול מיני . אין ספק שהיו מקרים שבהם האשמות 
אלה היו נכונות . אך לא פחות ודאי ומחקרים מבוססים מאשרים זאת שילדים 
רבים במספר רב יותר סובלים מניצול מיני בבית ההורים מאשר בגני - ילדים ובבתי - 
ספר . מרבית אותם משפטים בוטלו או הסתיימו בזיכוי . למשל , המשפט נגד ריימונד 
באקי ואימו פגי מקמרטין באקי , שניהלו באתר נופש מנהטן ביץ ליד לוס אנגלס 
גן - ילדים פרטי . הם הורשעו בכך שאנסו את 521 הילדים שהיו בטיפולם והטילו 
עליהם את חתיתם לבל ידברו . לדברי התביעה , החשודים שחטו בנוכחות הילדים 
ארנבות , יונים וסוס אחד . הם הקריבו תינוק בכנסייה וביצעו טקסי פולחן 
של השטן . המשפט נמשך יותר משש שנים . ריימונד באקי היה עצור במשך חמש 
שנים ואמו ישבה במעצר שנתיים . בתחילת השנה פסק חבר מושבעים : " לא אשמים " . 
המושבעים הגיעו למסקנה שהעדויות המרשיעות של הילדים " תיארו השתלשלות אירועים 
שנרקמו במוחות החוקרים " , כפי שמנסח זאת סניגורה של קלי מייקלס . ( בעקבות 
לחץ ציבורי חסר תקדים נעתר שופט לבקשת התביעה להעמיד את באקי למשפט חוזר 
על סעיפי אישום שבהם לא נפלה הכרעה במשפט הקודם ) . עורך - הדין מניו - 
יורק מוצא " שורה שלמה של הקבלות " בין שתי הפרשות , אבל גם הבדל חשוב 
אחד . " בעוד המושבעים בקליפורניה היו אמיצים דיים להתעלם מגזר - הדין 
המוקדם הדוחק של דעת הקהל " , המושבעים בניו גרסי הניחו ל"רגשות ולהיסטריה 
לא לעובדות " לכוון אותם . הפרשה החלה במרפאה של רופא ילדים במייפלווד . 
" את זה עושה תמיד גם הגננת שלי " , אמר הילד בן הארבע כאשר עוזרת הרופא 
מדדה את חומו בעת בדיקה שגרתית בפי - הטבעת . האם והעוזרת שמעו ושאלו שאלות . 
" היא מדדה לנו את החום בשינה שלאחר הצהריים " , אמר הילד , והוסיף בלי 
שנשאל " גם לשון היא עשתה את זה " . שבועות מספר לאחר מכן נהפכה הבת המחונכת 
ממשפחה קתולית בפיטסבורג , פנסילווניה , ל"מפלצת " , כדבריה היא , לפושעת 
שמשטרה , פרקליטות המדינה , הורים ופסיכולוגים מפוקפקים יצאו לציד עליה . 
בעצת הרופא , שעמיתה סיפרה לו על דברי הילד בבדיקה , פנתה אמו של אותו 
ילד לרשות להגנת הילדים , דיפ"ס , וזו פנתה לפרקליטות המדינה . סגנית 
פרקליטת המדינה , שכיהנה כמנהלת " המחלקה להתעללות בילדים " , שרה מקארדל , 
זימנה את הילד בן הארבע לחקירה . הוא לא רק חזר על סיפורו , אלא הוסיף 
כי קלי מייקלס נהגה למדוד דרך קבע את חומם של שניים מחבריו למשחקים . השניים 
לא זכרו מכך דבר , אבל אחד מהם אמר שהגננת נגעה באיבר - המין שלו . ומשום 
שבעת החקירה הילד , שדבריו הפעילו את גלגלי המכונה , " תקע את האצבע " 
( כדברי פרוטוקול החקירה ) בפי - הטבעת של " בובה מצוידת מבחינה אנטומית " , 
הכל היה ברור למקארדל ; ילדים אלה היו קורבן להתעללות מינית . בינתיים 
הודיעה הנהלת הגן בחוזר לכל ההורים על " ההאשמות הכבדות נגד אחת העובדות 
שלנו " . קוים ערב הסברה שהשתתפו בו כ"יועצות מקצועיות " העובדת הסוציאלית 
פג פוסטר והפסיכולוגית סוזן אסקילין . מפג פוסטר למדו ההורים דברים ש"מעולם 
לא שמעו קודם דוגמתם " , כתבה העיתונאית הניו - יורקית דורותי רבינוביץ , 
בתחקיר על הפרשה שהתפרסם ב"הרפרס מגזין " . פוסטר יעצה להורים לשאול את 
הילדים במפורש על " כאבים באיברי - המין " ולהתבונן בהם בשבע עיניים . 
במיוחד , אמרה , יש לשים לב ל"סיוטים , נשיכות , יריקות , הרטבות , 
אוננות וכל מה שניתן לראותו בהקשר הרחב ביותר כהתנהגות מינית " . את העובדה 
ש"תסמינים אלה " אצל ילדים רבים הם חלק מההתפתחות הנורמלית " לא הזכירה , 
כמובן " . הפסיכולוגית אסקילין הציעה את שירותיה המקצועיים . היא טיפלה 
במשך חודשים , עד מתן גזר - הדין , ב81 מהילדים . המבוגרים קיבלו בתקופה 
זו תראפיה קבוצתית , שבמהלכה למדו , למשל , כי כאשר הם שוללים אפשרות 
ניצול מיני של ילדיהם , הם " מצביעים בכך על אשמתם הם " . גם רשות הנוער 
לא ישבה באפס מעשה . לו פונולראס , עובד דיפ"ס בן 43 , מצא במקום המעשה 
כביכול ש"הגומחות והפינות הרבות של הכנסייה " הן " גן - עדן לפדופילים " . 
פולונראס לא היה יכול לאשש את קביעתו : שום ילד לא זכר שקלי מייקלס הציקה 
לו מבחינה מינית . אבל הוא לא ויתר . הוא ציין כי איתר " איתותים בשפת 
הגוף של הילדים " והחליט : " אי - אפשר להסיק מסקנות על - פי מה שהילדים 
אומרים " . פונולראס , שאמר במועד מאוחר יותר בבית - המשפט כי השמיד את 
רשימותיו על החקירות בשלב שבו לא נשאו פרי ( " הן היו חסרות ערך " ) , 
עודד חקירות נמרצות יותר . הוקם כוח - משימה שכלל את נציגי פרקליטות המדינה 
ואת רשויות הנוער , ופוסטר , שתיארה בפני ההורים את השקפותיה על תסימינים 
של התעללות מינית , היתה כוח חיזוק לקומנדו המיוחד . קטעים מתוכן הפרוטוקולים 
של החקירות , שעל - פי פסק - הדין היו אמורים להישאר חסויים , הודלפו . 
העיתונאית רבינוביץ קראה אותם . רשתות הטלוויזיה סי - בי - אס ופי - בי - 
אס ציטטו אותם בקיץ האחרון , בסדרות " דיווחים מיוחדים " על פרשת קלי 
מייקלס . סטייוויס , שקרא אף הוא את החומר , מדבר על " טקטיקות החקירה 
מסמרות - השיער " של כוח - המשימה . " אף לא ילד אחד ויחיד " , אמר , 
האשים מעצמו את קלי מייקלס . רק כאשר " החוקרים מסוגו של פונולראס לחצו 
על הילדים " בשאלות רומזות , או מובילות , או הבטיחו להם גמול ( " אתן 
גם לך את תג השוטר שלי " ) , " ניתנו התשובות הרצויות " . כך הרכיבו החוקרים 
532 מקרים יחידים של התעללות מינית . פרקליטות המדינה רצתה עוד הוכחות מוצקות : 
היא ביקשה מההורים לתאר ביומנים , או ברשימות , אותם תסמינים שלדעת פוסטר 
הצביעו על התעללות מינית . לאחר שפרקליטות המדינה הבטיחה את אלמוניותם , 
נראה היה שנפתחו כל השסתומים . אב סיפר כיצד בנו " תפס את איבר - המין " 
שלו . אישה אחת תיארה את בתה כ"זונה קטנה בת חמש , שאפילו נטפלה לבעלי " . 
הורים אחרים תיארו , כתסמינים , כיצד " הילד לא אוכל כלל חמאת בוטנים " 
או " הילד לא אוהב דג טונה " , וקיבלו סיוע פסיכולוגי . באשר להאשמה שהגננת 
מרחה את איבר - מינה בחמאת בוטנים והורתה לילדים ללקק את החמאה , פרקליטות 
המדינה התייעצה עם הפסיכולוגית הניו - יורקית איילין טריסי . " כאשר מישהו 
מפסיק פתאום לאהוב דג טונה וחמאת בוטנים " , הסבירה הפסיכולוגית , " הסיבה 
לכך היא אסוציאציה בין דג וריח האזור הווגינלי בגוף האישה " . לדברי טריסי , 
" אנשים מסוימים " מוצאים דמיון " בין ריחו של איבר - המין הנשי ובין 
ריח הדג " . " התבטאויות חסרות - שחר של פסיכולוגית הרואה את עצמה מומחית 
להתעללויות מיניות ושאין לה אפילו רשיון לעסוק בתחום זה " , אמר סטייוויס , 
הן " השלמה מתאימה לעדויות הילדים הפנטסטיות " . את הספקות האחרונים שיכלו 
להיות למושבעים באשר לאשמתה של קלי מייקלס פיזרה התובעת מקארדל בנאום הסיום 
שלה : " כפי שגבר אחד , אדולף היטלר , היה יכול להשמיד את העולם כולו 
יהודים , צוענים , צכים ושחורים כך גם אישה אחת בגן קטן " היתה יכולה 
לבצע כמעט באין רואה את פשעיה " . " התבטאויות כאלה , הפונות רק לרגשות 
המושבעים , אינן מותרות בפני בין - משפט אמריקאי . השופט היה צריך להתערב " , 
אמר סטייוויס . הסניגוריה התנגדה , אך התנגדותה נדחתה . קפמאלידהתנגדויותיהם 
של עורכי - הדין של קלי מייקלס , סניגורים מוכשרים שמונו על - ידי בית - 
המשפט , נדחו שוב ושוב על - ידי השופט . לא היה להם מזל גם עם עדי הסניגוריה , 
שדיברו באורח כולל , כמו למשל הכומר הפרוטסטנטי קרייג ברלינגטון שהכריז 
כי לא היה יכול " להעלות בדעתו " ש"אפילו אחד מהמעשים המיוחסים לקלי מייקלס 
אכן היה יכול להתרחש " . אבל סטייוויס אומר כי מהנאשמת נשללו זכויות בסיסיות 
" המעוגנות היטב בחוקה " . הסניגוריה לא הורשתה להעמיד מומחה מטעמה לחקירת 
הילדים . השופט הארט דחה את בקשתה בנימוק שחקירה מחודשת של הילדים תותיר 
בהם " נזקים נפשיים " . אלה היו אותם ילדים עצמם ש"מטעם התביעה או בידיעתה 
נחקרו שנתיים שלמות על - ידי מומחים לכאורה לקראת המשפט " , הגיב סטייוויס . 
