" אישה יהודייה באה למשרד שלנו . במשך כל חייה לימדה את השפה והספרות הרוסית 
בבית - ספר מולדווי . שנים התעלל שכן אנטישמי במשפחתה . היא פנתה פעם לשלטונות , 
ולבסוף תפס ראש המשפחה מקל והיכה את המציק . האחרון פתח נגדו בהליכים משפטיים " . 
ידיד שלי , עיתונאי בעל שם יהודי , פנה לבית מרקחת עם מרשם . הם לא מכרו 
לו את התרופה כיוון שלדבריהם , " אין לנו שום חובה לטפל בך בתרופות שלנו " . 
ולכן הוא נאלץ לפנות למינהל בתי המרקחת כדי להשיג את התרופה . סיפורים כאלה 
מטרידים אותנו . אבל יש גם סיפורים אחרים , המצוטטים במאמרי עיתונות , 
והטוענים שלא קיימת אנטישמיות במולדובה ( מולדוויה ) . ההתאחדות לתרבות 
יהודית הוקמה ברפובליקה ויש לה סניפים בערים ובאזורים שונים . העיתון " נאש 
גולוס " יוצא לאור , וכמה מעותקיו מודפסים בעברית . יהודים מבקרים באורח 
חופשי בבתי כנסת וכן בקורסים ללימוד שפתם המקורית . איש אינו מונע בעדם 
לצאת לישראל , מולדתם ההיסטורית . ובכן , האם יש אצלנו אנטישמיות כלשהי ? 
ברור שהיא לא קיימת יותר במישור הפוליטיקה הממלכתית . וזה למזלה הרב של 
ארצנו , שבה טופח שנים הפרח האפל של הרשע על - ידי המחזיקים בהגה השלטון . 
תחילה עשה זאת המשטר הצאריסטי דה - יורה , ואחר כך עשה זאת משטר סטאלין - 
ברזנייב דה - פאקטו . לכל ממשלה שונאת יהודים לא יהיה כיום שום סיכוי לכונן 
קשרים עסקיים כלשהם בעולם התרבותי . לא כדאי להיות כיום אנטישמי " רשמי " . 
אבל שנות הטבח הגופני והרוחני הותירו למרבה הצער את רישומן . יהודים אולצו 
לבגוד בעצמם . הממשלה גזרה על אנשים אלה להתבייש בעצמם מלידתם ועד יומם 
האחרון . החלשים התבוללו . אולם לעתים תכופות מאוד עברו לצד השני , לא 
בשל הפחד או האלימות או הרצון להרוויח מכך , אלא בגלל הדחף הרוחני הגדול 
להתעלות מעל תחושות אתנית קטנוניות לעבר תחושה אנושית כוללת . אבל שיעורים 
אלה בהתבוללות היו מרים : האנשים גילו בדרך - כלל קור ואכזריות כלפי הזרים . 
ב4981 היו כ%02 מכלל האוכלוסייה בקישינב יהודים , מספר גדול יותר מהרוסים 
או האוקראינים בעיר . במקום היו 23 בתי כנסת יהודים . ב9791 , לפני ההגירה 
ההמונית , נשארו בבירה רק % 5 . 8 . כמה יהודים יישארו בקישינב לאחר שגל 
ההגירה ייפסק ? לפי הנתונים , מעט מאוד . בני עמנו הרוצים לשמור על תדמיתם 
האתנית , רכשו לעצמם שם באירופה , באמריקה ובישראל . יהיה זה למעלה מכוחי 
לנקוב בשמות כל המשוררים , הרופאים , או המדענים המוכשרים . הרשו לי להזכיר 
רק אחד . משורר יהודי שעזב את קישינב לפאריס ב8191 . שמו האמיתי היה פיקסמן , 
אך הוא כינה עצמו דויד קנואוט , ואיית את שמו הפרטי ב"א " . הפואמה של 
קנואוט , " הלוויה בקישינב " , הגדושה בנוסטלגיה לבסרביה , נכללה באנתולוגיות 
רבות של שירה אירופית . בזמן שהותו בצרפת נשא לאישה את אריאדנה סקריאבינה , 
בתו של המלחין הרוסי המפורסם , שבמחאה נגד רדיפת היהודים התגיירה ואימצה 
לעצמה את השם " אריאדנה - שרה סקריאבינה - פיקסמן - קנואוט " . היא נרצחה 
על - ידי הנאצים . קיימת אנדרטה לזכרה גיבורת הרזיסטנס בטולוז . המשורר 
עצמו מת בתל אביב ב5591 . " גלאב סטרובה " , " חודאסביץ " , " נינה ברברובה " , 
ובאחרונה המגזין הלטווי " ווא"ק " , כתבו כולם על קנואוט . אנחנו , בני 
עמו , לא כתבנו עליו שורה אחת ויחידה . ולא רק עליו לא כתבנו : כמה שנים 
שתקנו ביחס לאנשים שנהרגו במלחמה ? ב4491 הפציצו הפשיסטים מהאוויר גטו יהודי 
במרכז המסחרי של קישינב . הם גם ירו באנשים רבים . בבית החולים ליולדות 
נהרגו אלפי בני אדם , ומאז הוא מהווה סמל . עם זאת , האנדרטה המובטחת 
איננה שם , אין שם אפילו שלט זיכרון . לקישינב צריכה להיות אנדרטה להנצחת 
יהודיה הנרדפים . ספר תיאורי הפוגרום של 3091 יכול היה לשמש אנדרטה . התיאורים 
נאספו בידי המשורר היהודי המפורסם ביאליק , אך הוא מעולם לא פירסם את כתב 
היד . אולי חשש שיהיה זה מפחיד מדי לספר לאנשים על נוצרים התוקעים מסמרים 
בעיניהם של תינוקות יהודים . המולדווים , הרוסים והאוקראינים של קישינב 
אינם אחראים לאירועים שקרו בהסתת המשטרה החשאית הצאריסטית . אבל עליהם לדעת 
מה עלול לקרות כאשר מלבים איבה הדדית והתכתשות , המסתירות מאחוריהן גם תוכניות 
פוליטיות אנוכיות . עשרות שנות אנטישמיות ממשלתית העמיקו את שורשי האנטישמיות 
הרגילה הקיימת בתודעת האנשים . בין התשובות על המאמר " לך לך מארצך " 
שהופיע ב"סובייטסקיה מולדובה " היו כמה מסרים הדומים למכתב בן 01 עמודים 
של אישה מאנניטי נוי . היא השקיעה מרץ רב בניסיון לשכנע את העורך בקיום 
" המאפיה היהודית " הידועה לשמצה . היא אפילו ניסתה להוכיח שהיהודים העוזבים 
את בריה"ם נוטלים אתם את אוצרות הצאר , שאותם גנבו . " אחדות רבה מדי " 
הוא הגינוי הרגיל המופנה לעבר יהודים . שלום עליכם אמר פעם : " האם ראיתם 
אי - פעם יהודים בעלי אותה דעה ? לשני יהודים יש שלוש דעות : אם אחד אומר 
זה כך וכך , משיב השני שזה באמת כך אבל למעשה זה בהחלט שונה . . . " . 
אבל אחדות זו , המזעזעת ומפחידה כל - כך , אכן קיימת . אתם יכולים לקנא 
בה או לא , אבל זו " אחדות של אנשים המצטופפים יחד תחת מכות הניחתות מכל 
העברים , אנשים התופסים דבר מה קדוש בידיהם הרועדות . זו הגנה עצמית בת 
אלפיים שנה . היא בלתי פוסקת , שותקת ורגילה בהחלט , והיא ההישג האתני 
הגדול ביותר בעולם " . זאב זבוטינסקי מסט . פטרסבורג כתב מלים אלו תחת הרושם 
של פוגרום קישינב , שהניע אותו להקדיש את חייו לתחייה הלאומית של היהודים . 
מבין האנשים העוזבים את מולדובה לצמיתות , % 5 . 68 הגדירו את המשבר הבין - 
אתני כסיבה העיקרית להגירה . % 97 ציינו את האנטישמיות כסימן קונקרטי אחד 
למשבר , % 44 דיברו על לאומנות מקומית כעל סיבה נוספת ו%5 . 71 הזכירו את 
השוביניזם של מעצמה גדולה ( כלומר רוסיה ) כסיבה אחרת . % 5 . 77 אמרו 
כי הם או קרובי משפחתם נרדפו , או שזכויותיהם נפגעו בגלל מוצאם הלאומי . 
רוב האנשים לא הושפעו מעליות המחירים או מהעבריינות או מהמשבר האקולוגי 
שלנו . מבין האנשים שנשאלו , % 01 היו רוצים לחיות בברית המועצות , % 07 
רצו לשמור על אזרחותם הסובייטית . מידע זה , שאסף העיתונאי מיכאיל דרייזלר , 
מזעזע . ניסיונם המר של היהודים לימד אותם לא לתת אמון בטובות ובחסדים 
של הממשלה שהעניקה להם מקלט . זה אירע בגרמניה במאות ה81 וה91 , במהלך 
עידן ההשכלה . היהודים שמיהרו ללחוץ את היד המושטת החלו לוותר בהמוניהם 
על שפתם . הם תיקנו את בתי הכנסת שלהם כדי שידמו לכנסיות . התרבות הגרמנית 
זכתה באנשים כהיינה , מרקס וברנשטיין . היהודים קיבלו את זוועת השואה . 
תודעה עממית ותודעה " ממשלתית " הן מבחינה מסוימת ערוצי תקשורת . מי יכול 
לערוב שהאחת לא תזרום לאחרת ? בעוד גל השנאה ההדדית גואה ברפובליקה שלנו , 
מפחדים יהודים להאמין כי הם יהיו " הנבחרים " היחידים שיינצלו מאלימות . 
הם עוזבים , וזה משפיל אותנו הלא יהודים . אנטישמיות נבנית מבינוניות , 
אמר הפילוסוף הרוסי ניקולאי ברדאיאב לאלה שטענו כי היהודים בולטים " מדי " 
במדע , בפילוסופיה או בחינוך : " גלו אתם תגליות גדולות . היו אתם מדענים 
ופילוסופים גדולים . אתם יכולים להילחם בעליונות היהודים בתרבות רק על - 
ידי יצירת תרבות משלכם . זה הוא מישור החירות . חירות היא מבחן של עוצמה . 
משפיל לחשוב שהחירות היא תמיד בעד היהודים ונגד הלא יהודים " . 
