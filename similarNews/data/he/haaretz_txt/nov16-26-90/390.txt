" ח"ך עוזי לנדאו ( ליכוד ) יצא אתמול בהתקפה חריפה נגד כלי התקשורת בישראל , 
ובעיקר האלקטרוניים . בהצעה שהגיש לסדר היום , תחת הכותרת : " ביטול 
החלטת הפרקליטות להכיר בעיתונאים כעובדי ציבור " , טען לנדאו כי קבוצת עיתונאים 
משתמשת בתקשורת הממלכתית כדי להפיץ את דעותיה השמאלניות . לנדאו אמר כי 
הציבור מוכן לקבל ביקורת מצד התקשורת , אולם איננו מוכן להשלים עם שטיפת 
מוח כוללת . הוא האשים את התקשורת בכך שאיננה מפגינה אחריות . דווקא חברו 
לסיעה , ראובן ריבלין , שיסע את דבריו : " אינני מבין . עיתונאי איננו 
זקוק להגנה ככל איש ציבור אחר ? לנדאו : " אין ספק שהעיתונאי זקוק להגנה . 
אולם הדבר איננו מצדיק הגנה מיוחדת . האלימות נגד עיתונאים , היא חלק 
מן האלימות הכללית " . גם דדי צוקר ( רץ ) , יאיר צבן ( מפם ) ואברהם 
פורז ( שינוי ) השמיעו קריאות ביניים , בהם טענו כי עיתונאים זכאים להגנה 
בתוקף היותם עובדי ציבור . משה שחל ( מערך ) : " האם אתה רואה בעיתונאים 
גורם שזכאי להגנה בתוקף היותם עובדי ציבור או לא ? לנדאו : " על העיתונות 
ליטול על עצמה נורמות של התנהגות מרצון . העיתונות חיונית לדמוקרטיה , 
אולם מי שמציע לתת לעיתונאי הגנה מעבר להגנה הקיימת כיום בחוק חוטא " . שר 
המשפטים , דן מרידור , שעלה להשיב על ההצעה בשם הממשלה , לא גינה את ההתקפה 
החריפה של לנדאו נגד " המאפיה השמאלנית " , אולם ניכר מדבריו שהוא מסתייג 
ממנה . מרידור דיבר על חשיבותה של עיתונות חופשית ועל עקרונות חופש הביטוי . 
יחד עם זאת אמר : " חופש העיתונות , עם כל חשיבותו , איננו עולה על 
כל הערכים האחרים . הוא חייב להתאזן עם ערכים כגון חוק לשון הרע , חוק 
הגנת הפרטיות וביטחון המדינה " . מרידור הדגיש כי חופש הביטוי הוא גם הזכות 
לומר דברים שמעוררים רוגז ושהרוב איננו מסכים להם . הוא קרא לעיתונות לנהוג 
בריסון עצמי ובאחריות . בהתייחסו לאיומים כלפי עיתונאים , אמר : " יש 
אנשים החושבים שאם הם יכו את אנשי התקשורת , הם ישנו את העובדות . בדרך 
זו הם לא ישנו את המציאות , אולם הם פוגעים בעורק חיים חשוב מאין כמוהו 
ובזרימת חופש האינפורמציה . יש לגנות כל אלימות ובעיקר נגד אנשים הממלאים 
שליחות ציבורית " . כדי שלא לפגוע בחברו לסיעה , עוזי לנדאו , לא ביקש מרידור 
להסיר את ההצעה מסדר היום , והציע לחתום את הדיון בדבריו . המשמעות , 
כמובן , היתה זהה , ובהסכמתו של לנדאו הוסרה ההצעה מסדר היום . קפידבינמליאת 
הכנסת אישרה בקריאה שנייה ושלישית תיקון לחוק מבקר המדינה . על - פי התיקון 
שהוצג על - ידי יו"ר הוועדה לביקורת המדינה , פרוף דוד ליבאי ( מערך ) 
, ניתן יהיה להעמיד לדין נושאי משרות ממלכתיות וממלאי תפקידים ציבוריים , 
לרבות שרים וסגני שרים , אשר יתחמקו בצורה בלתי מוצדקת מהופעה בפני הוועדה 
בנושאים הקשורים לדו"ח מבקר המדינה . מי שיעבור על עבירה זו , יוטל עליו 
קנס כספי . התיקון מעניק למעשה " שיניים " לוועדה לביקורת המדינה . על - 
פי התיקון יהיו פטורים מחובת הופעה בפני הוועדה נשיא המדינה , יו"ר הכנסת 
ושופטים כשמדובר בנושאים שיפוטיים . קפידבינכשהאופוזיציה איננה מצליחה להביס 
את הקואליציה בהצבעות אי - אמון , היא מתנחמת בנצחונות קטנים . אתמול עלזו 
הח"כים של המערך , כשהצליחו להכשיל הצעת סיכום של יו"ר ועדת חוקה חוק ומשפט , 
אוריאל לין ( ליכוד ) , בנושא ערביי השטחים העובדים בישראל . לין טען 
בהצעתו כי לא צריך היה למהר ולפתוח את הקו הירוק קודם שהונחה תשתית אופרטיווית 
לביצוע מהלכים שונים , בהם : הפסקת העבודה הלא חוקית של 07 אלף פועלים 
ערביים מהשטחים ; החמרת העונשים בחוק , ותגבור האכיפה נגד מעסיקים הפועלים 
בניגוד לחוק ; הפסקת המגורים הלא חוקיים של 05 אלף מערביי השטחים בתחום 
הקו הירוק ואיסור כניסתם של לישראל של 32 אלף הידועים כעבריינים מועדים . 
