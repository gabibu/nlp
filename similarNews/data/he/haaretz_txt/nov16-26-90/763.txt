התקבל בכנסת תיקון לחוק הפיקוח על מצרכים ושירותים , המחייב להציג על גבי 
כל מצרך או אריזתו את המחיר לצרכן . אבל החוק החשוב הזה , שנועד לתת לצרכנים 
מידע זמין על מחיר המוצר שהם קונים ולהקל עליהם השוואת מחירים בחנות ובדיקה 
חוזרת בבית , אינו מיושם עד היום . הסיבה לכך היא שבחוק הזה יש סעיף קטן 
( ה ) , העושה פלסתר את החוק . בסעיף נאמר : שר רשאי בצו באישור ועדת 
הכלכלה של הכנסת לקבוע סוגי מצרכים שלגביהם ניתן להציג את המחיר באופן אחר 
מהאמור בסעיף קטן א . ( סעיף קטן א אומר בפשטות כי קיימת חובת הצגת המחיר 
על כל מצרך ) . בין פעילי הצרכנות כונה סעיף ה " תיקון שופרסל " , מפני 
שרשת זו היתה הגורם העיקרי שהתנגד לחוק . באמצעות סעיף קטן ( ה ) יכול 
השר לפרסם צו שיתיר לרשתות השיווק לסמן קודים על המצרכים , ואת המחירים 
לסמן רק על גבי המדף , כפי שזה נהוג בשופרסל ובחלק מהרשתות האחרות . ואכן 
בעקבות אותו סעיף קטן , הוצעו צווים בהתאם , אבל ועדת הכלכלה של הכנסת 
בראשותה של שושנה ארבלי - אלמוזלינו , לא אישרה את הצווים והחוק נשאר אות 
כתובה בלבד . כדי לשנות את המצב , יזמה ארבלי - אלמוזלינו הצעת תיקון חוק 
פרטית וב22 באוקטובר הניחה אותה על שולחן הכנסת . הצעת התיקון כוללת שינויים 
אחדים , אך בעיקר את ביטול סעיף קטן ( ה ) ( 2 ) המאפשר לשר , באישור 
ועדת הכלכלה של הכנסת , לקבוע דרכים חלופיות להצגת המחיר על גבי מצרך , 
בתנאי שהצגת המחיר נעשית בתוך שטח המכירה של אותו מצרך והקונה מקבל בקופה 
חשבון המפרט את שם המצרך ואת מחירו . בדברי ההסבר להצעת התיקון כותבת יו"ר 
ועדת הכלכלה כי היא מציעה לבטל את ההוראה הנ"ל ולחייב הצגת מחיר על כל מצרך 
ולא להסתפק בהצגת קוד , כפי שדורשות חלק מרשתות השיווק הגדולות . להצגת 
הקוד חסרונות רבים הן מבחינתו של הצרכן והן כגורם תורם לאינפלציה , מציינת 
שושנה ארבלי - אלמוזלינו . בשיחה עמה , אמרה ארבלי - אלמוזלינו , כי דרישות 
הרשתות ( חוץ מרשת הקו - אוף ורשת הסופרפארם שמסמנות מחירים על המצרכים ) 
אינן מקובלות עליה . כל התירוצים שלא ניתן לבצע את הסימון על כל מצרך הוא 
חסר שחר , אמרה , וכל תחליף לא יכול לבוא במקום סימון ברור וקריא של המחיר 
על כל מצרך . לדבריה , ביקרה באחרונה במזרח הרחוק ובכל מקום שהיתה ביפאן , 
בפיליפינים , בתאילנד , בהונג - קונג ובסין , מצאה סימון מחיר כל המצרכים , 
אפילו על המוצרים שנמצאים במקרר . " אינני רואה כל סיבה מדוע ישראל תהיה 
יוצאת דופן " , אמרה . היא הביעה תקווה כי בימים הקרובים יתחילו לדון בכנסת 
בתיקון ובעוד זמן קצר ייכנס התיקון לתוקף . קפמאפרקאריחי רצפה פגומים ועבודות 
ריצוף לקויות , הם אחת הסיבות העיקריות לתלונות של דיירים נגד קבלני בניין 
בשנים האחרונות . לפני שנים אחדות פורסם תקן רשמי לאריחי רצפה . המשמעות 
של תקן רשמי למוצר היא , שאסור לייצר ולשווק את המוצר אלא אם כן הוא מיוצר 
על פי התקן . התקן של אריחי רצפה , מתברר , שיפר את המצב רק באופן חלקי . 
סיבה אחת היא שהתקן לכאורה אינו מחייב את הקבלנים , אלא רק את היצרנים . 
ההנחה היא אמנם שאם כל היצרנים יעבדו לפי התקן לא יהיו בשוק אריחי רצפה 
לא תקניים , אבל מי לידינו יתקע שהקבלנים מקפידים לקנות רק אריחים כאלה ? 
סיבה אחרת לכך שהתקן לא פתר את הבעיה , היא שגם אם הרצפות הן טובות , 
הרי עבודות הריצוף לעתים קרובות לקויות . עתה , מדווח מכון התקנים , 
יצא מפרט חדש למלאכת הריצוף . המפרט מתייחס לא רק לאופן הנחתם של האריחים , 
אלא גם לאופן אחסונם ( לא בשמש או בגשם , להימנע מלכלוך , מאבק וכו ) 
, לאופן ההגנה על הרצפה לאחר הנחת האריחים , מתי מותר ללטש ובאילו אמצעים , 
איך לנקותם ועוד . מפרט בניגוד לתקן רשמי אינו מחייב לא את היצרן ולא את 
הקבלן . שאלנו את דוברת מכון התקנים , עדינה כספי , מה הועילו חכמים בתקנתם 
ובמפרטם , והתשובה שלה היתה כי צרכן שבא לרכוש דירה חדשה , יכול להתנות 
את קניית הדירה בכך שאריחי הרצפה וריצופן יהיו על פי התקן והמפרט . הם יכולים 
וצריכים גם לדרוש , הוסיפה , שכל המרכיבים האחרים של הדירה , אם יש להם 
תקנים , יהיו בהתאם להם . הבעיה היא שהצרכנים יכולים לבקש ולהתנות , אך 
אין כל ביטחון שהקבלן ייעתר להם . אדרבא , אם יש לו מספיק לקוחות הוא בהחלט 
יכול להרשות לעצמו לצפצף על הלקוח הנודניק . למיטב ידיעתנו רק משרד השיכון 
קיבל החלטה שהקבלנים הבונים עבורו יהיו חייבים לעבוד לפי תקנים ומפרטים . 
לנו נראה שזה מצב בלתי נסבל . ארגוני הצרכנים חייבים להשפיע על משרד השיכון 
( או על כל משרד אחר שיש לו קשר לעניין ) ליזום חוק שיחייב כל קבלן באשר 
הוא לבנות על פי התקן . אין בכוחו של הצרכן הבודד , גם אין לו הידע המספיק , 
לפקח על טיב המוצרים והעבודה בדירה שבה הוא משקיע את כל חסכונות חייו . 
קפמאפרקידידה מירושלים שניסתה את שירות " תשלום במכתב " של רשות הדואר , 
אומרת לנו שיש לה רק מלים טובות על השירות . השירות מאפשר לה לשלם חשבונות 
שונים שעד כה נהגה לשלמם בבנק , באמצעות מכתב . מסיבות שונות היא אינה 
משלמת בהוראת קבע , ומאז שהנהיגה רשות הדואר את תשלום במכתב בירושלים , 
היא משתמשת במעטפת השירות המיוחדת שלתוכה היא מכניסה את חשבון החשמל או 
את חשבון הטלפון ( הם אף פעם לא מגיעים יחד ) , מוסיפה המחאה עם סכום 
התשלום ומועדו , ומשלשלת לתיבת הדואר שליד מקום עבודתה . כעבור ימים אחדים 
היא מקבלת את החשבונות לאחר ששולמו עם חותמת בנק הדואר , בצירוף מעטפת שירות 
חדשה . אין צורך לשלם בעד המעטפה וגם חוסכים עמלת דלפק . השירות הזה הונהג 
כאן בעקבות שירות דומה המופעל באנגליה , בהולנד ובשוודיה . דוברת רשות הדואר 
מסרה בשבוע שעבר , כי לאחר הרצה של השירות הבנקאי הזה בירושלים , הוחלט 
להרחיבו גם לתל - אביב ולחיפה . בתקופת ההרצה בירושלים , כפי שמדווח מנהל 
השירות הבנקאי ברשות הדואר , אילן דרור , הגיעו למוקד בנק הדואר כ000 , 
01 מעטפות שירות עם שני חשבונות לתשלום בממוצע בכל מעטפה . פרטים על השירות 
אפשר לקבל בכל סניף דואר . 
