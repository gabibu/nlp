המורים ברשת בתי הספר המקצועיים " עמל " מאיימים לפתוח בצעדים ארגוניים 
נגד ההנהלה , אם עד השבוע הבא לא תסלק הרשת את חובה לקרן הגמלאות וללשכת 
המס של ההסתדרות . מכתב ברוח זו שיגר אתמול סגן מזכ"ל הסתדרות המורים , 
דב רונן , למנכ"ל רשת עמל , תא"ל ( מיל . ) מנשה ענבר . רשת עמל , 
המעסיקה 051 , 2 עובדים , מהם 055 , 1 מורים , לא העבירה זה ארבעה חודשים 
ניכויי שכר לקרן הגמלאות המרכזית של עובדי ההסתדררות וללשכת המס ההסתדרותית . 
חובה לשני הגופים האלה מגיע לכ3 מיליון שקל . נודע שהרשת חייבת בנוסף לכך 
כספים גם למס הכנסה , לביטוח הלאומי ולקרן ההשתלמות של המורים " דפנה " . 
רשת עמל סבלה עד לפני שנתיים מגרעון שהגיע ל04 מיליון שקל . עם חילופי ההנהלה 
הופעלה בהצלחה תכנית הבראה שכללה בין היתר צמצומים במספר העובדים , אולם 
באחרונה שוב צברה הרשת גרעון . נציג הסתדרות המורים הביע חשש שאם רשת עמל 
לא תשלם את חובותיה לקרן הגמלאות וללשכת המס , יוקפאו זכויות העובדים על 
פי התקנונים של שני הגופים הללו . מנכ"ל עמל אישר בתגובה שלרשת חובות לקרן 
הגמלאות וללשכת המס של ההסתדרות . עם זאת טען : " קיימת הבנה בעל - פה 
בין הנהלת הרשת לבין שני המוסדות הללו שזכויותיהם של העובדים לא ייפגעו בגלל 
הפיגור בהעברת הניכויים " . ענבר הביע תקווה שעד סוף נובמבר תקבל רשת עמל 
הלוואה בסך 01 מיליון דולר מבנק הפועלים . 
