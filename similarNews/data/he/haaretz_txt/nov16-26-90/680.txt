ידיו לתוצאות הפוכות ממה שהוא עצמו רוצה להשיג . לאחר לחץ ציבורי ממושך 
נכנע מנכ"ל מינהל מקרקעי ישראל והחליט על שינוי מדיניות כך שהמכרזים לקרקע 
לא ילוו במחירי מינימום . גדעון ויתקון השתכנע לבסוף שקביעת מחיר מינימום 
על - ידי השמאי הממשלתי , וההיצע הנמוך של קרקע בשוק , הם הגורמים לעלייה 
הרצופה במחירי הקרקע . הרעיון היה שברגע שיבוטל מחיר המינימום והמינהל יציף 
את השוק בקרקע באופן סדיר ולאורך זמן , יירדו המחירים ואף יישארו נמוכים . 
כתוצאה מכך יירדו גם מחירי הדירות , כי יש הרבה קבלנים המתחרים על מכירת 
דירות לעולים ולוותיקים . אך הבירוקרטיה באשר היא , אינה מוכנה לכך שהכלכלה 
תסתדר בלי ניתוב מלמעלה . שם לא מאמינים בכוחות השוק . וכך יוצא שהמנגנון 
משכנע את שר השיכון והבינוי שחייבים להתערב כדי להגן על העם הדווי , ויוצאת 
תקנה חדשה : כל קבלן הבונה במסגרת הפרוגרמה של משרד השיכון , ועל - כן 
קיבל קרקע בהנחה , לא יוכל למכור את הדירות בשוק החופשי בכל מחיר , אלא 
רק אם המחיר לא יהיה גבוה יותר מ%01 מעל המחיר בו התחייב משרד השיכון לרכוש 
את הדירות מאותו קבלן . כלומר , לא יהיה כדאי לשום קבלן להתאמץ , לחדש , 
או לבנות היכן שהשוק דורש זאת , היכן שיש מקומות עבודה , היכן שהעולים 
רוצים לגור כי בין כה וכה התמורה למאמציו תהיה אפסית . יהיה כדאי לו לבנות 
בסטנדרט הנמוך ביותר , בחומרים הכי זולים , במקום הכי פחות רלוונטי ואז 
לרוץ מהר לקבל את התמורה ממשרד הבינוי . אפילו בברית - המועצות הגיעו כבר 
למסקנה שהקצאת המקורות נעשית טוב יותר על - ידי " היד הנעלמה " , אך שרון 
יודע טוב יותר . טעותו נובעת משגיאות חמורות קודמות : התחייבות לרכישה בשיעור 
של % 001 והענקת קרקע בהנחה , ובמקומות מסוימים אף חינם אין - כסף . התוצאה 
היא שמי שיקבל קרקע בהנחה , יקבל מתנה מהמדינה , כי מחירה יקפוץ מיד למחיר 
המקובל בלי ההנחה , שכן הנחות נגמרות יום אחד . מכאן צמחה הטעות הנוספת : 
לפקח על מחיר הדירה , כדי למנוע מהקבלן את הרווח . כך נגררת עבירה אחרי 
עבירה . מדיניות של הנחות היא מדיניות מוטעית . צריך להציף את השוק בקרקע , 
והמחיר יירד בעצמו לנקודת שיווי - משקל חדשה ויציבה לאורך שנים . יש להאמין 
ששרון רוצה לקדם את הבנייה , שהרי בכך ייבחנו הצלחתו או כשלונו . אם כך , 
מדוע אין הוא מגייס לעזרתו כלכלן בודד אחד שימנע ממנו את סדרת הטעויות ? 
