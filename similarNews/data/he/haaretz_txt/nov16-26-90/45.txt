הרב יצחק פרץ , השר האמור להיות לפי הגדרת תפקידו ממונה על קליטתם של יהודי 
בריה"ם , ניצל את ביקורו במוסקווה כדי לבדוק את רשימות המבקשים לעלות ואת 
תהליכי הענקת האשרות במשלחת הקונסולרית הישראלית . מהבדיקה הזאת יצא השר 
פרץ " המום " , כפי שהצהיר בפני הכתבים הישראלים שם . פרץ גילה כי " % 03 
עד % 53 מבין העולים הבאים לארץ כחוק מבריה"ם אינם יהודים " והדבר יביא ל"בכייה 
לדורות " , בין היתר בגלל ריבוי נישואי תערובת בעתיד . הוא הוסיף שלא רק 
ענייני דת עומדים לנגד עיניו אלא גם טובת העלייה ( " מרוב לא - יהודים 
לא נוכל לקלוט יהודים " ) ואף בעיות ביטחון . הוא הצהיר גם שיפעל לתיקון 
המצב , מבלי לפרש מה בדיוק הוא מתכוון לעשות . המדהימה מכל היא הפתעתו של 
הרב פרץ מגילוי פתאומי של אחוז זה או אחר מבין עולי בריה"ם שאינם עונים על 
ההגדרה ההלכתית של יהדותם , כמעט שנה מאז הוא אמור לעסוק בקליטתם של העולים 
האלה . לכל בר דעת בארץ , בעיקר לכל אלה שהיו קרובים לנושא , היה ברור 
מראש שאם אי - פעם ייפתח סיכוי לעלייה המונית מרוסיה , יהיו רבים הרואים 
את עצמם כיהודים , או נשואים ליהודים , שיבקשו את זכותם לעלות ארצה . 
זוהי תוצאה של תהליך טבעי שעבר על יהדות בריה"ם , דומה אגב לזה שעובר על 
יהדות ארה"ב , שאינו מתיישב עם חוקים והגדרות של הלכה בת אלפיים . זאת 
הסיבה שהמחוקק , נוסף להגדרה " מיהו יהודי " , השאיר בחוק השבות שוליים 
רחבים למדי לאלה הרשאים ליהנות ממנו . יש להודות כי הוגים דתיים שונים בארץ 
גילו בגרות מפתיעה בכל הקשור לעלייה מבריה"ם והשכילו להתעלם מהבעיות הדתיות 
העלולות להטריד אותם . יש להניח כי גורמים דתיים אלה הבינו היטב ש"ציד הגויים " 
בעלייה הרוסית עלול לפגוע קשות בעלייה זו ולהרתיע רבים מהעולים הפוטנציאליים 
מלעלות ארצה . באותה רוח פועלים גם , מזה כמעט שנה , משרדי הממשלה המטפלים 
בעולים בתוכם משרדו של הרב פרץ ומשרד הפנים הנשלט בידי ש"ס . פקידי משרד 
הקליטה נמנעים לחלוטין מלשאול את העולים שאלות של לאום ודת בעת שהם מעניקים 
להם תעודות עולה וגם בהמשך הטיפול . משרד הפנים מסתפק בעצם בהכרזתו של העולה 
עצמו על יהדותו , כשהוא מוציא עבורו תעודת זהות וסעיף הלאום נרשם בה . 
במסכת המחדלים בקליטת העלייה ההמונית שייך כל זה לצד החיובי דווקא בטיפול 
בעלייה הזאת . האם כל הדברים האלה אינם ידועים לפרץ ? האם שכחו לספר לו 
אותם במשרד שהוא עומד בראשו ? אפשר להפנות לשר פרץ גם שאלה מה הוא עושה בעצם 
בבריה"ם , כשהוא נוסע במסלול בין מוסקווה לווילנה וסמארקנד , במקום לתרום 
את חלקו בפתרון הבעיות הקשות בקליטת עולים ממקומות אלה . ואולי השאלה מיותרת : 
גם כאשר הוא נמצא בארץ לא מורגש חותמו של שר הקליטה על קליטת העלייה . 
אך אישית , כדאי לרב פרץ להסתפק בחלקו במחדל בקליטת העלייה מבריה"ם , כחבר 
הממשלה שאינה מסוגלת להתמודד עם משימתה ההיסטורית וכשר הקליטה , שענייני 
הקליטה הוצאו למעשה מידיו . רצוי שלא יוסיף גם אחריות על פגיעה בעלייה זו 
בהכרזותיו המיותרות והמזיקות . 
