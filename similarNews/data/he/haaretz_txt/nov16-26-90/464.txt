פאריס ( מיוחד ל"הארץ " ) . הממשלה הסוציאליסטית של צרפת ניצלה אמש מהצבעת 
אי אמון על חודם של 5 קולות , לאחר שש שעות של דיון סוער באסיפה הלאומית . 
482 מתוך 775 צירי הבית התחתון תמכו בהצעת האי אמון , שעה שנדרש רוב של 
982 קולות על מנת להפיל את ממשלת רוקאר , שהוקמה במאי 8891 . על פי ההליכים 
המקובלים בפרלמנט הצרפתי , מצביעים רק אלה התומכים בהצעת אי האמון . אלה 
שתמכו למעשה ברוקאר בכך שלא הצביעו עם מפלגותיהם , הם שלושה חברי מרכז , 
שני חברי האיגוד לדמוקרטיה צרפתית , גוליסט וציר מהאי הצרפתי הקריבי גוואדלוף , 
בן בריתם של הקומוניסטים . שני צירי האיגוד לדמוקרטיה צרפתית התפטרו ממפלגתם 
מיד בתום ההצבעה בהאשימם את עמיתיהם ב"שיטות סטליניסטיות בריוניות " . ההצבעה 
נסבה על הצעת הממשלה לגייס תרומות לשירות הבריאות הלאומי , אולם הדוברים 
הבהירו עוד קודם לכן שזהו רק תירוץ כדי לבחון אם הממשלה נתמכת על ידי הרוב . 
" כפי שאתה רואה , אדוני ראש הממשלה , אנו מעמידים להצבעה את הדרך בה 
אתה מושל " , אמר שארל מיליון מהאיגוד לדמוקרטיה צרפתית . המפלגה הקומוניסטית 
שהגנה עד כה על הממשלה הסוציאליסטית , הצטרפה למפלגות הימין כדי למחות בכך 
על החוק החדש אותו מבקשת הממשלה להעביר בדבר הנהגת מס של % 1 . 1 כדי לממן 
את גירעונה של מערכת הבריאות במדינה . אנשי האופוזיציה האשימו את רוקאר על 
כי הבטיח לנציגים של המושבות סיוע בעבודות פיתוח , כגון סלילת כבישים , 
בתמורה לתמיכתם בממשלתו . עתה מתכוונת הממשלה לאמץ את הצעת החוק למס החדש , 
במסגרת סעיף בעייתי בחוקה , המאפשר לה לחוקק חוק גם אם אין לה רוב לכך 
באסיפה הלאומית . לאחר הצבעת אי האמון קרא ראש הממשלה למפלגה הקומוניסטית 
לחזור ולתמוך בממשלתו , כפי שנהגה בעבר מול הימין . יצוין כי הצבעת אי 
האמון היוותה אירוע שיא , בשורה של קשיים הפוקדים את צרפת וגורמים לאי שביעות 
רצון מצד הציבור הצרפתי , כגון המשבר בבתי הספר התיכוניים , תופעות האלימות 
ברחוב , משבר החקלאות , ועתה הכוונה להנהיג את המס החדש . צרפת סבלה לאחרונה 
מזעזועים במערכת החינוך , המעסיקה מיליון עובדים ובה 31 מיליון תלמידים , 
ומשורה של שערוריות שחיתות , בהם מעורבים פוליטיקאים בכירים . אולם בקרב 
המפלגות הגדולות גוברת העצבנות סביב שאלת המועמדים לבחירות לנשיאות . מיטראן 
אמנם נבחר לכהן עד 5991 , אולם בצרפת רווחות שמועות בדבר פרישה מוקדמת של 
הנשיא , הניזונות בעיקר משתיקתו בנושא . העיתונים כותבים כי מיטראן רוצה 
להדיח את רוקאר ולמנות במקומו את יו"ר האסיפה הלאומית , לורין פאביוס , 
בן טיפוחיו של הנשיא , הרואה בו אולי יורש מועדף . משקיפים בפאריס גורסים 
כי הנשיא מיטראן עקב בסיפוק אחר הסתבכותה בימים האחרונים של ממשלת רוקאר , 
זאת מתוך תקווה כי רוקאר ימצא את עצמו במצב בו תיגע הפופולאריות שלו . 
הנשיא , על פי המשקיפים , אינו מרוצה מהפופולאריות של ראש ממשלתו הנושא 
עיניו לכהונת הנשיאות . 
