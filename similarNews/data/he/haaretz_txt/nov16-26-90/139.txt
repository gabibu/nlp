) , מרומם פרוף אמנון רובינשטיין את הישגי הלובי החזק שהביא להישג האקדמי 
הנכבד של פתיחת מכללות למשפטים . במאמרו מציג פרוף רובינשטיין את שביעות 
רצונו מן החידוש , ואף מוצא מקום להגיב לטענות מבקריו . בפתיח למאמרו מציין 
פרוף רובינשטיין כי המדובר ב"צעד ראשון . . . לכל ישראלי בעל תעודת בגרות " . 
נראה שכאן טעותו הראשונה של פרוף רובינשטיין בהבנת המתנגדים למכללות , 
ומכאן הוא משליך גם את תגובתו על דברי הביקורת . דומני שאין ולו אחד מבין 
המתנגדים , שכופר בזכותו של כל אזרח ישראלי בעל תעודת בגרות לקבל תואר ראשון 
באוניברסיטה . נהפוך הוא : במצבה של מדינת ישראל יש לשאוף למספר אקדמאים 
גדול בעשרות מונים מזה הקיים כיום . אולם תואר ראשון איננו תואר ראשון במשפטים , 
והזכות להשכלה גבוהה איננה הזכות להיות עורך - דין . בעוד שאת הזכות להשכלה 
גבוהה יש אפשרות להגשים , אין כל אפשרות פרקטית להגשים את " זכותו " של 
אדם ללמוד משפטים . בשל הביקוש הרב נוצרה כאן ( כמו גם בפקולטות אחרות ) 
שיטת מיון , שנועדה לעזור למוסד האקדמי לבחור את הסטודנטים הטובים ביותר . 
והרי גם המכללות אינן מממשות את זכותם של כל בעלי תעודת הבגרות ללמוד משפטים , 
ואף הן בוחרות את הטובים ביותר . במסגרת מאמרו מנתח פרוף רובינשטיין אחת 
לאחת את הטענות העיקריות המושמעות נגד פתיחת המכללות , ומגיע בסוף ניתוח 
זה למסקנה הכמעט - צפויה , שאין כל מקום לביקורת , ולמעשה יש לברך על המוגמר 
( ובעצם , על העוד - לא מוגמר ) . טיעונו הראשון של פרוף רובינשטיין הוא 
שהעובדה שהמכללות אינן אקדמיות אין בה ולא כלום . ההבדל , לדעתו , בין 
המכללות למוסדות אקדמיים מוכרים אינו בתוכן , כי אם בהכרת המועצה להשכלה 
גבוהה . על פי אותו הלך מחשבה יש להקנות תואר אקדמי למי שישתתפו בחוג ערב 
שיעבירו מרצים באוניברסיטה במשך שלוש שנים . יתרה מזאת , אם המרצה האקדמי 
מצד אחד והידענות והמוטיווציה של התלמיד מצד שני , הם ההופכים מוסד לאקדמי 
וראוי להכרה ( לפי דברי פרוף רובינשטיין עצמו ) , מדוע לא יוכרו שיעורים 
פרטיים ברמה גבוהה בביתו של התלמיד כמקנים תואר אקדמי ולפחות נקודות זכות 
לתואר כזה ? ( ומה ההבדל בין דוגמה זו למכללות בעיקר שהשיעורים הפרטיים 
אינם זוכים ללובי בכנסת ) . במסגרת טיעונו העיקרי , הנוגע להיבט הכלכלי , 
דורש פרוף רובינשטיין כי ממשלת ישראל תסבסד את שכר הלימוד של סטודנטים במכללות 
החדשות , ממש כפי שהיא משתתפת בתשלומי שכר הלימוד של סטודנט רגיל . אולם 
פרט אחד קטן שכח פרוף רובינשטיין לא המדינה רואה צורך בהקמת בתי ספר למשפטים 
על כל גבעה גבוהה ותחת כל עץ רענן כי אם שדולת עורכי - הדין והמשפטנים האחרים . 
למדינת ישראל סדרי עדיפות בהקצאת המשאבים , וממש כשם שאין היא מסוגלת לתקצב 
חינוך מלא לילדים ( וכך נוצרה התשובה לקושי החינוכי בדמות " החינוך האפור " ) 
, כך אין היא יכולה לממן שכר לימוד של מי שהוא היחיד הרואה בלימודיו אינטרס 
לאומי . וכשם שאת החינוך האפור מממנים ההורים כך מממנים הסטודנטים את תאוותם 
ללימודי המשפט . בהמשך מאמרו גולש פרוף רובינשטיין מן התחום ההגותי - משפטי 
אל התחום המתימטי , ומחשב במסגרת שכר הלימוד של סטודנטים באוניברסיטאות 
גם את התשלום לקורסי ההכנה לבחינה הפסיכומטרית , שכר הלימוד בפקולטאות אחרות 
( לשם השגת ציונים מתאימים לצורך קבלה לפקולטה למשפטים ) ועוד . ראשית , 
לא כל הסטודנטים למשפטים הם בוגרי כמה מועדים של הבחינה הפסיכומטרית . 
שנית , נראה שדווקא תלמידי המכללות הם אלה שניגשו שוב ושוב לבחינה הפסיכומטרית , 
שכן הם הוכיחו את נחישותם הבלתי נלאית בכך שלא ויתרו על המקצוע , גם כשהכל 
נראה אבוד . שלישית , לפי אותו היגיון היה אפשר להחשיב בשכר הלימוד של 
תלמידי המכללות גם שיעורים פרטיים לבגרות וכן בחינות בגרות אקסטרניות חוזרות 
ונשנות על - מנת להשיג ציונים גבוהים וכך להיות בין 007 ( לפי נתוני פרוף 
רובינשטיין ) המאושרים שיתקבלו למכללות , שבהן הקריטריון היחידי לקבלה 
הוא תעודת הבגרות . לסיכומו של עניין נראה כי הטענה ששכר הלימוד במכללות 
גבוה אינה מחוסרת יסוד . טענה מוזרה משהו שמועלית היא שבמכללות מיוצג " חתך 
חברתי מגוון וצודק " , קרי יוצאי ארצות אפריקה ואסיה . ומכאן אין מקום 
לטענה שהמכללות הן לעשירים בלבד . קשה להבין מדוע מחשיב פרוף רובינשטיין 
את יוצאי השטעטל כבני רמה גבוהה , בעוד הוא מתייחס אל משפחות כגון חכמי , 
שלוש , ולירו ורקנאטי בהתנשאות מסוימת , ודורש לאפשר לבניהן " לנסות 
כוחם בהשכלה גבוהה " . כסטודנט בפקולטה למשפטים בירושלים מועלית לעתים נגדי 
טענה , כי התנגדותי לקיום המכללות אינה עקרונית , אלא נובעת מחשש לחסרון 
כיס , ומכל מקום היתה שונה לו הייתי בין אלה המבקשים להתקבל לפקולטה למשפטים 
ודרכם אינה צולחת . ייתכן שכך הדבר . אך אין ספק שגם התומכים בהקמת המכללות 
היו מסירים תמיכה זו לו היו מתקבלים . טבעו של האדם הוא שהוא דואג לאינטרסיו - 
שלו , ועדיין לא שמעתי טענה נגד שובתי מפעל זה או אחר , שאם היו מנהלי 
המפעל , היו מתנגדים לשביתה , ולפיכך התנגדותם לפיטורים אינה עקרונית אלא 
אינטרסנטית . בסופו של דבר , דומני שההתנגדות העיקרית לקיום המכללות איננה 
במישור קיומן ופעילותן הלימודית ( ממש כחוגי נוער שוחר מדע ) , אלא בגושפנקה 
האקדמית שמבקשים שתינתן לה . ייתכן שהמטרה של פתיחת בתי ספר למשפטים נכונה , 
וברור שהיא עונה על צורך זה או אחר של ציבור לא קטן במדינה , אך יש לזכור 
כי אלו מוסדות שאינם אקדמיים , המספקים רצון של אנשים ולא צורך של המדינה 
בכמות אדירה של עורכי דין . עובדה זו תעזור להסתכל על הוויכוח הציבורי בפרספקטיווה 
המתאימה . 
