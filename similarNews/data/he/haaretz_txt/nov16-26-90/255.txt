התאחדות המלונות פנתה למשרד החינוך בדרישה לבטל את ההנחיה למנהלי בתי - ספר , 
לפיה אין להרשות לינת תלמידים ומורים בבתי - מלון במהלך טיול . פניית התאחדות 
המלונות באה לנוכח המשבר הפוקד את הענף כתוצאה מאירועי המפרץ הפרסי . במכתב 
למנכ"ל משרד החינוך , זבולון אורלב , מתלונן מנכ"ל ההתאחדות , משה עמיר , 
כי " אין מקום שלא להתיר לבתי - ספר החפצים בכך לכלול לינה בבית - מלון 
במסגרת טיול . בייחוד בשעה קשה זו , שעת משבר עמוק בתיירות שסופו אינו 
נראה באופק " . לטענת עמיר , מתפרשת בפועל הנחיית משרד החינוך , מבחינת 
בתי המלון , " כאפלייתו של מגזר עסקי גדול במדינת ישראל על לא עוול בכפו 
וללא מתן נימוק הולם , למעט פסקה המקוממת כשלעצמה : הלינה בבתי - מלון 
וקבלת שירותים בהם , על כל המשתמע מכך , נוגדת את המטרות החינוכיות של 
הטיול " . לדעת התאחדות המלונות לא הובאו בחשבון המשמעויות הגורפות של הוראת 
משרד החינוך . " אין עינה של התאחדות המלונות צרה באכסניות הנוער בישראל 
ובבתי - ספר שדה , להפך . אולם ההתאחדות עומדת על דעתה כי מן הראוי ליתן 
להורי התלמידים ולתלמידים עצמם את הכוח לבחור בין החלופות " . בתגובתו דחה 
משרד החינוך את עמדת ההתאחדות והסביר שהאיסור על לינה בבתי המלון מנימוקים 
חינוכיים נובע מכך שהטיול " אמור להעניק הזדמנות לחיי צוותא ולמילוי תפקידים 
מתוך אחריות קולקטיווית בתחומים שונים , כמו מזון , מגורי שדה ועזרה הדדית " . 
