חברת דור אנרגיה מנהלת מגעים עם שותפים אסטרטגיים , שיאפשרו את פריצתה לשוק 
הדלק הבין - לאומי כך מסר ל"הארץ " שמואל דנקנר , הבעלים של דור . בין 
החברות שעימן נוהלו המגעים משקיעי חוץ שכבר מחזיקים השקעות בישראל , וכן 
כפי שפורסם שלשום קונצרן כלל . דנקנר אמר כי הסיבה להכנסת השותף הנוסף 
אינה נעוצה בצורך בהזרמת הון נוסף , אלא לפריצה לשוק הבין - לאומי . לדבריו , 
המגעים מתנהלים עם משקיעי חוץ שיש להם ניסיון בשוק הדלק , כדי שיהיה בידם 
להבטיח את זמינות האספקה של תזקיקי נפט . " ההחלטה על הכנסת משקיעי חוץ 
נועדה להקנות לחברה גמישות מירבית בפעילותה , מכיוון שאפשרות יבוא התזקיקים 
לישראל היא מוגבלת למדי " , אמר מנכ"ל דור אנרגיה . דנקנר גילה כי מיד עם 
הקמת דור אנרגיה וקבלת הרשיון לעסוק בשיווק דלק , פנו אליו כמה גופים עסקיים 
והציעו לו שיתוף פעולה . " החלטתי לדחות פניות אלה , כי חשבתי שאז הזמן 
לא היה מתאים . דור אנרגיה התקדמה מאז , וכיום היא משווקת % 01 מהתזקיקים 
בשוק שבו היא מתחרה , ולכן הגיעה העת להכנסת שותף נוסף " . 
