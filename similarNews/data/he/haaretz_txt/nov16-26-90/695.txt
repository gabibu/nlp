בצעד יוצא דופן , פיטרה חברת ארקיע טייס בנימוק של הפרת משמעת . איגוד 
הטייסים הביע את התנגדותו לכך והעניין הועבר לבוררות , בהתאם להסכם העבודה 
הקובע כי במקרה של חילוקי דעות מסוג זה תכריע בעניין ועדת מעקב . בבוררות 
חברים יו"ר האגף לאיגוד מקצועי בהסתדרות , חיים הברפלד , ומנכ"ל ארקיע , 
פרוף ישראל ( איזי ) בורוביץ . איגוד הטייסים טוען כי הטייס סירב לעבור 
על מגבלות שעות הטיסה שנקבעו בתקנות של מינהל התעופה האזרחית . חברת ארקיע 
ראתה בהתנהגותו זו בעיה משמעתית , והחליטה לפטרו . לטענת הנהלת החברה , 
לא התבקש הטייס לנהוג בניגוד לתקנות , שכן על - פי פרשנות שנתן לאל - על 
מינהל התעופה האזרחי , אפשר לחרוג מהתקנות בטיסות ובקווים מיוחדים . כמו 
כן , טענה ההנהלה כי אין זו הפעם הראשונה שטייס זה מעורב בבעיות משמעת . 
