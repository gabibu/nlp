תיאלנד החמירה את דרישות הכניסה לתחומה לישראלים . בהודעה שהועברה למשרדי 
הנסיעות והתיירות , נדרשים מעתה בעלי דרכון ישראלי להצטייד באשרת כניסה , 
גם במקרים בהם מבקשים לשהות בתאילנד לתקופה של עד שבועיים . הקונסוליה של 
תיאלנד לא נימקה את פשר השינוי , וההוראה החדשה הועברה באמצעות חברת הבת 
של סוכני נסיעות ותיירות ש - ע - ל , שירותי עזר לסוכן הנסיעות בע"ם . 
לנוכח התעוררות תנועת ישראלים לאתיופיה העבירה הקונסוליה של אתיופיה תזכורת 
לסוכני הנסיעות והתיירות , לגבי מסמכים שיש לצרף לדרכון ישראלי , לצורך 
קבלת אשרת כניסה . לבד מדרכון בר תוקף לחצי שנה ושתי תמונות עדכניות , 
דורשת הקונסוליה מכתב בקשה עם פרטים אישיים , פרטים לגבי הנסיעה , משך 
השהייה המתוכננת ומכתב ממקום העבודה בארץ . 
