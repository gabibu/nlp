ועד הפעולה של ענף תרנגולי ההודו עומד לתבוע החזר של מיליוני ש"ח שנגבו מאז 
פברואר השנה מהמגדלים על - ידי המועצה לענף הלול . ועד הפעולה החליט לפתוח 
במאבק משפטי , באמצעות עו"ד ראובן בילט , שבו יטען שהמועצה לענף הלול פועלת 
ללא בסיס חוקי מאז 61 בפברואר השנה , מאחר שאין תוקף למינויים של חברי 
מליאת המועצה . הסיבה לכך נעוצה בעובדה ששר התעשייה מסרב לחתום על המינויים , 
לצד החתימה שניתנה ע"י שר החקלאות . חנן זוגלובק , מבעלי מפעל לעיבוד בשר 
ומיוזמי ועד הפעולה , טוען כי " יש לשחרר את ענף ההודים מעלה של המועצה 
לענף הלול , שאין לה כל עניין לפיתוח הענף " . עמנואל מנור , משווק מורשה 
בענף ההודים , מסר שוועד הפעולה פותח במסע לביטול מכסות הייצור בענף , 
כדי ליצור גורם תחרותי שיביא להתייעלות אצל מגדלים ובתעשייה לעיבוד ההודים . 
בתגובה אמר מנכ"ל המועצה לענף הלול , מנשה בלווייס , ששגביית היטלים מהמגדלים 
נעשית ע"ף החוק . ההיטל בשיעור של עד % 4 מהמחיר שהחקלאי מקבל עבור תוצרתו , 
הוא בסיס התקציב השנתי של המועצה , שאושר בקוורום חוקי . 
