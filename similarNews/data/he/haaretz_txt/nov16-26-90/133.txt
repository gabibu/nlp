ואשינגטון ( ע"ץ וע"ר ) . שרי ההגנה של דרום - קוריאה וארה"ב הביעו בלילה 
שבין יום חמישי לששי דאגה עמוקה נוכח התוכנית הגרעינית של צפון - קוריאה . 
שר ההגנה האמריקאי , דיק צייני , שקיים במשך יומיים שיחות בדרום - קוריאה , 
הבטיח לשר ההגנה לי יונג - קו כי דרום - קוריאה תישאר גם בעתיד תחת מטריית 
ההגנה הגרעינית של ארה"ב , וכי צבא ארה"ב יישאר שם כל עוד הדבר יידרש . 
בהודעה משותפת שהוציאו השניים לאחר הפגישות נאמר כי על - אף המגעים המדיניים 
האחרונים בין צפון - קוריאה לדרומה , ואשינגטון וסאול מודאגות נוכח יכולת 
צבא הצפון לפתוח בהתקפת - פתע על הדרום . " שני הצדדים גם הביעו דאגה עמוקה 
נוכח התוכנית הגרעינית של צפון - קוריאה , שכן מדינה זו מסרבת להעמידה תחת 
פיקוח הסוכנות הבין - לאומית לאנרגיה גרעינית " , ממשיכה ואומרת ההודעה . 
ארה"ב סבורה זה מכבר כי צפון - קוריאה נמנית על המדינות העושות מאמצים גדולים 
כדי לפתח או להשיג נשק גרעיני . 
