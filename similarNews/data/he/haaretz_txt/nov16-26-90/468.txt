ביירות ( ע"ר וע"ץ ) . תאריך היעד שקבעה ממשלת לבנון להוצאת כל המיליציות 
מביירות עבר , אך המיליציה הנוצרית הגדולה " הכוחות הלבנוניים " , נשארה 
עדיין במוצביה במזרח העיר והיא מסרבת לפנותם . עדי ראייה באשרפייה , שכונה 
על גבעה במזרח ביירות , המהווה מבצר של " הכוחות הלבנוניים " אמרו , 
כי אנשי המיליציה עדיין פרושים שם עם נשק קל וכבד . אין גם שום סימן שהם 
מתכוננים לעזוב . מקור ממשלתי בכיר אמר כי הממשלה תקיים כנס דחוף כדי לנקוט 
" עמדה תקיפה " , נוכח סירוב המיליציה הנוצרית להתפנות מביירות . נשיא 
לבנון אליאס הראווי קבע את יום שני בחצות כמועד לפינוי הכוחות המזוינים 
מביירות רבתי והעברת כל המוצבים והעמדות לידי הצבא הלבנוני . מקור ממשלתי 
אמר שלשום : " הודענו לכוחות הלבנוניים על התוכנית המפורטת של הפינוי ואנו 
עדיין מחכים לתגובתם " . הראווי נפגש ביום שני עם נשיא סוריה חאפז אל אסד 
בדמשק , כשהתברר כי המיליציה הנוצרית מערימה קשיים על תוכנית הפינוי . קפידבינמדמשק 
נמסר , כי ייתכן מאד שהנשיא אסד יתן אישור לשימוש בכוח נגד " הכוחות הלבנוניים " , 
כשם שקרה בחודש שעבר , כאשר נפתחה התקפה על כוחות הגנרל מישל עאון בסיוע 
סורי ישיר . מקור בממשלת לבנון אמר כי הממשלה נחושה בדעתה לבצע את התוכנית , 
על אף העיכובים , " מאחר שהנושא של ביירות רבתי אינו נתון יותר למו"ם 
וההחלטה בעניין זה היא סופית " . קפידבינשעה לפני שפג מועד הפינוי , אמר 
מנהיג המיליציה הנוצרית , סאמיר געגע , לעיתון נוצרי בביירות : " אינני 
יכול למסור את אשרפייה , אם לא אקבל ערובות בטוחות שלא יבוצעו עבירות על 
הסכם הפינוי . עד עכשיו לא קיבלתי ערובות כאלה " . המיליציה הנוצרית התלוננה 
כי הצבא הלבנוני והחיילים הסורים שהביסו את הצבא בפיקודו של גנרל עאון , 
איפשרו לסורים למלא את החלל שנוצר לאחר גירוש הצבא הנוצרי - לבנוני מהמובלעת 
הנוצרית . 
