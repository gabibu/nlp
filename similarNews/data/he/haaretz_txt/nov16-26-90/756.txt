שמה של העיר אוש - קוש במדינת ויסקונסין מוכר ברחבי ארצות - הברית בזכות 
חברה לייצור בגדי עבודה ובגדי ילדים , ששמה כשם העיר . עכשיו מכירים באמריקה 
את אוש - קוש גם בגלל אחד המקרים המוזרים ביותר בתולדות המשפט הפלילי והפסיכיאטריה 
הקלינית , שנדון בבית המשפט המחוזי בעיר בשבוע שעבר : המקרה של שרה - 
גניפר - פראני - גיימי - גון אמילי - לסלי - לאונה וכל שאר 64 חלקי האישיות 
של שרה ( ששמה המלא נאסר לפרסום , בשל צנעת הפרט ) . הבחורה הצעירה , 
בת 72 , סובלת ממקרה נדיר בחומרתו של פיצול האישיות . היא התלוננה לא 
מזמן כי מארק פיטרסון , צעיר העוסק באריזת מצרכים בסופרמרקט מקומי , ניצל 
את מחלת הנפש שלה , כדי לבוא עימה במגע מיני , בעורמה . במינוח הפלילי , 
על פי הדין של מדינת ויסקונסין , מדובר באונס . פיטרסון הורשע ביום ששי 
שעבר בידי חבר מושבעים , ועתה מצפה לו עונש שעד 01 שנות מאסר בפועל . " מדינת 
ויסקונסין נגד מארק א . פיטרסון תיק פלילי באשמת תקיפה מינית " עורר 
בשבוע שעבר התעניינות עצומה ברחבי ארה"ב , יצר תקדים משפטי ופסיכיאטרי נועז , 
ופתח צוהר לאחת ההפרעות הנפשיות המרתקות והעלומות ביותר . פיטרסון פגש 
את שרה בגן הציבורי . הם שוחחו , יצרו קשר , היא הציגה את עצמה בשם " פראני " 
( אחת מ64 האישיויות השונות שלה ) , ונתנה לו את מספר הטלפון שלה . כעבור 
יומיים הוא הזמין אותה לארוחת בוקר . למחרת שוב הזמין אותה לארוחת בוקר . 
שרה אמרה בעדותה במשפט כי אמרה לו שהיא " מפוצלת " . לדבריה , " אני זוכרת 
שאמרתי לו שאנחנו הרבה בגוף אחד , אמרתי לו שאנחנו מפוצלות , אבל כולנו 
באותו גוף , וסיפרתי לו על כמה מהאחרות " . בין היתר , היא סיפרה לו על 
גניפר , נערה קלת דעת בת 02 , שאוהבת מוסיקת פוף , אוהבת לרקוד ולעשות 
חיים . פיטרסון , לטענתו במשפט , לא הבין שמדובר בחלקי האישיות של שרה - 
פראני . " חשבתי שהיא מדברת על האחיות והאחים שלה " , הוא אמר , אך דבריו 
עמדו בסתירה לעדות שנתן במשטרה לאחר המעשה , והסתירה הזו עמדה לו לרועץ . 
אחרי ארוחת הבוקר השנייה שלהם , הסיע פיטרסון את הידידה החדשה שלו במכוניתו 
בגן הציבורי , ואז התרחש המעשה שבגללו דורשת עתה שרה להעניש את פיטרסון . 
" צריך לסרס אותו , לכלוא אותו למשך כל חייו " , היא אמרה בסיום המשפט . 
פיטרסון הסיע במכוניתו את פראני , קיים מגע מיני עם גניפר , ועל דוכן העדים 
ישבה המתלוננת , שרה , שלפי כתב האישום היתה קורבן האונס . בית המשפט 
התגבר על הבעיה בקלות . כאשר שרה עלתה על הדוכן היא נשבעה בשמה המלא החוקי , 
לומר את האמת ואת כל האמת . היא החלה להעיד , וכאשר החלה לתאר את ההתרחשויות 
בבוקר הנדון , היא התבקשה להעלות מקרבה את פראני . היא השפילה מעט את עיניה , 
שתקה לרגע , וכשהישירה את מבטה אל התובע דיברה בנימת קול שונה , ובחיתוך 
דיבור אחר . היא נשבעה שוב הפעם בתור פראני אישיות שונה לחלוטין , והחלה 
לספר : " הוא שאל אותי אני יכול לדבר עכשיו עם גניפר , זו שאוהבת לכייף ? 
אז אמרתי בוודאי . ואז אני הסתלקתי , ואני מניחה שגניפר הופיעה " . מאז 
ואילך , פראני אינה זוכרת מה אירע . התובע , שקט ובוטח , ביקש לשוחח 
עם גניפר . שוב , השפילה האשה הצעירה את עיניה , שתקה לרגע , וכששוב פקחה 
אותן נראתה מבולבלת מעט . בקול דקיק , כמעט צרחני , היא ביקשה בנימוס 
לשתות קצת מים , לגמה , והחזירה ברכת שלום לתובע , שביקש ממנה לתאר מה 
אירע במכוניתו של פיטרסון . " הוא ביקש שאבוא , אז פראני באה ולקחה אותי " , 
אמרה בפשטות . " הוא הניח את היד שלו על הרגל שלי , ואמר אני יכול לאהוב 
אותך , גניפר ? אני יכול לאהוב אותך ? " התובע ביקש ממנה להסביר כיצד 
היא מפרשת את השאלה הזו , וגניפר הנאיווית , התמימה עד כדי רחמים , אמרה : 
" כשאתה אוהב מישהו אתה מחבב אותו נורא הרבה , ואתה דואג לו , ואתה 
נחמד אליו " . היא השיבה לפיטרסון בחיוב , ואז , לדבריה , הוא עצר את 
המכונית , ביקש ממנה להתפשט , ורכן עליה . " ראיתי את זה בטלוויזיה " , 
היא סיפרה , " אנשים מתנועעים ככה , וכשאחד מהם אומר שהוא מרגיש הרגשה 
נעימה , אז השני אמור להגיד שגם הוא מרגיש נעים . אז אני שמתי את הזרועות 
שלי מסביב לגב שלו , ואמרתי לו שנעים לי " . לדבריה אמרה זאת למרות שההרגשה 
לא היתה נעימה לה כלל . כאב לה . אחר - כך , סיפרה שרה - גניפר , פיטרסון 
התניע את המכונית ונסע , וביקש ממנה שפראני תחזור , " אז נכנסתי שוב פנימה " . 
פסיכיאטרים העידו לפני המשפט , שהמתלוננת סיפרה כי במשך המגע המיני , עלתה 
אישיות אחרת , ו"הציצה " במתרחש . היתה זו אמילי , ילדה כבת 6 . השלב 
הבא בדראמה המשפטית היתה עדותה של ילדה בת 6 , מפיה של שרה בת ה72 , שהציצה 
כיצד גניפר התמימה בת ה02 קיימה מגע מיני עם גבר זר . לפני שהעלתה מתוכה 
את האישיות של אמילי , ביקשה האישה את " פוקי " , הדובי החום הקטן של 
אמילי . כשהושיטו לה את דובון הצעצוע , היא שוב השפילה את עיניה , כפי 
שעשתה כבר פעמיים קודם לכן מעל דוכן העדים , החרישה למשך כמה שניות , וכשהישירה 
את מבטה אל התובע , דיברה מפיה ילדה קטנה ושובבה . " שלום טמבל " , היא 
אמרה לתובע בתוך ציחקוקי משובה , ואחר כך הבטיחה להגיד רק את האמת , ואת 
כל האמת . כשהתבקשה לתאר את מה שראתה , סיפרה : " הצצתי כל הזמן , אפילו 
כשפראני הסתלקה " . חקירת הנגד של הסנגור התנהלה גם היא בדפוס המוזר הזה . 
המתלוננת , שרה , ישבה על דוכן העדים , מדי פעם בפעם הבקשה להעלות מתוכה 
אישיות אחרת , השפילה את עיניה , וחזרה בתור פראני , או אמילי , או 
גניפר . עיתונאים שהיו באולם בית המשפט סיפרו אחר - כך , כי אחד הרגעים 
שבוודאי השפיעו עמוקות על חבר המושבעים היה כאשר הסניגור שאל את גניפר , 
האישיות שקיימה את המגע המיני עם הנאשם , " האם התנגדת לקיים יחסי מין 
בנקודה הזו ? " תשובתה של גניפר היתה : " תגיד לי מה זה יחסי מין , 
ואגיד לך אם התנגדתי או לא . אינני יודעת על מה אתה מדבר " . הסניגור 
הקשה : " האם לא קיימתם יחסי מין ? " , ושרה - גניפר השיבה בהרמת - קול : 
" אנלא יודעת מה זה מין " . כעבור כמה דקות התלוננה שהיא רעבה , והיא 
רוצה ללכת הביתה . הסניגור סיים את חקירת הנגד שלו , וחברתה של שרה לחשה 
משהו על אוזנה . הצעירה השפילה שוב את עיניה , פקחה אותן כעבור רגע , 
קמה ממקומה , ואמרה " קדימה , בואי נלך מפה " . החוק הפלילי של ויסקונסין 
הקל במידה רבה על החלטתם של המושבעים . החוק אוסר לקיים יחסי מין עם אדם 
שאינו שפוי בדעתו , אשר אינו אחראי למעשיו באופן זמני או באורח קבע . 
על חבר המושבעים היה לקבוע בפסקנות שהמתלוננת אכן אינה שפויה בדעתה , וכי 
הנאשם היה מודע לכך . לאחר מעשה סיפרו אחדים מהם לעיתונאים , כי בתחילת 
הישיבה שלהם , התגלעה מחלוקת . שמונה מהם ביקשו להרשיע את הנאשם , וארבעה 
אמרו שאין בידיהם די ראיות . אבל לנוכח קביעתם החד - משמעית של מומחים לפסיכולוגיה 
קלינית כי שרה אכן לוקה בנפשה , ולנוכח ראיות אחדות שפיטרסון היה מודע לליקוי 
הנפשי שלה ( דברים שאמר בהודאתו במשטרה ; עדויות של שכנים , שאמרו כי 
הזהירו את פיטרסון ששרה אינה שפויה בדעתה ; בקשתו של פיטרסון שדווקא גניפר - 
שרה , הצעירה קלת הדעת , היא שתתנה אהבים עימו ) , הגיעו המושבעים להחלטה . 
כשהמושבעים חזרו לאולם בית המשפט כדי להכריז מה פסק הדין שלהם , חרג השופט 
מן הנוהג המשפטי הרגיל , ושאל אותם אחד אחד , בזה אחר זה , מה פסיקתם . 
כל אחד מהם אמר " אשם " . בעוד פחות מחודש ייגזר דינו של פיטרסון . ביציאה 
מאולם בית המשפט , בדרכו לתאו , זרק פיטרסון לעיתונאים " זה יכול לקרות 
לכל אחד , זה יכול לקרות , אם אנשים אינם מודעים לכך שהאישה היא . . . 
מישהו אחר יכול להיות הבא בתור " . סינתיה גורניי מה"ואשינגטון פוסט " , שישבה 
בבית המשפט וכתבה אחר - כך סדרת תיאורים מרתקים של הדיונים , שוחחה עם שרה 
לאחר הקראת פסק הדין . היא שמעה ממנה על הורים מאמצים קרירים ומסויגים , 
שלא הבינו את המוזרויות שלה , על ילדות קשה , על חזיון נורא של אביה 
המאמץ כשהוא נמחץ למוות מתחת למכונית במוסך , על חוויות מיניות טראומאטיות 
בגיל ההתבגרות , ועל טיפול נפשי תרופתי . במסבאה העירונית של אוש - קוש , 
אחרי המשפט , נזרקו לאוויר בדיחות והתחכמויות , מספרת הכתבת . חלק הציעו 
להעניק לשרה את פרס האוסקר , וגבר אחד אמר לידידו כי מעתה ואילך , אם 
אשתו תגלה שהוא בוגד בה , יוכל פשוט לומר לה שהוא סובל מפיצול האישיות . 
