" והרי החדשות ועיקרן תחילה " זה משפט מתוך התרגום המשעשע של הרי גולומב , 
המתובל בשפע ביטויים עדכניים , בייחוד בשיח של הדמויות הקומיות בלודה , 
פדריליו ובראשם אוסמין . המנצח גבריאל כמורה , הבמאים משה לייזר ופטריס 
קורייה , התפאורן כריסטיאן שוורץ , מעצב התלבושות אטיין קולאון , התאורנית 
גודי קופרמן , הנס פטר גראף ( טנור ) " בלמונטה " האציל הספרדי , 
תמס סולה ( באס ) , משגיח ארמון הפאשה ומשרתו , השחקן מרק איווניר , 
גבי שדה ( טנור ) פדרילו משרתו של בלמונטה , השחקן אכרם תל - אווי , 
סילוויה גרינברג ( סופרן ) אהובת בלמונטה , והמשרתת האנגלייה שלה " בלונדה " 
( סופרן ) ואהובת פדרילו אפרת בן - נון , ועוד משרתים שומרים וכו , 
( מקהלת האופרה ) ונגני התזמורת הקאמרית הישראלית כל אלה , שלוחיו של 
מוצרט , שלא פסק מלחיות מאז נפטר ב1971 , באו אלינו מכמה וכמה מקומות בעולם , 
כולל מכפר טייבה ( אכרם תל - אווי ) לספר ולזמר בענייני " החטיפה , 
שעיקרן נשמע כהתנגשות רעיונית בענייני אופי ומעמד האהבה והנשים במערב ובמזרח . 
שלוחיו עשו את המעשים הנכונים וזימרו את הנעימות הנכונות במלוא היכולת והשכנוע . 
לכל אחד מהם הועיד מוצרט תפקיד שלם בפני עצמו הן מבחינת הלבוש הצלילי והן 
מבחינת הרעיון המיוחד להם . אמנם אפרת בן - נון הצעירה טרם בשלה לחלוטין 
בקולה , אך כוונותיה נתקבלו בהצלחה גדולה כמעט כשל כל השלוחים המצוינים 
האחרים , כולל המקהלה והתזמורת . בקיצור , החטיפה הצליחה . 
