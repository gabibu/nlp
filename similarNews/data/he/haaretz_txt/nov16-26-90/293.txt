משלחת של מינהל התעופה האזרחית עומדת לצאת לבריה"ם , כדי לקבוע עם רשויות 
התעופה הסובייטיות את תהליך הרישוי לשני הדגמים של מטוס הנוסעים המשותף לבריה"ם , 
ארה"ב וישראל . נציגי ישראל ייפגשו עם נציגי מינהל התעופה האזרחית של בריה"ם 
ועם מהנדסים במפעלים לייצור שני המטוסים טופולוב ואיליושין שלפיהם ייבנה 
בסיס גוף המטוסים החדשים . ראש מינהל התעופה האזרחית בישראל , שי שוהמי , 
אמר כי הצוות מישראל יתחיל לטפל בקביעת מתן רישוי סוג לשני דגמי המטוסים , 
באישור תכנונם ובפיקוח אחר שלבי הייצור של אבות הטיפוס . רישוי הסוג יאפשר 
להתחיל בייצור המוני של המטוסים , כשכל מטוס בפס הייצור יקבל אחר - כך 
תעודת כושר טיסה , שתאשר כי הוא עונה על הדרישות . לדברי שוהמי , המשלחת 
מישראל יוצאת לבריה"ם בהמשך לבקשה שהוגשה באוגוסט למינהל התעופה האזרחית 
מחברת היזמים א - וי - אי ( אווישן ואנצר אינטרנשיונל ) למתן תעודת סוג 
לטופולוב 402 ולאליושין 69 . 
