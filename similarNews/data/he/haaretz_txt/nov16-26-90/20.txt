" השייח האדום " , כך מכנים כל יודעיו את השייח מוחמד סעיד גמאל א - ריפאעי , 
ובקיצור שייח אל - גמאל . כינוי זה דבק בו בגלל אדמומיות שערות זקנו שבינתיים 
הולך ומאפיר . הוא בן 75 , יליד אל - כרם , מורה דת ביריחו , ובשנים 
האחרונות סגנו של המופתי אל - עלמי . עיקר תפקידו הממונה על הר - הבית 
מטעם רשויות ההקדש המוסלמים , הוואקף . שמו עלה באחרונה בשל פרשיות הר - 
הבית . אומרים שהוא הסית את הצעירים המוסלמים באמצעות הרמקול , ואחרים 
סבורים שפנה בזעקות כאב לשוטרים שיחדלו מאישם . למרות כל המהומה סביבו מצא 
פנאי לעסוק מעט בהיסטוריה ולהתראיין , תוך שהוא מדגיש את שאמר כבר לפני 
מספר שנים שבית המקדש היהודי מעולם לא היה על הר - הבית , אלא התנשא אי - 
שם בהר - ציון . לתימוכין , הוא מצחקק ומוסיף שירד מספר פעמים לביקור בחפירות 
הארכיאולוגיות הסמוכות להר - הבית , שם , לדעתו , מחפשים שרידים מימי 
המקדש , ואלה לא נמצאו , כל מה שאפשר למצוא שם הם רק שרידים מתקופת האיסלם 
הקדום ותו לא . קפמאליד4אין זו הפעם הראשונה שהפוליטיקה מגייסת למטרותיה 
את ההיסטוריה ואת הארכיאולוגיה , ולא השייח אל - גמאל המציא זאת . גם בקרבנו 
נמצא שמפעם לפעם יוצאת בת - קול ומעלה מן האוב השערות משונות שתפקידן להוכיח 
זכויות ובעלויות הנסמכות על מורשת אבות . באלו כבאלו צריך החוקר להילחם 
עד חורמה . המחקר ההיסטורי והארכיאולוגי קשה מראשיתו , והוא מאבק בלתי 
פוסק למציאת פתרונות אמת בפיצוח סודות העבר . אין בו משום מתן גושפנקה לוויכוח 
או לפתרון פוליטי בסוגיה כלשהי , ובכך נמדדת אמינותו ; ישיבתנו בתחומים 
מסוימים בארץ היא עניין פוליטי טהור , ואין להוכחה , אם אכן דרכה שם רגל 
יהודית לפני אלפי שנים , כל קשר לגורל האזור בימינו . כמו כן אין בשאלה , 
האם עמד המזבח שהקים יהושע בהר עיבל והתגלה בחפירות , או שהתגלית היא עורבא 
פרח ( כפי שסבורים ארכיאולוגים רבים ) , כדי לתרום לפתרונו של הוויכוח 
הפוליטי העכשווי בדבר עתידה ומעמדה של שכם . אל - גמאל הוא חניך אסכולה 
שניצני הסרק שלה נובטים גם אצלנו , אבל ראוי להדגיש שזו נחלת מעטים בלבד . 
אשר לדעותיו של שייח אל - גמאל , כפי שצוטטו מפיו , יש להעמיד את הדברים 
על אשורם . " הרוצה לשקר ירחיק עדותו " ; אין צורך להרחיק עד מרומי הר - 
ציון כדי להבחין בשגיאתו של השייח הנכבד . הוא גם לא היה צריך לטרוח ולרדת 
לחפירות שלמרגלות הר - הבית כדי לאשש את מחשבותיו . די אם היה נוטל את מפתח 
השער הנמצא בידיו ובפיקוחו וסר לחלל הגדול המצוי מתחת למסגד אל - אקצא , 
מרים עיניו מעלה ורואה את ארבע הכיפות המהוות את אחד היסודות החשובים באדריכלות 
היהודית מימי הבית השני בהר - הבית . מדובר במבואותיו של שער חולדה המערבי , 
שער היציאה המרכזי מהר - הבית בשנותיו האחרונות . אם פוקדים את אתר החפירות 
הארכיאולוגיות שלמרגלות ההר נוכחים לדעת , כי בשטח מצויים שרידים מתקופת 
האיסלם הקדום בירושלים . אך מתחת לשרידים ולצדם מצויים שרידים לא פחות חשובים 
מתקופת בית - שני : גרמי מדרגות , מקוואות , רחובות וחנויות . הוסף על 
כך את הכתלים עצמם ; כל ארבעת כותלי הר - הבית , ולא רק הכותל המערבי . 
לאחר חורבנו , כאשר שוקם ההר בידי המוסלמים לצורכי מתחם " אלחראם א - שריף " , 
נבנו עליו מסגד אל - אקצא וכיפת - הסלע . פעילות זו נעשתה בשלהי המאה השביעית 
לספירה , בימיה של חליפות בית - אומיה . אז דרשו על המקום את מסורת עליית 
מוחמד השמימה , כאשר בא רכוב על גבי אל - בוראק , אותה בהמה פלאית . הערבים 
מעולם לא התכחשו לעובדה שמסורתם מצויה במקום שבו עמד לפנים בית המקדש היהודי , 
גם כאשר היתה בכך חשיבות . ראוי לציין כאן את המסורת המספרת על כניסת החליף 
הנודע עומר , כובש ירושלים , למתחם הר - הבית ההרוס בשנת 836 לספירה . 
הוא בא בלוויית שלישו ויד ימינו , עב אל - אחבאר , יהודי מומר מחצי האי 
ערב . כאשר חלץ כעב את נעליו לפני הכניסה להר - הבית קינטרו אותו אנשי 
פמליית החליף : " כעב , הרי אינך יהודי , מה לך כי הישלת נעליך מעליך ? 
" המסורת לא הסתירה את המידע בדבר היות הר - הבית מתחמו הקדום של בית 
המקדש היהודי . הערבים גם כינו את ירושלים בימים הראשונים בשם " מדינת 
בית - אלמקדס " , כלומר " עיר המקדש " . איש לא טרח באותם ימים לברוח מן 
המציאות ומן האמת . כשהחלו החפירות למרגלות הר - הבית ביקרו באתר החפירה , 
ולא פעם אחת , ראשי הוואקף המוסלמי ובראשם שייח חילמי מוחתאסב שהיה אז 
המופתי , אנואר נוסייבה וגם הקאדי והמופתי הנוכחי , סעד א - דין אל - עלמי . 
הם התרשמו מן השרידים מתקופת האיסלם הקדום שנחשפו בחפירות , אך מעולם לא 
הכחישו את מציאותן שם של עדויות מתקופות אחרות , ומעל לכל , אחת המפוארת 
שבשכבות הארכיאולוגיות מתקופת ימי הורדוס ועד לחורבן . ארכיאולוגים זרים 
שמלמדים באוניברסיטאות שבגדה , ואשר נחשבים מהימנים בחוגי הערבים , לא 
יכלו להתכחש לממצאים שבשטח . וכדאי לציין את ביקוריהם של אנשי מקצוע , 
אדריכלים וארכיאולוגים ערבים מן הארץ ומארצות שכנות , שיושרם האינטלקטואלי 
עמד להם בביקורם באתר ; יש להפריד זאת מיכולתם לצאת בהודעות פומביות בנושאים 
הרגישים הללו שהיו מסכנות את מטה לחמם . התגלית מימי האיסלם הקדום שנחשפה 
בחפירות שבדרום ובמערב הר - הבית ומחוצה לו , שעליה הסתמך השייח באומרו 
" שרק שרידים מוסלמים במקום " , כוללת מספר מבנים רבי מידות ובהם בית מרחץ 
גדול , שביחד מהווים חלק מקריית שלטון ערבית רבת היקף , שהחלו להקים חליפי 
בית אומיה ( 066057 לספירה ) . התגלית שייכת למשלחת החפירות ליד הר - 
הבית , ולכותב שורות אלו חלק בחשיפתה . בפרסומה הכללי והמדעי היום היא 
מהווה נקודת מפנה בהערכת צעדי הערבים - המוסלמים הראשונים על במת ההיסטוריה 
של ירושלים . תגליות אלו לא רק שלא הוסרו בהסתר , להיפך , ניתן להם פומבי 
וראינו בהן תגלית חשובה בבניית תולדות העיר . שתי הכרות בסיסיות עמדו במחשבתנו 
ובמעשנו כאן : ראשית , ההכרה שאת ההיסטוריה אין לשנות אלא יש ללמדה כפי 
שהיתה , ללא כחל וסרק , ושאת הממצאים צריך לחקור ולפרסם . שנית , האמונה 
והמחשבה שאין לקשר בין שרידי ארכיאולוגיה לבין ויכוח פוליטי בחיי היום - 
יום ; הסכסוכים הפוליטיים סופם שימצאו את פתרונם בצורה זו או אחרת , ולשרידי 
העבר אין מעמד בסוגיה מסובכת זו . דרך זו עומדת מעברו השני של המתרס ששייח 
אל - גמאל מנסה לבנות . לא היה כדאי לטרוח ולגנות את רעיונותיו של השייח , 
אלמלא הבנו כי קבוצות מסוימות דבקות בהצהרותיו של איש הדת ומקנות יחס של 
אמת לממרותיו . חשוב יותר המסר בדבר אי ערבוב אידיאות ורעיונות פוליטיים 
בתחומי מחקר העבר ; את לימוד ההיסטוריה יש לקיים באמות מידה של אמת בלבד , 
ככל שיש לאל ידינו לעשות על סמך הממצאים הנחשפים בחפירות ועל סמך המקורות 
הכתובים . הבה נשחזר את עברה של ירושלים במהימנות וללא פניות . 
