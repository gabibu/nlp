מתן היתר כללי לבנות קומה נוספת בכל בית בישראל עלול להפוך את החיים בכמה 
שכונות ובתים לבלתי נסבלים , אומר ח"ך אריאל וינשטיין , מרכז הליכוד בוועדת 
הכספים של הכנסת . בהגיבו על ההצעה שהועברה לשרי הממשלה על ידי הכלכלן שלמה 
קרמר , מציין ויינשטיין , שהיא נוסתה בעבר בכמה שכונות , בחברת " עמיגור " 
בה כיהן בעבר כיו"ר . לדעתו , חלק גדול מהבתים הללו אינו מתאים לבניית 
קומה נוספת או להגדלתם , כהצעת קרמר . וינשטיין מציין שבתים אלו נבנו עם 
מספר דירות , חדרי מדרגות וגודל חצרות למספר מסוים של דיירים . לאחר בניית 
תוספות בבתים אלה והגדלת מספר הגרים בהן נוצרו חיכוכים רבים בין הדיירים , 
כתוצאה מהגברת הצפיפות והקשיים באחזקת החצרות והגינון . ויינשטיין סבור 
עם זאת , שיש מקום לאמץ את ההצעה לגבי בתים ואזורים מסוימים לאחר בחינה 
פרטנית . בכמה שכונות ותיקות , אומר ויינשטין , חל דילול מחמת עזיבתם 
של הבנים , בעוד שבתשתית בנויות השכונות לתת שירות לאוכלוסיה גדולה יותר . 
בנייה נוספת בשכונות קיימות עשויה להביא אליהן דיירים צעירים ועולים חדשים 
ויש בה חיוב רב מהבחינה חברתית , הוסיף ויינשטין . 
