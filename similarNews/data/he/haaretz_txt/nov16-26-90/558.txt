הבדל משמעותי בין המשאבים שהמדינה , בעיקר באמצעות משרד הקליטה , אמורה 
להקציב לקליטת אנשי סגל וסטודנטים לבין הצרכים , מכביד מאוד על יכולת הקליטה 
של אוניברסיטת תל - אביב . כך מסכם את המצב פרוף דן עמיר , סגן הרקטור 
ודיקן לקליטת עלייה . חמישים מדענים נקלטו או נמצאים בשלבי קליטה . כעשרה 
נקלטים בהנחה שלא יישארו בקמפוס לאורך שנים , מפאת גילם או משום שהם נוטים 
יותר לכיוון התעשייה , והיתר נקלטו במסגרת קביעות . על המספרים המרשימים 
מעיבים הגירעונות . " יש לנו גירעון קיים בתקציב השוטף של 01 מיליון ש"ח 
לשנה זו , והקליטה מביאה אותנו להפסדים נוספים " , אמר עמיר . לבד משני 
מדענים בכירים שהאוניברסיטה תקלוט במימונה של קרן ברכה , במשכורת מלאה ובתנאים 
משופרים מאוד , קליטת אנשי סגל תהיה קשה מאוד מבחינה כספית . המימון שמעניקים 
המרכז לקליטה במדע ( מק"ם ) וכן מסגרות קליטה אחרות , כגון קרן לקליטת 
אמנים , אינו מכסה את ההוצאות ומשום כך כל מדען שנקלט הוא נטל כספי על האוניברסיטה " . 
משרד הקליטה אמור לכסות % 08 ממשכורתו של חבר סגל חדש או ביתר דיוק , עולה 
חדש שקיבל משרה בהנחה שיתקבל בתקן רגיל כעבור שלוש שנים אבל 08 האחוזים 
אינם כוללים קרן שבתון או קרן קשרי מדע , בסדר - גודל של 000 , 3 דולר , 
לשנה לכיסוי נסיעות , לינה והשתתפות בכנסים , שהן למעשה הכלים למימון 
השתתפות המדען בפעילות מדעית בחו"ל . " אלה הדברים החשובים ביותר . מדען 
חייב להיות מוכר בעולם , הוא צריך לנסוע לכנסים . אם אתה לא יכול לשלם , 
אז הוא נידון מראש לאי - קליטה " , מזהיר עמיר . אך למרות הנזק המקצועי 
שייגרם למדענים , האוניברסיטה נאלצה לנתק את משאבי את הקרן לקשרי מדע מהעולים 
החדשים . אפילו המימון הדל שמשרד הקליטה מוכן לתת מגיע בעצלתיים , טוען 
עמיר . במקרים רבים של מדענים שהמק"ם הסכים לממנם הכסף טרם נכנס לקופת האוניברסיטה , 
ועל אף זאת התחילו המדענים לעבוד , במימון ביניים מקרנות פנימיות . התמונה 
דומה לגבי חוקרים במעמד של פוסט - דוקטורט , שזה מכבר חדלו לקבל משכורות 
ריאליות , בגלל שינויים בהנחיות משרד הקליטה . לגבי דוקטורנטים , עמיר 
מספר שיש לו 05 מועמדים רציניים , אך אין לאוניברסיטה כל סיכוי לקלוט את 
כולם . " ות"ת יצאה סוף - סוף עם 05 מלגות לדוקטורנטים , וחלקנו יהיה 
כנראה 11 , של 000 , 02 ש"ח כל אחת " , אמר . עם כסף ממלגות ממקורות פרטיים 
לעוד ך - 01 , ועוד מאמצים , ייכנסו 52 לכל היותר . מספר הסטודנטים העולים 
החדשים במסלול התואר הראשון הוא 002052 כמה מהם עדיין נמצאים בשלבי הרשמה 
ויש כ005 סטודנטים עולים במכינה . סטודנטים - עולים ייכנסו לקמפוס ביתר 
קלות , אבל מצבם הכספי קשה יותר : יש לא יותר מ003 מקומות במעונות הסטודנטים 
לכ055 עולים חדשים , ובין אם סטודנט גר בתל - אביב או מחוץ לעיר , ההוצאה 
גבוהה מאוד , לשכר - דירה או לנסיעות . לא רק במשכורות יש לחצים קשים , 
אלא גם בתשתית האוניברסיטה . אפילו עם המספר הקטן יחסית של סטודנטים חדשים 
קטן יחסית למספר הסטודנטים שיהיו בעוד שנה או שנתיים חדרי ההרצאות אינם 
עונים על הביקוש . אפילו ינוצל כל חדר , האוניברסיטה זקוקה לבניין חדש , 
וזה לא ייבנה בפחות משלוש שנים . עד כה , מתוך 51 מיליון ש"ח שהוועדה 
לתכנון ולתקצוב תקצה למימון תשתית פיסית באוניברסיטאות , מכספים של האפוטרופוס 
הכללי , אוניברסיטת תל - אביב קיבלה בינתיים לא יותר מ006 אלף ש"ח . מנין 
יבוא הכסף ? הדיקן לקליטת עלייה פסימי , במיוחד נוכח תוכניתו של שר האוצר 
להטיל מס על הכנסות מלכ"רים מקרנות . ראשי האוניברסיטה הסבירו את גודל הבעיה 
לחברי חבר הנאמנים לפני כחצי שנה . אולם המצב הכלכלי בחו"ל אינו מאפשר הגדלה 
של תרומות , אפילו כדי לממן קליטת עולים , ותרומות לצורכי קליטה נוגסות 
בתרומות האחרות . 
