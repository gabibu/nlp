התאבדותו שלשום של רואה - החשבון הירושלמי רפאל הלוי נבעה כנראה מהסתבכותו 
בשוק הנדל"ן . הלוי קפץ שלשום מהקומה השביעית של בניין כלל , שם שכן משרד 
רואי - החשבון " גנוסר הלוי " , שאותו ניהל . על - פי ההערכות הותיר הלוי 
עם התאבדותו חובות בהיקף של כ8 מיליון שקל . כמחצית מחובות אלה חייבת חברה 
בבעלות הלוי לבנק לפיתוח משכנתאות מקבוצת בנק דיסקונט . בנקים נוספים שנתנו 
אשראי להלוי הם לאומי ואיגוד ( בירושלים ) ובנק הבנייה ( שנתן אשראי בהיקף 
של כ006 אלף שקל ) . לבנק לפיתוח משכנתאות יש ביטחונות טובים ולא תהיה לו 
בעיה לגבות את החוב . הלוי קיבל מהבנק אשראי להקמת בניין משרדים באזור התעשייה 
תלפיות בירושלים . כשהבניין הושלם התברר כי ההכנסות מדמי השכירות לא ענו 
על התחזית , והיה צורך במציאת מקורות מימון נוספים . הסתבכות נוספת בעסקי 
נדל"ן היתה כתוצאה מהחלטת הלוי לרכוש קרקעות לבנייה באזור צפת וראש - פינה . 
קבלת אישורי הבנייה ארכה זמן רב , דבר שפגע בתזרים המזומנים . פעילותו 
של הלוי בעסקי הנדל"ן פגעה בפעילותו בעסקי ראיית החשבון . באחרונה עזבו 
אותו חלק מלקוחותיו . אחד הגדולים בהם היתה החברה הכלכלית לירושלים , שהלוי 
היה האחראי להנפקת מניותיה בבורסה . הלחץ הכספי שבו היה נתון הלוי אילצו 
באחרונה ללוות כספים גם בשוק האפור הירושלמי בריבית גבוהה ( בעיקר , כספי 
ישיבות ) . הלוי נחשב לאיש - עסקים אמין ונוח לבריות . הוא התגורר במושב 
שואבה שבקרבת ירושלים , ובזמן האחרון בנה בית נוסף . יש הגורסים כי פציעה 
בגבו העכירה את רוחו ופגעה בעסקיו . 
