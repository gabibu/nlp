" לכאורה עניין בנלי , ואף על פי כן הסתבכו שני הצדדים עד צוואר , ונדמה 
לי שאי - אפשר היה לסבך עניין כה פשוט בצורה מסובכת יותר מכפי שסיבכוהו " . 
כך כתב שופט על הפרשה שלפנינו . עורך - הדין דוד גנור בנה בית ביקנעם , 
ובעת הבנייה החליט לבנות גם בריכת שחייה בחצרו . לשם כך רכש ב9791 , מאדם 
ששמו יוסף פורת , את הציוד הדרוש לבריכה והתקשר עמו , בנפרד , לצורך 
הקמתה . פורת לא התחיל לבנות את הבריכה , גם לא לאחר שחלף התאריך המוסכם 
להשלמתה . כאשר נואש גנור , פנה אל בית - משפט השלום , ביולי 1891 , 
וביקש שיורה על ביצוע בעין של ההסכם ועל תשלום פיצויים בעבור אובדן ההנאה 
במשך שתי עונות . בספטמבר 1891 עזב פורת את הארץ . בסמוך לאותו מועד פנה 
שותפו , ששון רומנו , אל עו"ד גנור , והציע לסיים את העבודה תמורת 54 
אלף ש"ח . באמצע דצמבר הסתיים שלב הקמת השלד של הבריכה , ורומנו ביקש 
מגנור לשלם לו עוד סכומי כסף , על עבודה וחומרים שנדרשו להגבהת הבריכה , 
לפי הנחיותיו של מזמין העבודה . באמצע 2891 שוב שלח רומנו מכתב בעניין 
זה , ועו"ד גנור הגיב בדרישה לתקן ליקויים שמצא בשלד הקיים . ב4891 ביקש 
גנור מבית - משפט השלום בתל - אביב לתקן את תביעתו . לאחר כמה ישיבות הועבר 
העניין לבית - המשפט המחוזי . בהמשך הדיונים הגיש גנור בקשה להורות על 
הריסת השלד הקיים , ומבוקשו ניתן לו . כשהחל המשפט להתברר בבית - המשפט 
המחוזי היה , אפוא , מצב העניינים כזה : הנתבע , יוסף פורת , נמצא 
בחו"ל , אין זכר לבריכה , והנתבע , ששון רומנו , מתנער מכל אחריות . 
ב7891 פסק השופט , בין השאר על סמך חוות דעתו של מהנדס , כי הנתבע פורת 
נושא באחריות העיקרית למצב שנוצר , ולכן חייב אותו לשלם פיצוי בסך 02 אלף 
שקל ישן , הסכום שדרש התובע , וכן 000 , 6 ש"ח הוצאות ושכר טרחת עורך - 
דין . עם זאת , דחה השופט את התביעה לביצוע בעין , וכן קבע כי " אין 
יריבות בין גנור לבין הנתבע ששון " , שכן כל ההתקשרויות נעשו עם פורת ואילו 
ששון מעולם לא היה צד להסכם . עו"ד גנור עירער על החלטה זו לבית - המשפט 
העליון ( ע"א 8887 ) . הוא ביקש מהשופטים שלמה לוין , שושנה נתניהו 
ותיאודור אור , להגדיל את הסכום שנפסק לו , לתת לו צו לביצוע בעין , 
ולקבוע כי הנתבע ששון אחראי גם הוא לנזקיו . שני הנתבעים לא הגישו את סיכומי 
תשובתם לערעור , ולכן הוא נדון על פי טענות המערערים בלבד . השופטים קיבלו 
את הערעור רק לעניין היריבות עם ששון . השופט שלמה לוין , שכתב את פסק 
הדין , ציטט לעניין זה קטע מדברי השופט המחוזי : " מסתבר כי הסכום הנ"ל 
בסך 54 אלף שקל היה מקובל על התובע , אך מנימוקים אחרים הוא סירב לחתום 
על טיוטת החוזה . ואז , לטענתו , פנה אליו ששון והציע להוציא את עו"ד 
סלע ( פרקליטו ) מהתמונה ושיתן לו את הצקים , ואז הוא מתחייב להתחיל 
מיד במלאכה . ואכן משך התובע שני צקים בסכום הכולל האמור . . . " לדעת 
השופט לוין , מממצא זה של בית - המשפט המחוזי אפשר ללמוד כי ששון קיבל עליו 
חבות . השופט מציין כי בסעיף 01 בכתב התביעה נטען כי ששון נכח בחלק מהפגישות 
בין פורת לגנור , וששון הוצג בהן כשותפו של פורת . כמו - כן נטען כי הכסף 
בעד הבריכה שולם במזומנים ובצקים , מקצתם לפקודת פורת ומקצתם לפקודת ששון . 
בכתב ההגנה השיבו הנתבעים : " מוכחש האמור בסעיף 01 לתשובה מכל וכל . 
הנתבעים יוסיפו ויטענו כי לא היתה כל אי עמידה בהתחייבות מצדם , שכן התובעים 
לא ביצעו התחייבויותיהם לפי ההסכם . . . " . לדעת השופט לוין , לא זו 
בלבד שאין ניסוח התשובה כולל " הכחשה מפורשת " , כמצוות תקנה 58 לתקנות 
סדר הדין האזרחי , כי ששון אכן היה שותפו של פורת , אלא הוא גם מראה " הכחשה 
מתחמקת " שאינה תואמת את מצוות סעיף 68 , " וגם משתמעת ממנו הודאה בחבות 
אם הנתבעים לא יוכיחו את הטענה שהתובעים הפרו את החוזה " . מכיוון שנקבע 
כי יש יריבות בין גנור לבין ששון , נפסק כי ששון חב , ביחד ולחוד , את 
כל הסכומים שנפסקו לטובת גנור , לרבות הוצאות משפט . 
