לאחרונה הודיעה סוריה כי תתרום כ02 אלף חיילים לכוח הרב - לאומי במפרץ , 
אך במערב התעוררו ספקות ביחס לשאלה אם דמשק תתיר להשתמש בחילותיה לצרכים 
התקפיים . להלן ראיון עם שר החוץ הסורי , פארוק שרעה : אנחנו לא יכולים 
לדבר על זמן ספציפי . איש לא ציפה שהעיצומים יפעלו תוך שבועיים , ויש להעניק 
להם טווח זמן מספיק . האופציה הצבאית תביא נזק רב לעיראק וסבל רב לעם העיראקי , 
והם אינם אשמים בפלישה . הכוונה לא צריכה להיות להעניש את העם העיראקי . 
סוריה חותרת לפתרון של שלום . כוחות סוריה תורמים לביטחון מדינות המפרץ 
הפרסי , בהתאם לאמנת הליגה הערבית . אין שום חדש בעמדה זו . אפילו בתחילת 
מלחמת איראן - עיראק ב0891 , הבהרנו שסוריה מחויבת להבטחת ביטחונן של מדינות 
המפרץ ואין זה משנה מאין תבוא התוקפנות . כוחות סוריה נמצאים במפרץ למטרה 
הגנתית . קיווינו שהערבים יוכלו לשלוח במשותף יחידות למפרץ בתחילת המשבר 
כדי לצמצם את הצורך ביחידות זרות . אבל הערבים היו מפולגים , והמדינות 
שהשמיעו הסתייגויות מגינוי הפלישה העיראקית בוועידת הפיסגה בקהיר , תרמו 
לנוקשות עיראק ולסירובה לסגת מכוויית . שלחנו כוחות למטרות הגנתיות בלבד . 
אם הקהיליה הבין - לאומית תיישם את החלטות מועצת הביטחון באורח קפדני , 
יוביל הדבר לבסוף לנסיגה עיראקית . אם תתפשט המלחמה לעיראק עצמה תשובתנו 
היא זהה . כוחותינו ימלאו תפקיד הגנתי או תפקיד בשמירת שלום . הפלישה לכוויית 
כבר הסבה נזק רב לאינטרסים הלאומיים והפן - ערביים שלנו . אנו רוצים לבלום 
ולצמצם את הנזק כמידת האפשר , לא להרחיבו . קפמאלידאנו דוחים את סילוק המנהיגות 
העיראקית באמצעות התערבות זרה . זה תפקידו של העם העיראקי לשנות את מנהיגותו . 
על עיראק לצאת מכוויית , ועל ממשלת כוויית לחזור . לאחר מכן נתמוך בדו - 
שיח בין שתי הממשלות . הבהרתי לאמריקאים שאנו רואים את צבא עיראק כחלק מהעימות 
הערבי עם ישראל , אף כי בו בזמן אנו דוחים באורח נחרץ את מדיניותה ההרסנית 
בכוויית . במקרה של תוקפנות ישראלית עתידה כלשהי נגד סוריה , אנו מצפים 
שהעם העיראקי יתייצב לצד סוריה , בין אם מנהיגויות שני העמים אוהבות זו 
את זו בין אם לאו . אם אנו הערבים לוחמים זה נגד זה , רק ישראל תרוויח . 
ואשינגטון עשתה שגיאה גדולה כאשר אישרה באחרונה סיוע צבאי נוסף לישראל . 
ישראל ניצלה את משבר המפרץ אף כי ארצות הברית הדגישה כי היא מתנגדת לצמידות 
בין בעיית המפרץ לסכסוך הישראלי - ערבי למרות שלא נשקף שום איום לבטחונה 
של ישראל . הפלישה לכוויית עלתה לנו במחיר גבוה , אבל לא נבקש עזרה מאיש . 
מדינות המערב מנסות להיות נוקשות עם סוריה ומוסיפות להיות רכות כלפי ישראל . 
אנחנו לא תומכים בטרור לקיחת בני ערובה , חטיפת מטוסים וכך הלאה אנו תומכים 
רק במאבק הלגיטימי נגד הכיבוש הישראלי . כיבוש הוא צורת הטרור העליונה ביותר . 
כאשר אנחנו מדברים עם ארצות הברית נראה שהם משתכנעים מטיעונים אלה , אבל 
כאשר הם חוזרים הביתה הם משנים את דעתם . יחסינו עם ואשינגטון מאוד מוזרים . 
הם מפעילים את הכלל ההפוך , האומר " הנאשם אשם עד אשר תוכח חפותו " . 
רבות מהאשמות אלה הן רק דיווחי עיתונות ללא כל בסיס עובדתי . לא חיכינו להסכמה 
או לאי - הסכמה של ארצות הברית . הגבנו על בקשה בכתב מנשיא לבנון , לעזור 
לו לסלק את עאון ולהרחיב את סמכות ממשלתו ברחבי המדינה . סילוקו היה הכרחי 
אם רוצים ממשלה מרכזית חזקה , בירה מאוחדת וצבא מאוחד . 
