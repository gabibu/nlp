לאחר שחגג אתמול יחד עם תושבי צכוסלובקיה שנה ל"מהפכת הקטיפה " ששמה קץ 
לעשרות שנות קומוניזם , יקיים היום הנשיא ביקור קצר בגרמניה , שם ייוועד 
עם הקנצלר עוד היום יגיע בוש לפאריס כדי להשתתף מחר בפתיחת הוועידה לביטחון 
אירופה האירוע שירכז , ללא ספק , את עיקר תשומת הלב השבוע . הוועידה , 
בהשתתפות מנהיגי 43 מדינות , תאשר את ההסכם הסופי לפירוק הנשק הקונוונציונלי 
ביבשת ותגבש קווים לדמותה של אירופה בעידן שלאחר המלחמה הקרה . לאחר שנים 
של מו"ם מייגע הגיעו המעצמות לסיכום על תקרת כלי הנשק והחיילים שיורשה כל 
צד להחזיק . הצמצומים כוללים השמדת עשרות אלפי טנקים ( בעיקר מצדה של בריה"ם ) 
וחיסול כלי נשק מכל הסוגים . זוהי , למעשה , נקודת השיא במסגרת ההסכמה 
הבין - גושית וציון דרך במפת הכוחות העולמית . עדות נוספת לאותו שינוי הן 
הבחירות שייערכו היום בחירות חופשיות ראשונות רב - מפלגתיות מאז מלחמת העולם 
השנייה ברפובליקה היוגוסלווית של בוסניה - הרצגובינה . לאחר שבקרואטיה 
וסלובניה זכו מפלגות לאומיות אנטי - קומוניסטיות ובמקדוניה קובלת האופוזיציה 
על זיופים נרחבים , צפוי כי גם בבוסניה , שבה אחוז ניכר מהתושבים הם מוסלמים , 
יגרמו הבחירות למתח רב . מחר תהיה שעת מבחן לנשיא לבנון , עם השלמת התוכנית 
בשלבים שנועדה להרחיב את שליטת הממשלה על ביירות כולה . בתהליך ממושך מקבל 
צבא לבנון , בחסות צבא סוריה , את השליטה על הבירה והשכונות המוסלמיות 
והנוצריות סביבה , ובכך שם קץ לשלטון החרב של המיליציות . התוכנית היא 
צעד חשוב בדרך לסיום מלחמת האזרחים על פי הסכם טאיף של הליגה הערבית , שאושר 
בשנה שעברה בפרלמנט , למרות התנגדות הגנרל בשבוע שעבר עזבו את ביירות הכוחות 
הלבנוניים הנוצריים , בהנהגת סמיר געגע . בסוף השבוע עזבו לוחמי המיליציה 
השיעית אמל את ביירות , וכן המיליציה של המפלגה הקומוניסטית הלבנונית וארגונים 
צבאיים אחרים . עם זאת ימשיכו המיליציות בפעולתן בפרברי ביירות והדרך לקראת 
סיום אמיתי של מלחמת האזרחים עוד ארוכה מאוד . היריבות הבין - גושית הולכת 
ונעלמת אולם את מקומה תופס עימות קשה לא פחות שזכה לכינוי צפון - דרום , 
או העולם הראשון מול העולם השלישי . עימות צפון - דרום יעמוד במרכז הוועידה 
האזורית השנייה של האו"ם על העוני שתתכנס ביום שלישי בגואיאקיל שבאקוואדור . 
מדינות דרום - אמריקה דורשות הקלות משמעותיות בחובות החוץ שלהן וסיוע כלכלי 
מאסיווי . כי9ף , 31שבאותו יום יתחדש בטימישוארה , ערש המהפכה הרומנית , 
משפטם של אנשי המשטרה החשאית ופקידים קומוניסטים המואשמים ברצח עם בעת ההתקוממות 
אשתקד . ברומניה גוברת התסיסה עקב החרפת המשבר הכלכלי . האיגודים המקצועיים 
הגדולים , שהיו המשענת העיקרית של חזית ההצלה הלאומית והנשיא , מפנים 
כיום עורף לממשלה ומאחדים כוחות עם האופוזיציה והסטודנטים שעדיין מפגינים 
בבוקרשט . תסיסה בחוגי העובדים מאיימת לשתק ביום שלישי את המשק הפולני . 
לקראת הבחירות לנשיאות מנצלים ארגוני עובדים את המצב כדי לשפר את תנאיהם 
הכלכליים . באותו יום צפויה שביתה ארצית של הכורים ועובדי מערכות התחבורה 
העירוניות בפולין . איש אינו מעז להגיע להתנגשות חזיתית עם האיגודים , 
ואלו יודעים זאת היטב . האירוע המרתק ביותר הצפוי ביום שלישי הוא קונגרס 
המפלגה השמרנית הבריטית , שבו יתמודדו על מנהיגות המפלגה ראש הממשלה , 
ושר ההגנה לשעבר , תאצר לא תהיה נוכחת בהתמודדות משום שתשתתף בוועידת פאריס 
לפירוק הנשק . על הזלטיין להשיג את תמיכתם של לפחות 951 צירים שמרנים כדי 
לעבור לסיבוב ההתמודדות הבא . באחרונה נרשמת ירידה תלולה בתמיכה בשמרנים , 
המפגרים ב%02 אחר הלייבור בסקרי דעת הקהל . הזלטיין הכריז כי אחד היעדים 
הראשונים שלו כראש ממשלה יהיה ביטול מס הגולגולת שהמאיס את תאצר על הציבור 
הרחב . ביום רביעי יחל הנשיא את ביקורו במזרח - התיכון אצל בני חסותו הנאמנים 
משפחת המלוכה הסעודית . בוש יבקר , כמובן , אצל מאות אלפי החיילים האמריקאים 
לאורך גבול כוויית , ולאחר מכן יקיים פגישה בקהיר עם בעל בריתו החשוב באזור 
הנשיא בפגישות אלה תעלה במלוא חריפותה השאלה האם ומתי יש לעבור לפסי פעולה 
צבאיים במפרץ . בארה"ב גוברת ההתנגדות למלחמה עקובה מדם במפרץ וגם בקרב 
הקואליציה הבין - לאומית שוררת מחלוקת קשה האם יש להכות בעיראק . בכל מקרה , 
ביקור בוש יביא לשיא את הלוחמה הפסיכולוגית שמנהלים הצדדים מזה חודשים ארוכים . 
אחת המעצמות שמדיניותה לגבי משבר המפרץ מעורפלת משהו היא סין . ביום חמישי 
יגיע לביקור בפקין שר החוץ הספרדי שר חוץ ראשון של הקהילה האירופית המבקר 
בסין מאז אירועי כיכר טיאנאנמן ביוני 9891 . אט אט מרכך המערב את הסנקציות 
השונות כלפי סין , לאחר שארה"ב סללה את הדרך לפני חודשים אחדים כשביקר בפקין 
ראש המועצה לביטחון לאומי . נושא זכויות האדם לא היה מעולם אבן נגף בפני 
אינטרסים כלכליים רבי משקל . כי9ף , 31שמזכ"ל נאט"ו , הגנרל הגרמני יגיע 
ביום חמישי לביקור בהונגריה . עם פירוק הזרוע הצבאית של ברית וארשה , הצפוי 
לאחר ועידת פאריס וחלוקת מכסות הנשק בין מדינות הברית , שואפת הונגריה להצטרף 
לארגונים השונים של המערב , במיוחד השוק האירופי המשותף , ולזכות במעמד 
מסוים גם בנאט"ו . מנהיגי הונגריה השתדלו אצל כל בן שיח מערבי שימליץ על 
צירופם לארגוני המערב , ואכן איטליה תפעל למען הענקת מעמד של משקיף בנאט"ו 
להונגריה . עניין זה יעמוד במרכז השיחות עם מזכ"ל הברית הצפון - אטלנטית . 
ביום ששי תחל בליון שבצרפת המחצית השנייה והמכרעת של אליפות העולם בשחמט 
בין אלוף העולם , והשואף לכתר , תוצאת האליפות עד כה היא 6 : 6 , לאחר 
21 משחקים בניו - יורק , שרובם הסתיימו בתיקו לפי הצעת אחד הצדדים . את 
תוצאות העימות הקומוניסטי - דמוקרטי חוזות כיום מדינות מזרח - אירופה מבשרן . 
מדינות מגלות כי בתהליך זה השתחררו גם כוחות אפלים , שהיו בתרדמה עשרות 
שנים . כוחות שכאלה עלולים לבוא לביטוי בבחירות המקומיות בצכוסלובקיה שיתקיימו 
בימים ששי ושבת . יהיה זה מבחן כוח למפלגות השונות , במיוחד בסלובקיה , 
שבה ניכרת התחזקותם של גורמים לאומניים . הלאומנים דורשים להכריז על 
הסלובקית לשון בלעדית ברפובליקה , על אף שבסלובקיה חיות קבוצות מיעוטים 
גדולות . הלאומנים הסלובקים מעלים על הנס את המדינה הסלובקית הפאשיסטית 
בתקופת מלחמת העולם השנייה . עם היעלמות הקומוניזם מגלים בעלי ברית שנלחמו 
יחד נגד השלטון הקומוניסטי יריבות אישית חריפה ביותר . הדבר יגיע לשיא בימים 
הקרובים , לקראת הקרב המרתק ביום ראשון הבא על נשיאות פולין בין ראש הממשלה , 
לבין מנהיג סולידריות , מאזובייצקי נהנה מאהדת האינטיליגנציה , אולם 
ואלנסה זוכה לתמיכת ההמונים , אם כי חלה ירידה מסוימת במעמדו במערכת הבחירות . 
אם לא יצליח איש מהמועמדים לזכות ביותר מ%05 מהקולות יתקיים סיבוב בחירות 
נוסף ב9 בדצמבר . יום ראשון הוא יום בחירות מסורתי בעולם . באותו יום יתקיימו 
בחירות בחוף השנהב . יהיו אלה בחירות ראשונות רב - מפלגתיות לפרלמנט , 
בחירות נדירות מסוגן באפריקה . על היבשת השחורה כולה עובר גל של דמוקרטיזציה 
ומשטרים של איש אחד , כמו בזאיר או בזמביה , משנים את פניהם . לאחר הפגנות 
אלימות נאלץ הנשיא לקיים בחירות לנשיאות שבהן השתתף יותר ממועמד אחד . 
למרות ניצחונו בבחירות אלה , ייתכנו הפתעות בבחירות בשבוע הבא . 
