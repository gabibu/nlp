פנים הבית , שאותו אנו שואפים מרבית שעות היממה . אחד היוצאים מן הכלל , 
לפחות מבחינת המודעות שלנו לנזקיו , הוא האסבסט . בסוף חודש אוקטובר הוציאו 
משרד העבודה והמשרד לאיכות הסביבה בישראל תקנות חדשות הנוגעות לאסבסט , 
הידוע כחומר מחולל סרטן , ולמוצריו . במסגרת התקנות החדשות נאסר לייצר ולשווק 
עציצים ואדניות מאסבסט , וכן מוצרי נוי ביתיים אחרים העשויים מאסבסט צמנט . 
התקנות אוסרות מעתה בגדי מגן מאסבסט לכבאים , והן מחמירות יותר בהתייחסותן 
לחשיפה המרבית לאסבסט המותרת באולמות עבודה . היבוא הוגבל , הן של אסבסט 
גולמי ( עתה אסור לייבא למעלה מ000 , 6 טון בשנה ) והן של מוצרי אסבסט 
צמנט ( עד 003 טון לשנה ) . משרד העבודה ומשרד הבריאות כבר פירסמו , לפני 
כמה שנים , תקנות בנוגע לאסבסט , הידוע זה עשרות שנים כחומר מסרטן . אולם , 
רק עתה , משהועבר הנושא ממשרד הבריאות לטיפולו של המשרד לאיכות הסביבה , 
קיבלו התקנות תוקף אכיפה . הסכנה באסבסט התגלתה כאשר , סמוך לתחילת שנות 
הששים , נמצאה תחלואה גבוהה באסבסטוזיס ( מחלת ריאות ) , וכתוצאה מכך 
בסרטן הריאה , באוכלוסיית האנשים שעבדו במספנות בשנות מלחמת העולם השנייה . 
התברר , כי בשל לחץ תקופת המלחמה ותנאי העבודה , נחשפו אותם עובדי מספנות 
לשאיפת כמות גדולה של אבק אסבסט . ד"ר שמואל ברנר , מנהל המכון לחקר בריאות 
הסביבה שליד אוניברסיטת תל - אביב והמשרד לאיכות הסביבה , מבהיר כי האסבסט 
מסוכן בעיקר כאשר הוא מתפורר , הואיל ואז נחשפים סיביו . לכן , יש לסלק , 
או לפחות לצבוע , עציצים או אדניות מאסבסט צמנט , ששווקו לפני החלת האיסור 
ושהחלו להתפורר . אולם , לדברי ברנר , האסבסט מסוכן במיוחד בצורתו הגולמית . 
לפני שהדבר נאסר , היה נהוג במוסדות ציבור מסוימים לשנות תקרות אקוסטיות 
על - ידי התזת אסבסט גולמי . מדי פעם מתגלות עדיין תקרות שעליהן אסבסט גולמי 
מותז . לדוגמה , בתחנה המרכזית החדשה בתל - אביב , בספרייה של אוניברסיטת 
בן - גוריון ובחדרי אוכל בכמה קיבוצים . הטיפול המומלץ הוא אטימת האסבסט 
והתקרה , כיוון שסילוק האסבסט יהיה כרוך בבעיות חדשות של חשיפה לסיביו . 
גם אסבסט צמנט , בגני ילדים ובבתי - ספר , ייבדק בגלל הסכנה הקשורה בהתפוררותו . 
הבדיקות לגילוי אסבסט צמנט מתפורר אמורות להתבצע בינתיים רק באזור תל - 
אביב , בגלל בעיות תקציב . לעומת זאת , אסבסט צמנט במייבשי שיער נאסר 
לחלוטין מטעם מכון התקנים , ולכן כדאי לרכוש מייבשי שיער רק מחברות מוכרות . 
קפמאפרקברנר מזכיר חומרים מזיקים נוספים הנשאפים דרך קבע בתוך הבית . דו 
תחמוצת החנקן משתחרר בכל תהליך חימום בטמפרטורה גבוהה , והוא פוגע בדרכי 
הנשימה . בתנורי חימום נוצר חד תחמוצת הפחמן ולכן יש לאוורר חדר מחומם . 
הכמות הנוצרת בתנורי גז קטנה יחסית לזו שבתנורי נפט . גם דו תחמוצת הגופרית 
מתקבל יותר בחימום על - ידי נפט ופחות בשימוש בגז . האסבסט , הוויניל כלוריד 
( המונומר שממנו נבנה פולימר הפלסטיק ושכמויות קטנות שלו נמצאות , ככל 
הנראה , במוצרי פלסטיק מסוימים ) , אבק עצים מסוימים ואבק עור כל אלה 
הם גורמים המוכחים כמסרטנים לבני אדם . הרשימה הוכנה על - ידי הוועדה הבין - 
משרדית לחומרים מסרטנים , מוטגניים וטרטוגניים ( שני האחרונים קשורים בהורשת 
גנים פגומים לדורות הבאים ובפגיעה בעוברים ) . בגלל הבעייתיות הכרוכה במעבר 
של תחומים וסמכויות למשרד לאיכות הסביבה , הפסיקה הוועדה בינתיים את פעילותה . 
הוועדה הכינה גם רשימה שנייה של חומרים שיש לגביהם הוכחות כי הם מחוללי 
סרטן בבעלי חיים , אך עד עתה אין ראיות מספיקות לגבי בני אדם . אחד הבולטים 
ברשימה זאת , בגלל תפוצתו העצומה בפריטים תוך - ביתיים , הוא הפורמאלדהיד . 
תרכובות של פורמאלדהיד נמצאות בחומרי בידוד של בניינים ובחומרי דבק להדבקת 
חלקי ריהוט , שטיחים , טפטים , לבידים , פורניר וסיבית . הפורמאלדהיד 
נמצא גם בבדי טקסטיל , כחומר מייצב , ובתכשירים קוסמטיים , למשל בתכשירים 
לצביעת שיער . הפורמאלדהיד , שהפורמלין הוא אחד ממוצריו , משמש גם לחיטוי 
ולשימור . לבד מהחשד כי הוא חומר מסרטן , ידוע כי הפורמאלדהיד גורם בעיות 
בדרכי הנשימה וכן הוכחה פעילותו המוטגנית . האסטמה הוכרה כמחלה תעסוקתית 
אצל אחיות החשופות לפורמלין . שאלה שנשארה בינתיים פתוחה היא , מה יקרה 
כאשר חומר נפוץ בתוך הבית , כפורמאלדהיד , יוכרז כמסרטן בבני אדם ? האם 
ניאלץ לסלק חלקי ריהוט ולהרוס בתים ? בארצות - הברית הוכרו בתים רבים כבלתי 
ראויים למגורים , בגלל הפורמאלדהיד שהיווה בסיס לחומר הבידוד בין הקירות . 
בעלי אותם בתים זכו , אגב , לפיצויים . האם נמצא תחליפים לפורמאלדהיד ? 
אם לא יהיה אפשר ליישם פתרונות דרסטיים , יהיה צורך לצמצם את מידת הסיכון 
במידת האפשר . יש לבדוק , למשל , בדים הבאים במגע עם העור כדי לוודא שאין 
הם משחררים כמות רבה של פורמאלדהיד . אם לא יעמדו בבדיקה , יש להצמיד להם 
תווית שתזהיר כי יש לכבס את הבד לפני השימוש . בהרכבת ריהוט אפשר להביא לידי 
שחרור מזערי של פורמאלדהיד על - ידי תהליך עבודה תקין של הנגר . האינדיקציה 
לשחרור פורמאלדהיד מהרהיט החדש היא ריח חריף של פורמלין . צרכנים שיהיו 
מודעים לסכנה ויעמדו על רצונם ברהיט תקין , יצמצמו את רמת הסיכון . דו"ח 
של ארגון הבריאות העולמי מציין , כי מוצרים נוספים , המכילים חומרים אורגניים , 
נמצאים בשימוש בתוך הבית , למשל בחומרי בניין חדשים , בשטיחים סינתטיים , 
במוצרי ניקוי כטרפנטין ובתחביבים יצירתיים שונים . חומרים אלה מזיקים אומנם 
בצורת גז בריכוז גבוה , אך נזקם גדול יותר כאשר הם מתקשרים לחלקיקים באוויר 
הבית ושוקעים בתוך הריאות . הפורמאלדהיד מתנדף עם הזמן , אך לא ברור עדיין 
אם החומרים האחרים מתנדפים . לכן , הדו"ח ממליץ על בדיקה של כל חומר חדש 
המיועד לשימוש בתוך הבית . 
