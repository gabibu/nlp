לא לעתים קרובות קורה שצופי קולנוע מתאחדים ומוחים במאורגן נגד סרט שהתחילו 
לצפות בו . זה קרה בשבת שעברה בקולנוע רב - גן בקניון רמת - גן . על סמך 
מודעות שבהן פורסם כי בשבת בבוקר יוקרן הסרט " רובו - קוף " , נטלו הורים 
רבים את צאצאיהם למה שחשבו שיהיה סרט תמים על עלילות שוטר - רובוט . 
ברגע שהחלה ההקרנה התברר שזהו סרט על מאפיה של סוחרי סמים , סרט אלים במיוחד , 
ובו סצינות של כריתת ראשים . המבוגרים המזועזעים אספו את הילדים בני ה68 , 
עזבו את האולם ופנו למנהל בשאלה מדוע לא הוגבלה כניסתם . מנהל הקולנוע , 
ישראל וינטראוב , אמר בתגובה לסופרת " הארץ " , כי היתה הודעה כתובה בקופה 
וגם במודעות נאמר כי הסרט מוגבל לצופים מתחת לגיל 21 . עוד ציין כיהמבוגרים 
התעלמו מהאזהרות . סב אחד התלונן במועצה לשלום הילד , ותלונתו הועברה 
למועצה לביקורת סרטים ומחזות , שהגישה תלונה למשטרה בסוף השבוע נגד מפיצי 
הסרטים " שבעה כוכבים " ונגד הנהלת קולנוע " רב - גן " , על הקרנת 
הסרט " רובו - קוף " , בשבת האחרונה , ללא הקפדה על הגבלת גיל . תקנות 
המועצה לביקורת סרטים קובעות כי את דבר ההגבלה יש להודיע במודעות בולטות 
מעל לקופה , על - יד פתחי הכניסה לאולם הקולנוע , וכן יש לציין את גיל 
ההגבלה בכל המודעות של הסרט . על מנהלי הקולנוע לוודא כי לא ייכנסו לאולם 
ילדים מתחת לגיל המוגבל , גם לא בלווית מבוגרים . סוניה דוד , מרכזת המועצה , 
אמרה בתגובה כי הסרט האמור הוחרם על ידה כבר בעבר , כאשר הוקרן בשעות הבוקר 
בקולנוע אימפריה בירושלים , בעת חופשת חג , ואז הוסבר למפיצים כי הוא אסור 
בצפייה מתחת לגיל 61 . עוד ציינה כי היתה בהקרנת הסרט , ללא הקפדה על גיל 
הצופים , משום עבירה על תקנות הצנזורה . " בני נוער מעל 61 אינם הולכים 
בשבתות בבוקר לסרטים , ובתי הקולנוע צריכים להקפיד יותר , שכן קהל היעד 
שלהם בהצגות הללו הוא ילדים צעירים יותר " , אמרה . מדי שנה מגישה דוד כעשר 
תלונות למשטרה על עבירות מסוג זה . 
