המוליך החדש הפועל רמת גן יוצא למישחק חוץ קשה בקרית חיים נגד הפועל חיפה 
( מחר בשעה הראשית 03 . 41 ) . הרמת גנים צוברים תאוצה , ואילו החיפאים 
מתקשים לנצח . עירוני אשדוד , שהודח מהפיסגה לאחר התיקו אפס עם הפועל בדרבי 
העירוני , יארח במשחק המוקד של המחזור את היורד שמשון ת"א . הביתיות אינה 
מבטיחה מאומה לעירוני בגלל הנסיון העדיף של האורחים . גם מכבי יבנה שואף 
להגיע למקום הראשון . הוא יתמודד כבר היום ברמת עמידר עם מכבי המקומי ( 
00 . 41 ) המסוגל להפתיע . קבוצת צמרת נוספת , מכבי פתח תקוה , תשחק 
בחוץ עם הפועל טירת הכרמל שצבר עד כה 2 נקודות בלבד . בעכו יהיה מיפגש עולים , 
כשמכבי המקומי יארח את הפועל אשדוד . מכבי יפו יארח היום במיפגש תחתית 
את הפועל חדרה והפועל טבריה יארח את בית"ר נתניה במאבק של מרכז הטבלה . משחק 
נוסף יהיה היום בשעריים , כאשר מכבי המקומי יתמודד עם הפועל בת ים . 
