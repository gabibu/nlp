עבור אספנים ומומחים , שמצאו שם אוצרות נדירים , הגדרה זאת אינה מספקת . 
מעבר לתפקוד של קנייה - מכירה - השאלה , יש בה עניין של הרפתקה , של גילוי . 
זה מסביר את העובדה שהתוכנית הראשונה בסדרת " אמנות האנימציה " ( סינמטק 
ת"א , יום ב 2 . 91 , 00 : 91 ) מוקדשת ל"אוצרות האוזן השלישית " . המבחר 
שיוקרן הוא לקט מקלטות וידאו של מקבצי סרטים קצרים , שהפכו לנחלת הכלל 
מבחינת זכויות יוצרים . משמע , עברו 9405 השנים הקבועות בחוק האמריקאי , 
שבהן נשמרות זכויות היוצרים והקרנת הסרט מחייבת אישור ותשלום . בין הקטעים 
שיוקרנו : " אלאדין ומנורת הקסמים " מאולפנו של אב אייוורקס , יוצר וממציא 
גאוני שיצר את מיקי מאוס . אייוורקס לא זכה לקרדיט על אנימציה נפלאה והמצאות 
טכניות חשובות באולפני דיסני בראשיתם וקיבל משכורת נמוכה . לכן עזב , 
פתח אולפן עצמאי , נאבק שנים אחדות בהכרה המכאיבה , שחסרים לו כשרון הסיפור 
של דיסני וכשרונות חברי הצוות שאתו עבד , וחזר לאולפני דיסני כשזנבו היצירתי 
כבמאי מקוצץ . " דאק - טייטורס " שילוב המלים ברווז ודיקטטורים באנגלית . 
לעג גס של צוות האנימציה הפרוע באולפני וורנר בדמות ברווז מגוחך בשם בניטו 
( מוסוליני ) , ברווז בעל יומרות אמנותיות בשם אדולף ( היטלר ) , המסוגל 
לצייר רק כרזות תעמולה וצלבי - קרס , וברווז יפני ( הירוהיטו ) , המופיע 
עם שלט " אני סיני " , שעליו הכתובת " תוצרת יפן " . לדברי צאק גונס , 
מבכירי במאי האנימציה של וורנר , נתן מנהל מחלקת האנימציה הוראה לבמאי 
הסרט , נורמן מקייב , לא ללעוג להיטלר , כי " אחרי הכל , אנחנו עוד 
לא יודעים מי ינצח במלחמה הזאת " . צוות האנימציה , כהרגלו , התעלם מההוראה . 
" המסילה של פורקי " אחד מסרטיו המצוירים המעטים של פרנק טשלין , שהיה 
שותף תחילה , ככותב , להומור של הקומדיות האילמות , ומאוחר יותר , כבמאי , 
תסריטאי או מפיק , לקומדיות של בוב הופל וגרי לואיס . כן נכללים בתוכנית 
סרטי שירה בציבור הגרסה המקורית של " לדוד משה היתה פרה " ; אחד מסרטיו 
המאוחרים , בצבע , של פליקס החתול ; הסרט הראשון בסדרת " קספר הרוח 
הידידותי " , ועוד סרטים נדירים המבטיחים לאספנים , לאוהבי אנימציה ולמתעניינים 
בתרבות עממית הנאה והשלמת ההשכלה הקולנועית . 
