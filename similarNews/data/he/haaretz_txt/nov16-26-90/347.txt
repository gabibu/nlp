בסאן דייגו , עיר השמש הנצחית על גבול מקסיקו , נשמע בימים האלה צלילם 
של תופי השלום . הצלילים הנעימים האלה לא יכלו להישמע אלמלא האמינו אמריקאים 
שארצם עומדת , תודה לאל , על סף מלחמה . ימין קיצוני זקוק תמיד לפנטזיות 
של איום מיידי מצד שמאל קיצוני כדי לעשות נפשות לבשורותיו ; שמאל קיצוני 
זקוק לימין קיצוני לאותה תכלית עצמה ; וחלק גדול משוחרי השלום זקוקים למלחמה , 
כי בלי מלחמה מתקשים שוחרי שלום מקצועיים לזכות בתשומת לב טלוויזיונית . 
דן טאר , בן 53 , הוא ממארגניה של מפלגה פוליטית חדשה שתיברא בצלם המפלגות 
הירוקות של אירופה המערבית . בבחירות בקליפורניה , לפני שבועיים , ניסתה 
קואליציה של פעילי איכות הסביבה להעביר , באמצעות משאל עם , הצעת חקיקה 
שנועדה להטיל על התעשייה בקליפורניה את ההגבלות הירוקות ביותר בעולם . " הירוקה 
הגדולה " , קראו ליוזמה הזו , שלא עלתה יפה . עכשיו מתפנה דן טאר מן הירוקה 
הגדולה אל החמה הגדולה . במדבריות ערב הסעודית נכתב והולך המצע הפוליטי 
החדש של רדיקלים אמריקאיים , " שלום " . טאר אומר , בראיון לעיתון בסאן 
דייגו , כי אמנם אין הוא מעריץ את סדאם חוסיין , אבל " בעיות ערביות 
צריכות להיפתר בין ערבים " . ייתכן מאוד שידיעותיו בהיסטוריה המזרח - תיכונית 
אינן גדולות , אבל הוא כבר מדקלם בנאמנות את סיסמאות ההתרסה של אינטלקטואלים 
ערביים , המאמינים שכל העולם , רק לא הם , אשם בצרותיהם . בשנות ההתנגדות 
למלחמת וייטנאם התפתחה אצל חלק מתנועת השלום האמריקאית רומנטיזציה של הקומוניסטים 
בהודו - סין . משלחות שלום יצאו להאנוי והתפעלו מנחישות הדעת המהפכנית של 
מארחיהן . צילום מפורסם מן השנים ההן מראה סטודנט אמריקאי מניף דגל צפון - 
וייטנאמי לרגלי בניין הקפיטול בוואשינגטון . רות רוזן , היסטוריונית מאוניברסיטת 
קליפורניה , כתבה ביום ו שעבר בעמוד המאמרים של " לוס אנגלס טיימס " על 
ימיה בתנועת השלום של שנות ה06 : " הגענו לכלל רומנטיזציה של האויב . 
הנחנו בתמימות כי אם ארה"ב מרושעת מספיק כדי להרוס את וייטנאם , או - אז 
הוייטנאמים הם התגלמות הטוב עלי אדמות . זה הוביל רבים להמעטת ערך מעשי 
הזוועה הגרוטסקיים של הקומוניסטים והכוונות האנטי - דמוקרטיות של הצפון - 
וייטנאמים " . קפמאבינפרוף רוזן כתבה את הביקורת העצמית הזו , באיחור קל , 
במסגרת עצות לתנועת השלום החדשה . הכותרת שהעניק לוס אנגלס טיימס למאמרה 
היתה , " אסור לשגיאות ההתנגדות של שנות ה06 לחזור עכשיו " . עמוד המאמרים 
כולו הופיע תחת הכותרת " פרספקטיוות על התנועה החדשה נגד המלחמה " . מצד 
שמאל למעלה התנוססה קריקטורה של גורג בוש חופר לארה"ב גומחת גולף ענקית . 
" הגולף הפרסי " , אמרה הקריקטורה . לצדה , למרבה העניין וחוסר הסבירות , 
הופיע מאמר מאת אחד , כריסטופר מרטין , הנפתח במלים : " אני בן 51 וחי 
במדבר , סמוך לימת סאלטון , בעיר הקטנה נאיילנד . אמי ואני הקמנו ארגון 
הנקרא שלום עכשיו ( הוא מונה כרגע שני אנשים ) כל הפטפוט הזה מזכיר את הערכתו 
רבת - ההשראה של טרומן קאפוטה על משמעות החיים בקליפורניה . " כל שנה של 
חיים בקליפורניה " , אמר הסופר המנוח , " עולה בשתי נקודות של מנת משכל " . 
אבל בימים האלה בעיות מנת המשכל בארה"ב אינן מוגבלות לחוף המערבי . אפשר 
למצוא אותן במידה מבוטלת של קושי גם על הרי קולורדו . הסנאטור הדמוקרטי , 
טימותי ורת מקולורדו הכריז בשבוע שעבר בלי ניד עפעף , כי לא ייתכן שנערים 
אמריקאיים ייהרגו " כדי שהשייח של כוויית יוכל לשאת עוד נשים " . הדמיון 
בין הניסוח הזה ובין ההודעות הרשמיות של משרד ההסברה העיראקי מאשרות את הכלל 
העתיק , שחזרה תכופה על שקר מעוררת לבסוף אצל השומע את התחושה שבכל זאת 
יש בשקר גרעין של אמת . מה שקורה בארה"ב בימים האלה לא ניתן כרגע להערכה 
כמותית . סקרי דעת קהל הם צילומי מצב חטופים , וגם אם % 95 מן הנשאלים בסקר 
אחרון סמכו את ידיהם על מעשי גורג בוש , אין זאת אומרת שבוש יוכל לסמוך 
על הרוב השקט הזה כאשר יתעורר נגדו מיעוט קולני ומיליטנטי . הנשיא נכשל כישלון 
חרוץ לפחות על מישור מרכזי אחד של מדיניותו במפרץ : הוא לא הצליח להסביר 
לארה"ב מה הוא רוצה . מקץ שלושה חודשים וחצי של משבר במפרץ נדמה למספר גדל 
של אמריקאים , כי בוש שיגר לשם את עשירית צבאו ( ועוד עשירית אחת בדרך ) 
כדי להבטיח מחירי דלק זולים , כדי להגן על זכויותיה השושלתיות של משפחת 
סבאח המושחתת , וכדי להסיח את הדעת מכישלונות מדיניות הפנים שלו . בוש אימת 
בחודשים האחרונים את הציפיות רבות הימים שהוא יהיה אחד הנשיאים הפחות - מלוטשים 
ששמעה ארה"ב . בעל הטור , ריצרד כהן , ליגלג לפני כמה ימים ב"ואשינגטון 
פוסט " , שבוש מנהל את מדיניותו במפרץ " בחשכת אור היום " . כהן כיוון את 
הביקורת הזו אל הנסיבות המוזרות שבהן בישר בוש , לפני שבוע , לעם האמריקאי , 
כי הוא משגר תגבורת עצומה למפרץ כדי להעניק לחיל המשלוח שלו יכולת התקפית 
נגד עיראק . הודעת בוש באה בתדרוך לעיתונאים בבית הלבן , שהוקרן בטלוויזיה 
ב4 אחה"ץ לפי שעון החוף המזרחי , 1 אחה"ץ בחוף המערבי . בשעות האלו , 
כתב כהן , צופי הטלוויזיה היחידים הם אלה המתעניינים באופרות הסבון האין - 
סופיות של הרשתות הגדולות . כל הפרעה של האופרות היא בשבילם בלתי נסלחת . 
רונלד רייגן החזיק בבית הלבן חצר קיסרית . מסיבות העיתונאים שלו היו מאורעות 
גרנדיוזיים . בדרך כלל הן שודרו מחוף - אל - חוף בטלוויזיה ב9 בערב ( מזרח ) 
6 בערב ( מערב ) כאשר שיעור הצופים היה הגבוה ביותר . הצהרות רייגן 
הידהדו , פשוטו כמשמעו , מקצה אמריקה ועד קצה . זה לא עניין של יחסי ציבור 
בלבד . זה חלק מתרבות פוליטית דמוקרטית . ממשלה צריכה לעשות כמיטב יכולתה 
לשתף את בוחריה בסוד כוונותיה או בהגיונן . אם יפה כוחם של הדברים האלה בימים 
רגילים , בוודאי הוא יפה כאשר 002 אלף " נערים " נשלחים אל המדבר , 
כאשר סדאם חוסיין מבטיח להחזירם הביתה בשקים ובארונות , וכאשר תנועת שלום 
ערית מנסה לעורר את הרושם שהנערים האלה התגייסו לצבא בהשפעת מעשה הונאה גדול 
ממדים . ( בארה"ב אין גיוס חובה , וזרועות הצבא מנהלות מבצעי פרסום רחבי 
ממדים כדי למשוך מתנדבים ומתנדבות . לפי הטענה , שכנראה יש בה ממש , הרבה 
מן המתנדבים עשו כן בגלל טובות ההנאה המובטחות , ולא הניחו שהם יראו אי 
פעם בחייהם שדה קרב . ) מתחילת המשבר ניסה בוש לשוות לנשיאותו ארשת אריסטוקרטית 
מאופקת . הוא לא יניח אפילו לסדאם חוסיין להוציא אותו מכליו . מן הטעם 
הזה בילה חופשת גולף מטולווזת במעון הקיץ שלו בחודש אוגוסט . רוב האמריקאים , 
מצאו בשעתם סקרי דעת קהל , לא התרעמו על החופשה . בעיני רבים היא אפילו 
נחשבה לגילוי של מאציזמו קר - רוח . אבל היא בוודאי לא הצליחה לשכנע את 
דעת הקהל האמריקאית שמשבר עצום ממדים עומד בפתח , והוא יחייב את ההתפרסות 
הצבאית הגדולה ביותר מאז מלחמת וייטנאם . כאשר התברר היקף ההתפרסות , וכאשר 
דיבורי מלחמה התחילו למלא את חללה של ואשינגטון , התחילה גם תגובת הנגד . 
רדיקלים אמריקאיים הסתערו אל תוך הוואקום עצום - הממדים שיצר בוש , והם 
ממלאים אותו עכשיו במה שהם חושבים , בכנות או בעורמה , לתעמולה אנטי - 
מלחמתית . קפמאבינימי ההתנגדות לווייטנאם היו שעתו היפה של הרדיקליזם באמריקה . 
במהלכם התחוללה בקמפוסים וברחובות התקוממות חברתית ותרבותית גדולת ממדים , 
שממנה בקעו פמיניזם , שיווי זכויות להומוסקסואלים , תרבות אלטרנטיווית , 
רגישות גדולה יותר לצורכיהם של מיעוטים , וביקורת שיטתית יותר על חריגות 
מדיניות החוץ והפנים של ארה"ב . מאז ימי השיא של ההתקוממות הזו נמצאו הרדיקלים 
בנסיגה בלתי פוסקת . הריאקציה לתנועתם העלתה לשלטון את רונלד רייגן . הנוסטלגיה 
לימי וייטנאם אינה מפתיעה . וייטנאם שיחררה קיטור פוליטי עצום , ופעילי 
" תנועת השלום " הנוכחית מקווים לשחרר קיטור שהצטבר מאז . פרוף רוזן , 
שהשיאה עצות לתנועת השלום החדשה מעל דפי " לוס אנגלס טיימס " , רמזה , 
שיעדי התנועה הזו אינם צריכים להיות מוגבלים למניעת מלחמה . " עלינו לנסות 
ולגבש " , היא כתבה , " את סדרי היום שלנו " . כלומר , לא סדר יום אחד 
בלבד . " מחאה היא עניין הכרוך בבדידות " , הוסיפה הפרופסור בטון של צה 
גווארה השולח את לוחמיו לגונגל . מלאה מחייבת שכנוע וסבלנות . אנחנו עלולים 
להיכשל במניעת המלחמה . וכפי שקרה בווייטנאם , אנחנו עלולים להיכשל בהפסקתה 
לכשתתחיל . אבל לכל דור ניתנת ההזדמנות לבוא להצלת ההיסטוריה , ועליו לעמוד 
בהזדמנות , לא מפני שהצלחתו מובטחת , אלא מפני שבלי לנסות מובטח רק הכישלון " . 
הציפייה הגלויה של בוגרי דור וייטנאם שסדאם חוסיין יעניק להם טרמף אל מהפכה 
חברתית חדשה , גלשה בשבוע שעבר אל הארגונים הכנסייתיים הגדולים ביותר . 
הן מועצת הכנסיות ( הפרוטסטנטית ברובה ) , והן מועצת הבישופים ( הקתולית ) 
נאבקות עכשיו בגלוי לערער את מדיניות ארה"ב במפרץ הפרסי . מועצת הכנסיות 
אימצה ללא סייג את הקו של סדאם חוסיין וגינתה את הממשל על " הסטנדרטים הכפולים " 
שהוא נוקט במזה"ת כאשר הוא תובע נסיגה עיראקית מכוויית ואינו תובע נסיגה 
ישראלית מן השטחים . מועצת הבישופים העדיפה להישאר בגבולות האבסטרקטיים 
של תיאולוגיה קתולית . היא הגיעה למסקנה , וגם דיווחה עליה בכתב לנשיא 
בוש , שמלחמה נגד עיראק בנסיבות הקיימות לא תתיישב עם הקריטריונים של " מלחמה 
צודקת " . הבישוף הקתולי של לוס אנגלס הסביר בראיון לרשת הרדיו הציבורית 
בארה"ב , כי אפילו מלחמה לשחרור כוויית תהיה לא - צודקת , באשר " כוויית 
היא ארץ קטנה ומלחמה כזאת תהרוס אותה " . לישראלים לא כדאי לסמוך על עזרתו 
של הבישוף מלוס אנגלס , באשר ארצם אינה גדולה הרבה יותר מכוויית . כיצד 
משפיעה החיזיון הזה על סדאם חוסיין ? רק באופן אחד : הוא מחזק את נחישותו 
להאריך רוח ולקוות שאויביו יפלו על חרבם . 
