שר הדתות הסובייטי נענה להזמנת עמיתו הישראלי , פרוף אבנר שאקי , לבקר 
בישראל . ההודעה הועברה באמצעות סמנכ"ל משרד הדתות , זאב רוזנברג , ששב 
מביקור בבריה"ם . במקביל הוזמן שאקי לבריה"ם , כדי להיות אורח הכבוד בוועידה 
השנתית של ארגון בתי הכנסת והקהילות היהודיות , שתתקיים בחודש ינואר במוסקווה . 
בוועידה ישתתפו נציגים של כל בתי הכנסת וראשי הקהילות היהודיות ברחבי בריה"ם , 
שידונו בדרכים לשיקום החיים הקהילתיים והדתיים ולחיזוק הקשר עם משרד הדתות 
בארץ . מדו"ח שמסר סמנכ"ל משרד הדתות עם שובו מבריה"ם עולה , שבשנה האחרונה 
חלה ירידה בהיקף נישואי התערובת בקרב יהודי בריה"ם . לטענתו בניגוד לשנים 
עברו , שבהן היתה מגמה מצד היהודים לטשטש את מוצאם בשל חששם מן השלטונות , 
הרי שבשנה האחרונה , עקב התגברות ממדי העלייה לארץ והידיעה שזוגות מעורבים 
נתקלים בקשיים הלכתיים ומנהליים , נזהרים רוב יהודי בריה"ם מלהינשא לגויים . 
רוזנברג ציין כי משיחות שקיים עם רבנים וראשי קהילות בערים הגדולות , התרשם 
כי פחות מ%01 מכלל הנישואים הם נישואי תערובת . 
