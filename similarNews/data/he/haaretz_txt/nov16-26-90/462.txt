הצטרפותה של אגודת - ישראל לקואליציה פגעה בימים האחרונים במרקם העדין שנוצר 
בין הסיעות הדתיות שהיו עד כה שותפות לממשלת שמיר . ויתורי הליכוד לרב משה 
זאב פלדמן , למנחם פורוש ולחבריהם מעוררים מחדש ויכוח היסטורי בין הפלגים 
היריבים בציבור החרדי , בין המפלגות , ובתוך התנועות . הקרב הגדול יתנהל , 
ככל הנראה , בין אגודת - ישראל לדגל - התורה . בציבור החילוני אולי העריכו 
את הכרזתו של ח"ך פלדמן , לאחר החלטת מועצת גדולי התורה על הצטרפות האגודה 
לקואליציה בלא תנאי , כי מבחינתו העיקרון חשוב מהכיסא ועל כן הוא אינו מוכן 
לקבל את תפקידו כיו"ר ועדת הכספים של הכנסת עד אשר יעביר הליכוד בכנסת את 
החוקים הדתיים . אולם בציבור החרדי עוררה הכרזתו תרעומת קשה , ופירושה 
היה אחד . פלדמן , ראש וראשון לסיעת אגודת - ישראל בכנסת , הפר במצח 
נחושה החלטה של מועצת גדולי התורה שקבעה כי על סיעת האגודה לקבל את התפקידים 
שמייעד לה הליכוד ולהיאבק על ביצוע ההסכם מתוך הממשלה . צעדו של פלדמן הוא 
עדות להתפוררותה של מועצת גדולי התורה באגודה , ואולי יותר מכל להתפוררותה 
של אגודת - ישראל . שוב אין המדובר במפלגה ובתנועה אחת , אלא ברסיסי מפלגות , 
חצרות וסיעות , שאינם מנסים אפילו לשמור על מראית עין של איחוד . למועצת 
גדולי התורה , שבעבר נחשבה לסמכות הרוחנית בלא עוררין באגודה , אין כיום 
השפעה ממשית על התנועה וחבריה אינם מסוגלים לקבל החלטות משותפות . המאבק 
מתמקד בסיעתו של הרב פלדמן , סיעת חסידי גור , הסיעה הגדולה והחשובה ביותר 
באגודת - ישראל . בצד אחד של המתרס נמצא אחיו של הרבי מגור , הרב פנחס 
מנחם אלתר , שהוא חבר מועצת גדולי התורה , ומצד שני בנו של הרבי מגור , 
הרב יעקב אלתר , שאינו חבר במועצה , אך השפעתו על חבריה רבה . מי שנחשב 
שנים לסמכות הרוחנית העליונה באגודת - ישראל וראש החצר הגדולה ביותר , 
הרבי מגור , הרב שמחה בונים אלתר , חולה אנוש וסביב מיטת חוליו מתכתשים 
על ירושתו בנו ואחיו . קפמאבינלמאבק זה השלכה ישירה על המו"ם שהיה באחרונה 
בין האגודה לליכוד . באגודה טוענים כיום , כי אין מנוס ממלחמת עולמות , 
עד כדי פילוגה של חסידות גור לאחר תקופתו של הרבי מגור . באגודת - ישראל , 
ובחצר חסידות גור , טוענים כי איש מהשניים , הרב פנחס מנחם אלתר או הרב 
יעקב אלתר , לא יהיה נכון לקבל את מרותו של האחר , ולפיכך לא יהיה מנוס 
מפילוג רשמי של החסידות . יעקב אלתר היה מקורב כל השנים לעמדתה של מפלגת 
העבודה . הוא היה זה שהאיץ בראשי האגודה לחתום על הסכם קואליציוני עם העבודה 
ולהתנתק מהליכוד . פנחס מנחם אלתר , המשמש גם יו"ר הנהלת מרכז אגודת - 
ישראל , מקורב יותר בדעותיו לליכוד ומדי פעם אף מוזמן לשיחות בלשכת ראש 
הממשלה . במהלך המו"ם האחרון בין הליכוד לאגודה הציג יעקב אלתר עמדה מחמירה 
ביותר כלפי הליכוד וניסה למנוע מהאגודה להצטרף לקואליציה . אמנם ביהדות 
החרדית אין זה מקובל שבן יירש את אביו בעודו בחיים , אך יעקב אלתר הוא יורש 
פוטנציאלי לחצר חסידות גור וכוחו המוסרי רב , אף - על - פי שאינו חבר בשום 
מוסד רשמי של האגודה . כאשר נוכח יעקב אלתר כי הרוב באגודה מצדד בהצטרפות 
לליכוד , ניסה לשכנע את חבריו כי אסור לסיעת האגודה בכנסת לקבל עליה את 
תפקידי סגני השרים בטרם יאושרו החוקים הדתיים . דודו , ברצונו לשמור על 
חזית אחידה של החצר , וכדי שלא להיראות כמקל ראש בעניינים ערכיים , תמך 
גם הוא , בישיבת מועצת גדולי התורה בשבוע שעבר , בעמדה כי אסור לחברי הסיעה 
לקבל תפקידים . לעמדתו של פנחס מנחם אלתר הצטרף גם מי שעומד כיום בראש 
מועצת גדולי התורה , האדמו"ר מווישניץ , המייצג את החסידות השלישית בגודלה 
אחרי גור ובעלז ושמתאם בדרך - כלל את עמדתו עם חצר גור . אולם השותפים 
האחרים בישיבת המועצה , שבה חברים כיום עסקנים חרדיים מהדרג השני והשלישי , 
גרסו שיש להצטרף לממשלה בלא תנאי . עד מהרה מצאו את עצמם הרב פנחס אלתר 
והרבי מווישניץ במיעוט . בהצבעה שהתקיימה תמכו שבעה בהצטרפות בלא תנאי 
לקואליציה וארבעה גרסו שאין לקבל את התפקידים . למרות החלטת מועצת גדולי 
התורה , אסר יעקב אלתר על פלדמן לקבל על עצמו את תפקיד יו"ר ועדת הכספים . 
. הפרת ההחלטה של מועצת גדולי התורה על - ידי פלדמן אינה שונה מהחלטתו 
של ח"ך אברהם ורדיגר , לפני כחצי שנה , להתנגד לקביעת הרבנים שהורו לו 
לתמוך בכנסת בהקמת ממשלת מערך . בראיון השבוע ל"יתד נאמן " , ביטאונם של 
אנשי דגל - התורה והרב שך , האשים ורדיגר את ראשי האגודה בכך שהתנכלו לו 
כאשר סירב למלא את החלטת מועצת גדולי התורה , ושאל במה היה צעדו שונה מזה 
של פלדמן כיום . קפמאבינאגודת ישראל נוסדה ב2191 בידי גורמים יריבים , ואף 
עוינים , להסתדרות הציונית ול"מזרחי " , וכעשרים שנה לאחר מכן נוסדה " פועלי 
אגודת ישראל " . לאחר מלחמת - העולם השנייה מותנה עמדת האגודה כלפי הציונות , 
ובבחירות הראשונות לכנסת היא היתה שותפה פוליטית של מפלגות " המזרחי " 
בהקמת " החזית הדתית " . חזית זו התפרקה עד מהרה , ומ3591 ועד 7791 לא 
השתתפה אגודת - ישראל בממשלה , אף שתמכה מדי פעם בהחלטות הקואליציה בראשות 
מפא"י ומפלגת העבודה . לעומתם , פועלי אגודת ישראל השתתפו בכמה ממשלות . 
ב6591 התפלגה פא"י וחלק מחבריה עברו למפד"ל . בבחירות לכנסת העשירית ב1891 
לא עברה את אחוז החסימה , וב4891 חתם ורדיגר על הסכם עם הרב דרוקמן ויחד 
זכו בשני מנדטים בכנסת . אך גם חבילה זו התפרקה . עד לשנים האחרונות שלטו 
באגודת - ישראל המתנגדים הליטאים , בראשותו של הרב שך , ראש ישיבת פוניבץ . 
הרבי מגור , מנהיג החסידים , ניסה לערער על שליטה זו ואף יצר קשר עם ראשי 
חסידות לובביץ , מתנגדיהם ההיסטוריים של אגודת - ישראל . מעשה זה , ומחלוקות 
פנימיות נוספות , הביאו לקרע בין הרבי מגור לרב שך , מנהיגי התנועה במשך 
שנים רבות , והפילוג היה בלתי - נמנע . לקראת הבחירות לעיריות ב3891 איפשר 
הרב שך לחברי אגו"י בני עדות המזרח וחניכי הישיבות הליטאיות להקים רשימה 
עצמאית , בעיקר בבני ברק ובירושלים , שם הם זכו במפתיע בקולות רבים , 
ולאחר מכן גם בבחירות לכנסת ה11 . כך צמחה תנועת ש"ס , שנגסה בכוחה האלקטורלי 
והפוליטי של אגודת - ישראל . בבחירות 4891 היו לאגודה רק שני נציגים בכנסת 
ולש"ס היו ארבעה נציגים . לקראת הבחירות לכנסת ה21 חששו באגודה מכוחו של 
הרב שך והוחלט לגייס את העולם החרדי לסייע לה . ביוזמתו של הרבי מגור 
נוצר קשר מחודש עם הרבי מלובביץ , בניו יורק , וחב"ד התגייסה למבצע פוליטי 
נרחב כדי לעזור לאגודת - ישראל , עד כדי כך שזמן רב אחרי הבחירות עדיין 
יש האשמות על זיופים בקנה - מידה גדול באזורי האוכלוסייה החרדית בארץ . 
באגודה יצרו קשר מחודש גם עם פועלי אגודת ישראל , והמפלגה זכתה בחמישה 
מנדטים . גם הרב שך הקים רשימה משלו , דגל - התורה . הרכב אגודת - ישראל 
בכנסת כבר הצביע על השוני בין עמדות הסיעות המיוצגות בה והעימות הפנימי לא 
איחר לבוא . תחילה היה זה הרב אליעזר מזרחי , המקורב לחב"ד , שלא הסכים 
לקבל את תכתיב ההצטרפות למפלגת העבודה ופרש והקים סיעה עצמאית . לאחר מכן 
היה זה ח"ך אברהם ורדיגר , איש פועלי אגודת ישראל , שנקט עמדה עצמאית . 
ועתה ח"ך פלדמן , שהפר את החלטת מועצת גדולי התורה . קפמאבינלכאורה , 
העימות בין אגודת - ישראל לבין דגל - התורה מתרחש בין חסידים למתנגדים , 
המשכו של עימות היסטורי בעולם החרדי . אך גם מבחינתו של הרב שך קיימות 
כמה חצרות חסידים , כמו בעלז ואחרות , ובאגודה , הנחשבת כיום למפלגת 
חסידים , פועלת סיעתו של הרב פורוש מן המתנגדים . המחלוקת בעולם החרדי 
תיתן מן הסתם את אותותיה בליכוד , שיבקש לשמור בכל מחיר על שלמות הקואליציה . 
הפיצוץ שאולי יערער את יסודות הממשלה הוא רק עניין של זמן . 
