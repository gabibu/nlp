המוסיקה שבקעה בקולי קולות מהבית הלבן היתה כולה צבאית . לפני שבועיים 
הגביר הנשיא בוש עוד יותר את הלחץ על סדאם חוסיין בשיגור כוחות נוספים למפרץ 
הפרסי . מקורות ממשל אמרו מאוחר יותר שהכוחות החדשים ימנו כ051 אלף ויעלו 
את המספר הכולל לקרוב ל004 אלף . בוש לא העמיד פנים כי המטרה היא להגן על 
ערב הסעודית . המשימה היא לספק " אופציה צבאית התקפית " . הקולות מבגדד 
הסגירו מידה גדולה של חרדה . " אם אש התוקפנות תומטר על עיראק " , השתחץ 
ביטאון הממשלה אל גומהוריה " , " הלהבות יכסו הכל . . . ויבערו בכל כיוון " . 
ההיגיון הצביע בכיוון מלחמה . נראה היה שמלמוליה החלושים של הדיפלומטיה 
ייעלמו בים של אי - רציונליות . אבל הייאוש היה מוקדם מדי . על אף הרטוריקה 
שלו יהיה ממשל בוש מוכן לקבל מה שפקידים בכירים מכנים " פשרה מעורפלת " 
שתאפשר לסדאם לזכות בדבר מה לאחר שוואשינגטון תכריז על ניצחון . " לא 
יהיה גמול " על דחיפת המזרח התיכון לסף מלחמה , אמר פקיד בכיר ל"ניוזוויק " , 
אבל " לסדאם יש דרך להציל את יוקרתו , אם אכן יבחר בה " . אמנם יהיה עליו 
לצאת מכוויית ללא תנאים מוקדמים , אבל ואשינגטון לא תתנגד אם יעזוב בלוויית 
קריצות - עין של שכניו הערבים . ארצות הברית לא תתערב בשיחות בקרב מה שפקיד 
כינה " המשפחה הערבית המאושרת " , בתנאי שהן יתקיימו כעבור תקופת זמן סבירה . 
אם אותם ערבים אחרים ירצו להיענות לכמה מדרישות סדאם לנמל בטוח במפרץ הפרסי 
או לנתח משדה הנפט העשיר של כוויית , יהיה זה עניינם . השאלה האמיתית היא 
אם סדאם יסכים לעסקה כזו . " איש לא חזר בהרגשה כלשהי שסדאם מתעייף ונשחק , 
שהוא משנה את דעתו " , אמר בדאגה עוזר בכיר של בוש . הבית הלבן מאמין שסדאם 
ייצא מכוויית רק אם יבין שמלחמה ממשמשת ובאה . התגבור הוא " השוטר הרע " 
של הפוליטיקה האמריקאית , המיועד לשכנע את האיש החזק בעיראק כי השעה ה11 
הגיעה . אם לא ישתכנע , יצלצל השעון 21 זמן לא רב לאחר השנה החדשה . 
ביצוע התגבור ידרוש חודשיים . הפנטגון מוסיף שלוש דיוויזיות משוריינות ושליש 
וכ001 , 1 טנקים על שתי הדיוויזיות הכבדות ושליש ו008 הטנקים שכבר מוצבים 
במדבר . התקווה היא שהפצצה אווירית מאסיווית תגרום מנוסת בהלה בקרב כוחות 
עיראק המחופרים מסביב לכוויית . אבל איש אינו מצפה שכוח אווירי יעשה את 
המלאכה לבדו . כוחות קרקע אמריקאיים יצטרכו לפעול בעקבות מהלומה זו . הפנטגון 
אינו מדבר יותר על החלפת היחידות ושיגורן הביתה לאחר ששה חודשים . החיילים 
יהיו במדבר ככל שיידרש , אבל הם לא יוכלו להישאר ללא הגבלת זמן . וכבר 
עתה הזמן ומזג האוויר שוחקים מוראל וציוד . מתכננים בפנטגון אומרים שבוש 
יצטרך להלום בחורף , כאשר יישב בשטח כוח רענן במידה מירבית ולפני בואן של 
סופות החול המדבריות באביב . שר החוץ גיימס בייקר חזר ממסעו האחרון בהרגשה 
כי מרבית חברות הקואליציה המגוונת הלוחצת על סדאם יתמכו בסופו של חשבון במהלומה 
צבאית . ואשינגטון מעוניינת בהחלטת או"ם שתסמיך פעולה כזו נגד סדאם , כדי 
להשתמש בה כבאלה פסיכולוגית נגדו . אבל כמה בעלות ברית , בעיקר ברית המועצות , 
נראו כמעוניינות בפסק זמן נוסף לפני שינקטו צעד העלול להכשיר מעט יתר על 
המידה את הדרך למלחמה . מבין חמש החברות הקבועות במועצת הביטחון המפתח הוא 
בידי הקרמלין . בביקורו האחרון במוסקווה נאלץ בייקר לכבוש חיוך כאשר שר 
החוץ הסובייטי אדוארד שוורדנאדזה אמר לכתבים ש"אין להוציא מכלל אפשרות את 
השימוש בכוח " . בייקר מאמין שבריה"ם תצטרף לבסוף להחלטה של האו"ם . בוש 
ינסה לגבש את העסקה בפגישתו עם גורבצוב במיני פסגה בפאריס היום . הסובייטים 
משחקים משחק זהיר במפרץ בנסותם להשביע את רצונם של ואשינגטון ולקוחותיהם 
הערבים הוותיקים כאחד . הקרמלין היה רוצה להצטייר כעושה שלום וזו היתה מטרת 
מסעות הדילוגים של השליח הסובייטי ייבגני פרימקוב בין מוסקווה , ואשינגטון 
ובגדד . היה זה פרימקוב שבתחילת אוקטובר הפריח את הרמז הראשון על פשרה מצד 
סדאם : נסיגה בתמורה לשדה הנפט רומיילה ולאיים וארבה ובוביאן . אך לאחר 
מסעו הודה גורבצוב באוזני בייקר כי הוא לא מצא שום סימנים מעודדים מצד סדאם . 
כרגע משפחות המלוכה של ערב הסעודית וכוויית נחרצות באיבתן לסדאם חוסיין . 
אבל סעודים רבים ובוודאי מצרים רבים אינם ששים למלחמה של ערבים בערבים . 
הממשל מקווה שאויביו הערבים של סדאם יהיו מוכנים למדיניות בלימתו בתוך גבולות 
עיראק . הרצוי , מבחינתו , הוא שכל הכוחות האמריקאיים יחזרו הביתה אך 
כוח קרקע ערבי בתמיכת כוחות צי ואוויר אמריקאיים ומאגרי ציוד אמריקאי היו 
נשארים כדי להרתיע תוקפנות עיראקית . ארצות הברית גם תרצה שיוטלו הגבלות 
מסוימות על פוטנציאל הלוחמה הכימית והגרעינית של סדאם . אבל הדבר יעורר 
שאלה מביכה : האם ישראל תיאלץ לקבל אותם כללים והגבלות ? הישראלים סירבו 
תמיד לוותר על המונופול הגרעיני שלהם באזור . עכשיו כאשר בידי סדאם היכולת 
לבנות פצצה , ולמדינות ערביות עשירות אחרות יש משאבים לקנות פצצה , מקווה 
ארצות הברית שישראל תסכים להגבלות מסוימות על נשק גרעיני . אבל הכנסת ישראל 
למשוואת השלום מעלה בעיה טורדת נוספת : שום הסדר ביטחון אזורי לא יהיה אפשרי 
כל עוד לא תפתור ישראל את הבעיה הפלשתינית . סדאם אולי אינו סומך על אחיו 
הערבים שיכבדו פשרה , אבל יותר מכך הוא אינו סומך על ואשינגטון או תל אביב . 
הוא עלול לבחור להילחם . על אף שהוזהר מכל הצדדים כי מלחמה תהיה התאבדות , 
השמועות אומרות כי הוא ספקן לגבי כוח עמידתה של אמריקה . בהנחה שהציבור 
האמריקאי לא ישלים עם מלחמה ממושכת הוא עלול להניח לקטל להתחיל כדי לראות 
מי יחזיק מעמד זמן רב יותר . במלחמה נגד איראן החזיקה עיראק מעמד שמונה 
שנים . חישוב כזה יהיה מוטעה : ברגע ששקי הגופות יתחילו לחזור הביתה יצטרך 
בוש להשיג ניצחון כדי להצדיק את המחיר . אבל מרבית המלחמות פרצו בעקבות 
חישובים מוטעים . 
