ג , עיירה מבוצרת בת 008 שנים השוכנת במרחק כתריסר קילומטר מסיביו , תיהפך 
בקרוב לכפר רפאים . בכפר זה התגוררו לפני נפילת צאושסקו כ000 , 1 תושבים , 
גרמנים ברובם . כיום נשארו בכפר , שתריסיו מוגפים ואווזים מסתובבים ברחובותיו 
באין מפריע , בדוחק 004 תושבים . יתר " הסקסונים " נטשו את מיכלברג 
ויצאו לגרמניה העשירה , ארץ אבות אבותיהם . הגרמנים ברומניה , המיעוט 
השני בגודלו במדינה ( % 6 . 1 מכלל האוכלוסייה ב9891 ) אינם עולים לכותרות , 
בניגוד למיעוט ההונגרי החזק והתוסס ( % 8 ) . במקום זאת , הם עוזבים 
בהמוניהם לאחר 008 שנים . ב0411 גייס גזה השני מהונגריה מתיישבים " סקסונים " 
כדי לשלוח אותם להגן על אזורי הספר של האימפריה שלו , שלהם נשקפה סכנת פלישות 
טאטריות ואחר כך טורקיות . כדי לברוח מהצמיתות , עברו רבים מהם מאוחר יותר 
להתיישב בטרנסילווניה , בעיקר בערים - המעוזים הרמנשטאדט ( סיביו ) וקרונשטאדט 
( ברשוב ) . במאה ה81 פנתה מריה תרזה , קיסרית אוסטריה , אמה של מרי 
אנטואנט , לשוואבים ( הקתולים ) של בוואריה בקריאה לאכלס את באנאט , 
החבל של טימישוארה ( טמסבורג ) . הגרמנים בטרנסילווניה מיעטו להינשא באותן 
008 שנה עם בני ובנות המקום , הסביר יון צפלאנו , היסטוריון , מומחה למזרח - 
אירופה . " כך , אפוא , בתקופת המלחמה באו האנתרפולוגים הנאצים לאזור 
בחיפוש אחר הגזע הטהור . בשנות ה06 באו לכאן הגרמנים ממערב - גרמניה כדי 
למצוא את הכפר הגרמני האותנטי על אווזיו , בתיו ומלבושיו המסורתיים " . כריסטיאן 
בינדר , סטודנט לתיאולוגיה בן 12 , הוא הצעיר היחיד בכפר הרוצה להישאר , 
אבל גם הוא אינו רוצה להיות כומר ללא קהילה . " אם איש לא יישאר " , מודה 
בינדר , " אצטרך גם אני לעזוב . אני לא יודע כמה זמן אמשיך להתנגד , 
אחי הצעירים כבר עזבו " . " כן , הצעירים רוצים לעזוב " , אמרה אנה מריה 
באציו , בת 61 , בת לאם גרמנייה , המצפה לקבל את תוצאות בחינות הבגרות 
שלה בבית - הספר הגרמני בסיביו לפני שתעקור לגרמניה לצמיתות . " רוב בני 
המשפחה שלי כבר עזבו . שם אתה מקבל שכר תמורת העבודה שלך . הבעיה היא לא 
שאנחנו רוצים לעזוב . הבעיה היא שכאן אנחנו עובדים בחינם בתוך החרא " . 
את גרמניה מתארת לעצמה אנה מריה , שמעולם לא יצאה את גבולות רומניה , " כמו 
גן - עדן בלי ידידים " . משאל שערכה בינואר האחרון שגרירות מערב - גרמניה 
בבוקרשט העלה , כי % 08 מהגרמנים בארץ זו נחושים בדעתם לעזוב , ורק % 6 החליטו 
להישאר . אמנם גל העזיבות ברומניה אינו חל רק על המיעוט הגרמני . " אם 
יודיעו שרומנים יכולים לעזוב בלי אשרה , צריך יהיה מיד לטפס על עץ כדי לא 
להירמס ברגליים " , מתבדחים תושבי בוקרשט . אבל הרומנים ממוצא גרמני מתקבלים , 
לאחר שמילאו טופס בן 25 עמודים ומסרו את תעודת הטבילה שלהם , בזרועות פתוחות 
במערב - גרמניה ( בניגוד לגרמנים רבים אחרים ממזרח - אירופה ) הרואה בהם , 
על פי החוקה , " כחלק מהעם הגרמני " . אלה מהם שלחמו בשורות הוורמכט במלחמת 
העולם השנייה , יקבלו אפילו פנסיה , " בעוד שכאן מתייחסים אליהם כמו לכלבים " , 
אמרה אנה מריה . כמעט כל המומחים בנושא מעריכים שהעזיבות כיום הן פרי הבאושים 
המאוחר של מלחמת העולם השנייה . הגרמנים ברומניה , שגויסו לוורמכט , כאשר 
ארץ זו נלחמה לצד מדינות הציר , הוגלו בהמוניהם לבריה"ם לאחר כניסת הצבא 
הסובייטי . רבים לא חזרו מעולם . מי אפוא ירצה כיום להישאר בארץ בעלת כלכלה 
פגועה ופוליטיקה מסוכסכת שהתייחסה אליהם כך ? " עץ ישן אי אפשר לשתול מחדש " , 
אמר בגרמנית יוהאן גרגל בן 07 , שכובע מסורתי רחב - תיתורת על שערו הלבן 
המסורק בקפידה לא פחות משפמו . הוא טייל , את בידו , שק תפוחי אדמה על 
גבו , בסמטאות הכפר . " אני אשאר כאן " , הסביר . ההיימט שלו , מולדתו , 
היא כאן . " כאן נולדתי וכאן אמות . אלוהים אתנו . אפילו אם כולם יעזבו , 
לא אשאר לבדי " , אמר בעליצות . אחד משבעת ילדיו עזב זה מכבר . " מערב - 
גרמניה קנתה אותו מצאושסקו " , זרק ולא יסף . בתקופת המשטר הישן חתמה מערב - 
גרמניה על הסכם עם רומניה כדי " לקנות את הגרמנים " . המחיר 000 , 01 מרקים 
לגולגולת . " הגרמנים הם היצוא הטוב ביותר שלנו " , התבדחו הרומנים . 
במחוז סיביו הצליחו לפעמים כמה לעזוב בלי לשלם דבר . " כאשר ניקו ( בנו 
של צאושסקו , שהיה מזכיר ראשון של המפלגה בסיביו ) ראה בית של גרמני שמצא 
חן בעיניו , הוא הציע דרכונים לכל המשפחה " , מספרים כמה עדים . תנועת 
ההגירה ( בין 21 ל41 אלף גרמנים יצאו מדי שנה ) התחזקה לאחר נפילת צאושסקו , 
ונראה כי המגמה כיום היא בלתי הפיכה . שגרירות מערב - גרמניה המוצפת בפניות , 
נאלצה לפתוח קונסוליות בסיביו ובטימישוארה . עם זאת , יש גרמנים שהחליטו 
לעשות כל מה שביכולתם כדי למנוע את העזיבות . " הפורום הדמוקרטי של הגרמנים 
ברומניה הוקם ב42 בדצמבר 9891 מסביב לשולחן זה " , סיפר בביתו המצויד מכל 
טוב בסיביו , האנס קליין , אחד מראשי התנועה , הטוענת כי 000 , 51 נמנים 
עם שורותיה וה"פועלת נגד עזיבת הגרמנים את רומניה . ראשית אנו מספקים אשרות 
תייר רגיל לאלה שרוצים לעזוב , כדי שיוכלו להחליט לאחר שיראו את הדברים 
מקרוב " . אבל , הודה קליין , המחצית נשארים בגרמניה עם אשרה זו . " המטרה 
שלנו היא קודם כל להשיג פיצויים לאלה שהוגלו לרוסיה , ואז להביא לקבלת חוק 
שיחזיר את הרכוש למי שרוצים לחזור . הפורום שלנו גם מחלק סיוע שמגיע מגרמניה " . 
הרפובליקה הפדרלית סיפקה , לדברי שגרירותה בבוקרשט , סיוע בסך 01 מיליון 
מארק . האנס קליין , מצדו , יישאר , יקרה אשר יקרה . " חשוב כל - כך 
לעזור לשינוי הדמוקרטי ברומניה עד שאיני רואה באיזה מקום אחר הייתי יכול 
להיות מועיל יותר " , אמר קליין , שנפצע בכדור במהפכת דצמבר . " אולי זה 
אינו שלום , אלא להתראות " , אמר בתקווה סמואל פירינגר , הכומר הפרוטסטנטי 
של ציסנאדי , הנמצאת במרחק 02 ק"ם מסיביו . " בתחילת השנה העוזבים מכרו 
הכל . כיום הם שומרים על הבית שלהם " . רבים מאלה הרוצים להציל את המיעוט 
הגרמני ברומניה חושבים שכדאי לפתח את התיירות , עם " גרמנים שיקבלו את 
פניהם של גרמנים " . אז אולי יחזור כפר הרפאים לתחייה ואולי ייקרא שמו שוב 
מיכלברג . 
