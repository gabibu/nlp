החרפת מלחמת המחירים בשוק העוף הקפוא גורמת להורדת מחירים לסף נמוך בהרבה 
מהמחיר המירבי שקבעו צווי משרד התעשייה והמסחר . המאבק , שהחל ביולי 98 , 
מיד לאחר הרפורמה במשק הלול והתנתקותן של כמה משחטות מהשיווק המאורגן של 
תנובה , החריף באחרונה , מאחר שצרכנים רבים החלו להעדיף עוף טרי על עוף 
קפוא . כך , לדוגמה , משחטת עמק חפר משווקת כיום עוף קפוא מס1 במחיר סיטונאי 
של 89 . 4 ש"ח לק"ג לעומת 63 . 6 ש"ח לק"ג שנקבע בצו הממשלתי . מחירו הקמעונאי 
של העוף הקפוא לפי הצו הוא 8 . 7 ש"ח לק"ג , אך ברשתות הוא נמכר במחיר נמוך 
יותר . מנכ"ל תנובה , יצחק לנדסמן , אמר אתמול כי למצב שנוצר אחראי שר 
החקלאות הקודם , אברהם כץ עוז , שהחליט שצריך לבצע ליברליזציה . " הוא 
לא הבין שהאוצר הפיל אותו בפח גם גרם לביטול הסובסידיה וגם לביטול הפיקוח 
על משק הלול " . לנדסמן : " מועצת הלול משותקת ואין פיקוח על משק הרבייה . 
הדגרת האפרוחים אורכת ששה שבועות בלבד , כך שכבר עכשיו השוק מוצף בפטמים 
ויש גידול משמעותי בייצור הביצים . החקלאים יפסידו את המכנסיים " . בענף 
מסבירים כי במחיר של 89 . 4 מפסידה עמק חפר כחצי ש"ח לק"ג , ובהתחשב בעובדה 
שהיא משווקת כ000 , 1 טון לחודש , מדובר בהפסד של כחצי מיליון ש"ח בחודש . 
" אני מניח שהמשחטה מגלגלת את ההפסד על החקלאים , ואלה יפסידו מיליונים " , 
מתריע לנדסמן . " אז מה כבר יואילו הסדרי הסיוע ופריסת החובות הממשלתיים ? 
הביקוש לעופות לא גדל , ולכן שינוי הרגלי הצריכה של הציבור והעדפת העוף 
הטרי מכבידים על המשחטות . רשת ההיפרשוק של תנובה , למשל , שיווקה באוקטובר 
753 טונות פטמים , מהם 112 טון של עוף טרי ( מצונן ) , לעומת כ023 טון 
של עוף קפוא ו53 טון של עוף טרי שמכרה רק לפני חודשים אחדים . 
