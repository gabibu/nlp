אלכסיי קורזוב , מתכנת בן 91 , קיבל את צו הגיוס שלו לצבא בריה"ם בחודש 
שעבר . הוא התעלם ממנו . " אי אפשר להישאר שם בן - אדם " , אמר במרירות , 
בהסבירו מדוע לא התייצב לשירות חובה בן שנתיים . ידידיו שכן שירתו בצבא 
סיפרו לו סיפורי זוועה על תנאי חיים ועבודה קשים , התעללויות והכאות תכופות 
בידי החיילים הוותיקים . ומדוע לסבול תמורת משכורת צבאית זעומה בת שבעה 
רובלים לחודש ( כארבעה דולרים בשער החליפין החדש ) , הוא שואל , כאשר 
יש לו אישה ותינוק לפרנס . קורזוב הוא רק אחד מעשרות אלפי צעירים המשתמטים 
מגיוס השנה , מפחד לא פחות מאשר מתוך מוטיווציה פוליטית כלשהי . פעולתם 
מדאיגה את הממסד הצבאי והגבירה במידה רבה את הלחץ לערוך רפורמה מקיפה בצבא , 
שכבר מתקשה למצוא דיור עבור עשרות אלפי החיילים החוזרים ממזרח - אירופה . 
יותר מ03 אלף צעירים התעלמו מצו הגיוס שלהם באביב השנה , ואפשר כי מספר 
הסרבנים בסתיו האחרון היה גבוה פי שלושה , כדברי ואניאמין טורצין מ"מגן " 
ארגון להגנת החיילים הסובייטים הקיים זה שנה . גל ההתנגדות לגיוס החל 
ברפובליקות הבלטיות ובגרוזיה . אך בעקבות חרם גיוס שלו קראו הורי חיילים 
במוסקווה בסתיו האחרון , התפשטה ההתגדות לשירות צבאי בכל רחבי בריה"ם . 
בתקופה זו של גלאסנוסט , מדווחים עיתונים וחיילים מגויסים , שהצבא סובל 
ממגיפה של התאבדויות , טקסי השפלה אכזריים של חיילים ותיקים כנגד טירונים , 
תנאי עבודה מסוכנים וטיפול רפואי לוקה בחסר . בעיה זו גדולה מכדי שצמרת 
השלטון תוכל להתעלם ממנה . בספטמבר הודה גורבצוב בקיומם של מקרי מוות ופציעה 
רבים בצבא , ודרש את חיזוקם המיידי של " משמעת וסדר " , כמו גם את שיפור 
השירותים המשפטיים והרפואיים למגויסים . לא מכבר הוקמה ועדה ממשלתית לבדיקת 
מקרי רצח בקרב טירונים , וגורבצוב הבטיח להודיע על צעדים חדשים כנגד עבריינות 
בצבא " בעתיד הקרוב " . על אף שמיניסטריון ההגנה מדגיש שמגזימים בהיקף מקרי 
ההתעללות בצבא , הוא מנסח כרגע הצעת חוק חדשה לשיפור הטיפול הרפואי , הדיור 
והחופשות של חיילים , ואולי אפילו קיצוץ זמן השירות ל81 חודשים . לעת עתה 
נשען המיניסטריון על קריאות לשידול סרבני גיוס פוטנציאליים לשרת בצבא . 
" בואו בשקט לצבא , ילדים , שרתו בצבא ביושר ! חזרו הביתה גברים אמיתיים ! 
" נאמר בפנייה שפורסמה לא מכבר בעיתון . על אף מאמצים אלה , מורגשות 
בצבא השפעות המערכה כנגד הגיוס . על פי דיווחים מסוימים , חסרים בחי"ר 
04 אלף חיילים בגלל תופעת הסרבנות , המהומות ברפובליקות והפטור לסטודנטים 
רבים , שהונהג באחרונה שוב . בעוד ששיעור מסרבי הגיוס הוא הגבוה ביותר ברפובליקות 
הסובייטיות המשתחררות של גרוזיה , ארמניה וליטא , מארגני החרם בסתיו אומרים 
שהמספר גדל בכל רחבי ברית - המועצות . תושבי כמה ערים רוסיות שלחו בחזרה 
את צווי הגיוס של בניהם וכתבו בגלויה מצורפת ש"הורים אלה לא רוצים לשלוח 
את בניהם לצבא פושע " . קבוצה של אמהות חסמה את את הגישה ללשכת הגיוס המרכזית 
במוסקווה , מנופפת בצילומי בניה שנהרגו בבמהלך שירותם הצבאי . " מגן " 
וקבוצות אחרות דורשות הנהגה מיידית של שירות חלופי עבור מתגייסים שאינם מוכנים 
לשאת נשק , והחלפת שירות החובה בצבא מקצועי בעתיד . פוליטיקאים , חסידי 
רפורמות , מסכימים . הפרלמנט של הרפובליקה הרוסית אמור לדון בהחלטה הקוראת 
לניעור ולבדק בית יסודי בצבא . שתי הצעות חוק שהושלמו מדברות על הנהגת שירות 
צבאי של מתנדבים שיחתמו על חוזה עד לחמש שנים . בד בבד יחול גיוס חובה עד 
ל81 חודשים על " בסיס טריטוריאלי " , כלומר חיילי חובה רוסים לא ישרתו מחוץ 
לתחומי הרפובליקה הרוסית . החוק גם יכלול סעיף שיאפשר למסרבי השירות הצבאי 
מטעמי מצפון לעבוד בבתי - חולים ובעבודות לא צבאיות אחרות במשך 81 חודשים 
עד שלוש שנים . שלוש הרפובליקות הבלטיות , אוקראינה , מולדוויה ורפובליקות 
אחרות , הסכימו לאשר חקיקה דומה או שהן שוקלות אותה . סרגיי יושנקוב , 
העומד בראש ועדה לענייני הצבא בפרלמנט הרוסי , מצפה למאבק על הצעת החוק , 
אך הוא אופטימי ומאמין שבסופו של דבר היא תתקבל . הוא היה רוצה שהרפובליקה 
הרוסית תקים כוחות קרקע משלה בעלי תפקידים מוגדרים בקפידה . אך הוא מוסיף 
שרוסיה אינה מתכוונת להשתלט על ההגנה הלאומית וכי השלטון המרכזי יישאר אחראי 
על הכוחות האסטרטגיים , לרבות נשק גרעיני , חיל האוויר והצי . הצבא , 
הנתון תחת לחץ בתוככי עצמו , אולי נפתח יותר לרפורמות חדשות . קצינים 
בכירים התנגדו במשך תקופה ארוכה לרעיון הצבא המקצועי , אך " קרסנאיה זווזדה " , 
הביטאון הרשמי של הצבא , העלה לא מכבר את האפשרות שקיימת תמיכה מסוימת 
בקרב קצינים מהדרגים הנמוכים ברעיון הצבא המקצועי . הללו רואים בו דרך לשיפור 
איכותן של יחידות הצבא . חיל - הים כבר הציע " ניסוי " שיצמצם את שירות 
החובה של הימאים משלוש שנים לשנתיים . על פי התוכנית , הטעונה אישור ממשלתי , 
לימאים בעלי כישורים המתגייסים לצי יוצעו חוזים לשנתיים וחצי , לפיהם יקבלו 
חיילים אלה שכר של חיילי קבע הנע בין 002 ל083 רובל לחודש , בהתאם לדרגתם . 
אך פעילי המתנגדים לגיוס מטילים ספק בכך שצבא מקצועי יתקבל מבחינה פוליטית 
על דעת הצבא או על דעת הקרמלין , גם משום ששימוש בחיילי חובה כעובדים זולים , 
הוא שיטה מקובלת להעלאת התפוקה בבניין ובחקלאות . 
