אחרי הפסקה בת חודש כמעט , חזר באחרונה גג בית משפחת עצפור בבית לחם לשמש 
עמדת תצפית לחיילי צה"ל . בני משפחת עצפור המתגוררים בבניין בן 3 קומות 
בפאתי מחנה הפליטים דהיישה , על כביש ירושלים - חברון , מתלוננים שוב על 
תופעות חמורות בהתנהגות החיילים . לראשונה התמקמה התצפית על גג הבית בתחילת 
אוגוסט . בכתבה שפורסמה ב"הארץ " ב62 בספטמבר בהסתמך על רשמי ביקור במקום , 
דווח על הנעשה שם . על הגג נמצאו שיירי מזון צבאי , שיירי צואה בין דודי 
המים וניירות טואלט . שתן מעורב במים זרם מן הגג דרך המרזב לחצר בה שיחקו 
ילדי עצפור , ונשבר קולט של דוד שמש . בני המשפחה התלוננו גם על רעש ושימוש 
שעשו החיילים ברשת החשמל הפרטית של הבניין . נדים עצפור , עובד בקונסוליה 
זרה במזרח ירושלים , טוען כי מעולם לא הוצג בפניו צו תפיסה של הבניין , 
כמתחייב , למרות דרישותיו החוזרות . תמצית הטענות שהובאו בכתבה נמסרו שבוע 
לפני פרסומה לבדיקת דובר צה"ל , אך עד למועד הפרסום לא נמסרה תגובה . עם 
זאת , כמה ימים לאחר הפרסום הגיעו לבניין קצינים בכירים שסרקו את הגג ומצאו 
כי הטענות של בני המשפחה מוצדקות מספר נדים עצפור . לדבריו הבטיחו הקצינים , 
כי העניין יטופל ואכן בימים שאחרי הביקורת חל שיפור בהתנהגות חיילי התצפית . 
ב09 . 01 . 8 הוסרה כליל התצפית מגג הבית , אך שמחתם של בני עצפור היתה 
מוקדמת כיוון שארבעה שבועות אחר - כך חזרו חיילים להשתמש בגג . ביום שני 
השבוע שמעו בני עצפור דפיקות על הגג . " עליתי על הגג ומצאתי את אחד החיילים 
רוקד לצלילי קסטה . על הגג היו שוב שלוליות של שתן " , מספר עצפור . הוא 
דרש מהחיילים לזמן למקום קצין , אך דרישתו לא נענתה . אתמול באו טכנאי טלפון 
לברר פשר תקלה בקו הטלפון בבניין , הנמשכת ימים מספר . הטכנאי אמר כי כבל 
הטלפון על הגג נחתך . מדובר צה"ל נמסרה השבוע התגובה הבאה : " גג בית משפחת 
עצפור דרוש לצה"ל מבחינה מבצעית . פעילות הצבא במקום מתקיימת באורח לא קבוע 
והחיילים מתודרכים בנושא ההתנהגות במקום " לצה"ל לא ידוע על מקרים חריגים . 
