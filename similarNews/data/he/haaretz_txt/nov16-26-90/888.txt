ואשינגטון ( מיוחד ל"הארץ " ) . מזכיר ההגנה של ארה"ב , ריצארד צייני , 
הזהיר אתמול כי עיראק עלולה להשיג יכולת גרעינית גולמית בתוך פחות משנה . 
לדברי צייני , יש כמה הערכות בעניין יכולתה הגרעינית של עיראק בעתיד , 
הנעות בין טווח של פחות משנה , שבו היא תוכל לפתח מנגנון ( גרעיני ) 
גולמי כלשהו , לבין טווח של 501 שנים , שבו תוכל בגדאד להצטייד ב"נשק ( 
גרעיני ) שניתן לשגר אותו " . לדברי צייני , " זו רק שאלה של זמן עד שהוא 
( סדאם חוסיין ) ישיג נשק גרעיני וכן יכולת לשגרו " . הוא הוסיף כי ארה"ב 
יודעת שנשיא עיראק עושה כל שביכולתו כדי להשיג יכולת כזו . בראיון ברשת הטלוויזיה 
סי - בי - אס , אמר צייני , כי סדאם כבר מסוגל לייצר מנגנון גולמי באמצעות 
חומרים שמצויים בידיו כרגע . " זה לא יהייה משהו שאפשר להטיל ממטוס , 
זה לא יהיה משהו שאפשר להפיק ממנו נשק גרעיני של ממש , אך ניתן יהיה לגרום 
באמצעותו לנזק מסויים " , אמר צייני . " הוא השיג נשק כימי והשתמש בו . 
הוא פועל להשגת נשק ביולוגי . הוא לא השתמש בנשק כזה , אך אנו מאמינים 
כי אילו היה לו ( נשק ביולוגי ) , הוא היה מן הסתם מנסה להשתמש גם בו " . 
צייני אמר עוד , כי גם אם עיראק תיסוג מכווית , יהיה על הקהיליה הבין - 
לאומית להתמודד עם נסיונותיו של נשיא עיראק לפתח נשק גרעיני . הוא הבהיר 
כי הדבר יצריך עיצומים בין - לאומיים הדוקים אף מאלה הננקטים נגדו כיום , 
וכן מנגנון של פיקוח . קפידבינארה"ב תעלה להצבעה במועצת הביטחון הצעת החלטה 
המאשרת שימוש בכוח נגד עיראק ביום חמישי או שישי הבא . כך אמר מזכיר המדינה 
בייקר בסיום סיבוב של פגישות עם שרי החוץ של מרבית המדינות החברות במועצת 
הביטחון . בייקר אמר כי דיונים על הצעת ההחלטה יחלו היום או מחר במועצת 
הביטחון בניו - יורק . בייקר אף אמר , כי ההצעה שארה"ב תיזום , תנקוב 
גם במועד אולטימטיווי , שסדאם חוסיין יידרש לסגת מכווית טרם פקיעתו . משקיפים 
בוואשינגטון ובמרכז האו"ם מטילים ספק אם בריה"ם וסין יהיו מוכנות לתמוך בהצעה 
הנוקבת במועד אולטימאטיווי . בייקר אמר כי " מדובר בהצעת החלטה שתניח את 
הבסיס הפוליטי לשימוש אפשרי בכוח , אם לא נוכל להשיג פתרון פוליטי בדרכי 
שלום למשבר " . הוא הטעים : " המסר הברור של החלטה כזו לסדאם חוסיין יהיה 
כי יש עדיין סיכוי ליישב את הענין הזה בדרכי שלום , בדרכים מדיניות , בתוך 
פרק הזמן הזה ( שיצויין בהחלטה ) . אנו סבורים כי הדבר יספק את התקווה 
הטובה ביותר לפתרון מדיני בדרכי שלום " . " ואשינגטון פוסט " דיווח אתמול 
כי ארה"ב כבר מסרה לנציגים של ארבע החברות הקבועות האחרות במועצת הביטחון 
טיוטה של נוסח החלטה שתאשר שימוש בכוח נגד עיראק . הטיוטה מבוססת על לשון 
מרוככת , שאינה כוללת את המושג " כוח צבאי " , אלא ביטויים כגון " כל 
האמצעים הדרושים " , או " צעדים התואמים את הנסיבות הספציפיות " , אשר יידרשו 
כדי לאכוף את החלטות האו"ם בענין הכיבוש בכוויית . העיתון מסר כי טיוטת ההצעה 
עוצבה למעשה בדמותה של ההחלטה שאושרה במועצת הביטחון ב52 באוגוסט , אשר 
מסמיכה את המדינות המשתתפות במצור הימי על עיראק לנקוט את כל האמצעים הדרושים 
כדי לעצור ספינות העושות את דרכן מעיראק ואליה . הממשל האמריקאי מעונין לקיים 
את ההצבעה לא יאוחר מיום שישי הקרוב , שהוא היום האחרון שבו ישמש הנציג 
האמריקאי בתפקיד הנשיא התורן של מועצת הביטחון . יירש את מקומו נציג תימן , 
אשר עשוי לחבל בנסיונות לקיים הצבעה כזו , בגלל קירבתה של תימן לעיראק . 
סיבה אחרת לבהילות של הממשל להעביר את הצעת ההחלטה באו"ם היא יכולת התימרון 
שהחלטה כזו תאפשר לו במגעים שהוא מנהל עם הקונגרס לגבי מימוש האופציה הצבאית 
במפרץ . כמה חברי קונגרס בכירים מהמפלגה הדמוקרטית הבהירו באחרונה כי לא 
ייאותו לאשר שימוש בכוח נגד עיראק , אם לא יינתן לכך אישורו של האו"ם . 
ארה"ב זקוקה לתשעה קולות לפחות , מתוך 51 החברות במועצת הביטחון , כדי 
להעביר את ההחלטה , מבלי שאף אחת מהחברות הקבועות תממש את זכות הווטו שלה . 
לפחות שלוש חברות כבר הבהירו כי יימנעו או אף יצביעו נגד הצעת החלטה המאשרת 
שימוש בכוח נגד עיראק : קובה , תימן ומאלזיה . לפחות שלוש נוספות נחשבות 
" מתנדנדות " : סין , פינלנד וחוף השנהב . 
