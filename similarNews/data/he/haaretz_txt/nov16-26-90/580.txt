כל ארגוני הטבע ואיכות הסביבה מתנגדים נחרצות לבקשת עיריית חיפה לצרף לתחום 
השיפוט נהתיכנון של העיר שטח של כ005 , 1 דונם הכלול בפארק הכרמל . במכתב 
ששיגר לא מכבר ראש עיריית חיפה אריה גוראל לשר הפנים אריה דרעי הוא מציין 
כי " בגלל המחסור בקרקעות מדינה לפיתוח בתחום חיפה , ולאור מגמות ההתפתחות 
העירונית המואצת בשכונות הדרומיות של רכס הכרמל , והמחסור בשטחים הדרושים 
למוסדות ציבור ולשטחי נופש עירוני , אנו מבקשים לצרף לתחום העיר 005 , 1 
דונם הכלולים בשטח השלוחה המקבילה לשכונת דניה . שלוחה זו שימשה כאזור לקייטנות 
עירוניות . " השלוחה המבוקשת כלולה בפארק הכרמל ורובה מוגדרת כגן לאומי 
לפיתוח שבו מותר פיתוח לפי תוכנית הפארק . עיריית חיפה ערה לחשיבותו של 
פארק הכרמל ותעשה ככל שיידרש כדי שפיתוח השטח ישתלב עם ערכי הטבע של הפארק " . 
השטח המדובר מוכר כחירבת מכלול , והוא אחד מאזורי המפתח של הפארק . בדיונים 
שהתנהלו בשנות ה06 וראשית ה07 כדי לקבוע את גבול הפארק הלאומי בכרמל , היה 
ברור לכל גורמים כי חייבים למנוע כל בינוי בשטח חירבת מכלול , בשל ערכי 
הטבע הייחודיים שלו . ההערכה היא כי ליוזמת ראש עירית חיפה אין כמעט כל סיכוי 
בשל ההתנגדות הציבורית הרחבה שהיא עלולה לגרור . ככל הידוע הועברה בקשת 
גוראל למינהל המחוז של משרד הפנים בחיפה ושם החליטו להמליץ לשר הפנים להשיב 
בשלילה על הפנייה . 
