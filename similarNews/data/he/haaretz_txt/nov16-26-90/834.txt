פיקוח על רשויות הביטחון יכול להיות מגוון : עצמי , פרלמנטרי , באמצעות 
מבקר המדינה או פיקוח ציבורי באמצעות כלי התקשורת . אבל מכיוון שרבים טוענים 
לחולשתם של אמצעים אלה , מקבל הפיקוח השיפוטי חשיבות מיוחדת , שכן לגורמי 
הביטחון יש סמכויות קיצוניות העלולות לפגוע פגיעה חמורה בזכויות הפרט . ביולי 
98 החליט בג"ץ כי למי שנפגע מצו להריסת מבנה שמורה זכות השגה לפני המפקד 
הצבאי ובג"ץ . בהחלטה זו , של נשיא בית - המשפט העליון , השופט מאיר שמגר , 
נקבעה זכות הטיעון למרות שזו אינה מוכרת בתקנות ההגנה ( שעת חירום ) 5491 
החלות במדינת ישראל ובשטחים , ועל אף התנגדות רשויות הביטחון . ההחלטה 
התקבלה על - פי ההשקפה כי זכות יסוד זו מן הראוי שתיושם בכל מקום שרשות ישראלית 
פועלת ומתפקדת , אפילו אין הדין המקומי והמשפט הבין - לאומי מחייבים אותה . 
בג"ץ קבע חריג להחלטה ההיא , ולפיו " יש נסיבות צבאיות - מבצעיות בהן עניין 
הביקורת השיפוטית אינו מתיישב עם תנאי המקום והזמן , או עם אופיין של הנסיבות . 
למשל , כאשר יחידה צבאית מבצעת פעולה מבצעית אשר במסגרתה עליה לסלק מכשול 
או להתגבר על התנגדות , או להגיב על אתר על התקפה של כוחות צבא או על אזרחים 
שנתקיימה אותו זמן , או נסיבות כיוצא באלה בהן רואה הרשות הצבאית המוסמכת 
צורך מבצעי בפעולה מיידית " ( בג"ץ 88853 ) . מההדגשה כי אי - מתן זכות 
הטיעון אפשרי רק כשקיים " צורך צבאי - מבצעי " ומדחיית גישתם של שלטונות 
הצבא , היה אפשר להסיק שהחריג האמור יפורש בצורה מצמצמת וכי יחול רק אם 
ברור לחלוטין הצורך בתגובה מיידית שאינה סובלת דיחוי . פרשנות מרחיבה לחריג 
האמור ניתנה בהחלטת בג"ץ לאשר הריסת מבנים במחנה הפליטים אל - בורייג ( 
בג"ץ 092114 , האגודה לזכויות האזרח בישראל נגד אלוף פיקוד הדרום ) . 
אלוף הפיקוד הורה להרוס את המבנים לאורך כביש הכניסה הראשי למחנה כדי להרחיבו 
ולאפשר שליטה טובה יותר של צה"ל במתרחש . הצו ניתן ארבעה ימים לאחר רצח 
חייל המילואים אמנון פומרנץ ז"ל , ולמתגוררים במבנים ניתנה הודעה מוקדמת 
כדי שיפנו את תכולתם , וכן הובטחו להם פיצויים . עתירת האגודה לזכויות האזרח 
לעיכוב ההריסה נשמעה מיד , ונדחתה ב42 בספטמבר . ב13 באוקטובר פורסמו הנימוקים 
לדחיית העתירה . בפסק - הדין מבהיר המשנה לנשיא בית - המשפט העליון , 
השופט מנחם אילון , כי אין מדובר כאן בפעולה לפי תקנות ההגנה ( שעת חירום ) 
הנוגעות להריסת מבנים לצורך הרתעה , אלא בפעולת מפקד כוחות צה"ל לפי המשפט 
המקומי והבין - לאומי , עקב חובתו לקיים את הביטחון באזור . פסק - הדין 
מבהיר כי המשפט הבין - לאומי מאפשר להרוס מבנים בשטח מוחזק אם היא " הכרחית 
לחלוטין " לקיום צרכים צבאיים דחופים . עם זאת , וכדי שלא לרוקן מתוכנה 
את החלטת בג"ץ מיולי 98 בעניין הפעלת סמכות מכוח תקנה 911 לתקנות ההגנה , 
מבקש בית - המשפט להראות כי המקרה הנדון נופל בגדר החריג המתיר הריסת מבנים 
בלא מתן זכות טיעון בטרם הביצוע . לדעת השופטים , היה במקרה הנדון צורך 
מיידי להכשרת המקום כדי למנוע מעשי טרור . הצורך המבצעי בפעולה מיידית מתקיים 
כאן , לגישת בית - המשפט , הואיל ונוסו תקופה ארוכה אמצעים רבים " עד 
שהתברר כי אין בכל אלה כדי למנוע מעשה רצח , בעטיים של תנאי המקום " . לדעת 
בית - המשפט , " מתן זכות טיעון בנסיבות האמורות , שפירושו השהיית ביצוע 
הפעולות לתקופה הדרושה לצורך קיום הדיון בבית - משפט זה , יש בו משום סיכון 
ממשי של חיי אדם , ומשום חשש ממשי לסיכול אפשרות ביצוען של הפעולות הנדרשות . 
בכגון דא , עדיף הערך העליון של שמירה על חיי אדם על פני הערך של זכות 
הטיעון " . פסק - הדין חייב לעורר תהייה אם אכן עדיין קיימת ההלכה שנפסקה 
בשעתה בבג"ץ . השקפת בית - המשפט כי פעולת הרשויות כאן יכולה לבוא בגדר 
החריג המאפשר שלא להעניק לנפגע זכות טיעון , מעוררת סכנה לכאורה שהחריג 
ייהפך לנורמה המקובלת . מקריאת דברי השופט שמגר בפסק - הדין הקודם מתקבל 
הרושם כי כוונת בית - המשפט היתה לפגוע בזכות הטיעון רק כשמדובר בצורך צבאי - 
מבצעי , ובעיקר בפעולה שאיננה סובלת דיחוי . ואילו כאן מעיד פסק - הדין 
כי לא זו בלבד שפעולת צה"ל נדחתה בארבעה ימים , אלא שמאז דצמבר 78 היו באזור 
אירועים המסכנים את חיי החיילים העוברים בכביש . דברים ברורים ברוח זו 
נאמרו בתצהיר שהגיש אלוף הפיקוד לבג"ץ . לפיכך , מתעוררת השאלה אם לא היה 
ראוי לעכב את ביצוע הריסת המבנים , כך שתינתן לנפגעים זכות טיעון בטרם 
מעשה . מתן זכות כזו לא היה מחייב , בהכרח , השהיה ממשית של ביצוע הפעולות , 
שכן היה אפשר להביא לשימוע מהיר ומיידי לפני מעשה . כיוון שמדובר בנזק 
בלתי - הפיך למתגוררים במבנים לאורך הכביש , נראה שקופחה כאן זכות הטיעון 
שבג"ץ עצמו מייחס לה בפסק - דין זה חשיבות רבה ואף מציין כי " חכמי ישראל 
ראוה כזכות יסוד הקדומה ביותר בתרבות אנוש " . פסק - הדין עוסק , כאמור , 
בנושא ספציפי של מתן זכות טיעון לפני פעולה שיסודה בשיקולי ביטחון , להבדיל 
משאלת בחינתם של שיקולי ביטחון לגופם באשר לפעולה עצמה . עם זאת , פסק - 
הדין מעלה לסדר היום המשפטי - ציבורי את שאלת היסוד של היקף הביקורת השיפוטית 
בבג"ץ על שיקול דעת הרשות כשמדובר בענייני ביטחון . בצד פריצות דרך חשובות , 
כגון התערבות בשיקולי הצנזור הצבאי או בשיקולי מפקד אזור יהודה ושומרון 
שלא להתיר הקמת הסתדרות עורכי - דין , נראה שבג"ץ נרתע , במקרים רבים , 
מהתערבות בשיקולים ביטחוניים . המציאות היא , כפי שהראה פרוף יצחק זמיר 
במאמרו " זכויות האדם וביטחון המדינה " בכתב העת " משפטים " , שכמעט כל 
העתירות נגד רשויות הביטחון נדחו . לא אחת דוחה בג"ץ עתירות נגד שימוש באמצעים 
חמורים ביותר , כגירוש או הריסת מבנים , בלא שבחן אפשרויות לשימוש באמצעים 
חמורים פחות : הוצאת צווי הגבלת תנועה או אטימת בתים . הגדלת היקף הביקורת 
השיפוטית נראית מתחייבת כאשר יש לרשויות הביטחון סמכויות קיצוניות , העלולות 
לפגוע בזכויות האדם . ביקורת שיפוטית רחבה יותר תוכל לתרום לקידום שלטון 
החוק המהותי , שפירושו איזון ראוי בין צורכי הביטחון לזכויות האדם . 
