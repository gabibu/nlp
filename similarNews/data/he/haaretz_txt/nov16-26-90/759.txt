מדוע יותר ויותר אנשים עוברים לשתיית קפה ותה נטולי קפאין ? מה האמת בדבר 
השפעת הקפאין עלינו ? האמנם יש להמעיט בשימוש בו , או שכל האזהרות אינן 
נכונות ואפשר לצרוך ממנו ללא הגבלה ? מאמר שפורסם באחרונה בירחון , כתב 
העת של איגוד הצרכנים הבריטי , מנסה להשיב על שאלות אלה באמצעות סיכום עדכני 
של המחקרים העיקריים שנעשו בתחום זה . קפאין הוא סם , אחד ממשפחה של סמים 
המכונים קסנתינים . הוא מופיע בטבע בכ06 מינים של צמחים , שהשכיחים בהם 
פולי קפה , עלי תה , זרעי קקאו ואגוז הקולה . הקפאין פועל באופן מסובך 
מאוד , נכתב במאמר . הוא מעורר את המוח ואת מערכת העצבים בכך שהוא מתאים 
את עצמו לקולטנים במוח המיועדים לחומר כימי אחר אדנוזין . אדנוזין הוא 
חומר הרגעה טבעי המורה לתאי הגוף להאט את פעולתם . כאשר תופס הקפאין את 
מקומו של האדנוזין , הוא מרמה את הגוף , הנשאר בפעילות מלאה . התוצאות 
הן גידול בלחץ הדם , בהפקת השתנן ובפעילות של מערכת העצבים המרכזית . האדם 
מתחיל לנשום מהר יותר , שריריו נעשים חזקים יותר וכלי הדם במוחו מתכווצים . 
קפאין נספג בקלות במעיים ובתוך דקות מתפשט באמצעות הדם לכל הרקמות ואברי 
הגוף . קפאין יכול לעזור למנוע עייפות ולפעול נגדה , אבל אין כל הוכחות 
שהוא משפר את הביצועים האינטלקטואליים או את הלמידה . בניגוד לדעה הרווחת , 
הקפאין בקפה אינו תרופת - נגד לאלכוהול או ל"הנגאובר " . למעשה , הקפאין 
עלול להגביר את התסמינים משום שיש לו השפעה מנקזת המגבירה את ההתייבשות . 
נוזל חם גם מגביר את שיעור ספיגת האלכוהול לתוך מחזור הדם . כמויות מופרזות 
של קפאין עלולות לגרום חוסר שינה ובכך להחריף חוסר יציבות רגשי ומחלות נפש . 
העצבנות גוברת , השליטה בעצבים קטנה ומורגשים דפיקות לב , קלקולי קיבה , 
בחילה וטיניטוס ( זמזום באוזניים ) . שתיית כמות מופרזת של קפאין עלולה 
גם לגרום לפעילות יתר של הכליות . רוב השותים קפאין בקביעות מפתחים סבילות , 
אפילו בדרגות נמוכות . אם אתה שותה בקביעות קפה לפני לכתך לישון , ייתכן 
שהוא לא יעורר אותך אף שהוא עלול לגרום נדודי שינה למי שאינו מורגל בו . 
מחקרים תומכים ברעיון שבני אדם מתרגלים לרמה מסוימת של קפאין . אפילו 
סימפטומים קלים של גמילה , כמו כאבי ראש קלים , נוטים לעודד צריכה קבועה . 
אבל יש שוני בין סבילות לבין התמכרות . מרביתנו מורגלים בקפאין , אבל איננו 
מתמכרים לו . במלים אחרות , אנחנו יכולים להתרגל לחיות בלעדיו . אנשים 
הסובלים מהתמכרות לקפאין מתגלים בדרך כלל כאשר הם מופנים למומחים לשם סעד 
נפשי או , לפעמים , במקרי חירום בבתי חולים . היו גם מקרים של קפאיניזם 
תוצאה של מינון יתר של קפאין . קפמאבינמוות ממנת יתר של קפאין נדיר ביותר . 
אצל מבוגרים , מעריכים שהמנה הקטלנית היא בין שלושה לעשרה גרמים , כלומר , 
בין 05 ל061 ספלים של קפה נמס , בתנך חצי שעה . לילד במשקל 52 קילוגרם 
המנה הקטלנית עלולה להיות כ06 פחיות של קולה בתוך חצי שעה . מחקרים המקשרים 
בין קפאין לבין סרטן או מחלות לב הגיעו לתוצאות מנוגדות , והם עלולים להטעות 
משום שבדרך כלל הם מבוססים על צריכת קפה ולפעמים תה . אלא שקפה ותה מכילים 
חומרים כימיים פעילים אחרים , ולא רק קפאין . מחקרים שכללו קפה נטול קפאין 
הראו שיש השפעות גם למרכיבים האחרים . מחקר גדול - ממדים אחר גילה שלאנשים 
ששתו 01 ספלי קפה ליום היה סיכוי גדול פי שלושה לקבל התקף לב מאשר לאנשים 
שלא שתו קפה כלל . אנשים ששתו חמישה ספלים ליום הכפילו את הסיכון . מחקר 
אחר גילה ששתיית יותר מתשעה ספלי קפה או תה ביום גורמת פעימות לב בלתי סדירות , 
המקושרות כשלעצמן עם סיכון גדול יותר של מוות פתאומי מהתקף לב . מחקרים 
אחרים לא הצליחו לאשר את הממצאים האלה . שתיית קפה מרובה אינה יכולה להיבדק 
בנפרד מאספקטים אחרים של אישיותו או אורח חייו של אדם . אפשר שצריכת קפאין 
היא סימפטום יותר מאשר גורם . למשל , מעשנים חשופים יותר למחלות לב וגם 
נוטים לשתות יותר קפה . לגבי האדם הבריא הממוצע , צריכה יומית של כמה משקאות 
מכילי קפאין לא תגרום ככל הנראה סכנה של פיתוח קצב לב לא נורמלי או מחלות 
לב . נראה שאפילו חולים בעלי מחלות לב יכולים להשתמש בכמויות מתונות של 
קפאין ללא סבל , אף שמוטב שיימנעו מכמויות גדולות . קפאין מעלה מעט את לחץ 
הדם לתקופה קצרה . שוב , צריכת קפאין גבוהה אינה סיכון מוכח ללחץ דם גבוה , 
והתוצאה עשויה לקטון עם חשיפה ממושכת לקפאין . כמה מחקרים הראו ששתיית קפה 
הביאה לעלייה ברמות הכולסטרול בדם , אבל התמונה רחוקה מלהיות ברורה . למשל , 
העובדה ששותי קפה מתנדבים עשויים לצרוך יותר חלב או קצפת מאשר המתנדבים 
שלא שתו קפה לא הובאה תמיד בחשבון בניסויים . כמה מחקרים גילו כי העלייה 
חלה רק כאשר הקפה הורתח , ולא במקרים של קפה נמס או קפה פילטר . לתה אין 
אותה השפעה , מה שמרמז על אחת מהאפשרויות הבאות : לרמת הטנין הגבוהה בתה 
יש השפעה מגוננת ; התוצאה עשויה להיות בשל חומרים אחרים המצויים בקפה , 
או בשל צירוף של קפאין ומוצקים בקפה . ממצא מבלבל נוסף התגלה בעקבות מחקר 
בן ארבעה חודשים שנערך לא מכבר : התברר כי דווקא הקפה נטול הקפאין גורם 
לעליית רמת הכולסטרול בדם . קפמאבינב02 השנים האחרונות קשר הקפאין לסרטן 
הקיבה , השד , השחלות , שלפוחית השתן , הלבלב , העצמות והכליות . אבל 
כמעט מול כל מחקר המוכיח קשר אפשרי , יש מחקר אחר בעל תוצאות מנוגדות . 
ברור שלא הוכח כל קשר פשוט של סיבה ותוצאה . בארבעה משבעה מחקרים קושרה 
שתיית קפה עם סיכון מוקטן של הופעת סרטן הקיבה . ממצאים של מחקר שנערך באחרונה 
מנוגדים לתוצאותיהם של שני מחקרים קטנים יותר , הרומזים על קשר בין קפאין 
ועקרות . גם כאן ייתכן שהקשר לא היה סיבתי , אלא נבע מגורמים אחרים . 
במחקר האחרון , למשל , הועמדה צריכת הקפאין ביחס לגיל , למשקל , לעישון 
ולאלכוהול שלכולם עשויה להיות השפעה על היכולת להרות בקלות . נשים שניסו 
להיכנס להריון ללא הצלחה במשך יותר משנה יכולות לנסות ולהקטין את צריכת הקפאין . 
הוכח שכל השפעה שיש לקפאין מתבטלת במהירות . אין ספק שקפאין עובר את השליה 
של אישה הרה , והתוצאה היא שרמת הקפאין אצל עוברים גבוהה תמיד יותר מאשר 
זו שאצל האם . פגמים עובריים כמו חיך שסוע התגלו בגורים של עכברות הרות 
שהואכלו בכמויות גדולות של קפאין אבל לא במחקרים שבהם שתו את הקפאין בתוך 
מים ( כפי שעושים בני אדם ) . לפחות עשרה מחקרים בבני אדם לא גילו קשר 
כזה . בדומה לכך , הראיות לכך שנשים הרות השותות הרבה קפאין מפילות בשיעור 
גבוה יותר ויולדות תינוקות קטנים יותר נסתרו במחקרים מאוחרים יותר . עם 
זאת , נראה שהשימוש בקפאין בעת ההריון מעורר את לבו של העובר , וצוינו 
גם השפעות אחרות על תינוקות שזה עתה נולדו . לקבוצת אמהות ששתו הרבה קפאין 
בעת ההריון היו תינוקות עצבניים וחולים . אחרי ביטול כל שאר האפשרויות הגיעו 
רופאים למסקנה שהתינוקות סובלים מסימפטומים של גמילה . בסקר של איגוד הצרכנים 
הבריטי ידעו % 59 מן הנשאלים שיש קפאין בקפה טחון , אבל רק כשליש מהם ידעו 
שגם קקאו מכיל קפאין . פחות משליש היו מודעים לכך שהרבה כדורים נגד כאבי 
ראש ומיגרנות מכילים קפאין כמרכיב נוסף ( הוא מכווץ את כלי הדם הנפוחים 
בראש , הגורמים לכאבי ראש ) . החומר נמצא גם בקוקה קולה , בשוקולד , 
בחומרים מרעננים , בבולמי תיאבון , בתרופות נגד הצטננות ותרופות מנקזות , 
וכחומר טעם במזון . קפמאבינבתה יש יותר קפאין מאשר באותה כמות , על - 
פי משקל , של קפה , אבל בדרך כלל משתמשים בפחות תה לכוס מאשר בקפה . אפילו 
כך , כוס של תה חריף עשויה להכיל יותר קפאין מאשר ספל של קפה חלש . בדרך 
כלל מגדיל זמן הבישול את תכולת הקפאין . פולי קפה מסוג ערביקה מכילים פחות 
קפאין מאשר פולי קפה מסוג רובוסטה . ספל של קפה נמס מכיל כ56 מ"ג קפאין ; 
ספל תה כ08 מ"ג . כמעט אחד מכל חמישה אנשים שהשתתפו בסקר אמרו שעשו מאמץ 
מודע לצמצם את צריכת הקפאין בשנתיים האחרונות כדי לשפר את שנתם , משום שקפאין 
עיצבן אותם או משום שהאמינו שהוא לא בריא . יותר מתשעה מתוך עשרה שותי קפה , 
ויותר משמונה מתוך עשרה שותי תה , הצליחו לצמצם את צריכת הקפאין . אבל 
לצמצום יכול להיות גם צד שלילי . יותר מאחד מתוך חמישה ציינו השפעות לוואי 
שנעו מכאבי ראש , נמנום וכאבי בטן ועד לרגזנות ודיכאון . מצד שני , יותר 
משליש מהם אמרו שהם מרגישים טוב יותר : פחות כאבי ראש ושינה משופרתהיו הדברים 
שאוזכרו לעתים קרובות ביותר . משום שקפאין מופיע באורח טבעי בעלי תה ובפולי 
קפה , תהליך סילוקו מהם מסובך למדי . השיטה הבסיסית היא לטפל בפולים או 
בעלים באמצעות חומר ממיס הסופג כ%79 מן הקפאין ואחר מסולק מן הפולים או העלים . 
מחקר אמריקאי שנערך באחרונה מצא קשר בין קפה נטול קפאין לבין כולסטרול גבוה 
יותר בדם . המחקר ייחס את התוצאה לסוג הפולים שבהם השתמשו ולא לנוכחותו 
האפשרית של חומר ממיס . אמנם , כ%08 מן הקפה נטול הקפאין מיוצר מפולי רובוסטה , 
אבל כך גם קפה רגיל . מחקר גדול וארוך הרבה יותר דרוש לפני שמייעצים להימנע 
מקפה מפולי רובוסטה . קפמאבינבדרך כלל ממליצים הרופאים להגביל את צריכת הקפאין 
ללא יותר מאשר 004 מ"ג ליום : ששה ספלי קפה . אנשי בעלי לחץ דם גבוה , 
מחלות כליות , רמת כולסטרול גבוהה או מחלות לב צריכים לשתות פחות . גם 
נשים מיניקות צריכות לדעת שהן אוגרות קפאין בחלבן . כמו נשים הרות , עליהן 
להגביל את שתיית הקפאין שלהן ל06 מ"ג ( ספל קפה אחד ) ליום . הראיות שלקפאין 
יש השפעה ארוכת טווח על הבריאות אינן חותכות . מחקרים רבים אינם יכולים 
לבודד את הקפאין כגורם למחלה , ועדיין אין סיבה לטעון נגד שתיית קפאין מתונה . 
אבל , בטווח הקצר , אדם הסובל מסימפטומים דומים לאלה שתוארו כאן , עשוי 
לשפר את מצבו בעזרת צמצום הקפאין . 
