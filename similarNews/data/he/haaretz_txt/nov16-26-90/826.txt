חברת אבן וסיד מכרה שני טרקטורים משומשים מסוג די8 , מתוצרת " קטרפילר " , 
לחברת האחים שאהין . להבטחת פירעון המחיר שיעבדה את הטרקטורים לטובתה 
ורשמה את השיעבוד אצל רשם החברות . שטר המשכון אסר על שאהין למכור , להשכיר 
או להעביר באופן אחר את הטרקטורים , בלא הסכמה מראש בכתב של אבן וסיד . 
אף על פי כן מכרה שאהין את הטרקטורים לחברת דשנים אורגניים . דשנים פנתה 
אל בית - המשפט המחוזי בתל - אביב וביקשה כי יינתן פסק - דין המצהיר כי היא 
בעלת הטרקטורים , מכוח " תקנת השוק " שבסעיף 43 לחוק המכר , התשכ"ח8691 . 
בסעיף זה נאמר : " נמכר נכס נד על - ידי מי שעוסק במכירת נכסים מסוגו 
של הממכר , והמכירה היתה במהלך הרגיל של עסקיו , עוברת הבעלות לקונה נקייה 
מכל שיעבוד , עיקול וזכות אחרת בממכר , אף אם המוכר לא היה בעל הממכר או 
לא היה זכאי להעבירו כאמור , ובלבד שהקונה קנה וקיבל אותו לחזקתו בתום לב " . 
השופט המחוזי אריה הגין קיבל את עמדת דשנים , והצהיר כי היא בעלת הטרקטורים . 
בנתחו את סעיף 43 , קבע השופט כי שאהין עמדה בשלושת התנאים המצטברים הקבועים 
בסעיף זה לזכייה בבעלות נקייה על נכס נד . ראשית , אמנם שאהין עוסקת בתפעול 
מחצבה , אך יש לראות בה " מי שעוסק במכירת נכסים מסוג הממכר " , משום שמפעלים 
כאלה נוהגים למכור טרקטורים משומשים כחלק מעסקם . שנית , לא היתה עדות 
שהמכירה לא נעשתה בדרך שכל בעל מחצבה אחר היה מוכר , ולכן " המכירה היתה 
במהלך עסקיו " של המוכר . ושלישית , הקונה רכש את הממכר " בתום לב " . 
בעניין זה טענה אבן וסיד כי דשנים התרשלה משום שלא בדקה את רשימת השיעבודים 
בפנקסי רשם החברות , ובכך נשלל ממנה תום לבה . ואולם השופט קבע כי הוכח 
שדשנים בדקה את רישומיו של רשם הציוד ההנדסי , הפועל לפי חוק רישום ציוד 
הנדסי התשי"ז7591 , ולא מצאה בהם הד לשיעבוד לטובת אבן וסיד . השופט ציין 
כי בדרך כלל נוהגים לרשום שיעבודים על טרקטורים אצל רשם הציוד ההנדסי , 
" ואין לראות רשלנות בהעדר בדיקה אצל רשם החברות , הפוגמת בתום לב " . אבן 
וסיד עירערה , באמצעות עו"ד בן - ציון שריה , לבית - המשפט העליון ( ע"א 
78021 , תעשיית אבן וסיד נגד דשנים אורגניים ) . נשיא בית - המשפט העליון , 
מאיר שמגר , והשופטים אליעזר גולדברג ויעקב מלץ , קיבלו את הערעור . השופט 
שמגר , שכתב את פסק - הדין , מסתפק בדחיית הקביעה כי אפשר לומר על שאהין 
שהיא " עוסקת במכירת טרקטורים " . שמגר מסביר כי " מכירה אקראית של הציוד 
הקבוע אינה מגעת כדי עיסוק במכירת סוג זה של נכסים " . השופט מציין כי שלא 
כבעסקי החברות להשכרת רכב , שכבר הוכח בעבר כי מכירת המכוניות המשומשות 
שלהן הוא עיסוק בפני עצמו , במקרה שלפנינו מדובר במפעל חציבה שמכר " באקראי " 
חלק מהציוד הקבוע שלו . " כדי להעלות את מערכת הנסיבות המגינה על המכירה 
השוטפת בשוק הפתוח , כביטויה במכירה בחנות או בעסק רגיל , יש לנקוט קו 
המפריד בין מכירת הציוד הקבוע דרך קבע כחלק אינטגרלי מניהול העסק , לעומת 
מכירת אקראי הנקבעת לפי מצבו של הציוד ( בלאי ) או מצב העסק ( האטה או 
שפל ) " , קבע שמגר . 
