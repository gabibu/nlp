לשכת המהנדסים והאדריכלים טוענת כי ניתן לחסוך לפחות % 03 מהמקלטים הנבנים 
כיום בישראל . הלשכה מתחה ביקורת על תקנות חדשות של הג"א לתכנון מקלטים , 
שפורסמו בימים אלה . ראשי הלשכה טוענים כי התקנות החדשות לא הביאו לכל 
שינוי ומדי שנה ימשיכו מיליוני דולרים לרדת לטמיון עקב " תכנון בזבזני של 
מספר המקלטים ושטחם בתחומי שכונות מגורים " . תקנות הג"א מגדירות את גודל 
המקלט , מבנה ועובי הרצפה והתקרה , מיקומו ( מעל או מתחת לקרקע ) , 
מספר השירותים בו , מספר הפתחים , חומרי גמר וגלם , מספר מקלטים לאזור 
ועוד . לשכת המהנדסים טוענת כי למרות תיקונים שנעשו , הגדרת מאפייני המקלט 
עדיין מעורפלת בתקנות החדשות . לטענתם , בשכונות חדשות " יש כיסוי משולש 
לכל משפחה " פעם בונים מקלט בבית מגורים , פעם נוספת בבית ספר , ובסופרמרקט . 
לשכת המהנדסים מציעה לחשב את גודל המקלט ומספר המקלטים לשכונה לפי מספר האנשים 
הפוקד את אתרי השכונה השונים בשעות היום השונות . בהתאם לתקנות החדשות מחוייב 
גם מקלט קטן של בית מגורים חד - משפחתי , בביקורת ובחתימת מהנדס הג"א , 
משום שהג"א טוענת כי אין לתת אמון באדריכל שעובד עבור היזם . לשכת המהנדסים 
טוענת כי הג"א היא הרשות הממלכתית היחידה הפועלת בקו מחשבה זה . מס ההכנסה 
ומשרד התחבורה , לדוגמה , הגיעו מזמן למסקנה כי ניתן לסמוך על בעלי מקצוע 
ולהעמידם לדין אם מתגלות חריגות . 
