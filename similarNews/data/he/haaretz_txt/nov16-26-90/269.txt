האיגוד מתנגד עקרונית להגבלת חופש הביטוי המסחרי , ויתנגד גם לכל הצעת חוק 
שתאסור פרסום או צורות שונות של פרסום . עם זאת , אנו בהחלט בעד הגבלות 
עצמיות של ציבור המפרסמים , שהוא ציבור מספיק בוגר כדי לדעת מתי עוברים 
על גבול הטעם הטוב . תן לחשוב . . . פרסום תועבה זה אולי פרסום שמעודד 
אלימות , פוגע בגבול הטעם הטוב ונוגד את כל כללי האתיקה המקובלים בחברה 
דמוקרטית . אתה לא מצפה שאני אדע . פרסום זה לא רק תהליך שיווקי , אלא 
תהליך יצירתי . חובתו של המפרסם היא לא לחרוג במסגרת היצירתיות הזו מגבול 
הטעם הטוב . כל חוק נגד פרסום הוא חוק שמזיק לענף הפרסום ולאינטרסים של 
המפרסמים , ועמדתנו היא חד - משמעית נגד הגבלות . גם הקונגרס הבין - לאומי 
לפרסום , שהתקיים לא מכבר בוונציה , קבע על דעת רוב הנציגים מכל העולם 
שיש להתנגד לכל חוק אשר נועד לפגוע בזכות לפרסום חופשי . קיים סטטוס - קוו , 
וכדאי שנשמור עליו . עדיין לא ראיתי את הצעת החוק , ולכן קשה לי לאמר כעת 
מה נעשה . נראה את החוק ונחליט . מכל מקום , נראה לי שהחוק אינו מעשי . 
מי יקבע אם פרסום זה או אחר הוא תועבה ? לא נראה לי שיהיו קריטריונים ברורים 
שיוכלו להגדיר מהי תועבה ומה אינו עונה להגדרה זו . 
