" מוצרי תכן " , שבבעלות התנועות הקיבוציות והקיבוצים , מפעילה חוזים אישיים 
בהסדרים עם סוכניה , וכופרת בסמכות רשות השיפוט ההסתדרותית בסכסוכי עבודה ; 
כך עולה מדיון בבית הדין האזורי לעבודה בתל - אביב . מחומר העדויות שבתיק 
עולה כי תכן מפעילה כבר שנים הסדרים אישיים עם הסוכנים , אשר מעונינים להגיע 
להסכם קיבוצי . תכן גם מסרבת להכפיף את עצמה לדיונים של רשות השיפוט ההסתדרותית , 
בניגוד לאמנה שחתמו התנועות הקיבוציות עם ההסתדרות , שבה נקבע כי חילוקי 
דעות ביחסי העבודה יתבררו בבוררות של האיגוד המקצועי בשיתוף חברת העובדים , 
בהתאם לחוקת ההסתדרות . העניין הגיע לבית הדין לעבודה , לאחר שהסוכנים 
פרצו בשביתה פראית בגלל פיטורים . בפסק דין חייבה השופטת את הסוכנים להפסיק 
את הצעדים האירגוניים ואת החברה להיכנס למו"ם על הסכם קיבוצי . 
