" שר הכלכלה והתכנון , דוד מגן , מותח ביקורת חריפה על דרך הגשת תקציב 
המדינה לממשלה על - ידי משרד האוצר . השר מגן אמר אתמול ל"הארץ " כי אינו 
מוכן להשלים עם התופעה שתקציב המדינה מגיע לדיון בממשלה מבלי שנעשית לפני - 
כן עבודה מטה אלמנטרית ותיאום בין המשרדים הכלכליים והחברתיים . עד לרגע 
זה הצעת האוצר היא בחזקת נעלם , ובמקום שהבירורים והוויכוחים וניסיונות 
השכנוע ייעשו בצורה נינוחה ויסודית בין צוותי המטה של המשרדים , יתחיל הוויכוח 
בדרג השרים , בלא שיהיה סיפק בידם ללמוד את החומר . מגן מציע להטיל היטל 
קליטה חד - פעמי בשיעור של % 45 , אשר ינוכה ב21 תשלומים . אין להטיל מסים 
נוספים לכיסוי הגירעון בתקציב , למעט היטל הקליטה . מגן אומר כי ההיטל לא 
ישפיע על התמריץ לעבוד , בהיותו חד - פעמי ומבוסס על ההכנסות בשנה הקודמת , 
ולא יגרום ללחצים להעלאת שכר במשק . סך כל ההכנסות הצפויות מהיטל זה יהיה 
בסדר גודל של כ5 . 1 מיליארד ש"ח . ההיטל יתרום למימון חלק מהגירעון התקציבי . 
