" 52 אחוז מהעולים מבריה"ם הם ספורטאים מצטיינים , פוטנציאל לייצג את ישראל 
באולימפיאדה . אבל מדינות כמו גרמניה , קנדה וארה"ב מנסות להשתלט על אותם 
ספורטאים , כדי שיגיעו אליהן . צריך לטפח ספורטאים אלה אצלנו , כי יש 
לנו סוף - סוף סיכוי למדליה אולימפית " , אמר אתמול במסיבת - עיתונאים בחיפה 
יו"ר ועדת הספורט של הכנסת , ח"ך מיכה גולדמן . גולדמן אמר גם , בהקשר 
למשחקים בהם היו תקריות בין יהודים לערבים , כי זימן פגישה בעניין זה בין 
שר המשטרה , שר האוצר , האגף לענייני ערבים במשרד ראש הממשלה וראשי הכדורגל 
והכדורסל . המטרה היא למצוא מקורות מימון לשיגור שוטרים גם בליגות הנמוכות , 
וכן למשחקי נוער וילדים בין יהודים לערבים , כדי להבטיח את בריאות הספורטאים , 
שמירת הסדר והמשך סדיר של כל משחקי הליגות . גולדמן מסר גם , כי מסתמן 
הסדר בקשר לחובות אגודות הספורט למס הכנסה , כדי להקל על המשך תיפקודן . 
