נשיא בית - המשפט המחוזי בתל - אביב , השופט אליהו וינוגרד , ביטל צו - 
מניעה זמני אותו הוציא לבקשת חברת המחשבים דטה גנרל מארה"ב ונציגתה בארץ , 
תים מחשבים , נגד חברת טי - פי - אם ומנהלה שלמה תמרי . תים ביקשה למנוע 
מטי - פי - אם לעשות שימוש בתוכנת דיאגנוסטיקה של דטה גנרל . תים טענה כי 
לקוחותיה דיווחו לה כי טי - פי - אם מציעה לתת שירות למחשביהם , אותו ניתן 
להערכתה לבצע רק באמצעות התוכנה שהיא בעלת זכויות עליה . טי - פי - אם מצידה 
טענה כי ניתן לבצע את השירות גם בעזרת תוכנות אחרות . עוד הצהירה טי - פי - 
אם כי אין בידיה תוכנה של חברת תים , כי לא עשתה בה שימוש כל שהוא וכי אינה 
מתכוונת לעשות בה כל שימוש בעתיד . השופט וינוגרד קבע כי יסתפק בהצהרה זו , 
וסירב להשאיר על כנו את צו המניעה הזמני שהוציא . במקביל קבע כי אם תפר 
טי - פי - אם את הצהרתה , ניתן יהיה לנקוט נגדם הליכי בזיון בית - משפט 
כאילו ניתן צו - מניעה . 
