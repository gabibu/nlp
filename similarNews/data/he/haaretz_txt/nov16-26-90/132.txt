יואב קוטנר , אחד השופטים בתחרות הקליפים הנערכת בחיפה זו השנה הרביעית , 
אומר כי בכל פעם הוא מופתע מחדש , ולטובה , מרמתם של הווידאו - קליפים 
הנעשים בארץ . " ההתייחסות לקליפים בארץ נעשית יותר ויותר גרועה " , אומר 
קוטנר . " התוכנית היחידה ששידרה קליפים ונתנה גם צאנס ליוצרים הישראלים , 
" עד פוף " , קוצצה ( בעבר הנחו את התוכנית קוטנר ואברי גלעד ץ . ש . 
) ; חברות התקליטים נותנות פחות כסף משנתנו בעבר לעשיית קליפים , וראש 
החוג לקולנוע המליץ לתלמידיו לא לעשות קליפים " . מבקרי קולנוע רבים מתייחסים 
אל הקליפים בארץ כאל זאנר נחות , טוען קוטנר . למרות כל זאת , משמח ומפתיע 
לגלות בכל פעם מחדש שממשיכים לעשות פה קליפים , וחלקם אפילו טובים . הקריטריונים 
שלפיהם שופטים מדי שנה את הקליפים בתחרות הם , קודם כל , המידה שבה הם 
מיטיבים לשרת את השיר , וכמובן רמת הצילום , הבימוי וכל העשייה הקולנועית . 
בשנים האחרונות , אומר קוטנר , עלתה מאוד רמתם של התקליטים הישראליים . 
הוא מקווה שעם פתיחת תחנות הכבלים והתפתחותו של הערוץ השני , ישתפרו גם 
הקליפים . 
