לפני כעשרים שנה ראה דודו פישר את הסרט היידי " בעל הבית הווילנאי " , המגולל 
את סיפורו של חזן בעיירה קטנה שעוזב את ביתו ומשפחתו , נוסע לשיר בבית האופרה 
בוורשה ומגלה את מחירה הכבד של ההצלחה . " לא הפסקתי לבכות בסרט הזה " , 
הוא מספר . " שנים הסתובבה לי בראש התמונה הזאת , שאני חזן בבית כנסת 
ונכנסים שני מפיקים ומגלים אותי , ואני עושה קריירה בין - לאומית " . בחלקו 
הראשון של " הערב מחזמר " , שיועלה החל ממחר , ה02 בנובמבר בהיכל התרבות 
בתל - אביב , בהפקת התיאטרון הקאמרי ובבימויו של עמרי ניצן , יבצעו דודו 
פישר , ריטה , ששי קשת , אלי גורנשטיין ואחרים , בגרסה קונצרטנטית ובבכורה 
עולמית , קטעים מתוך " קול נדרי , מחזמר שהלחין לאלו שיפרין לתמליל של 
אבי קורן ( גרסה מלאה שלו תועלה רק בשנה הבאה ) . היצירה , שנכתבה במיוחד 
לפישר , מבוססת על עלילת " בעל הבית הווילנאי " . זה " חלום שהתגשם " , 
הוא אומר . העלילה , אמנם , מוכרת : היו לה גרסאות שונות , ביניהן 
" זמר הגז " , הסרט המדבר הראשון , בכיכובו של אל גונסון . אך פישר אומר 
ש"קול נדרי הוא כמעט סיפורו האישי , " חוץ מהרומן של הגיבור , יוסלה זינגר , 
עם השיקסע " . חלקו השני של " הערב מחזמר " מורכב משירים וקטעים מוסיקליים 
שעשו היסטוריה על בימת המחזמר הבין - לאומי . המנחה הוא שלמה בראבא . שנים 
היה פישר " דודו מי ? " . " הצלחתי מאוד כחזן , שרתי בהמון מקומות בעולם , 
לפני כעשר שנים גם הופעתי בבית אופרה בדרום - אפריקה בטוסקה , קוזי פאן 
טוטי , ולה בוהם ופה שום דבר לא קרה בקריירה שלי " . השינוי המיוחל הגיע 
עם הפקת " עלובי החיים " בתיאטרון הקאמרי . התיאטרון , כידוע , רצה 
את יהורם גאון לתפקיד זאן ולזאן , הבמאי האנגלי התעקש על פישר , ופישר , 
כשנודע לו שקיבל את התפקיד , נסע לתל אביב מביתו שבפתח תקוה ורקד סביב 
בניין התיאטרון הקאמרי . זאן ולזאן של פישר הוא מהטובים שבביצועי התפקיד , 
אם לא הטוב שבהם . הוא הוזמן לברודווי , אולם איגוד השחקנים האמריקאי 
מנע את השתתפותו בהפקה שם . " עכשיו נמצאה דרך לשתף אותי , ואני נוסע 
כנראה ביוני לתחילת החזרות , להפקה שתתחיל שם בנובמבר הבא " . פישר הוא 
גם אחד המועמדים לתפקיד זאן ולזאן בהפקה הקולנועית , המתוכננת בארה"ב ל2991 . 
" תמיד האמנתי שכדי להצליח בחוץ , אני חייב קודם כל להצליח פה " , הוא 
אומר . בכל חוזה שהוא חותם מופיעים הסעיפים הקבועים , " לא עובד בשבת " 
ו"לא עובד בתקופת החגים " . שכן בתקופת החגים עובר פישר לפני התיבה בבתי 
כנסת בארה"ב . הסיבה , לדבריו , אינה הסכומים השמנים שהוא מקבל בעבור 
עיסוק זה : " זאת חוויה רוחנית שקשה לי לתאר . ההתחברות שלי לארון הקודש 
בחגים ממלאת לי את הבטריות לכל השנה " . ההפקה הנוכחית מעסיקה אותו כבר כמה 
שנים , ותמשיך עוד להעסיק אותו , הוא מאמין , זמן רב . כאשר פישר מדבר 
על העבודה עם שיפרין , כולו התלהבות : " המקצוענות שלו מדהימה . כשהוא 
עבד אתנו , יכולנו להרגיש איך הוא נותן את עצמו עד הסוף . יום אחד משהו 
לא נראה לי באחד השירים . הוא אמר לי לצאת לסיבוב בחוץ . כשחזרתי , הוא 
הראה לי שתיים או שלוש גרסאות אחרות . הוא ידע בדיוק מה אני רוצה " . גם 
מריטה הוא מתלהב . " אני חושב שעוד לא תפסו פה עד כמה היא גדולה " , הוא 
אומר , " לא רק כזמרת , גם כשחקנית " . פישר מודע היטב לדימוי שיש לו כזמר 
מתקתק , " זמר לכל המשפחה " . זה לא מטריד אותו , להיפך : " אני לא 
אשיר רוק כבד , כי זה לא אני , כמו שלא מעניין אותי לשיר אופרה " . מה 
שכן מעניין את פישר הוא שירים עבריים . בתקופה האחרונה הוא אוסף חומר לתקליט 
שבו ישיר שירים משל נתן יונתן , יעקב אורלנד , נתן זך ועוד . 
