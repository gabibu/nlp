התנגדות משרד האוצר הביאה לפירוקה של העמותה לייעוץ כלכלי בענייני פנים ושלטון 
מקומי , שהוקמה לפני יותר משנה ביוזמתו של מנכ"ל משרד הפנים , דב קהת . 
העמותה היתה משותפת למשרדי הפנים , האוצר ומרכז השלטון המקומי , והיתה 
אמורה לעסוק במימון מחקרים כלכליים בשביל השלטון המקומי . יצויין , כי 
במשרד הפנים יש מחלקת מחקר שעוסקת בתחומים אלה , אולם מנכ"ל המשרד גרס כי 
יש מקום להקים עמותה שתהיה משותפת לכמה גורמים הקשורים בשלטון המקומי , 
ואשר תקדם פרויקטים מחקריים במימון משותף לתועלת השלטון המקומי . בתקציב 
המדינה לשנה זו מתברר כי כמה פקידים בכירים במשרד האוצר לא ראו בעין יפה 
את העמותה , ויזמו את פירוקה . במשרד האוצר טענו כי העמותה היא ניסיון 
להקים מעין " משרד אוצר שני " לענייני השלטון המקומי , שדרכו אפשר יהיה 
להזרים כספים לרשויות המקומיות . הממונה על התקציבים במשרד האוצר , דוד 
בועז , פנה לרשימת העמותות במשרד הפנים , והודיע כי משרד האוצר פורש מהעמותה . 
עקב כך הודיע קהת , כי אין יותר טעם בקיום העמותה , ובאסיפה כללית החליטו 
חבריה על פירוק מרצון . כמפרק מונה הכלכלן משה הרצברג . אתמול פורסמה , 
כפי שמתחייב מהחוק , מודעה בעיתונים על פירוק העמותה שבה נמסר כי על כל 
נושיה להגיש למפרק את תביעותיהם תוך 12 יום מפרסום המודעה . קהת מסר בתגובה 
כי העמותה הוקמה על - פי הצעת האוצר , ולא על - פי הצעת משרד הפנים . הוא 
הוסיף כי העמותה לא הספיקה להתחיל לפעול . לדבריו , הכספים שהועברו אליה 
ישמשו לצורכי מימון מחקרים בתחום השלטון המקומי , באמצעות מחלקת המחקר במשרד 
הפנים . קהת הדגיש כי " שום נזק לא ייגרם מפירוק העמותה " . הוא דחה את 
הטענות שהועלו באוצר כאילו העמותה הוקמה כדי לשמש כ"משרד אוצר שני " . לדבריו , 
תקציבה לא עלה על 003 אלף שקלים , שייעודם היחיד היה למחקרים כלכליים 
משותפים לאוצר , למשרד הפנים ולמרכז השלטון המקומי , כדי לשפר את תפקודו 
של השלטון המקומי . 
