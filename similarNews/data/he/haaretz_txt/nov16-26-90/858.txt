כרוז שטנה אנטישמי , אחד מני רבים שהופצו בפולין בסמוך לבחירות , קורא 
" לא להפוך את פולין לפלשתינה שניה " . הכרוז הופץ על ידי גוף המכונה " הוועדה 
הלאומית המארגנת " , שמקום מושבה בקאטוביץ שבשלזיה . מחוז זה הוא אחד ממוקדי 
האנטישמיות המובהקים על רקע האבטלה הגואה . בראש הכרוז , מתנוסס צלב קרס 
משולב במגן דוד , ולצידו הסיסמה " ציונות היא גזענות " . בהמשך הכרוז מופיע 
הטקסט הבא : " אהבת השמיות של הפוליטיקאים והעיתונאים שלנו חרגה כבר מכל 
גבולות ההגינות . . . כאשר חברת התעופה ההונגרית הפסיקה להוביל את היהודים 
מבריה"ם לפלשתינה , מתוך דאגה לשלום אזרחיה , הזדרזה הממשלה שלנו לעזרתם 
של היהודים , תוך סיכון האזרחים הפולנים . . . אחר כך , חגגנו את יום 
התרבות היהודית , שנדמה כמחליף את יום התרבות הסובייטית . מוטל עלינו להתפעל 
מדקויות התלמוד , תוך התעלמות מזעקות הפלשתינאים הנטבחים במולדתם על ידי 
הכובש הציוני . . . כבר היום רוכשים היהודים בנינים בקזימיז , מושיטים 
ידיים חומדות לבנינים פולנים אחרים , לארמונות , בתי חרושת ובנקים . הממשלה 
משדלת אותם בגלוי , מעודדת השקעות של הון יהודי בפולין . למה ? על מנת 
ליצור שוב מצב של " להם היו הבנינים , ולנו המרתפים ? " ( אימרה אנטישמית 
נפוצה בפולין של לפני המלחמה ל . ג ) . . . לא נרשה להפוך את פולין לפלשתינה 
שניה " . 
