למדינה ה15 של ארצות הברית . בשבוע שעבר אפילו בחרה ואשינגטון שני סנאטורי 
" צללים " לנהל בשמה את המערכה . על פי דיווח ממוסקווה נראה עכשיו כי 
אין זה מן הנמנע שקצב המאורעות המסחרר בבריה"ם יקנה מעמד כזה לעיר הבירה 
הסובייטית , הרבה לפני שוואשינגטון תזכה לו . על פי העתון וצרניאיה מוסקווה " 
הגיעה ועדה מיוחדת של הסובייט העליון למסקנה כי אזור מוסקווה צריך לקבל " זכויות 
של רפובליקה סובייטית , או של רפובליקה אוטונומית " . " רפובליקה סובייטית " 
היא הדרג הגבוה ביותר של אוטונומיה . בבריה"ם יש כיום 51 רפובליקות כאלה . 
" רפובליקה אוטונומית " נמצאת דרגה אחת מתחת . הרוב המכריע של הרפובליקות 
האוטונומיות נמצאות בפדרציה הרוסית . השאלה היא מה יקרה אם מוסקווה האוטונומית 
תחליט ללכת בעקבות הרפובליקות הבאלטיות , הרפובליקות הקווקאזיות ומולדובה 
ותודיע שהיא רוצה לפרוש מבריה"ם ? מה עושה ארץ שעיר בירתה עזבה אותה ? 
קפפותחת2ינתיים מוסקווה בפנים , אבל מועצת העיר הרדיקלית שלה מראה בדיוק 
נמרץ מה היתה עושה לקרמלין , אילו היה לה די כוח . בשבוע שעבר ציינתי כאן 
את החלטת העירייה להחזיר על כנם שמות היסטוריים של רחובות , שבימי סטאלין 
ויורשיו נקראו על שם גיבורים קומוניסטיים . מאז פירסם " פראוודה " את רשימת 
הרחובות המוחלפים . מן הדיווח עולה כי אפילו שדרת קארל מרקס עומדת להימחק 
מן המפה . חציה ייקרא " דרך אוחוטניי " , וחציה ייקרא " מעבר תיאטראלניי " . 
שמו של הנשיא המנוח קאלינין יימחק , ויחזור השם ההיסטורי " נובי ארבאט " . 
למוסקווה ייתוספו לעומת זאת שדרות מרטין לותר קינג וכיכר שארל דה - גול . 
אבל אם אין מערערים על מחיקת שמות של מנהיגים קומוניסטים , הנה מתלקחת עכשיו 
מחלוקת על שמות אחרים , שניתנו בימי סטאלין . האם יש להחזיר את השמות המקוריים 
לרחוב צייקובסקי ? או לרחוב בוגדאן חמלניצקי ? " האם לא נשפיל בכך את 
זכרם של האנשים שאת שמם נושאים הרחובות האלה ? " , שואל " פראוודה " . חמלניצקי 
נחשב בבריה"ם , ובמיוחד באוקראינה , לגיבור לאומי ולמשחרר גדול . הכול 
יחסי כמובן . קפפותחת2ם חמלניצקי מעורר אצל יהודים אסוציאציות מסוימות , 
הנה קישינב היא תמרור דרך בהתפתחות הציונות . הפרעות שם בתחילת המאה היו 
מקור ההשראה ל"נקמת ילד קטן עוד לא ברא השטן " ( ביאליק ) , ועוררו את 
העלייה השנייה . מאמר פילו - שמי ופרו - ציוני נלהב התפרסם ב61 באוקטובר 
בעיתון מקומי בקישינב , " סובייטסקאיה מולדובה " . " מה קורה לנו ? היש 
אנטישמיות במולדובה ? " , שואלת כותרת המאמר . ( " מולדובה " הוא השם 
החדש של מה שהיה ידוע עד לפני כמה חודשים כ"מולדאוויה " . אימוץ השם החדש 
היה מעשה של חזרה אל המקורות מצד ממשלה לאומנית אנטי - קומוניסטית , שעלתה 
לשלטון ברפובליקה הקטנה , דוברת הרומנית , בפינה הדרום - מערבית של בריה"ם ) 
. " בקישינב חייבת להיות אנדרטה לזכר הקורבנות היהודים " , כתב בעל המאמר , 
המזוהה כא . זמרה . " המולדאווים , הרוסים והאוקראינים של קישינב אינם 
אחראים למאורעות שחוללה המשטרה החשאית של הצאר . אבל עליהם לדעת מה עלול 
לקרות בשעה שמלובים סכסוכים הדדיים " . זה היה כמובן רמז עבה לתסיסה האתנית 
החמורה במולדובה , המעמידה בימים האלה את הרוב הרומני נגד המיעוט הרוסי 
ונגד המיעוט הטורקי . המאמר המפתיע , השזור ציטוטים מביאליק , משלום עליכם 
ומזבוטינסקי ( בסדר הזה ) , מזהיר מפני התגברות האנטישמיות בחיים הציבוריים 
במולדובה , אף כי היהודים עוזבים בהמוניהם ועוד מעט לא יישארו אלא מעטים 
מאוד . על פי המאמר , % 97 מן העוזבים מציינים אנטישמיות כסיבה עיקרית ליציאתם . 
קפפותחת2וב פוקד את בריה"ם גל שמועות על הפיכה צבאית הממשמשת ובאה . ביום 
ב השבוע ראה הנשיא מיכאיל גורבצוב צורך להכחיש בעצמו את השמועות . רדיו 
וילנה דיווח כי ערב חגיגות יום המהפכה , לפני עשרה ימים , היו בלנינגרד 
שמועות שהצבא מתכנן הפיכה בין 01 ל02 בנובמבר . לפי הידיעות האלה תתפשט ההפיכה 
בהדרגה . היא תתחיל בהכרזת חירום באזור המרוחק ביותר , בחוף המזרחי של 
סיביר , ותנוע מערבה . " אם יתעוררו נסיבות לא - חזויות , יבוטל מצב 
החירום ויוכרז כי זה היה רק תרגיל " . בחודשים האחרונים נפוצו שמועות דומות 
בשל תנועות חשודות של הצבא באזור מוסקווה . אחרי בהלת הפיכה קודמת אמרו 
הגנרלים כי זה היה רק " תרגיל " , אבל לא הצליחו להסביר מדוע הופיעו חיילים 
חובשי קסדות ברחובות מוסקווה . " הצבא לא יפעל נגד העם " , אמר השבוע גורבצוב . 
נראה . קפפותחת2ארמניה , הרחק מעיניה הבוחנות של העיתונות המערבית , מתנהל 
אולי תהליך הדה - סובייטיזציה המקיף ביותר במקום כלשהו בברית המועצות . 
המפלגה הקומוניסטית נדחקת מכל עמדות הכוח שלה , לרבות בצבא ובמשטרה החשאית . 
ביירוואן , בירת ארמניה , שולטת עכשיו ממשלה אנטי - קומוניסטית שגמרה אומר 
לפרוש מבריה"ם , וזוכה בתמיכה נלהבת מצד הפזורה הארמנית בארצות הברית . 
נשיא ארמניה ערך בחודש שעבר מסע ניצחון בארה"ב , אשר הביא גם אל הבית הלבן . 
רדיו יירוואן " היה לפנים מושג בבריה"ם . יוחסו לו כל שקרי התעמולה של 
המשטר . הוא חדל להיות הוויה גיאוגרפית ונעשה כמעט אבסטרקטי . הוא היה 
מככב בבדיחות מחתרת אנטי - קומוניסטיות , בערך כמו " קול הרע"ם " הישן 
והטוב מקהיר . ללמדך מה קרה בבריה"ם בשנים האחרונות , בא שידור רדיו יירוואן 
האמיתי ב7 בנובמבר , יום השנה למהפכה הבולשוויקית : " ניצחון הפוטש של 
אוקטובר , זה הידוע כמהפכה הסוציאליסטית הגדולה של אוקטובר , אינו מצוין 
בבירתנו או ברחבי הרפובליקה . זה עניין טבעי . לא היה אפשר להסביר , או 
להבין , אילו האומה והרפובליקה , הנמצאות בדרכן לעצמאות , היו מוסיפות 
לדבוק בעקרונות המחשבה הישנה , שעמדה ביסוד האידיאולוגיה הטוטליטרית של 
המדינה . עצמאות לאומית גם מחייבת ויתור מלא על סמלים נוכריים " . 
