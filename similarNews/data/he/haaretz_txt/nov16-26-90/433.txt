" בהתחשב בעובדה שלא הכרנו את הטורקים והם הכירו אותנו אני רואה בחיוב את 
התוצאה שהשגנו " , אמר מאמן נבחרות הנוער אמנון רז , עם שוב נוער ב , מטורקיה 
שם סיים 11 עם הנבחרת המקבילה של טורקיה בקדם אליפות אירופה . רז : " חולשת 
הקישור גרמה ללחץ על ההגנה . לשחקני ההתקפה היו תנודות ביכולת . שי הולצמן 
הבקיע שער יפה מאוד , אבל אני חייב לשפר לו את משחק הצוות . הוא מרבה לשחק 
לבד עם הכדור " . מחמאות חלק רז להגנה שעשתה עבודה מצויינת . משחק הגומלין 
עם טורקיה יהיה במארס 1991 . רז : " אני מקווה שננצח בארץ את הטורקים . 
כל הנבחרות בבית המוקדם שקולות ביכולתן " . המשימה הקרובה של הנבחרת : טורניר 
החורף הבין - לאומי בסוף דצמבר בישראל . " זו הזדמנות מצויינת לבדוק שחקנים 
חדשים " , אמר המאמן והודיע על החזרתם של שלומי דהאן , יוסי גולדברג ויצחק 
גילארדי , שנופו לפני טורקיה . בהתייחסו לטורניר החורף אמר רז : " זה 
טורניר יוקרתי שיהיה אמצעי הכנה מצויין עבורנו " . בטורניר ישתתפו 8 נבחרות . 
בריה"ם , רומניה , שוויץ , יוון ופורטוגל , כבר אישרו בואן . 
