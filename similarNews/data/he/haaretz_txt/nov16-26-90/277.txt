מכון התקנים פסל באחרונה משלוחי קונדומים שיובאו לישראל מארה"ב ומהולנד , 
לאחר שלא עמדו בדרישות התקן . חלקם של הקונדומים שנבדקו על - ידי אנשי 
מכון התקנים נתגלו כרקובים , חלקם מנוקבים וחלקם לא עמד בבדיקות חוזק ומתיחה . 
ממכון התקנים נמסר אתמול כי השימוש באמצעי מניעה זה , שנעשה פופולרי בשנים 
האחרונות , עקב הפחד מפני איידס , הביא לייבוא מסיווי של קונדומים ממקומות 
שונים בעולם . חלקם לא עומדים בתקן הנדרש על - ידי מכון התקנים . במכון 
מדגישים כי מפאת החשיבות הרבה שנודעת לאמינות המוצר , הבדיקות קפדניות ביותר . 
נפסלו גם כלי אוכל וקרמיקה מיובאים , מאחר שבבדיקות מכון התקנים נמצאו כי 
יש בהם סכנה לבריאות הציבור , בהכילם כמות גדולה מהמותר של עופרת . כלי 
אוכל אלה יובאו מספקים בגרמניה , איטליה ויפאן . כמו כן , פסלו מומחי המכון 
משלוח של נורות פלורסנטיות מרומניה , שנתגלו בהן ליקויים . 
