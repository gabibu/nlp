הארנק בכיס האחורי שלי הולך ותופח . תעודת זיהוי , רישיון נהיגה , תעודת 
עיתונאי , כרטיס חבר במועדון ספורט , פנקס קופת חולים , תעודות צבאיות , 
ומבחר כרטיסי אשראי . תהליך ההזדהות אותו אנו נדרשים לעבור כולל מסירת פרטים 
ואימותם : אתה מציג דרכון , ומישהו משווה את התמונה לפניך . ובעצם , 
אם מרשם התושבים מנהל זה מכבר מאגר הכולל שם , פרטי מעמד אישי , כתובת 
ומספר תעודת זיהוי , מדוע לא נרחיבו ונכלול בו גם תמונות ? מאגר תמונות 
ארצי של אזרחי המדינה עשוי להיות הפתרון לבעיית ההזדהות בסניף הבנק , להוצאת 
העתק רשיון נהיגה במקום זה שאבד לך , כמו גם כלי עזר לשלטונות הביטחון ולביקורת 
הגבולות . ישראלי שיפנה לשגרירות בחו"ל כדי לבקש דרכון חלופי לזה שנגנב 
ממנו , יזוהה באמצעות תמונתו במחשב בארץ . התהליך המקובל כיום , בו נאלץ 
מי שמבקש תעודה חדשה להצטלם , כדי לשלב את התמונה בתעודה , עשוי להיות 
מוחלף בשליפה מיידית של התמונה מהמחשב . במילים אחרות אפשר לכלול שדה " תמונה " 
בצד שדה " שם " , " מספר זיהוי " או " מעמד משפחתי " . כך , נפתחות 
אפשרויות להנפקה חוזרת של תעודה ללא צורך בצילום נוסף , לזיהוי על גבי צג 
גרפי , להגברת רמת הבטחת תעודות מפני זיוף ולשליפת התמונה על - פי חתכים 
שונים של נתוני הזהות האחרים . מאגר מרשם האוכלוסין של מדינת ישראל מנוהל 
זה שנים על - ידי מלם מערכות . במסגרת מאמצי הפיתוח של המערכת , מציעה 
עתה מלם למשרד הפנים להתחיל לאכסן גם את תמונות אזרחי המדינה . המערכת , 
שאב טיפוס שלה פועל במלם , מתבססת על טכנולוגיה שפותחה במרכז המדעי של 
יבם בחיפה . מחשב פי - אס 07 המצוייד בכרטיס מולטי - מדיה וביציאת וידיאו , 
קשור למחשב המרכזי עליו מנוהל מרשם האוכלוסין . הקשר הזה יכול להיעשות 
בקו מיוחד או בקו חיוג במהירות 006 , 9 . באמצעותו , ניתן לשלוף את הפרטים 
האישיים של האזרח המטופל , או לשגר את תמונתו לאכסון במחשב המרכזי . קליטת 
התמונה עשויה להתבצע באמצעות צילום האזרח במצלמת וידיאו הנמצאת בעמדת ההנפקה , 
מנגטיב או מתמונה אותם הוא מביא עימו . לאחר רכישת התמונה , היא עוברת 
תהליך דחיסה , המצמצם אותה לנפח של 5 . 1 - 2 . גודל הזיכרון הנדרש לתמונה 
משתנה על - פי מידת אחידות תווי הפנים . מי שפניו חלקות , ללא משקפיים , 
שפם , זקן או פרטים בולטים אחרים , דורש נפח אחסון קטן יותר . התמונה , 
צבעונית כמובן , מצולמת תחילה בגודל גדול יחסית , ומוקטנת לצורך שיפור 
איכות ההפרדה ( רזולוציה ) . השמירה במחשב המרכזי נעשית ברזולוציה של 
061031 נקודות לאינטש : פחות מזו של מדפסת לייזר מקובלת המציעה 003003 , 
ובכל זאת , זוהי תמונה מעולה . שידור התמונה מנקודת השירות אל המחשב המרכזי 
או במקרה של הפקת כפל - תעודה בכיוון ההפוך הוא עניין של כדקה וחצי . 
כל אחד משלושת הצבעים בהם נעשה שימוש , אדום כחול וירוק , דורש כמחצית 
הדקה . מדפסת וידיאו מתוצרת קודאק מאפשרת הפקה במקום של תעודת זהות המבוססת 
על תמונה אגורה במחשב המלם . אגירת התמונה הממחושבת , כחלק ממאגר הנתונים 
הכללי של מרשם האוכלוסין , עשויה לשרת גם את משרד הרישוי , הבנקים , ביקורת 
הגבולות והמשטרה . תעודת הזיהוי המונפקת באמצעות המערכת החדשה היא בגודל 
כרטיס אשראי , ואפשר לשלב בה גם פס מגנטי , דוגמת זה הקיים על כרטיסי מכשירי 
בנק אוטומטיים . כך , אפשר להשתמש בתעודה ככרטיס עובד , בעת כניסה ויציאה 
למקומות עבודה שבהם קיימת בקרת נוכחות ממוחשבת , ואפילו להפכה לכרטיס בנק 
אוטומטי . העברת התעודה בקורא מגנטי תציג על מסך צמוד את פרטי בעליה . את 
מאגר הנתונים הכולל תמונות אפשר לנהל במחשב מרכזי או על מחשב אישי , תוך 
התחשבות ביכולת האגירה המוגבלת של האחרון . כל מיליון אזרחים דורשים 2 גיגה 
בייט דיסק נפח שאינו נחשב גדול במיוחד גם בטכנולוגיה הנוכחית . אלא שטכנולוגיית 
אגירת התמונה במחשב אפשרית ליישום לא רק במערכות מרשם אוכלוסין והנפקת תעודות . 
אחד השימושים היותר מעניינים של טכנולוגיה זו הוא בתחום ניהול מערכות מלאי . 
בעזרת ציוד זהה לזה המוצע ללשכות מרשם האוכלוסין , אפשר להחזיק בתמונתו 
של כל פריט במחסן חלקים , למשל , ולאפשר למחסנאי זיהוי מהיר וודאי של הפריט 
המבוקש ממנו . מלם מערכות מציעה למשרד הפנים את האופציה לתעודת זיהוי חדשה 
הכוללת מערכת אגירת תמונות . לפני שאפשר יהיה להגיע ליישומה המלא , יהיה 
כנראה צורך בשינויי חקיקה הנוגעים לחוק מרשם האוכלוסין ואולי גם לחוק הגנת 
הפרטיות . 
