חברת אסם נערכת לשיווק קפה לסוגיו השונים בשוק המקומי . בכוונתה לצאת לשוק 
בתחילת 1991 , ולהתחרות עם חברת עלית על מקומה בשוק הקפה הישראלי . בימים 
אלה מבצעת החברה סקר שוק מעמיק , העוסק בצריכת הקפה המקומית . ככל הנראה , 
תפתח הנהלת אסם בשיווק המוצר החדש בין החודשים פברואר - מאי 19 . את הסקר 
מבצע מכון המחקר של אריה שלח , שביצע בעבור החברה גם חלק ניכר מהמחקר על 
שוק הפסטה לקראת חדירתה של עלית לשוק זה . מגורמים המקורבים לאסם נודע , 
כי בכוונתה להיכנס לשוק הקפה המקומי כספק מרכזי ולהתחרות עם עלית לא רק 
על פלחי שוק ספציפיים , אלא על המקום המרכזי . בשלב זה עדיין לא הוחלט באסם 
מה יהיה סוג הקפה הראשון שבאמצעותו תנסה לחדור לשוק , והאם ייבחר למטרה 
זו קפה נמס או טחון ( שחור ) . ההחלטה בחברה תיפול רק לאחר סיום סקר השוק , 
כנראה בסוף דצמבר או בראשית ינואר . אסם כבר התקשרה עם ספק קפה גדול באירופה , 
אך עדיין לא בחרה בשם לקפה ולא עיצבה לו אריזות . למרות ניסיונות חוזרים 
ונשנים של יזמים שונים , נשלט שוק הקפה בישראל במשך שנים רבות על - ידי 
עלית . היקפו הכספי של השוק מוערך ב001 מיליון דולר בשנה . חברת עלית תופסת 
כ%09 משוק הקפה הנמס וכ%06 משוק הקפה הטחון . גורמים בעלית מסבירים כי השוק 
היהודי תופס כ%07 בלבד משוק הקפה המקומי , שמתוכם כ%58 מהמכירות הן של קפה 
נמס לסוגיו . בשוק הערבי , לעומת זאת , מרבית המכירות הן של קפה טחון . 
מנכ"ל אסם , דן פרופר , אישר אתמול שהחברה מתעננת שיווק קפה . " אנו 
יודעים שביכולתנו לשפר את המוצר ולכן זה מעניין אותנו אבל זה לא עניין לכמה 
חודשים ולא בהכרח מדובר רק ביבוא " . 
