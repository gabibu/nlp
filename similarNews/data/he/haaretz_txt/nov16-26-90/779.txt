הבריטים אוהבים מונחים מעולם הספורט . מה שמתרחש השבוע במאבק על ראשות הממשלה , 
הוא בפיהם " מירוץ של שלושה סוסים " אפילו בתוכנית הרצינית ביותר של 
הבי - בי - סי . אחד הסוסים האלה הוא שר החוץ , דאגלס הרד , סוס אחר הוא 
שר האוצר , גון מייגור , וסוס שלישי הוא שר ההגנה לשעבר , מייקל הזלטיין . 
מרגרט תאצר היא אולי המנהיג האידיאולוגי ביותר שהיה לשמרנים במאה הזאת . 
זוהי מפלגה פרגמטית , שאינה קובעת לעצמה מטרות מוגדרות , אלא מגיבה על 
האירועים . המפלגה אינה צריכה אלא להסיר מכשולים מדרכם של אנשים וחברות . 
כך , לפחות , על - פי תפיסתם של הזלטיין ושל מייגור . עמדתו של הרד , 
שלא מילא עד כה תפקידים כלכליים , עדיין אינה ידועה . תאצר הפכה את אי - 
העשייה של השלטון המרכזי לאידיאולוגיה . החל ב9791 , כאשר הגיעה לשלטון , 
ייצגה את הימין הקיצוני במפלגתה , שלדעתו צריך שהכל ייעשה על - ידי היוזמה 
הפרטית , או לכל היותר מכספי צדקה . להשקפתה , אם המסים יהיו נמוכים די 
הצורך , יבואו כל פגעי החברה האחרים על תיקונם . קפמאבינאולם התחושה הכללית 
היא שלאגף הימני אין עתה מועמד שיירש את מקומה של תאצר . נורמן טביט , 
איש אמונה של תאצר , אמר שקיבל כ08 הודעות תמיכה , מבין 781 לפחות הדרושות 
לו כדי לנצח בסיבוב הבחירות השני המתקרב ובא . " אם תאצר החליטה ללכת בגלל 
חוסר תמיכה , ודאי שלי אין סיכוי לאחד סביבי את התנועה " , השיב על שאלות 
עיתונאים . הפרטה ( פריווטיזציה ) היא הסיסמה החקוקה על דגלם של כל המועמדים 
היום . הממשלה אינה צריכה לקבל על עצמה תפקידים כלכליים , הם סבורים , 
ואפילו לא לשלוט בשירותים הציבוריים . הפחם , הפלדה , הגז , המים והטלפונים 
ימשיכו להיות בידי בעלי הון פרטיים . כך גם החשמל , הנמצא בתהליכי מכירה 
לציבור . על - פי תוכניותיהם של תאצר ושל גון מייגור , הנמלים והרכבות הם 
הבאים בתור . התחרות , הם אומרים , היא שתמשוך יזמים , תביא לייעול ותעלה 
את התפוקה . לאחר שכל השירותים יעברו לידיים פרטיות , לא יהיה צורך במסים 
הרבים המקיימים אותם כיום . כאשר הגיעה תאצר לשלטון , התחילו הדברים להתבצע 
על - פי תוכניות אלה . החברות הפרטיות החדשות נתקלו בקשיים בעיקר בראשית 
הדרך , במעבר מהרגלים של עובדי ציבור להרגלים של עובדים למען רווח . ברשת 
הטלפונים , למשל , היו הרבה יותר תקלות מאשר קודם לכן . אולם , כעבור 
שנה - שנתיים נכנסו הדברים למסלולם . שירותי הטלפון בבריטניה הם כיום בין 
היעילים באירופה , גם אם היקרים ביותר , ומכניסים הון לבעלי המניות . 
חברות הפחם והפלדה מרוויחות . בשנים עד 7891 עלה התוצר הבריטי בשיעורים 
של עד % 5 בשנה , דבר שכמעט לא נשמע כמותו בחברה מפותחת . ואז באה ההתפכחות . 
חברות ומפעלים רבים לקחו הלוואות גדולות מדי כדי להתפתח וליהנות מתנאי יוזמה 
חופשית נדירים באירופה . משאבים רבים הופנו למסחר ולכספים יותר מאשר לייצור , 
ונוצר חוסר בכוח אדם מיומן . התפתח מעמד חדש של צעירים שאפתנים העוסקים 
בכספים , ה"יאפיס " . לא היה מנוס מהעלאת הריבית ומחסימת אופציות של אשראי . 
במצב החדש , לא יכלו עוד מפעלים רבים לשלם את חובותיהם , ובוודאי שלא 
ללוות כסף נוסף להון חוזר . הם נסגרו או צומצמו , תוך כדי פליטת עובדים 
נוספים אל התורים של שירותי התעסוקה . הגידול נעצר . תחילה ירד ל%2 בשנה , 
ובאחרונה הוא עומד על אחוז אחד . בשנה הבאה מצפים לגידול של חצי אחוז בלבד 
בתוצר . האבטלה המשיכה לגדול , והחינוך המשיך להידרדר . מחנכים מתריעים 
על רמת החינוך בבריטניה , הנמוכה ביותר בעולם המפותח . אנשי איכות הסביבה 
מוסיפים שבריטניה היא " האיש המלוכלך של אירופה " . הם מתכוונים בעיקר לאיכות 
האוויר ולטיב המים , אך גם מי שמטייל ברחובה של עיר נתקל בעזובה ובלכלוך 
בכל מקום . אזורי מגורים ישנים הפכו למשכנות עוני ולמוקדים של תסיסה חברתית . 
כיום כבר ברור שלא די באי - התערבות . יש תחומים שהמדינה חייבת לפעול בהם , 
ואין אלה רק תחומי הביטחון ויחסי החוץ . הביטוי המובהק ביותר של התאצריזם 
היתה הטלת מס גולגולת . במקום להטיל ארנונה ברשויות המקומיות , לפי גודל 
הדירה ושוויה , הטילה תאצר מס מגורים על פי מספר הנפשות . כך למשל , אין 
הבדל בין שני אנשים הגרים בארמון לבין עשרה איש המתגוררים בשני חדרים ; 
כל אחד מהם ישלם בדיוק אותו המס . המס חל לא על בעל הנכס , אלא על הדיירים . 
גם כאן , לכאורה , הצדקה אידיאולוגית : השירותים העירוניים כמו אספקת 
מים ופינוי אשפה ניתנים על פי מספר הנפשות , ולא לפי מצבו הכלכלי של בעל 
הנכס . מי שמקבל שירות , על פי תפיסה זאת , חייב לשלם תמורתו . נגד הגזירה 
הזאת עדיין נלחם חלק ניכר מן הציבור באנגליה . המס הקפיץ את ההוצאות להחזקת 
דירה בעשרות אחוזים , והמתנגדים לו טוענים , שהוא מוטל בצורה שוויונית 
על מי שאינם שווים . הדבר הביא את אי - שביעות הרצון לנקודת שיא , ורק 
שמרנים אדוקים מצדיקים את המס . בד בבד המשיכה תאצר במדיניותה הבדלנית כלפי 
אירופה . לא רק הזרים היושבים ביבשת הפחידו אותה , גם שיטות הממשל לא נראו 
לה . ודאי לא בצרפת , שבה שולטים סוציאליסטים , או בספרד , אך גם לא 
בגרמניה , שם מובטחים לפועלים מקומות במועצות המנהלים של כל מפעל גדול . 
היא הערימה מכשולים על הדרך שבה החליטו כל שאר 11 המדינות ללכת , מי כיוזמת 
ומי כנגררת . היא לא רק הרגיזה את שאר המפלגות בבריטניה , שכולן בעד הליכה 
עם אירופה , גם בתוך מפלגתה שלה חשו רבים שהגזימה . גם אנשי הכספים והתעשיינים 
מתנגדים לה . ה"סיטי " רוצה להיות מרכז כספים אירופי , לא מבודד על אי ; 
ואם בריטניה תתרחק , תעבור הבכורה לפאריס או לפרנקפורט . התעשיינים רוצים 
לייצר על פי תקנים אירופיים ; מטבע אירופי אחד נראה בעיניהם הגיוני ונוח , 
וודאי אינם רוצים במטבע נפרד לעומת 11 מדינות שבכולן ישלטו אותם תנאי שוק 
ואותו כסף . בכל זאת תמכה בה כל המפלגה בגלל הצלחותיה בשלוש מערכות בחירות 
ובגלל ההישגים הניכרים שהיו לה בעבר . באנגליה ראש הממשלה ממנה את השרים 
והוא המפטר אותם . תאצר , נוסף על היותה חדורת תחושה שהיא צודקת , שלטה 
בצורה אוטוקרטית . לפני ארבע שנים , למשל , החליטה על פתרון כלשהו למשבר 
של חברת מסוקים אחת . שר ההגנה אז , מייקל הזלטיין , ניסה לשכנע אותה 
שדרוש פתרון אחר , אך היא דחתה את ההצעה . הזלטיין עזב את ישיבת הממשלה 
באמצע . לפי גרסתו , מפני שהביאה סיכום של דיון על הנושא , והדיון כלל 
לא התקיים . קפמאבינואם המדובר בסוסים הרי מאז היה הזלטיין לסוס טרויאני 
במפלגתה , ובסופו של דבר הביא לתבוסתה של תאצר . הוא יצא לספסלים האחוריים 
של בית - הנבחרים וטיפח בשקט ובשקדנות את קשריו עם סניפי המפלגה . לא היה 
כמעט סניף שלא נאם בו בארבע השנים האחרונות . לא היה מועדון שמרנים אחד 
המרכיבים הבסיסיים של המפלגה שלא הופיע בו וסעד עם חבריו . כך למד להבין 
את נקודות התורפה , שהעלו את המפלגה המתחרה ליתרון של % 51 בסקרי דעת הקהל . 
כבר לפני שנתיים הזהיר מפני הטלת מס הגולגולת , וגם לא הצביע בעדו בפרלמנט . 
הוא סבור , שעל הממשלה לתכנן ולפתח את שיקום שכונות העוני . הוא בעד הכוונה 
ממשלתית של החינוך , ואם צריך גם באמצעים ממלכתיים . הוא בעד מחקר ופיתוח 
תעשייתי בסיוע ממשלתי ויתר שיתוף פעולה בין בריטניה לאירופה . מבין השניים 
האחרים , שהם עדיין חברים בממשלת תאצר , גון מייגור נחשב למועמד האהוד 
יותר על מחנה הימין . בעניינים כלכליים אוזניו כרויות למשאלות הסיטי " . 
בעניינים חברתיים הוא נוטה קצת יותר לצדו של הזלטיין . בגלל אירופה נוצרו 
סדקים בוועידת השמרנים כבר לפני כמה שבועות . במקום הופעה מאוחדת מאחורי 
המנהיגה , שאלו רבים בחצי פה מתי כבר תפרוש . התכונות הנדרשות כדי לכבוש 
מבצר אינן אותן התכונות הדרושות כדי להחזיק בו ולפתח אותו , אמרו . המבצר 
נכבש כבר ב9791 , אבל לגברת הברזל יש אופי של כובשת , ואין היא יודעת 
לשנות טקטיקה . עתה ניצבת המפלגה בפני בעיה קשה . ברור , שעם תאצר לא היו 
זוכים בבחירות הבאות , שיתקיימו לכל המאוחר בעוד שנה וחצי . אם תעדיף 
המפלגה את הרד , יהיה זה המשך הקו , וכך יתפרש הדבר , כמובן , אצל הבוחרים . 
הגם שבענייני אירופה דעתו , וגם דעתו של גון מייגור , קרובה לדעותיו 
של הזלטיין יותר מאשר לדעות של תאצר . ואילו מייגור , על פי התומכים בו , 
נחשב מועמד של הימין יותר ממועמד של האמצע או של המחנה המתון . לימין אין 
רוב מוחלט במפלגה השמרנית , לא כל שכן אצל ציבור הבוחרים . לזכותו של הזלטיין 
עומדות תוצאות סקרי דעת הקהל , המנבאות ניצחון לשמרנים אם הוא יעמוד בראשם . 
זה יקבע ברמה האישית את גורלם של רבים מבין חברי הפרלמנט . העיתונות הבריטית 
עוסקת עתה בהערכת עידן תאצר וכותבת לה הספדים . עדיין לא ברור מה תעשה אחרי 
שתעזוב את הבית ברחוב דאונינג 01 , המגורים הרשמיים של ראש הממשלה , ותעבור 
לרובע דאליץ בלונדון , שם קנתה בית לפני כמה שנים . מובטח לה , כמובן , 
תואר של בארונית , לפחות , ומקום מושב בבית - הלורדים . אבל אין להניח 
שתאצר תרצה לעזוב את בית - הנבחרים בלי להירתם לפחות עוד פעם אחת למערכת 
הבחירות הצפויה . מכל מקום , מקומה בהיסטוריה מובטח כראש הממשלה הגדול 
ביותר שהיה לבריטניה במאה הזאת בימי שלום . חבל שאחרים הכירו זמן רב לפניה 
שבעצם עבר זמנה , דבר שהביא לכך שכהונתה מסתיימת בצורה דרמטית וצורמת . 
