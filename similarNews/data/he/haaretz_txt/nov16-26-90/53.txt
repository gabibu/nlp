הנפגעות העיקריות מן העלייה התלולה בשערי הנפט מאז פרוץ המשבר בכוויית בתחילת 
אוגוסט השנה הן חברות תעופה , שמרכיב הדלק הסילוני בסך כל עלויותיהן משמעותי 
למדי . במחירים הרווחים היום , מתנקזים כ%33 מכלל ההוצאות של חברות תעופה 
לסעיף הדלק , בהשוואה ל%51 ( % 02 באל - על ) בטרם התחילו מחירי הנפט הגולמי 
ומוצריו לנסוק למרומים . לדברי נחמן קליימן , דובר חברת אל על , מתבטאת 
עלייה ( או ירידה ) בשיעור של סנט אחד לגלון דלק סילוני , בתוספת ( או 
בחיסכון ) של כמיליון דולר בשנה בתקציבה של אל - על . מכאן שעלייה ממוצעת 
של 0809 סנט לגלון , כזו שאירעה בעת האחרונה , עשוייה להסתכם בהוצאה שנתית 
נוספת של 0809 מיליון דולר בסעיף הדלק סכום נכבד למדי במאזנה של חברה . 
העלייה בשערי הדלקים למיניהם פגעה יותר בצרכניהם של מוצרי הלוואי של הנפט 
הגולמי ( כשמן חימום , בנזין ודלק סילוני ) מאשר בצרכניו של הנפט הגולמי 
עצמו . כשהוכפלו מחירי הנפט הגולמי מ02 ל04 דולר לחבית ( בעת כתיבת שורות 
אלה , נסחר הנפט הגולמי ב23 דולר לחבית ) , עלה מחיר הדלק הסילוני לשימוש 
מטוסים פי 35 . 3 : מ0405 סנט לגלון ( 24 גלון לחבית ) ל041051 סנט לגלון ; 
זאת בגין הביקוש הגואה לדלק סילוני , על רקע היערכותם של חילות האו"ם במפרץ . 
כששוקי הנפט רגועים או מצויים במגמת ירידה , יכולות חברות תעופה לכלכל את 
מדיניות הצטיידותן בשלווה , ולהסתפק ברכישות אקראיות בשוקי הספוט ( השווקים 
המזדמנים למסירה מיידית , הפזורים במרכזים אחדים בעולם ) , בהתאם לצרכיהן 
השוטפים . כשמסתמנת מגמת עלייה במחירים , וצוברת תאוצה , כפי שאירע מאז 
אוגוסט , שומה על חברות תעופה לעיין בחלופות הבאות : התעלמות מוחלטת מהמתרחש 
בשווקים והצטיידות לסירוגין בשוקי הספוט , כמנהגן בשווקים יציבים או נופלים . 
משמעותה של מדיניות בת - יענה זו : נטילת סיכון מודע ונכונות לשאת במלוא 
עלויות ההתייקרויות , חדות ככל שיהיו . בכך מפקירות חברות תעופה את גורלן 
( ובעקיפין , את גורלם של לקוחותיהם ) לחסדיהם של השווקים , שאין לאיש 
שליטה על כיוונם . הצטיידות - יתר בשוקי הספוט . במקום להסתפק במלאי שיספיק 
לשלושה שבועות , למשל , יאגרו החברות מלאי שיספיק לשלושה חודשים . פתרון 
זה לוקה בלפחות ארבע מגרעות : מחסניהן של חברות תעופה ( או מדינות ) אינם 
גדולים דיים כדי לאגור דלק כאוות נפשן . אפילו עומד לרשותן של חברות תעופה 
נפח קיבול לא מוגבל , כרוכה אגירת נפט בכמויות חריגות בהוצאות נלוות מעיקות , 
כגון ביטוח , הובלה , בלאי ותחזוקה . רכישת דלק פיסי , בתנאי השוק הקיימים , 
מחייבת תשלום לאלתר לספקים . פירוש הדבר הצטמקות תזרים המזומנים של החברות 
ואובדן הכנסה מריבית ( או חובת ריבית לבנקים , האמורים להידרש למימון הרכישות 
המוגברות ) . ( חשוב מכל ) : טעות בעיתוי . חברת תעופה המצטיידת במלאי 
דלק שיספיק לתקופות ארוכות יחסית , חושפת את עצמה במודע לאפשרות שבמרוצתה 
של תקופת הצבירה המואצת , יירדו מחירי הדלק . בתרחיש כזה , עלולה החברה 
לצאת קרחת מכל העברים , שכן מלבד שלוש המגרעות לעיל , עשויות להיוותר במאגריה 
כמויות דלק שנרכשו במחירי שיא , שמוטב היה לו נרכשו בזול , במועד מאוחר 
יותר . קפידבין במקום לרכוש דלק בשוק הספוט הפיסי , יכולות חברות תעופה 
להתכסות בשווקים העתידיים הגם שבהיעדר שוק עתידי ראוי לשמו לדלק סילוני , 
חייבת התכסות זו להיעשות בעקיפין , בשוק הבנזין או בשוק שמן החימום . כמו 
כן הן יכולות לתחום מראש את עלויות צריכתן המשוערת על - ידי רכישת אופציות - 
קנייה עלותם של אלה עשוייה להגיע ל%3 מערך החוזה . עקרונית , עדיפה דרך 
הצטיידות זו מרכישות ישירות בשוק הספוט , שכן יש בה כדי לפטור את החברות 
מבעיות אחסון וביטוח לפרקי זמן ארוכים יחסית , וכן מתשלום מיידי של מלוא 
תמורת הרכישה , המתחייב מקנייה ישירה בשוקי הספוט . בפעילות בשווקים עתידיים , 
די בהפקדה של כ%01 מערך החוזה הנרכש ( או הנמכר בחסר ) . בדומה לתרחיש 
השני לעיל , אורבת גם כאן לחברות תעופה מכשלת העיתוי השגוי . יתר על כן , 
בהיות חברות תעופה לא מעטות בבעלות ממשלתית , כבולות ידיהן באזיקי איסורים , 
המונעים מהן לפעול בשוקי אופציות ובשווקים עתידיים . אשר לחברות תעופה 
שאינן מנועות לפעול בשווקים אלה , תדיר הן חוטאות בהתמקדות יתירה במחיריו 
העכשוויים של דלק סילוני ומתעלמות מתנודות במרווחים שבין מחיר הנפט הגולמי 
למחירי מוצריו . דומה שהמעוף , התושייה ומהירות התגובה , המאפיינים את 
פעילותן בשחקים , נעדרים מתכנונו האסטרטגי של מערך הצטיידותן עלי אדמות . 
בזמנים כתיקונם , משקף הפער בין מחיריו של הנפט הגולמי למחיריהם של מוצריו 
את עלות תהליך הזיקוק , ונע , בשמן חימום , בין 5 ל21 סנט לגלון מעל מחיר 
הנפט הגולמי . כשחורג הפער בין מחירי שמן החימום למחירי הנפט הגולמי משיעורים 
אלה , כפי שקרה בחודשים האחרונים , סביר לצפות שבמוקדם או במאוחר ישוב 
ויצטמק למימדיו הנורמליים . כדי שיחזור הפער לקדמותו , די שישפלו מחיריהם 
של שני המוצרים , כשהירידה במחירי שמן החימום תלולה מן הירידה במחירי הנפט 
הגולמי ; או שיישארו מחירי שמן החימום ברמתם , בעוד מחירי הנפט הגולמי 
יעלו ; או שיעלו מחירי הנפט הגולמי בשיעור יותר חד משיעלו מחירי מוצריו . 
הדרך המתבקשת לניטרול סיכונים , שמשום מה אינה זוכה לתשומת הלב שהיא ראויה 
לה , כרוכה בקשירת עסקות מקבילות . עסקות אלה מתבייתות אל רמת המרווח בין 
מחירי הנפט הגולמי למחיריהם של שניים ממוצרי הלוואי שלו : בנזין ושמן חימום . 
הגורם היחיד המנחה את יעדן של עסקות מקבילות הוא שיעור התנודות בפערים בין 
מחירי הנפט למחירי מוצריו . מן הרגע בו נקשרת עסקה מקבילה , כלל אין חשיבות 
לרמות המחירים הפרטניות של המוצרים הנסחרים , יהיו גבוהות או נמוכות ככל 
שיהיו . מגוון העסקות המקבילות הנקשרות בשוקי הנפט עצום . השגורות ביותר 
הן : ביחס 211 ( חוזה בנזין וחוזה שמן חימום כנגד 2 חוזי נפט גולמי ) ; 
ביחס 321 וביחס 532 . בנסיבות כאלה השוררות בחודשים האחרונים , עשוי 
מבט על כלל שוקי הדלק להביא יותר תועלת מאשר התרכזות בלעדית בשוק הדלק הסילוני . 
לו הייתי חברת תעופה , הייתי מצטייד במבט מקיף כזה . 
