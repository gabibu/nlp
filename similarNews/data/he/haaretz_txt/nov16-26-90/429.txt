ק"ם צפונית מזרחית מסלוניקי , תעלה למשטח הדשא נבחרת הכדורגל האולימפית 
של ישראל אולי אחת הנבחרות האלמוניות בתולדות הכדורגל הישראלי . יהיה זה 
הצעד הישראלי הראשון בדרך הארוכה המובילה לטורניר הגמר של אולימפיאדת ברצלונה 
2991 . כעבור 09 דקות יתברר אם שחקני הנבחרת הזו ימשיכו להיות אלמוניים 
או שבאחת יהיו לכוכבי תקשורת . הופעה מוצלחת ביוון תהיה מיקדמה רבת סיכוי 
להתמודד על כרטיס ההופעה בטורניר הגמר באולימפיאדת ברצלונה ; הופעה מוצלחת 
תעמיד את הנבחרת האולימפית בזרקורי התקשורת ושחקניה יהנו מעניין ציבורי רב ; 
הופעה מוצלחת תעמיד שוב את הכדורגל הישראלי במוקד העניין הספורטיווי הלאומי . 
ומי כמו אנשי הכדורגל יודע , שכאשר ההמונים מריחים סיכוי , מיד מתפתחת 
בישראל היסטריה חסרת מעצורים . פתיחה מוצלחת היום ביוון תהיה אות להתעניינות 
עצומה , בדיוק כפי שזכתה לה הנבחרת הלאומית לפני שנה ושנתיים , כאשר התמודדה 
עם אוסטרליה ועם קולומביה על הכרטיס למונדיאל . ואם חלילה תפתח היום הנבחרת 
האולימפית ברגל שמאל את מאבקיה , מי בכלל יתעניין במשחקיה הנותרים נגד קפריסין 
ושוודיה ; פתיחה ברגל שמאל תשאיר את הנבחרת הזו לגורלה , והיא תהיה חלק 
מעולם הדממה . הדרך הארוכה לאולימפיאדה בברצלונה מתחילה היום בקסאנתי . 
09 דקות שאחריהן תבוא ההיסטריה או הדממה . בספורט מעולם לא אהבנו דממה . 
