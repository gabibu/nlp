מיליון ש"ח מסתמן ברשות שדות התעופה . נודע , כי על סמך נתון זה סירבה 
אתמול ההנהלה להיענות לכל תביעות העובדים במו"ם על הסכם עבודה חדש . מנכ"ל 
רשות שדות התעופה , ברוך לוי , מינה ועדה מיוחדת שמתפקידה יהיה לקבוע מקורות 
נוספים לחיסכון בהוצאות הקבועות והמשתנות , בנוסף להקטנה המשמעותית בהוצאות , 
באמצעות הפסקת עבודתם של 892 עובדים זמניים . מחר תדווח ההנהלה לפורום 
ראשי ועדות מועצת המנהלים על מצבה הפיננסי של רשות שדות התעופה , ועל האמצעים 
שנקטה להתמודדות עם הנושא . המו"ם עם נציגי העובדים התמקד בהחלת הסכם העבודה 
שהושג במשק על עובדי רשות שדות התעופה . נציגי העובדים דורשים תוספות שכר 
במקביל להעלאת פריון העבודה . הם גם תובעים להכניס " תיקונים קוסמטיים 
שנועדו לתקן עיוותים " , הקשורים לרווחת העובדים ותנאי העסקתם . הנהלת רשות 
שדות התעופה החליטה להקפיא בשלב זה חלק מתוכניות ההצטיידות והפיתוח לשנה 
הנוכחית , ולדחות את ביצוען לשנה הבאה . 
