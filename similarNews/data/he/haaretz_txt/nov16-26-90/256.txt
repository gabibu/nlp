חלק ניכר מזמנו לניהול קרב על כבודו . להלן השתלשלות חלקית בלבד של האירועים : 
ביום שני שעבר , כשהרצוג נפגש בטוקיו עם מזכ"ל האו"ם , והשיג פריצת דרך 
בעניין הפשרה , שלפיה תסכים ישראל לשליח מטעם האו"ם ובתמורה תפעל ארה"ב 
למניעת כינוס המדינות החתומות על אמנת זנווה דיווח לוי בוועדת החוץ והביטחון 
של הכנסת על הפשרה כעניין מוגמר . הוא הדגיש בהטעמה , ש , השגריר בוואשינגטון , 
ו , השגריר בניו - יורק , פועלים על פי הנחייתו . יום קודם לכן נשאל 
לוי בישיבת הממשלה , לנוכח הכותרות בעיתונים של יום ראשון , מי אחראי להדלפה , 
שהאמריקאים לא יפעלו להטיל וטו על החלטת מועצת הביטחון . לוי ענה : " מישהו 
מתהדר בנוצות לא לו " . אמר ולא פירש . היו מי שהבינו , שהיתה זאת אולי 
הערה המכוונת לשובל , שזקף לזכותו מהלך משותף עם , תת מזכיר המדינה , 
אשר התחיל כבר קודם לכן ארידור עם שגריר ארה"ב באו"ם , . בלקסיקון הפנימי 
של משרד החוץ נחשב ארידור לאיש של לוי בארצות הברית , ואילו שובל הוא האיש 
של ו . לאחר הפגישה עם דה קוויאר נפגש הרצוג בטוקיו עם סגן נשיא ארה"ב , 
ועשה בכך עוד צעד להתיר את הקשרים שהסתבכו באחרונה עם הממשל . אבל כאן נמשכו 
חילופי הדברים בסוגיית הכבוד . כשהקשיב לוי ביום רביעי שעבר , בישיבת ועדת 
שרים לענייני ביטחון , לדיווח של בעניין השיחות עם ארה"ב על סיוע החוץ , 
אמר : " לא יפה לגנוב את כל הגלורי לשר הביטחון . ההצלחה היא של ממשלת 
ישראל ושלי " . בשיחות שניהל לוי בארצות הברית לפני חודש וחצי עם שר החוץ 
הוזכרה , בין השאר , שיחת הטלפון המפורסמת בשעה שש וחצי בבוקר בין , 
תת שר ההגנה האמריקאי , לעברי ; שיחה שהודלפה לתקשורת . " אני צילצלתי ? 
" שאל לוי את בייקר , כששר החוץ האמריקאי סיפר על השיחה בלי להזכיר שמות . 
בייקר הבהיר מיד למי היתה הכוונה , ולוי הבטיח אז ששר החוץ יקבל את כל 
התשובות שלהן הוא זקוק . עברי כועס עדיין על אותה הדלפה , שבינתיים התברר 
כי לא יצאה מחוגי לוי דווקא . בינתיים המהלך עם האמריקאים בעניין השליח לא 
הסתיים , ובמשרד החוץ אומרים , שעוד מוקדם לקשור כתרים למי שבאמת חילץ , 
אם בכלל , את ישראל מהחלטה קשה במועצת הביטחון : האם היה זה הצמד ארידור - 
פיקרינג , או שובל - איגלברגר , או לוי , או הרצוג . על כל פנים , הדרך 
למעורבותו המדינית של הנשיא הרצוג נסללה כבר ביום רביעי לפני שבועיים , 
כשיצחק שמיר , ראש הממשלה , ו , יו"ר הכנסת , הגיעו למשכן הנשיא כדי 
להיפרד מהרצוג לפני צאתו ליפאן . הרצוג החליט , שהפעם הוא מוותר על טקס 
פרידה ממלכתי וינצל את הפרידה המצומצמת כדי לדון עם ראש הממשלה במה יוכל 
להיות לעזר בנושא המדיני . כיוון שהפגישה עם דה קוויאר כבר נקבעה , נתן 
לו שמיר הנחיות כלליות למשא ומתן דיפלומטי . כשטילפן הרצוג לשמיר לדווח 
על השיחה , קיבל ממנו אור ירוק להמשיך . את האו"ם הרצוג מכיר היטב , ובמצב 
של כמעט נתק התחייבה התערבות שלו בלא דיחוי , מסבירים בלשכת הנשיא . היום 
יוצא הרצוג מלוס אנגלס לניו - יורק , ומחרתיים צפויה לו פגישה נוספת עם 
דה קוויאר , לראות מה התקדם מאז שיחתם בשבוע שעבר בטוקיו ואיך אפשר לסגור 
את הקצוות של המהלך שהחל אז . 
