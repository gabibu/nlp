, הכריז לפני זמן מה כי אש"ף על כל שלוחותיו מעביר לשטחים כמיליון דולר 
ליום , כלומר כ053 מיליון דולר לשנה . מילחם אחראי באש " ף ל"מחלקת השטחים 
הכבושים " , וגם אם הגזים , אין לאיש ספק שהתקציבים המועברים מחו"ל למוסדות 
וליחידים בשטחים דומים בהיקפם לתקציב השנתי של הממשל הישראלי העומד על כ006 
מיליון שקל . עד לימים האחרונים המשיכו הכספים הללו להגיע פחות או יותר 
כסדרם , אבל הכל יודעים שכך זה לא יימשך . רבים צופים משבר כלכלי חריף 
ביותר בגדה המערבית ובעזה כבר בשבועות הקרובים , שמקורו בירידת ההכנסות 
מהעבודה בישראל בשל עולי ברית המועצות והמתח הביטחוני , מצד אחד , ובגלל 
מה שמכונה " המצור הכלכלי " שמטילות סעודיה ונסיכויות המפרץ על אש"ף , 
מן הצד האחר . ירידה בהכנסות מעבודה בישראל מורגשת היטב בשטחים בימים אלה . 
הממשל הישראלי מתכנן עתה לחסום את אפשרות העבודה בישראל בפני אלפים רבים 
של בעלי עבר ביטחוני ופלילי . לפי ההערכות כך יצטמצם בקרוב מספר הערבים 
מהשטחים העובדים בישראל ב%03 לערך . המשמעות הכספית של הצעדים הללו היא 
הצטמצמות של כ053 מיליון שקל מכלל כמיליארד שקל שמשתכרים מדי שנה פועלי השטחים 
במשק הישראלי . בשנים עברו , כאשר לא נמצאה עבודה בישראל , פנו תושבי הגדה 
ועזה מזרחה , ומצאו עבודה בירדן ובמדינות הנפט . היו שמצאו דרך להגדיל 
יצוא ( חקלאי בעיקר ) מהשטחים לירדן , אולם מקור ההכנסה החשוב ביותר שהתפתח 
בשטחים היה סיוע כספי ניכר מהעולם הערבי באמצעות אש"ף . המקורות הללו חסומים 
עתה . סעודיה מפעילה לחץ כלכלי כבד על ירדן . לא רק מכירת הנפט וההקצבות 
הכספיות פסקו ; הסעודים ונסיכויות המפרץ חדלו לקנות תוצרת ירדנית . בשווקי 
רבת - עמון הצטברו כמויות ענק של תוצרת חקלאית , והמחירים ירדו לשפל חסר - 
תקדים . בשטחים אומרים שממילא לא כדאי לייצא לירדן , משום שערך הדינר כה 
נמוך בשנתיים האחרונות , עד שהתמורה אינה מכסה את ההוצאות . הקצבות אש"ף 
נותרו איפוא משענת כלכלית יחידה כמעט , ובכל יום , בחשש , מבררים האם 
הכספים ממשיכים להגיע . מאות מוסדות וארגונים בגדה המערבית וברצועת עזה מתקיימים 
מהקצבות אש"ף . למעשה כולם מקבלים : מוסדות חינוך , עיריות , בתי - חולים , 
מוסדות סעד , אגודות שיתופיות , עיתונים והוצאות ספרים , מכוני מחקר , 
מפעלי שיכון ובתי מלאכה . הקשר שנוצר לשם קבלת הכסף הוא בדרך כלל אישי . 
פעיל באיגוד מקצועי , מנהל מוסד או עורך עיתון פונים למכרים באש"ף ומבקשים 
סיוע . אם ההקצבה מאושרת , הדרך הבטוחה ביותר להביא את הכסף היא באמצעות 
חלפני הכספים המצויים בשפע במזרח ירושלים ובשטחים בכלל . כל מה שתושב השטחים 
צריך לעשות הוא לפתוח חשבון בנק בחו"ל . כמעט לכל משפחה יש חשבון בבנק ברבת - 
עמון , ולעתים נוח יותר לפעול באמצעות בנקים באירופה ובאמריקה . גם לחלפני 
הכספים , כמובן , יש חשבונות בנק בחו"ל . כאשר נודע לאיש , בטלפון , 
שבחשבונו הופקד כסף , הוא מורה לבנק , בדרך כלל באמצעות פקסימיליה , 
להעביר את הסכום מחשבונו לחשבון החלפן שעמו הוא קשור . החלפן מקבל הודעה 
על ההעברה שנעשתה לחשבונו , והוא משלם לאיש כאן , במזומן , ובכל מטבע 
שהאיש חפץ : בדולרים , בדינרים , או בשקלים . כל הפעולות הללו יכולות 
להתבצע תוך עשר דקות . החלפן מנכה דמי עמלה נמוכים , ולתושב השטחים יש 
הוצאות נוספות בשל שיחות הטלפון . והשיטה עובדת ביעילות רבה . הממשל הישראלי 
ניסה פעמים אחדות בעבר לקיים פיקוח על החלפנים ולבדוק את העברות הכספים . 
התברר שאין בכך טעם רב . את מה שעושה חלפן הכספים יכול לעשות כמעט כל אדם . 
לפעמים עושים זאת ערבים ישראלים ולפעמים סוחרי המטבע של הרחוב החרדי . 
אין שום צורך לסחוב מזוודות מלאות כסף בגשרי הירדן . רובו של הכסף מגיע 
בהוראות בנקאיות , ורק לעתים רחוקות במזומן דרך נמל התעופה בן - גוריון , 
שבו אין פיקוח על הכנסת מטבע זר ארצה . בדומה לרוב המערכות המונטריות של 
מדינות העולם בנויה גם המערכת הישראלית על מנגנונים המעודדים הכנסת מטבע 
זר למדינה . כאשר מדובר במוסדות גדולים כמו אוניברסיטת ביר - זית או בית 
החולים אל - מוקאסד במזרח ירושלים , הכספים מגיעים בצורה מאורגנת ושוטפת 
מקרנות בחו"ל הקשורות לאש"ף , בין אם אש"ף מקבל מהן כספים ( חברות נפט 
למשל ) או שהוא מפקיד בהן . הללו יכולות להיות קרנות אמריקאיות ואירופיות , 
קרנות של מוסדות ציבור וכנסיות , וגם קרנות של האו"ם שאש"ף מיוצג בו ויכול 
להעביר באמצעותו כספים בצורה לגיטימית . על - פי האומדנים , כמחצית מכספי 
אש"ף המגיעים לשטחים משולמת למשפחות שנפגעו עקב המאבק בישראל . כל משפחות 
האסירים והחללים מקבלות תמיכה חודשית , ולכל פצוע ממומן הטיפול הרפואי . 
גודל ההקצבות למשפחות כאלה הוא קרוב ל002 שקל לחודש . אישורים על מוות 
ופציעות מוציאים בתי החולים בשטחים , וכהוכחה למאסר משמש טופס פסק הדין 
של בית המשפט הצבאי הישראלי . הטפסים הללו נבדקים כאן , ולפיהם מועברות 
הוראות התשלום למשרדי אש"ף ( לרוב ברבת - עמון ) . מי שנאשם בעבירות ביטחוניות 
שוכר עורך דין על חשבון אש"ף , ומקבל לשם כך סכום קטן יחסית של 005 שקל . 
בצורה דומה משלם אש"ף פיצויים למשפחות שבתיהן נהרסו , ומממן את רוב מוסדות 
הסעד בשטחים המטפלים במשפחות שנפגעו . רק בהוצאה אחת מסרב אש"ף להכיר : 
תשלום קנסות לממשל הישראלי . בוויכוח שהתנהל בנושא זה אמרו פעילי אש"ף , 
שכיסוי תשלום הקנסות יביא לכך שישראל תאמץ לה שיטה של מימון קופת הכיבוש 
מכספי אש"ף . בממסד הכספי של אש"ף התחוללה שורת שינויים בשנים האחרונות . 
עיקר בסיסו נקבע אחרי הסכמי קמף - דייוויד ב8791 . ועידת הפסגה הערבית 
בבגדד קבעה אז כי מדינות הנפט יעבירו לירדן ולאשף מדי שנה 051 מיליון דולר . 
עוד נקבע שמדינות הנפט ינכו 7 אחוזים משכרם של הפלשתינאים העובדים אצלם , 
וסכום זה יועבר לאש"ף . לצורך חלוקת הכסף הוקמה ועדה משותפת לירדן ולאש"ף 
שמשרדיה ברבת - עמון . חלק מהכספים הללו יועדו לרצועת עזה ולראשונה גם לערביי 
ישראל . באש"ף היו היסוסים רבים האם להקציב כסף גם לערביי ישראל , ורק 
אחרי אירועי יום האדמה הראשון ב6791 קיבלו ערביי ישראל מעמד לגיטימי כחלק 
מהעם הפלשתינאי הראוי גם הוא לסיוע כספי . למעשה החלו ערבים ישראלים לקבל 
הקצבות לא - ישירות מאש"ף רק כמה שנים לאחר מכן . בשנים הראשונות לפעולתה 
עד מלחמת לבנון פעלה הוועדה המשותפת ברבת - עמון בתנופה רבה . ניתנו הקצבות 
גדולות למוסדות בשטחים , למפעלי שיכון ופיתוח . אולם כבר מההתחלה לא עמדו 
מדינות הנפט בהתחייבויותיהן . בראשית שנות ה08 , כאשר מחירי הנפט בעולם 
החלו לרדת , נתקעו חלק מהפרויקטים בשטחים . כך נעצרו באמצע הבנייה שכונות 
מגורים גדולות ליד טול - כרם , רמאללה וסמוך למחנה בלאטה בשכם . גם המבנים 
החדשים לעיריות אל - בירה וענבתא עומדים מאז בלא שהושלמו . לרשויות הישראליות 
התברר שאין כל אפשרות לחסום את העברות הכספים , ולכן ניסו להילחם בתופעה 
בכך שבמשך תקופה ארוכה עיכבו מתן רשיונות להקמת פרויקטים שונים . ראש עיריית 
חלחול , מוחמד מילחם , התרוצץ יותר משנתיים ( עד שגורש ) מבלי שהצליח 
לקבל רשיון לבנות שוק חדש בעיירה . עבודת הוועדה המשותפת השתבשה בתחילת 6891 
עקב הקרע בין ירדן לאש"ף . הלימודים בביר - זית , למשל , הופסקו אז לכמה 
חודשים בשל חוסר תקציב . ממשלת ירדן הכריזה באביב אותה שנה על תוכנית פיתוח 
גרנדיוזית לחמש שנים , שבמסגרתה היו צריכים להשקיע בשטחים יותר ממיליארד 
דולר . את הכסף ביקשה ירדן לגייס ממדינות הנפט ומארצות הברית . בפועל לא 
יצא מהתוכנית מאומה , ומה שנותר ממנה כיום הם ארבעת סניפי בנק קהיר - עמאן 
שנפתחו אז בגדה המערבית . סניפים אלה משמשים מאז צינור להעברת כספי ירדן 
למוס - קפתמונה1 , 21פדות ההקדש המוסלמי ולתשלום הפנסיה לעובדי המדינה הירדנים 
שפרשו לגמלאות . הוועדה המשותפת חידשה לאחר מכן את עבודתה , והיא פעלה 
לסירוגין עד שהפסיקה להתכנס רשמית בתחילת 9891 . בתוך כך גדלו העברות הכספים 
לשטחים מקרנות של ארגונים שונים באש"ף . כל ארגון דואג לאנשיו : הפת"ח , 
החזית העממית , הקומוניסטים , החזית הדמוקרטית . מקפידים במיוחד על התשלומים 
למשפחות הנפגעים , ובניגוד לשמועות מקובל על רבים בשטחים שמערכת זו מתנהלת 
בניקיון כפיים יחסי . הארגונים השונים הקימו כ03 משרדי עיתונות ויחסי ציבור 
שפרחו בימי האינתיפאדה . מדי פעם מתקבלות הוראות מחו"ל להפסיק פעולה של 
מוסד זה או אחר , ולפעמים מחליטים שירותי הביטחון הישראלים לסגור מוסד מסוים . 
כך למשל קיבל בימים אלה אברהים קרעין ממזרח ירושלים הודעה שלא יקבל סיוע 
כספי להוצאת ספרים חדשה שהקים , ובנצרת נמסר צו למשורר הוותיק מישל חדאד , 
האוסר עליו להדפיס ביטאון שהחל להוציא לאור . על פי רמזים בביטאון זה 
הוא קיבל תמיכה מהחזית העממית . מלבד הכספים הללו , שמקורם במישרין באש"ף , 
מגיעים לשטחים ולערביי ישראל גם כספים פלשתינאיים שאין עליהם חותם ברור 
של אש"ף . עוד בראשית שנות ה08 הקימו אנשי עסקים פלשתינאים בארצות הברית 
שתי קרנות בעלות שמות שצלצולם מוכר . הראשונה נקראה " המגבית הפלשתינאית 
המאוחדת " והשנייה " קרן ירושלים " . ברקע הקמתן עמד איש כספים ראשון במעלה 
של אש"ף , גוואד גוציין , המתגורר בדרך כלל באבו - דאבי . בארגון שתי 
הקרנות בוואשינגטון עסק הפרופסור יליד יפו הישאם שראבי . בעקבות פעילות זו 
הקימו אישים נוספים ד"ר ווליד קמחאווי ( שגורש בשעתו משכם ) , ד"ר מוחמד 
תרבוש , מוניב אל - מצרי , חסים סבאג ( ממשפחה עתירת ממון מחיפה ) ואחרים 
קרן חדשה וגדולה שמרכזה באירופה . בראש פעילי הקרן עמד עבד אל - מגיד שומאן , 
יו"ר ה"בנק הערבי " . מוצאה של משפחת שומאן הוא מהכפר בית - חנינא במזרח 
ירושלים , וכבר בשנות המנדט הבריטי בלט אבי המשפחה , עבד אל - חמיד שומאן , 
כבנקאי הערבי החשוב ביותר בארץ . מרכז עסקי הבנק עבר ב8491 לרבת - עמון , 
ובני המשפחה תרמו לאש"ף מיום הקמתו . הקרן החלה לפעול בקנה מידה גדול אחרי 
מלחמת לבנון , במטרה לשמור על המערכת החברתית והתרבותית הפלשתינאית שעלולה 
היתה להתמוטט לאחר הרס המרכז הפלשתינאי בביירות וגירוש אש"ף מלבנון . לקרן , 
שנקראה " קרן הרווחה " , נתרמו 001 מיליון דולר . כמנהלה מונה גורג עבד , 
ומשרדיה הם בזנווה . ראשיה הכריזו שמטרות הקרן אינן פוליטיות , ובמשך 
השנים האחרונות היא העבירה את רווחיה למאות מוסדות חינוך , תרבות , בריאות 
ורווחה בשטחים ובישראל . בשל אופיה הלא - פוליטי לכאורה החלו מוסדות ערביים - 
ישראליים לפנות אליה בגלוי ולקבל תמיכות ניכרות . מרפאות , גני - ילדים , 
להקות מחול ותיאטרון ומועדונים בגליל ובמשולש קיבלו כספים מ"קרן הרווחה " 
הפלשתינאית , עד שגורמי ביטחון בישראל החלו לחשוד שבאמצעות כספים אלה נקשרים 
ערביי ישראל לאש"ף . לפני כשנה הכין משרד המשפטים הצעת חוק שכוונה נגד הקרן , 
ונאמר בה שאפשר יהיה להחרים כספים ורכוש שהגיעו מ"ארגון עוין " . בדיונים 
בוועדות הכנסת לא נמצא נוסח הולם , והחוק החדש נקבר לפי שעה . באמצעות הכספים 
הללו , הנאמדים כאמור ביותר מ003 מיליון דולר לשנה , בנו הפלשתינאים ( 
קרי אש"ף ) מערכת חברתית - כלכלית רבת עוצמה בגדה המערבית ובעזה . מערכת 
זו פועלת במקביל למערכות של הממשל הישראלי ושל סוכנות הסעד והתעסוקה של האו"ם 
( אונר"א ) . לעתים הן משלימות זו את זו . בעוד הממשל הישראלי ואונר"א 
מקדישים את רוב תקציביהם לאחזקת הקיים , לתשלום משכורות המורים , עובדי 
בתי החולים ושאר השירותים , כספי אש"ף מוקדשים בחלקם הגדול לפיתוח . בכספים 
אלה הוקמו רוב המכללות והאוניברסיטאות בשטחים ומבנים לעיריות והתרחב הפיתוח 
העירוני . בכספי אש"ף נוסדו מכוני מחקר , ניתנו סובסידיות לבנייה פרטית , 
להקמת מפעלים ועוד . לממשל הישראלי ולאונר"א לא היו כמעט תקציבי פיתוח . 
לפני כחודש נמסר מהנהגת אש"ף כי כספי הארגון אוזלים והולכים , ולכן קוצצו 
תקציבי המחלקות השונות ב%03 . הקיצוץ לא חל בשלב זה על הכספים המועברים 
לשטחים וללבנון . אבל המשך המשבר במפרץ מבשר לאש"ף אך רעות . פיקדונות 
פלשתינאים שהוחזקו בדינרים כווייתיים נשחקו עד שהם כמעט חסרי ערך , וההקצבות 
ממדינות הנפט פסקו . בביטאוני אש"ף נקראת לוב למלא את החסר . ספק רב אם 
הקריאה תיענה . קיצוץ בכספים המגיעים מאש"ף , יחד עם ירידה בהכנסות מעבודה 
בישראל , עלולים להמיט על מיליון וחצי תושבי השטחים אסון כלכלי שדוגמתו 
לא ידעו זה עשרות שנים . 
