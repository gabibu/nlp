עמיר מקוב , המנכ"ל לשעבר של חברת סונול , מארגן בימים אלה קבוצת משקיעים 
המבקשים לרכוש את השליטה בחברת מוצרי הניקיון פזכים . הקבוצה מורכבת מאנשי 
עסקים מקומיים . כבר לפני שבועות אחדים העביר מקוב לבעלי השליטה בפזכים את 
הצעת הרכישה , הכוללת גם את המחיר . מקוב עצמו יחזיק נתח ממניות פזכים . 
חברת פזכים נשלטת על - ידי חברת פז השקעות ( % 62 ) , משפחת בן - אמוץ 
( % 73 ) ומשפחת פרופר ( % 73 ) . בעלי השליטה בחברה קיבלו בעבר הצעות 
אחדות למכירת החברה , אך סכסוכים ביניהם מנעו את הוצאת העסקה אל הפועל . 
עד כמה קשה מצבה של החברה , תעיד החלטתה של חברת הנפט פז למכור את פז - 
השקעות ולוותר תוך כדי כך על אחזקותיה בפזכים . בין הגורמים שהגישו בעבר 
הצעות לקניית פזכים היו אגן כימיקלים ודשנים וחומרים כימיים . גורמים אלה 
נסוגו לאחר שהתברר להם כי את עסקת הקנייה יהיה קשה מאוד להוציא אל הפועל . 
פזכים עוסקת בייצור ושיווק חומרי ניקוי והדברה . בחודשים האחרונים עוברת 
על החברה תקופה קשה , והסכסוכים בין בעלי השליטה עוצרים את תנופת הפיתוח 
בה . אם לא די בכל אלה , פורסמו בימים האחרונים בעיתונות טענות כי בעיות 
בטיחות בחברה גרמו להעלאת רמת התחלואה בקרב העובדים . 
