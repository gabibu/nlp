קופנהגן ( מיוחד ל"הארץ " ) . חברת התעופה הסקנדינווית ס - א - ס מסרה 
על ביטול קו הטיסה הסדיר בין קופנהגן לקהיר החל מה3 בדצמבר . הנימוק : 
הקו אינו רווחי אין נוסעים מסקנדינוויה למצרים . בראשית חודש נובמבר הגיע 
לסקנדינוויה שר התיירות המצרי בניסיון אחרון למנוע את הפסקת קו הטיסה לקהיר . 
לדבריו , שורר כיום משבר חריף ביותר בענף התיירות בעונה שבין דצמבר לאפריל 
1991 . בנובמבר בוטלו מעשית מרבית טיסות השכר בין סקנדינוויה למצרים . לעומת 
זאת , ס - א - ס מצליחה לקיים שלוש טיסות שבועיות סדירות בין קופנהגן לתל - 
אביב , בעוד חברת אל - על אולצה בשל מחסור בנוסעים לקיים רק שתי טיסות שבועיות , 
מהן טיסות " טרמף " , האוספות נוסעים מיעדים אחרים בדרך לישראל , ובכך 
מאריכות את זמן הטיסה בין קופנהגן לנמל התעופה בן - גוריון . להצלחת ס - 
א - ס לקיים טיסות לישראל בהיקף דומה לזה של הקיץ האחרון , לפני פרוץ משבר 
המפרץ , לפחות ארבע סיבות : פלשתינאים מעדיפים לטוס בס - א - ס ומחרימים 
את אל על . אלפי חיילי האו"ם מפינלנד , שוודיה ונורווגיה המשרתים בגולן 
ובדרום לבנון טסים בס - א - ס לחופשות מולדת . ס - א - ס מועדפת ע"י נוסעים 
ישראלים שיעדם מדינות במזרח הרחוק . טיסת ס - א - ס אינה עוברת מעל לתחום 
אווירי ערבי . ס - א - ס מצליחה לשכנע תיירים יהודים מארה"ב ומדינות אמריקה 
הלטינית לטוס לישראל דרך קופנהגן . 
