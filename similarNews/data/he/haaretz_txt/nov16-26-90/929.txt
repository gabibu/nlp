" פרוף בן - ציון זילברפרב , יו"ר ועדת ההשקעות של קופות הגמל של בנק לאומי , 
מעריך שכמיליארד שקל מתוך נזילות כוללת של כשני מיליארד שקל של קופות הגמל , 
פנויים כיום להשקעות בעסקאות מקרקעין ונדל"ן . הוא דיבר בכנס השנתי של 
אגודת שמאי המקרקעין שנערך בסוף השבוע בים המלח . לדבריו , למרות סכומי 
הכסף הגדולים שבידי הקרנות כ05 מיליארד שקל קיימת עדיין רתיעה של מנהלי 
הקופות מהשקעה מאסיווית בענף עסקאות המקרקעין , מתוך שמרנות , העדר כלים 
וחוסר ניסיון . עם זה , המגמה הכללית היא של גידול במעורבות קופות הגמל 
בענף זה . הגידול הצפוי נובע , להערכת פרוף זילברפרב , מהצורך בגיוון 
ההשקעות של הקופות וכן מהעדר אפיקי השקעה אטרקטיוויים אחרים . השקעות מאסיוויות 
בשוק המניות והאג"ח יעלו את רמת השערים ויורידו את התשואות , ולפיכך תקטן 
האטרקטיוויות של השקעות בניירות ערך . בכנס השנתי של אגודת שמאי המקרקעין 
השתתפו מאות אנשי מקצוע מהענף . שלמה איזנברג , יו"ר מועצת המנהלים של 
ישרס , אמר בכנס שאג"ח קונצרניות הרשומות בספרי קופות הגמל וחברות הביטוח 
אינן נזילות , משום שהיצע של כמות קטנה ביותר מוריד מיידית את המחיר באחוז 
אחד . מכאן , שההשקעה באג"ח , שנראית נזילה לכאורה , אינה נזילה למעשה 
ולכן לא צריכה להיות רתיעה של קופות הגמל מהשקעה בנדל"ן עקב מגבלת הנזילות . 
