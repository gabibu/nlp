האיש אשר ידובר בו בשבוע שבו נחתם ההסכם הקואליציוני עם אגודת - ישראל הוא 
דווקא משהלה פרידמן , בן ה08 מיבנאל , היוצא למלחמת - חרמה חסרת פשרות 
נגד חסידי ברסלאב . הללו בחרו לחכות בשדות יבנאל לביאת המשיח , ובינתיים 
הם משתלטים על המושבה הגלילית . משהלה פרידמן שרואיין בכתבה של מוטי קירשנבאום , 
ביקר בירושלים רק פעם אחת , ואין לו צורך בעבודת אלילים ליד הכותל המערבי . 
את חסידי ברסלאב הוא מכנה בלהט נעורים סוס טרויאני , מתעב אותם ואת הליכותיהם , 
ואינו מסתיר את דעותיו . הוא מאמין שהם מערערים את היסודות של מושבתו , 
פוגעים באמונתו הציונית והורסים את מורשת אבותיו המייסדים שברחו מהגלות , 
אשר הוא אינו רוצה לחזור אליה . קירשנבאום , רואה לנגד עיניו ברחובות הירוקים - 
שלווים של העיירה הגלילית , את ניצני הסכסוך בין העם לעברו . אבל אין זה 
הסכסוך היחיד . יומן סוף - שבוע גדוש דיווחים מארץ רבת - סכסוכים , מלאת 
שנאה ופחד . בנצרת חוזר הסכסוך היהודי - ערבי אל המקורות : מאבק קשה בין 
נצרת - עלית קולטת העלייה , לבין הכפר הערבי אמהאל , עם כרמי הזיתים שלו 
שעומדים בסכנת הפקעה . גיל סדן רואה כאן ניגוד אינטרסים אמיתי בין צורכי 
העלייה לבין צורכי האיכרים הערבים שרגשותיהם הלאומניים - דתיים גואים . 
ריחו של יום - האדמה עומד באוויר . גם רחוק יותר , בקרב יהודי ארה"ב שורה 
אווירה קשה , כפי שמדווח יאיר שטרן מסאן - פרנסיסקו . רק בעיראק כולם שמחים 
בחלקם , וסדאם המאיים על ילדים יהודים בנשק ביולוגי וכימי , מגלה שאפשר 
לנשק , לא רק ילדים אנגלים מפוחדים , אלא גם ילדים עיראקים מאושרים ומתוכנתים . 
כך , מרגעי חסד נדירים על שפת ימה של תל - אביב בנובמבר קיצי , אנו עוברים 
אל ירון לונדון ותוכנית הבידור , שאינה טובה או גרועה מתוכניות ליל ששי 
הקודמות . דורון נשר בסטנד - אף קומדי היה אולי משתפר אילו היה עומד . והפתעה 
שלמה ניצן חוזר בפינתו , וב"נו " המפורסם שלו . נקודת זכות ליוסף בראל . 
ניצן מעודד את הרוחות , כשהוא מצטט ידיעה אופטימית כי עיראק תחסל % 89 מתושבי 
ישראל בנשק ביולוגי . ומה עם שני האחוזים הנותרים ? אלה ימותו מפחד . 
שבוע טוב ונעים לכולנו . 
