בישיבת ועדת הספורט של הכנסת הושגה אתמול הסכמה עקרונית בין מס הכנסה לאגודות 
הספורט לפריסת חובותיהן המצטברים , הנאמדים ב - 04 מיליון שקלים . החתימה 
על ההסכם תהיה ביום חמישי . מטרת ההסדר להבטיח את המשך פעילותן הסדירה של 
קבוצות הכדורגל והכדורסל . יו"ר ועדת הספורט ח"ך מיכה גולדמן יעמוד בראש 
הצוות שיגבש את ההסדר . הצוות יורכב מנציגי מרכזי הספורט וסגן נציב מס הכנסה , 
חיים דוקלר . ההסדר בין מס הכנסה לאגודות הספורט יכלול התחייבות הקבוצות 
והמרכזים , ש - 01 אחוזים מהכנסות הקבוצות יועברו לשלטונות המס על חשבון 
העבר , בנוסף לתשלומי מס שוטפים . בתמורה יסיר מס הכנסה את העיקולים למשך 
ארבעה חודשים , לשם התארגנות המרכזים לבירור גובה החובות . ההסדר לא כולל 
קבוצות שמונו להן נאמנים מטעם מס הכנסה , או אגודות שלגביהן החלו הליכים 
משפטיים . לדברי דוקלר , אין בהסדר ויתור ומחווה לאגודות החייבות כספים 
לשלטונות המס . הן ישלמו את מלוא הסכום , עם ריבית והצמדה . דוקלר מסר 
לועדה כי אגף מס הכנסה לחץ באופן מתמיד על המרכזים לקיים טיוטת הסדר משנת 
5891 והפעיל את האמצעים המקובלים התראות , עיקולים , העברה לנאמנות נגד 
אגודות שהפסיקו להעביר ניכויים . מס הכנסה יראה בספורט נישום לכל דבר , 
ולא יפלה בין הסקטורים . בדיון בוועדה הביע ח " ך עמנואל זיסמן ספק לגבי 
אחידות הצעדים של מס הכנסה . ח"ך זיסמן אמר כי הוא מתרשם שאין מדיניות אחידה 
כלפי כל הקבוצות . ח"ך דן תיכון טען , שאם מס הכנסה יפעיל יד חזקה יהיה 
זה צעד נוסף לחיסול הספורט בישראל . 
