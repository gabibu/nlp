הצבא האמריקאי בודק באחרונה בדחיפות את האפשרות לרכוש עבור הכוחות המוצבים 
בסעודיה מזל"ט תקיפה ישראלי , שפיתחה התעשייה האווירית , המתביית על מכ"ם 
כך מסר השבועון האמריקאי לענייני ביטחון , " דיפנס ניוז " . ארה"ב החליטה 
לבדוק את המזל"ט המכונה " הארפי " , בשל חשש ממערכת ההגנה האווירית העיראקית . 
מפקדי חיל המשלוח האמריקאי למפרץ חוששים משיעור האבידות שייגרם למטוסי הקרב 
אשר ישתתפו בלחימה , והם מחפשים דרכים להפחיתו . ה"הארפי " קיבל פרסום 
בראשונה בינואר 0991 , כאשר הירחון האמריקאי " ארמד פורסס גורנל " חשף 
עסקה שבמסגרתה רכש הצבא הגרמני מזל"טים מדגם זה . לדברי הירחון האמריקאי , 
ה"הארפי " הוא מטוס זעיר ללא טייס , החמוש בראש חץ נושא חומר נפץ אשר 
משוגר לעבר שטח האויב . ה"הארפי " טס מעל לשטח האויב עד שהוא מאתר מטרה 
הפולטת קרינת מכ"ם . לאחר שאיתר אותה , הוא מתביית על מקור הקרינה ( תחנת 
מכ"ם קבועה , או מכ"ם שהוא חלק ממערכת נשק , כסוללת טילים נגד מטוסים ) 
צולל לעברו , מתרסק עליו ומשמיד אותו . בעבר ניסתה התעשייה האווירית לשכנע , 
ללא הצלחה , את הצבא האמריקאי לרכוש את ה"הארפי " . עתה , לאחר שכוח המשלוח 
האמריקאי נערך במפרץ מול מערכת הגנתית עיראקית גדולה , החלו מפקדי הכוח 
לבחון לעומק את כל דרכי הפעולה הצבאיות הניצבות בפניהם , וגילו כי חסרים 
להם אמצעים יעילים לנטרל את תחנות המכ"ם העיראקיות , הן של יחידות הבקרה , 
והן של סוללות הטילים . עקב מסקנותיהם של מפקדים בשטח , הוחלט במפקדת הצבא 
האמריקאי ( זרוע היבשה ) לקיים מחקר לבחינת המערכת הישראלית , שהיא המתקדמת 
מסוגה בעולם . מטרת המחקר לענות על שלוש שאלות מרכזיות : האם ה"הארפי " 
עונה על הצרכים המבצעיים של הצבא האמריקאי ? מהי עלות רכישת המערכות ? 
והאם אפשר להצטייד במהירות במערכות " הארפי " בכמות משמעותית ? התומך הנלהב 
ביותר של המזל"ט הישראלי הוא הגנרל גון פוס , מפקד " המפקדה לאימונים ולדוקטרינה " 
של הצבא האמריקאי . הגנרל פוס אחראי , במסגרת תפקידו , על הגדרת הדרישות 
המבצעיות של הצבא האמריקאי . לצורך שיווקו של " ה"הארפי " בארה"ב משתפת 
התעשייה האווירית פעולה עם חברת הענק האמריקאית " גנרל דיינמיקס " , יצרנית 
מטוסי האף - 61 . בשיווק המערכת בגרמניה היא משתפת פעולה עם החברה הגרמנית 
" דורניר " . על - פי ה"ארמד פורסס גורנל " רכש השוק הגרמני כ000 , 4 יחידות 
של מזל"טים אלימים דוגמת ה"הארפי " . 
