הקומוניסטית ששלטה במזרח - גרמניה במשך 04 שנה , והמכנה את עצמה עכשיו " מפלגת 
הסוציאליזם הדמוקרטי " , מצאה לעצמה " סוס בחירות " חדש : דרישה שגרמניה 
המאוחדת תקבל יהודים העוזבים את בריה"ם . במשדרי בחירות בטלוויזיה הגרמנית 
דורשים הסוציאליסטים , שגרמניה תמלא התחייבות מוסרית , ותקלוט ללא הגבלה 
את היהודים הרוצים בכך . הממשלה הזמנית ששלטה במזרח - גרמניה עד לפני שבועות 
אחדים נקטה בעמדה דומה , וזמן קצר לפני שהתפזרה היא החליטה להעניק מקלט 
ואזרחות לכל יהודי הרוצה בכך . הקהילה היהודית בגרמניה מנהלת מצידה מסע שיכנוע 
נמרץ כדי שבון תקלוט מספר גדול של יהודים סובייטיים . נציגי הקהילה אומרים 
גם הם , כי לגרמניה יש התחייבות מוסרית לקלוט את היהודים , ובכך להביא 
לחיזוקה של הקהילה המדולדלת , המונה רק כ03 אלף איש . בינתיים מחריף הסיכסוך 
בין הקהילה היהודית המרכזית בגרמניה לבין קהילה חדשה שהוקמה לאחרונה בברלין , 
והנושאת את השם " עדת ישראל " . מקימי הקהילה החדשה , שבראשם עומדים ישראלים 
אחדים , טוענים שהם ממשיכי דרכה של קהילה אורתודוקסית קודמת שפעלה בברלין 
עד התקופה הנאצית . " עדת ישראל " זכתה לסיוע חומרי גדול מצד ראש ממשלת 
מזרח - גרמניה לשעבר לותאר דה - מאזייר , שהעמיד לרשותה בניינים ומענק כספי 
נדיב . לפני שנבחר לתפקיד ראש הממשלה פעל דה - מאזייר כעורך דין וייצג את 
האינטרסים של אנשי " עדת ישראל " במזרח - ברלין . הקהילה המרכזית בגרמניה 
טוענת שהיא הממשיכה של " עדת ישראל " המקורית , ודורשת שיועברו לידיה 
המבנים שניתנו לקהילה החדשה . הקהילה המרכזית גם התאוננה על היחס המועדף 
שנתנה ממשלת מזרח - גרמניה לשעבר לקבוצה שהקימה את הקהילה החדשה . נראה 
שבסופו של דבר יוכרע הסיכסוך בבתי משפט בברלין . 
