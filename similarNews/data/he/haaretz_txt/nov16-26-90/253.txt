פקין ( ע"ר ) . סין אפשרה לנציג אמריקאי המטפל בזכויות האדם ולדיפלומטים 
מערביים לערוך ביקורים ראשונים מסוגם בבית כלא בטיבט בו מוחזקים אסירים פוליטיים . 
שגריר נורווגיה בסין אמר אתמול כי ארבעה דיפלומטים ממדינות צפון - אירופה 
שהו בטיבט בשבוע שעבר , ובין היתר ביקרו גם בכלא דראפצי , אחד מבתי הכלא 
הנודעים לשמצה במקום . בבית הכלא הם שוחחו בקצרה עם אחד האסירים הפוליטיים 
הידועים ביותר של טיבט , יולו דאווה צרינג בן ה16 , שנידון ב9591 לעשר 
שנות מאסר לאחר ניסיון הפיכה שנכשל , ונידון שוב ב8891 לעשר שנות מאסר בעוון 
פעילות למען הדמוקרטיה . הדיפלומטים אומרים כי הביקור מצביע על רצון חדש 
של השלטונות הקומוניסטים להסדיר את שאלת זכויות האדם בסין . הסינים , אמרו 
הדיפלומטים , מודעים לכך ששיפור היחסים עם המערב תלוי בחלקו בשיפור מצב 
זכויות האדם בסין . מקור אמריקאי סיפר כי פקיד המטפל בזכויות האדם מטעם מחלקת 
המדינה ביקר אף הוא בכלא , זמן קצר קודם לדיפלומטים האירופים , אך הוא 
לא קיבל כל אישור להיפגש עם אסירים . מכל מקום , הנציג לא חש שיש מקום 
לדאגה מיוחדת לנוכח המצב במקום . 
