ועדת השרים לתיאום ומינהל תדון היום בהמלצות צוות בין - משרדי בראשות מנכ"ל 
משרד הכלכלה , יחזקאל הרמלך , לצמצום מספר העובדים הזרים בישראל . הצוות 
התייחס לא רק להעסקת ערביי השטחים בתחומי הקו הירוק , אלא גם לצמצום העסקת 
עובדים זרים מחו"ל . הצוות ממליץ להפעיל תוכנית חירום לשנה אחת , במטרה 
להקטין את מספר העובדים הזרים בישראל בכ01 אלפים איש בשנת 19 . הצוות ממליץ 
עוד לקיים מבצעים מיוחדים לגירוש עובדים זרים המועסקים ללא היתר . כמו - 
כן , מוצע לתגבר את היחידות המופקדות על איתור עובדים זרים שלא בהיתר , 
כגון שירות התעסוקה , משרד הפנים , משרד העבודה והרווחה ומשטרת ישראל . 
על - פי ההמלצות , יפעילו הגופים הללו במהלך השנה הקרובה מאמצים מוגברים 
ומרוכזים לאכיפת החוקים והחלטות הממשלה הרלוונטיות לנושא זה , במטרה לצמצם 
מהותית את היקף העסקתם של העובדים הזרים בישראל . הצוות הציע להטיל קנסות 
על מעבידים המעסיקים עובדים זרים מחו"ל בלא רישיון , כפי שהמליץ לגבי העסקת 
עובדים מהשטחים . הצוות מציע להטיל קנס חד - פעמי של 000 , 5 ש"ח , וכן 
קנס מתמשך של 000 , 2 ש"ח לכל יום העסקה נוסף של עובד זר בלא היתר . בנוסף 
לכך ייגבו מהמעסיק הוצאות גירוש העובד הזר . הצוות סבור שיש להקשיח את המדיניות 
להענקת היתרים לעבודת זרים בישראל . יש לחייב את המעסיקים המקבלים היתרים 
להעסקת עובדים זרים בתשלום אגרה בסך 001 ש"ח לחודש בעבור כל עובד זר . כל 
מעסיק שיקבל היתר יחויב להפקיד ערבות בנקאית של 000 , 5 ש"ח לכל עובד להבטחת 
קיום תנאי ההיתר . כל מעסיק יתחייב בכתב , בעת הגשת הבקשה להיתר , לשאת 
בכל ההוצאות הכרוכות בהחזרת העובד לארצו . עוד מוצע , להקים יחידה במשרד 
הפנים לטיפול בעובדים הזרים . 
