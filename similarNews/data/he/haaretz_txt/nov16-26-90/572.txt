" 21 אלף קשישים ממתינים להיכנס לרשת משען ההסתדרותית בעוד שניתן לקבל רק 
004 איש בשנה . אין מושיע לאלה שצריכים סיעוד " אמר אתמול מזכ"ל ההסתדרות 
ישראל קיסר , במפגש השנתי של " ניב הגימלאי " , ירחון הסתדרות הגימלאים 
בישראל . קיסר אמר כי הממשלה מתנערת מחובתה לדאוג למסגרות סיעודיות לקשישים , 
ומשאירה את הנושא פרוץ לשוק הפרטי . בהתייחסו לגל העלייה הרוסית אמר קיסר 
כי היא תיצור בעיה חברתית חדשה . לדבריו , הגיל הממוצע של העולים גבוה , 
ובשל מיעוט שנות הזכאות שיצברו , הם לא יקבלו גימלה נאותה וגם לא יוכלו 
להעזר בתמיכת ילדיהם שכן לרובם משפחות קטנות . הוא אמר כי קיים חשש שרבים 
מהעולים המתקרבים עתה לגימלאות יתקשו להתקיים . קיסר הוסיף כי לאחר מאבק 
הוגדלו הפרשות העובדים והמעבידים לגימלאות ל%5 . 71 , אך אין באחוזים הללו 
כדי להבטיח את יציבות הקרנות . הוא אמר כי צידד בהעלאה נוספת בהפרשות , 
לממוצע של % 42 כמקובל בארצות אחרות , אך האוצר התנגד לכך . " אומרים 
לנו שכדי להציל את הקרנות יש לצמצם בזכויות הגימלאים . לא נסכים לכך . 
אני רב עם פקידים ושרים . להם יש פנסיה אחרת " , אמר . קיסר הוסיף כי יתכן 
שהפתרון צריך להיות הגמשת גיל הפרישה . " רופאה משקיעה בלימודים 22 שנים 
ותורמת 51 שנות עבודה בלבד . אך אם אציע את הארכת שנות העבודה מעבר למקובל 
היום , בתקופת האבטלה הקיימת , יסקלו אותי " , אמר . יו"ר הסתדרות הגימלאים , 
אליהו רייף , האשים במפגש את הממשלה במחדלים ובאזלת יד בכל הקשור לקליטת 
העלייה . " בידי הממשלה היו ידיעות על עלייה גדולה שתבוא , והיא לא השכילה 
להבטיח קורת גג ותעסוקה " , אמר . 
