לשון שהתקרבו קרבה מסוכנת לאותו תחום עמום שאין מדברים עליו בקול רם : אסם 
הפיצוחים שישנו , או איננו , במרתפיה של ישראל . הצליל שעלה מדבריו של 
ראש הממשלה עורר מומחים לענייני גרעין , פרוף יאיר עברון , למשל , להזהיר 
מפני הלגיטימציה שמעניקות התבטאויותיו של ראש הממשלה לאפשרות של גלישה לעימות 
גרעיני במזרח התיכון . גם זאב שיף , ב"הארץ " מלפני שבועיים , רמז על 
המשמעות הזו המקופלת באזהרותיו של שמיר . מתעוררת איפוא השאלה , במי נועץ 
שמיר כאשר הוא מפנה לסדאם חוסיין איומים מהסוג : אם הם יעזו לתקוף אותנו 
הם ישלמו מחיר איום ונורא . בעבר ישבה קבוצת חכמים וטבעה את הנוסחה האלמותית 
המשמשת את ראשי המדינה מאז ומעולם , לאמור : " ישראל לא תהיה הראשונה 
להכניס נשק גרעיני לאזור " . מי הם החכמים בתחום זה העומדים לרשות שמיר עכשיו ? 
או , במלים אחרות : האם הכרזות בעלות אופי מסלים שיש להן קונוטציות של 
שימוש אפשרי בנשק גרעיני , הן מהלך שחשב מראש עד תומו ? שמיר סירב להשיב 
השבוע בעניין זה . נאמר בשמו שהוא אינו מוכן למסור במי הוא נועץ בנושא זה , 
והוא אינו מוכן לתאר כיצד מתקבלת אצלו ההחלטה להשמיע הצהרות כאלו . בסביבתו 
הקרובה של שמיר מבטיחים שתגובותיו הפומביות על ההתפתחויות במפרץ אינן נשלפות 
בטיל . סביר . הם גם טוענים שהוא נזהר שלא ליצור פטרייה מעל איומיו . 
בכך הוא מצליח פחות : לא פעם , במאה הימים האחרונים , נדרשו עוזריו לענות 
לשאלות המייחסות לדבריו זיהום רדיואקטיווי . יש הגורסים , אפילו במחנה 
השמאל , שבמסגרת המלחמה הפסיכולוגית שמנהלת ישראל מול עיראק אין רע בהצגת 
ההרתעה הישראלית בזוהר שהוא שבעתיים כאור החמה . תפיסה זו משרתת גם את הכבוד 
הלאומי : כאשר סדאם מאיים בנשק כימי וביולוגי , הוא מקבל מענה מסוג אחר . 
והרי כל העמים רואים את הקולות . אלא שבשביל כבוד צריך לעבוד . ולא בטוח 
שבעניין הנדון הושקע כל המאמץ המחשבתי הדרוש . יש משהו נמהר מדי בצחצוח 
חרבות המשמיע קולות של פיצוח גרעינים . קפמאבנזיש או אין תיאום בין ישראל 
לארצות הברית סביב המשבר במפרץ ? העיתונות הבין - לאומית מודלפת בעניין 
זה באופן היוצר רושם , שאין תחום יותר פומבי מאשר סוגיה רגישה זו . עיתון 
אחד כותב שמידת התיאום בין שתי המדינות כה גבוהה , שישראל קיבלה על עצמה 
לספוג מכה עיראקית ראשונה , ובלבד שלא תיראה כמי שמציתה את האש במפרץ . 
עיתון שני כותב ( השבוע ) שמידת התיאום כה אפסית , שירושלים הבהירה לוואשינגטון 
כי היא עשויה לצאת למתקפת מנע נגד עיראק מבלי להודיע על - כך מראש לאמריקאים . 
מאז פרוץ המשבר חל שינוי מסוים במגעים שבין שתי המדינות . הקשר המודיעיני 
ביניהן הדוק יותר היום מאשר ב2 באוגוסט , ונתונים שישראל זקוקה להם ושרק 
טכנולוגיה אמריקנית מסוגלת לספק אותם מגיעים אליה בקצב מהיר יותר מאשר לפני 
שלושה חודשים . בשיחות שמקיימים אישים בכירים משתי המדינות , ושעילתן היא 
לאו דווקא המפרץ , נדונות באופן כללי גם סוגיות הנוגעות אליו . אבל אין 
תיאום מבצעי . האמריקאים נשמרים כמפני איידס שלא ליצור , ול למראית עין , 
נוהל המספק מסגרת של תיאום בין שני הצבאות . יש לארצות הברית מספר סיבות 
טובות להתנהגותה : לא רק שאינה רוצה להעיב במשהו על לכידות הקואליציה שהקימה 
מול עיראק , ולא רק שאינה מעוניינת שלישראל יהיה מעמד כלשהו בתכנון תגובתה 
על כיבוש כוויית , אלא שגם אילו היתה מחליטה ששיקולים אלה נדחים בגלל הצורך 
בתיאום מבצעי דיסקרטי עם ישראל , היא היתה נמנעת ממנו מחשש ההדלפות . זו , 
מכל מקום , הבשורה שהצליח הממשל האמריקאי להנחיל למערכת השלטונית בישראל : 
אנחנו לא סומכים על יכולתכם לשמור על סודות . יש בממסד הישראלי אנשים שלא 
לוקחים טענה אמריקאית זו ברצינות גדולה מדי . בעניין הדלפות , הם אומרים , 
אנחנו יכולים ללמוד מוואשינגטון . גם אצלם יש הדלפות זדוניות והדלפות מרושלות , 
ואפילו הדלפות מאוד מתוחכמות שתכליתן להציג את ישראל כמדינה דולפת . מעל 
לכל , זוכרים כאן כולם שמפקד חיל האוויר האמריקאי הזרים בפומבי את פרטי 
הפרטים של תוכנית המתקפה על עיראק . יש אנשים בישראל שטוענים כי התיאום אינו 
דרוש כלל לפי שעה . לפי גרסתם , תיאום מבצעי בין שני הצבאות דרוש : ( 
א ) כאשר ארצות הברית מבקשת מאתנו לפעול באופן צבאי בקשר למשבר במפרץ ; 
וזה אינו המצב . ( ב ) כאשר אנחנו מבקשים מיוזמתנו לפעול נגד עיראק ; 
לא אלה פני הדברים . ( ג ) כאשר סדאם תוקף אותנו ; לא ברור אם במקרה 
כזה נרצה להיות כבולים בתיאום מבצעי עם הצבא האמריקאי . לפי ניתוח זה , 
אם ארה"ב תחליט ללחוץ על ההדק , די לה להודיע על - כך לישראל זמן קצר יחסית 
לפני כן . אם סדאם יתקוף את ישראל , די לצה"ל בכמה דקות התרעה למפקדה האמריקאית 
לפני שיתקוף את עיראק . לחצאי - נחמות אלו בתחום התיאום הישראלי - אמריקאי 
מוסיפים אנשים בירושלים קריצה של שמחה לאיד : לא יעזור לגורג בוש ולגיימס 
בייקר דבר . בעיני ההמונים בכל מדינות ערב , ישראל וארצות הברית עושות 
יד אחת נגד עיראק . קפמאבנזהיתה או לא היתה ? חבר הכנסת רחבעם זאבי טוען 
שלאחר מלחמת ששת הימים הוקמה במוסד מחלקת טרנספר , שתפקידה היה לעודד את 
ערביי השטחים לצאת לארצות אחרות . מאיר עמית , ראש המוסד באותם ימים , 
מכחיש . גנדי צוטט ביום ששי שעבר במקומון " ירושלים " כמי שאמר : " אני 
רוצה לגלות כאן בראשונה שאשכול הוא שהקים במוסד את המחלקה , וגולדה ירשה 
אותה ממנו . קראו לזה מחלקת טרנספר שכבר איננה . הוציאו אז , לפני שנים , 
03 אלף ערבים בכסף ובתשלומים לארצות אחרות " . מאיר עמית שנשאל על - כך השבוע 
היה חד - משמעי : במוסד לא היתה מחלקה כזו . המוסד לא עוסק בארץ ובשטחים . 
אולי אנשים או גורמים אחרים עודדו ערבים לצאת . גנדי , שלשום , בתגובה 
על דברי עמית : הוא מחויב בשמירת סודיות ולכן הוא מגיב כך . אני פטור 
מכך משום שציטטתי את אריק שרון , ומה שמותר לשר קל וחומר שמותר לחבר כנסת . 
אריק שרון הוא שנקב במספר 03 אלף . מתבקש כאן קטע על אמינותם של אלופים 
במיל : גנדי מול עמית , גנדי מול שרון , שרון מול עמית . אם מישהו מתעקש , 
הוא רשאי להעלות זיכרונות מפרשת הקרב על המיתלה ב65 , שבה גנדי ואריק היו 
חלוקים דווקא בשאלת ההסתמכות איש על דברי רעהו . אבל מוטב לדלג על - כך 
ולבחון את דברי גנדי לגופם ואת משמעותם . גנדי ביקש להנחיל לציבור רעיון 
פשוט : טרנספר ( מרצון , לפי שיטת מולדת ) הוא רעיון לגיטימי . לא סתם 
לגיטימי אלא אופרטיווי . עובדה : הממשלה ניסתה להפעיל אותו במשך מספר שנים . 
ולא סתם ממשלה , אלא זו שבראשה עמד לוי אשכול , איש מתון . המנגנון שעסק 
בכך התמסד ופעל גם בתקופת כהונתה של גולדה מאיר . סך הכל שש - שבע שנים . 
מה שהיה טוב אז , נכון שבעתיים היום . גם לשיטתו של גנדי הישגיה של " מחלקת 
הטרנספר " ( בין אם פעלה במוסד או מטעם גורם אחר ; בין אם זה היה שמה 
או שהיה לה שם אחר ) דומים יותר לפרשת לילהאמר מאשר לחטיפת אייכמן . הבחורים 
המצוינים שעסקו בכך לא הצליחו לשכנע יותר מאשר 2 אחוזים מכלל אוכלוסיית השטחים 
לעבור , בעקבות המלצתם , לחו"ל . ואם גנדי סומך על כושר ביצועו של השלטון 
הישראלי הנוכחי , הוא עוד יגלה שבמקום לעודד פלשתינאים לעזוב , מנגנון 
הטרנספר שהוא מבקש שהממשלה תכונן ידרבן את הפזורה הפלשתינית לעלות ארצה . 
אלה שעסקו בעבר בניסיונות לפתות פלשתינאים לעזוב את הארץ העלו חרס בידם : 
הם לא נענו לא אלה שבתוך גבולות הקו הירוק ולא אלה שמעבר לו . הרעיון , 
לגרום להגירת ערבים לפני מלחמת ששת הימים ואחריה , אכן קינן במוחותיהם 
של ראשי המדינה ופקידיה . הם באמת רצו לראות כאן כמה שפחות ערבים . מדי 
פעם גם עובדו תוכניות פעולה שהציעו לפלשתינאים להקים התנחלות בדרום אמריקה , 
או שעיצבו עבורם סל פליטה : אולפנים ללימוד שפות זרות , קורסים להסבה 
מקצועית ודמי מחיה כדי להקל עליהם את קליטתם בנכר . התוצאה היתה דלה : 
ערביי ישראל ( לפני 7691 ) לעגו למאמצים אלה , ותושבי השטחים ( אחריה ) 
התעלמו מהם . רק קומץ זעיר של פלשתינאים מהשטחים יצא מכאן , בדרך כלל 
ללא קשר למחלקת הטרנספר וסוכניה . קפמאבנזמי היה הרב הקולני ביותר בהתנגדותו 
לשיתוף נשים במועצות דתיות או בגוף הבוחר את הרב הראשי לתל אביב ? הרב 
חיים פרדס , שבחודש הבא יעמוד לדין על ביצוע מעשים מגונים בגופן של נשים . 
במאי 8891 החליט בג"ץ , נגד עמדתו של הממסד הרבני , להתיר ללאה שקדיאל 
להיות חברה במועצה הדתית בירוחם , ולאפשר לחביבה אבי - גיא וללילי מנחם 
להימנות עם חברי הגוף הבוחר את הרב הראשי לתל אביב . המחשבה על ישיבת נשים 
במחיצת רבנים , בפומבי , נראתה כה מופקרת לרב פרדס , אב בתי הדין הרבניים 
בתל אביב , שהוא יצא בשצף קצף נגד בית המשפט העליון . וכך אמר הרב פרדס 
לשבועון החרדי " ערב שבת " : " כל זמן שלא יתקיים בנו והשיבה שופטינו כבראשונה 
ויועצנו כבתחילה , כל זמן שלא נפסוק על - פי הסנהדרין אלא על - פי בית המשפט 
העליון , שתורתו ומשפטו לקוחים מתורת אומות העולם , ואין לך ניגוד יותר 
גדול המבדיל בין קודש לחול , בין אור לחושך , בין ישראל לעמים , כל זמן 
שזה יהיה המצב , אין לזה תקנה . שופטי בית המשפט העליון רובם חילונים ואין 
להם זיקה למצוות ויחס לתורה ולכפיפות לתלמידי חכמים ולגדולי התורה . הדבר 
רחוק מהם לחלוטין . הם אנשים שגדלו על ברכיה של תרבות אחרת , של תפיסת 
עולם שונה לחלוטין . בית המשפט יונק את כוחו מן החוק החילוני ומן המשפט 
החילוני , ולכן הוא בוודאי רחוק ביסודו מתפיסת התורה וההלכה " . ההאשמות 
התלויות נגד הרב פרדס בגין מה שעולל לו יצרו כתוצאה מההסבה הפרטית במחיצתן 
של שלוש נשים מוכיחות שהוא דווקא מבדיל בין חושך לאור . 
