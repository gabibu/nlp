יורק ( מיוחד ל"הארץ " ) . מייקל מילקן , שנחשב ל"ילד הפלא " של הוול - 
סטריט ולאיש שסימל את גאות הבורסה בשנות ה08 נידון אתמול על - ידי שופטת 
בניו - יורק לעשר שנות מאסר ולאחריהן שלוש שנות מאסר על תנאי ולקנס בגובה 
של 006 מיליון דולר . מילקן היה מעורב באחת השערוריות הפיננסיות הגדולות 
ביותר בארצות - הברית וחקירתו נמשכה ארבע שנים . העונש נחשב כחמור ביותר 
שהוטל אי - פעם בארצות - הברית על איש - עסקים . מילקן , בן 44 , המציא 
את " מניות הסיכון הגבוה " , שבעגה של הוול - סטריט קרויות " מניות זבל " . 
הוא צבר הון עתק מסחר במניות אלה ולפי אומדן אחד הסתכמו רווחיו בלמעלה ממיליארד 
דולר . מאז ראשית שנות השמונים ועד לתחילת חקירתו עמד מילקן בראש מחלקת המניות 
של חברת הברוקרים הגדולה דרקסל - בורנהאם - לאמברט . הוא הואשם בסחר בלתי - 
חוקי במניות , בהונאת משקיעים וניצול לרעה של מידע פנימי . במקביל לחקירה 
שנערכה נגדו , נבדקו עסקיה הפיננסיות של חברת הברוקרים דרקסל , שנאלצה 
להכריז על פשיטת רגל . החקירה נגד מילקן נפתחה בזמנו כתוצאה מחשיפת שערורייה 
פיננסית אחרת במרכזה עמד איל ההון איוון בויסקי שהורשע וריצה עונש של שלוש 
שנות מאסר וקנס בגובה של מאה מיליון דולר . מייקל מילקן ביקש את רחמי השופטת 
ואמר כי כל חייו יתחרט על מעשהו . אך השופטת ציינה כי החליטה על העונש הכבד 
כמסר חד - משמעי לאנשי עסקים ולברוקרים . יחד עם זאת , רמזה השופטת כי אם 
מילקן ישתף פעולה עם השלטונות ויהיה מוכן למסור מידע נוסף העשוי להביא למאסרם 
של אנשי עסקים נוספים , יהיה מקום לדון בהקטנת עונשו . משפטנים אמרו כי 
מילקן ראוי לעונש שנגזר עליו ואחדים מהם אמרו כי אף ציפו לעונש המירבי של 
82 שנות מאסר . 
