יו"ר איגוד הכתבים הזרים ונציג רשת הטלוויזיה ההולנדית במזרח התיכון , הוזמן 
בשבוע שעבר להרצות בפני תלמידי הסמינר של ד"ר באוניברסיטת תל - אביב , 
על אמצעי תקשורת במשטר דמוקרטי . מעוז , מרצה בפקולטה למשפטים , נוהג 
לארח אצלו מדי פעם מרצים מן החוץ . לפני מוס הירצו מ"מעריב " ונספחת השגרירות 
של דרום אפריקה בתל - אביב . הדיון עסק בשני נושאים : היחסים בין אמצעי 
התקשורת לבין הציבור , והיחסים שבין אמצעי התקשורת לבין הרשויות . במבוא 
לסמינר מלמד מעוז שחברה שבה יש חופש ביטוי היא חברה בריאה . בניגוד לאידיאל 
האקדמי הזה , אמר מוס לשומעיו כי דיון על מצב התקשורת בישראל , אף חשוב 
יותר מבעיות אחרות שבפניהן ניצבת ישראל . הרבה אנשים נוטים להאשים את העיתונות 
הזרה בתדמיתה הגרועה של ישראל . אין ספק שחלק מתדמית זו מקורו במידע התקשורתי 
שאליו אנו חשופים . אבל בזמנים מודרניים יהיה זה בלתי אפשרי להפנות אצבע 
מאשימה לתקשורת כאילו היא האחראית . היום התקשורת שייכת לחברה , ולכולנו 
יש זכות ועניין לדעת מה מתרחש בכל מקום בעולם . מוס סבור ש052 העיתונאים 
הזרים המוצבים כאן עושים עבודה טובה ומדווחים על האירועים כפי שהתרחשו באמת . 
" בואו נודה בכך " , הוסיף , " לפעמים החדשות נעימות ולפעמים אינן נעימות . 
הרבה פעמים זאת גם אשמתן של הרשויות שאין באפשרותנו לתת את כל ההיבטים של 
סיפור מסוים " . להלן דוגמה שבחר , שבמקרה היא גם התייחסות לדברים שהתפרסמו 
כאן ביום חמישי האחרון ושעסקו בפעולת הדוברת המתוכננת היטב שעשתה מערכת הביטחון 
כדי לבלום את הביקורת על ישראל בעניין מעצרם של וישראל , אומר מוס , לא 
יצאה טוב מפרשת המעצר . האשימו את השניים בכך שהם חברי ארגון פת"ח ואחראים 
למתן הוראות לקבוצות פלשתינאים לרצוח משתפי פעולה . מה יכולנו לעשות מלבד 
לדווח ששום הוכחה לא ניתנה להאשמות האלה , ושהם הושלכו למעצר בלא שניתנה 
להם אפשרות להגן על עצמם . גורמים רשמיים הודו , למעשה , שהם נעצרו בגלל 
שהפכו פופולריים מדי . זהו סיפור רע למדינה דמוקרטית , ולא יכולנו בשום 
אופן לעשות ממנו סיפור אחר , בגלל שאלה היו העובדות . מדיניות ישראל בשטחים , 
מתברר , הפכה את הסיקור שם לכמעט בלתי אפשרי לכתבים הזרים . התוצאה היא 
שהפלשתינאים , עם מצלמות הווידיאו הביתיות ומכשירי ההקלטה , הם אלה שמספקים 
לתקשורת הזרה את התמונות והקולות של מה שמתרחש . משמעות הדבר , אם להביא 
לידי הקצנה , אומר מוס , שהאויב של ישראל הוא זה שמספק לעולם את הסיפור 
החסר ממד של נייטרליות ואובייקטיוויות . מעבר לקושי שבשיתוף פעולה עם הממסד 
הישראלי , קיימת התופעה המרתיעה של התגובות האגרסיוויות של האזרח ברחוב 
כלפי העיתונאים הזרים . אינני יכול יותר לספור את הפעמים , סיפר מוס , 
שבהן הותקפנו באכזריות , שירקו וצעקו עלינו באופן שהגיע כמעט ללינץ . הכיתה 
של מעוז היתה , בעיני מוס , נחמדה ולא היוותה שיקוף מדויק של החברה הישראלית . 
אולם , היה שם קול בודד שהתריס : אין לנו צורך בעיתונאים שמאלנים . מדינת 
ישראל ליברלית מדי כלפי חופש הביטוי . 
