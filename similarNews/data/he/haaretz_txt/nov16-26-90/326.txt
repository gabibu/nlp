המאמן רלף קליין יחליט על ניפוי שניים מהכדורסלנים , שלא יסעו לצרפת , 
רק אחרי המשחק השני נגד בלגיה ביום א ביד אליהו . " מי שיהיה טוב נגד הבלגים 
יסע . שיוכיחו את עצמם " , אמר אתמול קליין . " אני מתחבט מאוד לגבי 
הניפוי . הלוואי שיכולתי לקחת את כל ה - 21 . אבל לא תהיה לי ברירה . 
אחד הרכזים יישאר בבית . יש לנו למעשה רכז נוסף , נדב הנפלד . גודס שומר 
טוב , אמישה שחקן התקפה יוצא מהכלל ופרישמן בעל חדירה טובה והמנוסה בין 
השלושה . לגבי המנופה השני ברור שזה יהיה אחד הגבוהים , אבל כאן אין לי 
בעיה " . הנבחרת ממשיכה בהכנותיה למישחק נגד צרפת בשלה ב - 82 בנובמבר . 
כל יום מתקיימים שני אימונים . אתמול אחר הצהריים היה האימון הראשון בחולון , 
אולם המשמש דגם דומה לזה בשלה . אתמול נקבע שהמשחק השני נגד בלגיה יהיה 
ביום א בחולון ( 03 . 02 ) , ולא ביד אליהו . המשחק הראשון יהיה במוצאי 
שבת בירושלים ( מלחה ) . הכנות הנבחרת כוללות גם צפיה בקלטות וידאו של 
המשחק הקודם לפני שנה , בו ניצחה ישראל 9939 . ביום חמישי תגיע הנבחרת 
הבלגית ועימה קלטת ממשחק שיקיימו נגד הצרפתים יום קודם . בשיחה עם קליין , 
לאחר ארוחה משותפת של נציגי התקשורת עם שחקני הנבחרת , אמר המאמן הלאומי 
כי הוא מקווה שכבר במשחקים נגד הבלגים יישמו השחקנים את הוראותיו . " אנחנו 
צריכים קודם כל להחזיק מעמד ב - 01 הדקות הראשונות , ולא לתת לצרפתים לרוץ . 
אנחנו מסבירים לכל שחקן בשיחות אישיות מה עליו לעשות , כדי לסגור את המתפרצות 
של צרפת . משחק עומד כופה עליהם אילתורים , וזה כבר לטובתנו " . לאימון 
הערב ביד אליהו יגיע מיקי ברקוביץ כדי לברך את שחקני הנבחרת . 
