מצב המלונאות בטבריה הגיע בחודש האחרון לשפל חסר תקדים . יו"ר התאחדות המלונות 
בעיר , ישראל קוגל , אמר כי לפי הדו"חות שבידו , מגיעה התפוסה המירבית 
במלון המצליח ביותר בעיר ל%03 בלבד . " התחזית לשבעת החודשים הקרובים היא 
קודרת ביותר , ואין הזמנות מחו"ל למעט קבוצות בודדות של צליינים " , אמר . 
חלק מן המלונות , בדירוג שלושה וארבעה כוכבים , כבר חתמו על הסכם עם חברת 
עמידר , ויהפכו למרכזי קליטה . מלונות נוספים מנהלים כיום משא ומתן עם 
עמידר , והמניע העיקרי המעכב את החתימה על ההסכמים נעוץ בדרישה לערוך את 
ההסכם לתקופה של שנתיים לפחות . קוגל תקף בחריפות את דברי שר התיירות , 
גדעון פת , ומנכ"ל משרדו , שטענו כי המלונאים יכולים לספוג שנה אחת של 
שפל , משום שבעבר היו להם שנות שפע . " מי בכלל יודע מהו מלון שמרוויח ? 
" שאל קוגל . " מי שהרוויח ונהג בהיגיון , השקיע את רווחיו בשיפור המלון 
ובהרחבתו . שלוש שנות האינתיפאדה והמשבר במפרץ הפרסי הותירו את המלונאים 
במצב שבו אין הם יכולים לשלם לעובדיהם ולתחזק את המלון עד יעבור זעם " . 
