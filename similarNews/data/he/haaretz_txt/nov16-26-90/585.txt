ביירות ( ע"ר וע"ץ ) . מיליצית " הכוחות הלבנונים " בפיקוד סמיר געגע 
הסכימה אתמול לפנות את עמדותיה במזרח ביירות . המיליציה , המונה יותר מ000 , 
01 לוחמים , היא הכוח הנוצרי הגדול והחזק בלבנון . מועד היעד לפינוי כל 
המיליציות ממה שכונה ביירות רבתי , והצבת 61 אלף חיילי צבא לבנון ברדיוס 
של 52 ק"ם ממרכז העיר , הגיע לקיצו ביום שני בחצות . אולם המיליציה הנוצרית 
סירבה לפנות את עמדותיה בשכונת אשרפיה במזרח ביירות , והעמידה את תוכנית 
איחוד הבירה של הנשיא אליאס הראווי על סף כישלון . עיקר תביעותיו של געגע 
הופנו כלפי סוריה . הוא דרש כי הסורים יאסרו על המיליציות המוסלמיות להיכנס 
לשטחים שיפנו הנוצרים , ושיינתנו לו ערובות כי יהיה לו יצוג מתאים בממשלה 
שתקום לאחר פינוי ביירות . פריצת הדרך באה לאחר פגישה שקיימה שלשום משלחת 
של הכוחות הלבנונים עם הראווי ועם ראש הביון הסורי בלבנון , בריגאדיר גאזי 
כנען . כנען קיים לאחר מכן שיחות נפרדות עם געגע בניסיון לשכנע אותו למצוא 
הסדר של שלום . על פי ההסכם שהושג , יוחזרו היום למיליציה כל המשרדים שנתפסו 
על - ידי מיליציות הנתמכות על - ידי הסורים , לאחר שהובסו כוחותיו של גנראל 
עאון . מקורות בממשלת לבנון אמרו כי הצבא הסורי בלבנון נתן ערובות לכוחות 
הלבנונים כי המיליציות הפרו - סוריות ירוסנו ולא יורשו להיכנס לאשרפיה . 
גם האראווי נכנע לדרישת המיליציה הנוצרית , והסכים להציב באשרפיה יחידות 
צבא האוהדות את הכוחות הלבנונים . קודם שהושגה הפשרה , הסתמנה מבוכה בממשלת 
לבנון עקב התעקשות הנוצרים לדבוק בעמדתם . הממשלה התכנסה לישיבת חרום , 
אך לא הצליחה להגיע להחלטה מעשית כלשהי לבד מהחלטה " להישאר בישיבה פתוחה 
ולחפש אחר פתרונות מתאימים למשבר " . הכוחות הלבנונים התנגדו באורח מסורתי 
להשפעה של סוריה בלבנון . הם קיבלה את הסכם השלום הערבי ללבנון , שנתקבל 
בטאיף , רק לאחר שגנראל עאון פתח נגדם במלחמה פנימית . קפידבינכוויית ואיחוד 
האמירויות החליטו להעניק ללבנון סיוע של 051 מיליון דולר . מקור בכיר בבנק 
המרכזי של לבנון אישר את הידיעה , אולם לא הבהיר אם הסיוע הוא מענק או שהוא 
בא במסגרת השתתפותן של כוויית ואיחוד האמירויות בקרן הסיוע הערבית ללבנון . 
