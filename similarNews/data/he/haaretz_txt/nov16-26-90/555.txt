שהמוסיקה שלו מהווה שילוב של רוק ומוסיקה לטינית והטקסטים מדברים על חברה , 
פוליטיקה , מין ואהבה . ב"אטרף " חברים אהרוני בן ארי ( גיטרה ) , 
ויקטור אזוס ( באס ) , דורון רפאלי ( תופים ) , אורן בלבן ( כלי הקשה ) 
, זוהר כחילה ( קלידים ) וראובן ( רובנס ) סלומון ( שירה , טקסטים 
ולחנים ) . רובנס בן ה73 , יליד אורוגוואי והרוח החיה של הלהקה , החל 
לכתוב ללא כל השכלה מוסיקלית כשהיה בן 03 . בקומה השנייה של חנות מוצרי 
העור שבבעלותו , הנמצאת במרכז ירושלים , החזיק אולפן ביתי פשוט ( 4 ערוצים ) 
שבו הקליט עשרות סקיצות לשיריו . אזוס ובן ארי , שפירקו בקיץ 68 את להקת 
" צליל שכן " , ניגנו אז בטריו גאז עם רפאלי , שחזר משהות ממושכת בניו - 
יורק . רובנס , טירון באותה עת , העביר קסטה עם שיריו לשלושה , שנחשבו 
כבר לדמויות מוכרות בירושלים ולאחר חזרה אחת , שבה נוכחו שיש להם שפה מוסיקלית 
משותפת , יצאה " אטרף " לדרך . הארבעה , שצירפו אליהם בהמשך קלידן ( 
בתחילה את איתי רוזנבלום ואחר - כך את זוהר כחילה ) החלו להופיע בפרגוד 
ובצוותא - ירושלים והקליטו את " שולה " שיר על זונת רחוב המשלב סלסה ורוק , 
שהצליח ברדיו והוזמן , בשינוי טקסט , ל"סופסוף " של ערב שבת בטלוויזיה . 
משם , כמו במקרים רבים אחרים בשוק הבידור המקומי , החלה הקפיצה הגדולה . 
מועדון " רוקסן " הפך נמל הבית למופעי הלהקה ואמרגנים רבים הציעו ללהקה 
הצעות לא מפתות , שכללו תנאי הקלטה גרועים ושכר מועט , בצד רווח רב להם - 
עצמם . חברי הלהקה העדיפו להמתין להצעה כדאית יותר , וזו אכן הגיעה . גיא 
יפה , בעל אולפני " טריטון " , סיפק להם כ055 שעות אולפן להקלטת האלבום 
( מחירה הממוצע של שעת אולפן הינו כ5405 דולר ) בתמורה לחלוקת הרווחים 
העתידיים מהאלבום ומההופעות . וכך , על רקע תקשורת מפרגנת ו"בלומברג " , 
די - גיי מוצלח נוסף , הוחל בעבודה על האלבום . התוצאה הסופית מעניינת . 
בשיחה עמם מספרים אנשי הלהקה על דרך העבודה המיוחדת שלהם , שבה מכניס 
כל אחד מהם משפט או רעיון מוסיקלי משלו למרקם הצלילי הכולל : בן ארי מושך 
לכיוון הרוק ( הוא שאחראי לתבנית הרוקיסטית ב"שולה " , למשל ) , רפאלי 
לנגינה " פתוחה " , בלבן לכיוון ההפקה המלוטשת והנקייה . לדברי רובנס , 
כל אנשי הלהקה אוהבים מוסיקה לטינית . הוא ואזוס הם ילידי דרום - אמריקה 
והשאר נחשפו לה בניו - יורק , שם היא פופולריות במיוחד . רפאלי מספר על 
ה - תחושת הכוח והדינמיות המשותפת , הגורמת לשירים להישמע בכל פעם אחרת , 
בניגוד לסגנון הסלסה הנוקשה ולתבניות הרוק המקובלות . ללהקה גרעין קטן 
של מעריצים יוצאי דרום - אמריקה המגיע בחודשים האחרונים להופעותיה והוא קהל 
חם ומתלהב . רובנס עצמו מספר על ההתרגשות הנלווית להופעתו . יום קודם לה 
הוא מתפנה מעיסוקיו ומנסה להירגע ולהרגיש שליו . לדבריו , הופעה טובה 
נותנת תחושה של יום הולדת , מבחינת ההתרגשות וההכנות שלפני וקבלת החום 
והאהבה מהקהל . את האלבום הם מייעדים לבני 52 ומעלה , " קהל של יאפים " , 
כהגדרתם . ברור להם שרב - מכר הוא לא יהיה , לפחות לא מיידית , אולם 
סיכוייו לחלחל לתודעת הקהל בהדרגה ולהימכר לא רע בעתיד הם סבירים , לדעתם . 
השבוע שוחרר לרדיו הדי - גיי " יום סבאבה " , ביצוע חדש , בשיתוף שלומי 
שבת , ל"לה במבה " המפורסם , שאמור להרחיב את קהל הלהקה . כרגע מצויה 
הלהקה במו"ם עם אמרגן מסוים , שתוצאותיו תלויות במידה רבה בהצלחת התקליט . 
מופע מסודר וממוסד הוא אפשרי והם מבטיחים אלבום שני המהווה את המשך הסגנון 
הלטינו - רוקיסטי הייחודי להם . 
