ח"ך פנחס גולדשטיין לסגן - שר במשרד החינוך , שבתוקף תפקידו החדש יהיה תחום 
הספורט בטיפולו הסמכותי הישיר , סותם פירצה בולטת וממלא חלל שהעיק על רבים 
מאז קום המדינה . אמנם בתקופות שונות היו אצלנו ממונים - מטעם על הספורט , 
פקידים בכירים או בעלי תפקידים שונים , אלא שסמכויותיהם השנויות במחלוקת 
או התייחסותם הכללית לנושא זה מעולם לא קידמוהו בצורה הראויה . כך זה בעצם 
גם נראה כל השנים מעין חלטורה ממלכתית , שאולי נועדה להסוות את מה שמוטב 
היה להסתיר או לטשטש . אולי משום כך גם התקנאינו לא פעם במתוקנות שבמדינות 
העולם , כמו צרפת ובריטניה , למשל , שבממשלותיהן פעילים שרי ספורט במישרה 
מלאה . ואולי אין זה מקרה , ששתי הארצות נמנות עם הדרג הבכיר של הספורט 
האירופי והעולמי , וראוי בהחלט לחקותן וללמוד מהן . יש כנראה קשר ישיר 
בין גישה ממלכתית חיובית , גלויה ואוהדת לטיפוח חינוך גופני , ספורט עממי 
ובין - לאומי לבין השגשוג , ההצלחה וההישגים בתחום פופולרי זה . סבב המינויים 
האחרון בממשלה נתן סוף - סוף פיצוי חלקי לכל מי שהספורט הישראלי יקר וחשוב 
לו . התפקיד של סגן - שר לענייני ספורט , כאילו הרבה יותר מכפי שנדמה 
לו , ולרבים אחרים . העובדה שסגן - השר לענייני ספורט מזוהה עם גוש לאומי 
ברור , ואוהד אגודה מסויימת מאוד , אין בה כדי להפריע לביצועי תפקידו השוטף . 
אדרבה , בהרכב המפלגתי הנוכחי של הממשלה יש בידו , לכאורה , יותר אמצעים 
וגישה נוחה יותר לצרכים השוטפים . השאלה היא , כמובן , כיצד יעלה בידו 
לשכנע את האנשים הנכונים ובעיקר את איש - סיעתו שר האוצר יצחק מודעי כי 
לקידום הספורט המוזנח והמפגר שלנו חשיבות לאומית ממדרגה ראשונה . וזה בהחלט 
לא קל על רגע גל העליה מבריה"ם ובעיות הביטחון , התעסוקה והשיכון . אבל 
סגן - השר גולדשטיין , ספורטאי בנפשו ולוחם קנאי למען הספורט הישראלי , 
ודאי יעשה כל מאמץ , כדי לא להחמיץ את משמעות המינוי המיוחל וכדי למלא 
תוכן את התפקיד הממלכתי הרם . סביר גם להניח , כי יהנה מתמיכה בלתי מסוייגת 
של גורם חשוב ביותר , יו"ר ועדת הספורט ח"ך מיכה גולדמן , שעל אף היותו 
איש - המחנה האחר , כבר הספיק להביע סיפוק גלוי על מינוי סגן - שר לענייני 
ספורט . שיתוף הפעולה ביניהם , תוך שאיפה להינתק מכל מה שסימל את העבר הספורטיווי 
הקודר , את ההזנחה , השיגרה והשטחיות המקצועית החל בבית הספר , המשך 
באגודה וכלה ברחוב , במיגרש וביציע עשוי בהחלט לשמש נקודת מיפנה ולפתוח 
דף חדש בספורט הישראלי . אסור להחמיץ את ההזדמנות הגדולה הזו . 
