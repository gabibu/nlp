קרית הוואתיקן ( ע"ר ) . נשיא בריה"ם , מיכאיל גורבצוב , אמר אתמול 
כי פגישתו הבאה עם האפיפיור , יוחנן פאולוס השני , תתקיים בבריה"ם אם 
כי טרם נקבע תאריך לביקור . " בפעם הבאה שניפגש , זה יהיה אצלנו " , אמר 
הנשיא הסובייטי בנימה נינוחה בשיחה עם כתבים לאחר השיחה בת השעה שקיים עם 
האפיפיור יליד פולין . היתה זו פגישתם השניה של שני האישים תוך פחות משנה . 
גורבצוב הביע את שביעות רצונו מן השיחות , שלדברי מקורות רשמיים נסבו על 
המצב במזרח התיכון וכן על נושאים בין - לאומיים אחרים . זמן קצר לפני תחילת 
השיחות דיבר האפיפיור בכיכר סנט - פטרוס על המשבר במפרץ , והתפלל למניעת 
זוועותיה של מלחמה חדשה . 
