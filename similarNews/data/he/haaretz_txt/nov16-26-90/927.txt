מנהלי חברות ביטוח כבר החלו לחפש אחר השקעות מתאימות בפרויקטים של נדל"ן 
מניב , לקראת השינוי הצפוי בתקנות שיאפשר לחברות הביטוח להשקיע חלק מהעתודות 
של ביטוח חיים בפרויקטים מסוג זה . עד לאחרונה נרתעו חברות הביטוח מהשקעות 
של עתודות ביטוח בנדל"ן . זו אחת הסיבות שהדיונים בעניין זה , בין משרד 
המפקח על הביטוח לבין החברות , התנהלו בקצב אטי . אך הירידה בתשואות בשוק 
הצמודים , שם משקיעות חברות הביטוח את מרבית הונן , גרמה לחברות לחפש אפיקי 
השקעה חדשים . הנושא המעכב את מתן האישור הינו תיקונים בתקנות הפיקוח על 
הביטוח . על - פי הערכת מנהלי החברות ניתן יהיה להשקיע בנדל"ן בתוך תקופה 
של שלשה חודשים . ההשקעה בנדל"ן , שהרתיעה בעבר רבים ממנהלי חברות הביטוח , 
הפכה כעת לרצויה , ומנהלי החברות החלו להיערך לקראת השקעות בתחום זה . 
חלק מהם עוסקים ישירות בתחום זה , אחרים מינו לצורך העניין פקידים בכירים 
בחברות , ויש אף כאלה ששכרו לצורך העניין מומחים העוסקים בחיפוש אחר השקעות 
מתאימות . אם חברות הביטוח ישקיעו בנדל"ן , ולו רק חלק קטן מהשקעותיהם המותרות , 
יהיה בכך כדי להביא להתעוררות משמעותית בשוק . עתודות ביטוח החיים שבידי 
חברות הביטוח מגיעות כעת לכ5 . 7 מיליארד ש"ח , ולפי הדיונים המתקיימים 
כעת ניתן יהיה להשקיע % 01 מסכום זה בנדל"ן . 
