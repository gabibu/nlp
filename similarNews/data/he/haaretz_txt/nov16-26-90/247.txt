הקהל במוזיאון תל אביב , בעת חלוקת פרסי ה"אקדמיה הישראלית לקולנוע " ביום 
חמישי , קיבל את הסרט " שורו " בחום רב , ובכל זאת , הבחירה בו כסרט 
הטוב של השנה שייצג את ישראל בתחרות האוסקר התקבלה בהפתעה מסוימת . ה"אקדמיה " 
היא גוף שחברים בו כמה מאות אנשי תעשיית הקולנוע , מעין איגוד מקצועי . 
הבחירה בסרטים ובקטגוריות השונות נעשתה בהצבעה של חברי האקדמיה , במתכונת 
דומה לזו של האקדמיה האמריקאית הוותיקה . האקדמיה לא תסתכן בסרט ראשון של 
יוצר צעיר , אמרו התחזיות . " התחזיוית האלה " , אומר יונתן ארוך , מפיק 
הסרט ושותף לכתיבת התסריט , " התייחסו לאקדמיה כאילו היתה ועדה . האקדמיה 
היא דבר נהדר שמוכיח את עצמו . אילו היתה זאת ועדה , הסרט לא היה זוכה " . 
משה איבגי , שקיבל את פרס השחקן על משחקו ב"שורו " : " הזכייה היתה הפתעה 
לא בגלל שלא חשבנו שהוא יזכה , אלא כי הבחירה עד כה היתה פוליטית . הוועדות 
קבעו את החלטותיהם לפי חשיבות הסרט לישראל . מה שהיה גדול השנה , זה ששפטו 
את ערכו האמנותי של הסרט ולא שום דבר אחר " . ארוך מספר כי הכיר את שבי גביזון , 
במאי הסרט הצעיר , כאשר זה ביים סרט קצר בשנת הלימודים השנייה בחוג לקולנוע 
באוניברסיטת תל אביב . התסריט נכתב במקור לסרט קצר . ארוך ויוחנן רביב , 
שותף בהפקה ובכתיבת התסריט , אימצו את גביזון והרחיבו את התסריט לממדי 
סרט באורך מלא . התקציב כ034 אלף דולר הגיע בחלקו מ"הקרן לעידוד קולנוע 
ישראלי איכותי " ובחלקו ממשקיעים פרטיים ומרשות השידור . פרס האקדמיה הוא 
06 אלף שקל . כמו בכל סרט דל תקציב , אומר ארוך , היתה גם השקעה של השחקנים 
ושל הצוות . " הצוות היה אינטימי וצעיר , לרבים מהם היה זה התפקיד הראשון 
בסרט באורך מלא . בוודאי שיש לי מגמה לעודד אנשים צעירים " , מסביר ארוך . 
" הקרן צריכה לעודד ביתר שאת במאים של סרט ראשון . היא עשתה את זה בתחילת 
דרכה , וקצת שכחה בשנה האחרונה . חלק מההתרגשות בעקבות זכיית שורו היא 
שיש במאי חדש . אם הרבה צעירים יעשו סרטים , יהיה קולנוע נהדר בארץ " . 
ארוך אומר שלאחר התגובות בהקרנות המוקדמות , לא הופתע מבחירת הסרט . על 
השאלה מה שונה בסרט , הוא משיב : " יש הרבה הומור , אפשר להגדיר אותו 
כקומדיה אנשים צוחקים כל הסרט ואין הרבה קומדיות ישראליות . לא הייתי 
מכנה את זה סרט אווירה , כי זה נשמע שלילי . זה סרט על אנשים , שממשיך 
סוציולוגית סרטים כמו דיזנגוף 99 . מאחורי הסורגים פתח אופנה של דיון פוליטי 
רחב יותר ; כאן יש פנייה קדימה , לדיון מקומי . עם יצירה כזאת יש יותר 
סיכוי להצליח . אם מחפשים נוסחה להצלחה , גדל הסיכוי להיכשל . עדיף ללכת 
על משהו שאתה מכיר " . איבגי : " אני , כשקראתי את התסריט , התפקעתי 
מצחוק . הסרט ישר הזכיר לי את בחר בי , אף על פי שהוא שונה . חשבתי שאם 
הבמאי יגיע בעשייה לרמת התסריט , זה יהיה טוב . הסרט מאוד שונה מסרטים 
אחרים , הוא אינטיליגנטי , מטורף מצחיק . אני באתי מלונדון נקי , בלי 
חלטורות מהצד ובעיות פרנסה , באתי פשוט לעשות את הסרט , ובצילומים , עם 
כל הלחצים , הצלחנו להוציא את המקסימום . " לי חשוב , כשאני עובד על סרט , 
שכל הגורמים יתחברו נכון . אם השחקן מולך הוא גרוע , אתה לא יכול לשחק 
טוב . בארץ יש בעיה נוראית של ליהוק לא טוב . בשורו הליהוק נהדר , יש 
שם אנשים , לא שחקנים . עצם הרעיון של הסרט מפתיע , וכל סצינה מפתיעה . 
האנשים עסוקים בחיים שלהם . כדי שלמשהו תהיה משמעות , הוא לא חייב להיות 
הרה גורל " . איבגי מספר , שהתסריט לסרט , כמו גם התסריט ל"גמר גביע " 
של ערן ריקליס , עליו הוא עובד עכשיו , ניתנו לו הרבה לפני שהתחילו הצילומים . 
לדבריו , הבמאים שוגים בתפיסת הליהוק שלהם : הם כותבים תסריט לשחקן מסוים , 
אבל בוחנים את כל השחקנים בארץ לאותו תפקיד . " יש נטייה של הבימאים לגלות 
את הקולנוע מחדש בכל פעם . אתה לא מבין למה פונים אליך אם מתכוונים לפנות 
לעוד מאה שחקנים אחרים . אתה יוצר משהו והוא טוב , והקהל מחכה לראות עוד 
ממך . את זה הבמאים לא מבינים , הם חושבים שאתה שרוף , וזה נגד התעשייה 
ונגד הקולנוע " . יונתן ארוך נרגש מאוד מן המועמדות לאוסקר : " מתברר שיש 
הרבה עבודת קידום מכירות לעשות לקראת התחרות . הטילו עלי לייצג את המדינה , 
ועכשיו אני צריך ללמוד את הנושא . אבל כמובן שאין לנו שום סיכוי , עושים 
בעולם סרטים נהדרים " . הקרנות " שורו " בבתי הקולנוע בארץ ( כרגע יש 
רק עותק אחד ראוי להקרנה ) יתחילו כשהמפיקים יחליטו על המפיץ המתאים . 
