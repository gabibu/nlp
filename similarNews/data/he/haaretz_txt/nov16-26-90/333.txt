מאדריד ( רויטר ) . גון טושאק , מאמנה של אלופת ספרד ריאל מאדריד , 
פוטר אתמול מתפקידו יומיים אחרי שזו הדרדרה למקום השישי בליגה . האפשרות 
לפיטורי טושאק הועלתה זה כבר , בעקבות כשלונות הקבוצה . " ההדחה נעשתה 
באוירה ידידותית " , גילה יו"ר המועדון ראמון מנדוסה , אחרי פגישת חברי 
הנהלה שנמשכה יותר משעתיים . המועמד להחליף את טושאק הוא כוכב העבר אלפרדו 
די סטפאנו , שהוליך את ריאל מאדריד לחמש זכיות רצופות באליפות אירופה בסוף 
שנות ה - 05 ובתחילת שנות ה - 06 . בעונה שעברה נוצחה ריאל מאדריד בשני משחקי 
ליגה בלבד והמאזן הנוכחי שלה ( חמישה ניצחונות , שלוש תוצאות תיקו ושלושה 
הפסדים ) הוא הגרוע ביותר מאז 4891 . טושאק , 14 , אימן בשנה שעברה את 
ריאל מאדריד ששברה שיא וזכתה בפעם החמישית ברציפות באליפות . ריאל גם קבעה 
אשתקד שיא ניצחונות ושיא נקודות בעונה אחת . אבל היא איבדה שני שחקני מפתח 
בסיום העונה , הגרמני ברנד שוסטר והקיצוני רפאל מרטין ואסקז , בגלל מחלוקת 
על חוזהו . טושאק שיחק 52 פעמים במדי נבחרת וויילס . בתקופה בה החל לאמן 
הוליך את סוונסי הוולשית מהליגה הרביעית לליגה הראשונה באנגליה , בתוך שלוש 
שנים , לפני שעזב כדי לאמן בספורטינג ליסבון בפורטוגל . 
