איגוד התעשייה הקיבוצית החליט לשגר נציג קבוע לבריה"ם , בניסיון להגיע לחתימה 
על עסקות ראשונות ליצוא למדינה זו . הנציג יפעל בשלב ראשון מהמשרדים של חברת 
סחר אמריקאית במוסקווה , וישתמש בשירותיה הלוגיסטיים , אך אם תחול פריצת 
דרך ביצוא הקיבוצי לבריה"ם , הוא עשוי לפעול במנותק מחברה זו . מנכ"ל איגוד 
התעשייה הקיבוצית , עמוס אפשטיין , מסר ל"הארץ " שבריה"ם מעוניינת במוצרים 
בתחום החקלאות , כגון מערכות השקייה , חממות ותכנון של משק חקלאי . עד 
כה לא בוצע יצוא מהקיבוצים לבריה"ם . אפשטיין ציין שבאוקטובר גדל היצוא של 
063 מפעלי התעשייה הקיבוצית בשיעור של % 8 , לעומת הירידה שנרשמה בחודש זה 
ביצוא של כלל המשק ( ללא יהלומים ) . הוא העריך כי בשנת 09 יגדל היצוא 
של מפעלי הקיבוצים בשיעור של % 8%9 , לכ007 מיליון דולר . לדבריו , מפעלי 
הקיבוצים יכלו להגדיל את היצוא שלהם בשיעור גדול יותר , אלמלא קשיי הנזילות 
ומגבלות האשראי . נתוני המכירות לשוק המקומי , המתייחסים למחצית הראשונה 
של 09 , מראים על גידול בשיעור של % 4 . עיקר הגידול ניכר במכירות של מפעלים 
המייצרים חומרי גלם לענף הבנייה . לעומת זאת , שורר קיפאון במכירות של 
מפעלי הטכסטיל והכימיה . 
