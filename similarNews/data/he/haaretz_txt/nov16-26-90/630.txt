פאריס ( מיוחד ל"הארץ " ) . עו"ד תיאו קליין , שעמד בראש ארגון הגג של 
הארגונים היהודיים בצרפת , גורס כי כיום אין מקום לשלוח לכלא או להעניש 
את מי שהיה ראש המשטרה הצרפתית בימי ממשלת וישי , רנה בוסקה . בוסקה מואשם 
כי היה אחראי לשליחת אלפי יהודים , ובהם ילדים , למחנות ההשמדה . לפני 
ימים אחדים קיבל בית המשפט בפאריס החלטה , המאפשרת את המשך ההליכים המשפטיים 
נגד בוסקה בן ה18 , במסגרת השיפוטית הרגילה . זאת , בניגוד לדעת התביעה 
הכללית , שטענה כי רק בית המשפט הגבוה , שהוקם לאחר מלחמת העולם השנייה , 
מוסמך לשפוט את בוסקה . תיאו קליין הביע תמיכה בהעמדתו לדין של בוסקה , 
אולם לדעתו אין טעם לשלוח לכלא אדם , שביצע פשעים לפני יותר מ04 שנה . 
" יש טעם , שבית המשפט ידון בנושא ויתן את דעתו על מה שאירע . למען ההיסטוריה , 
כדאי לקבל החלטה משפטית , שתקבע מה התרחש ואיך . מבחינה זו , עדיפה בחינת 
העניין במערכת המשפטית מאשר בעבודה אקדמית של היסטוריון , שמטבע הדברים 
עומדת לרשותו פחות אינפורמציה מזו , שלבית המשפט יש גישה אליה " . הוא הוסיף 
כי אילו הציע בוסקה למנות בורר , שיתרכז אך ורק בקביעת האירועים שהתרחשו 
והאחריות להם , היה מסתפק גם בכך . 
