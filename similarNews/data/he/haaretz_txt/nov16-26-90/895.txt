צריך להרגיל את הפועלים לעובדה שהמעסיקים שלנו הם פרטיים . לכן החלטנו הפעם 
להפגין מול בית התעשייה , בו יושבים התעשיינים . המעסיקים מתחמקים מלחתום 
על הסכם עבודה קיבוצי כללי בענף זה זמן רב בטענות מטענות שונות , למשל של 
העדרות מהארץ . החלטנו לשים קץ לסחבת מצד המעסיקים , ולהפגין את נחישות 
דעתנו כי יש לשים קץ לסחבת . כשהיו מגעים , אמרו לנו נציגי המעסיקים להניח 
להם לשקול את ההצעות . אנו המתנו לתשובותיהם , אבל לא נולדנו היום . מהר 
מאוד התברר כי הם פשוט מתחמקים בצורה אלגנטית . כנראה שהם חושבים שפועלי 
הייצור הם דרג ב . אנו לא רוצים לשבש את העבודה במפעלים . לפיכך , החלטנו 
שמכל מפעל לוקחים חברי ועדי עובדים , ולא משביתים את העבודה . במסגרת ההפגנה 
אמורים להגיע ועדי עובדים מ004 מפעלים , וכך לא נפגע בתהליך העבודה . ההפגנה 
תימשך שעתיים , וללא אלימות . אם גם ההפגנה לא תעזור , נצטרך לבדוק אפשרויות 
יותר חריפות . יש כבר רעיונות שונים בקרב חברים בהסתדרות עובדי החשמל , 
המתכת והאלקטרוניקה . במהלך היום ניסו להפעיל עלינו כל מיני לחצים כדי שנביא 
לביטול ההפגנה . אין בכוונתי לפרט מיהם הגורמים שהפעילו עלינו לחצים אלה , 
אך אנו אמרנו שעתה זה מאוחר מדי , ושנוכל להיפגש לדיונים רק אחרי ההפגנה . 
