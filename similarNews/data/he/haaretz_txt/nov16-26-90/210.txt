זאת היתה החלטה קשה כי חששתי מהעמקת הפילוגים במדינה , בעיקר במחנה סולידריות . 
במסע הבחירות יש להביא בחשבון , כי הבחירות נעשות במצב מיוחד בארצנו . 
באימוץ גישה תוקפנית קל להבטיח הבטחות , וזה פסול . ואולי אין זה באופיי 
לנהל מערכת בחירות תוקפנית כזאת . מעל לכל אני חושש מתוהו ובוהו , מהתפרקות 
ארגונית ומבזבוז הישגי השנה שעברה . באשר לנטיות האלה , אם אנשים חוזרים 
ומעלים אותן ודאי יש בכך משהו . אין לי שום שאיפה לדבר רעות על ולנסה . 
אני לא יודע אם הם מפתחים אותה , אבל אני רואה שאנשים שיצרו אווירה כזאת 
התקבצו סביבו . הדבר דומה לשחרור שדים מבקבוק , וזה מזיק מאוד . לפעמים 
ולנסה מסתייג מכך , אבל האווירה נמשכת . זה יהיה מבחן חשוב , האם המפסיד 
יקבל בנאמנות את התוצאה . אני מניח , שהמערכה הזאת תוביל להקמת שני מחנות 
חזקים . . . והמפסיד ימלא את תפקיד האופוזיציה . השאלה היא , אם תהיה 
זאת אופוזיציה פוליטית פרלמנטרית , או שמא אופוזיציה שתסית למהומות רחוב . 
לפולין יש סיכוי למלא תפקיד פעיל בבניית " הארכיטקטורה האירופית " החדשה , 
אך רק בתנאי שהיא תהיה מדינה יציבה , בעלת סדר דמוקרטי , ולא מדינה של 
תוהו ובוהו , שישחקו בה השדים הישנים ויתחדשו בה מריבות נושנות , דבר שעלול 
לדרבן תופעות דומות במקומות אחרים . 
