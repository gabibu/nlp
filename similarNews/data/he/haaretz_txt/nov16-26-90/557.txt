אלפי פלשתינאים שנמלטו מכוויית בעקבות הפלישה העיראקית , החלישו את תמיכת 
הפלשתינאים בסדאם חוסיין והכניסו שינוי באווירה הפוליטית בירדן . הפלשתינאים 
קרועים בין אהדה שרבים מהם חשים לסדאם חוסיין כמי שעשוי לקרוא תגר על ישראל 
לבין המרירות בלב רבים נגד עיראק . הם זוכרים את מעשי האכזריות שסבלו או 
שהיו עדים להם תחת הכיבוש העיראקי , את אובדן פרנסתם , ולאלפים מהם אובדן 
חסכונות של חיים שלמים . על פי האומדנים הרשמיים , יותר מ081 אלף מבין 
054 אלף הירדנים בכוויית , רבים מהם פלשתינאים , חזרו לירדן מאז הפלישה 
ב2 באוגוסט . סיפוריהם על הכיבוש העיראקי מכרסמים בשקט בתמיכה ללא סייג בעיראק , 
אשר שררה כאן תחילה . " כל העיר מלאה לחישות " , אמר סוליימן סאלם פסאם , 
שגריר כוויית ברבת עמון . " הרבה שאלות מועלות . קודם ירדן לא היתה שטח 
נייטרלי עבורנו . עכשיו מגמת פניה היא לנייטרליות " . פרופסור פלשתיני שלימד 
בכוויית וחזר באחרונה לרבת עמון , אמר , " ירח הדבש בין הפלשתינאים לעיראק 
בהחלט נגמר " . הסימן הברור ביותר למתחים בקרב הפלשתינאים ובאש"ף , היה החלטה 
לשלוח את יאסר עבד ראבו , חבר הוועד הפועל של הארגון לעיראק ולכוויית , 
כדי לדון בדרכים לעזור לפלשתינאים השוהים עדיין שם . פקיד ירדני אמר כי 
ראבו נפגש בשבוע שעבר עם פקידים עיראקים לבקש היתר להצבת לוחמי אש"ף בכוויית 
כדי להגן על הפלשתינאים . העיראקים , אמר הפקיד , סירבו . בעוד שאש"ף 
גינה את הפלישה לכוויית , הוא גם אמר כי נוכחות כוחות אמריקאיים באזור מהווה 
איום גדול יותר ליציבות מאשר ההשתלטות העיראקית . בראיונות אמרו הפלשתינאים 
כי גישתו הפרו - עיראקית של הארגון משקפת את היאוש הרווח כאן , כי מצוקתם 
לא תמצא לעולם פתרון בערוצים דיפלומטיים . בגלל האהדה המובעת כאן לעיראק 
מצד חוסיין ואש"ף כאחד , אין למרבית הפלשתינאים ששבו מכוויית רבים מהם 
מיואשים וחסרי כל דרך לבטא בפומבי את זעמם . פעם נוספת , הם אומרים בעצב , 
הפלשתינאים נמנים עם קורבנותיו העיקריים של משבר שלא הם חוללו אותו . ראיונות 
עם יותר מתריסר פלשתינאים שחזרו מכוויית , וביקור במחנה פליטים בשולי רבת 
עמון , הדגישו ביתר שאת את הסבל שעבר על רבים מהם בעקבות המשבר . על אף 
סיפוריהם על מעשי זוועה , רעב גובר וגניבות , כמו גם על כל רכושם שאבד , 
מרבית הפלשתינאים שרואיינו אמרו כי לא ימתחו ביקורת בפומבי על סדאם חוסיין , 
והם גם אינם רוצים בהרס כוחה הצבאי של עיראק . " האמריקאים חייבים לעזוב 
את המפרץ וישראל חייבת לעזוב את ארצנו " , אמר פרופסור אחד . הם הדגישו 
כי אש"ף הוא גם היום " הקול היחיד והלגיטימי " של העם הפלשתיני . אבל 
כמעט כולם מתחו ביקורת על ראשי הארגון ואמרו כי לא ניסו דיים להגן על הקהילה 
הפלשתינית בכוויית ובמפרץ . 
