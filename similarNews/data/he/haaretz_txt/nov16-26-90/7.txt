איך נראה דיסידנט מרוסיה כבר כולם יודעים . אם הוא יהודי בלי זקן , הוא 
ייראה כנראה כמו שצרנסקי , ואם הוא יהודי עם זקן אולי כמו ביגון . גוי 
דיסידנט עשוי להיראות כמו סחרוב . אבל בסין אין יהודים , וגם בעלי זקנים 
רבים קשה למצוא . למה איפוא צריך אדם לצפות כשהוא הולך לפגוש את האופוזיציונר 
החשוב ביותר והמפורסם ביותר של אומה בת למעלה ממיליארד נפש ? כשלחצנו ידיים 
היה לי ברור , שאם אראה אותו שוב במסעדה בציינה טאון אני עלול לטעות בו 
ולחשוב שהוא בעל הבית . אילו היה בידי צו המעצר שהוציאו שלטונות סין ביוני 
אשתקד נגד פרופסור פאנג ליצי , היה לי לפחות רמז לקראת מה אני הולך . בצו 
הוא תואר כבן 45 , גובהו 271 ס"ם , מבנה גופו מעט כבד , שערו ארוך ומסורק 
לכיוון אחד , וכשהוא הולך הוא מבליט את חזהו ומביט למעלה . ביוני 9891 , 
כשהעניינים החלו להתחמם בפקין , הדליף לו מישהו ממשרד ביטחון הציבור שהשלטונות 
בעקבותיו , ושהם יכולים לארגן עבורו תאונת דרכים מקרית . בכל מקרה , אמר 
לו האיש , הוא צפוי למעצר למשך תקופה ארוכה . שתי האופציות לא נראו לפרופסור 
פאנג . משום כך התדפקו הוא ורעייתו , פיסיקאית בזכות עצמה ומחזיקה בדעות 
דומות לאלו של איש , על שערי שגרירות ארצות הברית בפקין וביקשו הגנה . 
חשוב לציין , ופאנג עצמו מדגיש זאת , שהבקשה לא היתה למקלט מדיני , מאחר 
שהוא מרגיש סיני ורוצה להישאר סיני . הוא מאמין שיבוא יום והוא יוכל לחזור 
לסין שתהיה מדינה דמוקרטית . לגבי פאנג התוצאה היתה כמעט אידיאלית . שנה 
שלמה הוא חי בין כותלי השגרירות האמריקאית , והיה תקוע כעצם בגרונה של ממשלת 
סין . לא לבלוע ולא להקיא . ממקום מושבו יכול היה להעביר מסרים לסטודנטים 
ולאופוזיציה , ולשלטונות היה קשה לשלוט על פעילותו החשאית . פאנג מסרב 
להרחיב את הדיבור על התקופה ששהה בשגרירות ארצות הברית ועל תפקידו כמנהיג 
הרוחני של הסטודנטים שהשתלטו על כיכר טיאנאנמן . את הדם מהרחובות סביב הכיכר 
קירצפו בינתיים , ואת הסטודנט שעצר שיירת טנקים בתנועות שהזכירו רקדן בלט 
מודרני הצליחו להעלים . רבים מהסטודנטים נרצחו על - ידי הצבא , אבל רבים 
יותר עדיין נמצאים בבתי הסוהר . גם התפקיד שמילאו האמריקאים בפרשה עודנו 
לוט בערפל , ולכן ברור שלפאנג אין כל רצון לסכן את בעלי בריתו שנותרו מאחור . 
את התקופה הארוכה ששהה פאנג בשגרירות הוא לא ביזבז מבחינה אינטלקטואלית - 
מדעית . במשך כל אותם חודשים עמד בקשר הדוק עם עמיתיו בעולם האקדמי המערבי , 
היכן שהוא נחשב בעל סמכות בין - לאומית , ואף הספיק לפרסם ארבעה מאמרים 
מקצועיים . הוא אינו מבטא ולוא שמץ תלונה ביחס לתקופת מעצר - הבית מרצון . 
אמריקה בלב פקין לא יכולה להיות המקום הכי גרוע כשבחוץ יורים הטנקים בסטודנטים , 
והשומרים מצוידים בצו מעצר נגדו . ייתכן שאפילו ניכר געגוע מסוים כאשר 
הוא מדבר על התקופה שלפתע היה חופשי לעשות כמעט ככל העולה על רוחו , חוץ 
מאשר לצאת את חומות השגרירות , כמובן . הוא התרגל למצבו החדש , והכין 
עצמו נפשית לשהייה ממושכת , אפילו שנים אחדות , בביתו החדש . הפרשה הסתיימה 
לפני כחודש , לאחר ששלטונות סין הסכימו להתיר לו ולאשתו לצאת מהארץ ללא 
הפעלת צו המעצר . בעת המשא ומתן ביחס לתנאי שחרורו , שהתנהל בינו לבין 
השלטונות בתיווך האמריקאים , ניסו הסינים לכפות על פאנג לחתום על הצהרה , 
שבה הוא מביע חרטה על כך שעבר על החוק . פאנג סירב , והסכים רק לנוסח 
הקובע , כי עמדתו הפוליטית מפירה את החוקה . עוד דרשו השלטונות , שפאנג 
יתחייב שלא להשמיע הצהרות נגד ממשלת סין . גם לכך הוא התנגד , אך הסכים 
לחתום על התחייבות שלא ייתן הצהרות אנטי - סיניות . פירוש ההגדרה הזו רחב 
יותר , ולדבריו ביקורת נגד המפלגה הקומוניסטית הסינית אינה ביקורת נגד סין . 
את ארצו הוא אוהב , את הקומוניזם הוא מתעב , ואת המפלגה הוא רואה כיצור 
שחלף זמנו . ולמרות הכל , עדיין לא היה חופשי להתבטא בחופשיות נגד השלטון 
בסין , כיוון שבנו נותר מאחור כבן - ערובה . פאנג ניסה להתנות את יציאתו 
מסין ביציאת בנו , אך השלטונות חששו להיראות חלשים , ורמזו לו שאם ייצא , 
יוכל בנו לצאת זמן קצר אחר כך . כשחלפו שבועיים והבן עדיין היה בפקין , 
הודיע האב למשרד החוץ של ארצות הברית , שאם בנו לא ייצא את סין הוא יפתח 
מיד במסע הצהרות נגד המשטר שם . במשחק הפוקר הזה שוב ניצח פאנג . האמריקאים 
פנו לסינים , ולמחרת היום שוחרר הבן ויצא למערב . היום , כחודשיים אחרי 
שעזב את פקין , חסרים לו הסטודנטים והקולגות הסינים . אולם מה שבאופן מיוחד 
חסר לו הוא ההבנה המדויקת של מעמדו החברתי . הוא אינו מתקשה להתערות בקהילה 
המדעית של המכון לאסטרונומיה באוניברסיטת קיימברידג , היכן שהוא שוהה עתה 
כפרופסור אורח . כולם , הוא מסביר , ובציניות , מבינים פיסיקה . השפה 
בין - לאומית , והדיאלוגים מתנהלים במישור הזה בלבד . הבעיה היא מחוץ לחדרו 
הקטן של פרופסור פאנג . שם הוא זר , ועל אף ביקוריו התכופים בבריטניה ובארצות 
הברית במשך עשר השנים האחרונות , קשה לו להסתגל לחוקים החברתיים ולאורח 
החיים המערבי . הכל כל - כך שונה , ובניגוד לביקוריו הקודמים אין לו בית 
לחזור אליו בפקין . פאנג עדיין לא בחר האם להמשיך לחיות ולעבוד באנגליה , 
או לקבל את ההצעה למשרה באוניברסיטת פרינסטון בארצות הברית . הוא מעדיף 
לחלק את הזמן בין קיימברידג לבין פרינסטון . לפאנג ולבנו הותר לצאת לא עקב 
חששם של שלטונות פקין מפני מה שהפרופסור האופוזיציונר עתיד להצהיר , אלא 
כיוון שהבינו כי עליהם לעשות ויתורים למערב אם ברצונם להחזיר את הסיוע והמעורבות 
הכלכלית , שכמעט חוסלו בעקבות אירועי השנה שעברה . הסינים קוראים נכון 
את המפה הפוליטית העולמית , ומבינים ששחרורם של פאנג ועוד כמה אופוזיציונרים 
יקל על הנשיא בוש לבקש מהקונגרס לאשר שינויים במדיניות כלפיהם . פאנג עצמו 
טוען בלהט , שהסנקציות היו הצלחה , וכי הלחץ הכלכלי המערבי על סין הכאיב 
למשטר . כשלעצמו הוא מחסידי שיטת המקל והגזר כלפי המשטר הזה . העולם המערבי , 
הוא אומר , צריך לדרוש שתמורת ביטול הסנקציות תעשה סין ויתורים בתחום זכויות 
האדם . בדרך זו יש ללחוץ לשם הפיכתה של סין לחברה פתוחה ודמוקרטית יותר . 
" מה צריך לדרוש מהשלטונות ? בטווח המיידי דבר אחד ברור שחרור כל העצורים 
והאסירים הפוליטיים . קשה אמנם לדעת מה מספרם המדויק , אך הפעם , בניגוד 
לעבר , קיימת רשימה שמית של כמה מאות עצורים . אחר כך צריך להבטיח את זכויות 
האזרח בסין , לרבות חופש הדיבור וחופש ההתכנסות המובטחים בחוקה הקיימת אך 
אינם מוגשמים . כך למשל אסור לאזרחי סין להיפגש עם עיתונאים זרים , מה 
שהיה מותר לפני אירועי יוני 9891 . פאנג גם תומך בחידוש התיירות המערבית 
לסין , אך גם זאת בתנאי שהשלטונות יאפשרו לתיירים להתערב באוכלוסייה ולבקר 
בכל מקום . תיירות מוגבלת בנוסח תקופת המהפכה התרבותית של מאו , הוא מדגיש , 
היא דבר רע . את צמד המלים " המהפכה התרבותית " מבטא פאנג בשאט נפש . 
הוא עצמו , כמו רוב אלה הנמנים עם האינטליגנציה הסינית , סבל באותה תקופה 
מדיכויים ומהשפלות , גופניים ורוחניים כאחד . האוניברסיטה נסגרה למשך חמש 
שנים תמימות , והוא הוגלה למחוזות נידחים , שם עבד הפרופסור לאסטרו - פיסיקה 
כפועל במסילות הרכבת , ככורה פחם , כחוצב מנהרות וכחקלאי בשדות האורז . 
" חינוך מחדש " קראו לזה . הרבה חינוך לא ספגו שם , אבל השנים הקשות 
הללו הצליחו לחסל בבת אחת חלק ניכר משכבת האינטליגנציה העירונית , ומנעו 
משכבת גיל שלמה להמשיך בלימודים אקדמיים . רבים מחבריו של פאנג פשוט לא 
הצליחו להחזיק מעמד ומתו . אחרים הבינו שעדיף לחזור לאוניברסיטאות ולשכוח 
מהעיסוק בפוליטיקה . לא כך פאנג . גם לאחר שחזר ללמד המשיך להיות הילד 
הרע של הפוליטיקה החוץ - ממסדית בפקין , ונתפס כ"אויב המפלגה " . פרוף פאנג 
הוא אדם צנוע , לא רברבן , והוא נוטה לדבר בלשון שאינה קיצונית מדי . 
אולי זה מה שהציל אותו כל השנים . עם זאת הוא יודע להיות ישיר , ובניגוד 
גמור לסיני הממוצע , המדבר סחור סחור , פאנג יודע להיות ענייני וחד - משמעי . 
את הקומוניזם הוא פוסל מכל וכל , הן את זה בנוסח הסובייטי והן את אחיו החולה 
בנוסח הסיני . הקומוניזם לדעתו הוא כישלון גמור , ולכן צריך להחליף את 
השיטה ולהתחיל מיד ברפורמות ברוח גורבצוב . ההנהגה הסינית הקיימת חייבת 
לדבריו ללכת , ולדעתו המנהיג הקשיש דנג קסיאופינג הוא האחראי אישית למתן 
ההוראה לרצוח את מאות הצעירים בכיכר טיאנאנמן . כיום מודה פאנג , שגורלה 
המר של ההפגנה בכיכר נחרץ מלכתחילה . תביעות הסטודנטים היו מרחיקות - לכת 
מדי והעקשנות רבה מדי . אך גם הוא עצמו לא האמין שהצבא יקבל פקודה לפזר 
את הסטודנטים . אמנם היה לו ברור שהממשלה , אשר הבינה את עוצמת הטינה של 
הציבור נגדה , תפעל בכוח לדכא את הסטודנטים . אך הוא העריך שהפעולה תהיה 
יותר במתכונת של מה שהתרחש למשל ברומניה , קרי תגובה " ספונטנית " אלימה 
של פועלים שהובאו לזירה על - ידי הממשלה . אצל פאנג קיים קשר הדוק בין עבודתו 
המדעית , העוסקת במהות הקוסמוס , לבין המסקנות הפוליטיות היום - יומיות 
שלו . ה"איך " המדעי חשוב לו כמו ה"מה הפרקטי , ונוסף על התעמקותו בבעיות 
אסטרונומיות יש לו דעה מגובשת על בעיות גלובליות בוערות . הוא מאמין בעקרונות 
אוניוורסליים במדע , בדמוקרטיה ובזכויות אדם . אבל כל אותן אמונות מתנגשות 
לדבריו עם הפטריוטיות , בעיקר בעולם הקומוניסטי , שמשמעה שעל הפרט לאהוב 
את כל מה שקשור במדינה : את העצים , את הבתים , את המשטרה החשאית , את 
הצבא שרצח מאות , ואת המפלגה הקומוניסטית שנתנה את ההוראה . פאנג הוא אדם 
אופטימי . הוא מאמין שמאז מאורעות יוני 9891 גילה הציבור הסיני שהממשל עירום . 
האופוזיציה למשטר הקיים הולכת וגוברת , ולדבריו גם בקרב האינטלקטואלים 
והמדענים בסין חלה תזוזה . בניגוד למה שקורה במערב , קבוצה זו רוצה בדרך 
כלל להזדהות עם ההנהגה השלטת ועם המפלגה , שכל אחד כל - כך תלוי בה . " הרבה 
מעמיתי בסין הסכימו עם עמדתי הפוליטית " , הוא מספר , " אך בניגוד אלי 
הם חששו להביע את דעתם " . נכון , אבל היום כבר ישנם הרבה יותר מהסוג שלי . 
אני מעורב במערכה הפוליטית הקוראת לשינויים מאז שנות הששים . ההבדל ביני 
לבין האחרים שהיו בעלי דעות דומות הוא פשוט : אני שרדתי והם מתו בדרך , 
או שאיבדו את משרותיהם ובכך את יכולתם להשפיע . זה נכון רק לגבי העשור האחרון , 
שבמהלכו נעשיתי יותר ויותר מפורסם בעולם . עד 0791 פשוט הייתי עסוק בהישרדות . 
אחר כך היו קולגות שהיו חזקים כמדענים וחלשים כפוליטיקאים , ואחרים שהיו 
חזקים בפוליטיקה אך חלשים אקדמית . אני הצלחתי לשמור על איזון . כן . הסטודנטים 
הלכו רחוק מדי בתביעותיהם . תביעות פחות קיצוניות היו יכולות להוביל אולי 
את הממשלה לוויתורים מרחיקי לכת . יחד עם זאת , בפרספקטיווה היסטורית , 
זה היה צעד חשוב מאוד לדמוקרטיה בסין . אני מסכים לתיאוריה הזאת . שלטונות 
סין הבינו שבמהלך ביקור גורבצוב אין באפשרותם לשבור בכוח את ההפגנות , ולכן 
באופן זמני המצב נראה ככישלון של הממשלה . למעשה , מה שקרה הוא שהסטודנטים 
לא העריכו נכון את מהלכי ההנהגה , שכל כך חששה מאיבוד כוחה . לסטודנטים 
לא היה כל רעיון ביחס לשלב שני . האנשים רצו להביע את עמדתם השלילית כלפי 
המשטר , כלפי המפלגה וכלפי השחיתות . זאת היתה התפרצות רגשית ספונטנית . 
אילו קרה משהו , זה היה קורה אולי בנוסח המהפכה ברומניה , משהו שנובע מהאנשים 
עצמם , ללא ארגון מסודר וללא רעיון ברור מה צריך לעשות בשלב הבא . אמנם 
היו רעיונות כלליים כגון הצורך בשוק חופשי . אך איך לטפל בנושא השוק החופשי , 
או איך בדיוק לשנות את המערכת הפוליטית הנוכחית , לא ידעו . לא . הם היו 
דורשים עוד ויתורים . אולי בקרב האינטלקטואלים , כגון יותר דמוקרטיה באוניברסיטאות , 
בתוך הקמפוסים . גם לי לא היתה דעה ברורה , ולכן סירבתי להנהיג את המאבק 
ולהפוך למנהיג התנועה . אני בקיא בפרטי הבעיות , אך אין לי תשובות ברורות . 
כשפרצו המהומות , מיד האשימו אותי השלטונות שאני עומד מאחורי התנועה ושולט 
בה . למעשה , מה שהיה הוא שהסטודנטים היו מגיעים אלי הביתה ודנים אתי על 
המצב . בתקופת שביתת הרעב המלצתי לסטודנטים להפסיקה , אך כמובן לא יכולתי 
להביא לסיומה . לאף אדם לא היה כוח מהסוג שיגרום להם להפסיק את השביתה בלא 
השגת ויתורים . אחר כך , כשהבנתי שהממשלה תפעיל כוח כדי להעניש את הסטודנטים , 
הצעתי להם שיגבילו את תביעותיהם . נכון . מאז אותה נקודה אנחנו בשלב חדש , 
והאירוע היה חשוב כצעד במאבק הכולל לשינוי חברתי . יש לנו בסין הרבה דרכים 
להביע דעה . הדברים לא מתרחשים בקצב מהיר כמו לפני שנה , והכל קורה לאט 
יותר . אמנים מביעים זאת בציורים , אחרים במהלך פגישות חברתיות . על פני 
השטח קיים שקט יחסי , אך למעשה הסכנה גדולה . זה נכון , אך אני סבור שאם 
הממשל המרכזי יתמוטט , סין לא תגיע למלחמת אזרחים כמו שקרה בהיסטוריה הסינית . 
הסינים באמת מודאגים מאוד מן הסכנה לשלמות סין . כיום יש יותר אנשים הסבורים 
שהעמדת המדינה מעל הפרט עלולה להיות פתרון לא טוב . זאת שאלה טובה , ולכן 
אני סבור שצריך לשנות את התרבות החברתית - פוליטית של סין . התרבות המסורתית 
צריכה להשתנות . איחוד סין נבע במאה האחרונה גם מן החשש הקבוע ממלחמות , 
ומהדאגה לביטחונה . סין חזקה ומאוחדת אמורה היתה למנוע סכנה כזאת . בעשורים 
האחרונים לא היה כל איום חיצוני ממשי על קיום סין כמדינה , וזה משפיע על 
אורח המחשבה של האינטלקטואלים בה . כיום אינטלקטואלים רבים לא מזדהים עם 
המפלגה הקומוניסטית . הרי מה השיגה המפלגה ? בחינוך כלום , בתעשייה 
כלום , בחקלאות כלום . רק דבר אחד הושג שלמות סין . לכן ייתכן שיותר 
אנשים תמכו במפלגה , מפני שאז איחוד סין היה כל כך משמעותי . אם הממשלה 
מעוניינת לשפר את יחסיה עם האינטלקטואלים , הדרך הטובה ביותר היא להחזירו . 
אני מסכים שזאו טוב יותר בהשוואה למנהיגים קיימים אחרים , אך דעותיו הפוליטיות 
אינן ברורות . אני לא לגמרי סומך עליו , ומה שברור הוא שזאו אינו פתוח 
כמו גורבצוב . הוא לא יכול , למשל , לדבר היום על הנהגת שיטה רב - מפלגתית 
בסין . מתוך המפלגה ? קשה לי לומר . הוא עשוי להיות טוב , אך אין עדיין 
מספיק נתונים לגביו . אני רק יכול לחזות שכשהדור הזה יילך , יהיה בקרב הדור 
הבא מאבק כוח רציני ביותר . אני מאמין שיחול שינוי . מישהו אמר שתוך שנתיים . 
אני לא סבור שטווח של פחות מחמש שנים הוא מציאותי . אולי עשר שנים ואולי 
עשרים שנה . אפילו אם השינוי בסין יקרה תוך שלושים שנה , זה יהיה עדיין 
יפה מאוד . במשטר הנוכחי אין סיכוי , אבל אני מקווה שתוך עשר שנים יש סיכוי 
שמשטר אחר יתן לי להיכנס . כיום שורר בסין מצב של תיקו . פרופסור פאנג ליצי 
הצליח להשפיע על הדור הצעיר עד אותה נקודה שבה נגדעה ההתקוממות בכוח . השלטונות 
הצליחו למנוע ממנו השפעה ישירה בתוך הארץ , אך לא הצליחו להעלימו מעל פני 
השטח . אחד משכניו של פאנג באוניברסיטת קיימברידג הוא פרופסור סטיבן הוקינג . 
קרבתם אינה רק פיסית ; גם נושאי ההתעניינות שלהם משיקים . הוקינג נתן 
לאנושות זווית ראיה חדשה על היקום . פרופסור פאנג אולי יפתח עבור הסינים 
דרך התבוננות חדשה בעולמם הפוליטי בשנות התשעים . על - פי פאנג , רוב המנהיגים 
הסינים החשובים במאה העשרים שהו שנים אחדות מחוץ לארץ . אולי הגלות מאונס 
של פאנג עצמו היא צו שעה היסטורי , שנועד להכינו לתפקיד פוליטי בעתיד . 
