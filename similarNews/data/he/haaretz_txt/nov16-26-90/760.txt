בית הדין הארצי לעבודה דחה את ערעורו של עובד על החלטה לדחות על הסף את תביעתו 
לחיוב המעביד בתשלום גמול שעות נוספות בעבור תקופת עבודתו . בין הצדדים לתביעה 
התנהל הליך משפטי קודם בו הגיש העובד לבית הדין האזורי תביעה להפרשי שכר 
עבודה ולפיצויי פיטורים . באותה תביעה לשכר עבודה לא כלל העובד גם תביעה 
לגמול שעות נוספות . ההליך הוכרע , וערעורי הצדדים לבית הדין הארצי נדחו . 
לאחר סיום המשפט הקודם הגיש העובד תביעה חדשה לגמול שעות נוספות . בית הדין 
האזורי דחה את התביעה , ופסק כי גמול השעות הנוספות מהווה מרכיב של שכר 
העבודה . כיוון שהעובד תבע במשפט הקודם שכר עבודה לתקופה מסוימת , לא יוכל 
לתבוע רכיב אחר בשכר עבודתו בגין אותה תקופה , מחמת מעשה בית דין . בית 
הדין הארצי לעבודה אימץ את החלטת בית הדין האזורי וקבע : בין העילה הקודמת 
והעילה החדשה קיימת זהות . אין ספק שעבודת שעות נוספות אצל המעביד כלולה 
במונח " עבודה " אצל המעביד . ההלכה היא ששכר עבודה הוא התמורה בעד העבודה , 
והוא משתלם בעד הזמן שבו העובד עבד או העמיד עצמו לרשות העבודה . בעבודה 
בשעות נוספות מעמיד העובד את עצמו לרשות העבודה , ועל כן גמול שעות נוספות 
הינו מרכיב של " שכר העבודה " , וכלול בו . כאשר עילה אחת לגמול שעות נוספות 
כלולה בתוך עילה שנייה לשכר עבודה , אזי לעניין מעשה בית דין קיימת 
זהות בין העילות , והעובד מושתק מלתבוע במשפט חדש באותה עילה שבה כבר נפסק 
סופית במשפט הקודם . ( דב"ע שנ312 ) . ביה"ד לעבודה הקל על עובדים כתובעים 
בהכירו בפיצול סעדים שונים בתביעות שונות . לא כן כאשר מדובר בפיצול עילות 
תביעה . כאן על העובד לרכז את כל המגיע לו באותה עילה בתביעה אחת ולא יותר 
לו לפצל את תביעותיו בעילות חופפות . 
