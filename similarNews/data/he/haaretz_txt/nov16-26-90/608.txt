אומנם ראש העירייה התבטא בפני חברים שלנו בצורה בוטה ולא סימפטית בקשר להריסת 
בית המהנדס כמו " אני אזרוק אתכם " . צורת דיבור כזו לא תורמת לאווירה 
של דיון תרבותי , אבל אני מכריז חד משמעית כי לבעיה של סחבת בקבלת היתרי 
בנייה אין קשר כלשהו לנושא בית המהנדס . כל אזרח הנזקק להיתר בנייה חוזה 
על גופו את מסלול היסורים בעיריית תל אביב . למרות ההכרזות של ראש העירייה 
ואנשיו על שיפורים לכאורה , מי שמכיר את הדברים בשטח יום יום יודע כי בסופו 
של דבר אין שיפור כלשהו . בנושאים קלים ממתינים חודשים , וכאשר הדבר נוגע 
לבניינים גדולים בהם יש צורך בתיקון תכניות בניין עיר , אורך התהליך בין 
4 ל51 שנה . שיעורי הריבית במשק ידועים היטב . עיכוב של חודשים רבים בהתחלות 
בנייה פירושו ייקור הבנייה . יתר על כן , בגלל חוסר ודאות של היזמים מתי 
יוכלו להתחיל במימוש ההשקעה , נפוצה התופעה של " עסקת קומבניציה " ( 
בה מקבל בעל הקרקע מהקבלן חלק מהמבנה בתמורה לקרקע א . ל . ) שאין כמוה 
בעולם . זו עסקה מסובכת ההופכת את בעל הקרקע לשותף להרפתקת בנייה . מי 
שקרוב לנושא יודע בכמה סיבוכים כרוכה השותפות הזו . המאבק מתנהל זה שנים . 
אישית הסכמתי בזמני להצטרף למועצת עיריית תל אביב ביוזמתו של ראש העיר דאז , 
יהושע רבינוביץ , כי חשבתי שאולי מבפנים אפשר אכן לשפר את הדברים . כשפעם 
התמרמרתי כי פרויקט קצת יותר מורכב עובר מסלול של חמש שנים ויותר , התערב 
להט ואמר לי : אדון יסקי טועה . זה לוקח שמונה שנים . בזמנו פעלו ועדות 
משותפות של האדריכלים לבין מינהל ההנדסה אך בסופו של דבר ההר הוליד עכבר . 
כל שינוי לכאורה מתקן דבר אחד ופוגע בדברים אחרים . לדוגמה , קבעו כי 
במקום לקבל מידע בעל פה יזמין המתכנן " תיק מידע " . היום , כדי לקבל את 
התיק הזה , שהוא שלב מוקדם לפני פתיחת ההליך , צריך להמתין חודשיים . להערכתי 
האישית כן . אבל צריך לזכור כי מינהל בההנדסה בתל אביב הוא הגדול המנוסה 
והוותיק ביותר ולכן מוצדק לדרוש מהעירייה שהמצב יהיה טוב יותר ולא גרוע יותר 
מאשר בערים אחרות . החוק מטיל היום את האחריות המלאה על המתכנן , כך שאם 
עברת בנושא כלשהו על החוק , גם אם יש בידך היתר בנייה , העבירה נותרת בעינה . 
לפיכך , לדעתי , לא צריך בכלל בדיקות ואישורים . 
