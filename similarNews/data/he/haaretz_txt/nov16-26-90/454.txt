ניו - יורק ( ע"ר וע"ץ ) . " יש סיבות טובות להאמין כי פגיעות קשות בזכויות 
האדם מתרחשות באיראן בימים אלה והאו"ם חייב להמשיך ולעקוב אחר המצב " . דברים 
אלה נאמרו בממצאי דו"ח שהוגש למרכז האו"ם בניו - יורק ושוחרר לפרסום שלשום . 
בדו"ח נאמר כי ממשלת איראן בעצמה הודיעה על הוצאתם להורג של 311 בני - אדם , 
מתחילת השנה האיראנית ב12 במרס עד ה81 בספטמבר , אך מקורות שונים טוענים 
שהמספר גבוה בהרבה . נציג מיוחד של ועדת זכויות האדם של האו"ם , ריינלדו 
גאלינדו פוהל , דיווח על ביקור שערך באיראן בין ה8 ל61 באוקטובר . היה 
זה ביקורו השני באיראן השנה . פוהל , עו"ד מסלוואדור , ביקר לראשונה באיראן 
בינואר , הדיווח על מה שראה שם זכה לביקורת מצד ארגוני גולים איראנים שטענו 
כי הדו"ח מתון מידי . בדו"ח השני שלו כתב : " הכמות העצומה ומגוון ההאשמות 
והתלונות על איראן , המגיעים מכל מיני מקורות , אפילו אם לוקחים בחשבון 
שכמה מהן מוגזמות , מהווות בסיס אמין להערכה שפגיעות קשות בזכויות האדם 
מתרחשות לעתים קרובות באיראן " . לדבריו פעולות הממשלה לביטולן של פגיעות 
אלה לא היתה מספיקה ולא שמה להן קץ . הוא גם התייחס לפחד שחשו האנשים עימם 
דיבר באיראן . לדבריו , כאשר הם מדברים הם מסתירים את זהותם ואת מה שהם 
חושבים באמת . פוהל מתאר את חוסר הוודאות שמרגישים אנשים פרטיים . גם 
פקידים בכירים וגורמים אחרים לא בטוחים במתרחש . לגבי רבים מן הנדונים למוות 
טענה הממשלה כי היו מעורבים בסחר בסמים , גם 74 תושבי משהד שהוצאו להורג 
ביום אחד , ה5 בספטמבר . 
