לנה גלזר , סגנית יו"ר ויצו ישראל והאישה שמאחורי הגינגל " ויצו כל החיים " , 
תמונה בחודש מארס הקרוב לתפקיד יושבת ראש הארגון ותהיה מופקדת על 000 , 
07 חברות ותקציב ענק של 86 מיליון דולר לשנה . יהיה זה ללא ספק מינוי מהפכני , 
מנוגד לנשות הדור המייסד , רבקה זיו וחנה לוין , שתצלומיהן בשחור - 
לבן תלויים בלשכת היושבת ראש , הממוקמת בקומה הראשונה של בניין ויצו בשדרות 
דוד המלך בתל - אביב . גלזר , המדברת בשפה ישירה ועסקית , היא אישה 
אנרגטית . בת מעברה לשעבר , שזינקה אל צמרת ארגון הנחשב לאחד הגדולים 
בישראל . אחרי 71 שנה בויצו היא למדה להיות פוליטיקאית וחוזרת שוב ושוב 
על המשפט " אנחנו ארגון א - פוליטי " . גלזר נזהרת שלא לדבר על מהפיכות 
כשתיכנס לתפקידה במקום רות תקוע , היו"ר הפורשת של ויצו . בכל זאת , מן 
השיחה אתה היה אפשר להבין מהם השינויים הארגוניים שויצו תעבור אחרי מארס 
1991 . בין השינויים הצפויים : ארגון מחדש של ויצו , צמצום מספר המחלקות 
מ51 לשמונה , מיסוד נושא המשפחות החד - הוריות , הקמת רשת מקלטים לנשים 
מוכות ולנערות במצוקה ומינוי יותר ויותר נשים לתפקידי - מפתח ביצועיים . 
לדוגמה , היא אומרת , אין שום סיבה שאישה לא תכהן בתפקיד יו"ר המגבית 
של ויצו , שהיה עד כה נחלתם של גברים . עם זאת , כשאני שואל אותה אם 
היא מגדירה את עצמה פמיניסטית , היא משיבה בפסקנות " לא , אני לא פמיניסטית , 
אבל המזל שלי שיש לי בעל תומך " . בעלה , עמי , הוא פסיכולוג . בנה 
יצחק לומד מחשבים והבת הצעירה דנה משרתת בצבא . מדירת הפנטהאוז שלה ברמת - 
גן נשקף נוף מרהיב של אקליפטוסים ובתי רמת גן , תל - אביב וסביבותיהן . 
המרפסת מלאה בעשרות עציצים ומטפסים , צמחי ביגוניה , פטוניה , גרניום , 
פיקוס , יסמין , פילדנדרום , ועל הגג יש עצי תאנה , רימון , לימון 
וקומקואט ( תפוז סיני ) . הסלון מרוהט בצבעי כחול - צהוב , המטבח הענקי 
בצבעי בז - ירוק . על קירות הסלון תלויות תמונות מקוריות של ראובן וליטוגרפיות 
של נחום גוטמן , ובחדר העבודה יש ספרייה ענקית . גלזר נולדה לפני 44 שנים 
בסירגט , עיירה הררית פסטורלית בטרנסילווניה ההונגרית . הוריה היו לפני 
מלחמת - העולם השנייה הבעלים של מחצבות אבן , סחרו עם צכוסלובקיה והונגריה 
והיו להם אדמות חקלאיות רבות . בזמן מלחמת - העולם היו פרטיזנים ואחרי המלחמה , 
כשהיתה גלזר בת חמש , עלתה משפחתה לישראל והתיישבה במעברת חאלסה , כיום 
קריית שמונה . זיכרון הילדות החזק ביותר שלה הוא מי הגשמים , שהציפו את 
כל סביבות האוהל . גלזר התחילה ללמוד במדרשת רופין ושם גם החל הפרק הספורטיווי 
בחייה . היא הצטיינה בקפיצה לגובה ובקפיצה למרחק והיו לה תוכניות להמשיך 
ללמוד ב"מכון וינגייט " , אך אביה , שהיה אז משווק בשר ונפגע בשל יבוא 
בשר מוקפא מוזל מארגנטינה , החליט לרדת לארצות - הברית . המשפחה התגוררה 
בניו יורק , גלזר סיימה את תיכון " ארסמוס " בברוקלין ולאחר מכן למדה 
מדעי החברה באוניברסיטת ניו יורק . את בעלה פגשה בניו יורק בהיותו סטודנט 
ומיד לאחר נישואיהם שבו לישראל . אל הפעילות בויצו , היא מספרת , הגיעה 
באקראי . פנו אליה וביקשו ממנה לארגן בהתנדבות חוג בית לנשים מהשכונה . 
עד מהרה שקעה בפעילות שכללה ארגון אירועים בגני ילדים ובבתי - ספר בשכונות 
מצוקה , עבודת שטח עם נוער בעייתי ואפילו סיוע בתרומות ובתמיכה מוסרית למושבים 
שהתמוטטו . גלזר מונתה לתפקיד סגנית מנהל במחלקה לאיסוף כספים של ויצו בתל - 
אביב , אחר - כך ניהלה את המחלקה , ולפני שבע שנים מונתה לאחראית לאיסוף 
הכספים בישראל , תפקיד שהמשיכה לשאת בו גם כשמונתה לפני חמש שנים לתפקידה 
הנוכחי כסגנית יו"ר ויצו . אחר - כך מונתה גם לתפקיד חברה בוועדת הכספים 
של ארגון ויצו העולמי . לשכתה הנוכחית , בקומה השלישית של בניין ויצו , 
היא אחד ממרכזי העצבים של הארגון , שלו שלוחות ב05 מדינות . הלשכה עצמה 
צנועה מאוד ומרוהטת בפשטות . שולחן פורמייקה לה ושולחן לאורחים , כיסא 
אורטופדי כחלחל , פוסטר בשחור לבן של ילדים מחייכים תלוי על אחד הקירות , 
לוח תכנון שעליו מובלט המספר 000 , 005 , 1 דולר , הסכום שגייסה השנה ולצידו 
מטרות היעד המוצהרות לשנה הקרובה . יום העבודה שלה , בלשכתה בקומה השלישית 
של בניין ויצו , נמשך עשר שעות ויותר ומתחלק בין עבודת מטה במרכז ויצו לבין 
נסיעות ל086 סניפי הארגון ברחבי הארץ . היא עוסקת בארגון הסניפים , מארגנת 
מסיבות עיתונאים ואירועי גאלה , גיוס מתנדבות חדשות , סדנאות לאיסוף כספים , 
פנייה לתורמים . גלזר עובדת עם ליאון קופלר , יו"ר המגבית של ויצו , 
ובשנה שעברה בלבד גייסה מיליון וחצי דולר . גלזר מודה שאיננה נמנעת מגימיקים 
ומאירועים נוצצים למען המטרה של גיוס כספים וקידום מעמד האישה בישראל . 
בין היתר אירגנה בעבר אירועים כמו " שבוע יוון " במלון " הילטון " , שאותו 
הפיקה יחד עם פיטר ון דר פליט , מנכ"ל המלון לשעבר , ושהיה מיועד לתורמים 
פוטנציאליים . מה רע בכך , היא אומרת , אם בן אדם מבלה ונהנה ומרגיש אחר - 
כך כיף לפתוח את פנקס הצקים שלו . כך גם ויצו נהנה . כדיפלומטית מהוקצעת , 
גלזר נזהרת במהלך הראיון מלהיכנס לנושא הרגיש של ויצו מול נעמת , ארגון 
הנשים המתחרה . היא אומרת שיש ביניהם שיתוף פעולה אינטנסיווי , בעיקר בקביעת 
תעריפים למעונות יום . אחר - כך איננה מתאפקת ואומרת ברבע חיוך , ש"אין 
לנו כוונה להתחרות עם מאשה לובלסקי ועדה רבון . אצלנו בויצו הסגנון מעודן 
יותר . לדבריה , " נעמ"ת מקבלת 02 מיליון דולר לשנה , מגביית מס מקביל 
של חברות ההסתדרות , ואילו אנחנו צריכות לעבוד קשה בשביל לגייס כספים " . 
גלזר מתייחסת לעובדה שהיא עובדת כמעט 02 שנה בתפקידים ניהוליים בלי לקבל 
משכורת : " נכון שגברים שעובדים אצלנו בתפקידים אקזקוטיוויים עושים זאת 
למען משכורת ונשים לא . לא אחת היו לי שיחות עם בעלי ויתר בני המשפחה בנושא 
המשכורת , אבל בשורה התחתונה עשיתי לעצמי חשבון של רווח והפסד " . 
