מנכ"ל כלל , אהרן דברת , אמר בסוף השבוע כי בידי הממשלה קרקעות בהיקף אדיר , 
שאינן נמכרות והופכות בכך את המדינה לגורם הספקולטיווי הגדול ביותר בתחום 
הקרקעות . מכירת קרקעות במרכז הארץ יכולה להכניס לקופת המדינה סכום של כ01 
מיליארד דולר " . דברת טען כי יש לאמץ תוכנית כלכלית לפי עקרונות המקובלים 
בעולם . " בישראל עידן הפלורליזם הכלכלי מת , וצריך לעבור ליוזמה פרטית . 
אסור שנישאר המדינה הבולשביקית האחרונה " . לפי דברת , יש לבסס את המדיניות 
הכלכלית על ארבעה עקרונות : יציאת הממשלה מניהול חברות עסקיות ומבעלות עליהן . 
הפסקת פעילותם של גופים ממשלתיים , המתחרים בשירותים שמוכרים גופים עסקיים . 
התמקדות המערכת הממשלתית ביצירת תשתיות . הפרדה בין בעלות של חברות לבין 
ארגוני עובדים . בהתייחסו לבעיית החוב הפנימי של הממשלה הוא אמר , כי מיחזור 
החוב גורר מעורבות גדולה של הממשלה בשוק ההון . על הממשלה למכור נכסים ולהפריט 
חברות , ולהערכתו יכולה המדינה לקבל ממכירת חברות ממשלתיות 51 מיליארד דולר . 
" מכירת החברות תהפוך את שוק ההון לאטרקטיווי , תרחיב את פעילותו ותביא 
לכניסת משקיעים זרים לבורסה " . 
