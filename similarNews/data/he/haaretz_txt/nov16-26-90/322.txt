קסאנתי , יוון ( מיוחד ל"ספורט הארץ " ) . קפטן הנבחרת האולימפית בכדורגל 
רן בן - שמעון והקשר יצחק זוהר יקיימו היום מיבחן כשירות אחרון , 42 שעות 
לפני המשחק הראשון שלנו בטורניר הקדם אולימפי מחר בעיירת - גבול צפונית 
זו מול יוון , המשובצת בבית הישראלי יחד עם שוודיה וקפריסין . אתמול ערך 
הסגל הישראלי אימון ראשון במגרש המרוחק כמה דקות הליכה בלבד מהאיצטדיון המקומי 
המטופח , בו יתקיים המשחק בשעה 3 אחה"ץ . העובדה המעודדת היא החלמתו של 
הבלם רואי חדד , שלגביו אמר המאמן יצחק שניאור לאחר האימון כי הוא כשיר 
לחלוטין . למרות סימן השאלה לגבי בן - שמעון וזוהר , התאמנו אתמול השניים . 
עמיתו של שניאור , יעקב גרונדמן , עקב אחרי אימון של יוון באיצטדיון המקומי . 
היוונים מתאכסנים במלון המרוחק כמה מאות מטרים בלבד ממלונה של המשלחת הישראלית . 
מזג האוויר כאן נאה , אביבי , והשמש זורחת למרות שקצת קריר . המאמן גרונדמן 
הביע שביעות רצון מכר הדשא באיצטדיון שבו ך - 02 אלף מקומות , השייך לקבוצה 
המשחקת בליגה הראשונה של יוון . את האימון הטקטי האחרון שיהיה היום יקיימו 
הישראלים באיצטדיון זה . היוונים הגיעו לכאן בסוף השבוע ונוצחו 13 על ידי 
הקבוצה המקומית . הסגל היווני מתאמן יחד כשנה ורוב שחקניו מופיעים בקבוצות 
הליגה הראשונה . רק שחקן אחד בסגל האולימפי היווני , הקשר גורג טורסינידיס , 
הצטרף באחרונה לנבחרת הלאומית ואף קיים בה משחק או שניים . היוונים בטוחים 
בניצחונם . הם סומכים על יתרון הביתיות ושואפים לתקן את הרושם שהותיר ההפסד 
05 לשוודיה במאלמה , במשחק הראשון בבית הישראלי . כמה שחקנים עימם דיברנו 
אתמול בבוקר אמרו , כי נבחרתם חייבת לנצח את ישראל אם רצונה להישאר בתמונה . 
גם במחנה הישראלי שוררת אופטימיות והשחקנים נחושים לא לשוב לישראל בידיים 
ריקות . המאמן שניאור אמר : " לא באנו ליוון כדי להפסיד . אנחנו זקוקים 
לנקודות מול היוונים אם ברצוננו להיות בעמדה משמעותית כאשר נתמודד בשנה הבאה 
עם השוודים " . היום לאחר האמון הטקטי יקבעו המאמנים את ההרכב הפותח . המשחק 
אינו מעורר התעניינות רבה ביוון , אך למרות זאת מצפים לכמה אלפי צופים . 
מהלך המשחק לא יועבר ברדיו או בטלוויזיה של יוון , אך לעומת זאת ישודר 
ישירות בקול ישראל . היוונים הסבירו כי המשחק הועבר לעיירה קסאנתי במגמה 
לאפשר גם לתושבי האזור המרוחק לחזות באירוע בין לאומי חשוב . 
