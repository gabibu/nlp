הצעה על - פיה הסוכנות תעביר את שכר הדירה של העולים החדשים ישירות לבעלי 
הבתים שהשכירו דירות לעולים , הועלתה על - ידי עמוס גלזר , יו"ר עמותת 
המתווכים מלד"ן . לדברי גלזר , נמנעים בעלי דירות להשכיר לעולים חדשים משורה 
של סיבות , שהבולטת בהם היא החשש שהעולים לא ישלמו את שכר הדירה באופן שוטף . 
שכר הדירה , קובל גלז , ר עובר מהסוכנות לחשבונות הבנק של העולים ולא ישירות 
לבעלי הדירות . לעולים אין תעסוקה קבועה בזמן הקצר שהם נמצאים בארץ . ברוב 
אזורי הארץ , הן בערים גדולות והן בעיירות פיתוח , אין לעולים החדשים אפשרות 
למצוא פתרונות דיור בשוק החופשי לאחר שמלאי הדירות להשכרה אוזל . לעומת 
זאת , יש בשוק אלפי דירות בכל חלקי הארץ אשר בעליהן אינם מוכנים להשכיר 
אותן לעולים חדשים , אומר גלזר , המתריע על המצב החריף של מלאי הדירות 
להשכרה לעולים החדשים . יו"ר מלדן הבהיר , כי אין המדינה יכולה להסתמך על 
השיכון במלונות כפתרון לטווח ארוך , שהרי המשבר בתיירות ייפסק והמדינה לא 
תרצה להרוס ענף בו הושקע ממון רב . הפתרון לנושא , סבור גלזר , חייב לבוא 
בפתרון בעיית הערבויות לחוזה השכירות של העולים על - ידי ממשלת ישראל או 
באפשרות שכירת הדירות על - ידי ממשלת ישראל והעמדתן לרשות העולים . בפגישה 
שקיים באחרונה יו"ר מלד"ן , עם שר הבינוי והשיכון , אריאל שרון , ועם 
מנכ"ל המשרד , עמיקם אורן , הוא העלה את הבעיה והפתרון הרצוי , לדעתו , 
וביקש לזרז את הטיפול בנושא . גלזר הבטיח בשם מלד"ן להעביר עד לסוף שבוע 
זה לידי מנכ"ל המשרד את מספר הדירות הריקות המצויות בערים השונות , שלהן 
יש לדאוג לערבויות ממשלתיות . גלזר דורש מהממשלה לעדכן בדחיפות את המשכתנאות 
לזוגות צעירים ולעולים חדשים ולפתור את בעיית הערבים למשכנתאות . יו"ר מלדן 
התריע , שהעולים החדשים והזוגות הצעירים אינם מפנים את הדירות בשכירות 
שבהן הם גרים , למען הגל הגואה של העלייה , בעיקר בגלל הערבויות בעת קבלת 
המשכנתא . 
