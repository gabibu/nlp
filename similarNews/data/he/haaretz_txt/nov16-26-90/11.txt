ישראל תפתח בחודש הבא במשא - ומתן עם ממשלת גרמניה על שילומים בסך מיליארד 
וחצי מארק , בגין תביעתה מממשלת מזרח - גרמניה לפצות את נפגעי השואה , 
שלא נענתה לפני איחוד הגרמניות . בד - בבד ייפתח משא - ומתן עם ממשלת צכוסלובקיה 
ועם מדינות נוספות במזרח - אירופה על תשלום פיצוי בגין רכוש יהודי באזורים , 
שהיו בשליטה גרמנית לפני מלחמת העולם השנייה . שר החוץ , דוד לוי , הציע 
באחרונה לחנן בר - און , שכיהן בעבר כמשנה למנכ"ל משרד החוץ , לשמש כמתאם - 
על לנושא השילומים . בר - און , המכהן כסגן נשיא מכון וייצמן , יחליט 
בימים הקרובים אם להיענות להצעה . המשא - ומתן ייפתח מיד לאחר הבחירות בגרמניה , 
שייערכו בראשית דצמבר . במגעים ישותפו גם נציגי משרד האוצר , והם יתנהלו 
בתיאום עם ועידת התביעות מטעם הארגונים היהודיים , שמרכזה בניו - יורק . 
לקראת פתיחת המשא - ומתן רוכז במשרד החוץ חומר משפטי רב , ובו הצעות לשינויי 
תחיקה עקב הסכמים בין ממשלת גרמניה לבין מדינות במזרח - אירופה , שוויתרו 
על תביעות שילומים ממנה בגין רכוש ללא בעלים . ישראל טוענת כי מדובר , 
בין השאר , ברכוש של קהילות יהודיות , שהושמדו ברובן . ממשלת בון הודיעה 
בשעתה כי אינה מתחייבת להשלים את חלקה של מזרח - גרמניה בשילומים . הסכם 
השילומים עם מערב - גרמניה , שנחתם בספטמבר 2591 , קבע כי הרפובליקה הפדרלית 
הגרמנית תשלם לישראל שלושה מיליארד מארק שני שלישים מסכום השילומים הכולל . 
ישראל טוענת כי מזרח - גרמניה נושאת באחריות לשליש הנותר , וכי עם האיחוד 
מחויבת לכך הממשלה המאוחדת . 
