בטרם צאת להקת המחול הקיבוצית לסיבוב הופעות באירופה , היא שבה ומבצעת בהצלחה 
שתי כוריאוגרפיות מן העונה הקודמת , " תזזית " מאת רמי באר ו"משכן האש " 
של מאץ אק . ביניהן נערכה הבכורה המלאה של " משחק הקלפים " מאת רמי באר 
למוסיקת הבלט המפורסם בשם זה , של סטראווינסקי . בבכורה המלאה של " משחק 
הקלפים " נופו רעיונות שהיו שוליים וחוזק מאוד הרעיון הראשי : שלושה שחקני 
קלפים שבמשחקם המעניין מתערבים הגוקר ודמויות מלכותיות שבקלפים ובדמיון . 
יש כאן גם הישג חשוב בהתייחסות הכוריאוגרף והרקדנים המצוינים אל מקצבי היצירה 
המורכבים ואופיה הסאטירי . אך יש עדיין כמה אי דיוקים טכניים צורניים . 
כדוגמה לשלמות יחסים בין מוסיקה למחול , לעושר המשפטים המחוליים , לדמיון 
ולמוצקות הרעיון הכללי , כדאי לשוב ולצפות ב"משכן האש . 
