בשובי מבגדד לפני כשבוע , נשאלתי מדוע לא השגתי יותר מאשר אישור יציאתם 
של כ002 בני ערובה . האם התמורה להצלחה החלקית לא יקרה מדי ? האם בכלל 
היתה איזו שהיא תזוזה מדינית ? אינני רוצה להתייחס כאן לאלה התומכים בעמדה 
של " הכל או מאומה " בשאלת בני הערובה . לגבי " המחיר " אין לי דבר 
להוסיף , מעבר לכך שלא נדרשתי לשלם דבר . מה שחשוב יותר עבורי הוא להצביע 
על כך שנאמרו דברים ברורים בעניין משבר המפרץ ובעיית המזרח - התיכון . החדשות 
של הימים האחרונים מאשרות שבבגדד מדברים על אפשרות של " קורבנות למען השלום " . 
מדברים גם על כך שיש רצון לנהל משא ומתן עם האמריקאים . דבר שלא מצאתי לו 
אישור הוא , שנשיא עיראק שואף להשאיר את משבר המפרץ על אש קטנה עד שיווצרו 
תנאים לפתרון שאר הקונפליקטים במזרח - התיכון . מצד אחד הובאו נימוקים היסטוריים 
להצדקת סיפוח כוויית , ומצד שני הושמעו הרהורים על " פתרונות ערביים " . 
מרגישים שם , כפי הנראה , שהמצב השורר כתוצאה מהפלישה למדינה השכנה הזעירה 
לא יוכל להישאר בעינו , אך עדיין מסתייגים מהסקת מסקנות . כדי למנוע עימות 
צבאי , סדאם חוסיין חייב ללא ספק לעשות ויתורים : עליו לנקוט צעדים מוחשיים 
בכיוון ביצוע החלטת האו"ם 066 . כמו - כן , רק אישור יציאה כללי לכל הזרים 
יפתח פתח למשא - ומתן עם עיראק . בינתיים הבין נשיא עיראק , כפי הנראה , 
ש"בני הערובה " אינם מהווים הגנה מפני מלחמה . כמו - כן השתכנעתי כתוצאה 
משיחותי שאין לוותר על מאמצים לפתרון לא - צבאי של משבר המפרץ , אלא להיפך , 
יש להגבירם . לכן יש לברך על היוזמות הקיימות להביא למפגש צמרת של הליגה 
הערבית . קפמאבינייתכן שמדובר רק בשמץ של תקווה ותו לא . הגישור על ניגודי 
האינטרסים בתוך העולם הערבי , על היריבויות הישנות והחדשות , נראה בלתי 
אפשרי בסיבוב ראשון . אבל ייתכן שהסכנה המוחשית מאוד של מלחמה תעורר נכונות 
כלשהי לפשרנות . מי שדורש מלכתחילה " הכל או מאום " , מבין אך במעט במדיניות 
בין - לאומית בכלל , ואת הנתונים של האזור בפרט . יהיה זה הישג גדול לו 
הסתמנו צעדים ראשונים , כמו לוח זמנים לנסיגת הכוחות העיראקיים , לקראת 
פתרון שיבסס מחדש את חוקיותה ושלמותה של כוויית . במקרה של מלחמה , יהוו 
עיראק וערב הסעודית את זירת הקרבות : ייתכן שזה יגרום לשני הצדדים להקשיב 
זה לזה בתשומת לב רבה . כבר באוגוסט דיבר סדאם חוסיין על " ערבויות " 
לערב הסעודית , ולפני זמן קצר דובר במשרד ההגנה הסעודי על אפשרות של נמל 
עיראקי במפרץ . להלן , אם כן , כמה אלמנטים העשויים לשחק תפקיד בפתרון 
משבר המפרץ במובן הצר : נסיגת הכוחות העיראקיים והחלפתם ביחידות של הארצות 
החברות בליגה הערבית ; משאל עם בכוויית ; פתרון בעיית הגישה הבטוחה למפרץ ; 
הסדר בוררות של הפיצויים שעיראק וכוויית תובעות זו מזו . הצעה נוספת : 
קונסורציום כלשהו עם קרן איזון המשאבים שבאמצעותו יוכלו שתי המדינות לתאם 
מדיניות נפט משותפת . לא היה זה מקרה שבעת שיחותי בבגדד , הועלה הנושא של 
תהליך ( הסכם ועידת הלסינקי משנת 57 ) שכמובן לא ניתן להשלכה ישירה על 
בעיות המזרח הקרוב והתיכון . העיראקים התעניינו בניסיוננו ב - בטיפול בבעיות 
אזוריות ב"חבילות משא ומתן " הידועים לנו היטב . גם אנו לא יכולנו לדעת 
לפני 51 שנה ש"הלסינקי " תרחיק לכת עד כדי כך . התרשמתי שההנהגה העיראקית 
מודעת לכך שאסור שמספר המשתתפים בכנס , דוגמת לא יכול להיות מוגבל למספר 
משתתפים מצומצם מדי . עתה מודעים בבגדד גם לכך שמכלול הבעיות הישראלי - 
פלשתיני , שבו רואים שם בעיה עקרונית , וכן בעיית לבנון , יטופלו רק 
אחרי מציאת פתרון למשבר המפרץ . לא ניתן יהיה להגביל את סדר היום של המשא - 
ומתן על שלום במזרח הקרוב ואו התיכון לנושאים השנויים במחלוקות אלו ואחרות 
מקפריסין ועד אפגניסטן . יתוספו קונפליקטים ותיקים כמו בעיית הכורדים , 
שמצבם מסוכן בכל עברי הגבולות המדיניים , בעיית ריסון אמצעי ההשמדה ההמוניים 
והבעיות הנובעות מהניגודים בין העושר והנחשלות בתוך האזור . קפמאבינשותפי 
לשיחות בעיראק העירו את תשומת לבי לכך שיש לשתף את אירופה באחריות לתהליך 
שלום שיכלול את האזור כולו . מי שיודע שהמזרח התיכון הינו חבית חומר נפץ 
גדושה , צריך למעשה לעשות הכל כדי לעזור למנוע את התלקחות אמצעי ההרס הצבאיים . 
הדבר מתבקש עוד יותר , אם זוכרים שהיו אלה מוצרי יצור אירופיים , ובכללם 
גרמניים , שתרמו רבות להיווצרות אותה חבית חומר נפץ . אל תחשבו שדליקת ענק 
של אזור המפרץ , כולל שדות הנפט , לא תפגע בנו . יהיה זה נאיווי להאמין 
שניתן לערוך " מלחמת בזק " שתארך זמן קצר בלבד , כאשר גנרלים אמריקאים 
בכירים משמיעים דעות על כך שיש להביא בחשבון קרבות שיתמשכו חודשים רבים ובמחיר 
של קורבנות רבים . ברשות שני הצדדים נמצא ציוד מלחמה מהחדישים ביותר . 
לאור ההתלקחות הרגשית באזור , אף אחד לא יוכל לערוב לכך שמטרת המלחמה המקומית 
לא תהפוך לדליקת שטח אזורית , או אף ליותר מזה . גם סיכוני התפרצות מלחמה 
לא מכוונת , בגלל פגמים טכניים , ליקויי תקשורת או תאונות , חייבים להילקח 
בחשבון . קיימת הסכנה שהאופציה הצבאית תתממש באופן עצמאי כשהתוצאות בלתי 
ידועות . ללא ספק , האחריות על ההסלמה באזור המפרץ מוטלת על עיראק . העובדה 
שמועצת הביטחון של האו"ם קיבלה החלטה על סנקציות נגד עיראק לאחר הפלישה לכוויית 
וביצעה אותן למעשה היתה נכונה ומהווה מופת חשוב במישור של המדיניות הבין - 
לאומית . קפמאבינהנהגת עיראק כנראה לא ידעה להבחין באותות הזמן . בבגדד 
העריכו לא נכון את " האקלים הבין - לאומי " . כנראה שהאמינו שם שאירופה 
עסוקה עם עצמה , שבריה"ם בוודאי עסוקה עם עצמה ( וזה נכון ) , שהסינים 
לא מתעניינים בנושא , שה"אחים הערבים " המורדים יסכימו לפשרה . כך שהתמודדות 
נגד ארה"ב בלבד לא תהווה בעיה קשה . רק לאחרונה הבינו , כנראה , שהמדיניות 
שלהם היא שגרמה לבידודם . בוודאי תרם להבנה מאוחרת זו הביצוע הקפדני של 
הסנקציות הכלכליות גם על ידי המדינות השכנות . יש להניח שבעוד זמן לא רב 
יגרום האמברגו להתמוטטות הכלכלית של עיראק . עיראק אינה מסוגלת לשרוד ללא 
יבוא והיא לא תוכל לוותר על הכנסות מנפט עוד זמן רב . העובדה שגם אנחנו , 
ועוד יותר מזה ארצות מתפתחות עניות , סובלים מהסנקציות , מתגלה במחירי 
הנפט הגבוהים . אם התבונה תנצח ירדו המחירים והכלכלה העולמית תנשום לרווחה . 
דעות שונות רווחות בעניין השאלה אם ואיך ניתן יהיה להסדיר את המחלוקת בין 
יצרני הנפט של האזור בעניין הכמויות המופקות ורמת המחירים . ידוע רק שמחירי 
ההיצף שנקבעו על ידי כוויית שגרמו את נפילת רווחי הנפט , לרבות הנפט שהונפק 
משדה נפט שבמחלוקת הוסיפו חומר לקונפליקט בין עיראק לכוויית . בהתייחס לאזור 
כמכלול , קיים קונפליקט אינטרסים ברור בין מדינות הנפט העשירות , פחות 
או יותר , לבין המדינות העניות יותר , שאינן מפיקות נפט . תשלומי איזון 
הקשורים לרוב בציפיות מדיניות והזדמנויות למשרות טובות , אמנם הרגיעו 
את הרוחות במשך שנות השגשוג , אך כשירדו מחירי הנפט וגרמו בעיות סטרוקטורליות 
קשות בכמה מדינות באזור בסוף שנות השמונים , התלהטו הרוחות מחדש . כמובן 
שאירופה לא יכולה להישאר אדישה . בגלל שהקהילה האירופית עדיין אינה יכולה 
מסיבות שונות , שאחת מהן היא ראש ממשלת בריטניה לפעול כגוף אחד , חייבת 
כל אחת מהן להשיב על השאלה האם ברצונה להיות מעורבת בעניין שקשה יהיה להסבירו 
לציבור . כשמרבים להצביע על כך שמשקלה של הרפובליקה הפדרלית גדול יותר , 
אי אפשר יחד עם זאת , להסתפק במונח הנוח " פרובינציאליזם " לנוכח המשבר 
האקוטי . המשקל הגרמני חייב להוות גורם לטובת השלום ולמען אנשים במצוקה . 
לגבי שיחות ואו משא - ומתן ייתכן שהעובדה שאין כוחות גרמניים במפרץ תהיה 
יתרון . 
