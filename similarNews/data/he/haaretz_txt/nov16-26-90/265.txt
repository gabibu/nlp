, 1 בני אדם הפגינו בבוקרשט אתמול למען הקמת " רומניה גדולה " שתכלול 
שטחים שהיו שייכים לרומניה ואשר סופחו לבריה"ם . המפגינים , מהם קשישים 
רבים , השמיעו קריאות לתמיכה ברוב הרומני שבמולדאוויה . רומנים אלה פתחו 
במאבק עם המיעוט הרוסי על רקע כוונתם לפרוש מבריה"ם או לצרף את החבל לרומניה . 
" רומניה הגדולה " , " הלאה חוזה מולוטוב - ריבנטרוף " , צעקו המפגינים 
שצעדו מכיכר המהפיכה בבוקרשט אל השגרירות הסובייטית . בסראביה , שהיתה 
שייכת לרומניה , היא עתה חלק של הרפובליקה המולדאווית וגם צפון בוקובינה , 
שטח רומני אף הוא , סופח על ידי בריה"ם על פי אותו הסכם נודע לשימצה . 
בתוך כך , לאחר העדרות של שנה כמעט , הופיעה מחדש המפלגה הקומוניסטית הרומנית 
בזירה הפוליטית . המפלגה , אשר לאחר המהפכה בדצמבר , התפזרה לכל רוח , 
הודיעה עתה כי שינתה את שמה למפלגה סוציאליסטית ומיד לאחר מכן התאחדה עם 
מפלגת העבודה הדמוקרטית שפעלה עד כה באופן ליגאלי . שמה של המפלגה המאוחדת 
יהיה " מפלגת העבודה הסוציאליסטית הרומנית " . 
