קבוצת עורכי - דין סבורה כי הפתרון היעיל ביותר לבעיית העומס בבתי - המשפט 
הוא הגדלת הסכומים שבית - המשפט לתביעות קטנות מוסמך לדון בהם , ל5102 
אלף ש"ח , הוספת שופטים לבית - משפט זה ואפילו מינוי עורכי - דין לבוררים 
בהתנדבות . במכתב ששלח עו"ד דוד אור - חן לשר המשפטים , בשם קבוצה זו , 
נאמר כי צעדים אלה יביאו לידי העברת אלפי תיקים מבית - משפט השלום . עו"ד 
אור - חן מציין כי הדיון בבית - המשפט לתביעות קטנות מסתיים בדרך כלל בישיבה 
אחת , ובכלל זה שמיעת העדים . לעומת זאת , תיק זהה באותו סכום , כגון 
פגיעת רכוש בתאונת דרכים , מסתיים בבית - משפט שלום לאחר שנה - שנתיים , 
לרבות שתי ישיבות קדם - משפט ולפעמים גם ישיבת הוכחות . על פי הערכת הכותב , 
כ%04%05 מהתיקים בבתי - משפט השלום נוגעים לתביעות בסכומים קטנים , עד 
51 אלף ש"ח . לדעתו , הרעיון שהועלה במשרד המשפטים לפתוח תיקים בסכומים 
קטנים ישירות בהוצאה לפועל לא יפתור את הבעיה , משום שיוגשו התנגדויות וממילא 
יועברו התיקים לדיון בבית - משפט השלום . עוד הוא מציע כי בתיקים פליליים 
ובתיקי תעבורה טכניים , כגון רשיונות ועבירות קלות , יש להפעיל ברירת קנס 
וכן מסלול מהיר של שיפוט לנאשמים שיסכימו להודות באישום לאחר השגת עסקות 
טיעון עם התביעה . עו"ד אור - חן מציין כי ניסיונו מלמד שלא תועיל שום רפורמה 
המעבירה את העומס מערכאה אחת לאחרת . לדעתו , יושג פתרון רק ברפורמה שעיקרה 
קיום דיונים מרוכזים וקצרים כפי שהדבר נעשה בבית - המשפט לתביעות קטנות . 
