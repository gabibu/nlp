קופנהאגן ( מיוחד ל"הארץ " ) . בכל מדינות סקנדינאוויה הוקמו ועדות ייעוץ 
לטיפול במנוסתם של מאות אלפי אזרחים מבריה"ם למדינות המערב , בשל המצוקה 
הכלכלית שם . הסובייט העליון של בריה"ם אמור לאשר חוק , שיתיר מעשית לכל 
אזרח סובייטי לקבל דרכון לצורך יציאה לחו"ל . בקונסוליה השוודית בלנינגראד 
נמסר כי הוגשו עשרות אלפי בקשות לאשרות ביקור בשוודיה . מצב דומה שורר במרבית 
הקונסוליות של מדינות המערב במוסקווה , לנינגראד ובערים אחרות בבריה"ם . 
ממשלת בריה"ם ביטלה את ההוראה , שלפיה יחויב כל אזרח לשלם במטבע זר בשביל 
כרטיס נסיעה ברכבת לחו"ל , אך על כרטיסי טיסה עדיין חייבים לשלם במטבע זר . 
קפידבינהחשש מפני מצוקה כלכלית ומחסור במוצרי מזון בסיסיים יצר אווירת פאניקה 
בבריה"ם . בימים האחרונים נמסר במוסקווה על מחסור בחלב , למרות שמזה כמה 
שבועות נמכרת לתושבים אבקת חלב כתחליף . במועצת עיריית לנינגראד הוחלט להטיל 
בדצמבר קיצוב על מצרכי המזון הבסיסיים לנפש לחודש : 2 . 1 קילוגרם בשר , 
005 גרם חמאה , 1 קילוגרם נקניק , 003 גרם שומן , 01 ביצים ו005 גרם 
עוף או דגים . המחסור הביא לשגשוגו של השוק השחור : קילוגרם בשר עולה במחירו 
הרשמי רק שני רובל , לעומת 02 עד 53 רובל בשוק השחור ( שכר חודשי של פועל 
נע בין 002 עד 052 רובל ! ) . ראש עיריית לנינגראד , אנטולי סובצאק , 
אמר אתמול בטלוויזיה השוודית : " המצב בעיר חמור משהיה בימי המצור הגדול 
במלחמת העולם השנייה . באותם ימים ידענו מראש אילו כמויות מזון נוכל לקבל 
מדי חודש , ולפיהן הוחלט על קיצוב המזון . היום איננו יודעים מה יקרה מחר . 
איננו יודעים אילו כמויות מזון יסופקו לחמישה מיליון תושבי העיר בינואר 
הקרוב . קל להדפיס תלושי קיצוב , אך קשה יותר לספק מזון " . נשים ברחובות 
לנינגראד אמרו בייאוש לכתבי הטלוויזיה השוודית : " אבד לנו האמון בכל ההבטחות " . 
היתה זו תגובתן להבטחתו של גורבצוב שלשום כי " תוך חצי שנה יחול שיפור 
באספקת המזון " . " הבית עולה באש , וגורבצוב נוסע לטייל לרומא ! " , 
אמרה אחת הנשים . קפידבינעל רקע שמועות בדבר התארגנות של חוג קומוניסטי שמרני , 
דיווח אתמול רדיו מוסקווה כי קבוצה בלתי מזוהה מתכננת לציין בחודש הבא את 
יום הולדתו ה111 של סטאלין ( נולד ב12 בדצמבר 9781 ) . הקבוצה תובעת לשדר 
בטלוויזיה תוכנית שתציג את סטאלין באור חיובי , ואשר תדגיש את תרומתו להפיכתה 
של בריה"ם למעצמה עולמית . ייתכן כי אחד היזמים הוא מזכיר המפלגה הקומוניסטית 
הרוסית , איוואן פולוזקוב . 
