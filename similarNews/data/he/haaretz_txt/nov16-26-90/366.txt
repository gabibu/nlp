לו יכלו מנהלי החברה לביטוח סיכוני סחר חוץ לקבל בימים אלה מהחברה ערבות 
לגבי המשך כהונתם בתפקיד , הם היו חוטפים אותה בשתי ידיים , בלי לשים לב 
למחיר . מחול השדים המתחולל בימים אלה בחברה , מלמד על הבעייתיות שנוצרת 
כאשר יושב ראש הדירקטוריון ומנכ"ל החברה מושכים את העגלה בכיוונים שונים 
ולא ברור מי ינצח . המאבק מלווה מיטב החומרים שבאמצעותם ניתן היה לכתוב 
רומן מתח טוב : מכתב איום אנונימי כנגד המנכ"ל ( ובו טענות גם בתחום האישי ) 
, טענות כנגד היו"ר על ניגודי אינטרסים ובחישה של חברי הדירקטוריון בנעשה 
בחברה . שחקני המשנה בסיפור הם מבקרת המדינה , רשות החברות הממשלתיות , 
השרים הממונים והעיתונות . החברה לביטוח סיכוני סחר חוץ נוסדה בשנת 7591 , 
והיא מבטחת את סיכוני הייצוא תמורת פרמייה , ומשמשת גם כמכשיר לסבסוד הייצוא . 
הדו"ח השנתי של רשות החברות הממשלתיות מראה כי החברה סיימה את 9891 ברווח 
של 2 . 51 מיליון שקל , זאת בהשוואה לרווח של 55 . 9 מיליון שקל בתקופה 
המקבילה אשתקד . החברה מנוהלת ב81 השנים האחרונות על - ידי עמיאור קמיר , 
לשעבר עוזרו של ראש הממשלה , לוי אשכול . דומה כי קמיר יכול היה לנהל 
את החברה על מי מנוחות עוד 81 שנים , אלמלא נכנס לתפקיד יו"ר הדירקטוריון 
לפני שנה , דני דרך . דרך , לשעבר עוזרם של שרי האוצר יורם ארידור ויגאל 
כהן אורגד , הוא פגע רע בעיני המנכ"ל קמיר . דרך נקלע לתפקיד באופן מקרי , 
כשקיבל את הצעת העבודה של משה נסים . הסיפור מתחיל קצת קודם לכן . במחצית 
9891 התבקש דרך על ידי שר התמ"ס דאז , אריאל שרון , לנטוש תפקיד ניהולי 
בכיר בבנק לפיתוח התעשייה ולכהן בתפקיד מנכ"ל המשרד . דרך נענה לאתגר , 
אך רצה הגורל וזמן קצר לאחר מכן התפטר שרון מהתפקיד ובמקומו הגיע משה נסים . 
שרון עוד ניסה להשחיל את מקורבו לתפקיד יו"ר דירקטוריון כימיקלים לישראל , 
אך רפי איתן היו"ר דאז , מנע באמצעות תרגיל מבריק אפשרות זאת . דרך , 
ששאף לגדולות , יצא מובס , ובלית ברירה נאלץ לקבל את הצעת נסים לכהונה 
בתפקיד יו"ר דירקטוריון החברה לפיתוח סיכוני סחר חוץ . היו"ר החדש שאף להפוך 
את התפקיד שעד כה העניק לממלאיו כבוד בלבד לתפקיד עם תוכן . ראשית , 
הוא ביקש לקבל שכר עבור התפקיד , למרות שחוק רשות החברות הממשלתיות קובע 
כי ליו"ר בדירוג של החברה לביטוח סיכוני סחר חוץ לא מגיע שכר . עם כניסתו 
לתפקיד הוא קיבל לשכה חדשה עם מזכירה צמודה , ומשם ניהל את ענייניו . צעדיו 
אלה של דרך היו לצנינים בעיני המנכ"ל קמיר , אך הוא נאלץ לבלוע את הגלולה 
המרה . מערכת היחסים בין היו " ר למנכ"ל הגיעה לשיא חדש כשלמנכ"ל החברה התברר 
כי דרך עוסק במקביל לתפקידו בחברה , גם בייעוץ לחברת סקיוריטי - פאסיפיק 
האמריקאית . חברה זו עמדה בקשרים עסקיים עם החברה לביטוח סיכוני סחר חוץ . 
דירקטורים בחברה טענו השבוע כי דרך נהג להציג את עצמו אצל לקוחות של החברה 
כנציג של סקיוריטי - פאסיפיק . כשחשדות אלה הלכו והתגבשו , הגישו הדירקטורים 
בחברה מכתב תלונה בנידון לרשות החברות הממשלתיות . הדירקטורים לא הסתפקו 
בכך , והחליטו בשבוע שעבר לכנס ישיבת דירקטוריון מיוחדת על מנת להדיח את 
דרך מתפקידו כיו"ר החברה . אלא שלא איש כדרך יניח ללהב הגיליוטינה לערוף 
את ראשו ללא מאבק של ממש . דרך , שחשד כי המנכ"ל קמיר הסית את חברי הדירקטוריון 
נגדו , החליט לצאת למאבק לחיים ולמוות . קודם לכינוס ישיבת הדירקטוריון 
התרחשו מספר מהלכים מסתוריים , שגרמו לכך כי הנושא העיקרי בישיבה יהיה עתיד 
המנכ"ל ולא עתיד יו"ר הדירקטוריון . מספר ימים לפני הישיבה נשלח למנך " ל 
מכתב איום מסתורי החתום בצורה אנונימית על ידי " חבר דירקטוריון " . המכתב 
כלל איום שאם קמיר לא יתפטר עד לישיבת הדירקטוריון , ינתן פומבי לתוכנו . 
במכתב , כפי שנודע ל"הארץ " , כלולות האשמות חריפות ביותר כנגד המנכ"ל , 
שחלקן נוגעות ברמת הרכילות . וזה עוד לא הכל . יום לפני ישיבת הדירקטוריון 
הופיעו בעיתונות טענות על הדרך הכושלת שבה ניהל עמי קמיר את החברה . בין 
הטענות שהוזכרו היו כישלון החברה במתן אשראי לחברת הטכסטיל מקט והעמדת ערבויות 
למפעליו הכושלים של שפירא . עוד נטען כי המנכ"ל נכשל במאמציו לעסוק בביטוח 
אשראי בשוק המקומי , ונכשל בניסיון לקבל את הטיפול בנושא הערבויות ליזמים 
חדשים . " התרגיל " עבד . מי שחשב כי הסעיף הראשון בסדר היום של ישיבת 
הדירקטוריון יהיה הדחת היו"ר התבדה . חברי הדירקטוריון מיהרו להביע תמיכה 
נלהבת במנכ"ל , והחליטו לגנוז בכספת את מכתב האיום הלוהט . דרך , אגב , 
גינה מכל וכל את משלוח המכתב , וטען כי המדובר בשערוריה . המנכ"ל קמיר 
אמר כי החברה לביטוח סיכוני סחר חוץ מנוהלת ביעילות רבה , ואין חסכן ממנו 
בהוצאות הנהלה וכלליות . דבריו של קמיר מקבלים חיזוק נוסף גם בביקורת שערכה 
בימים אלה מבקרת המדינה בחברה . בדו"ח הביקורת לא נכללו טענות מהותיות כנגד 
החברה ומנהליה , אלא רק נושאים מנהליים שהיו טעונים תיקון . פרוטוקול ישיבת 
הדירקטוריון המפורסמת הועבר לעיון שר האוצר יצחק מודעי ושר התמ"ס משה נסים . 
שנים אלה יצטרכו לקבל מספר החלטות : מי שלח את מכתב האיום ? האם הטענות 
שהושמעו בו הן ענייניות ? האם היו"ר דרך לא נקלע לניגוד אינטרסים כשבמקביל 
לתפקידו הוא גם מייצג את סקיוריטי - פאסיפיק ? מסקנות השרים יקבעו את גורל 
הצמד דרך - קמיר . רשות החברות הממשלתיות אינה יושבת בינתיים בחיבוק ידיים . 
זאב אורן , היועץ המשפטי של הרשות , בודק ביוזמת זאב רפואה , מנכ"ל הרשות , 
את סוגיית ניגודי האינטרסים אצל היו"ר . במהלך הבדיקה התברר כי דרך מכהן 
גם בוועדת הערבויות של החברה , מה שמחריף את בעיית ניגודי האינטרסים . 
דרך טוען להגנתו כי הוא נקי מרבב והוא חף מניגודי אינטרסים . את עמדתו זו 
הוא אמור להעביר השבוע בכתב לזאב רפואה . ברשות החברות מבטיחים כי במסגרת 
הבדיקה תהיה התייחסות מיוחדת לתוכנו של המכתב הלוהט . יקח זמן עד שהחברה 
תחזור לתפקד על מי מנוחות . 
