תזונה של חברת השפע יש כבר רעים וטובים מוגדרים , ממש כמו במערבונים . 
הבעיה היא שקשה לנו לדבוק בטוב ולהתנזר מהרע . שיבולת שועל זה טוב , בשר 
אדום זה רע . האם הציבור מצליח לחיות על פי הסטנדרט הזה ? בממצאים של מכון 
גאלוף האמריקאי , שבדק 008 נשאלים בני 81 ומעלה , התברר כי 59 אחוזים מהם 
יודעים מהי תזונה נכונה . עוד התברר , כי רוב הנשאלים התייחסו לאכילה כאל 
מעשה שהנאה בצדו , עד שחלו במחלה כלשהי , ואז שינו את הרגליהם וגם הנאתם 
פחתה בהתאם . מה השתנה בתזונה האמריקאית מאז גברה המודעות לאוכל בריאותי ? 
46 אחוזים מהנשאלים אמרו כי הגדילו את כמות הסיבים התזונתיים במזון שלהם , 
25 אחוזים דיווחו כי החלו לאכול שיבולת שועל , 94 אחוזים החלו לשים לב 
למרכיב הסידן במזון , ו42 אחוזים מבררים כמה ויטמינים יש במה שהם קונים 
בסופרמרקט . למרבה ההפתעה , רק אחוז מזערי , 6 אחוזים מהנשאלים , סיפרו 
כי הם אוכלים היום יותר פירות וירקות משאכלו בעבר . 42 אחוזים אמרו כי עברו 
לשמן זית , 51 אחוזים הוסיפו לתפריטם שמן דגים . הפתעה נוספת היתה לגבי 
מזונות שעליהם החליטו הנשאלים לוותר למען בריאותם . כצפוי , ירדה כמות 
הבשר האדום והמאכלים המטוגנים , אבל להפתעת יצרני המזון האמריקאים החליטו 
63 אחוזים מהנשאלים לוותר לחלוטין על מוצרי חלב . המשאל ביקש לבדוק גם מה 
יודע הציבור ומה הוא מבין בנושאי תזונה שונים . התברר , כי הרוב הגדול 
יודע לנקוב בשמות ארבע קבוצות המזון , אבל מעטים יודעים מאיזה מזונות ניתן 
לקבל ברזל , למשל . נשים , התברר , מודעות יותר וגם מרגישות אשמות יותר 
כשהן סוטות מהתפריט הבריא או המאוזן . 
