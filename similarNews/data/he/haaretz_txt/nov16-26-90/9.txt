אופיה של ההיסטוריה , פירושה וטיב הזמן ההיסטורי כל אלה מעסיקים זה זמן 
רב היסטוריונים והוגי דעות . שאלות אלו התחדדו בעיקר בראשית המאה ה91 , 
בעקבות המהפכה הצרפתית והתהפוכות שבעקבותיה . לאחר מכן הועלו השאלות לדרגה 
גבוהה על - ידי מרקס ותלמידיו - ממשיכיו . מרקס עצמו הגדיר יפה את נקודות 
המוצא שלו : הפילוסופים הגרמנים של סוף המאה ה81 ותחילת המאה ה91 , במיוחד 
קאנט והגל , וכן חלוצי תורת הכלכלה האמפירית המודרנית , רובם בריטים , 
והסוציאליסטים האוטופיסטים הצרפתים . ידוע לאן הובילו אותו הנחות - היסוד 
הללו . בעיקרו של דבר , התודעה הברורה של " זרימת ההיסטוריה " היא המצאה 
של העת החדשה , ויותר מכך של מאתיים השנים האחרונות . כאשר קובע ירמיהו 
יובל , בדברו על הקורות בברית המועצות ובאירופה בכללה ( " הארץ " , 09 . 
01 . 3 ) , כי " ההיסטוריה מתעוררת מחדש אחרי שהיתה רדומה במשך קרוב ליובל 
שנים " , ומוסיף ש"התעוררותה לחיים ( באה ) אחרי תרדמת - חורף ארוכה " 
הוא נתפס לטעות אופטית . אולי זו רק טעות מתודולוגית . כרבים וטובים אחרים 
נתפס ירמיהו יובל ל"האנשת ההיסטוריה " : ממושג מופשט , זו הופכת לדמות מעין - 
אנושית , היכולה להיות ערה ופעילה , או רדומה , ולפעמים מתעתעת . אלא 
שמי שזז , נע ומשתנה תדיר הוא האנושות . בתור יישות קיבוצית המין האנושי 
אינו חדל לעולם לחיות , לפעול ולעשות . הוא גם אינו " יוצא לחופשה " . 
אשר להיסטוריה , עליה יהיה נכון יותר לומר שהיא דומה לנהר , שאף שכל חלקיו 
מתנועעים ומשתנים בלי הרף , בגלל זרימתו הבלתי - פוסקת , הוא נשאר הוא - 
עצמו . כיצד ייתכן שבכל זאת אפשר להתרשם מפעם לפעם כאילו " ההיסטוריה עמדה 
מלכת " ? הדבר יקרה אם נצמצם את מבטנו ונרכזו במגזרים אחדים , תוך התעלמות 
מאחרים . האמת היא שבפרק הזמן שבין 5491 ל9891 נוצר למראית - עין תיקו מדיני , 
צבאי ואידיאולוגי משני צדדיו של קו דמיוני שחוצה את אירופה מצפון לדרום , 
כמעט במרכזה . משני עברי הקו הזה נוצרים ה"מזרח " ו"המערב " , אשר נפגשים 
שוב בסדר הפוך מצדו השני של כדור הארץ , במצרי ברינג . אולם הבקע הזה תקף 
כמעט רק מצפון לים התיכון , לים השחור , להרי האלברוז , הפאמיר וההימלאיה 
עד שהוא נושק לימה של סין . חלוקה זו של העולם כלל אינה נוגעת לאזורי קו 
המשווה ולחצי הכדור הדרומי . אם נבחן את כל שהתרחש מאז 5491 נגיע לכמה מסקנות 
חשובות . " הקיפאון " של ההיסטוריה שמדובר בו נוגע לתחום המדיני - צבאי 
והאידאי - אידיאולוגי בלבד ב"גוש הסובייטי " , שנוצר סביב ברית המועצות וכלל 
את גרורותיה . בשאר חלקי העולם לא פסקה ההיסטוריה , כלומר התהליכים המתרחשים 
בכל התחומים , ולא קפאה כלל . ולא פחות חשוב , גם בתוך הגוש הקומוניסטי 
עצמו הוסיפו תהליכים כלכליים , טכנולוגיים , דמוגרפיים ותרבותיים להתפתח 
ולבעבע , אף אם הדבר הוסתר והיה ברובו סמוי מן העין לגבי המתבונן מבחוץ . 
ההיסטוריה , כהוויתם של בני המדינות הקומוניסטיות , לא עמדה מלכת . 
נוצרו והתפתחו תופעות שבעקבותיהן בשלו מתחת לפני השטח התנאים לשינוי המתפרץ , 
המאסיווי , המרסק והמפתיע לכאורה , בסוף שנות ה08 . מה שהתגלה והתאשר 
מחדש במאורעות האלה הוא שאין כל אפשרות " לעצור את ההיסטוריה " . אפשר לסכור 
ולחסום התפתחויות מסוימות לגבי חלק מן האנשים ולפרקי זמן ארוכים פחות או 
ארוכים יותר . אך אין כלל עצירה מוחלטת , בוודאי שלא לאורך זמן . דומני 
שתחושת ה - של ירמיהו יובל מקורה בהיתפסות לקסם של " תבניות מנטליות נוחות " . 
מושג זה הוטבע והומצא כולו לתקופה אחת בלבד , מסוימת מאוד : השנים 09814191 
לערך , באירופה בלבד . הוא התייחד למעצמות המובילות בה גרמניה , בריטניה , 
צרפת , אוסטרו - הונגריה , רוסיה , איטליה , ונגע הרבה פחות למדינות 
הקטנות והשוליות , עוד פחות מכך לעולם שמחוץ לאירופה . טעמו היה , בעולם 
שהולך ונעשה סבוך ומורכב , מבקש הפרט אפילו הוא המתבונן המעמיק ביותר 
למצוא מסגרות ותבניות שיקלו עליו את ההתמצאות ואת ההבנה , וגם יעניקו לו 
מעין ביטחון מחשבתי ורגשי . רק בסוף ימי - הביניים ותחילת העת החדשה ( 
באירופה ) , נוצרה חלוקת ההיסטוריה למאות ( ואחר כך גם לאלפים ) , על 
בסיס מניין הנוצרים . חלוקה זו השתרשה במיוחד במאות ה81 וה91 . עם זאת 
לא הכל מתייחסים לחלוקה הרואה במאה את מאה השנים שבין שנת האפס לשנה ה99 . 
אם נתרכז במובן ההיסטורי המודרני , אכן מקובל אצל ההיסטוריונים המערביים , 
במיוחד האירופאים , כי " המאה ה91 " השתרעה מ514181 ( סוף העידן של 
המהפכה הצרפתית ונפוליאון ) עד 4191 , שנת פרוץ מלחמת העולם הראשונה . 
אבל בתיקוף ( פריודיזציה ) הזה יש משום שרירות מסוימת , וכלל אין זה 
ברור שיש לו על מה לסמוך לגבי שאר חלקי העולם , אפילו אם מלחמת העולם הראשונה 
היתה מאורע שנגע כמעט לכל פינות כדור הארץ . והוא הדין ברצון להגדיר " מאה 
02 " , שתשתרע מ4191 ( או 8191 ) ועד 099891 . גם אין כל ודאות שמושג 
שהיה נכון בעבר יהיה ישים שוב לשנים שנפתחו זה עתה , מ0991 ועד לנקודה כלשהי 
בעתיד . ייתכן כי במרחק זמן נוסף יבקשו ההיסטוריונים לראות את השסע הגדול 
ב5491 דווקא , אולי אפילו ב3791 ( פחות סביר ) . כל החלוקות ההיסטוריות 
למיניהן מבקשות , בסופו של דבר , קודם כל " להכניס סדר בבלאגן " , להקל 
על זיכרוננו ועל הבנתנו . מידת האובייקטיוויות והמוצקת שלהן נתונה תמיד 
לוויכוח . ירמיהו יובל מודה בעצמו ( כמו אחרים ) שהמשבר הגדול שנפתח ב4191 
נמשך למעשה עד 5491 , לפחות . לאמיתו של דבר , ככל שאנו מעמיקים בחקר ההיסטוריה 
ובניתוחה , אנו מגלים יותר ויותר שכל תקופה היסטורית היא בעצם " תקופת 
מעבר " ממצב שהיה לפניה אל עבר מצב שיהיה אחריה . ההיסטוריה משתנה ונעה 
בלי הרף . רק הקצב שונה מתחום אחד למשנהו , וקיפאון בתחום אחד אינו אומר 
בהכרח קפיאה על השמרים בתחומים אחרים . לכן , למרות שהבטחתי שלא אעסוק 
בכך , אומר כאן שלדעתי המוטציה הגדולה של ההיסטוריה האנושית ( הפעם , 
היא באמת כלל - אנושית ) אירעה באמצע המאה הנוכחית , בין השנים 5491 ל3791 . 
רק בתקופה הזו שקעה סופית התרבות התעשייתית - אימפריאליסטית הקלאסית , 
מיסודה של אירופה , שהתפתחה מאמצע המאה ה81 ועד ערב מלחמת העולם השנייה 
והיתה הגמונית בעולם . אותה מוטציה התחוללה בכמה תחומים , בעת ובעונה אחת . 
התחום הראשון הוא זה של הכלכלה והטכנולוגיה , הקשורות זו בזו באופן אמיץ . 
העידן התעשייתי העולמי הגיע לשיאו כאשר מבחינה אנושית - חברתית הגיע מספר 
המועסקים בתעשייה לשיא , בסוף שנות ה06 . מאז חלה ראשית אתנחתא , ולאחריה 
נסיגה הדרגתית הצוברת תאוצה . כיום כושר הייצור של התעשייה כל - כך גדול , 
ברוב המקומות שהיא קיימת , עד שאינה זקוקה לתוספת של כוח - אדם ברמה העולמית . 
עתה מאפשרות הטכנולוגיות הקיימות והמתפתחות יכולת ייצור עצומה , הן בחקלאות 
והן בתעשייה , בתנאי שנעשות השקעות גדולות ובצורה הנכונה . גורמי המפתח 
בכלכלה העולמית הנוכחית הם : השכלה , תקשורת , מערכות - מידע מתוחכמות 
( מחשוב ) , עובדים מיומנים , חופש היוזמה , הון , מסחר עולמי חופשי . 
כמעט כל הגורמים הללו הם " מופשטים " , ולא חומריים - ממשיים . כמובן , 
חומרי הגלם , ובמיוחד הדלקים מספקי - האנרגיה , מוסיפים למלא תפקיד חשוב 
מאוד , אבל דומה שהוא יילך ויידחק למקום נמוך יותר ככל שחולף הזמן . התחום 
השני הוא המדיני - עולמי : האימפריות הקולוניאליות של מעצמות אירופה מתפרקות , 
כשעל הריסותיהן קיימות מדינות חדשות באפריקה , באסיה , באוקראינה ובאמריקה 
המרכזית . האחרונות בתור היו דווקא הוותיקות שביניהן , האימפריה הפורטוגלית 
ומה שנשאר מן האימפריה הספרדית באמצע שנות ה07 . ובמקביל גדל מספר המדינות 
החברות באו"ם מ05 ב5491 ליותר מ031 בשנות ה07 ( 951 כיום ) . אלא שבינתיים 
נותר האו"ם יותר בגדר " פרלמנט של מדינות " , " מקום של דיבורים " ( 
זה פירושה הראשון של המילה " פרלמנט " ) , מין " רשות מחוקקת " ( ואף 
זה עוד בספק ) שאין בצדה לא " רשות מבצעת " ראויה לשמה ואפקטיווית , 
ולא " רשות שופטת " בעל משקל . נראה שלתהליך התבגרותו של האו"ם והפיכתו 
ל"ממשלה עולמית " של ממש עוד יידרש זמן רב . המוטציה השלישית היתה צבאית - 
אסטרטגית . הופעת אמצעי הלחימה האטומית , הכימית והביולוגית , וכן הטילים 
ארוכי - הטווח המסוגלים להעביר את כוח ההרס אל עברו השני של כדור הארץ , 
כל אלה שינו ללא - הכר את חוקי המלחמה בין בני - האדם . המוטציה הרביעית 
היא אידיאולוגית . בקיצור מרבי נוכל לומר ששני העקרונות הבסיסיים שהביאה 
לעולם המהפכה הצרפתית החירות והשוויון הובאו לידי מיצוי קיצוני במאתיים 
השנים שלאחריה . הראשון לבש את דמות המשטר הקפיטליסטי - ליברלי ; השני 
את דמות המשטר הקומוניסטי . בשני המקרים כאחד הוכח שהקצנה עיוורת ובלתי - 
מרוסנת של עקרונות " טהורים " , היפים מאוד על הנייר , מביאה רק לתוצאות 
הרסניות , לפרט ולכלל כאחד , וכן לגבי הסביבה הטבעית . כולנו מסונוורים 
על - ידי הכישלון המונומנטלי והרועש של הקומוניזם הסובייטי . אך האמת היא 
שגם השיטה הליברלית ה"פרועה " נחלה כישלון , ולא רק במאה ה91 . מצבן החברתי 
והכלכלי של ארה"ב ובריטניה , שבשנות ה08 הרחיקו מאוד לכת בחזרה אל ה"ליברליזם " 
( בנוסח " מחודש " ) , איננו שפיר , בעצם הימים האלה ממש . לעומת זאת , 
מדינות שבהן הונהגו " תיקונים " שונים לשיטה הקפיטליסטית , כגון גרמניה , 
צרפת , יפאן , שווייץ , איטליה ועוד , מצבן דווקא יותר טוב . מסתבר 
שתכנון כלכלי - חברתי מסוים יכול לדור יפה עם משק חופשי , ולהקל עליו מהיבטים 
רבים . נראה שדרך המלך של החברה יכולה להימצא רק באמצעות " פשרה קונסטרוקטיווית " 
בין עקרונות החופש והשוויון אולי באמצעות עקרון האחווה , שעד היום נשאר 
המופשט , ההצהרתי והסתמי ביותר מבין השלושה . המוטציה החמישית נוגעת לחלוקה 
ההולכת ומשתרשת של העולם בין " צפון " ל"דרום " . העמים המבוססים והעשירים 
חיים כמעט כולם ברצועה המקיפה את חלקו הצפוני של כדור הארץ , מאמריקה הצפונית 
עד יפאן וקוריאה , דרך אירופה ( היוצאים מן הכלל הן אוסטרליה וניו - זילנד ) 
, במדינות מתועשות . הם מהווים כחמישית עד רבע מהמין האנושי , כאשר 
כל השאר , מדרום להם , שרויים בעוני , במחסור ובחוסר - ביטחון לגבי עתידם 
ותוחלת חייהם . עתה , ברור שהשסע הזה בין צפון לדרום הוא החשוב ביותר בעולמנו , 
והוא טומן בחובו סכנות אדירות לעתיד האנושות כולה . המוטציה הששית והאחרונה 
היא אקולוגית . בתחילת שנות ה07 נכנסה האנושות לעידן חדש לחלוטין : אם 
קודם לכן ניצלו בני - האדם את סביבתם ואת משאבי - הטבע לשם מחייתם ורווחתם , 
הרי באותה תקופה החל שלב של ניצול - יתר , בזבוז והכחדת משאבי כדור - הארץ . 
בכך הם מסכנים , בטווח הבינוני או הארוך , את עצמם קיומם ואת קיום החיים 
בכלל על כוכב הלכת הנושא אותם . התוצאה של שתי המוטציות האחרונות היא שכל 
אשר אמור או עשוי להתרחש באירופה ובצפון המפותח בשנים הקרובות , ייתכן שיועמד 
לגמרי בצל ויהיה משול לאפס . למרות טעותו הקונספטואלית של פוקויאמה , אולי 
בכל זאת יבוא קץ ההיסטוריה עם הכחדתו של המין האנושי . על רקע זה השאלה , 
האם המאה ה12 כבר החלה , היא לדעתי נטולת - משמעות . 
