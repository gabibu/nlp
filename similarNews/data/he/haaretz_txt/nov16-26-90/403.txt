רוכמן יעקב , שליח בעיריית בת - ים המושעה מעבודתו מזה חצי שנה , מבקש 
מבית הדין האזורי לעבודה לבטל את השעייתו על רקע משמעתי . השופט מאיר נחתומי 
קבע אתמול כי המזכירות תקבע מועד לדיון בבקשה במעמד שני הצדדים . רוכמן טוען 
כי עונש ההשעיה הוא עונש כבד מאד , ומאחר שעניינו טרם התברר בבית הדין 
המשמעתי , הרי הוא בחזקת זכאי , ואין הצדקה לפגוע בו בצורה כזו לפני בירור 
האשמה . במארס 9891 הגיש רוכמן תביעה לבית הדין האזורי לעבודה , אשר בה 
טען כי מחלקת הפיקוח שבה עבד מורכבת במחציתה משחקני כדורגל , הנעדרים רבות 
מהעבודה בשל אימונים ופוגעים בתפקוד המערכת , אך למרות זאת מנהל המחלקה 
מטפח אותם . הוא התלונן גם כי דו"חותיו זויפו בידי חבריו , ובעניין זה נפתחה 
חקירה פלילית . נגד שלושה עובדים במחלקת הפיקוח הוגשו כתבי אישום . לטענת 
רוכמן , בשל כך חתמו חבריו לעבודה על עצומה להעברתו מתפקידו , והוא הועבר 
מעבודתו כפקח וכנהג , לעבודה חדשה כשליח באגף ההנדסה . את התביעה הוא הגיש 
לאחר שבניגוד למקובל בעירייה במקרים של ההעברה מתפקיד לתפקיד , נפגע שכרו . 
מכתב ההגנה עולה תמונה שונה , לפיה העובד לא השתלב במחלקת הפיקוח , לאחר 
תקופת הניסיון , אך במקום לפטרו נמצא לו מקום חלופי , בהתערבות יו"ר ועד 
העובדים . לטענת כתב ההגנה , העובד לא נקלט גם במסגרת החדשה , לא ביצע 
את הוראות הממונים עליו והתנהג בצורה שאינה הולמת פקיד ציבור . עקב התלונות 
שהגיעו עליו נפתח נגדו הליך משמעתי . 
