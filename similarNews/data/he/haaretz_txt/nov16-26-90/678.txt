ה של מרגרט תאצר מתפקידה כראש ממשלת בריטניה , עלולה להחליש את חזית ההתנגדות 
למנהיג עיראק , סדאם חוסיין . אני בטוח שנשיא ארה"ב , גורג בוש , יצטער 
מאד על פרישתה , ועמו כל אלה ששמו להם למטרה להוציא את סדאם מכוויית " 
כך אמר אמש ל"הארץ " גדעון רפאל , שהיה שגריר ישראל בבריטניה בין השנים 
48918891 . רפאל שהכיר את תאצר בתקופת היותה יו"ר האופוזיציה בבריטניה , 
הדגיש כי היתה לה גישה אינסטנקטיווית פרו - ישראלית , לאו דווקא משום שבמחוז 
בחירתה היו יהודים רבים , אלא מאחר שהיתה לה הערכה רבה להישגיה של ישראל . 
עם זאת , היא לא הסתירה מעת לעת את הביקורת שהיתה לה על מדיניותה של ישראל . 
רפאל ציין כי אהדתה של תאצר לישראל באה לידי ביטוי בביקורה בישראל לפני כחמש 
שנים . לדבריו , היה זה הביקור הראשון בישראל של ראש ממשלה בריטי . הוא 
סיפר כי בעת ששימש כשגריר בבריטניה , נהג להיפגש עם תאצר מדי חודש לשיחה 
של 54 דקות , והיא אף ביקרה בביתו באירועים חברתיים חגיגיים . רפאל אומר 
כי תאצר התעניינה מאד במצב הכלכלי בארץ ובאינפלציה שהחלה לגאות באותה עת . 
מדי פעם היא נהגה לשאול אותו באלו אמצעים נוקטת ישראל כדי לבלום את האינפלציה . 
" תמיד התרשמתי מאישיותה הנמרצת ומגישתה העניינית . תמיד צריך היה לדבר 
איתה לעניין " , אמר . הוא הוסיף כי לא הופתע מהחלטתה להתפטר . " היא נהגה 
להאזין לעצות של אנשים שבטחה בהם , והם המליצו לה לפרוש . היא לא הראשונה 
שעושה זאת . גם בישראל היינו עדים להתפטרות של ראשי ממשלה . ב3691 התפטר 
בן - גוריון בלי להיוועץ באיש , וגם גולדה מאיר התפטרה . 
