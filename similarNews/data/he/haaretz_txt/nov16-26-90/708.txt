המשטרה מגלה עניין בכתב ההגנה שהגיש לבית - המשפט אריה גולדין , לשעבר מנכ"ל 
חברת כלל אינווסטמנט האוס , הנחשד במעילה של מיליוני דולרים בכספי החברה . 
גולדין נעלם לפני כמה חודשים . כתב - ההגנה של גולדין הוגש לפני כשבוע באמצעות 
עורכת - דין , והוא מתייחס לתביעה כספית שהגישה נגדו ונגד אחרים חברת כלל 
אינווסטמנט האוס ( שהיא חברה - בת של קונצרו " כלל " ) . התעניינות המשטרה 
בכתב - ההגנה נובעת מכמה סיבות : א . גולדין מבוקש לחקירה על - ידי המשטרה , 
וייתכן שכתב - ההגנה ייתן בידיה קצה חוט לחיפושים אחריו . ב . בכתב - ההגנה 
טוען גולדין , שלפחות חלק מהכספים שהוא נתבע עליהם באו לידי החברה " כתוצאה 
ממעשים בלתי חוקיים שביצעה ואין לה זכויות בהם " . ג . בסעיף אחר של כתב - 
ההגנה טוען גולדין : " הנתבע יטען כי . . . נקט פעולות שהיו דרושות כדי 
לתקן את הנזקים שנגרמו לתובעת וללקוחותיה ממעשים שונים של הפרת אמונים שביצעו 
אורגנים ועובדים של התובעת וכן תאגידים בעלי עניין בה " . מכאן , שלטענת 
גולדין נעשו בחברה מעשים לא - חוקיים . אם ייעצר , בוודאי ייחקר על כך 
וייתכנו הסתעפויות של החקירה לכיוונים נוספים . במשטרה מביאים בחשבון כי 
חקירת גולדין תביא לפתיחת " תיבת פנדורה " הקשורה לקונצרן כלל . עם זאת , 
באופן רשמי אין המשטרה מוכנה להתייחס לפרשה . 
