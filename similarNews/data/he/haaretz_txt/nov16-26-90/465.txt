לונדון ( מיוחד ל"הארץ " ) . לאיש העשוי להיות ראש הממשלה הבא של בריטניה 
מייחסים תכונות שונות ומנוגדות . יש בו מאפיינים של מנהיגים פוליטיים רבים , 
ולא רק בבריטניה : שיקול קר ואינטלקט חריף מחד , ואימפולסיוויות מתפרצת 
ורגזנית מאידך . הוא מעורר נאמנויות נלהבות , אך עם זאת הוא נראה לעתים 
קר - מזג ומרוחק מאנשים , פרט למשפחתו הקרובה . הזלטיין , וגם בנו , סובלים 
מדיסלקציה המעכבת את יכולת הקריאה . בגלל ליקוי זה סיים את בית הספר התיכון 
בצורה בינונית ביותר , וכמעט לא התקבל לאוניברסיטת אוקספורד בה למד פילוסופיה , 
כלכלה ומדע המדינה והיה ליו"ר אגודת הסטודנטים . שוב , כמה שנים לאחר 
מכן נכשל בנסיונו לעבור בחינות בראיית חשבון . הדבר לא מנע ממנו לצבור מיליונים 
רבים ( סבורים שהונו הפרטי מגיע ל021 מיליון דולר ) בעסקי מו"לות . הביקורת 
העיקרית שהוטחה נגדו במערכה שניהלו אנשי תאצר , היתה שהוא חמום - מוח ולא 
יוכל לעמוד במשברים . דוגמה לכך היתה התקרית בבית הנבחרים כאשר הרים את 
המטה המוזהב הרשמי של הבית ונופף אותו כלפי ספסלי הלייבור . חברי הלייבור , 
שהיו אז בממשלה , נחלו נצחון חשוב , וחגגו אותו בתוך אולם המליאה בשירת 
" הדגל האדום " . העיתונות הדביקה לו את הכינוי " טרזן " בשל מעשה זה , 
וגם בשל שערו שהיה אז ארוך מאד , גובהו ומבנה גופו האתלטי . הזלטיין הסביר 
לפני ימים אחדים , שהתנהגותו אז לא היתה מעין איום על היריבים , אלא הפגנה 
שבה אמר " עשיתם מעשה לא חוקי , עכשיו קחו גם את הסמל הזה כדי להשלים את 
נצחונכם הבזוי . הזלטיין נולד במארס 3391 . בתחילה עבד כפקיד אצל עורך - 
דין , אחר - כך קנה בית בלונדון וחילק אותו לדירות בנות חדר שהשכיר . הוא 
מכר את הבית ברווח נאה , קנה מלון , ואחר כך עבר לעסקי מו"לות . ברשותו 
הוצאת " היימרקט " , המתמחה במגזינים מקצועיים . בגיל 33 נבחר בראשונה לפרלמנט 
מטעם המפלגה השמרנית , וזמן קצר לאחר מכן התמנה לסגן שר התחבורה בממשלת 
אדוארד הית , ואחר כך סגן שר לאוויריה . לאחר שנות האופוזיציה , כאשר 
ניצחה מרגרט תאצר בבחירות , מינתה אותו קודם לשר איכות הסביבה ואחר - כך 
שר ההגנה . בשני תפקידים אלה קבע דפוסים חדשים למינהל הציבורי . בין היתר 
ביקש מגנרלים ואדמירלים במשרד ההגנה לדווח על מעשיהם ופיטר אותם כשנתקל 
בכפילויות . במיוחד זכור מאבקו נגד התנועה לפירוק החימוש הגרעיני . הזלטיין 
הוא נץ בענייני ביטחון ובכל הנוגע לנאט"ו . בארבע השנים האחרונות , מאז 
התפטר מן הממשלה עקב חילוקי דעות על אירופה ועל סגנון מנהיגותה של תאצר , 
חרש את המדינה לאורכה ולרוחבה , הופיע בסניפי המפלגה ושוחח עם עסקנים רבים . 
הזלטיין השמיע את דעותיו בחופשיות , וחיכה לרגע הנכון לתבוע את התפקיד 
שלדעתו הגיע לו . בשאלת המפרץ אין לו היסוסים או ציפיה להתפתחויות . כמו 
מרגרט תאצר , הוא רואה בפלישה לכוויית מעשה שלא יעשה . לדבריו , המשימה 
היא בראש ובראשונה להוציא משם את כוחות עיראק , גם אם יידרש כוח לשם כך . 
עניין זה עומד בראש סדר העדיפויות , לפני כל סיכסוך אחר באיזור . 
