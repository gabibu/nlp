רבבות " כרטיסים משולבים " שיימכרו לתלמידי בתי הספר , לחניכי תנועות 
הנוער ולעולים החדשים הבאים לירושלים בקבוצות מודרכות , יאפשרו לבקר תמורת 
34 שקלים בלבד באתרים רבים , ובהם מוזיאון ישראל , מוזיאון מגדל דוד ועמדת 
בית תורגמן . כך סוכם בדיון אצל מנכ"ל משרד החינוך זבולון אורלב , בהשתתפות 
אנשי העירייה , פיקוד המרכז בצה"ל , מרכז ההסברה והטלוויזיה החינוכית . 
הסיכום התקבל במסגרת תוכנית חירום לחידוש טיולי בתי הספר לבירה , שהופסקו 
באחרונה . בדיון מסר מנהל אגף הנוער במשרד החינוך , עודד כהן , כי מעתה 
יתקיים בירושלים כל מערך ההשתלמויות והכנסים של מערכת החינוך . כמו כן ייערכו 
בבירה כנסים מיוחדים של מנהלי בתי ספר , ועדי הורים ומנהלי מחלקות החינוך 
והנוער ברשויות המקומיות . ראש מינהל התרבות במשרד , אבנר שלו , מסר כי 
מוסדות התרבות והאמנות המרכזיים במדינה , כגון תיאטרונים ותזמורות , יערכו 
מופעי הצדעה מיוחדים לתושבי העיר . 
