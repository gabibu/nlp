כאשר פרץ המשבר במפרץ הפרסי אמר יצחק שמיר שמלים שהוא משמיע משקלן כמעשים , 
ולכן עליו להיזהר בלשונו . לכאורה קל לאיש פסיווי זה לקיים את המסקנה הנגזרת 
מכך ולשתוק . אבל שמיר מוכיח את תוקפה של הבחנתו של רוברט בראונינג שאין 
דבר פראי יותר ממלים : הן משתלטות על ראש הממשלה ועושות בו כחפצן . אפילו 
בהקשר שבו גזר על עצמו זהירות גדולה ההמתנה הארוכה לפיצוץ בין ארצות הברית 
לעיראק לא הצליח להתאפק . היו לו מספר הכרזות בעלות קונוטציה של אפשרות 
שימוש בנשק גרעיני , והיתה לו המעידה החמורה על כוונת ישראל להנחית מכת 
מנע על עיראק . אבל גם מי שמאמין שבסך הכל שמיר הפגין בקרה טובה על חרצובות 
לשונו סביב כיבוש כוויית עשוי לתהות , כלום איש ביון ותיק זה לא נתקף בתסמונת 
המידור העצמי . רוצה לומר : מדוע תא אחד של אישיותו מגשים את החלטתו לנצור 
את לשונו , כאשר מדובר בעיראק , ותאים אחרים קוראים לה דרור בהקשרים אחרים ? 
מדוע מי שהגיע למסקנה שמלותיו שקולות למעשים , מצליח ליישם אותה ( אם 
בכלל ) רק בקטע אחד של פעילותו הציבורית ? שהרי , גם לדעתם של אלה הסבורים 
שראש הממשלה הצליח להיות מדוד בהתבטאויותיו בעניין המשבר במפרץ , הוא הביא 
על עצמו צרות כאשר דיבר על נושאים אחרים . כך היה כאשר הזדקף ופלט את הסיסמה 
שהידהדה מקצה העולם ועד קצהו , לאמור : עלייה גדולה זקוקה לארץ ישראל גדולה , 
וכך היה השבוע כאשר דיבר על המשמרת שהופקדה בידי הליכוד , להבטיח את ארץ 
ישראל מהים ועד הירדן למען העלייה ולמען הדורות הבאים . ומי שמתעקש יכול 
לצטט גם את אמירתו הידועה ליובל נאמן לאחר כינון ממשלת האחדות הלאומית : 
שים את ההסכם בינינו במסגרת ותלה אותו על הקיר . ההתבטאויות הללו גרמו לו 
רק צרות : ההסכם הקואליציוני שעליו עמל לאחר פירוק ממשלת האחדות התנהל 
בצל השליפה הלגלגנית שכיוון לעברו של הפרוף נאמן , והכבידה מאוד על המשא 
ומתן . ההכרזה הנמהרת על מדינה גדולה לעלייה גדולה אילצה אותו לזחול על 
ארבע בפני ברית המועצות וארצות הברית ; כדי שהראשונה לא תנעל את השערים , 
והשנייה תיאות להעניק לישראל ערבות ל004 מיליון דולר . ואילו ההצהרה מהשבוע 
שוב גרמה מבוכה לממשלה ולפגיעה במעמדו של ראשה . יששכר קציר ממלא מקומו 
של יוסי אחימאיר , מנהל לשכת ראש הממשלה ניסח את ההכרזה . היא נכללה בנאום 
שהכין , ושהיה מבוסס על דברים שנכתבו בחוברת שהוצאה לרגל האירוע במצודת 
זאב שבו דיבר שמיר ( אזכרה לוותיקי תנועת החירות ) . ראש הממשלה קרא את 
ההכרזה מהכתב . האם הוא קורא מראש את הנאומים שמנסחים לו עוזריו ? האם 
קרא ולא הבחין במכשלה ? האם התכוון לחולל מהומה ? האם היתה לו כוונה נסתרת 
בהשמעת ההצהרה ? ( הוא רצה להסיט את שימת הלב מהר - הבית , אמר השבוע 
בידענות אחד מנסיכי חירות . ולשומע ינעם ) . אם אמירות של ראש הממשלה הן 
בבחינת מעשים , מותר לנסות ולבדוק מה תכליתן . האם ייתכן שביקש בדרך זו 
לווסת את זרם העלייה נוכח חוסר האונים שמגלה הממשלה בקליטתה ? האם נכון 
לחשוד שהרב יצחק פרץ תרם את חלקו להשגת אותה מטרה , בהכרזתו על " הבכייה 
לדורות " שבעליית לא - יהודים לישראל ? אין סימנים לתיאום בין השניים , 
כשם שלא נמצאה השבוע ראיה לדיון בפורום ממשלתי כלשהו על הצורך בריסון העלייה . 
שמיר ייעלב , מן הסתם , מעצם העלאת ההשערה הזו . עם זאת , כאשר הוא 
קושר את העלייה עם ארץ ישראל השלמה , ומתגרה בדרך זו בברית המועצות ובארצות 
הברית , מסתברות רק שתי אפשרויות : או שיש לו מניעים נסתרים , או שכושר 
השליטה העצמית שלו דומה לזה של גסטון מלכה . בדיעבד אומר שמיר כי אינו מתחרט 
על הדברים , וכי אינו חוזר בו מהם . ההסבר שמנפק אבי פזנר , עוזרו הנאמן , 
הנחלץ כל פעם להושיט לו גלגל הצלה : זו לא היתה אמירה אופרטיווית , זה 
היה חזון . למחרת , בישיבת ועדת החוץ והביטחון של הכנסת , הודה שמיר כי 
לא פעם הוא מעמיד פנים . קפמאבנזהיה למפלגת העבודה טיעון טוב נגד ההסכם שחתמה 
אגודת ישראל עם הליכוד , והיא לא השמיעה אותו בפומבי . במקום זאת חזרה 
על הטעויות שעשתה בעבר , וריסקה את רסיסי אמינותה . היא יללה על ארבעת 
החוקים הדתיים שסוכמו בין הליכוד לאגודת ישראל , למרות שידעה כי שתי המפלגות 
מוסרות לכל דכפין את העתקי ההסכמים וזיכרון הדברים , שנחתמו בין אגודת ישראל 
לעבודה בגלגולים שונים של המשא ומתן . היא ידעה שאין משמעות מעשית להבחנות 
שניסו דובריה ( מי אם לא חיים רמון , שנטל חלק פעיל במשא ומתן עם המפלגות 
החרדיות ) לערוך בין התחייבויות שנטלה המפלגה על עצמה למלא אחר בקשותיה 
של אגו"י , לבין נכונות הליכוד לשוות להן דמות של חקיקה בכנסת . היא ידעה 
שהיא התחייבה לצעדים מרחיקי לכת יותר מהליכוד . מיד לאחר הבחירות האחרונות 
נחתם זיכרון דברים בין העבודה לאגודת ישראל , ובו התחייבה העבודה לכפות 
על חבריה משמעת סיעתית כדי להעביר בכנסת את התיקון לחוק מיהו יהודי בהתאם 
להשקפת אגודת ישראל . התחייבות זו סויגה , אמנם , באישור מרכז המפלגה , 
אבל היא לוותה בתורה שבעל - פה , שנתנה לראשי אגודת ישראל יסוד להאמין 
שסעיף זה ייצא אל הפועל . בכל מקרה , אין זכר לסעיף זה בהסכם שבין אגודת 
ישראל לליכוד . היה למפלגת העבודה טיעון טוב , אבל היא הטיחה אותו באוזני 
האדמו"רים של אגודת ישראל ועסקניה בחדרי חדרים בלבד . בשבועות האחרונים , 
כאשר שמעון פרס ויוסי ביילין התרוצצו בין חצרות האדמו"רים מוויזניץ , מערלוי , 
מגור ומסדיגורה , במאמץ נואש למנוע את הצטרפות אגודת ישראל לקואליציה , 
שמעו הרבנים את הטיעון הבא : אתם מצטרפים לממשלת דמים שתביא מלחמה על הארץ . 
ילדיכם אינם מתגייסים לצה"ל ואינם נחשפים לסכנות הקרב . לא היה בתולדות 
עם ישראל מצב שבו כל הגברים הצעירים החרדים אינם עוסקים בשום דבר מלבד לימוד 
תורה . זה מתרחש אצלנו בגלל הפטור משירות צבאי . לא לאורך ימים יסבול הציבור 
החילוני מצב כזה , שבו הוא שולח את בניו לצבא ואילו ילדיכם פטורים מכך . 
כל זמן שתמכתם במדיניות החותרת לשלום אפשר היה להבליג . אבל עתה אתם נותנים 
יד לממשלה שתוביל את המדינה למלחמה . לא נוכל לסבול זאת לאורך זמן . זו 
לא היתה רק אמירה ערכית , היה חבוי בתוכה איום שלא נאמר במפורש : העבודה 
עשויה להחליט ביום מן הימים לפעול לשינוי החוק הקיים המאפשר לצעירי הציבור 
החרדי להשתמט משירות צבאי . במצב הכוחות הקיים היום בכנסת אין ביטחון שהעבודה 
תצליח במהלך כזה ; לא ברור גם אם ראשיה אכן יעזו להתעמת עם המגזר החרדי , 
אבל יש כוח משיכה פוליטי לא מבוטל ליוזמה שכזו : היא עשויה להלהיב את רוב 
הציבור החילוני , גם זה הנמנה על מחנה הימין . יש לה גם תוקף מוסרי האדמו"רים 
ומנהיגי אגודת ישראל מצוים על ההלכה האומרת שפיקוח נפש דוחה הכל . אם הם 
נותנים ידם לממשלה שמגדילה את הסיכוי לפרוץ מלחמה , ומכל מקום מנציחה את 
העימות האלים הנוכחי בין יהודים לפלשתינאים , שייכבדו נא ויטלו חלק אישי 
במחיר הדמים המתחייב מכך . האדמו"רים לא קורצו מעור אחד : אחד מהם , הרבי 
מסדיגורה , נץ בהשקפותיו , האחרים שונאים אמנם ערבים , אבל רובצת עליהם 
האמונה שמוטב שלא להתגרות בגויים . פרס וביילין ניסו לשכנע אותם שחיזוק 
ממשלת הליכוד יעורר את זעמן של אומות העולם , ויכביד על מצבה הכלכלי של 
ישראל . הם טענו באוזניהם שרק המערך יכול למלא אחרי ציפיותיהם הכספיות , 
משום שרק מדיניות של שלום תביא שגשוג למדינה , ותאפשר לה למלא אחר צרכיו 
של הציבור החרדי . חלק מהאדמו"רים נטה לקבל את טיעוני מפלגת העבודה , אבל 
חברי הכנסת של אגודת ישראל משכו ימינה . הרב פרוש אמר לפרס וביילין כי אינו 
מאמין לשמיר , וכי היה מעדיף את פרס בראשות הממשלה , אבל אין לעבודה סיכוי 
לכונן אותה . הוא דיבר במונחים מעשיים : העיקר בעיניו הוא היכולת לשפר 
את מצבו של המגזר החרדי שבשמו הוא פועל . שליטה על משרדי העבודה , על הביטוח 
הלאומי ועל ועדת הכספים של הכנסת ומעורבות במשרד השיכון , חשובות בעיניו 
מחוקים בענייני דת . חברי הכנסת הלפרט וורדיגר נטו מלכתחילה לעבר ממשלת 
הליכוד , ואילו חבר הכנסת פלדמן היה מסויג . הוא האזין לדעת בנו של הרבי 
מגור שסבר שאין להיחפז בהצטרפות לממשלה , ושמכל מקום יש להמתין ולראות כיצד 
מתקבלים חוקי הדת שבהם מעוניינת המפלגה , לפני שחברי הכנסת שלה מקבלים על 
עצמם תפקידים ביצועיים . אלא שאחיו של הרבי מגור ( אין מה לעשות , כך 
זה מתנהל שם ) סבר שבמקום שיש לחם יש תורה , ושמוטב להצטרף באופן מלא לקואליציה 
ובמקביל לדאוג לחקיקה . ובמפלגת העבודה מעריכים גם היום שהקשר בין אגודת 
ישראל לליכוד אינו חתונה קתולית . קפמאבנזהעלייה החדשה היא למפלגות בארץ 
מה שהפיל המפורסם לששת העיוורים שנתקלו בו : כל אחת מהן רואה קטע של העלייה 
ומשליכה עליו את חרדותיה . השמאל חושש שהעולים ימניים משום שהם בוחלים בכל 
מה שריח של סוציאליזם נודף ממנו ; הימין מאמין שכאשר מדובר בשלום מול מלחמה , 
יעדיפו העולים את השמאל ; הדתיים סבורים שאין להם סיכוי אצל העולים בגלל 
ריחוקם מהיהדות ונישואי התערובת שבתוכם . בקיצור , על - פי מפת החששות 
הנוכחית , העולים יצביעו בבחירות הבאות במדינה אחרת . תוצאה אפשרית , 
אולי , נוכח מצב הקליטה . בימים אלה נפלט מתוך בועת הקליטה המבודדת הגל 
הראשון של העולים שהגיע ארצה לפני שנה . עד עכשיו הם היו מוגנים בתוך סל 
הקליטה שהועמד לרשותם . מעתה עליהם לקפוץ לתוך סיר הלחץ הישראלי ( ואם 
לא יקפצו , ידחפו אותם ) ולחפש אוויר . במקביל מחפשות אותם המפלגות ואינן 
מוצאות . ככל שאפשר היה לברר השבוע , במפלגות הגדולות ובמכונים לסקר דעת 
הקהל לא נעשה עד כה מחקר אמין על נטיותיהם הפוליטיות של העולים החדשים . 
מינה צמח מדחף , וחנה לוינסון ממכון גוטמן למחקר חברתי שימושי , הסבירו 
שלפי שעה קשה לדגום את העולים : הקליטה הישירה מסתירה אותם ממכוני המחקר . 
קשה לאתר אותם , קשה לבחור מדגם מהימן . עובדים על - כך עכשיו , אבל 
עדיין לא מצאו פתרון משביע רצון . אחת הדרכים היא שיטת כדור השלג : מאתרים 
עולים , מציגים להם שאלון , מוצאים בעזרתם את קרוביהם ומכריהם , ומפנים 
אליהם את השאלון , ובאמצעותם פוגשים בעולים נוספים וכן הלאה וכן הלאה . 
חולשתו של כדור השלג שהמדגם שהוא יוצר מטה בתוקף קרבתם הטבעית של העולים 
לבני סוגם . אין הוא משקף , בהכרח , את הלוך הרוח של אוכלוסיית העולים 
כולה . רפי גיל מפור"י היה היחיד שהתעטף בסוד , וסירב להשיב על שאלות בעניין 
זה . הוא השרה רושם שהמכון שלו התגבר על הבעיה וערך מחקר עבור אחת המפלגות , 
אבל זה ניחוש בלבד . רחל ישראלי ממודיעין אזרחי הזכירה ממצאים מסקר שערכה 
לפני ארבעה חודשים ( לא ברור לי לפי איזה מדגם ) , שלימדו שהעולים מתמצאים 
בפוליטיקה הישראלית כמו שהישראלים מתמצאים בפוליטיקה באוזבקיסטן . לשאלה 
אל היו נערכות עכשיו בחירות , עבור איזו מפלגה היית מצביע , השיבו % 06 
שאינם יודעים , ולשאלה מי האיש המתאים ביותר לעמוד בראשות הממשלה ( מתוך 
רשימת אישים שהוצגה בפניהם ) , השיבו % 06 שאינם יודעים . לבקשה לדרג את 
המפלגות בארץ מימין לשמאל ( מתוך רשימה נתונה ) , השיבו % 56 שאינם מבחינים 
בין הליכוד לעבודה , ו%09 שאינם מכירים את המפלגות האחרות . מהתשובות עלתה 
נטייה להזדהות גדולה יותר עם הימין מאשר עם השמאל , אבל איש אינו ערב שממצא 
זה אמין . הקשר העיקרי של המפלגות עם העולים הוא באמצעות ראשי הערים . ראשי 
עיריות הפעילים בקליטת עלייה צוברים אשראי אישי אשר יוקרן , אולי , בבוא 
היום בקלפי על מפלגותיהם . שמעון פרס מסתובב מדי שבוע בריכוזי עולים וכידוע 
החל ללמוד רוסית . יוסי שריד עומד לצאת לברית המועצות כדי ליצור קשר עם 
מאגר בוחרים - בכוח שהתגלה שם . מסתבר כי במספר ערים גדולות בברית המועצות 
קמה אגודה שמדברת רץ . עכשיו מחפשים ברץ עולה שיתרום מדמי המחיה שלו כרטיס 
טיסה ליוסי שריד . קפמאבנזבבתי מעצר ובבתי כלא בארץ חבושים יותר מעשרה נערים 
יהודים שנתפסו כשהם רוגמים מכוניות . שירות המבחן לנוער ניסה לחלץ אותם 
אבל ללא הועיל . בתי המשפט מחמירים אתם , כדי לבער את הנגע , ומפעילים 
הלכה למעשה את החלטת בג"ץ כי יש לעצור עד תום ההליכים נערימות שנתפסו בעת 
ביצוע עבירה זו . שירות המבחן מנסה להיאבק במגמה זו , אך ללא הצלחה . 
הוא גם מגיש תזכיר לגבי כל נאשם שהורשע , ומנסה להציע עונשים חלופיים כמו 
עבודות שירות , אבל בדרך כלל אינו נענה . בשירות המבחן מבטיחים כי כך הוא 
נוהג גם כלפי נערים ערבים הכלואים ( או עצורים ) על אותה עבירה , וכי 
גם בעניינם אינו מצליח . 
