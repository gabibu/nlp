הפרוייקט לפיתוח טילי ים - ים של טייוואן מבוסס על פיתוח טילי הגבריאל הישראלים . 
כך מגלה כתב העת לענייני ביטחון , אינטרנשיונל דיפנס ריוויו . לדברי כתב 
העת , הטילים הטייוואנים מדגם סיונג פאנג 1 הם פיתוח של הטילים הישראלים 
מדגם גבריאל 2 . טילי הגבריאל פותחו על ידי התעשייה האווירית וסופקו , מלבד 
לחיל הים הישראלי , גם לציים רבים אחרים ברחבי העולם . בסך הכל ייצאה התעשיה 
האווירית טילי גבריאל בסכום כולל של מילארד דולר . התעשייה האווירית פיתחה 
שני דורות של טילי גבריאל , ואלה נטלו חלק במלחמת יום הכיפורים והטביעו 
ספינות אחדות של חילות הים הערביים . תוכנית פיתוח טילי הים - ים הטייוואניים 
היא אחת משורה של תוכניות פיתוח צבאיות המבוססות על סיוע טכנולוגי שניתן 
לממשלת טייוואן על ידי מדינות זרות . במאמר מקיף על מוסד המחקר והפיתוח 
הממשלתי של טייוואן חושף האינטנשיונל דיפנס ריוויו את תכניות ההתעצמות של 
טייוואן . מוסד המו"ף הטייווואני המרכזי , המוכנה צאנג שאן , אחראי על 
כל תוכניות הפיתוח החשאיות של הצבא הטייווואני , ומועסקים בו 004 , 21 עובדים . 
מוסד זה הוא שמקיים את הקשרים עם מדענים , מהנדסים ואנשי תעשייה ביטחונית 
של מדינות זרות , ובהם גם עם הישראלים . הצורך של טיוואן לפתח תעשיית נשק 
מתקדמת התעורר לאחר שארה"ב החלה לצמצם בשנת 97 את הסיוע הצבאי ומשלוחי הנשק 
לטייוואן , בעקבות הידוק קשריה עם סין הקומוניסטית . החלטת הממשלה הטייוואנית 
הובילה להרחבתו הניכרת של מוסד המחקר והפיתוח ( שהוקם ב96 ) ולהקמתה של 
תשתית תעשייתית רחבה , המייצרת בין השאר מטוסי קרב , ספינות טילים , טילי 
אוויר - אוויר , טילי ים - ים וטילי קרקע - קרקע . לאחרונה החלה טיוואן 
בביצועה של תוכנית שאפתנית במסגרתה תבנה מערכת הגנה תת - קרקעית שתספק הגנה 
למטוסי הקרב של חיל האוויר הטייוואני , למאגרי החימוש של החיל ולמאגרי הדלק 
שלהם . הגנה זאת נועדה לצמצם את נזקיה של תקיפה אווירית הצפויה , על פי 
התפיסה הטייוואנית מכיוון חיל האוויר של סין הקומוניסטית . השבועון המדווח 
על תוכנית ההגנה הנרחבת של טייוואן , שעלותה מיליארדי דולרים , כותב כי 
היא מבוססת מבוססת על הדגם הישראלי . הדיפנס ניוז טוען כי ישראל בנתה בשבעת 
שדות התעופה הצבאיים העיקריים שלה מערכת תת - קרקעית הכוללת דירים למטוסים , 
מערכת צינורות דלק , מאגרי דלק ומאגרים של חימוש וחלקי חילוף . מערכת 
הגנה זאת , טוען השבועון , נבנתה בישראל על ידי מהנדסים ישראלים ואמריקאיים 
בעלות של כמיליארד דולר . 
