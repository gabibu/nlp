יו"ר רשות השידור , אהרן הראל , הגיב אתמול על הביקורת שמשמיעים חוגים 
שונים בעקבות ההצעה שהתגבשה ברשות השידור , על הפעלת רשת שידורים לעולים 
וצמצום שידורי " קול המוסיקה " . הראל טוען שהוויכוח בנושא זה נובע מדיס - 
אינפורמציה המופצת בציבור וסילוף עובדות . ההחלטה להפעיל רשת מיוחדת לשידור 
לעולים נעוצה ברצון רשות השידור להיענות לצרכי המדינה בנושא הקליטה . אין 
שום כוונה לבטל את " קול המוסיקה " . ההצעה שהתגבשה היא לצמצם באופן זמני 
בשליש את התוכניות , עד שיופעלו המשדרים החדשים שיאפשרו הפעלה של רשת מיוחדת , 
המיועדת כולה לעולים . נושא המשדרים כבר עבר אישור משרד התקשורת ומטופל 
על ידם . " אין בהחלטה כל רצון להתנכל למאזיני קול המוסיקה או לעובדים , 
אלא לנסות ולמצוא פתרון זמני הולם לעזור לעולים במחיר צמצום חלקי של תוכניות 
שונות המשודרות בקול ישראל " אמר הראל . 
