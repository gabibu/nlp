בספרות המדע הבדיוני קוראים לידיים מלאכותיות , הפועלות כידי אדם במרחק 
עצום מן המפעיל החובש כפפות מיוחדות , " וואלדו " . בימים אלה מנסים 
המתכננים במרכז התעופה גודארד של נאס"א להגשים את החזון הטכנולוגי הזה . 
צאק אנגלר , מהנדס מכונות האחראי על תכנון הפרויקט , מתבסס על תכנון ממוחשב 
בעזרת תוכנת אוטוקאד , כדי ליצור יד מלאכותית המגדירה גם סוג חדש של רובוט : 
האנתורובוט . הידיים הן החלק החשוב ביותר של האנתורובוט , ששמו נגזר מהמלה 
אנתרופומורפיק רובוט ( רובוט דמוי אנוש ) . היד המלאכותית , שדגם ראשוני 
שלה כבר יוצר על סמך תוכנות המחשב , מחקה את המבנה הבסיסי של שלד היד האנושית , 
וכוללת את " תבונת הכפיים " : יכולת התנועה המורכבת וביצוע פעולות מדויקות 
האופיינים רק ליד האנושית ללא צורך בהפעלה על ידי תוכנת מחשב חיצונית . 
על פי התכנון יעטה המפעיל על ידיו כפפות מיוחדות , שמערכת תיילים על פניהן 
מתרגמת כל תזוזה של האצבעות לקואורדינטות ממוחשבות , והיד המלאכותית חוזרת 
בדיוק על אותן תנועות . החזרה על התנועות יכולה להתבצע הן באותה עת , כאשר 
היד המלאכותית מופעלת במרחק רב ממקום הימצאותו של המפעיל , והן לאחר זמן , 
כשמערכת התנועות נרשמת בזיכרון המחשב . בנאס"א מייעדים את היד המלאכותית 
החדשה להפעלה בחלל המפעיל יוכל לבצע פעולות מורכבות הדורשות תבונת כפיים 
אנושית בשליטה מרחוק על הרובוט . לדברי מתכנן היד המלאכותית , התכנון וייצור 
הדגמים השונים של היד הופך אפשרי בעיקר בזכות ההישענות על אוטוקאד המקצר 
את התהליכים במחצית , ומאפשר יייצור מהיר של דגמים ושינויים בדגמים . 
