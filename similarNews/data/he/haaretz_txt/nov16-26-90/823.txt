בתוכנית הטלוויזיה שהיתה אמורה לשקף את יחסו של הציבור לתקשורת , המשתתף 
השקט מכולם היה היחיד שדיבר מניסיונו בשטח . אני מתכוון לצלם הישראלי 
של הטלוויזיה הזרה , המסקר אירועים בשטחים לשידור מעבר לים . יהודים , 
אמר , רואים בנו אויבים , וערבים רואים בנו יהודים . העיתונאים הם מטרה 
להתקפות אלימות משני הצדדים , ורק בעניין זה ישנה אחדות דעים בין חמומי 
המוח , יהודים וערבים כאחד . בשטח , יותר מאשר בכל מקום אחר , אינה 
תופסת הפילוסופיה בפרוטה של חבר - הכנסת עוזי לנדאו על עיתונאים טובים ועיתונאים 
רעים , ומי שראוי להגנה ומי שאינו ראוי לה . בצד הערבי יש רבים המבינים 
כי סיקור האירוע ברחבי העולם משמעותו המעשית הצגת עניינם בכל בית בשני עברי 
האוקיינוס . אבל חמומי - מוח לא מעטים מיידים אבנים וחפצים אחרים גם במי 
שמסקר את מעשיהם . בצד השני של המתרס , מתנחלים , חיילים ושוטרי מג"ב , 
מתעבים ועוינים את צוותי הסיקור משום שאינם רוצים שעין המצלמה תתפוס אותם 
בקלקלתם , כשהם מתפרעים , יורים או מכים . רוצים שהטלוויזיה , בארץ ובעולם , 
תראה אותם רק בדימוים האידיאלי , או שלא תראה אותם כלל . הגברות הצעקניות , 
דניאלה וייס וחנה גופר , בתוכנית הטלוויזיה על העיתונות , היו סבורות , 
בצעקותיהן ובסגנונן המתלהם , כי כך ישתלטו על התוכנית וישכנעו את הזולת 
בצדקת דרכן . הקיצוניים במתנחלים נראים ונשמעים בכלי התקשורת בעולם כפי 
שנראו שתי הגברות באולפן בירושלים באותו ערב , וכך גם מצטייר הציבור הישראלי . 
אחד התצלומים הקשים שנדפסו בעיתונים רבים בעולם , בפברואר 38 , היה של 
סוכנות הידיעות יונייטד פרס , שבה נראה שוטר מג"ב חושף את שיניו בשנאה ומניף 
את אלתו הכבדה לעבר צלם - עיתונות מכווץ מפחד . הצלם היה דוד רובינגר , 
צלמו הוותיק והמבוגר של השבועון " טיים " . כעבור זמן מה נערכה בירושלים 
תערוכת תצלומיו של רובינגר , ונציגים בכירים של השלטון באו לפתיחה לברך 
אותו על עבודתו רבת - השנים . אבל , שוטר מתלהם אחד גרם נזק שתערוכה שלמה 
לא יכולה למחוק אותו . בערב שבו נרצח אמיל גרינצווייג בירושלים , רדפו שוטרי 
מג"ב אחר הצלמים , קיללו אותם ועלבו בהם , כינו אותם " מנייאקים " ו"אש"פיסטים " 
וכינויים אחרים . כל זאת כיוון שהצלמים צילמו את זירת הרצח וחשפו בכך את 
מחדלם הגדול של השוטרים שלא הגנו על מפגיני " שלום עכשיו " , והניחו לאספסוף 
לירוק , להתגרות , לעלוב ולפגוע פגיעות פיסיות בצועדים , ולא השתלטו על 
המתפרעים גם כשאירע הרצח . במקום זה השוטרים החליטו , כנראה , שהצלמים 
החושפים אותם במחדלם הם שורש כל רע והחלו להכות בהם . כעבור דקות אחדות , 
ביקשו קציני משטרה את עזרת תאורני טלוויזיה שיאירו בציודם את זירת הרצח 
כדי שיוכלו החוקרים לקבץ את רסיסיו של רימון הרצח . קפמאבינישראלים רבים 
חסרים כל הבנה בסיסית בעבודת התקשורת , הבנה שאולי אפשר להשיגה במאמץ הסברה 
ממושך . הקו שצריך להנחות הסברה כזאת הוא שאנשי תקשורת , צלמים וכתבים , 
באים פשוט לעשות את מלאכתם ולתאר את אשר אירע . אם תתנפלו עליהם , על 
אנשי ההסברה לומר , יראו ברחבי העולם את ההתקפה , את כף - היד הגדולה 
והמאיימת הנשלחת אל המצלמה , את האלה המונפת על עיתונאי , את מראה הצלם 
שהוכה ונפגע . זו תרומה גרועה ביותר לדימוי של ישראל בתקשורת העולמית . 
בניגוד לדעתו של מיעוט ימני קיצוני , אי אפשר לעשות ככל העולה על רוחנו 
ולצפצף על דעת הקהל בעולם . יעידו על כך ההתרחשויות וההתפתחויות במועצת 
הביטחון בשבועות האחרונים . תמו הימים של האו"ם - שמום , של העולם כולו 
נגדנו , ושל אנו נעשה ככל העולה על רוחנו . חבר - הכנסת עוזי לנדאו , לדברי 
אנשים המכירים אותו היטב , הוא אדם סימפטי . אך לצערי לא פגשתי עד כה אדם 
שישבח את תבונתו . יש הרואים בו את תאומו הפרלמנטרי של שלמה קור . אולי 
משום כך התיר לנדאו שלא מדעת , בשידור טלוויזיה בשעת - שיא , לפורעים 
להפר את החוק , ואולי , במקרים של השתלהבות יצרים בעקבות פיגועים ביהודים , 
גם לבצע מעשי לינץ . אם יפגע בריון כלשהו בעיתונאי משום שזה לא נראה לו , 
לא יוכל לנדאו להתחמק מן האחריות לתוצאות . בהסתה נגד התקשורת פתח אריאל 
שרון , בתקופת כהונתו כשר הביטחון , כאשר הכתיר את העיתונות , שביקורתה 
על מלחמת לבנון ביטאה את רחשי לב העם ברובו המכריע , בתואר " רעל " . 
מה היה סופו של אותו מבצע , ואיך בסופו של דבר הסתגר מנחם בגין בביתו 
כל אלה ידועים . אבל שרון המשיך לחזור , פעם אחר פעם , על ה"רעל " שלו . 
והרעל , בלי המרכאות , פיעפע , בעזרתה האדיבה והמטומטמת של התקשורת שהפיצה 
את המסר , והגיע לכל בית . העוינות לתקשורת צברה עוצמה ותאוצה ככדור שלג . 
כבר מזמן היה על התקשורת לעבור להתקפת נגד . אוזלת ידה מדאיגה . והרי בידיה 
כל האמצעים והכלים להסברה ולהפגת מתחים . לדעתי , עדיין לא מאוחר לעשות 
מלאכת הסברה אפקטיווית . ואם אין התקשורת מסוגלת לעשות זאת בכוחות עצמה , 
חייבים איגודי העיתונאים והמו"לים להיעזר בשירותי משרד פרסום . ללא פעולה 
כזאת רק יחמיר המצב , והרחוב ייחשף עוד יותר להסתה של פוליטיקאים התוקפים 
את התקשורת תוך שהם מחזרים אחריה לצורך רימומם האישי וקידום עניינם . 
