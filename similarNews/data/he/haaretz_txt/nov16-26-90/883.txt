נציגי כל הסיעות בכנסת הביעו אתמול את הזדעזעותם מפעולתו הרצחנית של החייל 
המצרי ליד עין נטפים . ח"כים מסיעות שונות הגישו הצעות דחופות לסדר היום 
בעקבות הפיגוע . נשיאות הכנסת תקבע היום את המועד בו ידונו ההצעות לסדר 
במליאת הכנסת . חיים רמון הביע את הזדעזעותו מהרצח הנתעב של חיילים ואזרח 
חפים מפשע . לדבריו , למרות שמצרים אינה עומדת מאחורי הרצח הנתעב , מוטלת 
עליה אחריות לפעול נגד המבצע במלוא חומרת הדין . ח"ך שרה דורון ציינה כי 
צריך לצפות מממשלת מצרים לפסול מאמרי שנאה , הסתה וקריקטורות אנטישמיות 
בעיתונות המצרית ולפעול שחינוך הדור הצעיר יחדל להיות מושתת על שנאה נגד 
היהודים . ציינה שהפעולה הרצחנית מכוונת לישראל וגם למצרים אך בעיקר כלפי 
השלום שבין שתי המדינות . גינתה בחריפות את הרצח . גינתה את הפגיעה הברברית 
באנשים חפים מפשע . ח"ך אברהם פורז אמר כי מטרתו העיקרית של הפיגוע לחבל 
בשלום ולכן יש לשמור על איפוק כדי לא לפגוע ברקמת היחסים העדינה והחיונית 
בין שתי המדינות . ח"ך יאיר צבן אמר כי התחדשות החדירות החבלניות מגבולות 
ירדן ומצרים , מבטאת הסלמה מסוכנת בפעילותם של קבוצות ויחידים אחוזי קנאות 
אסלאמית קיצונית . לדבריו , הפסקת החדירות מצד גורמים העוינים לא רק את 
ישראל אלא גם את הממשל המצרי תובעת הידוק שיתוף הפעולה בין שתי המדינות . 
ח"ך רחבעם זאבי קרא לישראלים להפסיק לטייל במצרים עד שקהיר תוכיח את מלחמתה 
בטרור הערבי . 
