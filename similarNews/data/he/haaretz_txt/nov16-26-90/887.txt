אוברקוכן , גרמניה ( רויטרס ) . יצרנית העדשות והזכוכית הגרמנית קארל 
צייס , שהיתה מחולקת בין מזרח לבין מערב מאז תום מלחמת העולם השנייה , 
הודיעה כי עשתה צעד נוסף לקראת איחוד מחדש . בהודעה משותפת לחברות צייס בשני 
חלקי גרמניה ( שחוברו יחדיו באחרונה ) , נאמר כי צייס אוברקוכן ושוט גלאסוורקה 
( מן המערב ) חתמו על הסכם נוסף עם ינר גלאסוורק וינופטיק קארל צייס ינה 
( מן המזרח ) . ארבע החברות יתמזגו בהדרגה לקבוצה אחת , לאחר שיתוף פעולה 
בארגון מחדש בשתי החברות מן המערב , נאמר בהודעה . כמו כן יתחילו תיאומים 
בהחלטות בדרג הניהולי . קארל צייס , שמרכזה המקורי היה בגרמניה המזרחית , 
חולקה לשתיים ב5491 , כאשר הצבא האמריקאי העביר חלק מעובדיה לגרמניה המערבית . 
