בית המשפט הגבוה לצדק קבע אתמול כי עירייה אינה רשאית לסרב לתת לבעלי נכס 
תעודה המעידה כי סילקו את כל מיסיהם לצורך רישום הנכס בטאבו , רק משום שמי 
ששכר את הנכס מבעליו חייב תשלומי מסים לעירייה . השופטים : שלמה לוין , 
שושנה נתניהו ומיכאל בן - יאיר , קיבלו עתירה שהגישו בעניין זה שתי חברות , 
, נגד עיריית יבנה ונגד ראש העירייה . שתי החברות הן בעלות זכויות בנכס 
בתחום המוניציפאלי של יבנה . נכס זה מושכר לדפוס , ואף הוא השכיר אותו 
לשוכרי משנה . שתי בעלות הנכס ביקשו מהעירייה לתת להן תעודת - מיסים לצורך 
רישום הנכס בטאבו על - שמן . ואולם העירייה סירבה לתת להן את התעודה כל עוד 
לא סילקו השוכרים את תשלומי הארנונה ואגרת המים . החברות עתרו לבג"ץ . השופט 
מיכאל בן - יאיר , שכתב את פסק הדין , קבע כי לפי לשון פקודת העירייות , 
מדובר בתעודה המעידה כי סולקו כל החובות המגיעים לעירייה בידי " בעל הנכס " . 
ואילו תשלומי הארנונה ואגרת המים חלים , לפי חוק זה , על המחזיקים למעשה 
בנכס , כלומר על השוכרים . השופט בן יאיר מציין בפסק הדין כי אפשר להבין 
לליבה של העירייה על שהיא נוקטת גישה שלפיה החובות חלים על הנכס ולא על חייבים 
מסוימים . זאת משום שבכך היא מבקשת להביא לידי כך שמחזיקים שאינם בעלי הנכס 
לא יימלטו מתשלום חובותיהם לעירייה . השופט הוסיף : ואולם ייחוס החובות 
לנכס במקום לחייבים מסויימים יגרום תוצאה שאינה מתיישבת עם מטרת החוק , 
שכן בעלי נכסים שאינם חייבים כספים לעירייה ישאו בחובותיהם של המחזיקים . 
