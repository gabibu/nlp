חוקי האפרטהייד הולכים ומתבטלים . לפני שבועות מעטים בוטל " חוק הנוחיות 
הציבוריות " שאסר על שחורים להשתמש בחופי הרחצה ובספריות הציבוריות שהוקצו 
ללבנים בלבד , או לבלות באותם מקומות בילוי שהיו נחלתם הבלעדית של הלבנים . 
בכך בא אל קצו הרשמי ההיבט הבוטה והמקומם ביותר של האפליה . כעת ייעקרו 
ממקומם שלטי ה"ללבנים בלבד " , שבאמצעותם התוודע כל צופה טלוויזיה בעולם 
לתועבתו הגלויה של האפרטהייד . זמן מה לאחר ביטול החוק הזה התקבלה הצעתו 
של נשיא דרום - אפריקה , וילם דה - קלרק , לפתוח את המפלגה זו שהוא עומד 
בראשה , בפני כל אדם שירצה להתקבל לשורותיה , בלי הבדל צבע עורו . ספק 
אם יימצאו שחורים רבים שירצו להירשם כחברים במפלגה שעד אתמול היתה מנהיגת 
משטר האפליה נגדם . עם זאת ברור שאופיה של ההצעה הוא הצהרתי בעיקרו . הדבר 
השתמע מנאומו של דה - קלרק לאחר מכן ( " מעתה אנחנו יכולים לעמוד , מבחינה 
מוסרית , מאחורי כל פעולותינו " ) . מטרת המהלך הזה היתה לאשר שוב , וביתר - 
שאת , שדה - קלרק מתכוון לבצע את הבטחותיו ושלחזון דרום - אפריקה שלו כמדינה 
דמוקרטית יש ממשות , לפחות מבחינת מפלגתו השלטת . האפרטהייד מילא בדרום - 
אפריקה תפקיד דומה לזה של האידיאולוגיה הטוטליטרית בברית המועצות : כל עוד 
היה בתוקפו הוחנק תחת עולו ברחבי המדינה העצומה הזו כל הגיוון הלאומי , 
הרעיוני והפוליטי . ההבחנה שעשתה מערכת חוקי - האפרטהייד היתה חדה כשם שהיתה 
מגונה . מה שקבע , והשליט אורח - חיים מסוים , היה ההבדל בין הלבן לשחור 
עם גוון ביניים מפוקפק ל"צבעוניים " ( ההודים בעיקר ) . אויבו העקרוני 
של האפרטהייד הוא הפלורליזם , שכן הראשון הוא טוטליטרי במהותו . ביטולו 
הוא אמירת הן לגיוון . וכשם שעם התפוררותה של האימפריה הקומוניסטית השתחררה 
רוח הגיוון , שביטויה הראשוני הוא רוח ההבדלים הלאומיים , כך משתחררת רוח 
זו בדרום - אפריקה עם התקרבות קץ האפרטהייד והחשת קצב ההתקדמות לקראת התהוותה 
של מדינה פלורליסטית . להשתחררות זו , שלכאורה כל אנשי הרצון הטוב יברכו 
עליה , גילויים רבים שאי - אפשר לקבלם באהדה , וקל מאוד להירתע מהם רתיעה 
גדולה . הזולו הוא קבוצת שבטים גדולה שבראשית המאה ה91 אוחדה לעם ששמו הרשמי 
הוא " אמאזולו " , והוראתו " בני - השמים " . אז קם לשבט קטן יחסית שליט 
גדול ואכזרי ביותר , בשם שאקה . במשך עשור בערך ( 81818281 ) איחד המלך 
שאקה , תוך מסעות כיבושים מבסיסו שבאזור נאטאל של היום , את השבטים הרבים 
לאומה גדולה של לוחמים עזים . גיבור או מפלצת , היחס למלך שאקה הוא בבחינת 
סימן היכר של השתייכות ואידיאולוגיה בדרום - אפריקה השחורה . שאקה הוא מייסדו 
של מה שגאטשה בותלזי , מנהיגם של הזולו כיום ומי שרואה את עצמו כיורשו הרוחני 
של שאקה , נוהג לכנות בשם " עם הזולו " , כשהוא מדגיש בכל הזדמנות את המורשת 
השבטית המיוחדת . עד שנת 9781 ( מלחמת האנגלים בזולו ) היתה מלכות זולו 
עצמאית . היא סופחה למושבה האנגלית בשנת 9881 . לזולו מסורות שבטיות מגוונות 
מאוד , שהדיכוי הקולוניאלי רק אושש אותן . לשם שימורה של המורשת העשירה 
הזאת הוקמה ה"אינקאתה " , כיום מפלגתו של ד"ר בותלזי ( פירוש שמה בא להדגיש 
את המסורתיות הלאומנית של משימתה : אינקאתה הוא צניף מיוחד שחבשו לפנים 
מלכי הזולו ונעשה לסמל הריבונות של הזולו . אחר - כך החל המונח לשמש כשמו 
של הצניף שמניחות על ראשיהן בנות הזולו , להקל על משא הכדים ) . כיום , 
שלא בהתאם לכוונות שהובילו להקמתה , האינקאתה היא ראש - החץ של לאומנות 
הזולו , השבט הגדול שבין עמי דרום - אפריקה ( הוא מונה כשבעה מיליון נפש ) 
. נגד הלאומנות הזאת של הזולו נאבקת זה כבר תנועת הקונגרס האפריקאי הלאומי 
ה - , שמנהיגה הנודע ביותר הוא נלסון מנדלה . הקונגרס הלאומי האפריקאי , 
שבתחילת שנות ה05 נמנה עם חבריו גם הציף בותלזי , דוחה מכל וכל את הלאומנות 
או את השבטיות של הזולו . ראשי האי - אן - סי יוצאים מתוך הנחה שהשחורים 
של דרום - אפריקה הם עם גדול אחד , הכולל את הקבוצות הכלולות ב"אמאזולו " , 
וכן גם את שבט החוסה ושבטים רבים אחרים , קטנים יותר , דוגמת הטסוואנה , 
הסותו והסוואזי . במסגרתה של דרום - אפריקה החדשה תקום , על פי חזונם , 
אומה דרום - אפריקאית שחורה חדשה , וההבדלים השבטיים אמורים להתבטל . 
שם ביטאונו של האי - אן - סי הוא אכן " עם חדש " . כנגד החזון רב - הלאומים 
שמציג בותלזי , המייצג את לאומיות הזולו , אך מתבטא בזכות ביטוי לאומי 
חופשי לשבטים האחרים , מציג האי - אן - סי חזון של דרום - אפריקה עתידית 
המורכבת מן הרוב השחור העם הגדול של השחורים ומן המיעוט הלבן . החזון 
הזה מעורר טרדה מבחינות רבות . אחת מהן , ולא האחרונה בחשיבותה , היא 
זו המקרבת את התפיסה הזאת של גוש גדול של שחורים , ולידו ( אם לא מולו ) 
גוש קטן יותר של לבנים , דווקא לתפיסת - היסוד הגזענית שייצגה מדיניות 
האפרטהייד . נכון ששליטי האפרטהייד צידדו מאז ומתמיד בביטויי הלאומיות או 
הלאומנות , או השבטיות , של הזולו ושל השבטים האחרים . הדגשת הלאומיות , 
או השבטיות , סייעה למדיניות האפרטהייד כמו לכל מדיניות המבוססת על נוסחת 
ה"הפרד ומשול " . על מדיניות זו יכולה היתה הממשלה הלבנה להשעין את הקמת 
המדינות העצמאיות לכאורה של הקבוצות השבטיות , מה שקרוי ה"מולדות " וכך 
זכו הזולו לעצמאות לכאורה במסגרת ה"מולדת " " קווה - זולו " , שבחלקים 
שונים של נאטאל . במובן זה סייעה השבטיות לאפרטהייד , ומכאן דימויו המקובל 
של בותלזי כמשתף הפעולה עם המשטר הלבן . אנשי האי - אן - סי , שנעשו לשונאים 
בנפש של בותלזי ושל מה שהוא מייצג , טורחים זה שנים על בנייתו של דימוי 
זה . כאן אפשר להבחין בעירוב ערכים , או בטירוף קלפים , המעורר טרדה רבה : 
האפרטהייד מוצא לו בעל - ברית בפלורליזם , ואילו בתיאוריה המכלילה של הלאומיות 
השחורה הדרום - אפריקאית , נוסח האי - אן - סי , קל למצוא הד לתפיסה הטוטליטרית 
של האפרטהייד . אבל הסיבוך רב אפילו מזה . שהרי אם אנשי האי - אן - סי טוענים 
זה כבר שבותלזי השבטי , מנהיג הלאומיות של הזולו , מסייע לשלטון המיעוט 
הלבן , הרי שאנשי האינקאתה , ובותלזי בראשם , מאשימים את האי - אן - סי 
במשהו גרוע אולי באותה מידה : בשבטיות המסתתרת תחת מעטה החזון של " העם 
החדש " , הכולל את כל השחורים . בכך הם מתכוונים לתקוותו של הקונגרס הלאומי 
האפריקאי להשליט בדרום - אפריקה החדשה שלאחר האפרטהייד את שלטונו של שבט 
החוסה , הקטן ביותר מכלל שבטי הזולו , ולהנהיג שוב שלטון של מיעוט על אוכלוסיית 
הרוב , כפי שקרה ברוב המדינות האפריקאיות האחרות שזכו בעצמאותן בעשורים 
האחרונים . בותלזי מאשים את האי - אן - סי , ובייחוד את היסודות הרדיקליים 
שבו , בכך שהם מתכוונים להחליף אפרטהייד אחד באפרטהייד חדש . במקום שלטונו 
של הלבן על השחור , ישלוט שחור משבט אחד על שחור משבט אחר . לאור מה שהתרחש 
במדינות אפריקאיות אחרות יש להאשמה זו סבירות גבוהה . העולם ממעט אמנם לשמוע 
על ה"אפרטהייד " שמעבר לנהר הלימפופו , בארצות אפריקה האחרות ( כמו למשל 
בבורונדי , שם שולטים באכזריות בני שבט הטוטסי המהווים עשרה אחוזים מכלל 
האוכלוסיה ברוב הגדול של בני שבט ההוטו ) , אך הדוגמאות מעוררות הדאגה 
הללו עומדות לנגד עיניהם של מנהיגי האינקאתה והמיעוט הלבן כאחד . נכון אמנם 
שבין הקונגרס הלאומי האפריקאי לבין שבט החוסה לא קיימת זהות כה ברורה כמו 
זו שבין האינקאתה לזולו . באי - אן - סי חברים גם רבים מבני השבטים האחרים , 
ואפילו אנשי זולו רבים . והרי גם גאטשה בותלזי עצמו היה בשנות ה05 חברם 
הטוב של נלסון מנדלה ושל ולטר סיסולו . אבל נדמה שיש ממש בטענה שמאחורי 
חזון ה"עם החדש " של הקונגרס עומדת השבטיות הלא - מוצהרת של שבט החוסה . 
לאקפמאליד4 רק שאנשי החוסה מהווים את רוב בניינו ומניינו של האי - אן - 
סי , אלא כל העומדים בראשו , אישים כמו מנדלה , סיסולו , תום מבקי ואחרים , 
הם בני שבט זה , שיש לו היסטוריה טרגית ( במאה ה91 הוא היה קורבן לטירוף 
דתי שכמעט הסתיים בהתאבדות שבטית כללית באמצעות הריגת הבקר והצאן שהיו שייכים 
לשבט ) . אחת מתוצאותיה המוזרות של היסטוריה זו היתה הברית שקשר השבט , 
ועמו לימים האי - אן - סי , עם הרוסים בכלל ועם ברית המועצות הסוציאליסטית 
בפרט . הפנייה שמאלה של האי - אן - סי , שכרוכה בה הידבקות בטוטליטריות 
הסובייטית , אינה מקרית , כשם שלא מקרי הפלורליזם שבו דוגל בותלזי . אלא 
שצידודו בקפיטליזם ודגילתו בכלכלת השוק מקרבים אותו , לאסונו מבחינה תעמולתית , 
אל ערכי המפלגה הלאומית . זהו , בקווים גסים מאוד , הרקע להתרחשויות הטרגיות 
בנאטאל ובדרום - אפריקה בכלל בחודשים האחרונים . אין ספק שאלה אירועים שהיו 
צפויים , והם מבשרים את התהוותה של דרום - אפריקה חדשה . המאבק הוא על 
דמותה העתידית . האם תצליח להימלט מן הגורל המר שזומן לארצות אפריקה האחרות , 
שאוכלוסיותיהן הילידיות נמלטו בחלקן מן השלטון הקולוניאלי הלבן רק כדי ליפול 
לעבדות נוראה לא פחות , לפעמים יותר , כשאדם שחור משבט אחד שולט בשחור 
משבט אחר ? דומה שיפים היו דבריו של בותלזי בטלוויזיה הבריטית , שמחה על 
הוצאתו ממעגל השיחות של האי - אן - סי עם הממשל הלבן למחרת שחרורו של מנדלה : 
" העולם חייב להתרגל לכך שאנחנו , השחורים של דרום - אפריקה , איננו 
עשויים מקשה אחת , ויש לנו דעות שונות ומגמות שונות , וכן עם כל הכבוד 
הראוי לנלסון מנדלה מנהיגים שונים " . אכן , נדמה שלא רק המיעוט הלבן חייב 
להתנשל ממורשת האפרטהייד , גם משקיפים רבים בעולם , ואפילו בדרום - אפריקה 
עצמה , בקונגרס הלאומי האפריקאי עצמו , חייבים להבין שגוונים רבים לצבע 
השחור . 
