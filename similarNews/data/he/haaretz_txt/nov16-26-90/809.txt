האגודה הנוצרית - אורתודוקסית ביפו הכריזה על מאבק ציבורי ומשפטי בפטריארך 
של בני העדה הפטריארך היווני אורתודוקסי תיאודורוס הראשון , שמקום מושבו 
בירושלים . לטענת האגודה , הפטריארך חתם בינואר 09 על עסקה לפיה יחכיר 
למיליונר היהודי הקנדי , מורי גולדמן , חלקת קרקע ביפו הכוללת בית קברות 
נוצרי עליה בכוונת גולדמן לבנות 052 דירות יוקרה ליהודים . יוסף דיק , 
יו"ר האגודה האורתודוקסית ביפו , אמר כי הפטריארך פעל מאחורי גבם של האגודה 
ותושבי יפו . לטענתו , יש לו מסמך המעיד כי בעבר התנגד הפטריארך לכל שינוי 
ייעוד בנכס , מאחר שהמקום הוא בית קברות קדוש ולפי המסורת הנוצרית אין לעשות 
במקום שינוי ייעוד . עוד טוען יו"ר האגודה , כי הפטריארך רשם את הנכס , 
חלקת קרקע בת 61 דונם בין רחוב יפת ליפו העתיקה , בטאבו על שמו , אולם 
המסמכים שמכוחם התבצע הרישום , נעלמו לטענתו ממשרדי הטאבו בירושלים . דיק 
מסר כי יגיש תלונה למחלק ההונאות במשטרה על חשד לזיוף לכאורה ברישום הנכס . 
האגודה האורתודוקסית טוענת כי העסקה אמורה להכניס לפטריארכיה כ67 מיליון 
דולר , אולם הביעה ספק אם הפטריארך ישקיע כסף זה ביפו בפרויקטים לטובת בני 
העדה . בכינוס מחאה שארגנה אתמול האגודה בכנסיית העדה ביפו , טענו ראשיה 
כי הפטריארך מפר את חובתו לתמוך בקהילה ולהקים למענה מוסדות . 052 יחידות 
דיור צמודות קרקע . ראשי האגודה האורתודוקסית טענו בכינוס המחאה כי לפטריארך 
אין כל סמכות להחכיר או למכור נכס ללא אישור המועצה המעורבת . עו"ד אברהם 
סוכובולסקי , המייצג את הפטריארך , אמר בתגובה : " הפטריארך רוצה לפתח 
את השטחים ביפו , אבל הם תפוסים על ידי מחסנים . מה שהוא עשה זו עסקת פיתוח , 
שצריכה לעבור קודם את אישור העירייה . ראשי העדה ביפו מנסים להתנגש עם 
הפטריארך . הערבים הנוצרים רוצים להשתלט על הנכסים . בני העדה הנוצרית - 
ערבית הם קיצוניים . זו שטות שהם טוענים שלפטריארך אין סמכות למכור את הנכס 
ללא אישור המועצה המעורבת . לחוק זה אין תוקף . אם העיסקה תצא לפועל , 
הפטריארך יקבל רק אחוזים מהדירות . בית הקברות שעליו הם מדברים , נמצא 
במקום אחר . ראשי העדה ביפו רוצים את הדירות לעצמם . אם הם יפנו לבית - 
המשפט כדי למנוע את העיסקה , אנחנו נתנגד " . מקורות המקורבים לראש העירייה 
ציינו כי להט עומד מאחורי התוכנית במסגרת מדיניותו לייהד את יפו . 
