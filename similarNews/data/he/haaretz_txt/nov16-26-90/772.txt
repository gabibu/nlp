עשרות רבות של קציני משטרה זכו בשבועיים האחרונים לקידום ולשיבוץ בתפקידים 
חדשים . סבב המינויים , שגדול ומהפכני כמוהו לא זכור במשטרה בעשור האחרון , 
מעורר תדהמה , ביקורת וגלי שמועות . נראה כי המפכ"ל , יעקב טרנר , ושר 
המשטרה , רוני מילוא , שמילא תפקיד פעיל בקביעת המינויים החדשים , יצטרכו 
להתאמץ כדי להסביר לפקודיהם אחדים מן המינויים המפתיעים . רבים במשטרה ממתינים 
לכישלונם של המקודמים החדשים כדי לתלות את האחריות לכך במפכ"ל ובשר המשטרה . 
אין אלה מלחמות פנימיות בלבד , אלא בעיקר חשש מפגיעה בתפקודה המבצעי של 
המשטרה על הרקע הזה . קפמאלידהביקורת היא לא רק על המספר הגדול של המינויים 
החדשים ועל האנשים שקיבלו אותם , אלא בעיקר על החיפזון בהחלטה ועל ההליך 
הבלתי מקובל שנקטו המפכ"ל והשר . במשטרה מצביעים על כך , שדווקא המפכ"ל , 
הבקיא בנושאי כוח אדם וחסיד השיטה המערכתית המסודרת לבחירת קצינים ושיבוצם , 
נתן את ידו להליך מינויים רחב היקף , המשנה את פני פיקוד המשטרה , אשר 
נעשה בצורה מנוגדת לכל מה שהטיף לו והבטיח בשנים האחרונות כראש אגף כוח אדם 
במשטרה . טרנר דיבר בשנים האחרונות על בחירת המועמדים לקידום במשטרה בתהליך 
קפדני של סינון , בדיקה ומיון . כל זאת באמצעות דיוני פוטנציאל מסודרים , 
שיקבעו את התאמתו של הקצין לתפקיד המיועד ועל ידי ועדות שיבוצים , שמשתתפים 
בהן בכירי המשטרה . והנה הפעם הונחתו מינויים רבים באופן מנוגד לכל היגיון 
וסדר המקובלים במשטרה זה שנים . המדובר במינויים שנקבעו בחדרי חדרים בין 
שר המשטרה לבין המפכ"ל והובאו כעובדה מוגמרת לידיעת הפיקוד הבכיר של המשטרה . 
בהקשר זה מציינים גורמים בכירים במשטרה , כי גם טרנר וגם מילוא חדשים 
יחסית בתפקידם ואינם מכירים היטב רבים מהקצינים שעל קידומם החליטו . אחדים 
ממפקדי המשטרה הבכירים הופתעו לדעת על מינויים חשובים הנוגעים ישירות ליחידותיהם , 
שנקבעו בלי שנועצו בהם . מינויים לא מעטים נכפו על מפקדים בכירים בניגוד 
לרצונם , כך שיהיה עליהם לעבוד בכפיפה אחת עם קצינים שאין להם אמון ביכולתם 
המקצועית ואין הם סומכים על תפקודם ועל שיקול דעתם . קצינים לא מעטים הועברו 
לתפקידים חדשים חודשים ספורים בלבד לאחר שמונו לתפקידיהם הקודמים , כדי 
לפנות מקום למינויים שקבעו המפכ"ל והשר , או כדי לאפשר סתימת חורים בתשבץ 
המורכב שיצרו עשרות המינויים החדשים . לכך יש להוסיף את אי - שביעות הרצון 
של אלה המתמרמרים ובהם קצינים בכירים ביותר על אי - קידומם או אי - שיבוצם 
בתפקידים שרצו בהם . למפכ"ל טרנר צפויה תקופה לא קלה בניסיונו להרגיע את 
המערכת ; מה גם שהוא עצמו משמש מטרה לזעמם ולתסכולם של יותר מניצב אחד במשטרה , 
האורב למפלתו . דיוני סגל הפיקוד הבכיר של המשטרה בשבועות האחרונים משקפים 
את המצב . יש חילופי דברים קשים בין ניצבים לבין עצמם ובינם לבין המפכ"ל , 
יש הדלפות מכוונות , סלקטיוויות ואינטרסנטיות של קטעי דיונים ופרטים מבצעיים . 
נוצר רושם , שהמפכ"ל ושר המשטרה איבדו שליטה על הקצונה הבכירה והם מהססים 
לפעול להשלטת סדר , או לפחות מתקשים בהשלטתו . הביקורת נוגעת לתוספת של 
תפקידים חדשים , בהם שני ניצבים חדשים , והעלאת תקנים ודרגות , בין השאר 
בעקבות הקמת מחוז ירושלים החדש . המבקרים אומרים , כי תוספת של שוטרים 
מבצעיים בירושלים ובמקומות אחרים עדיין לא נראית , אבל תפקידי קצונה חדשים 
ובכירים יש לרוב . משמעות הוספת התפקידים הבכירים האלה היא הוצאות גדולות 
( רכב מנהלתי , לשכות , מזכירות , והגדלת משכורות ) לתקציב המשטרה . 
קפמאבינביקורת קשה במיוחד מעורר מינויו של תנ"ץ אריה ביבי , מפקד מרחב ירושלים , 
שעליו נמתחה ביקורת קשה בדו"ח ועדת זמיר על אירועי הבית , לראש אגף כוח 
אדם . אין מטילים ספק בניסיונו וביכולתו המבצעית והמקצועית , אבל הכל מדגישים 
כי בקידומו לדרגת ניצב ולתפקיד כל כך בכיר בעיתוי הזה דווקא יש חוסר שיקול 
דעת . מכאן עולות שמועות והערכות , במשטרה ומחוצה לה , שבעניינו היתה 
התערבות של גורמים פוליטיים אצל שר המשטרה . ההסבר הדחוק כאילו ביבי הועבר 
לתפקיד שאינו פיקודי , אינו משכנע . הקידום המפתיע של ביבי גם הצריך הזזה 
כפויה ובהולה של קצינים בכירים מתפקידיהם ושינוי מאולץ ולא סביר במפת המינויים 
הצפויה והמסודרת , שעליה הכריז טרנר באופן רשמי לפני כמה חודשים . אחד 
הנפגעים מכך הוא קצין חינוך ראשי של המשטרה , תנ"ץ שלמה גל . זה יותר משנה 
ידע גל כי יתמנה לראש אגף כוח אדם במשטרה . הוא נחשב מקורבו ואיש אמונו 
של המפכ"ל , והלה הצהיר כי הוא המתאים ביותר לתפקיד . אחרי שמונה ביבי 
לתפקיד , ניסו טרנר ומילוא לרצות את גל , בתפקיד שלא כל כך מצא חן בעיניו 
מפקד המשמר האזרחי בתפקיד ניצב . לשם כך היה צורך להזיז מתפקידו את מפקד 
המשמר האזרחי , שנכנס לתפקידו רק לפני חודשים אחדים , ניצב זאב רם . כפיצוי 
על כך נתנו לרם תפקיד בחו"ל כנציג משטרת ישראל בגרמניה . במקור זה תפקיד 
בתקן זוטר יחסית , של סנ"ץ . אבל כדי לפתור את בעיית המינויים הוחלט שאפשר 
לשלוח לגרמניה , לתפקיד שהוא מבוקש מאוד , את רם שהוא ניצב ושאין לו כלל 
ניסיון בתחום החקירות , המודיעין והמלחמה בפשיעה תחומי התמחות הנדרשים 
מנציג של משטרת ישראל בחו"ל . שליחתו המאולצת של ניצב רם לגרמניה מחזירה 
לארץ לפני הזמן את הנציג הנמצא שם עכשיו , חשב המשטרה לשעבר שי צילאג . 
גם הנציג המיועד של משטרת ישראל בארצות הברית , תנ"ץ דן אוהד , קיבל את 
המינוי במסגרת " הפיצויים והסוכריות " . תנ"ץ אוהד , קצין משמר הגבול לשעבר , 
הוא היום סגן מפקד המחוז הדרומי . הוא היה בין אלה שהתחרו על הפיקוד במחוז 
ירושלים או במחוז הדרומי . 
