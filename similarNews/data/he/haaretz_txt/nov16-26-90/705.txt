המועצה לשיווק פרי הדר נמנעת מלהתחייב להפקיד את כספי התמורות המגיעים מחו"ל 
בחשבון המועצה בבנקים המממנים בארץ . כך עולה ממכתב ששיגרה שושנה וינשל , 
העומדת בראש החטיבה העסקית של בנק לאומי . המכתב הופנה לשר החקלאות , 
רפאל איתן , בתגובה לפרסום מכתבו של סמנכ"ל המועצה לשיווק פרי הדר , בדבר 
דחיית מועד תשלום המקדמות למגדלים בשל עצירת האשראי מצד הבנקים למועצה . 
יצוא פרי ההדר נעשה באמצעות מימון בנקאי שניתן למועצה כנגד שיעבוד דוקומנטים 
לטובת הבנקים כאמצעי להחזרת המימון . בנק לאומי הסכים להעמיד את מימון הייצוא 
למועצה לשיווק פרי הדר והיה מוכן להביא זאת לאישור ועדת האשראי של הבנק 
נגד החלטה של מליאת המועצה לשיווק פרי הדר שבתום העונה הנוכחית יוחזרו לבנקים 
כל ההלוואות שיינתנו לצורך מימון משלוחי הפרי של העונה , ושיובטח בדרך שתוסכם 
עם הבנקים שתמורת הפרי תועבר על - ידי קוני הפרי לחשבון המועצה בבנקים המממנים . 
המועצה לא הגיבה על ההצעה . שר החקלאות , רפאל איתן , זעם אתמול על הפרסומים 
בדבר קשיי הנזילות של המועצה לשיווק פרי הדר . מקורביו טענו כי מדובר במידע 
מסולף המודלף לתקשורת על - מנת להביך את השר . 
