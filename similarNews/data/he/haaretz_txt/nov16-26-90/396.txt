שר האוצר , יצחק מודעי , בדק את האפשרות לסלק מהנגב את הבדווים לצורך הקמת 
פרויקט " סיליקון נגב " . ל"הארץ " נודע כי השר פנה לפני זמן קצר באמצעות 
עוזרו , חיים כץ , לגדעון ויתקון , העומד בראש מינהל מקרקעי ישראל , 
וביקש לבדוק את עלות פינוי הבדווים מהנגב לצורך הקמת הפרויקט . ויתקון השיב 
כי אין צורך לפנות את הבדווים מהנגב לצורך הקמת הפרויקט , מאחר ויש די שטחים 
המיועדים לתעשייה בנגב , ובכלל זה רמת חובב , רמת בקע ואיזורים אחרים המיועדים 
לתעשיות מיוחדות . בסיור שערך שר האוצר בנגב לפני כשבוע , גילה את הכוונות 
להקים בנגב את עמק הסיליקון הישראלי . השר מסר כי בכוונת הממשלה להציע את 
איזור רמת בקע ליזמים המבקשים לפתח תעשיות עתירות ידע בנגב . לאיזור הוכנה 
תשתית להעברת התעשייה הצבאית ממרכז הארץ . 
