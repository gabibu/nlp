כל חברי ועדת השרים לקליטת עלייה הסתייגו אתמול מהצעתו של שר הקליטה יצחק 
פרץ לשנות את חוק השבות . יו"ר ועדת השרים לקליטת עליה שר הבינוי והשיכון 
אריאל שרון הביע אתמול את התנגדותו לתיקון החוק . " אני מצטער על דבריו 
של שר הקליטה . הרב פרץ מכיר היטב את ההבדל בין חוק השבות לבין חוק מיהו 
יהודי " , אמר שרון . " מי שחוקק את חוק השבות הבין כי ברגע של בריחה ומצוקה 
של יהודים לא שמים מכשולים בדרך ויש לאפשר להם לבוא ארצה . חוק השבות נועד 
לאפשר ליהודים למצוא מקלט ולא לקבוע את יהדותם " . גם סגן שר העבודה החדש 
הרב מנחם פרוש ( אגו"י ) שהשתתף אמש לראשונה בישיבת הקבינט לקליטת עלייה 
הסתייג מדברי פרץ . לדבריו , לא באמצעות תיקון חוק השבות תיפתר בעיית עולי 
בריה"ם שקיים ספק לגבי יהדותם , אלא בטיפול פרטני בכל עולה ועולה . מנכ"ל 
משרד השיכון עמיקם אורן , סיפר כי בעקבות המכרז הבין - לאומי לבניית עשרת 
אלפים יחידות דיור , מתנהל כיום מו"ם עם 21 חברות בנייה זרות מארה"ב ומאירופה 
על בניית רבבות דירות . לדבריו , מספר החברות הזרות המתעניינות בבנייה 
בארץ גדל מיום ליום , בעקבות ההחלטה להקנות למשרד הבינוי סמכות לנהל משא 
ומתן עם יזמים בתחום הבנייה והחלטת הממשלה על התחייבות רכישה . השר שרון 
ציין כי ענף הבנייה יזדקק ל031 אלף עולים כדי לבנות את אלפי הדירות בשנים 
הקרובות . 
