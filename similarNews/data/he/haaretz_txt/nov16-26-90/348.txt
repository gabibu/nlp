תנועת חב"ד מפיצה , ללא הפרעה , חומר תעמולתי בנמל התעופה בן - גוריון 
בלוד . נודע כי נציג התנועה הסתובב בסוף השבוע בין שלושת קומות תחנה המשטרה 
במקום , והפיץ את " שיחת השבוע הגיליון השבועי לכל יהודי " , היוצא לאור 
על - ידי מרכז צעירי אגודת חב"ד . מסתבר כי אין זו הפעם הראשונה שנציגי התנועה 
מסתובבים באופן חופשי בתחומי תחנת המשטרה בנתב"ג , ומפיצים חומר כתוב מטעמם . 
במרכז הגיליון השבועי שהפיצה חב"ד בסוף השבוע יש מאמר העוסק בשאלה : מיהו 
יהודי ? " מי שהוא בן לאם יהודייה יהיו מעשיו אשר יהיו הוא יהודי . 
הוא בנו של הקב"ה . ואילו , גוי אוהב ה , אוהב ישראל , מוכתר בכל המעלות 
הוא גוי לא בן . הוא חסיד אומות העולם והוא יקבל את מלוא שכרו על כך , 
אבל אין זה הופך אותו לחלק מעם ישראל " , נכתב במאמר . נציג התנועה אף ניסה 
לשכנע את שוטרי וקציני התחנה להניח תפילין . יצויין , כי תחנת המשטרה סגורה 
לכניסה לקהל הרחב , ואפשר להגיע למשרדים בקומות השונות רק באישור היומנאי . 
סגן מפקד משטרת נתב"ג , סנ"ץ יאיר מוסט , אמר בתגובה כי כל אזרח יכול לנוע 
באופן חופשי בין קומות התחנה , לאחר שקיבל את אישור היומנאי . לדבריו , 
מספיק כי יהיה ברשותו דו"ח תנועה , או שירצה להגיש תלונה , או שיבקש לדבר 
עם מפקדי התחנה , כדי שיותר לו להיכנס למשרדי הבניין . עוד אמר מוסט כי 
נציגי תנועת חב"ד אינם מפריעים בפעילותם לעבודה השוטפת במשרדי התחנה . " הם 
פונים בעדינות , ואם מסרבים להם הם ממשיכים הלאה " , אמר . לטענתו , לא 
מדובר בפעילות פוליטית , למרות שהתנועה נקטה עמדה פוליטית ברורה בבחירות 
האחרונות לכנסת . 
