( ע ) . שר המדע והטכנולוגיה , פרוף יובל נאמן , ונשיא האקדמיה הסובייטית 
למדעים , פרוף גורי מרצוק , חתמו אתמול על הסכם לשיתוף פעולה מדעי . מטרת 
ההסכם , שיהיה בתוקף שלוש שנים היא לכונן שיתוף פעולה מדעי בין מוסדות מדעיים 
ומדענים בשתי המדינות . הוסכם על חילופי ידע מדעי , יצירת פרויקטים משותפים , 
שימוש משותף בציוד ומכשור מדעי . השר נאמן אמר : " ההסכם הוא פריצת דרך 
בתחום המדעי והתפתחות מכרעת באופי הקשרים המדיניים בין ישראל לבין בריה"ם , 
לאחר ניתוק מוחלט של 42 שנים . המפנה , שבא עם רוח הפרסטרויקה של גורבצוב , 
הביא לחתימת ההסכם המדעי וליצירת ספירה משותפת , שדרכה יוכלו שתי המדינות 
להגיע לקשרים טבעיים לחלוטין " . נאמן בירך את חברי המשלחת הסובייטית בראשות 
מרצוק והביע תקווה כי שתי המדינות תפעלנה מעתה בצוותא , ותשגנה הישגים שיתרמו 
לעולם כולו . פרוף מרצוק אמר כי בין שתי המדינות עמדה במשך השנים מחיצה פסיכולוגית , 
וכי ההסכם הוא צעד שיסייע להסרתה . הוא הסכים עם נאמן כי המדענים , שעלו 
מבריה"ם לישראל , יוכלו לתרום לקידום קשרי המדע בין שתי המדינות . 
