איינדהובן ( ע"ר ) . פיליפס החברה הגדולה באירופה למוצרי צריכה חשמליים 
הודיעה שלשום כי היא מצפה שהפסדיה השנה יסתכמו ב4 . 2 מיליארד דולר פי 
שניים מהתחזית שמסרה לפני ארבעה חודשים . החברה טוענת כי לפחות חצי מההפסד 
נובע מהוצאות שנגרמו לה עקב הצורך לשקם את החברה מן היסוד . לדבריה , מכיוון 
שהיא נושאת בעלות השיקום כבר השנה , תחזור החברה להרוויח בשנה הבאה . החברה 
טוענת כי עלויות הארגון מחדש שלה הגיעו השנה לפחות ל7 . 2 מיליארד דולר . 
השיקום כולל סגירה או מכירה של אגפים בלתי - כדאיים , קיצוצים בתחום שכבת 
הביניים של המנהלים , ובנייה מחדש של המחלקות למוצרי צריכה ביתיים ולמחשבים . 
ההודעה על ההפסד ההולך וגדל היא האחרונה בשורה של זעזועים עליהם הכריזה פיליפס 
מאז בחירתו של יאן טימר כיו"ר חדש לחברה . בעיותיה של פיליפס יצאו לאור בחודש 
מאי , לאחר שדיווחה על ירידה חדה ברווחי הרבעון הראשון של השנה , חודש 
אחד בלבד לאחר פרסום הצהרות אופטימיות . 
