קיבל חוקר האמנות גדעון עפרת מכתב רשמי ממוזיאון א"י - ת"א המזמינו לאצור 
אחת משתי התערוכות הבאות : 1 . תערוכה של פסלי מנהיגים ; 2 . תערוכה 
של דגמי אנדרטאות ופסלים בעלי מוטיבים לאומיים . עפרת השיב כי אינו עוסק 
במוטיבים לאומיים , והציע למוזיאון , במקום זאת , הצעה ש"אולי תהיה קצת 
בעייתית מבחינת המוזיאון , אך מעניינת " : תערוכה היסטורית של ציור ופיסול 
מנהיגים , שתכסה 001 שנה של עיסוק בנושא מאז הקונגרס הציוני הראשון . התערוכה , 
הציע , תכלול שלושה פרקים : 1 . אידיאליזציה מוקדמת של המנהיג . לדוגמא , 
ליליאן מצייר את הרצל כמלאך בשמים , כיוון ציוני רומאנטי , שמימי , המנהיג 
כגיבור ; 2 . נפילת דמות המנהיג בעקבות מלחמת 7691 , הבעת ביקורת על מנהיגים . 
לדוגמא , גולדה של אורי ליפשיץ או אריק שרון של יגאל תומרקין ; 3 . חמש 
השנים האחרונות , געגועים למנהיג כאיש - רוח מופתי . לדוגמא , עבודה של 
אברהם אופק על ברנר . בספטמבר קיבל עפרת מכתב מהמוזיאון המאשר את קיום התערוכה 
וממנה אותו לאוצר שלה . התערוכה יועדה להתקיים בהיכל העצמאות , שהוא שלוחה 
של מוזיאון א"י - ת"א , ועמדה להיפתח ב09 . 21 . 21 . עפרת טוען כי מתחילת 
הכנתה של התערוכה הדגיש והבהיר באיזה חומר מדובר ; נעשתה עבודה רבה , צוות 
של צלמים צילם למעלה מ001 שקפים עבור ספר שעמד לצאת עם התערוכה , מאמץ רב 
הושקע בשכנוע אספנים למסור עבודות הנמצאות ברשותם , מאמר המחקר תורגם לאנגלית , 
וכמובן שהושקע כסף רב ( עשרות אלפי דולרים ) . לפני כחודש נרמז לעפרת 
כי קצפו של מנהל המוזיאון , רחבעם זאבי , יצא על עבודה של אבישי איל ( 
אקריליק על דיקט ) , שבה צייר את בן - גוריון על - פי צילום שהופיע ב"דבר 
השבוע " . בתחתית התמונה הוסיף איל מדף ועליו מקל - הליכה של זקן ובובת - 
צעצוע בדמות גורילה שחורה . ואכן , כעבור ימים אחדים זומן עפרת לפגישה 
עם מנכ"ל המוזיאון , ש שילה . בפגישה נאמר לו כי התערוכה לא תוכל להתקיים 
מהסיבות הבאות : א . זאבי סבור כי לא נאה שבאולם בו הוכרזה עצמאות המדינה 
מפי בן - גוריון , יוצגו עבודות שיש בהן ביקורת על מנהיגים ישראלים ; ב . 
התערוכה היתה אמורה לכלול שני ציורים של הרב כהנא , ויש חשש שאנשי " כך " 
יגיעו וישרפו את המוזיאון ; ג . ראש העירייה שלמה להט כועס מאוד על עצם 
רעיון התערוכה ; טיעון נוסף ואחרון אין מספיק מבקרים במוזיאונים בתקופה 
זו ( ! ) . בנקודה זו הציע עפרת לשילה שהמוזיאון יפרסם לפחות את הספר , 
אך הובהר לו שגם בזאת אין המוזיאון מעוניין . שילה הודה כי המוזיאון חושש 
מעיסוק בנושא . עפרת ביקש כי כל החומר יועבר לידיו , והמוזיאון נענה לבקשתו . 
בימים אלה פנתה לעפרת גליה בראון , מנהלת המוזיאון בעין - חרוד , וביקשה 
שהתערוכה תתקיים שם . קיום התערוכה בעין - חרוד מותנה עתה בהשגתם של 000 , 
01 דולר , הדרושים עדיין לצורך הכנות לקראת הצגתה ולשם הוצאת הספר לאור . 
חרף פניית " הארץ " , לא נמסרה תגובה ממוזיאון א"י . 
