הגזירה השווה אשר יש שגוזרים אותה בין קליטתה של העלייה ההמונית בראשית 
שנות ה05 לבין קליטה במשק איתן הרבה יותר של ימינו אלה בנויה על אשליה מילולית . 
בראשית שנות המדינה לא היתה קליטה ; במקרה הטוב , אפשר לדבר על הושבה 
בכפרים ובערים שזה עתה נמצאו בהקמה , ובהצעת פרנסה לתושביהם שמוטב היה להכניסה 
אל תוך מרכאות . כלומר , אנטי - תזה לקליטה שבה מדובר בימים אלה . יש לשוני 
התפיסתי והביצועי הקיצוני טעמים אחדים . באופן פרדוקסלי , הקליטה הזולה 
הוכחה בדיעבד כיקרה . גם סוג העלייה שונה בתכלית . כיום , ניסיון לדחוס 
את העולים במעברות ופרנוסם באמצעות עבודת דחק עלול לגרשם מן הארץ , ולחילופין 
לבזבז את הנכס היקר של אינטליגנציה וידע מיובאים . אפשר עוד להוסיף , אך 
די בשני אלה כדי להמחיש את האבסורד שבהשוואה בין שני התהליכים , שרק הקרבה 
הסמנטית ודלות הדמיון הלשוני של דוברים וכותבים קושרים ביניהם . קליטת העלייה 
ההיא התאפיינה כלפי הוותיקים במצוקה של קיצוב , וכלפי העולים החדשים בשיכונם 
בתת - רמה ובפרנוסם בעיסוקים שלא התועלת , אלא הראווה , שימשה להם צידוק . 
בקיצור , קליטה הראויה לשמה החלה רק ב4591 בערך , אחרי קבלת המלווה האמריקאי , 
אחרי התארגנות מלווה הפיתוח , אחרי הפשרת יתרות הסטרלינג ואחרי התחלת הזרמתם 
של כספי השילומים והפיצויים האישיים . ואמנם , התל"ג הריאלי גדל ב4591 
ב%21 ויותר . בעברית פשוטה , סוד הקליטה הוא ביבוא הון , לא טיפין - טיפין 
אלא בהיקפים ראויים וידועים מראש המאפשרים תכנון השימוש בו . השנים ההן , 
תחילת שנות ה05 , ודאי לא נעדרו ניסיון שלטוני נמרץ לשאוב לקופה הציבורית 
חלק גדול ככל האפשר מן ההכנסה הלאומית . שיעורי המס הרקיעו שחקים , בהתאם 
לתפיסה הפרוטו - בריטית שהיתה באופנה בשנים ההן . אך כל זה לא הועיל אלא 
להנצחת המצוקה , הגם שהממשל הפיק לקח ברצינות שאין למעלה ממנה את חובת ההשקעות 
בהדרכתה ובמימונה . והנה , לא מה שהפריש המשק מכוחות עצמו הדלים , אלא 
ההון המיובא , הוא אשר חולל את התמורה והוא אשר נתן את התנופה לכלכלה , 
אשר בתשתית שיצרה אנו משתמשים ואת פירותיה שהצמיחה אנו אוכלים עד עצם 
היום הזה . בעיקרון , המשק הישראלי נדרש להשתתף ביצירת מקורות מימון להשקעות 
שבלעדיהם אין קליטה ראויה לשמה . אך יש לדעת כי הוא יכול להיות שותף בלבד , 
ולא המממן הראשי . אם יצחק שמיר מעמיד במקום ראשי את הורדת רמת החיים כאמצעי 
לקליטה , אפשר לסלוח לו הוא אינו בר - סמכה בנידון . שונה הדבר לגבי יצחק 
מודעי : הווריאנטים של תוכניותיו אשר מקצתן מבוססות על ריבוי מלוות פנים , 
מקצתן על מיסוי נמרץ מבטיחים כולם כי לא תהיה קליטה ראויה לשמה ; מגזרי 
משק שהמיץ נסחט מהם אינם כשירים לקלוט עולים . המרווח הנומינלי שנוצר כתוצאה 
מהפחתת שכר מינימום או מיסוי ביד קשה ( שחלופתו היא נטילת הלוואות פנים 
מעבר למידה סבירה ) יהרגו את התרנגולת המטילה ביצי זהב . ולא יהיה אפוא 
צורך בוויסות העלייה : נחיה מחדש את לדיספולי , נפנה יהודים לגרמניה וכל 
היתר . יבוא הון בסדר גודל הדרוש הוא , בהערכה משותפת של האוצר ובנק ישראל , 
03 מיליארד דולר בחמש השנים הקרובות . אין סיכוי להשגת סכומים בשיעור זה , 
אם תוסיף ממשלת ישראל לשחק ברוגז דווקא עם הארצות הבאות בחשבון כספקיות 
הון . התפוצות לבדן לא ירימו את ההון הנחוץ , על אחת כמה וכמה אם ממשלותיהן 
יחמיצו פנים לישראל . כאן שוב נכנס שמיר לתמונה . הוא מעדיף שתרד רמת החיים 
בישראל על פני חידוש היחסים כבשנים קודמות עם העולם שמסביב , כאשר ישראל 
עוד האמינה בערכו המעשי וההצהרתי של שיתוף הפעולה והעדיפה אותו על פנים זועפות 
וקריאות דווקא . ואמנם , זו הבחירה האמיתית קליטה על רקע ידידות ושיתוף 
פעולה עם ארה"ב ויתר ארצות המערב , או החזרתם של ותיקי ישראל והעולים להווי 
של שנות ה05 המוקדמות . הכסף שמיר ומודעי נא לרשום מחפש חום ובורח ממתיחות : 
מי שאינו מבין כלל זה או נוהג בניגוד לו , מוטב שיתרחק מניהול ענייני מדינה . 
