תושבי שכונת נוה - צדק בתל - אביב תובעים מראש עיריית תל - אביב , שלמה 
להט , להימנע ממימוש תוכנית הבנייה בשכונת מנשייה , שאישרה באחרונה הוועדה 
המקומית לתכנון ולבנייה , ולגשת לתכנון מחדש של השכונת תוך התחשבות בשכונת 
נוה - צדק . בפנייתם ללהט , מציינים תושבי שכונת נוה צדק כי התפיסות הבסיסיות 
שעל - פיהן תוכננה תוכנית מנשייה הותוו בתקופה שבה תוכנן כי נוה - צדק " תימחק 
מהמפה " . " למרבה התדהמה והצער המשיכו מתכנניה של תוכנית מפורטת 004 , 
1 ג לבינוי מנשייה , באותה רוח , ולא השכילו להתאימה למציאות החדשה שנוצרה 
עקב ההחלטה לשמר את נוה - צדק ( תכנית בניין עיר 772 , 2 ) . כתוצאה מכך 
התוכנית המפלצתית אשר הוגשה לוועדה מתעלמת לחלוטין מקיומה של נוה צדק , 
ומהווה נזק חסר תקדים ובכייה לדורות לנו ולעיר כולה " , טוענים תושבי נוה - 
צדק . האדריכלים קימל אשכולות וצבי הראל , שהגישו בשמם של תושבי נוה - צדק - 
שבזי את ההתנגדות לתוכנית " תפר מנשייה " , טוענים כי על - פי התוכנית 
אמורה להיבנות חומה בגובה 02 קומות ובאורך של 002 מטר , שתחצוץ בין נוה - 
צדק לים , ואשר תגרום לפגיעה חמורה באיכות החיים , לחסימת האוויר והנוף 
ולירידת ערך הדירות . עוד טוענים האדריכלים כי מעיון בתוכנית עולה כי הבינוי 
הגבוה מרוכז על הגבול עם שכונת נוה צדק , ואילו באזורים אחרים מתוכנן בינוי 
נמוך יותר , עד לשלוש קומות ( גובה הבתים המירבי בנוה צדק ) . " תוכנית 
מנשייה מתייחסת רק לעצמה , וכמו אי בודד היא דואגת לדירוג הבניינים בתוכה 
היא , כדי לא לחסום את הנוף לדייריה העתידיים , תוך התעלמות ברוטלית ממה 
שקיים מאחוריה " , אומרים האדריכלים . תושבי נוה צדק תובעים לפזר את הבניינים 
הגבוהים בכל שטח התוכנית . הם גם מתנגדים לחלק בתוכנית בדבר סלילת כביש 
מהיר ברוחב של 04 מטר , שיגרום לדעתם לניתוק מוחלט בין נוה צדק לבין הים 
ושכונת מנשייה , למרות שיצירת קשר כזה היא אחת ממטרות התוכנית . לטענתם , 
הכביש המתוכנן יביא למחיקת רחובות קיימים של שכונת נוה צדק , וכן יפגע 
בבתים שנבנו לפני עשרות שנים , ואשר אינם מסוגלים לעמוד בתנודות שייגרמו 
מעומס התנועה בכביש . לטענת האדריכלים , כבר כיום בשל עומס התנועה ברחוב 
שלוש , נסדקו קירות הבניינים ברחוב ורצפותיהם שקעו . התושבים אף הביעו את 
התנגדותם לניסיון של העירייה להעביר ברשויות את תוכנית מנשייה בהליך מזורז 
במסגרת תקנות החירום החדשות , ולא רק משום שאינה מיועדת , כטענתם , לבנייה 
לעולים , אלא גם מפני שזוהי תוכנית אשר עוכבה במשך שנים רבות בשל הבעייתיות 
שהיא מעוררת . גורמים במחלקת מהנדס העירייה , שהיו מעורבים בתוכנית מנשייה , 
אמרו כי היא " הרע במיעוטו " . הם הוסיפו כי קבוצת מיעוט של תושבים , 
המבקשת לשמר לעצמה איכות חיים גבוהה במיוחד , אינה יכולה לעצור את הפיתוח 
הכולל של העיר תל - אביב . 
