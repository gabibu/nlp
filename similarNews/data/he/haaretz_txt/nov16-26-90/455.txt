אלבומו החדש של פול סיימון הוא אחת הנפילות האמנותיות הגדולות ביותר של הפוף 
בשנים האחרונות . סיימון הקליט אותו בפרויקט מסובך ויומרני מאין כמוהו שבו 
נטלו חלק , במשך שנתיים , כמאה מוסיקאים מרחבי העולם . זהו ניסיון לחבר 
את מלודיות הפוף הרכות המוכרות של סיימון למקצבים ברזילאיים , קאריביים 
ואחרים , אלא שגם לאחר האזנות חוזרות ונשנות , אין באלבום כל סינתזה בין 
שני היסודות השונים כל כך . עבודת התיבול האתנית האינטנסיווית נשמעת מצוינת 
כשלעצמה , אך לחניו של סיימון , הזוכים לליווי בנוסח רוק רך , מחווירים 
לנוכח מתקפת היצרים הדינאמית של להקת מסלוודור , מברזיל ו מקמרון . עבודת 
הפקה מסובכת ונגנים מערביים מצוינים , כמו מייקל ברקר , גיי גיי קייל וסטיב 
גאד , אינם מצליחים לשפר את התמונה . אפשר , לכל היותר , להעניק לסיימון 
ציון לשבח על היסודיות באיסוף החומר לעבודת המחקר שלו על המקצבים האתניים . 
האינטגרציה לוקה בחסר . מי שמחפש סינתזה אמיתית יותר , מוטב שיפנה ל"גרייסלנד " 
שהוציא סיימון ב6891 . מי שמתעניין בסיימון האיכותי באמת , כדאי לו לחזור 
ל"לבבות ועצמות " מ2891 . קפמאפרקבשלהי שנות הששים , כשנדמה היה שעולם 
הגאז מתחיל לשקוע בתהום הנשייה , הגיח לפתע החצוצרן מיילס דייוויס ובאמתחתו 
שילובים של אלמנטים מהרוק ומהריתמאנבלוז בגאז , החדרת כלים חשמליים , כמו 
גיטרה וקלידים , ועיבוי הריתם - סקשן בכלי הקשה : גאז - רוק . רק כעבור 
שנים מספר התברר כי היה זה מקסם זמני , שהיגדיו המוסיקליים מוגבלים וניתנים 
למיצוי מוחלט בפרק זמן קצר יחסית . דווקא היום נעים לחזור אל אלבום שהיה 
אחד מסמניו הראשונים של הסגנון ושלא לקה בתחלואים שאיפיינו את מרבית העבודות 
בנושא זה בעשרו האחרון . האלבום יצא בראשונה ב8691 וכעת מופץ שנית על - 
ידי חברת סי - בי - אס . דייוויס , הזכור מאותן שנים כמי שקידם וטיפח מוסיקאים 
צעירים ומוכשרים , משתף פעולה באלבום עם הרבי הנקוק וציק קוריאה ( שניהם 
בפסנתר חשמלי ) , טוני ווילאמס ( תופים ) , וויין שורטר ( סקסופון ) 
ורון קארטר ( באס ) . הדגש באלבום נוטה יותר אל הבלוז והריתמאנבלוז , 
תוך מתן משקל רב מהמקובל אז לליווי ביחס למלודיה . את מרכוז הבאס כאלמנט 
מלודי משמעותי קשה עדיין לזהות באלבום , אולם , סימנים לסגנון חדש וחדוות 
יצירה אמיתית יש כאן בשפע . שני קטעים בולטים כאן במיוחד , ובעבורם בלבד 
שווה לרכוש את הקלטת : " גביי מברי " , מסע יומרני מעט אך מרתק לחקר הבלוז 
והאפשרויות הריתמיות וההרמוניות הקיימות בו וסביבו , ו"הרי קילימנגרו " , 
שבו בונים התופים והבאס תחושות של תנועה נגדית מתמדת וסוחפת ; הנקוק , 
בנגינת פסנתר מחוכמת , מצליח לשמש מצע נוח לקטעי הסולו של שורטר ודייוויס 
ובו זמנית לבנות מהלכים שאינם תלויים בהם ולתרום לקטע עשיר במיוחד מבחינה 
צלילית . מומלץ מאוד לאוהבי גאז - רוק שמאסו ב"ספיירו גארה " או בסקופילד . 
קפמאפרקזהו אלבומם הטוב ביותר עד כה של ניל טנאנט וכריס לאו , צמד ה"פט 
שוף בויס " . השניים , שצמחו מסגנון הסינתי - פוף משנות השמונים , שממנו 
הגיעו גם " יוריתמיקס " ו"הליגה האנושית " , עשו הפעם צעד משמעותי קדימה 
אל מחוץ לרחבת הריקודים . אל קולו היבשושי ומנוטרל המבע של טנאנט ונבחרת 
הסינתיסייזרים המשוכללת הרגילה , חברה הפעם חטיבת כלי מיתר דומיננטית , 
המוסיפה מימדים רבים לצליל והופכת , עם גיי גיי בל ( גיטרה רוקיסטית מוצלחת 
ב"משעמם " ) וגוני מאר ( מה"סמיתס " לשעבר , בגיטרות מעודנות ומלאות השראה 
כתמיד ב"זה חייב להיות המקום " ו"סימפוניית אוקטובר שלי " ) את " התנהגות " 
לאלבום הפחות מתכתי ומונוטוני והיותר אנושי של הצמד עד כה . צליל חדש יחסית 
זה איפשר להם לגעת גם בקטעים מינוריים , מעודנים ומגוונים בהרבה מאשר בעבר . 
כך , בראשונה בתולדות הצמד , אפשר לשמוע אותם גם בקטעים הנוגעים בעגמומיות 
( " קנאה " ) ובמלנכוליה ( " רק הרוח " ) . הלחנים ( למעט " סוף העולם " , 
" כה קשה " ו"אם לומר את האמת " ) סבירים עד טובים , ואינם נמאסים גם 
לאחר ההאזנה השנייה . אלבום חביב היכול להיות אתנחתה בין האזנות לדברים משמעותיים 
קצת יותר . 
