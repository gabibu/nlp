היה עיכוב ממושך בטיפולם של נושאים רבים בגלל העובדה שבמשך חודשים לא היה 
שגריר קבוע של ישראל באתיופיה . עכשיו עם בואו של השגריר החדש ובעזרתו של 
אורי לוברני שהגיע לאדיס אבבה , הפעילות קיבלה תנופה והוסדר עניין יציאת 
היהודים . למעשה כעת אין שום עיכובים . נקבעו נוהלים חדשים ופשוטים יותר 
של הגשת בקשות ומילוי טפסים לאיחוד משפחות על בסיס אישי . בפגישות שהיו 
לנו עם סגן הנשיא , שר החוץ ושר הפנים , נאמר לנו במפורש שנושא איחוד המשפחות 
יתבצע על בסיס הומניטרי ואין לכך שום קשר לשום נושא מדיני . אינני יכול 
להעריך באיזה קצב יעלו ארצה כל 02 אלף היהודים השוהים כאן , אולם אני מאמין 
שההליכים יתבצעו בהקדם . הם חיים בתת - תנאים בחמש שכונות , בתוך מבנים 
עשויים מבוץ שגודלם שניים על שלושה מטרים בלבד . התנאים איומים . צריך 
לראות את זה בעיניים כדי להבין . אני חושב שהמבנים האלה שימשו קודם לכן 
כבתי שמוש או כמחסנים . יחד עם זאת ניתן ליהודים טיפול מסור מאד של הגוינט , 
הסוכנות היהודית וארגון " עלמיה " . הם מעניקים ליהודים כסף ומזון וגם 
טיפול רפואי ברמה מניחה את הדעת . במקום גם פועל בית - ספר יהודי . אחד 
הדברים שמחייבים תיקון מיידי הוא האחריות הכוללת לטיפול ביהודים . ישראל 
איננה מהווה כיום את הגורם הקובע את המדיניות וכל אחד מהארגונים קשור למטה 
עורפי אחר . חייבים למנות אדם מרכזי אחד שיעמוד בראש המבצע . נכון שעבורי 
יש לביקור מימד של סגירת מעגל . אחרי שליוויתי את קליטתם בארץ של העולים 
הראשונים מאתיופיה , עניין אותי מאד לראות את הסביבה שממנה באו . זו חוויה 
גדולה להיפגש עמם בחצר השגרירות . כששאלתי קבוצה של ילדים למי יש קרובים 
בארץ , כולם הרימו את ידיהם . חוויה בפני עצמה , היתה לי כשליוויתי את 
העולים למטוס בדרכם לישראל . לראות את ההתרגשות בעיניהם והכמיהה להתאחד 
עם משפחותיהם בארץ אחרי תקופת ניתוק ממושכת , זו חוויה מצמררת . 
