לונדון ( מיוחד ל"הארץ " ) . עד היום בצהרים אמורה מרגרט תאצר להגיש את 
מעומדותה לסיבוב השני של בחירות למנהיגות המפלגה השמרנית , הנערך בסיעה 
בפרלמנט . כמו כן יגיש את מועמדותו מייקל הזלטיין , שר ההגנה לשעבר , 
שזכה במיעוט קולות בסיבוב הראשון אתמול , אולם הראה תמיכה מספקת להתקדם 
לסיבוב השני . אתמול גברו הקולות במפלגה השמרנית השלטת , שביקשו למנוע את 
העמקת הקרע במפלגה . חברי פרלמנט שהצביעו בעד תאצר בסיבוב הראשון או נמנעו , 
הודיעו שעברו למחנהו של הזלטיין . גם אם תזכה בסיבוב השני , תהיה תאצר 
במצב חלש למדי . בעיתונות הרבו אתמול בניתוחים , ורבים כתבו שהיא בבחינת 
" ברווז צולע " כינוי שנהגו להדביק לנשיא ארה"ב ערב סיום תפקידו כאשר 
לא ניגש להתמודדות להמשך הכהונה . אתמול באה לביטוי רוח הלחימה של " גברת 
הברזל " . תאצר אמרה כי החלטתה נחושה להתמודד שוב בסיבוב השני . היא אמרה , 
כי היא שבעת רצון מכך שקיבלה רוב בהצבעה ראשונה , אולם העובדה שלא קיבלה 
רוב שיספיק לניצחון מאכזבת . רצונה להוכיח את כוחה עלול להביא אותה להמשך 
המאבק , אפילו יתנקם הדבר במפלגה . הבי - בי - סי דיווח אתמול כי ברור שהתמיכה 
בתאצר בקרב חברי הפרלמנט בבריטניה הולכת ופוחתת , וכי האווירה בקרבם הינה 
תערובת של " פאניקה וייאוש " . סגנון המאבק עד כה היה הוגן ביותר , וההאשמה 
הכבדה ביותר שהטיחה בהזלטיין היתה שהוא " אכול שאפתנות " ו"מייצג מדיניות 
של הלייבור " . הזלטיין לא נגרר אפילו לחילופי דברים ברמה הזאת , והניח 
את מלאכתו לעיתונים , שחגגו בכינויי גנאי המלוות בהצעות פרישה . הסיבוב 
השני פתוח בפני הכל , ויכולים להצטרף עוד מועמדים , ובלבד שיהיה להם מציע 
אחד ותומך אחד . אולם תומכיה לא יתמודדו נגדה , ואילו המתנגדים מניחים 
שטח פנוי להזלטיין הנחשב מועמד מוצלח מבחינת הסיכוי לזכות בבחירות . סבורים 
אפוא שגם בסיבוב השני יופיעו רק תאצר והזלטיין . והכרעה בסיבוב זה תהיה 
על פי רוב מוחלט של חברי הפרלמנט השמרנים , כלומר דרושים למועמד 781 קולות . 
קפידבינמפלגת הלייבור החליטה , בעקבות ההתמודדות בין תאצר להזלטיין , להגיש 
הצעת אי - אמון בממשלה . בינתיים אמר בפרלמנט סגן מנהיג הלייבור , רוי 
האטרסלי , לאחר שנודעו תוצאות ההצבעה בסיבוב הראשון כי " הלילה נותרה למעשה 
בריטניה ללא הנהגה " . העיתון רב - התפוצה " סאן " , הידוע בתמיכתו בתאצר , 
כתב כי היא " לוחמת מלידה " וכי נכון מצידה להמשיך במאבק . לעומת זאת 
יצא ה"דיילי מירור " , התומך בלייבור , בכותרת ענק , בה נאמר : " הגיע 
הזמן ללכת " . העיתון " טיימס " כינה את המאבק " קרב סימטאות " , אשר 
בו מי שהיתה הכוכב של תיגרות רחוב מסוג זה , נצרכה לעזרת חבריה יותר מאשר 
הם נצרכו לה . העיתונים " אינדיפנדנט " ו " פיננשל טיימס " קראו לתאצר 
לפרוש בכבוד . פרשנים מדיניים בלונדון אמרו , כי נוסף על הקריאות בעיתונות , 
צפוי לחץ עליה גם מצד כמה מן האישים הוותיקים של המפלגה השמרנית . אלה 
יציעו כי היא תפנה את מקומה לאו דווקא להזלטיין , אלא למועמד אחר , הידוע 
כתומך בה שר החוץ דאגלס הרד , 06 , או מועמד נוסף , כגון שר האוצר , 
גון מייגור , 74 . כמה מן האישים הוותיקים במפלגה , קראו להזלטיין לסגת 
לאחר שכבר " פצע את תאצר " . אולם הוא דחה קריאות אלה ואמר כי יתייצב לסיבוב 
השני . מנהיג הליבור , ניל קינוק , קרא להקדמת הבחירות ולעריכתן כבר עכשיו , 
כדי לתת לבוחרים בבריטניה את ההזדמנות להכריע על הנהגת המדינה ולא להשאיר 
זאת בידי הסיעה השמרנית בפרלמנט . מקור במפלגה אמר , כי ייתכן מאוד שמי 
שהיה סגנה של תאצר , סר גפרי האו , יתמודד אף הוא נגדה ובכך הוא עשוי לפלג 
את הכוחות התומכים בה ולהבטיח ניצחון להזלטיין . 
