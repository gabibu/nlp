חוקי המס מחייבים לעתים את משלמיו לקבל החלטות מסוימות עוד לפני תחילת שנת 
המס . אחת השאלות הדורשות הכרעה מוקדמת מתייחסת לאופן מימון העסקים בשנת 
המס הבאה . חברות פרטיות רבות בבעלות משפחתית נהגו לממן את עסקיהן בעזרת 
מימון בנקאי . בעלי השליטה היה משקיעים את כספם בנכסים פיננסיים כגון תוכניות 
חיסכון , איגרות - חוב וכד , ונכסים אלה היו משועבדים ושימשו כביטחון לאשראי 
שנתנו הבנקים לחברות בע"ם . הסיבה העיקרית לצורת מימון זו היא העיוות בדיני 
המס , לפיו היו ההכנסות מנכסים פיננסיים במישור האישי פטורות עד כה ממס , 
ואילו הוצאות המימון של החברות היו מקטינות את חבותן במס . בתחילת שנות 
ה08 ננקטו צעדי חקיקה לנטרול הרכיב האינפלציוני בהוצאות המימון . חוק המיסוי 
בתנאי אינפלציה וחוק התיאומים ביטלו את האפשרות של זקיפת המרכיב האינפלציוני 
שבהוצאת המימון כנגד ההכנסה החייבת מעבר לסכום הדרוש להגנה על ההון העצמי 
משחיקה אינפלציונית . אולם לגבי הרכיב הריאלי בהוצאות לא חל שום שינוי : 
ניתן היה לקבל הכנסה ריאלית פטורה ממס מהשקעה בנכסים פיננסיים במישור האישי , 
ולזכות בניכוי הריבית הריאלית בחברה . כך המצב גם בעסקים שאינם מאורגנים 
בחברות בע"ם . אמנם , הריבית שמקבל המשקיע תמיד נמוכה מזו ששילמה החברה 
שבשליטתו לבנקים , אך כללי המיסוי שצוינו כיסו את ההפרש , ואיפשרו גם לבנקים 
לשמור על מרווח גבוה בין ריבית החובה לריבית הזכות . אך באחרונה חלו שינויים 
בתנאים ובכללים שצוינו , אשר מחייבים בדיקה מחודשת של השיקולים בכל הקשור 
בדרכי המימון של עסקים . מצד אחד חלה ירידה בריבית הריאלית ( ריבית חובה 
וריבית זכות כאחד ) ומצד השני הוטל מס ריאלי של % 02 על חלק מההכנסות הפיננסיות . 
התוצאה היא שעסקים רבים ישקלו אפשרות של מימון עצמי ישיר . מימון עצמי יכול 
ללבוש צורות שונות : השקעה בהון נפרד , שטרי הון , הלוואות בעלים ועוד . 
מצד שני , חוקי המס קובעים כללים נוקשים לרכיבי המימון העצמי הנחשבים כ"הון 
עצמי " לצורכי מס . רק השקעה לפי כללים אלה מזכה את המשקיע ביתרונות מס . 
על עקרונות הבחירה בין החלופות השונות ב"פינת המס " הקרובה . 
