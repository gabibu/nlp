עו"ד יגאל ארנון , יו"ר דירקטוריון הבנק הבינלאומי הראשון ונציגה של משפחת 
ספרא בישראל , מסר אתמול כי משפחת ספרא רכשה מזק נאסר את השליטה בבנק הבינלאומי 
הראשון . עו"ד ארנון אמר כי את הרכישה ביצעו האחים זוזף ומואיס ספרא . 
לא אוזכר שמו של האח אדמונד , בעל השליטה בריפבליק בנק בניו - יורק . הערכות 
לגבי העברת השליטה בבנקנפוצו בשבועות האחרונים . חוגים עסקיים העריכו כי 
השליטה הועברה על רקע חילוקי דעות שהתגלעו בין נאסר לבין בני משפחת ספרא . 
עו"ד ארנון הכחיש אתמול מכל וכל הערכות אלה . ארנון חזר והכחיש את ההערכות 
כי בעלת השליטה האמיתית בבנק בארבעת השנים האחרונות היתה משפחת ספרא . האחים 
זוזף ומואיס ספרא , שמרכז פעילותם הבנקאית בברזיל , ירכשו מזק נאסר את 
השליטה בחברה הפאנמית " פלימקס " . חברה זו הינה בעלת השליטה בחברה ההולנדית 
" פולימון בה . וו . " , המחזיקה ב%5 . 15 בשליטה וב%23 בהון המניות של 
חברת פי . בי . האחרונה מחזיקה ב%25 בהון וב%85 זכויות ההצבעה בבנק הבינלאומי 
הראשון . עו"ד ארנון מסר כי העסקה תבוצע על פי מחירי פי . בי . בבורסה , 
וסירב למסור פרטים על מחירי העסקה . שווי השוק של פי . בי . הוא 09 מיליון 
דולר , כלומר שליש מהון המניות שווה 33 מיליון דולר . בהנחה שתשולם פרמיה 
מסויימת גם עבור השליטה , עשוי מחיר ההעברה של פי . בי . להסתכם ב5304 
מיליון דולר . ב02 למרס 6891 , כשזק נאסר רכש רשמית את השליטה בבנק הבינלאומי , 
העמידו לרשותו האחים ספרא הלוואה של 71 מיליון דולר לתקופה של 01 שנים . 
נראה כי פרעון מיידי של הלוואה זו הוא אחד מתנאי העסקה . עו"ד ארנון מסר 
עוד כי האחים ספרא אינם מתכוונים לשנות את הרכב דירקטוריון הבנק . ארנון 
ימשיך לכהן כיו"ר הדירקטוריון , ושלמה תוסיה כהן ( ששימש עד כה באופן רשמי 
כנציגו של זק נאסר ) ימשיך אף הוא לכהן כדירקטור . כמו כן אין כוונה לבצע 
שינויים בצמרת הניהולית של הבנק . רכישת השליטה בבנק קיבלה את האישור של 
בנק ישראל . עו"ד ארנון גילה כי נאסר התכוון מלכתחילה לייסד בישראל בנק להשקעות 
ואף קיבל לכך היתר מבנק ישראל . " זק נאסר היה פאסיבי לחלוטין בפעילותו 
בבנק . לא אתפלא אם נאסר לא יגשים את חלומו ויקים בקרוב בנק להשקעות בישראל " , 
אמר ארנון . לדברי ארנון האחים זוזף ומואיס ספרא פעלו עד כה בעסקי צדקה 
בישראל והוא מקווה כי בעתיד ירחיבו את תחום פעילותם העסקי . בתשובה לשאלת 
עיתוי הרכישה לנוכח המצב באזור , אמר עו"ד ארנון כי חוקי המטבע בברזיל שונו , 
ולכן הוחלט כעת לבצע את הרכישה . לדבריו , ישולם מס על המניות שתמכור 
החברה ההולנדית ואין כוונה לנצל את האמנה למניעת כפל מס הקיימת בין ישראל 
להולנד . ארנון הביע תקוה כי עסקת הרכישה תשמש כמנוף לפיתוח העסקים של הבנק 
עם ברזיל . 
