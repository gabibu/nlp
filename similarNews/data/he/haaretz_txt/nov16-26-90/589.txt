" כת השטן היא תופעה מסוכנת שיש לחסלה מיד . היא החלה על - ידי להקה מסוימת 
בארה"ב וגרמה להתאבדויות . המשטרה התבקשה לזרז את החקירה בנושא . דברים 
אלה אמר אתמול יו"ר ועדת החינוך מיכאל בר - זוהר ( מערך ) בסיימו דיון 
על כת השטן . הכתבת אורלי גורן סיפרה כי עשרות תלמידים ובני נוער עונדים 
צלבי קרס . חנה מילצן סיפרה על טכס אלים המסתיים בהריגת חתול . מלכה סופר 
מהמשטרה אמרה כי טרם נמצאו הוכחות לקיומה של הכת . בעלי מועדון " ליקוויד " 
בת"א טענו כי שמעו על קיום הכת רק בכלי התקשורת וגם תלמידים מיפו טענו כך . 
משה זאב פלדמן ( אגודת ישראל ) תבע לחשוף את התלמידים העונדים צלבי קרס 
ולתקן את המעוות . יהודה פרח ( ליכוד ) הסביר את התופעה כתגובה על העדר 
מועדוני נוער מתאימים אחרים . 
