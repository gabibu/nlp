בילבאו ( ע"ץ וע"ר ) . שני שוטרים נהרגו ושניים אחרים נפצעו קשה בהתפוצצות 
מכונית ממולכדת אתמול באחת העיירות בחבל הבאסקים מסרה המשטרה . המכונית 
הממולכדת הופעלה על ידי מתקן שלט רחוק והפיגוע נשא את כל הסימנים של תנועת 
המחתרת הבאסקית הנאבקת למתן עצמאות לחבל . הפיגוע אירע יום לאחר שמשטרת צרפת 
עצרה ארבעה חשודים באסקים ליד העיר באיון הסמוכה לגבול הספרדי . מקורות משטרתיים 
מסרו כי בין העצורים כרמן גיסאסולה סאלאזאבאל , מנהיגה ידועה של המחתרת 
הבאסקית שמשטרת ספרד מחפשת אחריה מזה עשר שנים . 
