" הוד חפר אינה מפסידה ולא תפסיד בעקבות הליברליזציה במשק הלול ובגלל מכירת 
הפטם הקפוא במחיר הנמוך מזה המומלץ בצו של משרד החקלאות , מכיוון שהמערכת 
שלנו הרבה יותר יעילה מהמערכת של תנובה , " אמר אתמול עצמון מלצר , יו"ר 
מועצת המנהלים של משחטת הוד חפר . הרקע , לדבריו , הוא המשבר בשוק העוף 
הקפוא בגלל היעדר הפיקוח על הייצור והצטברות מלאים בבתי - הקירור . אתמול 
פורסם ב"הארץ " כי משחטת הוד חפר משווקת עוף קפוא מס 1 במחיר של 89 . 4 
שקל לק"ג , לעומת 68 . 6 שקל לק"ג , כפי שנקבע בצו משרד החקלאות , ולפיכך 
עלולה לצבור הפסדים . מלצר טוען כי במשחטת הוד חפר זוכים המגדלים למחיר הגבוה 
ביותר ולמרות זאת מצליחה המשחטה להוזיל את מחיר הפטם הקפוא מתחת למחיר של 
תנובה . יצחק לנדסמן , מנכ"ל תנובה , האשים את שר החקלאות הקודם , אברהם 
כץ - עוז , באחריות למשבר , ואמר שהליברליזציה במשק הלול גורמת להצפת השווקים 
ותגרום לחקלאים הפסדים של מיליוני שקלים . הצטברות העוף הקפוא במחסני הקירור 
נובעת גם משינוי בהרגלי הצריכה של הציבור , העובר יותר מעוף קפוא לעוף טרי . 
