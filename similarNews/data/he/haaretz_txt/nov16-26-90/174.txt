כף קנוורל ( ע"ר ) . סוכנות החלל האמריקאית הודיעה ביום ששי כי המעבורת 
אטלנטיס תשוב ממסעה בחלל ביום שני . משימתה של המעבורת הוגדרה כסודית , 
אולם מקורות מהימנים מסרו כי המעבורת הציבה לוויין ריגול שתפקידו לעקוב 
אחר תנועות הצבא העיראקי במפרץ הפרסי . אסטרונומים שעקבו אחר השיגור ואחר 
מסעה של המעבורת בחלל אמרו כי עלה בידם להבחין בשתי נקודות אור נעות במהירות 
האחת של המעבורת והשניה של הלוויין . מומחי חלל אזרחים אמרו כי צוות ההפעלה 
של המעבורת שהיה מורכב הפעם מחמישה קציני צבא הציב את הלוויין במסלול ביום 
ששי בשעות אחר הצהרים . בהודעה הרשמית של סוכנות החלל נמסר , כי המעבורת 
תנחת ביום שני בבסיס חיל האוויר אדוארדס בקליפורניה בין השעות 5 ל8 בערב . 
" הצוות במצב טוב והמעבורת ממשיכה לתפקד בצורה טובה " , נאמר בהודעה . 
משרד ההגנה ואנשי סוכנות החלל נמנעו מלהגיב על ידיעות כי המעבורת נשאה עמה 
לוויין ריגול עם מצלמות שיתמקדו על תנועות הצבא העיראקי . 
