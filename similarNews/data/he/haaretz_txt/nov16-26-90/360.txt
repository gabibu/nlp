עומס התנועה בכל שדות התעופה הגדולים של מדינות מערב אירופה , הפוגע ברמת 
השירות של חברות התעופה , מגבלות בטיחות הטיסה שיש להקפיד עליהן במיוחד 
בשל העומס הרב והאיחוד הצפוי של מדינות השוק האירופי המשותף נושאים אלה 
עמדו במרכז הדיונים בכנס האזורי האירופי השביעי של אגודות פקחי הטיסה , 
שהתכנס בחודש שעבר בהונגריה . לנושאים אלה יש השלכה ישירה על רמת השירות 
הניתן לציבור הנוסעים , אומר אבי הכהן , יור אגודת פקחי הטיסה , שעמד 
בראש משלחת ישראל לכנס . הפדרציה העולמית של פקחי הטיסה שותפה , לדבריו , 
בכל הדיונים הקשורים במבנה פיקוח הטיסה לקראת איחוד אירופה . בכנס נמסרו 
נתונים חדשים הקשורים בתכנון האיחוד , ולפיהם עלותו תסתכם בכ2 מיליארדי 
דולר ומספר מרכזי הפיקוח יהיה 22 בלבד . כך למשל , הקשר בטיסה מפרנקפורט 
למדריד יצטמצם לקשר עם שלוש יחידות פיקוח בלבד . היום טיסה מסוג זה צריכה 
להיות בקשר עם ששה מרכזי פיקוח . בכנס העולמי האחרון , שהתקיים באפריל 
באקפולקו , הוצעו שיטות חדשות להפרדה בין מטוסים , המיועדות להקטין את 
העיכובים ולשפר את רמת שירותי הטיסה . אחת השיטות דנה בהקטנת מרחק ההפרדה 
האנכית בין מטוסים לגובה של אלף רגל ( 003 ם ) במקום גובה של אלפיים רגל 
, כפי שהוא קבוע היום , לטיסות בגובה של יותר מ92 אלף רגל ( 01 ק"ם ) 
. הוחלט , שהמרחב האווירי של הונגריה ישמש אזור פיקוח ניסיוני לשם בדיקת 
הנושא . ואמנם בחצי השנה האחרונה הפעילו פקחי הטיסה של הונגריה את השיטה 
החדשה , בפיקוח נציגי ארגון התעופה העולמית ( אי - סי - איי - או ) . 
בכנס בבודפשט דיווח סגן הנשיא העולמי מטעם אירופה , פרבן פלקמן , מדנמרק , 
על ממצאי הניסוי ומסקנותיו . הוא מסר , כי הוחלט להפסיק את הניסוי ולא 
לחדשו עד שייקבעו סטנדרטים אחרים . התברר , כי היו מקרים רבים של חריגות 
מהנוהל והתקרבות מסוכנת בין מטוסים . כלומר , העיכובים הנגרמים לטיסות 
הטראנס - אטלנטיות יימשכו בינתיים , לפחות עד התכנסות הכינוס העולמי הבא 
באפריל 19 . נושא חשוב העלה נציג גרמניה , קרל - היינץ אמנד : איחוד הגרמניות 
מבחינת הפיקוח האווירי . הוא תיאר כיצד מזרח גרמניה מנסה להשתלב במערכת 
פיקוח הטיסה הכללית של גרמניה ואמר , כי נוצרו סיבוכי תעופה בגלל העלייה 
הגדולה במספר תנועות המטוסים . כך , לדוגמה , בספטמבר בלבד נרשם גידול 
של % 53 במספרן . לכך יש להוסיף , לדבריו , מחסור גדול בפקחי טיסה ופרישה 
צפויה לגמלאות של קבוצה גדולה של פקחי טיסה ממזרח גרמניה . עם האיחוד גדלה 
התנועה האווירית , אך לעומת זאת יש שדות - תעופה במזרח גרמניה שבהם שתי 
טיסות בלבד ליום . פקחי הטיסה שם לא ידעו להשתלט על תנועה סואנת , ולכן 
הוחלפו במנוסים יותר . אחרים נשלחו להכשרה . לפני האיחוד היה נהוג לטוס 
בגובה נמוך , שהביא לחיסכון בזמן . היום המצב שונה ; בשל ניצול מרחבי 
האוויר בכל שמי גרמניה נאלצים המטוסים להגביה מעל לגובה המשמש לנתיבים חוצים , 
ובגלל מרחק הטיסה הקצר הם נאלצים להתחיל את ההנמכה בשלב מוקדם . לדברי 
הכהן , מהשיטה הזאת סובלים הנוסעים , שנגרמת להם אי נוחות במהלך הטיסה , 
וחברות התעופה , שלהן נגרמים הפסדים כלכליים . התוצאה הכללית והמיידית 
עיכובים ארוכים ברחבי גרמניה . בשדה התעופה פרנקפורט מגיעים העיכובים לכדי 
06 דקות . הממשל ניסה לפתור זאת על ידי הסבת שדה - התעופה הצבאי בוויסבאדן , 
הסמוך לשדה - התעופה של פרנקפורט , לאזרחי , וכך הוא יקלוט תנועת מטוסים 
פנים ארצית ויקל על העומס בפרנקפורט . רכבות חדישות ומהירות יקשרו את שני 
שדות - התעופה . נציג גרמניה הזהיר , כי צפויים עיכובים ארוכים , שיפגעו 
באופן חמור במגוון הטיסות , בעיקר בקיץ 19 . המצב ישתנה עם הכשרתם של פקחי 
טיסה , שימלאו את התקן הדרוש בכל גרמניה , ועם התקנת אמצעי ניווט מודרניים 
במזרח גרמניה ושילובם במערכות הקיימות . לדברי יו"ר אגודת פקחי הטיסה , 
ישראל חייבת להיערך להכשרה מקצועית מתאימה כדי שתעמוד בתקנים של אירופה 
מאוחדת . הוא מנה שלוש מגמות עיקריות , המסתמנות לקראת האיחוד : א . 
איחוד וצמצום מקצועות , השכלה כללית ומקצועית ברמה אחידה . ב . יצירת 
דרכון מקצועי אחד . ג . צמצום מספר המקצועות שיש צורך בהכשרה ובסיווג מקצועי 
בעבורם מאלף לשלוש מאות . היום מועסקים , לדבריו , 002 , 21 פקחי טיסה , 
המטפלים ב4 מיליוני טיסות בשנה . בעתיד יועסקו 004 , 31 פקחים , שיטפלו 
במספר כפול מזה של טיסות . " החשש הוא שאירופה תסגור את שעריה להסכמי ידע , 
והעבודה ברובה תושקע בתוך מדינות השוק " , הוא אומר . לדבריו , ישראל 
פתחה במשא ומתן להצטרפותה ל"יורוקונטרול " ארגון אירופי המטפל בבטיחות 
טיסה , שלו יחידת פיקוח טיסה עצמאית בהולנד וחברות בו עשר מדינות . ההצטרפות 
לגוף זה תתרום , לדבריו , לישראל בכמה תחומים . גוף זה יאפשר בשלב ראשון 
קבלת מידע אמין ומעודכן וקיום תקנים וסטנדרטים התואמים את אלה הנהוגים באירופה . 
כמו כן יהיה אפשר לבצע את תחשיבי האגרות לשימוש בנתיבים או בשירותי פיקוח 
טיסה באמצעות המחשב המרכזי , ולהכניס למחשב נתוני טיסות למטרות ייעול . 
