מנילה ( ע"ר ) . אינדונזיה , אחת המדינות המתונות באופ"ק , קראה אתמול 
למדינות המתועשות שלא להגדיל את מאגרי הנפט שלהן , מאחר שהדבר מגביר את 
עליית המחירים ומהווה איום על הכלכלה העולמית . שר האנרגיה של אינדונזיה , 
גאנגאר קארטאסאסמיטה , אמר כי המדינות המתועשות , ובראשן ארה"ב ויפאן , 
מתחרות עם המדינות המתפתחות על אספקת נפט , וגורמות לעליית מחירים . גאנגאר 
אמר כי המדינות המפותחות מחזיקות מאגרים המספיקים לצריכה של 99 יום . לדבריו , 
זה הרבה מעבר למה שהן צריכות . יפאן מחזיקה מאגרים לשימוש של 541 יום . 
הוא הביע תקווה כי האספקה המצומצמת בחורף תאלץ את המדינות המתועשות לשחרר 
את מאגריהן , אחרת מחירי הנפט יעלו עוד יותר . 
