עו"ד יגאל ארנון פנה כבר לפני כחצי שנה לרשות הפיקוח על הבנקים בבנק ישראל , 
בבקשה לאשר לאחים זוזף ומואיז ספרא לרכוש את השליטה בבנק הבינלאומי הראשון . 
לפני כארבעה חודשים , בתום סדרת בדיקות , אישר בנק ישראל את הרכישה . 
הבנק המרכזי השתכנע כי יש לאשר את העסקה , למרות שזק נאסר לא החזיק בשליטה 
בבינלאומי במשך שבע שנים , כפי שהתחייב מלכתחילה . ל"הארץ " נודע כי בני 
משפחת ספרא החליטו לעכב את ביצוע העסקה , עד ששלטונות ברזיל יתנו היתר מיוחד 
להוצאת מטבע חוץ מהמדינה . עוד נודע כי בין האפשרויות שנבדקו , היתה גם 
הצעה כי את הרכישה יבצע אחיהם של זוזף ומואיז אדמונד ספרא , בעליו של ריפבליק 
בנק , שמרכזו בניו - יורק . אפשרות זו ירדה מעל הפרק , מכיוון שהבנקים 
בניו - יורק מוגבלים מאוד באפשרויות ההשקעה שלהם בבנקים אחרים , וכל הוצאה 
אל הפועל של עסקה כגון רכישת הבנק הבינלאומי , מצריכה סדרת בדיקות מורכבת . 
