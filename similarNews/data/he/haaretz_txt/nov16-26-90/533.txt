יש הרבה מאוד סיבות טובות לשמוח על ה - 22 שעשו אתמול כדורגלנינו האולימפיים 
נגד נבחרת יוון בעיירה הצפונית קסאנתי . במשחק רשמי לחזור ממשחק חוץ עם 
נקודות , או נקודה , זה תמיד הישג . הנבחרת עשתה כניסה ברגל ימין למאבק 
הארוך , הממושך והמתיש על כרטיס ההופעה באולימפיאדת ברצלונה , מאבק שיסתיים 
רק לאחר תריסר משחקים , במחציתם תשחק ישראל . כאשר עלו אתמול היוונים ליתרון 
20 בשתי פריצות בליץ תוך דקה - ומשהו , היו בוודאי כאלה שפחדו שהנבחרת הזו 
הולכת לספוג שוב עוד מהלומה , ואולי עוד תתגעגע לתבוסת אוקטובר במוסקווה . 
אבל אז נתברר , כי הצעירים הללו לא התמוטטו , הצליחו לצאת מעמדה אבודה , 
לחזור למשחק , ואפילו להחמיץ בעיטת 11 . לא צריך , אגב , לבנות על הבעיטה 
המוחמצת הזו , כאילו היא היתה מבטיחה ניצחון . מה שכן : מותר לחוש אכזבה . 
הנצחון כאילו היה ביד והוא לא ביד . המאבק על הכרטיס האולימפי הוא הפעם 
מסובך ומורכב מבחינת שיטת המשחק : 8 הבתים המוקדמים של אירופה הם גם מוקדמות 
לאליפות היבשת . המנצח מכל בית יופיע בגמר אליפות אירופה שתהיה במארס 2991 . 
אם ישראל תנצח בבית 8 שבו היא משחקת , תופיע באליפות אירופה השניה מהבית 
הישראלי . לאירופה חמישה וחצי מקומות בגמר האולימפי . אחד נלקח על ידי ספרד 
המארחת , נותרו ארבעה וחצי מקומות . אם ישראל תזכה בבכורת בית 8 תתמודד 
על הכרטיס לאולימפיאדה עם המנצחת בבית האוקיאני , וארבע הראשונות באליפות 
אירופה יעלו לגמר בברצלונה . אם ישראל לא תנצח בבית 8 , יעלו לגמר האולימפי 
ארבע הראשונות באליפות אירופה והחמישית באליפות תתמודד על הכרטיס הנוסף נגד 
נציגת אוקיאניה . קצת מסובך , אבל כל עוד אנחנו בפנים המתמטיקה הזו תרתק 
את חובבי הכדורגל בישראל ותיתן להם הרבה מאוד סיבות לסימפוזיונים מרתקים 
ורבי - סיכויים . הנבחרת האולימפית , שהמאמנים שניאור וגרונדמן ביצעו בה 
מהפך - הצלה דרמטי של הרגע האחרון , הוכיחה אתמול בקסאנתי שבכל זאת יש בה 
משהו . כל מי שהספיד אותה אחרי התבוסות בברית המועצות ובצכיה חייב עתה לקפל 
את התכריכים . זה עוד לא אומר שהיא תגיע לברצלונה אבל זה אומר שמחכה לנו 
שנה טובה של עניין בנבחרת האולימפית , וזה כבר משהו . 
