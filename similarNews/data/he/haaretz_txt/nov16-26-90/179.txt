פראג ( מיוחד ל"הארץ " ) . " ארה"ב לא תפקיר אתכם בשעה שאתם עולים על 
דרך הרפורמות והדמוקרטיה " , הכריז נשיא ארה"ב , גורג בוש , בנאום שנשא 
אתמול בפרלמנט הפדראלי הצכוסלובקי ולאחר מכן חזר על הצהרתו זו בעצרת המונים 
בכיכר ואצלב במרכז פראג , בה הופיע יחד עם נשיא צכוסלובקיה , ואצלב האוול . 
בוש הודיע לשומעיו כי ארה"ב תעביר לפראג את מגילת העצמאות הצכוסלובקית משנת 
8191 , השמורה עתה בספריית הקונגרס בוואשינגטון ; והעניק למארחיו מתנה 
בדמות העתק מוקטן של פעמון החירות האמריקאי . בוש בישר לפרלמנט כי בברטיסלאווה , 
בירת סלובקיה , תיפתח קונסוליה אמריקאית ובפראג מרכז תרבות אמריקאי . 
כן הבטיח נשיא ארה"ב לתמוך בהצעה שפראג " לבה של אירופה החופשית והמאוחדת " 
תהיה מקום מושבה של מזכירות ועידת הלסינקי . ואולם באמתחתו היו גם הבטחות 
מוחשיות וחומריות יותר בראש וראשונה התחייבות להמליץ לקונגרס להקציב 061 
מיליון דולר לקרן צכוסלובקית לפיתוח עסקים . " נוסף על כך , כדי לסייע 
בבניית הסקטור הפרטי שלכם , ארה"ב תעניק סיוע כלכלי מהיר מתוך 073 מיליון 
הדולר שהוקצבו למרכז ומזרח אירופה בשנה הבאה " , אמר בוש . אתמול גם נכנס 
לתוקפו הסכם מסחרי חדש בין שתי המדינות והוא מעניק מעמד של מדינה מועדפת 
לצכוסלובקיה ובכך מאפשר לה גישה טובה יותר לשוק האמריקאי . גורג בוש הוא 
הנשיא האמריקאי הראשון בהיסטוריה שבא לביקור בצכוסלובקיה וזהו ביקורו הראשון 
של בוש במזרח - אירופה מאז השינויים המהפכניים שהתחוללו בה אשתקד . לביקורו 
נוספה משמעות מיוחדת כיוון שבוש בא לפראג ביום השנה לתחילת גל ההפגנות שהביא 
למיגור השלטון הקומוניסטי . צכוסלובקיה כולה עמדה אתמול בסימן הביקור הזה , 
ואף כי העצרת בכיכר ואצלב החלה רק בשעה 4 אחה"ץ , הרי כבר בשעה 1 היתה 
הכיכר מלאה וגדושה . לאווירת ההתלהבות הפריעו רק אמצעי הביטחון המיוחדים 
שננקטו לפי דרישת אנשי הביטחון האמריקאיים אשר כפי שכתב העיתון הצכי " פראצה " 
חששו מפני " כוחות האופל הערביים " . על דיירי הבתים בכיכר נאסר לפתוח 
את החלונות ולנופף מהם לשני הנשיאים , שנשאו את נאומיהם מתא זכוכית חסינה 
לכדורים . ההומור הפראגאי העניק לתא זה , כבר ביום הקמתו בכיכר , את השם 
" אקוואריום " , אשר " הדג הגדול " בו היה הנשיא בוש . מסיבות ביטחון 
גם הורחק הקהל 05 מטר מה"אקוואריום " . ביקורו של בוש נמשך פחות מ42 שעות 
ובפרק זמן זה הוא ערך מרתון של שיחות בזק כל אחת כ02 דקות עם הנשיא האוול , 
עם ראשי הממשלה הפדראלית וממשלות צכיה וסלובקיה , עם יו"ר האספה הפדראלית , 
אלכסנדר דובצק , ועם הקרדינאל הישיש טומאשק . הוא נשא נאום בפרלמנט וכן 
בעצרת המונית ואף הופיע , יחד עם הנשיא האוול , במסיבת עיתונאים קצרה שנערכה 
באופן חריג ביותר בחצר ארמון הנשיאות . הסיבה לסידור יוצא דופן זה היתה 
שאנשי טלוויזיה אמריקאים הביעו משאלה שהנוף הנפלא של פראג יהיה ברקע שני 
הנשיאים בצילומי המסיבה . הנעימה החוזרת בנאומיו של בוש היתה כי השינויים 
הדמוקרטיים במזרח - אירופה יוצרים הזדמנות להרחיב את תחום החירות ולעלות 
על דרך הגשמתו של חזון האנושות הדמוקרטית , שתהיה מודרכת על ידי עקרונות 
החופש וכיבוד זכויות האדם . ואולם ניכר בבוש כי גם כאשר עסק בנושאים אחרים 
עיקר דאגתו ותשומת לבו היו נתונות לבעיית המפרץ הפרסי . הוא הכריז מספר 
פעמים כי העולם לא יכול להשלים עם מעשי תוקפנות וכי המשבר חייב להסתיים בפינוי 
עיראקי מכוויית ובהחזרת ריבונותה של כוויית . הנשיא האוול העניק תמיכה מלאה 
לעמדה זו ובמסיבת העיתונאים אמר בהשיבו לשאלה כי כל פרוטה שתוצע לבלימת התוקפנות 
תוחזר בסופו של דבר לאנושות כולה ועל כן זו השקעה כדאית . ברוח זו התבטא 
גם אלכסנדר דובצק , אשר בנאום שקול וחכם שנשא בקבלו בפרלמנט את פני בוש , 
לא שכח להזכיר גם את מיכאיל גורבצוב ואת זכויותיו לשינויים שהתחוללו באירופה 
ובעולם . בוש המרוצה גמל לאחר מכן למארחיו בהעלותו על נס את " שני הגיבורים 
הלאומיים של צכוסלובקיה " אלכסנדר דובצק וואצלב האוול . קפידבינטובים הסיכויים , 
שיושג הסכם בשיחות המתנהלות עתה בפראג בין הממשלה הפדראלית ובין הממשלות 
הלאומיות של צכיה וסלובקיה בעניין חלוקת הסמכויות ביניהן . שתי הממשלות 
הלאומיות , ובמיוחד הסלובקית , מעוניינות בהרחבת סמכויותיהן על חשבון הממשלה 
הפדראלית . אולם ראש הממשלה הפדראלית , מריאן צאלפה , טוען בתוקף כי הפדראציה 
עלולה להתרוקן מתוכנה , אם לא תשמור על סמכויותיה בענייני הצבא ושירותי 
הביטחון , מערכת המטבע והמיסוי , בלעדיותה בניהול מדיניות החוץ והקשרים 
הבין - ממלכתיים ועוד . הנשיא האוול פרסם הצהרה , המביעה תמיכה בלתי - 
מסויגת בעמדתו של ראש הממשלה . 
