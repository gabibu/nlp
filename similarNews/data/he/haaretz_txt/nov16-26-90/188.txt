נגד 91 אישר אתמול הסובייט העליון את הצעותיו של הנשיא מיכאיל גורבצוב להעניק 
לו שליטה אפקטיווית על הממשלה , דהיינו להעביר את סמכויות השלטון מן הממשלה 
לנשיא ביחד עם מועצה פדראלית של ראשי 51 הרפובליקות בבריה"ם . ההצעה אושרה 
עקרונית והחלטה מפורשת יותר תוגש לאישורו הסופי של הפרלמנט ב32 בנובמבר . 
" אני מציע לבצע רה - ארגון יסודי ודחוף בממשלה ולהעמידה תחת סמכותו הישירה 
של הנשיא " , אמר גורבצוב בדיון חירום בפרלמנט , שנסוב על המצב הכלכלי המידרדר 
ברחבי בריה"ם . בכוונתו לשים קץ לסמכויותיה של הממשלה בהנהגת ראש הממשלה , 
ניקולאי ריזקוב . גורבצוב הציע לבטל את מועצת הנשיאות ולהקים במקומה את 
מועצת הפדראציה , גוף מייעץ לנשיא המורכב מראשי 51 הרפובליקות בבריה"ם , 
שיהיה הגוף המוציא לפועל כדי לתאם את הצעדים לייצוב המשק ובעיקר לתיאום 
בין השלטון המרכזי לבין שלטונות הרפובליקות . כמו - כן הציע להקים ועדה 
בין - רפובליקנית , שנועדה לתאם את התוכניות הכלכליות של הרפובליקות השונות . 
אלה התלוננו כי הממשלה לא התייעצה בהן בטרם נקטה בצעדים לפעמים נוגדים 
בניסיונה להחזיר את הסדר לכלכלה ולחברה . בעוד שביום ששי נשא גורבצוב נאום 
מעורפל והסתפק בהבטחה שתוך עשרה ימים יחולל שינויים בהרכב הממשלה הסובייטית , 
אתמול הרחיק לכת והצהיר במפורש כי בממשלה החדשה חייבים לשתף " אנשים חדשים 
בעלי חשיבה חדשה " . לדבריו , ראש הממשלה ריזקוב תומך בהצעתו . לפיכך קשה 
לדעת אם גורבצוב מתכוון למלא אחר דרישתה של האופוזיצה לפטר את ריזקוב . 
מעמדו של ריזקוב נחלש השבוע לאחר שהפדראציה הרוסית , רפובליקות אחרות בבריה"ם 
וכן מועצת עיריית מוסקווה התנגדו לצו - ממשלתי בדבר העלאת מחירים של מוצרי 
מותרות . אחד הצירים בסובייט העליון אמר בראיון ברדיו מוסקווה כי ריזקוב 
התנהג בצורה מחפירה כאשר הכריז על עליות מחירים בין % 05 ל%005 , מבלי להתייעץ 
בפרלמנט . מנהיגי הפרלמנט הרוסי בהנהגת ילצין החליטו ביום חמישי כי נציגיהם 
בפרלמנט הסובייטי ילחצו להתפטרותו של ראש הממשלה . בנאום בסובייט העליון 
אמר בוריס ילצין : " סבלנות העם פוקעת לאחר שש שנים של פרסטרויקה . איש 
אינו יודע אימתי תתחולל התפוצצות " . ריזקוב , ששמע על הצעותיו של גורבצוב 
רק 02 דקות לפני נאומו של המנהיג , אמר כי המבנה הסמכותי החדש יבטל את הממשלה 
כגוף עצמאי . " יהיה זה שלטון נשיאותי עם קבינט " , אמר . הוא נמנע מלומר 
אם יהיה חבר בגוף הסמכותי החדש . קפידביניועצו של גורבצוב , גיאורגי שחנאזארוב , 
אמר שלפי השינויים המוצעים , המנהיג הסובייטי והמועצה הפדראלית ירכזו 
את כל סמכויות השלטון במדינה . " אני סבור שהמלה האחרונה תהיה של הנשיא , 
אך על - פי רוב ההחלטה תתקבל על בסיס של הסכמה בינו לבין המועצה הפדראלית " , 
אמר . בנאומו בפני הסובייט העליון הסובייטי גילה הנשיא גורבצוב שצפויים 
בקרוב שינויים בדרגים הגבוהים ביותר של הכוחות המזויינים הסובייטיים . " אינני 
סבור שארגון בעל עצמת - כוח כזאת יכול להימנע מרפורמות " , אמר . גורבצוב 
עומד לצאת היום לביקור קצר באיטליה , ולאחר מכן יעשה יומיים בפאריס וישתתף 
שם בוועידת הפסגה לביטחון אירופה . הפרלמנט הגרוזיני החדש החליט לשנות את 
ההמנון הלאומי , את סמל המדינה וגם את שמה . היא תיקרא מעתה " הרפובליקה 
הגרוזינית " ומשמה נשמטו המלים " סובייטית סוציאליסטית " . בפרלמנט הגרוזיני 
החדש אין לקומוניסטים רוב , זו הפעם הראשונה לאחר 07 שנה . 
