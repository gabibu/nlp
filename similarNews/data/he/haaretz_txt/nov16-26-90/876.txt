במוסד לביטוח לאומי החלו בימים האחרונים להכשיר לשכה עבור סגן השר החדש לענייני 
הביטוח הלאומי , ח"ך שמואל הלפרט . עלות לשכתו החדשה של ח"ך הלפרט מוערכת 
על - ידי בכירים בביטוח הלאומי ב05 אלף ש"ח . לשכת הלפרט מוקמה באולם ההרצאות 
שבקומה החמישית בבניין ההנהלה הראשית של המוסד . עקב כך , יוקטן אולם ההרצאות 
בבניין . גורמים בביטוח הלאומי טענו אתמול כי לא ברור מדוע הלפרט יישב דווקא 
בבניין הראשי של המוסד , מאחר שהוא מוגדר כסגן שר במשרד ראש הממשלה לענייני 
הביטוח הלאומי . עקב כך , עליו למקם את לשכתו במשרד ראש הממשלה , אמרו . 
הם הסבירו כי תקציב המוסד אינו יכול לשאת במימון פעולותיו של סגן השר החדש . 
לדבריהם , מאחר שמדובר בפעילות של אישיות פוליטית , משרד ראש הממשלה צריך 
להקצות משאבים ללשכה ולתקצב את פעילות סגן השר ועוזריו . הגורמים גם הביעו 
חשש מפגיעה בתפקוד התקין של המוסד . הם הדגישו כי לא ברור עתה מה חלוקת 
הסמכויות בין סגן השר החדש למנכ"ל מרדכי ציפורי . 
