התחדשו העבודות לחידוש פעולת הכרמלית בחיפה . העבודות עוכבו כמה חודשים 
עקב בעיות פיננסיות הכרוכות גם בחילופי הממשלה . העובדים החלו לפרק את הקרונות 
הישנים כדי לפנות את המנהרה לעבודות השיפוץ . העירייה נזקקה לאישורים ממשרדי 
הפנים והאוצר לצורך קבלת אשראי והאישורים התמהמהו , בין השאר בגלל חילופי 
הממשלה . בחודש אוגוסט פנה חבר מועצת העירייה מטעם הליכוד , עו"ד אבי גולדהמר , 
במכתב לשר האוצר יצחק מודעי , בבקשה לאישור הפרויקט . גולדהמר טען כי 
כל חברי מועצת העירייה סבורים שהפרויקט נחוץ , וכי סיעת הליכוד תמכה בו . 
תוך יומיים נענה השר לבקשה , דבר שאיפשר את חידוש העבודה . 
