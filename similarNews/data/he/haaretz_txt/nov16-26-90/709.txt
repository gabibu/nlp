הוועד הארצי של עובדי שקם פנה בימים אלה להסתדרות הפקידים בדרישה שתאשר הכרזה 
על סכסוך עבודה ברשת השיווק , המעסיקה 000 , 4 עובדים . יו"ר הוועד , אליעזר 
זיסו , שיגר מכתב למזכיר הסתדרות הפקידים , משה בית דגן , עם העתק ליו"ר 
האגף לאיגוד מקצועי בהסתדרות , חיים הברפלד , שבו הוא מציין כי הדרישה 
להכרזת סכסוך ולנקיטת צעדים ארגוניים בתום תקופת צינון של שבועיים מוגשת 
נוכח הידיעות לפיהן רשת שקם לא תימנה עם החברות הממשלתיות שיכללו בהסכם המסגרת 
על השכר במגזר הציבורי . זיסו מציין בפנייתו , שבשנת 98 חילקה הנהלת שקם 
בונוס לעובדים . " הודענו להנהלה שנהיה מוכנים להימנע מלנהל מו"ם על הסכם 
שכר לשנים 0919 כל עוד לא פורסם המאזן של הרשת , וזאת בתנאי שתישמר זכותנו 
לניהול מו"ם על תוספות שכר , כמתחייב מהמסגרת , לאחר פרסום המאזן , ואולם 
תביעותינו נדחו " , כותב זיסו . קבוצה של חברי מועצת העובדים ברשת שקם , 
מתחה אתמול ביקורת על כך שההנהלה הודיעה שהעובדים לא יהנו מהסכם המסגרת , 
המבטיח תוספת שכר של % 9 לשנתיים , עוד בטרם תמה שנת המאזן . לדברי הקבוצה , 
נועד הדבר " לכבול את ידינו מאפשרות כלשהי להגיע למשא ומתן עם ההנהלה לאחר 
פרסום המאזן . אנו מעריכים שבסוף השנה יתברר שהמאזן הוא חיובי ואז המפסידים 
היחידים יהיו העובדים " . ראש אגף כוח האדם בהנהלת שקם , אברהם שיבר , דחה 
את תביעת הוועד שהרשת תיכלל בין החברות שלגביהן יוחל הסכם המסגרת . לדבריו , 
לנוכח המיתון במכירות הניכר ברבות מהמחלקות , הרשת אינה יכולה להרשות לעצמה 
העלאות שכר כפי שקובע ההסכם וזאת חרף העובדה שהרשת שומרת על רווחיות . 
