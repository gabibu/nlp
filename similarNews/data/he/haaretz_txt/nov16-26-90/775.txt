לאחרונה יצאה לאור החוברת " חדשות ארכיאולוגיות " , מספר 59 , מטעם הרשות 
הממלכתית לעתיקות , הסוקרת את התגליות הארכיאולוגיות בשנת תש"ן . מאז נכנס 
לתפקיד מנהל אגף העתיקות האלוף במיל אמיר דרורי , ארכיאולוג בהכשרתו האוניברסיטאית , 
הסב האגף את שמו לרשות הממלכתית לעתיקות . תחומים רבים במערכת הניהול והביצוע 
של אגף העתיקות , שהיו רדומים בעבר , ופעמים אף בנסיגה , זכו לטלטלה ולטיפול 
מחודש . הטלטלה לא פסחה גם על החוברת " חדשות ארכיאולוגיות " היוצאת לאור 
אחת לשנה . בראש המערכת עומדת כיום איילה זוסמן , מנהלת מחלקת הפרסומים 
של הרשות , ולחוברת נוספו צילומים ושרטוטים רבים , מאירי עיניים המבהירים 
את הנאמר והנדון במאמרים ובמחקרים . אולם יש עדיין מקום לשיפור : רצוי 
להגיע למצב שכל תגלית ארכיאולוגית , ללא יוצא מן הכלל , תלווה בתצלומים 
ובאיורים , וכן חשוב שלכל רשימה ומידע יצורפו פרטים ביבליוגרפיים , מראי 
מקום והפניות רלוונטיות . 57 חפירות ופעילויות ארכיאולוגיות נסקרו בחוברת 
האחרונה ( צ"ה ) . בין אלו חפירות ארכיאולוגיות גדולות וחשובות , חפירות 
יזומות , שממצאיהן החשובים זכו לסקירה בחוברת , הן בעמודי החדשות והן בסקירות 
הארכיאולוגיות הרחבות יותר . אולם עיקר המידע מתייחס לחפירות הצלה , שבהן 
עוסקת רשות העתיקות מכוח חוק המדינה . עיקר מלאכה זו הוא בחפירה , לימוד 
ופרסום של עתיקות הנחשפות באקראי , ובמיוחד תוך כדי עבודות פיתוח . גלויין 
של עתיקות בדרך זו מחייב הפסקת המלאכה , עריכתה של חפירה מסודרת , איסוף 
העתיקות והבאתן לחיק אוצרות המדינה , וכמובן פרסום מדעי ומסודר של התגלית 
ב"חדשות ארכיאולוגיות " . עיון בחבורת מלמד שמבין 57 החפירות עשר עוסקות בחשיפת 
קברים עתיקים . על פניו נראה הדבר תמוה , שכן ידועה העוינות שהיתה מנת 
חלקם של הארכיאולוגים מצד אנשי אתרא - קדישא . כניסתו של אמיר דרורי לתפקיד 
הביאה לקיום דו - שיח מתבקש בין רשות העתיקות לבין אנשי אתרא - קדישא , 
ומציאת דרך ביניים לטיפול נכון ויעיל לשני הצדדים . ברור שטיפול רשות העתיקות 
בקברים העתיקים , הנחשפים תוך עבודות פיתוח מזדמנות , הביא רק ברכה לאינטרסים 
של אנשי אתרא - קדישא החרדים לכבוד המת . בחפירה מסודרת של הקברים , תוך 
רישום הפרטים , ליקוט העצמות ומסירתן לגופים הממונים על קבורה ראויה יש 
תרומה ברורה לאנשי אתרא - קדישא . בחוברת מובאים פרטים על תגליות קטנות 
ברחבי הארץ , אך מהן בעלות חשיבות רבה . בין אלו נציין את מלאכתו של ד"ר 
רפי פרנקל בחפירה בראשותו , ומטעם אוניברסיטת חיפה , במצפה ימים שגובהו 
537 ם מעל פני הים , על מדרונותיו הדרומים של הר - מירון . רפי פרנקל , 
חבר קיבוץ בית - העמק ומרצה באוניברסיטה , סוקר מובהק של חבלי ארץ בצפון , 
מלווה לעיתים את סקריו בחפירה קטנה ותגליותיה עמה . הפעם נערכה , כאמור , 
החפירה באתר מצפה - ימים . באתר נחשף מבנה גדול מידות שעיקרו חצר גדולה 
מוקפת בחומת - גדר , שבצידה המערבי בית מגורים ממוצע מידות . סמוך לו ומדרום 
נמצאו שני חדרים שאחד מהם מצטיין במימדיו , כ641 ם , כששורת עמודים חוצה 
אותו לאורכו . הממצאים בחדר זה מלמדים שהמבנה היה בשימוש במאה השנייה לפנהס , 
דהיינו בתקופה ההליניסטית . התגלית החשובה בחפירה זו היא פסלוני ברונזה 
קטנים ( פחות מ01 ס"ם כל אחד ) , המוכיחים על יכולת טכנולוגית מעולה . 
הפסלים עוצבו כדמויות חיות : כבש רובץ , שור העומד במלוא הדרו ותבנית 
לביאה מזנקת . הממצא ומימדי החדר הביאו את החופר למסקנה , שלפנינו מקדש , 
ולפיכך פירש מתקן מסוים בתוך החדר הארוך כמזבח . לכך הוא מצרף כלי ברונזה 
שנחשף במקום בסקר שטרם חפירה , ועליו כתובת המלמדת שהכלי הוקדש לעשתורת 
הפיניקית . הצעת החופר ראויה להישמע , הגם שכלל המבנה , לרבות הממצא , 
יכולים להעיד שלפנינו בית רב - מידות , שרק חדר אחד בו הוקדש לפולחן , 
ששימש את המשפחה או חמולה גדולה שישבה באזור . מצב זה דומה למתואר במקרא , 
אמנם כמה מאות שנים קודם לכן , בפרשת נדידת בני שבט דן צפונה . במעברם 
בהר - אפרים הם פוגשים במוקד פולחני משפחתי המתקיים בבית פרטי עבור ציבור 
רחב . והפרשה נדונה בספר שופטים . חפירה חשובה אחרת , צנועה במידותיה , 
ואף היא מתחומי חפירות ההצלה , נערכה מטרם רשות העתיקות ובניהולו של מוטי 
אביעם בחורבת אל - ווזייה ליד פר מכר הסמוך לעכו . במקום נחשפו שרידיה של 
כנסייה רבת מידות , מן הגדולות שנחשפו עד כה בצפון הארץ וזמנה מן המאה השישית 
לספירה . ברצפת הפסיפס של הכנסייה דגמים של צמחים ומדליונים של בעלי חיים . 
חשיבות רבה נודעת לתוכנית הכנסייה : מדובר בסיליקה תלת - סטווית , שבקצה 
אולם התווך שלה אפסיס הבולט החוצה , ואילו האפסידת הצדדיות מצויות בתוך 
חלל הכנסייה . תוכנית כזו הינה נדירה למדי , והיא מזכירה את תוכנית כנסיית 
הניאה שנחשפה ברובע היהודי בירושלים , ושוחזרה בזמנו על ידי מאיר בן - דב 
בתבנית כנסיית אל - ווזיה . כזכור , היו שערערו על השחזור בטענה שהתוכנית 
הזו אינה קיימת בתקופה הביזאנטית . עתה מלמדת התוכנית של הכנסייה ששוחזרה 
לאחרונה , שתכנון מעין זה ייתכן בארץ של אותם ימים . 
