סאן פרנציסקו ( מיוחד ל"הארץ " ) " הממשל נראה כאילו איבד את הצפון בכל 
הנוגע ליחסים עם ישראל " , טען אתמול תומאס דיין , מנכ"ל איפא"ק , השדולה 
הפרו ישראלית בארה"ב , בנאום שנשא בפני משתתפי העצרת הכללית של הפדרציות 
היהודיות המתקיימת עתה בסאן פרנציסקו . דיין קבע , כי הנסיון האמריקאי לתפוס 
מרחק " מישראל מוטעה , גם משום שאינו מספק את הערבים ומחולל לחצים נוספים 
לניתוק גובר של היחסים , וגם משום שהוא יוצר תפיסה מוטעית של האינטרסים 
הערבים . " מדוע חייבת ארה"ב לגמול לסעודיה על מנת שזו תרשה לה להקריב 
את חייהם של אמריקאים למען הגנתה ? " שאל דיין . " אסור לארה"ב לרצות 
את ערב הסעודית תוך הקרבת ישראל . סעודיה היא זו החייבת לרצות את ארה"ב " . 
הוא טען , שכמה מפריטי עסקת הנשק המתוכננת בין ארה"ב לערב הסעודית בשווי 
חסר תקדים של 51 מליארד דולר הם בעלי פוטנציאל התקפי מובהק , רב מזה שהיה 
כלול בעסקות אחרות וניבא עימות עם הממשל אם אכן תוגש לאישור הקונגרס במתכונתה 
הנוכחית . הוא האיץ באלפי המאזינים שגדשו את אולמו המרכזי של מלון ההילטון 
בעיר , ליטול חלק במאמץ למנוע הסלמה נוספת של מירוץ החימוש במזרח התיכון . 
הסלמה זו , לדבריו , אינה משרתת את האינטרסים של ארה"ב באזור וישראל אינה 
יכולה לעמוד בה . " נגד מי יכוון הנשק הסעודי בעוד חמש שנים , כש42 מטוסי 
אף . 51 אס . יועברו לידיה ? " שאל דיין לאחר שתאר את תקדימי איראן , 
עיראק וכווית . " הממשל מאמין שהוא יכוון נגד איראן ועיראק . אבל נסיך 
הכתר הסעודי עבדוללה אמר שהכוחות הסעודים יופנו נגד ישראל . קיימת אפילו 
אפשרות שיעשו בנשק הסעודי שימוש נגד האינטרסים של ארה"ב . אין זה הזמן ללחוץ 
על דוושת הדלק של מירוץ החימוש אלא על הבלמים . : בקרב ארגונים יהודיים 
בארה"ב שוררת תרעומת על מנכ"ל אייפא"ק תומאס דיין , שייחס לנשיא בוש איום 
כי אם ישראל תכשיל עסקת הנשק עם סעודיה , היא עלולה להצטייר כאחראית למותם 
של חיילים אמריקאים . אחד ממשתפי הפגישה עם בוש בשבוע שעבר בבית הלבן אמר 
אמש ל"הארץ " כי בוש לא אמר את הדברים שצוטטו בפי דיין שהשתתף אף הוא בפגישה 
אלא דיבר על כך שהדבר החשוב ביותר הוא גורלם של החיילים האמריקאים בסעודיה . 
הממשל מייחס חשיבות רבה לעסקה הסעודית , שכן חיזוקה הצבאי של מדינה זו , 
עשוי לסייע רבות לחיילים האמריקאים בעת מלחמה נגד עיראק . בוש הביע הערכה 
לקהילה היהודית שלא יצאה חוצץ נגד העסקה והציע למנהיגים היהודים להימנע מעימות 
בנושא זה ולנסות לפני כן את דרך ההידברות עם הממשל . - אותו פעיל יהודי 
אמר כי הבית הלבן זועם על דבריו של דיין , שמלכתחילה היססו יועצי הנשיא 
אם להזמינו לפגישה , שכן הוא מרבה באחרונה לתקוף את הממשל . לדברי הפעיל 
היהודי שם הינחו את דיין אינטרסים צרים של ארגונו . 
