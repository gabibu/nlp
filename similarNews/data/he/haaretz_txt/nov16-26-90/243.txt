וארשה ( ע"ר ) . מהגר פולני שהתעשר מעסקיו בקנדה ובפרו הופיע כמועמד פתע 
( " סוס שחור " בעגה הפוליטית המקומית ) בשלבים האחרונים של מסע הבחריות 
לנשיאות פולין הוא מאיים על סיכויי המועמדים המובילים לך ואלנסה ותדאוש 
מאזובייצקי . סקרי דעת הקהל הראו כי בוחרים רבים פונים אל המיליונר הפולני 
בן ה24 , סטאניסלאב טימינסקי , ככל הנראה מפני שקצה נפשם בהתכתשויות הבלתי - 
פוסקות בין מנהיג סולידריות , לך ואלנסה , לבין ראש הממשלה מאזובייצקי , 
יועצו לשעבר . 72 מיליון בעלי זכות הבחירה יצביעו בבחירות לנשיאות ביום 
ראשון הקרוב , לאחר מסע בחירות של חודש ימים לבחירתו של נשיא שיתפוס את 
מקומו של הנשיא הנוכחי , הקומוניסט לשעבר , גנראל ווייצך יארוזלסקי . סקר 
דעת קהל הראה כי טימינסקי צבר תמיכה של % 71 אחוז , רק % 2 פחות ממאזובייצקי , 
הצועד במקום השני . המועמד המהגר הכפיל את התמיכה לה זכה רק בשבוע הקודם . 
טימינסקי , שכלל לא היה ידוע בציבור כאשר החלה מערכת הבחירות , נחשב עתה 
למועמד רציני ובעל סיכוי סביר לנצח תוך מתן " נוק אוט " לשני המועמדים 
הראשונים . על כל פנים , סבורים פרשנים מדיניים בווארשה , הוא עלול להקדים 
את מאזובייצקי ובעקבות זאת יהיה זה טימינסקי אשר יתמודד עם לך ואלנסה בסיבוב 
השני . בינתיים מקדים ואלנסה את שני יריביו והוא צועד בראש עם תמיכה של % 53 , 
לפי הסקר . טימינסקי שצבר הון בעסקים שונים החל ממכירת גבינה עד לעסקי 
מחשבים והחדרת טלוויזיה בכבלים לפרו דחק את כל יתר המועמדים המתמודדים בבחירות 
אלה מלבד ואלנסה ומאזובייצקי . 
