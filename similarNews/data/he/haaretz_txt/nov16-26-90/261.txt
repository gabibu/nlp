ברצלונה ( ע"ר ) . מכירת טבק ומוצריו בכל האתרים של משחקי האולימפיאדה 
ב2991 נאסרה לחלוטין , על - פי הסכם שהושג בסוף השבוע שעבר . ההסכם כולל 
גם איסור עישון באתרי תחרויות , בכלי רכב רשמיים של האולימפיאדה ובכל מקום 
אחר להוציא אתרי עישון מיוחדים בכפר האולימפי . קבוצת העבודה שהחליטה על 
כך היתה מורכבת מנציגים של ארגון הבריאות העולמי , הוועד האולימפי , ממשלת 
ספרד והמועצות האזוריות בהן יתקיימו המשחקים . בהודעה נאמר כי המטרה היא 
להגן על הספורטאים מעשן הטבק , ולהעניק לאולימפיאדה תדמית בריאותית . " טבק 
אינו עולה בקנה אחד עם הספורט האולימפי , מאחר שהוא מקשה על תפקודם של כלי 
הנשימה ומחזור הדם , ומשבש את הפעילות הספורטיווית " , נאמר בהודעה . 
