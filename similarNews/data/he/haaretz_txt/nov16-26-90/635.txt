את רעיון הציוויליזציה האוניוורסלית ניסחתי לפני 11 שנים , כאשר סיירתי 
במשך חודשים רבים בכמה מדינות מוסלמיות לא ערביות , ביניהן איראן , אינדונזיה 
ופקיסטן , כדי לנסות להבין מה גרם לזעמן . באותה תקופה רק החל הזעם המוסלמי 
הזה לבצבץ . חשבתי שאשהה בקרב אנשים שיהיו דומים לאנשי הקהילה שלי , הקהילה 
ההודית בטרינידד , שרבים מהם היו מוסלמים . להם ולנו היתה היסטוריה אימפריאלית 
או קולוניאלית דומה במאה ה91 . אבל לא כך התגלגלו הדברים . קפמאליד4על אף 
ההיסטוריה המשותפת , חיי התנהלו בדרך שונה . גדלתי בתנאים הלא מבטיחים 
של טרינידד הקולוניאלית . עברתי שלבים רבים של ידיעה וידיעה עצמית . קיבלתי 
לידי כלי מחקר ולימוד . בראשי התרוצצו לפעמים ארבעה או חמישה או ששה רעיונות 
תרבותיים . עכשיו , כאשר שהיתי בין מוסלמים לא ערבים מצאתי עצמי בקרב עם 
קולוניאלי , שאמונתו נטלה ממנו כל אותו הידע התרבותי וההיסטורי שלתוכו בגרתי 
אני עצמי בקצה השני של העולם . לפני שיצאתי לדרך , כאשר השאה עדיין היה 
בשלטון , הופיע בארצות הברית רומן קטן בשם זר " מאת נהיד רכלין , צעירה 
איראנית שבדרכה השקטה והלא - פוליטית חזתה את ההיסטריה שעתידה היתה להתחולל 
בתוך זמן - מה . הדמות המרכזית בספר היא איראנית צעירה העוסקת בעבודת מחקר 
ביולוגית בבוסטון . היא נשואה לאמריקאי , ונראה כי הסתגלה היטב לסביבתה 
החדשה . אבל כאשר היא חוזרת לחופשה בטהרן היא מתחילה לחוש עצמה אבודה . 
כשהיא מהרהרת בחייה בארצות הברית היא נוכחת שזו היתה תקופה של ריקנות . 
מתברר שהיא לא היתה מוכנה לצאת מהעולם האיראני הסגור בתוך עצמו , היכן 
שהאמונה לא הותירה אף פינה ריקה בתודעה , ברצון או בנפש אל העולם האחר 
שבו צריך להיות אינדיווידואלי ואחראי , עולם שבו כל אדם פיתח את יעודו והיה 
מונע בכוחן של שאפתנות והישגיות מתוך אמונה ביכולת להמשיך ולהשתפר כל הזמן . 
במצוקתה היא נופלת למשכב . הרופא בבית חולים מבין את אומללותה . " מה 
שיש לך " , הוא אומר בדרכו המלנכולית המפתה , " זו מחלה מערבית " . והצעירה 
מגיעה למסקנה : היא תוותר על חיי האינטלקט והעבודה חסרת המשמעות שכפתה עליה 
בוסטון , תישאר באיראן ותעטה על פניה רעלה . בוויתור הזה יש משום סיפוק 
אדיר , אך הוא לוקה בחסר מבחינה אינטלקטואלית : הוא יוצא מתוך הנחה שבחוץ , 
בעולם רדוף הלחצים , יוסיפו להיות אנשים שייצרו תרופות וציוד רפואי , 
כדי שבית החולים של הרופא האיראני ימשיך לפעול . במסעי בעולם האיסלמי ב9791 
מצאתי שוב ושוב סתירה בלתי מודעת בגישותיהם של האנשים . בעיקר אני זוכר 
עורך עיתון בטהרן . אז , במהפכה , זו היתה שעתו הטובה . המערכת שקקה 
חיים , והוא היה עטור תהילה . כאשר חזרתי לטהרן שבעה חודשים לאחר מכן היה 
החדר המרכזי במערכת ריק . מלבד שניים נעלמו כל חברי המערכת . בעקבות תפישת 
השגרירות האמריקאית התהווה משבר כלכלי . הרבה מפעלים זרים נסגרו , יבש 
מעיין הפרסומות . כל גיליון של העיתון הפסיד כסף . אפשר היה לומר שהעורך 
היה לבן ערובה , כמעט כמו הדיפלומטים . היו לו שני בנים בגיל אוניברסיטה . 
אחד מהם למד בארצות הברית , השני ביקש אשרה אבל משבר בני הערובה היה בעיצומו . 
ארצות הברית יכולה להיות כה חשובה לבניו של אחד מדוברי המהפכה האיסלמית ? 
אלה היו חדשות עבורי . אמרתי לעורך שאני מופתע . בתשובה אמר כי " זה 
עתידו " של הבן המצפה לאשרה . העורך היה חצוי כמעט כמו כל אחד אחר . המהפכה 
אמנם הנחילה לו סיפוק רגשי , אך לא עד כדי ויתור על המחשבה לעתיד . אחד 
הסיפורים המוקדמים של גוזף קונרד על איי הודו המזרחית בשנות ה09 של המאה 
הקודמת עסק בראגה , אדם רצחני , מוסלמי , שאיבד את יועצו המכשף . בצר 
לו שחה לילה אחד אל אחת מאוניות הסוחר האנגליות שעגנו בנמל , וביקש מהמלחים 
המייצגים את המעצמה האדירה מהקצה השני של העולם קמע של כישוף . אחד מהם 
נתן לראגה מטבע של ששה פני . הראגה בא על סיפוקו . קונרד אינו מתייחס לסיפור 
כאל בדיחה . הוא העמיס עליו השלכות פילוסופיות לשני הצדדים , ואני חש כעת 
כי הוא ראה נכונה . במאה השנים שחלפו מאז אותו סיפור גדל עושרו של העולם , 
הכוח גבר , החינוך וההשכלה התפשטו . התחושה הטורדת , " הזעקה הפילוסופית " 
של אנשים בשוליים ( אם להשתמש במלותיו של קונרד ) , התחזקה . הפילוג 
בנשמתו של העורך המהפכן והוויתור של הביולוגית הדמיונית כוללים שניהם אות 
הוקרה שאין מכירים בו , אך משום כך הוא רק עמוק יותר לציוויליזציה האוניוורסלית . 
קמעות פשוטים בלבד אי - אפשר להשיג ממנה . אך לעומת זאת היא מביאה עמה 
דברים אחרים וקשים : שאיפה , מאמצים , אינדיווידואליות . זמן רב נדרש 
ליצירתה של הציוויליזציה האוניוורסלית . היא לא תמיד היתה אוניוורסלית , 
היא לא תמיד היתה מושכת כפי שהיא כיום . התפשטותה של אירופה הטביעה בה 
למשך כ003 שנה כתם גזעי שעודו מכאיב . בטרינידד התבגרתי בימיה האחרונים 
של גזענות מסוג זו . דבר זה אולי איפשר לי להעריך במידה רבה יותר את השינויים 
האדירים שהתחוללו מאז המלחמה , את הניסיון היוצא מגדר הרגיל ללכת לקראת 
שאר העולם ולהגיע אתו להסדר , ואת כל זרמי - החשיבה בעולם הזה . כיוון שדרכי 
בתוך ציוויליזציה זו היתה מטרינידד לאנגליה , מהשוליים למרכז , יכולתי 
אולי להיות בטוח יותר , לחוש בכמה מעקרונותיו המנחים באורח חדש ורענן יותר 
מאשר אנשים שדברים אלו הם עבורם עניין של יום - יום . מדעות אחת כזו אני 
מניח שחשתי בה במשך מרבית חיי היתה לגבי היופי הטמון ברעיון החתירה לאושר . 
בעיני כה רבים מחוץ לציוויליזציה או בשוליה הרעיון בדבר החתירה לאושר הוא 
העומד בלב כוח המשיכה שלה . אני סבור שנהדר להרהר באיזו מידה , כעבור 002 
שנה ולאחר ההיסטוריה האיומה של חלקה הראשון של מאה זו , הגיע הרעיון הזה 
לכלל הבשלה . זה רעיון גמיש . הוא מתאים לכל בני האדם . משתמע ממנו סוג 
מסוים של חברה . סוג מסוים של רוח שהתעוררה . איני יכול לתאר לעצמי שאבותיו 
ההינדים של אבי היו מסוגלים להבין את הרעיון . כל כך הרבה כלול בו : רעיון 
הפרט , האחריות , הבחירה , חיי האינטלקט , היעוד , ההשתכללות וההשגה . 
זה רעיון אנושי ענקי . אי - אפשר לצמצם אותו לשיטה מוגדרת קבועה . הוא 
אינו יכול להוליד פנאטיות . אבל ידוע שהוא קיים , ולכן שיטות אחרות נוקשות 
יותר מתעופפות לבסוף לכל רוח . 
