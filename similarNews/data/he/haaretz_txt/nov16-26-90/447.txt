מהצל של עצמו . הוא כל כך מפחד , שהתסריט מתפרק , הדמויות אינן יודעות 
מה הן עושות בו , ובמקום סרט יש אוויר ריק על המסך . בלבול קולנועי שכזה 
לא ראינו מזמן . משהו כנראה השתבש קשות בזמן צילומי הסרט , והתוצאה היא 
סצינות שאינן מתחברות , דמויות נכנסות ויוצאות מהסרט ללא פשר , או היגיון , 
והעניין כולו ולא ברור אם זהו עוד סרט הרפתקאות קומי , שמהלל את הגברים 
בעלי התושייה ואומץ הלב של אמריקה , או יותר מזה . והרי לא מדובר בסתם 
פרויקט שולי , אלא בסרט שמאחד בין אחד מגדולי כוכביה של הוליווד היום , 
מל גיבסון , ואחד מצעיריה העולים , רוברט דאוני גוניור . כנראה שבתחילת 
הדרך היה זה ניסיון ליצור מן קומדיה נוסח " ם - א - ש " . אלא שבמקום צוות 
רפואי בקוריאה טייסים העובדים בלאוס , בזמן מלחמת וייטנאם , בשירות ממשלת 
ארה"ב . אלא שברור שלא ניתן היום ליצור סרט על מלחמה זו בלי מידה מרובה 
של אירוניה או חשבון נפש נוקב , אולם , ליוצרי סרט זה לא היה כנראה הכשרון 
או אומץ הלב ללכת בדרך זו . במקום ליצור סרט הרפתקאות בעל גוון סאטירי , 
שמשלב בין חומריו השונים והסותרים , ומתמרן בין הומור קשוח למציאות מזוויעה , 
הם מעדיפים להתעלם מכל אלה , ולמלא את חלליו הרבים של הסיפור באוסף של 
אירועים מייגעים . יש בסרט כמה רעיונות שאפשר היה לפתח ; למשל העובדה שממשלת 
ארצות הברית מתעלמת מקיומם של כוחותיה בלאוס , ולכן הטייסים שבסרט פשוט 
" לא קיימים " , העובדה שטייסי הסרט , העובדים למען חברה הנקראת " אייר 
אמריקה " , פועלים בעצם בשירות הסי - איי - איי , או האינטריגה המרכזית 
בסרט , שבה מגלים הטייסים שמה שהם נושאים במטוסיהם הוא בעצם משלוחים גדולים 
של אופיום , לרווחתם הכלכלית של מפקדיהם , ושסמים אלה מגיעים בסופו של 
דבר לידיהם של החיילים הנלחמים בוייטנאם . ההימנעות מטיפול סאטירי בנושאים 
אלה יוצר מציאות סתמית וחסרת משמעות , ובה אין לדמויות סיכוי להחזיק מעמד . 
גיבסון הוא טייס ותיק וציני , שמתכוון לפרוש , ולשם כך דואג לאסוף לעצמו 
קרן פנסיה פרטית , בדמות מיצבור נשק גדול שיוצע למכירה למרבה במחיר . בשלב 
מסוים , די מאוחר בסרט , מסתבר לנו גם שהוא נשוי לאשה תאילנדית , אבל 
הסרט מתעלם לחלוטין מהשלכות פרט זה על הגיבור . גם עם הציניות של גיבורו 
מתקשה הסרט להסתדר , במיוחד שהוא מגולם על ידי כוכב כמו גיבסון , והטרנספורמציה 
שלו לגיבור אמריקאי הומאני , שמקריב את רווחתו למען הכלל , בסוף הסרט , 
היא מאולצת ולא משכנעת . דאוני , המגלם את הדמות הראשית , הוא צעיר נוסח 
שנות הששים מקליפורניה , שמגיע ללאוס בחיפוש אחר הרפתקאות ורווח כלכלי . 
סביב דמותו נבנות סיטואציות קומיות מוכרות . ישנה גם אשה , המטפלת בפליטים 
כמובן , ננסי טרוויס . קשה לדעת מה היא עושה בסרט , מלבד הפגנת נוכחות 
נשית . החיבור בין סצינות קומיות סתמיות , התעלמות מהשלכותיו של הסרט פליטים 
וסצינות מלחמה במיוחד כשאנו יודעים מה עשתה אמריקה בווייטנאם , מעניק לו 
אופי נצלני ודוחה למדי ; מעט הסאטירה מעוררת את התחושה שהיא משמשת אליבי 
לריאקציונריות . לכן , לא רק שהסרט אינו מוצלח , הוא גם דוחה , ולזה 
קשה יותר לסלוח . אחראי למחדל : הבמאי ריגר ספיטיסווד , שבראשית הקריירה 
שלו ביים סרט מעניין בשם " שכר האמת " . 
