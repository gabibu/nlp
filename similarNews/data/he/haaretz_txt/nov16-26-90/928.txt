לאחר שיסיים שר האוצר , יצחק מודעי , את המאבק על תקציב המדינה במליאת 
הממשלה , הוא יתייצב בפני משוכה נוספת : מליאת הכנסת ועדת הכספים . הלילה 
יציג מודעי בפני הכנסת את התוכנית שאישרה הממשלה ב31 בספטמבר 09 . תוכנית 
כלכלית זו הוצגה אמנם על - ידי מודעי בקול תרועה רמה , אך גוועה עד מהרה 
בקול ענות חלושה . אמנם צוות שרים מיוחד ( בהשתתפות השרים מודעי , נסים , 
מגן ומרידור ) דן בשינויי חקיקה המתבקשים עקב הפעלת התוכנית , אך גם צוות 
זה לא סיים את עבודתו . בגין מחלוקות בין מודעי ונסים , נדחתה הפעלתן של 
הצעות מודעי בתחום החשיפה , שנכללו בתוכנית הכלכלית . במשך חודשיים וחצי 
כמעט ולא שמעו על קיומה או על הפעלתה של התוכנית הכלכלית . לפיכך , כשהודיע 
בשבוע שעבר משרד האוצר על שיגור התוכנית לכנסת , שאלו בבית המחוקקים : 
באיזו תוכנית כלכלית מדובר ? מודעי יצטרך לגייס כוחות וקולות רבים כדי להעביר 
את תוכניתו בכנסת , שכן לא רק באופוזיציה קמו לה מתנגדים , אלא גם בקואליציה . 
למשל : ח"כים רבים בוועדת הכספים מתנגדים להצעה הכלולה בתוכנית להטיל מע"ם 
על ירקות ופירות . אפילו חבר סיעתו של מודעי ח"ך פסח גרופר הודיע כי לא 
ייתן יד לצעד שכזה . גם בקרב ח"כי סיעות הקואליציה בוועדת הכספים מהליכוד , 
התחיה והמפד"ל יש מתנגדים להצעה . זאת ועוד , הלובי החברתי בכנסת יתכנס 
היום לדון בצעדים נגד יישום הצעדים בתחומי העבודה והרווחה , כמו שינויים 
בחוק שכר מינימום ( שלהם מתנגדים ח"כים רבים בוועדת העבודה ובוועדת הכספים ) 
, ושינויים בחוקי האבטלה . ראשי הלובי טוענים כי התנגדותם לצעדי מודעי 
נתמכת על - ידי 83 ח"כים . גם ההצעות לפגוע בקרנות הפנסיה ובתנאי החיסכון , 
או להטיל מע"ם בשיעור של % 8 על תיירות נכנסת אינן אהודות בכנסת . כך עתיד 
מודעי למצוא עצמו בלא רוב בכנסת , ובמצב שכזה עשויה התוכנית להגיע בסופו 
של דבר לקריאה שנייה ושלישית כשהיא " מרוטת נוצות " . הח"כים עלולים להוציא 
סעיף אחד או שניים , ולשנות סעיף אחר , וייתכן כי ייווצר מרחק רב בין התוכנית 
המקורית שאושרה על - ידי הממשלה , לבין זו שתתקבל בסיום שלבי החקיקה בכנסת . 
בלי להיכנס לדיון בפרטי התוכנית , דבר אחד ברור . אם יסכים מודעי למגמות 
הח"כים להכנסת שינויים בתוכנית זו , יגבר תיאבונם לנהוג כך גם בהצעת התקציב 
לשנת 19 , שתוגש לכנסת בראשית דצמבר 09 . 
