איסטנבול ( מיוחד ל"ספורט הארץ " ) . להמשיך להוביל את הטבלה זו המטרה 
המוצהרת של נבחרת הנוער של ישראל ( נוער ב עד גיל 71 ) , שתתמודד היום 
באיסטנבול עם הנבחרת המקבילה של טורקיה . המשחק שיחל ב - 21 בצהריים יהיה 
הראשון של הטורקים בבית זה , הכולל גם את יוון ושוייץ . במחנה הישראלי שוררת 
אופטימיות רבה בעיקר בזכות הניצחון 20 על שוייץ בחודש שעבר בהרצליה . ההישג 
הנאה מסביר , מדוע החליט המאמן אמנון רז לא לבצע אפילו שינוי אחד בהרכב 
הפותח : הנבחרת הישראלית סיימה אתמול יומיים של אימונים מוצלחים בעיר הטורקית 
הגדולה , שאוכלוסייתה מונה כמעט 01 מיליון . מזג האויר כאן מצויין ואביבי , 
וראשי המשלחת שהגיעה לאיסטנבול ביום שישי מרוצים מהתנאים . העובדה היחידה , 
המטרידה במעט את המאמנים אמנון רז ושלומי אדרעי , היא שאינם יודעים מאומה 
על הטורקים . ממידע שנמסר בשהותנו כאן התברר , כי המארחים קיימו מספר רב 
של משחקים בתקופה האחרונה . באליפות הבלקן ניצחו את רומניה , נפרדו בתיקו 
מיוון והפסידו ליוגוסלוויה . באחרונה קיימו הטורקים שלושה משחקי מיבחן עם 
ברית המועצות ; באחד ניצחו , באחד הפסידו ואחד סיימו בתיקו . לטורקים 
יש מידע חיוני על ישראל , לאחר שאחד ממאמניהם צפה בהרצליה בניצחון על שוייץ . 
המאמן רז ינקוט היום לפחות בפתיחה בטקטיקה זהירה , כדי לאפשר לחניכיו ללמוד 
את היריב הטורקי . בכל מקרה , הן המאמנים הן השחקנים סבורים , כי אפשר 
לחזור לישראל לפחות עם נקודה , ומוראל השחקנים גבוה . המארגנים לא מצפים 
לצופים רבים , לכל היותר 0002 עד 0003 , והמשחק אינו מעורר עניין מיוחד . 
שלישיית השופטים תהיה ממלטה . הנבחרת תחזור לישראל מחרתיים . 
