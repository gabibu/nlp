אמנם עונת הנסיעות לחו"ל חלפה , אך רוב הישראלים הנוסעים לחו"ל מתכננים 
את הנסיעה הבאה עוד בטרם דרכה כף רגלם החוזרת בלוד , והמידע בנושאים אלה 
תמיד רלוונטי . ביבשה : ישראלים רבים שוכרים מכונית בחו"ל . אף כי לא 
בדקתי את העניין באופן שיטתי , אני מתרשם כי באדגט היא החברה הפופולרית 
ביותר בין מטיילים שמתחילים את הטיול בגרמניה . כאשר נחתנו באמצע ספטמבר 
במינכן בשעת בוקר מוקדמת , היה צורך בשני אוטובוסים כדי להוביל את כל הישראלים 
שהזמינו רכב בחברה זו אל משרדיה בעיר . הוסבר לנו שבגלל מצוקת מקום בנמל 
התעופה , נאלצת החברה למסור את המכוניות במקום אחר . שכרנו מכונית מקבוצה 
ל62 יום . שילמנו בארץ לפי תעריף מוזל ( החל מ12 יום ) 991 מ"ג לשבוע 
בתוספת היטל . קיבלנו במינכן גולף שיפור בקבוצה אחת . בדרך התברר לנו 
שהרדיו לקה בדלקת סימפונות חריפה ואינו מסוגל להשמיע את דברו , פגם בלתי 
נסבל במסע ממושך . סטינו סטייה של כמה עשרות ק"ם מהדרך ובשעות אחרי הצהריים 
נכנסנו למשרדי באדגט בנמל התעופה של נירנברג , שם קיבלנו מיד מכונית חליפית 
הפעם טיפו ( פיאט ) עם כל מיני פטנטים , שלקח לנו רבע שעה ללמדם , אבל 
העיקר עם רדיו בריא . הטיפו שימשה אותנו בנאמנות לאורך כ0003 ק"ם בצכוסלובקיה 
ובמזרח - גרמניה . הבעיה היחידה היתה שגם מכונית זו ככל האחרות מתודלקת 
בדלק ירוק ( נטול עופרת ) . בצכוסלובקיה פזורות מעט תחנות המשווקות דלק 
זה , ומאחר שהוא נמכר למעשה רק לזרים , מחירו גבוה יותר . כדי לא להיתקע 
בדרך קנינו ומילאנו בגרמניה שני מיכלי פלסטיק קשיח בני חמישה ליטרים כל אחד , 
שהזרבובית שלהם מותאמת להחדרה אל הצוואר הצר של מכל הדלק במכוניות הנוטלות 
דלק ירוק בלבד . ידוע לנו על ישראלים מכוערים אשר השתמשו במכלים אלה כדי 
להעביר דלק רגיל למכוניות ירוקות , וכך הרסו ללא ספק את הממיר הקטליטי היקר 
שהותקן בהן ואולי גם את המנוע . במרחק של כ021 ק"ם מדרזדן , בכפר גרמני 
קטן לא רחוק מהגבול הפולני , החלו מי המצנן לרתוח . זיהינו חור בתחתית 
המצנן , שנפגע כנראה מאבן על הכביש . איכר מקומי , שלו אנו חבים הרבה 
תודה , אסף אותנו לביתו והתקשר למשרדי באדגט במינכן משימה אדירה בהתחשב 
במצב הנורא של רשת הטלפונים בגרמניה המזרחית . הובטח לו שלמחרת בבוקר תגיע 
מכונית חליפית ממשרד באדגט בדרזדן . למחרת לא הגיעה מכונית חליפית , אבל 
הגיע ואן , שגרר אותנו למשרדי באדגט בדרזדן . בגרמניה , בניגוד לישראל , 
מותר לגרור מכונית במכונית באמצעות כבל . הנסיעה נמשכה שעתיים , והניסיון 
שרכשנו כנהג - נגרר הספיק לתמיד . לא כיף . במשרד בדרזדן חדש לגמרי ועדיין 
קצת מבולגן ולא ממוחשב העמידו לרשותנו מיד מכונית חליפית , אונו 07 , 
5 דלתות , שדה אמיתית . היינו מרוצים מאוד עד שהתברר לנו , בנסיבות לא 
נעימות , שבתא המכונית חסרים ניירותיה : שוטר תפס אותנו בעיר מגדבורג בעבירת 
חנייה , ורק בנס יצאנו בשלום בלי מסמכי רשיון וביטוח . החלטנו שבהזדמנות 
קרובה ניכנס למשרד באדגט כדי להסדיר את העניין . המשרד הקרוב ביותר לתוואי 
שלנו היה בשטוטגרט . שוב סטינו מהדרך ונכנסנו למשרד באדגט בנמל התעופה של 
העיר . הפקידה האדיבה הנפיקה לנו חיש - קל מסמך המאשר כי אחזקתנו במכונית 
חוקית , וכי הרכב מבוטח כחוק . כך נמנע הצורך להחליף מכונית בשלישית ונגוזה 
התקווה שאולי הפעם תהיה זו מרצדס . בתום 62 יום , החזרנו את האונו לאותו 
משרד , כלומר בנמל התעופה של שטוטגרט . חייבו אותנו בעד 72 יום ( קבלנו 
מכונית ב33 : 70 בבוקר , החזרנו ב54 : 41 ) . תוך כדי בדיקת החשבון הסופי 
התברר לנו שוב כי חברות ההשכרה הופכות יותר ויותר לחברות ביטוח : בעוד שתעריף 
ההשכרה היומי היה 04 . 82 מ"ג דמי הביטוח ( רכב בלבד ) היו 51 מ"ג ליום 
בחישוב שבועי ו12 מ"ג ( ! ) בחישוב יומי , הכל לפני מע"ם . הפקיד האדיב 
במשרד באדגט בשטוטגרט שאל אם הכל היה בסדר . לולא שאל , לא היינו אומרים 
כלום . כיוון ששאל , סיפרנו לו על ביקורינו הקודמים במשרד זה ( ניירות ) 
ובנירנברג ( רדיו ) . בשומעו זאת הצהיר שמגיע לנו פיצוי על ההוצאות והטרחה , 
והחליט בו במקום שהחברה לא תחייב את חשבוננו בעד הדלק שהיה חסר במכוניות 
שהחזרנו בנירנברג ובדרזדן . פייר ? פייר . באוויר : באיזה חלק של המטוס 
עדיף לבקש מושבים ? אחרי בדיקת הנושא , הגיע רפאל אלדור למסקנה נחרצת : 
רק לא מאחור . וכך הוא מנמק את מסקנתו במכתב שכתב לי : " בעת שניגשנו 
לקבל כרטיסי מושב מדיילת הקרקע של אל - על בנמל התעופה של וינה , ביקשנו 
לשבת באזור האסור לעישון . הוקצו לנו שני זוגות מושבים בשורות 72 ו82 מתוך 
53 שורות שיש במטוס . עוד לפני ההמראה מווינה חשנו בתוצאות : כשהדיילת 
שחילקה עיתונים ישראליים הגיעה אלינו , כבר לא נותר בידה אף עיתון ערב . 
" מאוחר יותר הוגשה לנוסעים ארוחת צהריים . שמענו את הדיילות שואלות את 
הנוסעים אם יעדיפו כמנה עיקרית בשר בקר או עוף . כשהגיעו אלינו הניחו בפנינו 
עוף בלי שאלות . כשביקשנו בשר בקר , השיבה הדיילת כי כבר לא נשאר בשר בקר , 
ובתשובה למחאתנו אמרה : אתה צודק , אבל אנחנו לא יכולים להצטייד ב005 
מנות עבור 052 נוסעים . לדעתי זו תשובה לא רצינית , שהרי הנהלת החברה יכולה 
לדעת פחות או יותר מה ההתפלגות של העדפות נוסעיה " . ומה בנוגע לעישון הרי 
זו הסיבה שבגללה קיבל אלדור את המקומות המסוימים הנ"ל ? זמן קצר אחרי ההמראה 
חש בריח עשן סיגרייה העולה מן המושב שמאחור . בירור אצל הדיילת העלה כי 
החל בשורה 92 העישון שוב מותר , והעשן משום מה לא נעצר בדיוק בין שורה 92 
ל82 . המסקנה : מי שרוצה עיתונים ישראליים , בשר בקר ואוויר נקי רק מלפנים . 
