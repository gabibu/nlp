" פרס התקשורת " במסגרת " פרסי השלטון המקומי " , יוענק לסופר " הארץ " 
לענייני השלטון המקומי , ירח טל . שר הפנים , אריה דרעי , יעניק לו 
את הפרס מחר בטקס חגיגי בבנייני האומה . חלוקת " פרסי השלטון המקומי " 
תיעשה במסגרת הכנס הארצי התשיעי לשלטון ולמינהל מקומי , שייפתח הבוקר ויימשך 
עד יום רביעי . חבר שופטים בחר בירח טל כחתן " פרס התקשורת " על הצטיינותו 
בכיסוי נושאי השלטון המקומי . הפרס מוענק אחת לארבע שנים . זו הפעם השנייה 
ברציפות שכתב של עיתון " הארץ " זוכה בפרס . בשנת 6891 זכה בו אילן שחורי , 
שהיה אז כתב מוניציפלי בתל - אביב . מנכ"ל משרד הפנים , דב קהת , הכריז 
אתמול על הזוכים השנה בפרסי השלטון המקומי . בפרס ההוקרה על מפעל חיים זכה 
חיים קוברסקי , ששימש במשך למעלה מ71 שנה כמנכ"ל משרד הפנים ולאחר מכן במשך 
כשנתיים כיו"ר המועצה הארצית לתכנון ולבנייה . הפרס לתכנון ערים יוענק למועצה 
המקומית בית - שאן ולאדריכל אריה רחמימוב . ציון לשבח בתחום זה יוענק לצוות 
הפרוייקט " עם הפנים לדרום " בעיריית תל - אביב . הפרס למעורבות קהילתית 
יוענק לראובן דורי ולרינה גפני מהמחלקה לשירותי רווחה בעיריית גבעתיים , 
ולנעים שוקרי שחאדה יו"ר המועצה המקומית כפר יסיף . ציון לשבח בתחום זה 
יוענק לצוות מחלקת ההתנדבות בעיריית נתניה . 
