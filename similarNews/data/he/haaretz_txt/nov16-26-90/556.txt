" בינתיים זה בשבילי הכל " , אומרת בטי , גיבורת מחזהו של יוסי הדר " המעברה 
שליד חדרה נסגרת " , שיועלה החל ממוצאי - שבת בתיאטרון חיפה . ה"בינתיים " 
הזה הוא גם הכל בשביל שי . המפגש בין בטי , אישה באמצע שנות החמישים לחייה 
( חנה רוט ) , לבין שי , צעיר בראשית שנות העשרים ( אסף גיל ) , ומה 
שאפשר לכנות סיפור האהבה הנרקם ביניהם , יכול להתרחש רק בינתיים . בטי , 
ניצולת שואה , חיה לבדה במעברה נטושה ליד חדרה . למחייתה היא עובדת כתופרת 
בבית - סוהר וחוסכת פרוטה לפרוטה כדי להגשים את חלום חייה לנסוע להוליווד 
" לראות את כל השחקנים הגדולים איך הם באמת , ולנסוע לדיסנילנד לראות את 
דונלד - דאק האמיתי , גם איך הוא באמת " . שי הוא בן - טובים , שהוריו 
גרים בווילה בקיסריה הסמוכה , ולמעשה היה בדרכו לגונגלים של דרום - אמריקה 
לגלות את העולם , אך מוצא את עצמו מסתתר במעברה הנטושה עם תרמיל וכרטיס 
טיסה שפג תוקפו . " כל הזמן הולכים אצלנו . . . אני לא הולך לעזוב , 
אני לא רוצה לעזוב . זה מצחיק , אני רוצה להישאר " , הוא מתרץ את הישארותו 
בארץ . הרעב מביא אותו לגנוב אוכל ממטבחה של בטי והיא , שטעמה טעמו של רעב 
בעבר , ששה להאכילו . " תאכל , תאכל עוד " , היא חוזרת ואומרת במהלך 
ההצגה , " אני נהיית חולה מתי שאני רואה מישהו רעב , אני לא יכולה לסבול 
את זה " . הקור , גם הנפשי , מביא את שי בסופו של דבר גם אל מיטתה . השניים , 
כך נדמה , מספקים בתחילה צרכים פיסיים בסיסיים אחד של השני , כמו אוכל , 
מקום לישון , מגע גופני . המיניות ביניהם היא מיניות ישירה מאוד , לא 
מקושטת בשום רומנטיקה . הוא אומר לה " בואי למיטה " , והיא באה . אומרת 
רוט , " ההתייחסות של בטי אל שי היא כאל ילד . כשקר לו והוא רוצה להיות 
אתה במיטה , הוא מין גור עזוב בשבילה , כמו הילד שהיא חלמה שיהיה לה . 
רק מאוחר יותר היא מרגישה אליו גם כאישה , אבל הוא נשאר בשבילה קודם כל 
ילד " . " הוא , מצדו , תופס אותה כאישה לכל דבר " , אומר אסף גיל . 
" הוא לא מרחם עליה או משהו , היא בהחלט מושכת אותו " . אילן תורן , במאי 
ההצגה , מגדיר אותה כהצגה " על יחסים ועל קוצר היד של אנשים לשלוט בדינמיקה 
של היחסים לטובתם הם " . חוסר הסיכוי של קשר בין נער בן עשרים ומשהו לאישה 
בת חמישים ומשהו , לא נראה לו הדבר המרכזי . " הם קודם כל שני אנשים שנדפקו 
חזק , והם יכולים להסתייע אחד בשני . אבל משהו מבפנים מכשיל אותם לעשות 
את הדברים . הם ליד הסיכוי לעשות משהו אחר , אבל עיוורים לסיכוי הזה ולאפשרויות 
האחרות . " מה שמחבר אותם " , אומרת רוט , " זה העבר המצולק שלה והעתיד 
המצולק שלו " . המעורבות הרגשית שנוצרת בין שתי הדמויות בנויה על אותם עבר 
ועתיד מצולקים שמביאה כל אחת מהדמויות אל הקשר . שי מפתח תלות בבטי , מקנא 
לה וחרד מכל סימן של דחייה מצדה . היא הרבה יותר מודעת לתוחלת החיים המוגבלת 
של הקשר , ובכל זאת , כשחלומה על הוליווד ודיסנילנד מתנפץ לרסיסים , היא 
אומרת : " אני אשתגע אם אני אהיה לבד , אני אשתגע , אתה תהיה אתי , 
אני יכולה לדבר אתך , אני יכולה לריב אתך , אני יכולה לתת לך לאכול . . 
. " אל הסוף הבלתי - נמנע מצטרפת נימה אופטימית משהו המעברה נסגרת , 
ובטי עוזבת אל יעד לא ידוע . רוט : " בכל אחד מאתנו ישנה איזושהי תלישות , 
איזו מעברה . מעברה בראש " . 
