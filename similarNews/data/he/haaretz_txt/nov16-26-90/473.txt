עימות חדש מסתמן בין ועדי העובדים במפעל אלישרא בבני - ברק לבין ההנהלה , 
הפעם בשאלה האם ישולם ל000 , 1 העובדים שכר בגין חמישה ימים שבהם הושבת 
המפעל בהוראת ההנהלה . במהלך חודש ספטמבר נקטה ההנהלה של מפעל האלקטרוניקה 
צעד של השבתת מגן למשך 5 ימים עקב עיצומים מצד העובדים , שבוצעו ללא אישור 
ההסתדרות . מזכיר מועצת פועלי בני ברק , דוד זכות , התיייצב לצד העובדים 
בוויכוח על סוגיית התשלום בעבור הימים בהם היו שערי המפעל נעולים . במכתב 
לוועדת המעקב ההסתדרותית המורכבת מיו"ר האגף לאיגוד מקצועי חיים הברפלד , 
ויו"ר חברת העובדים פרוף איתן ששינסקי , מציע זכות לחייב את הנהלת אלישרא 
לשלם שכר בעבור 5 ימי ההשבתה , לאחר שלא נענתה לפנייתו לעשות כן . קפידבינזכות 
טוען במכתבו שמפעל אלישרא הושבת בידי ההנהלה ללא הודעה מוקדמת כמתחייב מהסכמי 
העבודה , ומבלי שמוצו כל הדרכים והאפשרויות למניעת ההשבתה ולסיום המשא - 
ומתן הממושך לחתימת הסכם עבודה לשנתיים הבאות . " בליל ה03 בספטמבר , עת 
נחתם הסכם ההסכם שהביא לסיום הסכסוך וההשבתה של אלישרא " , כותב זכות , 
" תבעו מועצת פועלי בני - ברק וועדי העובדים במפעל באורח חד - משמעי תשלום 
שכר מלא בעבור ימי ההשבתה , בנימוק שההנהלה היתה זו שיזמה את סגירת המפעל . 
ואולם עקב הלחץ הכבד שהשתרר אז , לאחר מאבק של ימים ולילות ומתוך רצון 
שלנו לא להחריף עוד יותר את הסכסוך , העשוי להביא שוב לפיצוץ , ובעיקר 
מתוך רצון להביא לפתיחת המפעל מיד , נענינו לדחיית ההסכמה של ההנהלה בנושא 
זה למועד מאוחר יותר . ראייה לכך היא העובדה שעם החתימה על הסכם השכר השארנו 
בידי הנהלת אלישרא מכתב של החתום מטה ושל מזכירי האגודות המקצועיות , שבו 
יש דרישה לתשלום ימי ההשבתה . על המכתב לא באה שום התנגדות מצד אנשי ההנהלה " . 
בהמשך מכתבו מציין זכות ש"זה היה סכסוך שניתן ללמוד ממנו רבות . היו נמנעות 
עוגמת נפש וטרדות מיותרות אילו הצדדים נהגו אחרת . אך מאחר שזה הסתיים באופן 
חיובי , אין להותיר משקעים העלולים להצית שוב את גחלי הסכסוך . זה יהיה 
צעד של של התעלות מצד ההנהלה , וגם זכות של העובדים " . ראש אגף כוח אדם 
באלישרא , איתן ליבנה , טוען בתגובה שההחלטה על השבתת המגן התקבלה בהנהלת 
המפעל בגלל אי שקט שגרמו העובדים , לעתים אף תוך הפרת צווי מניעה שהוציא 
בית הדין האזורי לעבודה בתל - אביב . " כפי שהעובדים הלכו הביתה כששבתו , 
הם הלכו הביתה גם שההנהלה השביתה את המפעל . זה אותו דבר , ולכן לא נשלם 
להם בעבור ימים אלה " , מטעים ליבנה . עם זאת , הוא מניח ש"המחלוקת תיפתר 
במשא - ומתן שיתקיים בקרוב " . ובינתיים החליטה ההנהלה לנכות מכל עובד 5 
ימים ממכסת החופשה בגין ההשבתה . 
