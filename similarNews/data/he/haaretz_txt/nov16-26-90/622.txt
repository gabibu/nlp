השאלה העולה למראם של ח"ך פרוש וח"ך יאיר צבן , המתנצחים זה עם זה ב"מוקד " 
מתוך היכרות עם הטיעונים בעד ונגד , עד שאין הם זקוקים למנחה יורם רונן 
היא , האם יש בכלל טעם בוויכוח בין השניים , ועוד כפי שזה הוגדר בשאלת 
דת ומדינה . והרי זה ויכוח נצחי ואולי כפי שמקווה רונן , יבוא על תיקונו 
עם ביאת המשיח , וזה מתמהמה . מילת המפתח היא כפייה , ויאיר צבן , אחד 
החכי"ם האינטליגנטים והמצפוניים ביותר , אדם נעים - הליכות , שכולם אוהבים 
לאהוב , בעל כושר ניסוח וביטוי מנסה להבהיר לח"ך פרוש , שחקיקה דתית פירושה 
פוליטיזציה של הדת , ודתיזציה של המדינה , ולפנינו תחרות על הישגים בתחום 
הדתי . ח"ך פרוש מצידו , אינו מופתע מן ההגדרה וכפוליטיקאי פיקח ומשופשף 
מגלגל עיניים לשמיים , ומנסה לשכנע ולהרגיע את הצופים ולאו דווקא את צבן 
שאין בחקיקה כל חדש , וזו רק חזרה לסטאטוס - קוו שנפגע , מנסה להקל את 
רוע הגזירות ולפייס את הרוחות . בא צבן , ומפנה לפרוש שאלה נכונה איפה 
השכל שלכם ? הוא שואל בתמיהה . מדוע אתם מתגרים בציבור החילוני , כולל 
מצביעי הליכוד ? הופכים את החזיר לסמל של החילונים , ומסכנים את כוחכם 
הפוליטי , המבוסס על עולם הישיבות . צבן מוסיף ומזהיר , שגיוס בני הישיבות 
שהוא בנפשם של החרדים , עלול להפוך לדגל במאבקם של החילונים . ובעצם צבן 
אומר דברים שנאמרו על - ידי הרב שך כפי שדווח . מתברר שהרב שך , יהודי 
חכם ופיקח , אינו מעוניין כלל בחקיקה דתית , גם מפני שאלה דברים שבין אדם 
לקונו , וגם מפני החשש שהשנאה שתתעורר בקרב הציבור החילוני כלפי החרדים , 
עלולה לפגוע בישיבות ובבני הישיבות . המילה שנאה , עולה גם בדברי האזהרה 
של צבן , והוא מתרה בפרוש בכנות ובכאב - לב משכנע , שהחרדים עלולים להשניא 
את היהדות על בני הדור הצעיר . אבל לא איש כפרוש , שכבר התנסה בכל , יירתע 
וירים ידיים . אם כי גם הוא מודה שבינו לבין צבן נפערת תהום , והדו - קיום 
בין חרדים לחילונים נתון בסכנה גדולה . לזה אין איש זקוק באלה הימים . 
על כך קיימת תמימות דעים בין פרוש לצבן , אבל מבלי שישנו את עמדתם . 
