כ"ל אל - על בבריה"ם קידם את נושא פתיחתו של קו - תעופה ישיר לישראל " , 
אמר אמש ל"הארץ " שר התחבורה , משה קצב . המנכ"ל , רפי הר - לב , שב 
בסוף השבוע מביקור קצר במוסקווה , שם נפגש עם גורמי תעופה ועם נציגים בחברת 
איירופלוט , אולם לא עם שרים . בדיווח מבריה"ם נמסר כי שתי חברות התעופה 
הלאומיות הסכימו ביניהן להפעיל תחילה במשותף טיסות - שכר , ככל הנראה מאמצע 
החודש הבא . שר התחבורה מצדו לא נקב במועד מדויק . קצב אמר כי הוא " אופטימי " . 
לדבריו , את העיכובים בפתיחת קו התעופה אין לייחס למדיניות מכוונת או להוראה 
מגבוה , אלא " לכל האווירה בה שרויה היום בריה"ם " . בידי ישראל התחייבות 
בכתב משלושה שרים לפחות בבריה"ם , המאשרים את דבר פתיחת קו התעופה הישיר 
בין שתי המדינות . העניין הוא , לדברי השר , " שמישהו שם צריך לקחת על 
עצמו את האחריות ולעמוד מאחורי הנושא " , שכן בין חברות התעופה אל - על ואיירופלוט 
שריר וקיים הסכם מסחרי חתום . בתקופה האחרונה דחו הסובייטים את תחילת הפעלתן 
של הטיסות הישירות לישראל בנימוקים שונים , החל מהמצב במפרץ , דרך אירועי 
הר הבית ועד לסיבות טכניות . " נושא הפעלתו של קו - טיסה ישיר מבריה"ם 
ארצה אינו מוטל בספק ויתרחש בהקדם , למרות שהקדם זה מתמשך קמעא " , סיים 
ואמר קצב . 
