חודשים נמשכה המנוחה הכפויה של הכדורגל הישראלי הייצוגי בזירה הבין - לאומית 
מאז המשחק הביתי עם קולומביה ברמת - גן , במוקדמות הגביע העולמי ( סוף 
אוקטובר 9891 ) . ההפוגה הארוכה תגיע היום ( 00 . 51 ) לקיצה , דווקא 
בעיירה קטנה בצפון יוון , קסאנתי , השוכנת בין הרים באווירה פסטוראלית 
ומאוכלסת בך - 03 אלף תושבים . הנבחרת האולימפית של יוון תארח את ישראל במשחק 
השני בבית האירופי הכולל גם את שוודיה וקפריסין ומשמש גם כקדם אליפות אירופה 
לנבחרות צעירות . היוונים אינם חושבים על אפשרות אחרת מלבד ניצחון , בעיקר 
לאחר התבוסה הצורבת 05 שנחלו לשוודיה לפני כשלושה שבועות . תכניות היוונים 
אינן מפחיתות אפילו כהוא זה משאיפותיהם של השחקנים הישראלים לא לשוב הביתה 
בידיים ריקות ואין הכוונה דווקא ללא להפסיד . כמו שאמר השחקן הבולט של 
הנבחרת הקשר טל בנין : " אפשר לנצח . היוונים ירצו להבקיע בכל מחיר וייתכן 
שיילחמו . אבל אנחנו צריכים ללכת על ניצחון " . אמש זמן קצר לאחר האימון 
האחרון , באיצטדיון של הקבוצה המקומית המופיעה בליגה הראשונה ביוון , נפתרה 
החידה העיקרית המתייחסת לשילובם בהרכב הפותח של הקשר איציק זוהר והקפטן רן 
בן - שמעון בעמדת הבלם האחורי . השניים שסבלו מפציעות קלות עברו מבחן כשירות 
בהצלחה , והם נכללים במערך שונה מהרגיל של המאמנים יצחק שניאור ויעקב גרונדמן : 
בשער גבי אלבז ; מאחור הבלם בן - שמעון ; לפניו שני בלמים נוספים , רואי 
חדד ושרון צופין ; בקישור חמישה שחקנים כאשר את טל בנין , יצחק זוהר ויוסי 
אבוקסיס יתגברו אלון חרזי מימין ואבי נמני משמאל , שיתפקדו גם כמגינים בעת 
הצורך . בהתקפה חוד מתוגבר הכולל את שני החלוצים דני ניראון ואסף טובי . 
למעשה היה הבלם ירון בן - דב מועמד להרכב הפותח ( אולי אפילו על חשבונו 
של בן - שמעון ) , אך המאמנים העדיפו להותירו על הספסל , מפני שהוא סובל 
ממתיחה בשריר שהחלה לפני שבועיים והשפעתה גברה שלשום , אולי גם משום שרן 
בן - שמעון צבר יותר נסיון בנבחרת זו ואופיו יותר החלטי . שניאור וגרונדמן 
אמרו כבר בעבר , כי הביצועים של השחקנים במגרש חשובים פי כמה מהלוח הטקטי 
והצבת השחקנים בחדר ההלבשה לפני שריקת הפתיחה . היום תהיה המטרה הראשונית 
לצנן את התלהבות היוונים , שגם הם השלימו את הכנותיהם האחרונות שהחלו בסוף 
השבוע שעבר . המאמן היווני אנדראס סטמדיאדיס , בן 05 , אמר אתמול , כי 
לא יבצע מהפיכה בהרכב לעומת צוות הנבחרת שהובס במאלמא . בכוונתו להחליף 
חלוץ אחד , ואולי שחקן נוסף , אך לדבריו לא יותר מכך . " בשוודיה היה 
לנו יום גרוע שאינו קורה לעיתים קרובות . אנחנו חייבים לנצח את ישראל ואם 
שחקני ישאירו מאחור את ההפסד לשוודיה הם ינצחו . איני יודע הרבה על ישראל 
ובמקום המאמנים שלכם הייתי שבע - רצון מתיקו . עבורנו לא לנצח יהיה כמו 
הפסד , מפני שעם נקודה אחת משני משחקים אי אפשר לעשות הרבה " , דברי המאמן 
היווני . כאשר נשאל מי הם כוכבי נבחרתו , השיב : " הכוכבים שלנו הם השוער 
וואסיליס קארגייאניס , למרות השערים שספג בשוודיה , יהיה שוער העתיד של 
יוון והקשר יורגוס תורשינידיס שכבר הוזמן לנבחרת הלאומית " . משום מה לא 
הזכיר את החלוץ המסוכן דוניס עליו ישמור צופין , בעוד חדד ישמור על החלוץ 
השני . אופטימיות ומוראל גבוה הם גורמים חשובים להצלחה , אך אם להיות ריאלים 
יוון פייבוריטית בזכות הביתיות וגם מפני שהיא טובה , אם לא יותר הרי לפחות 
כמו ישראל . בכדי להבקיע יידרשו השחקנים שלנו להתעלות על עצמם , להימנע 
מספיגת שערים בקלות רבה כמו בתבוסות האחרונות בצכיה ובברית המועצות . לנצל 
מצבי הבקעה אפילו אם יהיו מעטים ובעיקר להילחם , כדי להתמודד עם היתרונות 
הטבעיים של יוון בחוסן , מהירות , כושר גופני ותנועה ללא כדור במגרש . 
מזג האוויר האידיאלי שמש וקרירות נעימה נמשך גם אתמול . במחנה הישראלי 
מקווים שלא יירד היום גשם . " מגרש רטוב עלול להיות בעוכרינו " , הסביר 
שניאור . המארגנים כאן מצפים לרבבת צופים , ולשם כך הופצו כרטיסים במחיר 
מוזל של דולר או שניים . הצוות הישראלי מקווה להישג של ממש , במסגרת העולמית 
השניה בחשיבותה , שיעניק זריקת עידוד רצינית לכדורגל הישראלי לפחות לתקופה 
של כמה חודשים . בנין , בן - שמעון , חדד וחבריהם מכונים כבר כמה שנים 
נבחרת התקוות של ישראל , היום בקסאנתי תהיה להם הזדמנות לפרוע שטר ראשון . 
ישפטו שלושה שופטים מרומניה בראשות אדריאן פורומבויו . 
