הסדרה שיוחדה לשפה העברית מגיעה לסיומה , כך יש לקוות . זו היתה החמצה 
גמורה ומצערת , ואני מבכרת שלא להכביר עליה מלים . במקרה הטוב היא תואמת 
בטונים הדידקטיים שנקטה , בפזמונים הקלושים והדהויים , ובהנחיה בסגנון 
של גננות או מורים מתחנחנים בבית ספר לילדים קשי הבנה את הטלוויזיה החינוכית . 
אלא ששם האחראים כנראה סלקטיוויים פי כמה . ההחמצה גדולה שבעתיים מפני שהעברית , 
המולדת האמיתית של רבים מאתנו , יכולה לשמש נושא נפלא לסדרה , וברשותי 
רשימה מרתקת של משתתפים . אבל הפעם פרטו את הנושא לפרוטות עלובות , והסדרה 
נראתה כמו מסכת גרועה העומדת בסימנה של עליבות מקצועית . הטלוויזיה כמו 
חזרה אחורה בשנות דור לסדרות מוכרות שאיבדו מחביבותן זה כבר . 
