ביום ד האחרון , כמו מדי יום , ניצבה לילי לב ליד פס הייצור , עטורה בשביס 
פועלות , וערמה בקבוקים לתוך קופסאות קרטון . בשל יופיה הסלאווי הבהיר , 
דמתה לב לכוכבת של " סרט סוכנות " רוסי , הבא לפאר את נפלאות התעשייה 
הסובייטית ואת אושרו של הפועל התורם למאמץ הלאומי . אלא שדווקא בחרקוב , 
העיר שממנה באה לפני עשרה חודשים , אי אפשר היה לראות את לילי לב מצדה 
זה של המכונה . שם היתה מהנדסת מכונות לתעשיית המזון . זה חצי שנה היא 
עובדת במפעל אסם בפתח תקוה , ליד סרט נע המסיע את בקבוקי הקטשוף . בעברית 
של מתחילים ובהיסוס של רוסים במגעיהם עם התקשורת , אומרת לב כי " עבודה 
בסדר , כסף כ000 , 1 שקל בחודש גם בסדר " . את ההלם הראשון עברה עם בואה 
למפעל המזון הישראלי , שם נתקלה בשפע מהמם העומד בסתירה מוחלטת למחסור האיום 
בבריה"ם . עם זאת , אין בכוונתה לקשור את חייה בעבודה כפועלת באסם . החלומות 
הנרקמים ליד מכונת הקטשוף , מחזירים אותה בעתיד אל מקצועה האמיתי . במרחק 
פסיעה מלילי לב , טרוד גם אלכסנדר מילין באריזת הבקבוקים . לפני חמישה 
חודשים הגיע מאוקראינה , שם היה מהנדס מזון . איש מבוגר , החולם גם הוא 
על היום שבו יחזור למקצועו . לב ומילין הם שניים מתוך 59 עולים שנקלטו בשנה 
האחרונה במפעלי אסם , ומקבוצה של 21 אלף עולים שנקלטו עד כה בתעשייה . 
הקליטה נמצאת בעלייה מדהימה . בין אוקטובר בשנה שעברה עד אפריל השנה , 
נקלטו במפעל ששה עולים בלבד . בין מאי לנובמבר , הגיעו כ09 , שהתפזרו 
בכל תחומי העשייה : ייצור , אריזה , מחסן . רובם המכריע , אקדמאים 
מהנדסים , כלכלנים , מורים שעשו את הפשרה המקצועית הגדולה לטובתה של הפרנסה 
בארץ החדשה . שניים בלבד נקלטו במקצועם האמיתי מהנדס מזון ומהנדס פיתוח 
טכנולוגיה . תהליך זה גורם שינויים מפליגים בחתך ההשכלה הממוצע בתעשייה . 
השוואה מספרית : בשנת 98 היו בתעשייה שבעה אחוזים מהנדסים ומדענים , שלושה 
אחוזים אקדמאים בתחומים אחרים ושבעה אחוזים טכנאים . העולים הביאו עמם אל 
התעשייה 03 אחוז אקדמאים ו51 אחוז טכנאים . הפער בין ההשכלה לעיסוק הוא 
חרב דמוקלס של זמניות המרחפת מעל ראשם של המעסיקים . קפמאבינמילין ולב הם 
נציגיה המובהקים של הקבוצה הגדולה מבחינת נכונותם להסבה מקצועית ולכל עבודת 
כפיים . בשונה מגלי העולים מרוסיה בשנות ה07 , נכונים העולים של שנות 
ה09 לכל עבודה . שלא כמו קודמיהם , " העולים האידיאולוגים " , העולים 
של היום הם מהגרים הרוצים להתפרנס , ממש כמו עמיתיהם היורדים לניו - יורק 
וללוס אנגלס , ומוכנים לכל תעסוקה שתעזור להם להסתדר . עולה ותיק מרוסיה , 
שעיסוקו בקליטת עלייה , מגדיר את העולים החדשים כ"חומר אמריקאי " . " אין 
בהם סנוביות " , הוא אומר , " יש להם מושגים ברורים שמי שעובד מרוויח , 
ובסיסמה זו אין עבודה שמביישת . אצלנו בבית , מרצה למתמטיקה עושה ספונגה . 
השאלה היא כמה זמן תהיה מוכנה לעשות את זה " . נתן שרנסקי מנתח הבדל מהותי 
זה בין שתי העליות בנושא התפיסה המקצועית : " בשביל העולה בשנות ה07 , 
המקצוע היה קדוש . זה היה המגן שלו מן האידיאולוגיה והאנטישמיות . בשביל 
זה צריך היה להצטיין דווקא במקצוע . היום זה כבר לא כך . אחרי הגלסנוסט 
והפרסטרויקה , העולים מוכנים לחיים חדשים ולתפיסות חדשות " . נכונות המהגרים 
לפשרה מקצועית , אינה מתמצה רק בנכונות לקבל כל עבודה , אלא גם בהסכמה 
לעמוד בתנאים מכבידים . בניגוד ל"ותיקים " המפונקים , המדירים רגליהם 
מעבודה במשמרות , נקלטו כ04 אחוז מן העולים בעבודה המחייבת משמרות . לא 
פלא שגם המעסיקים מתמוגגים . נכונותם של העולים לקבל כל עבודה , אינה 
המכנה המשותף היחיד של העסקת העולים במפעלי התעשייה . המכנה המשותף הגדול 
הוא העובדה כי בתהליך סיפוח זוחל מחליפים העולים את פועלי השטחים . מנהל 
כוח האדם באסם , אברהם פינקלשטיין , אינו מסתיר את המגמה . במפעלו הוחלפו 
עד כה כ05 עובדים מן השטחים בעולים , והתהליך ממשיך . " בתוך פרק זמן 
לא יהיו עובדי שטחים " , אומר פינקלשטיין . " באופן טבעי הם יוחלפו בעולים , 
בבחינת " עניי עירך קודמים " . זהו גם ההסבר שסיפק למשלחת של עובדי שטחים 
מודאגים , שהגיעו ללשכתו להביע את חרדתם . " עובדים מסורים " , מגדיר 
אותם פינקלשטיין , ובתמימות , או בהיתממות , הוא מסביר כי התהליך דומה 
לזה שמתרחש במפעל בפתח - תקוה , המחויב בראש וראשונה להעסיק את אנשי המקום . 
ההשלכות הפוליטיות של מהלך כזה אינן מעניינו . להעדפת העולים במפעל כמו 
אסם , יש גם מניע נוסף . שוק המזון נערך לאוכלוסיית הצרכנים החדשה , בעלת 
ההרגלים השונים . מיליון עולים יהיו 02 אחוז משוק הצרכנים , פלח שכדאי 
להתחשב בו . הכוונה לפתח מוצרים חדשים שיהיו לטעמם של העולים , מסייעת 
גם ליכולת להעסיקם . מה הם המוצרים האלה , מסרב פינקלשטיין לגלות , אך 
לבסוף הוא משחרר " סוד מקצועי " קטן : " חמיצה " . תהליך דומה עובר גם 
על מפעל נקה באזור התעשייה בסגולה . מאז חודש מארס , קלט המפעל 52 רוסים . 
הימים ימי מתח ביטחוני , סגר על השטחים והפועלים הערבים מתקשים להגיע 
לעבודה ברציפות , והנזק למפעל הולך וגדל . אלה שהצליחו להגיע נותרו על 
מקומם , אלה שנעדרו מצאו במקומם את העולים . אלה זוכים דווקא במקום עבודתם 
החדש לתנאים של חיבה : מאפשרים להם ללמוד באולפן בשעות הבוקר ומסיעים אותם 
לבתיהם עם תום משמרת הלילה . רפאל שרבטי , שהגיע לפני ששה חודשים מטגיקיסטן , 
מרוצה מאוד . בעיר מגוריו היה סנדלר , ועתה הוא אוטם בנקה שקיות של טקסטיל 
שמפו , לשביעות רצונו המלאה . סנדלרות מצריכה , לדבריו , שליטה טובה 
בשפה . מול המכונה האוטמת שקיות הוא יכול לשתוק . שביעות הרצון היא הדדית . 
המעסיקים אינם חוסכים מחמאות מן העובדים הרוסים שספגו בארץ מוצאם הרגלים 
של משמעת שאינה מאפיינת את הישראלים . מעסיק גדול אף כרך את העבודה הרוסית 
בעבודה הערבית והחמיא לשתיהן : " פעם אמרו שערבי יודע לעבוד עבודת כפיים , 
שלא כמו היהודי המפונק . ועכשיו הגיעו הרוסים והם לא בוחלים בשום עבודה , 
ממש כמו הערבים " . קפמאבין בניגוד למגמה במקומות העבודה בשפלה , נזהרים 
בירושלים במהלכים מסוג זה . המגמה המוצהרת , על פי יו"ר התאחדות התעשיינים 
בירושלים , אבנר פרץ , היא " קליטה שלא על חשבון הערבים " . הבדלי הגישה 
בין ירושלים לשפלה נובעים בעיקר מן השוני במבנה הדמוגרפי . רבע מאוכלוסיית 
העיר הוא ערביי ירושלים , " ישראלים לכל דבר " . במפעל פרג לייצור תנורים , 
שבבעלותו של פרץ , הערבים הם כמחצית מכוח האדם . לפני זמן מה , הגיע 
לפרץ ועד העובדים , שני יהודים וערבי , וביקשו הבהרות . נאמר להם במפורש 
שלא יהיו חילופי אוכלוסין לטובת העולים . " יוחלף רק זה שאינו תורם למפעל " , 
אמר פרץ , וזו היא גם המדיניות הכללית בהנהלת ההתאחדות בירושלים . גישה 
זו אינה מקובלת בהכרח על שאר המגזרים . בחברות בנייה בבירה מתנים כבר מסירת 
עבודה לקבלנים בהחלפת הערבים בעולים החדשים . את הסיור במפעלי התעשייה הקולטים 
עולים , סיכם יו"ר ועדת הקליטה של התאחדות התעשיינים , רולנדו אייזן . 
בפיו רק דברי שבח . " העולים האלה הם מטריאליסטים " , הוא מחמיא , 
" וזהו בסיס טוב לצמיחתו של משק קפיטליסטי נכון . הם יכולים לעזור לנו 
לעבור למשק חופשי צומח " . וכרגיל , מפריעה רק הממשלה . " כמו בתחומים 
אחרים , גם בתחום זה אין הממשלה עושה דבר , חוץ מדיבורים " , הוא מטיח . 
" לא הייתי רוצה להיות במקומם של השרים האלה ביום שבו יעמדו למבחן ההיסטוריה " . 
הביקורת הקשה הזאת מתורגמת למספרים יבשים . התעשייה מעסיקה חמישית מכלל 
העובדים במשק ; נכון להיום , קלטו מפעלי התעשייה מספר עולים גדול בהרבה 
ממשקלה במשק . אם יתממשו תחזיות הצופות 004 אלף עולים בשנה הקרובה , יהיה 
על התעשייה לקלוט 57 אלף עובדים עד סוף שנת 19 . אייזן מצפה ש"הממשלה תצמצם 
את הפער בין הדיבורים לעשייה בעידוד הכדאיות " . עלייה גדולה מצריכה תעשייה 
גדולה . 
