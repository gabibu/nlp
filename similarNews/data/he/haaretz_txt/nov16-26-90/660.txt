ל אימת שעימאד אבו - סנינה יוצא מביתו , ברובע המוסלמי שבעיר העתיקה בירושלים , 
הוא מסתכל אל מעבר לכתפיו , כמו היה יהודי : מי יודע מי ינסה לתקוע סכין 
בגבו , הוא חושב . אין להם שום סיבה לתקוף אותו , אמר לי השבוע , בניגוד 
למה שהם חושבים , אין הוא בוגד בעמו , אבל כך , מה לעשות , אומרים השכנים : 
משתף פעולה . אולי הוציאו עליו חוזה , הוא חושב . יש להם בכל זאת יסוד 
סביר לחשוד בו ; כי בבית משפחת אבו - סנינה מתגורר יהודי אשר אינו מעז 
אמנם לבוא לשם לעתים קרובות , אך בכל פעם שהוא מגיע , סוגרים לכבודו 
את כל הרחוב : שמו אריאל שרון . עימאד אבו - סנינה אינו יודע אל נכון איך 
זה קרה בעצם . פעם ניסה לשאול על - כך את אביו : " תפסתי אותו בחולצה 
ואמרתי לו תסביר . שאלתי אותו : איך נתת לו להיכנס ? ואז אבא התחיל לבכות . 
אף פעם לא ראיתי אותו בוכה . ואז גם אני בכיתי . ובכינו שנינו והתחלנו 
לדבר על החיים . כי החיים לא היו כל - כך בסדר . ובסוף הוא לא אמר לי 
איך שרון הצליח להיכנס לבית , ועד היום אני לא יודע כלום " . אולי זה נכון 
ואולי לא . כך או כך , לא קל להם , לבני משפחת אבו - סנינה . לילדים 
של אחיו , המתגורר אף הוא באותו הבית , מציקים בבית - הספר וקוראים להם 
בוגדים . הם באים הביתה ובוכים , ואז צריך להרגיע אותם ולהסביר להם שהם 
לא בוגדים , למרות השכן שמתגורר בביתם . אבא היה איש חזק בעיר אמר אבו - 
סנינה : היתה לו חנות מכולת . לעתים קרובות היה מתערב בכל מיני סכסוכים , 
כבורר . הוא עזר להרבה אנשים וגם קנה לו אויבים . בינתיים הלך לעולמו 
ויש המבקשים להתנל לבניו . אבו - סנינה נתן לי דוגמה למה הדבר דומה : " זה 
כמו עגל שנפל ועומדים עשרים אנשים וכל אחד תוקע בו סכין . ככה אנחנו מרגישים " . 
מבחינה זו היה לו נוח לעבוד אצל יהודי . מישהו ממיודעיו שהיה מסתובב בשכונת 
הבוכרים סיפר לו שבאטליז של מרדכי מזרחי מחפשים פועל . מזרחי קיבל אותו 
לעבודה . הוא עבד שם מ6 בבוקר עד 9 בערב , השתכר אלף שקל בחודש , וגם 
קיבל רשות לקחת קצת בשר הביתה . בינתיים עברה שנה . אבו - סנינה לא התלונן . 
עם הזמן למד משהו בהלכות כשרות : צריך להשרות , צריך לנקר , הסביר לי 
בידענות . היתה אמנם בעיה מסוימת . אחד הלקוחות , חיים פלד ( חדד ) , 
בן 62 , נהג לומר לו שצריך לשחוט את כל הערבים , וקרה גם שהיה נוטל סכין 
מעל דוכן האטליז ומנופף אותה מול אפו של אבו - סנינה , כי כך צריך לעשות 
לכולם : לשחוט אותם . אבו - סנינה הבליג , אחרי הכל האיש לקוח והוא רק 
הפועל . בשבוע שעבר ניסה האיש לשחוט אותו . זה קרה פתאום , לפנות ערב . 
הוא קרא לאבו - סנינה לצאת אליו , שלף סכין ודקר אותו בצווארו . אחר 
כך שיסף את גופו , לכל אורכו , בתנועה חזקה , מלמטה למעלה . אבו - סנינה 
שיחזר בשבילי את התנועה באופן מקצועי . חשבתי שאני מזהה כאן את מיומנותו 
של שוליית הקצב , אך אבו - סנינה העמיד אותי על טעותי : גם הוא דקר פעם 
אדם . כמעט הרג אותו . ליתר דיוק הוא עשה את זה שלוש פעמים . בכל פעם 
נעצר , הועמד לדין ונדון למאסר . בסך הכל ישב 31 שנה . פגשתי אותו במקרה 
ב"הדסה " כשבאתי לבקר חבר . קצין הביטחון של בית - החולים הרבה לשלוח את 
אנשיו אל חדרו וזה עיצבן אותו . גם שלחו לו פסיכיאטר . חששו מנקמה . 
אבו - סנינה , אכן , היה נסער מאוד . התרשמתי שהוא מרגיש ב"הדסה " כמו 
שהגר שילה , מהשיחה הראשונה ב"מר מאני " של א . ב . יהושע , הרגישה ב"אוגוסטה 
ויקטוריה " . הוא רצה לעבור לבית - חולים ערבי , אך רופאיו ציוו עליו להישאר . 
היו בחדר עוד ארבעה חולים . אחד מהם , ניצול שואה , עלה ארצה על ה"אקסודוס " . 
לרגע שמעתי בבת - אחת את שניהם , אוזן ימין לסיפור האחד , אוזן שמאל 
לשני . בינתיים יצאה השבת . " שבוע טוב " , אמר עימאד אבו - סנינה לשכניו 
בחדר , ואז בא אורח לבקרו , נהגו האישי של הרב עובדיה יוסף . הרב הוא 
לקוח ותיק באטליז , ועימאד אבו - סנינה מוכר היטב לבני ביתו ; הוא מביא 
את משלוחי הבשר . הרב מאחל לו החלמה מהירה , אמר הנהג . שאלתי אותו למה 
התכוון כשאמר שהחיים לא היו כל - כך בסדר . אבו - סנינה אמר שלא חסר להם 
דבר , מבחינה כלכלית , אבל היה הרבה מתח במשפחה . הם שמונה בנים ושמונה 
בנות . בשעות הבוקר המוקדמות , לפני תחילת הלימודים , אבא היה דורש ממנו 
לעזור לו בחנות , וכך גם עם שובו מבית - הספר . לא נותר לו זמן לעשות שיעורים . 
לבסוף סילקו אותו מבית הספר , ומאז למד רק מה שלומדים בכביש , אמר : 
" הדג הגדול אוכל את הדג הקטן " . עימאד אבו - סנינה רצה להיות דג גדול 
והגיע לבית - הסוהר . עשינו חשבון שרוב חייו הבוגרים עברו עליו בכלא : כיום 
הוא בן 13 ועודו כמעט בראשית חייו . חצי שנה לפני שהשתחרר פרצה האינתיפאדה , 
ואז התחיל הסיפור הזה עם אריאל שרון . עוד הוא מצפה שמפקדת האינתיפאדה 
תשלח מישהו לחסל אותם והיהודי ההוא ניסה לשחוט אותו . אם ייקרא להעיד 
במשפטו יבקש מהשופט לרחם עליו , אמר אבו - סנינה , הוא יודע מה זה לשבת 
בבית - הסוהר . חבל על הילדים של האיש . בעיתונים כתבו שבעל האטליז , מרדכי 
מזרחי , ניסה לגונן עליו וכך נפצע גם הוא . מזרחי אושפז קומה אחת מעליו . 
אבו - סנינה הלך לבקר אותו וראה ששלחו לו פרחים . הם הגיעו מהאישה הזאת 
שמדברת על השלום , אמר אבו - סנינה . חברת הכנסת שולמית אלוני כתבה למזרחי 
שנהג כאדם הגון , כשהציל את אבו - סנינה . עימאד אמר לי שהוא לא זוכר 
אל - נכון מי מהשניים הציל את מי , הכל קרה כל - כך מהר . בינתיים הופצו 
בשכונת הבוכרים כרוזי איום נגד העסקת ערבים , ואבו - סנינה נשאר ללא עבודה . 
זה מסעיר אותו מאוד . מי יודע מה הוא עלול לעשות אם לא ימצא עבודה , 
אמר לי . דובר המוסד לביטוח לאומי אמר לי שהתקרית תוכר , קרוב לוודאי , 
כתאונת עבודה , ואבו - סנינה יהיה זכאי לקצבה וגם להחזר הוצאות האשפוז . 
יש לו אישה ושני בנים : נידאל הוא בן 02 חודשים וניזאר נולד רק בשבוע שעבר , 
יום או יומיים לפני שאבו - סנינה הותקף ואושפז בהדסה . בעת ששוחחנו , 
עוד לא ראה אותו . אישתו אמרה לו שהוא נחמד . מפזרכותפולקלור הפוליטי הישראלי 
מהלכת מעשייה בחבר הכנסת הראשונה אשר מחה על - כך , שבמזנון הכנסת אין 
מגישים כריכים עם בשר חזיר . השבוע צילצלתי אל גיימס יעקב רוזנטל , אנציקלופדיה 
מהלכת לתולדות הפרלמנטריזם הישראלי , והוא שסיקר את הכנסת במשך שנים רבות 
לעיתון " הארץ " אמר שאכן היה משהו כזה : ח"ך חרות , הפרופסור ערי 
זבוטינסקי , בנו של מנהיג הרוויזיוניסטים , מחה על - כך שאפשר להשיג במזנון 
הכנסת רק מזון כשר . הוא ראה בכך פגיעה בעקרון החופש , סיפר לי רוזנטל . 
אני מניח שזבוטינסקי המנוח היה רווה נחת השבוע , כשעברו במרכז ירושלים מפגינים 
וחילקו לעוברים ולשבים כריכי שינקן . פעם לא ניתן היה להעלות על הדעת הפגנה 
כזו . פעם אי - אפשר היה להעלות על הדעת שתיפתחנה בירושלים מסעדות לא כשרות 
כה רבות , במערב העיר . רובן פתוחות בליל שבת ובשבת . פעם לא ניתן היה 
להעלות על הדעת שהממסד החרדי ירכז עוצמה כה רבה כהיום . הם היפאנים של היהודים : 
מחורבן גמור , אחרי מלחמת העולם השנייה , נהפכו לקהילה מגובשת , רבת 
השפעה כלכלית ופוליטית . מעולם לא נהנו ממידה כזו של אוטונומיה בתוך הגטאות 
שלהם בבני ברק , בירושלים ובמקומות אחרים . הנה כי כן אותו " סטטוס - קוו " 
שהכל נוהגים לצטט לא קיים וספק אם היה קיים בכלל . שגרת החיים בישראל 
חילונית יותר משהיתה אי - פעם , והיא גם דתית יותר משהיתה אי - פעם . 
זה תהליך הפועל לטובתם של שני הצדדים ומביא כל אחד מהשניים להתלונן על קיפוחו . 
נהוג לומר כי ה"סטטוס קוו " ההוא נוסח לראשונה ביוני 7491 , במכתב שדוד 
בן - גוריון שלח לאגודת ישראל בשם הנהלת הסוכנות היהודית . במכתב שורה 
של הבטחות בתחום השבת , הכשרות , דיני האישות והחינוך . נהוג לומר שאגודת 
ישראל " סחטה " את כל ההבטחות האלה מהנהלת הסוכנות , בתמורה להסכמתה 
שלא להתנגד להקמתה של מדינת ישראל בעת שנציגה יופיע בוועדת אונסקו"ף , היא 
ועדת החקירה של האו"ם , שהמליצה על חלוקת הארץ לשתי מדינות . מחקר על תולדות 
הסטטוס - קוו שעושה הפרופסור מנחם פרידמן מפריך את הגרסה הזאת . הסטטוס - 
קוו נולד זמן רב לפני כן , אך נוסח כמסמך זמן רב אחרי כן . איש לא ראה 
במכתב ההוא יסוד לסטטוס - קוו . פרידמן הוא פרופסור במחלקה לסוציולוגיה ולאנתרופולוגיה 
באוניברסיטת בר - אילן , וקשור גם למכון ירושלים לחקר ישראל . למכתב המפורסם 
ההוא מ7491 יש סיפור מרתק , חלקו אפוף מסתורין : בין השמות שהולידוהו 
משה סנה , ראובן שילוח , שאול אביגור כולם בין אבות הממסד הביטחוני 
של המדינה שבדרך . זה היה מהלך שנועד להגביר את האחדות הפוליטית ביישוב 
לקראת מלחמת העצמאות , לא הסכם יסוד להסדרת החיים במדינה . ביסודו של דבר 
בא המכתב להרגיע את אגודת ישראל שאנשיה חששו מאוד מפני המדינה הציונית . 
באותה תקופה , סמוך לאחר שבסיס כוחם העיקרי בפולין הושמד לחלוטין , לא 
היה בכוחם לסחוט דבר ואכן לא קיבלו , בעצם , יותר מכמה מלים מרגיעות . 
השבת הוגדרה רק כיום המנוחה השבועי החוקי , כלומר יום שבתון , ואין כל 
הבטחה לאכוף גם את מגבלות ההלכה . על הכשרות נאמר שבכל מטבח ממלכתי המכוון 
ליהודים יהיה אוכל כשר ; לא נאמר " רק " אוכל כשר . במכתב לא נכללה 
כל הבטחה ממשית לתת לרבנות מונופול בענייני אישות . על החינוך נאמר כי תובטח 
האוטונומיה של כל זרם , כפי שהיה עד אז , כלומר בעצם נאמר רק זאת שיישמר 
הסטטוס קוו שגובש שנים רבות לפני כן . שיתוף הפעולה בין אגודת ישראל לבין 
המדינה שבדרך , ואחר - כך עם המדינה , נתן לאגודה חלק במכסת רשיונות העלייה 
וחלק בכספי המגבית , וכן שחרור בחורי ישיבות ונשים דתיות משירות בצה"ל . 
האגודה למדה מכאן שכדאי לה להיות בפנים . פרידמן גורס כי הסטטוס - קוו 
גובש רק אחרי הבחירות לכנסת הראשונה . שאלתי אותו מה קרה מאז : מי הרוויח , 
מי הפסיד . פרידמן אמר ששני הצדדים הרוויחו . יש לזה , בין היתר , סיבות 
כלכליות . הפסקת התחבורה הציבורית למשל איבדה ממשמעותה ככל שהתרבו המכוניות 
הפרטיות . הגבלות על נישואין איבדו ממשמעותן ככל שהמדינה הכירה בנישואין 
אזרחיים הנרשמים בחו"ל . מעמדה של " הידועה בציבור " עקף בעיה גדולה שהציגה 
הדת . רישום עולים כיהודים , גם אם אין ההלכה מכירה ביהדותם , מדגים 
כיצד אפשר , בדרכים לאין - ספור , לעקוף את המגבלות שהטילו הדתיים על המדינה . 
זהו כנראה הסטטוס - קוו האמיתי : הכל מרמים את כולם , כולם מרמים את המדינה , 
רבים מרמים את עצמם , כשם שיש גם המרמים את אלוהים וממציאים כל מיני פטנטים 
שמאפשרים להם לעשות בכל זאת מה שהשמים לא רצו שיעשו : טלפון לשבת , יש 
אפילו מכונית לשבת , מותרת להפעלה בשעת חירום . על - כן מותר להניח שאגד 
יסתדר כפי שאל - על הסתדרה ; פורנוגרפיה ימכרו , כמו ששומרי החוק מוכרים 
חמץ בפסח בעטיפת נייר חום וכך , מן הסתם , יארזו מעתה גם את כריכי השינקן . 
קיבוץ מזרע ייפגע אולי , אבל קיבוץ לוחמי הגטאות , בעלי " טבעול " , 
אולי יוציאו לשוק שינקן מסויה . איכשהו יסתדרו , ובלבד שלא יקחו לרב פלדמן 
את ועדת הכספים . מפזרכותדעון האוזנר , שהובא השבוע לקבורות , עבד שבועות 
רבים על נאום הפתיחה שלו במשפט אייכמן . היתה זו מעין מגילת יסוד להגדרת 
יחסה הרשמי של מדינת ישראל אל השואה . כשהשלים את חיבור הנאום , שלח אותו 
לעיונו של דוד בן - גוריון וביקש הערות . היה זה הליך יוצא דופן : היועץ 
המשפטי לממשלה אינו צריך לבקש את אישורו של ראש הממשלה לדברים שהוא אומר 
בבית המשפט . בן - גוריון התפנה לקרוא רק את חלקו הראשון של הנאום . " נראה 
לי שהפרקים הבאים אין בהם משמעות מדינית מיוחדת " , כתב להאוזנר והציע לו 
שלושה תיקונים : כולם באו להגן על דימויה של גרמניה המערבית ולהמעיט מאשמתו 
של העם הגרמני , בהתאם למדיניות הפיוס עם " גרמניה האחרת " . הנה מנהיג 
המכתיב את ההיסטוריוגרפיה של ארצו , ואף את המלים עצמן : " בכל פעם שמדברים 
על מה שעוללה לנו גרמניה , יש לדעתי להגיד גרמניה הנאצית " , פסק בן - 
גוריון . שנית הציע להשמיט מהנאום את התזה שהנאציזם היה בלתי נמנע . מבחינה 
עקרונית , כתב , ספק אם יש משהו בלתי נמנע בהיסטוריה . יתר - על - כן : 
" כמעט ברור לי שאילו אירופה , ובייחוד צרפת ואנגליה , לא היתה עיוורת 
והיתה מתקוממת נגד היטלר מיד בכניסתו ( בניגוד לחוזה ורסאי ) לעבר הריין , 
בכניסתו לאוסטריה ובהתקפתו על צכיה , היה היטלר נופל ולא היו מגיעים למלחמת 
עולם שנייה , ולזוועות הנאצים נגד היהודים " . התזה שהנאציזם היה בלתי נמנע 
נראתה לבן - גוריון כ"הצדקה פסוודו - מדעית " למשטר הנאצי . לדעתו היה 
בטיעון הזה כדי להחליש את התביעה . הוא חשש גם שהתזה הזו תעורר ויכוח , 
וציין כי זהו ויכוח " שאינו דרוש לענייננו " . זה יכול , למשל , להתפתח 
לוויכוח על מגמות ההתפתחות של ההיסטוריה הגרמנית כולה , או אף על האופי 
הגרמני , ואף על יסודות התפיסה בדבר קיומה של " גרמניה אחרת " . האוזנר 
השמיט את הפסקה . התיקון השלישי בטיוטת הנאום שהציע בן - גוריון נועד להדגיש 
את אשמתו האישית של אדולף היטלר , מול אשמת יתר הגרמנים . " לדעתי יש 
להקדים את אדולף היטלר לאדולף אייכמן , אם כי אייכמן הוא הנאשם " , הנחה 
ראש הממשלה את היועץ המשפטי : " נדמה לי שיש להזכיר קודם כל את הגורם הראשי , 
המרכזי , היטלר , ורק אחר - כך את אייכמן " . מכתבו של בן - גוריון אל 
האוזנר נמצא בארכיון המכון למורשת בן - גוריון בשדה בוקר . גם האוזנר עצמו 
לא היה מרוצה מטיוטת הנאום שכתב . הוא חיפש מלים ראשונות שימצו מיד את 
תוכנו האמיתי של המשפט כולו ויתנו לו כותרת . בלילה האחרון לא עצם עין , 
כתב לימים בזיכרונותיו . לבסוף רשם לו כמה משפטים על דף נייר והעיר את 
אשתו , יהודית . " זה בסדר " , היא אמרה . כך נולדה הפתיחה לנאום הדרמטי 
ביותר והמצוטט ביותר בין כל הנאומים שנשמעו בישראל : " במקום זה בו אני 
עומד לפניכם , שופטי ישראל , ללמד קטיגוריה על אדולף אייכמן , אין אני 
עומד יחידי : עמדי ניצבים כאן , בשעה זו , ששה מיליון קטיגורים . . 
. דמם זועק , אך קולם לא יישמע . אהיה על - כן אני להם לפה , ואגיד 
בשמם את דבר האישום הנורא " . לפחות שני אנשים חשבו בכיוון זה בעבר , אחד 
מהם לצורך נאום שהשמיע בבית משפט . בקיץ 7491 , הופיע הרב י . ם . לוין , 
מנהיג אגודת ישראל , בפני ועדת אונסקו"ף . לוין אמר שאינו ניצב בפניה 
יחידי . " ששה מיליון נפשות יהודים עומדים וזועקים בפניכם " , אמר הרב 
והוסיף : " דמם תוסס ולא ישקוט " . בחורף 2591 אמר דב שילנסקי לבית המשפט 
המחוזי בתל אביב כי לא לבדו הלך לחצר משרד החוץ למחות על הסכם השילומים 
עם גרמניה כשבתיקו פצצה . לדבריו הלכו אתו " ששה מיליון שלדים " . האוזנר 
דיבר , אכן , בשם ששת המיליונים , אך הוא עשה יותר מזה : הוא היה לפה 
למאות אלפי ניצולי השואה , שעד אז היו כלואים בתוך השתיקה הגדולה שישראל 
כפתה עליהם . נאום הפתיחה של האוזנר פתח לא רק משפט כי אם תהליך של תראפיה 
קבוצתית לחברה שלמה . 
