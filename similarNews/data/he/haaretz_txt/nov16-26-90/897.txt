גורמים משפטיים בקונצרן כלל העוסקים בפרשת התביעה המשפטית של חברת כלל אינווסטמנט 
האוס נגד אריה גולדין , מעריכים כי כתב ההגנה שגולדין הגיש כנגד תביעת כלל 
אינווסטמנט , נועד למנוע תפיסת רכוש וכסף שהוא הבריח לחו"ל , ושחלקו נמצא 
בכספות בבנקים בשווייץ . לנציגים של קונצרן כלל שיצאו לחו"ל , וביקשו לשים 
יד על הכספים שלפי ממצאיהם הוברחו , הוברר כי ללא פסק - דין של בית משפט 
בישראל , יהיה קשה לקבל את הכספים . מדובר בכספים שלפי טענת כלל אינווסטמנט 
נגנבו מכלל והומרו לדולרים בשוק השחור , תוך ביצוע עבירות סחר לא חוקי במטבע . 
אנשי כלל אינווסטמנט איתרו בחו"ל כספות על שמו של גולדין . נראה כי גם בהיבט 
זה של הפרשה מתעניינת המשטרה , לנוכח החשד כי נעברו עבירות פליליות בכמה 
תחומים על - ידי גולדין , מלבד החשד לגניבת כספים מכלל אינווסטמנט . כתב 
ההגנה של גולדין נועד לדעת גורמים בחברת כלל להביא להשהייה בהליכי המשפט 
בישראל . 
