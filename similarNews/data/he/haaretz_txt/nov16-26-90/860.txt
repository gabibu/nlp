השופט עמירם רבינוביץ מבית הדין האזורי לעבודה הוציא בסוף השבוע צו המונע 
מ000 , 8 עובדי מינהל ומשק בבתי החולים הממשלתיים לעבור לשבוע עבודה בן חמישה 
ימים . הצו יהיה בתוקף עד ל12 בדצמבר . השופט נימק את החלטתו בכך שבמחצית 
דצמבר אמור להיות דיון בנושא בוועדת המעקב . יו"ר הועד הארצי של עובדי בתי 
החולים הממשלתיים , משה אבגוש , אמר בתגובה כי הסחבת בה נוקט משרד הבריאות 
באמצעות בית הדין לעבודה כלפי עובדי המינהל והמשק אינה הוגנת , ופוגעת בעובדים . 
עם זאת , נוכח החלטת בית הדין יורה הוועד הארצי לוועדים ולעובדים על דחיית 
ביצוע המעבר לחמישה ימי עבודה . העובדים עירערו על ההחלטה , וערעורם יידון 
בבית הדין הארצי מחר . 
