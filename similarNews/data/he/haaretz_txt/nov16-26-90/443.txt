קופנהאגן ( מיוחד ל"הארץ " ) . השבועון " חדשות מוסקווה " מגלה בגיליונו 
החדש כי איל העיתונות הבריטי היהודי רוברט מקסוול מנסה להשתלט על עיתון הערב 
" וויצרניה מוסקווה " אחד מעיתוניה הפופולריים של העיר . העיתון מצטיין 
ברמה עממית קלילה בניגוד למרבית עיתוניה ה"כבדים " של הבירה הסובייטית . 
מקסוול רכש בשעתו את הוצאת העיתונים המרכזית של מזרח גרמניה , " ברלינר 
צייטונג " , השקיע % 04 בעיתון ההונגרי " מאגיאר הירלאף " , אך נכשל בניסיונו 
לרכוש את ה"פראוודה " של סלובקיה ואת ה"וויצרניה פראג " של צכיה . כמו 
כן השקיע מקסוול כספים במהדורה האנגלית של השבועון " חדשות מוסקווה " . במאמר 
תחת הכותרת מקסוול חותר מזרחה " , כתב " חדשות מוסקווה " כי במערב חייב 
מאקסוול להתמודד נגד יריבים כלכליים ואיגודים מקצועיים , וכי הקלות שבה 
יוכל להשליט את רצונו בהשקעת כספים בעיתוני בריה"ם , היא " סיבה להרהורים " . 
