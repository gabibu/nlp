לא באחרונה הבאתי להפסקת שביתות במלאווה וסלופסק . עשיתי זאת בדרכי שלום . 
מזובייצקי , לעומת זאת , שאמור להיות דמוקרט גדול , השתמש במשטרה כדי 
להשליך שובתים במשרד החקלאות . אם מזובייצקי , החלש כיום , זורק אותם 
החוצה מה יעשה כשהוא יהיה חזק ? מעולם לא פניתי לשימוש בכוח . טיעון 
וויכוח הם שהכריעו את הכף אצלי . כשאני אומר " לעשות בחירות חדשות ותן 
לעם להכריע , והם אומרים " חכה " , זה דמוקרטי יותר ? הם יקראו לכך דיקטטורה , 
מפני שצדקתי . כשיהיה לנו פלורליזם בפולין , לא אהיה מסוגל לנהוג כרצוני . 
הסתרת מבנים וארגונים , העדר פתיחות וגילוי לב מולידים חשדנות . לכן אמרתי : 
" יהיה אצלנו גילוי לב , וזה יסלק את האנטישמיות " . אני לא מתבייש להיות 
פולני . אילו הייתי יהודי , לא הייתי מתבייש להיות יהודי . אם יהודים 
הסתירו את מוצאם , היתה להם סיבה לכך . הם נרדפו , נבעטו ונוצלו . כל 
עוד תהיה לי זכות הכרעה , לא תהיה אנטישמיות בפולין . אני אמנע זאת על 
ידי פתיחות . המצב בפולין יהפוך למסוכן ביותר . המצב היום יהיה טוב בהשוואה 
לכך , יהיו סערות ושביתות מסוכנות , אלא אם תבוא הפרטה מהירה , מהירה 
יותר ממה שאני מציע . למזובייצקי יש סיכוי . יש אפשרות של ניצחון שלי והשתתפות 
שלו . האפשרות השנייה היא ההפסד שלי וגם שלו . לא תהיה לי ברירה אחרת . 
המצב שמחכה לנו כה קשה , שרק יחד נוכל לנצח . 
