בעת שנכתבות שורות אלה , לא נסתיימה עדיין ההתמודדות בין משרד האוצר לבין 
איגודי המהנדסים , הטכנאים והאקדמאים בעניין החלת הסכם השכר של השירותים 
הציבוריים על חברות ממשלתיות ( לרבות רפא"ל , שאינה חברה אך ראוי להתיחס 
אליה ככזאת ) . נקודת המחלוקת היא עקרונית : האם מותר לחייב חברה עסקית 
באופן כוללני במתן תוספות שכר , בלא שים לב לתוצאות הרשומות או הצפויות 
בדו"ח הכספי שלה . דוגמה מאלפת למה שעלול לקרות בתחום זה לחברה עסקית ניתנת 
בימים אלה באל על . בישיבת ועדת העבודה והרווחה של הכנסת בשבוע שעבר , שעסקה 
בפיטורי דיילות ודיילים שהועסקו שנים רבות בחברה , פירט המנכ"ל רפי הרלב 
את התנאים החמורים שבהם נאלצת החברה לפעול : הפסדי אל על באוקטובר עקב ירידה 
של % 05 בתיירות לישראל , ייקור הדלקים וגידול הוצאות הביטחון , הגיעו ל5 . 
01 מיליון דולר . החברה נאלצה להסב מטוסי נוסעים למטען , למכור ולהחכיר 
מטוסים ולפטר כ006 עובדים זמניים . בין הצעדים הנוספים שנקטה החברה : 002 , 
1 עובדים הוצאו לחופשות מאונס מספטמבר . על רקע צעדים נמרצים אלה , שבוודאי 
אינם ראויים לביקורת ( גם נציג ההסתדרות בדיון לא מצא בנסיבות הפיטורין 
עילה לתביעה משפטית ) , נשאלת השאלה , איך נראה הסכם השכר שנחתם באל על 
לשנת 09 . החברה אינה נוהגת לפרסם הסכמי שכר ורק לעתים רחוקות דולפים פרטים 
על תוכנם . לפי אחת השמועות , זכו עובדי אל על השנה להסכם נדיב למדי . 
נקבעה להם תוספת שכר של % 01 מאפריל 09 ( לעומת % 5 . 4 השנה ו%5 . 4 ב19 , 
שעליהם נאבקים הדירוגים המקצועיים בתע"א ובחברות ממשלתיות אחרות ) . עשרת 
האחוזים חולקו בין העלאה בדרגה לכל העובדים , השווה כ%6 , והעלאה שכר כללית 
" רגילה " של % 4 . בין יתר ההטבות : הפורשים מהחברה זכאים לתשלום מיוחד 
בגין % 52 מכמות ימי המחלה הלא מנוצלים שצברו . הסדר זה מאפשר לוותיקים שלא 
ניצלו את ימי המחלה ( 03 בשנה ) לפרוש בתנאים משופרים ביותר . יתכן שבעת 
שנעשה הסכם השכר של אל על ל09 , עדיין לא היו ידועים כל הקשיים הצפויים 
לחברה בשנת העסקים הנוכחית , אם כי סירוב הממשלה לשאת בהוצאות הביטחון השוטפות 
של החברה והשפעתו השלילית על תוצאות החברה , היו ידועים . בדיעבד נראה , 
שהסכם שכר כזה אינו הולם חברה המתפקדת בתנאים כה קשים , והדעת נותנת , 
שאילו יכלה החברה לשנות את הסכם השכר ולהתאימו לתנאים אלה , היתה נוקטת 
גם צעד זה במסגרת צעדי החירום שתכננה . אך הסדרי השכר במשק הישראלי הם כידוע 
קשיחים ביותר , ובתנאים של התכווצות ההכנסות , פיטורי עובדים ולא צמצום 
עלויות השכר הם המוצא הראשון . 
