משרד האוצר יבקש לדחות בעוד שלושה חודשים כל צעד של העלאת מסים , שיבוצע 
במסגרת ניסיונו לצמצם את הגירעון בתקציב המדינה כדי להימנע מטרפוד תהליך 
ההתאוששות של המשק , הנמצא עתה רק בתחילתו . לתקציב המדינה , שיוגש לממשלה 
ביום ראשון הבא , תצורף הצעה של האוצר להגדיל את נטל המיסוי כדי לצמצם את 
הגירעון העצום , העלול להגיע ל21 מיליארד שקל , על - פי ההערכות האחרונות . 
ההצעה שתוגש לממשלה לא תכלול פירוט לגבי סוגי המסים שיועלו , אלא תמליץ 
שוועדה מוסמכת תחליט על כך ושהשינויים במיסוי ייכנסו לתוקף רק בעוד שלושה 
חודשים . באוצר יש נטייה להעלות את מסי הצריכה , כמו המע"ם ומסי הקנייה , 
ולא את מס הכנסה . עלייה במסי הצריכה נחשבת כאופציה עדיפה , משום שהיא 
תהיה נטולת השפעות שליליות על החיסכון לעומת העלאת מס הכנסה , שעלולה להביא 
לתוצאה כזו . באוצר נוטים להעלות את שיעור המע"ם באחוז או שניים , ל%71 
או % 81 . הבעיה הכרוכה בהעלאת מסי הקנייה , שתחול בעיקר על מוצרי יבוא 
כמו מכוניות וטלוויזיות , היא שמיסוי על מוצרים אלה עלול להוות הפרה של 
הסכמי הסחר של ישראל . באחרונה מתחזקת ההערכה , שישראל תתקשה לגייס בחו"ל 
את הסכומים הנדרשים למימון הוצאות הקליטה , כפי שהניחה התוכנית הכלכלית 
של האוצר . לנוכח התחזיות האחרונות בדבר קצב העלייה בשנה הקרובה , העשוי 
לעמוד על 000 , 004 איש , התחושה באוצר היא שלא יהיה מנוס מהגדלת נטל המסים 
כדי לממן את הגידול החזוי בהוצאות הקליטה . התפתחות נוספת , המרמזת כי הגדלת 
המיסוי היא בלתי - נמנעת , היא בקשתו של שר הביטחון לתוספת תקציב של 5 . 
1 מיליארד שקל . באוצר תכננו לקצץ את תקציב הביטחון בכ002 מיליון שקל . 
חלק מההוצאות בתקציב של 1991 , שיגיע לסך של 07 מיליארד שקל , יותנו במקורות 
מימון . באוצר אמורים להחליט אילו מן הסעיפים ייכללו בהוצאות אלה . 
