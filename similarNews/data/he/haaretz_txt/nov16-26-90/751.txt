מנהל התרופות והמזון של ארה"ב אישר בשבוע שעבר עריכת ניסויים קליניים בבני - 
אדם בתרכיב חדש לחיסון נגד איידס , לאחר שהתרכיב עבר בהצלחה ניסוי על קופי 
שימפנזה . התרכיב החדש פותח בשיתוף פעולה בין המרכז האמריקאי לחקר אלרגיות 
ומחלות מדבקות , המוסד הלאומי לחקר הסרטן וחברת התרופות האמריקאית " אימיונו 
יו - אס " , שהיא חברת בת של חברת תרופות אוסטרית . מפתחי התרופה אמרו בשבוע 
שעבר כי מטרתם העיקרית של הניסויים הקליניים בבני - אדם היא לבחון את בטיחות 
השימוש בחיסון החדש , ולראות האם מקבליו מפתחים בגופם נוגדנים לווירוס האיידס . 
שלב הניסוי הראשון לא יכלול חולי איידס , אלא אנשים בריאים שאין בגופם 
נוגדנים למחלה . בשלב השני תיבחן החסינות לאיידס שיפתחו מקבלי התרכיב , 
ורק לאחר שלב נוסף תאשר הרשות למזון ולתרופות את החומר לשימוש כללי . תרכיב 
החיסון הוא מקטע של גלוקופרוטאין של מעטפת הווירוס 1 - על פי ההנחה , שאומתה 
בניסויים בקופי שימפנזה , מעוררת נוכחות מקטע החלבון הזה את הגוף ליצור 
נוגדנים כנגד הווירוס . נוגדנים אלה יפעילו את מערכת החיסון של הגוף אם 
יחדור הווירוס אליו . האיידס , מחלת הכשל החיסוני הנרכש , נגרמת על ידי 
וירוס התוקף את המערכת החיסונית של גוף האדם ומונע ממנה אפשרות לחסלו . 
לאחר מכן פוגם הווירוס בתפקודה של המערכת החיסונית עד לרמה שבה חשוף החולה 
לשורה של מחלות זיהומיות ולסוגי סרטן שונים . עד כה זוהו לפחות שני סוגים 
שונים של וירוס האיידס , ומן המחקרים עולה כי מדובר בווירוס שחלים בו שינויים 
רבים , המקשים עוד יותר על מערכת החיסון של הגוף לאתרו ולהשמידו . מנהלת 
המחקר לחיסון נגד איידס בחברת התרופות האוסטרית אימיונו א - ג , ד"ר מרתה 
אייבל , מסרה כי שתי גרסאות של החיסון החדש נבחנו על ארבעה שימפנזים . 
לשימפנזים אלה הוזרק החומר , ולאחר זמן הוזרקו להם נגיפי איידס פעילים במינון 
הנחשב לגבוה פי 001 מן המינון הגורם להידבקות במחלה . כל ארבעת הקופים הראו 
תגובות חיסוניות ואף אחד מהם לא לקה באיידס במשך שלוש השנים שחלפו מאז הניסוי . 
לדברי ד"ר אייבל , " החומר הגן על השימפנזים במשך שלוש שנים , וזוהי ההגנה 
הממושכת ביותר עד כה " . מטרת הניסוי הקליני היא , לדבריה , לקבוע האם 
התרכיב יעורר את אותן תגובות בבני - אדם . עד עתה נרשמו 06 מתנדבים , בחמישה 
מרכזי מחקר , כדי לשמש שפני ניסוי אנושיים לתרכיב החדש . הניסוי יחל במתן 
התרכיב בפעם הראשונה בתוך חודש ימים . מפתחי התרכיב מדגישים כי החומר איננו 
כולל וירוסי איידס , אלא מקטע חלבון , שיצר בצורה מלאכותית , שאינו יכול 
לגרום להידבקות במחלה . כאמור , המתנדבים לשלב הראשון אינם חולי איידס , 
בגופם אין נוגדנים לאיידס , והם אינם נמנים על קבוצות הסיכון לחלות באיידס . 
רק בשלב השני ייכללו בניסוי מתנדבים המצויים בקבוצות סיכון לחלות במחלה . 
תהליך הניסוי והרישוי כולו אמור לארוך שמונה עד 01 שנים . למרות האופטימיות 
של מפתחי התרכיב , מביעים מומחים רבים חשש כי תרכיב חיסון שהוכן ממקטע בודד 
של מעטפת הווירוס לא יוכל לשמש כמעורר חיסון יעיל , שכן וירוס האיידס מתאפיין 
ביכולתו להשתנות במהירות , וכל חיסון כולל נגד וירוס זה יהיה חייב לאפשר 
לגוף ליצור שורה של נוגדנים שונים שיפעלו נגד וריאציות שונות של הווירוס . 
על פי ההנחה המקובלת , יהיה צורך בתרכיב חיסון שיכיל מקטעים אחדים של חלבון 
הווירוס כדי להבטיח את יעילותו . 
