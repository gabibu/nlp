חודש אחרי השריפה הגדולה חברי מושב אחיהוד שבגליל המערבי עדיין מלקקים את 
פצעיהם ומיטלטלים בין ייאוש לתקווה באשר לסיכוייהם לקבלת פיצויים . דיכאון , 
הלם , אי - ודאות , חשש שהמשקים יפסיקו לתפקד , כך מתארים אנשי המושב 
את האווירה במקום . שוב ושוב הם משחזרים את רגעי האימה : בתוך דקות עלה 
המתבן באש , מטרים ספורים מן הבית . ערימות החציר שהונחו סביב הרפת עלו 
בלהבות . הפרות והעגלים הלכודים עיקמו את צינורות הברזל בניסיון להימלט . 
חלק הצליחו לקפוץ מעל הגדר הגבוהה , אחרים היו ללפיד - אש . " גידלתי 
אותם מגיל יום " , מספר יחיא דמתי . " הינקתי אותם חלב . לפעמים נתתי 
להם למצוץ מהאצבע שלי . בלי שרציתי ירדו לי דמעות על כל פרה ופרה " . השריפה 
כילתה מתבנים , רפתות , מחסנים ואף פגעה בבתי מגורים . תשעה משקים מתוך 
95 ניזוקו . ככל הנראה פרצה בשל השלכת בדל סיגריה במרכז המזון של המושב . 
במושב מעריכים את הנזק המיידי ב5 . 1 מיליון שקלים . הנזק הכולל נאמד ב3 
מיליוני שקלים . אחיהוד הוא אחד מהמושבים הנידחים והנחשלים בארץ שתשומת 
הלב מתמקדת בהם רק בעת אסון . במושב המתבסס בעיקרו על ענף חקלאי אחד , 
החלב , שריפה בממדים כאלה היא מכה כלכלית שהתקומה ממנה קשה , אולי בלתי - 
אפשרית . במשקו של יחיא דמתי , שניזוק באופן הקשה ביותר , נשרפו כשלושים 
פרות ועגלים . דמתי , אב ל11 ילדים , שהבכור בהם בן 53 , כבר אינו אדם 
צעיר . הוא אמנם יוכל לזרז את מילוי החסר אם ירכוש עגלות מבכירות , אולם 
מחירה של עגלה הוא כ007 , 2 ש"ח , סכומים שאינם מצויים בכיסו . אין ביכולתו 
גם לפצות את עצמו על המתבן שנשרף , מכונת החליבה , עזים , כבשים , תרנגולות . 
בני המשפחה אומרים כי שווי הנזק שנגרם להם , לרבות החבלה הנפשית , הוא 
002 אלף שקל . " הכל הרוס . אנחנו לא יודעים במה להתחיל מחדש " , אומרת 
שרה דמתי . על הרי הגליל , מול שברי הסככות שנשרפו באחיהוד והפרות חרוכות 
העור ששרדו , מוריקים יערות אורן . הבתים שלא נפגעו מוקפים עצי תאנה , 
גפן והדס שלדגים תכולי חזה ואנפות - בקר לבנות תרים אחרי מזון , לא הרחק 
מכמה תרנגולים . אבל יפי הנוף של בקעת בית הכרם אינו מכסה על ההזנחה במושב . 
שבילים לא סלולים , כבישים מלאי מהמורות . ביישוב אין עדיין מערכת ביוב 
מרכזית ומערכת המים זקוקה לשיפוץ . . מושב אחיהוד הוא אחד מכארבעים מושבי 
עולים שהוקמו בראשית שנות החמישים בגליל ובפרוזדור ירושלים כדי לתפוס קרקעות 
שניטשו על - ידי הערבים במלחמת העצמאות וכפתרון לגל העלייה הגדול . המושב , 
המסונף למועצה האזורית מטה אשר , הוקם בידי ששים משפחות תימניות . כיום 
מתגוררות בו 011 משפחות , השומרות על אורח חיים דתי - מסורתי . גם כיום 
רק לששים מתוכן יש משקים . 53 משפחות מתפרנסות מענף הרפת . מצבן הכספי 
של המשפחות שלא אושרה להן מכסת ייצור חלב הוא החמור ביותר . חלקן מתפרנסות 
מעבודה במטע האבוקדו וההדרים , המשותף לכל המושב . חלק אחר מתפרנסות מגידולי 
ירקות עונתיים , בעוד השאר עוסקים בעבודות מזדמנות בחוץ . המשפחות מרובות 
ילדים . עשרה ילדים במשפחה הם חיזיון נפרץ . חיים מהיד לפה . מי שרוצה 
להשיא בן נאלץ למכור פרה כדי לממן את החתונה . על חברי המושב רובץ חוב בסך 
ארבעה מיליוני שקלים . בשל הערבות ההדדית , חייב כל משק 56 אלף שקלים . 
למשפחות שאינן מייצרות חלב אין אפשרות לפרוע את החוב , בגלל מצבן הכלכלי 
הירוד . בספטמבר הצטרף המושב להסדר המושבים . תקנות מיושנות של תנועת המושבים , 
שלפיהן רק בן ממשיך אחד מקבל משק , אינן מאפשרות להגדיל את מספר המשקים 
למשפחה . מזכ"ל תנועת המושבים , נסים זוילי , אומר כי הבסיס החקלאי של 
היישוב חלש מדי והוא לעולם לא יתפתח בקצב שדרוש כדי לפרנס 011 משפחות , 
שמתוכן רק 06 בעלות משקים . לו המשיכו המשפחות לייצר על - פי התכנון המקורי , 
שהתבסס על רפת ומטע , היו מפיקות כעשרים מיליון ליטר חלב בשנה , שכן 
עד 3891 ייצר כל משק כמה חלב שרצה . אולם בשנה זו החלו להיווצר עודפים בשוק 
החלב בארץ והממשלה קבעה מכסות לייצור חלב , על - פי ממוצע הייצור של שלוש 
השנים האחרונות . מי שהפסיק כמה שנים קודם לכן את הייצור לא קיבל מכסה . 
ככל שהורע המצב הכלכלי כך העמיקה המחלוקת בין בעלי החובות במושב לבין זכאים , 
הנאלצים אף הם לשאת בנטל בשל הערבות ההדדית . בעלי החובות הם אלה שאין 
להם מכסות ייצור של חלב . מאז 3891 הם דורשים לקבל מכסות ייצור , אך אינם 
נענים . מי שחיפש פרנסה חלופית בגידול ירקות צבר חובות כבדים , בשל מחירים 
גרועים בכמה עונות ונזקי מחלות בגידולים . דוד אוזנה , יו"ר הוועד הממונה 
של המושב , רואה בוויכוח שבין חייבים לזכאים ובבעיית המכסות את אבן הנגף . 
אם אלה ייפתרו , יוכל המושב לעלות על דרך המלך להבראתו . קפמאבינהמחלוקות 
בנושאים אלה בוודאי אינן הראשונות שהתגלעו במושב אחיהוד . מאז הקמתו היה 
אחיהוד מפולג בוויכוחים פנימיים שמנעו כל סיכוי לצמיחת מנהיגות מקומית הנשענת 
על קונסנסוס רחב . בשמונה השנים האחרונות מנהלים את המושב , בהפסקות קצרות , 
ועדים ממונים . העדר הנהגה מקומית יציבה פוגע בתפקודו החברתי של המושב וביכולת 
הארגון הפנימי בו , אומר נסים זוילי , ומצב זה אינו מאפשר לו להילחם על 
הגדלת הבסיס הכלכלי שלו . לדבריו , בני הדור הצעיר שאינם במעמד של בנים 
ממשיכים יצרו בעיה חדשה . הם אינם נהנים מזכותם של בעלי המשקים לבחור ולהיבחר 
לוועד המושב , ובאופן זה להשפיע על חלוקתה של עוגת המשאבים , ועל רקע זה 
התגלעו ויכוחים קשים . המבנה החמולתי של אחיהוד יצר מלכתחילה כר ליריבויות 
פנימיות על בסיס של שייכות משפחתית . יריבויות אלה אמנם קהו במשך השנים , 
במיוחד מאז ניחתו על המושב צרות כלכליות חדשות . מתוך 011 המשפחות במושב 
כ03 משתייכות לחמולת דמתי . חמולת סולימאן מונה עשר משפחות וחמולת גמליאל 
מונה חמש משפחות . יתר החמולות קטנות יותר . באופן טבעי נהנות המשפחות 
הגדולות מדומיננטיות במקום . חברי המושב מתנערים מהניסיון להציג את המושב 
כאילו נשלט אי - פעם על - פי מפתח חמולתי ומתכחשים לכל סוג אחר של יריבויות . 
קשה להציל מפיהם הודאה כי האווירה בין החברים עכורה , אבל ההאשמות ההדדיות 
הידהדו עוד בטרם כובתה השריפה . נסים דמתי , שכיהן כיו"ר הוועד הפנימי 
בשנים 96919791 , אומר שהוועד הורכב תמיד מנציגי כל המשפחות . עם זאת , 
הוא אינו מוכן לנקוב בשמותיהם של הנציגים ולענות על השאלה אם היתה בוועד 
דומיננטיות של משפחה מסוימת . הוא מוכן לומר , שמדי שנה נבחרו אותם שבעה 
חברים לוועד , משום שלא היו מועמדים אחרים . כמו בפוליטיקה , הוא אומר , 
גם כאן היו חברים שהיו מוכנים לשלם כל מחיר כדי לשוב ולהיבחר . הוא , 
לדבריו , לא היה ביניהם . התשלום התבטא במתן אישור הלוואה למשקים , אישור 
להקצאת מגרש לבניית בית לבן ממשיך , הלוואות לרכישת ציוד . פרוף אלישע 
אפרת , מומחה לגיאוגרפיה עירונית , סבור שהתמוטטות מושבים כאחיהוד היא 
חלק מכישלון חקלאות ההר . בניגוד לתושבים הערבים , שהסתפקו במועט והשכילו 
לנצל את כמויות המים הזעומות , לבנות טראסות ולהתקיים ממשק אוטרקי , החקלאים 
היהודים דרשו מערכת השקיה וטרקטורים , דברים שההר איננו יכול לשאת . חברים 
באחיהוד מפנים אצבע מאשימה לעבר הממשלה והסוכנות , שלא תרמו די לפיתוח המושב . 
עתה , לאחר השריפה , הם חשים שוב מוזנחים . משרד החקלאות והסוכנות 
אמנם העבירו להם 05 אלף שקלים כפיצוי , אולם סכום זה מספיק רק להאכלת החיות 
במשך שבועיים , הם קובלים . בסוף השבוע שעבר המליצה ועדת הכספים של הכנסת 
לסייע לאחיהוד בסכום של 5 . 1 מיליון שקלים , אך במשרד האוצר טוענים שלא 
הוא הכתובת למתן פיצויים , אלא חברת הביטוח . החברה , צור - שמיר , שבה 
מבוטחת האגודה , טוענת כי רוב המשקים אינם מבוטחים אצלה בפני שריפות . 
דן ברית , המשנה למנכ"ל החברה , אמר כי לשלושה משקים שכן ביטחו את עצמם 
אושרו פיצויים לתשלום ובקרוב ישולמו להם המקדמות . לטענתו , האגודה לא 
צירפה אסמכתאות לדרישת הפיצוי בסך 3 . 1 מיליון שקל ולידי החברה לא הגיעו 
עד כה ממצאי הדו"ח של נציבות הכבאות , הקובעים את סיבת השריפה . בעקבות 
זאת החליט נציגי המושב לנתק את קשריהם עם חברת הביטוח ולנקוט אמצעים משפטיים . 
אם לא יקבלו את הסיוע הדרוש להם , מאיימים אנשי המושב לשבות מול מול משרדי 
האוצר והחקלאות ולסגור את המושב . 
