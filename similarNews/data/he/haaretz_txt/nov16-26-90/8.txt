רדואן אבו - עיאש , זיאד אבו - זיאד , חנא סניורה ופייסל אל - חוסייני 
נתפסים בתודעה הקולקטיווית הישראלית כמנהיגי האינתיפאדה , כמושג נלווה ל"הסתה " , 
ל"ועדות הלם " , ול"מפקדה המאוחדת " . ברחוב הפלשתיני מתרחש באופן פרדוקסלי 
תהליך הפוך . כמעט אף ילד פלשתינאי לא יגיד היום כי אלה הם מנהיגיו . דעת 
הקהל הפלשתינית , פעילי השטח וגם מבצעי פעולות התקיפה והדקירה האחרונות 
של יהודים אינם מונהגים על - ידי אישיות אחת , או כמה מאלה המוזכרות לעיל . 
בפגישת תדרוך עם עיתונאים בתחילת השבוע אמר שמואל גורן , מתאם פעולות הממשלה 
בשטחים ואחד הגורמים הבכירים הממליצים על המדיניות הרצויה כלפי הפלשתינאים 
בפני הדרג הפוליטי כי למעשה כל מבצעי התקיפות והדקירות פעלו כבודדים , 
ולא נשלחו למשימתם על - ידי אחד מארגוני אש"ף . מדרדר האוטובוס בדרך לירושלים , 
דוקר היהודים בשכונת בקעה , דוקר השוטר עופר חגבי בירושלים , והירדני 
שחדר השבוע למוצב צה"ל בבקעה והרג את מפקדו כל אלה לא היו שליחי הפת"ח . 
כולם פעלו מתוך דחף של נקמה על אירוע קודם . האירוע המרכזי שגרם להסלמה 
חדה באלימות הפלשתינית , אישר גורן , היה תקרית הדמים בהר הבית . אבל אותו 
פה שאמר את הדברים הללו הוא הפה שהמליץ על מעצרם של רדואן אבו - עיאש וזיאד 
אבו - זיאד השבוע . עכשיו ברור כי בשירותי הביטחון היה ויכוח על חוכמת המעשה , 
אך מי שהתנגד לביצוע המעצרים היה בעמדת מיעוט . יותר מכך , לפי כל הסימנים 
פותח מעצרם של השניים סדרת מעצרים רחבה יותר של אישים פלשתינאים נוספים מהשורה 
הראשונה . דדי צוקר אמר אתמול כי הוא יודע בוודאות שזו רק ההתחלה . התמזל 
אולי מזלם של האישים המתגוררים בירושלים שלא נעצרו בינתיים , כיוון שהם 
נופלים בין הכסאות של אחריות שירותי הביטחון . אנשי מקצוע הגדירו זאת כ"שערורייה 
ממדרגה ראשונה " . מקורות ביטחוניים הדגישו השבוע כי עילת המעצרים ביטחונית 
גרידא , וכי אבו - עיאש ואבו - זיאד לא נעצרו בשל פעילותם העיתונאית , 
בשל הבעת דעות או הבעת תמיכה באש"ף , וגם לא בשל השתתפותם בכנסים פוליטיים 
בארץ ובחו"ל . מעצרם הוא רכיב חשוב במאבק הכולל נגד האינתיפאדה , אמרו 
אותם גורמים . " שר הביטחון השתכנע מהחומר שהובא בפניו , ובנסיבות הספציפיות 
של התגברות האלימות הוא ראה צורך לנקוט פעולה נגד השניים . הסיכונים מאי - 
מעצרם היו רבים יותר מהסיבוכים הצפויים ממעצרם " , הסביר דוברו של שר הביטחון . 
מהם הסיכונים הביטחוניים שהיו צפויים מאי - מעצרם של אישים אלה , לא פירטו 
הגורמים הביטחוניים , אבל לא קשה לנחש . ידוע למשל כי רדואן אבו - עיאש 
ביקר בתוניס ונפגש עם צמרת אש"ף זמן קצר לפני פלישת עיראק לכוויית . ידוע , 
שגורמי הביטחון מייחסים לזיאד אבו - זיאד מעורבות בניסוח כרוזי המפקדה המאוחדת , 
וגם לאבו - עיאש הם מייחסים מעורבות בענייני הגוף העליון של ההתקוממות ובמתן 
הנחיות לפעילי ועדות ההלם בשטחים . גם מבלי שייאמר יש להניח כי שני אנשים 
אלה , כמו כל האישים הפלשתינאים המוכרים , יושבים על קופה שמנה שמקורה 
באש"ף ומחלקים כספי אינתיפאדה . הם שומרים על קשר קבוע עם מוסדות אש"ף בחו"ל , 
עוסקים בייעוץ , בהנחייה ובקידום העניין הפלשתיני במפגשים עם נציגי ארגונים 
ומדינות , ולפחות אחדים מהם עוסקים גם בפישור בין פלגים פלשתיניים יריבים . 
גם אם נייחס להם פעילות זאת , אירועי החודש האחרון וההסלמה באלימות אינם 
קשורים באורח ישיר לפעילותם . יתרה מזאת , אין בידם למונעה . רוב האישים 
הפלשתינאים המוכרים לציבור הישראלי חוסייני , אבו - עיאש , סניורה , 
אבו - זיאד המשתייכים לזרם המרכזי באש"ף , השליכו את יהבם , לפחות במוצהר , 
על אסטרטגיה מדינית שתביא להקמת מדינה פלשתינית לצד ישראל . אחרי שנעצרו 
המהלכים המדיניים סביב שאלת הרכב המשלחת הפלשתינית לשיחות קהיר , מצאה את 
עצמה השכבה הזאת מול דעת קהל פלשתינית מתוסכלת , מיואשת ומאוכזבת , הדורשת 
לחזור לנקיטת אמצעים חריפים יותר . באווירה הכללית הזאת נראה סדאם חוסיין 
אחרי פלישתו לכוויית כמושיע וכמוצא היחיד מהסטטוס קוו המתמשך . חוסייני , 
אבו - עיאש והאחרים התקשו לעמוד מול הקיצונים שדרשו פעולה מיליטנטית , 
ואף זכו למנות גדושות של ביקורת , בוז ואף להאשמות בשיתוף פעולה עם ישראל 
מצד חוגים נרחבים בקהלם . שירותי הביטחון שהמליצו לעצרם התבססו על הנימה 
המיליטנטית הגוברת בנוסח הכרוזים המופצים בשטחים . כרוז " מפקדת ההתקוממות " 
האחרון קרא לפלשתינאים : " הבה נהפוך לשוהדא " ( לוחמים הנהרגים במצוות 
אללה ) . כרוז אחר של הפת"ח קרא לשימוש בנשק ובסכינים , קריאה שלא חזרה 
שוב בכרוזים אחרים . לאישים שנעצרו יוחסה השפעה על ההקצנה בנימת הכרוזים 
ובפעולת הרחוב . ההנחה מאחורי ההמלצה לעצרם היתה שחיסול השכבה הזאת ישפיע 
באופן ישיר על רמת האלימות . אלא שלא ברור על מה מסתמכת הערכה זו , שכן 
יותר משאישים אלה מנחים את פעולת הרחוב הפלשתיני , הם מונחים על - ידו ונאלצים 
ליישר איתו קו . גורמי הביטחון הטוענים כי המלצתם לעצור את השניים נבעה משיקולי 
ביטחון " נקיים " אמרו אמת , אך מרגע שההמלצה התקבלה הצטלבה ההחלטה לעצרם 
עם מגמה ברורה המרחפת במסדרונות הפוליטיים בישראל . האגף הימני בממשלת שמיר 
שרון , כהן , נאמן ואחרים לוחץ זה זמן רב לעצור ולגרש את כל ה"הנהגה " 
הפלשתינית . ההמלצה נפלה על קרקע פורייה . קפמאליד4וכך חזינו בשבועיים האחרונים 
באחד ההיבטים הפרדוקסליים של המציאות הישראלית . כמה ימים אחרי שהרשויות 
הישראליות כינסו את האישים הפלשתינאים המרכזיים בשטחים בביתו של פייסל אל - 
חוסייני לתדריך ביטחוני , ושלחו שוטרים להבטחת שלומם מפני קיצונים יהודים 
נעצרו אותם אנשים ונשלחו לכלא באשמת " הסתה " . והרי בדיוק בהאשמה זו מנסים 
אותם קיצונים יהודים לפגוע בהם . המעצר נתן את הלגיטימציה הממשלתית לפגיעה 
באותם " מסיתים " , שרק כמה ימים קודם לכן הגן עליהם השלטון . אחרי שתיעלם 
השכבה הזאת , אם בדרך של מעצר , אם בדרך של גוויעה פוליטית אטית או באמצעות 
טרור פוליטי , יוכלו מקבלי ההחלטות לעשות את חשבון הנפש ולומר : התפטרנו 
מהם , אך עם מי נשארנו ? 
