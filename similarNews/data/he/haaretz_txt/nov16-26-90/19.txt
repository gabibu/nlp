באחרונה מלאה העיתונות בכתבות ובמאמרים על אנטישמיות וגזענות . לדאבוני 
מרבים להשתמש במלים אלו ללא הבחנה , והדבר דומה לשימוש המרובה במושג " שואה " . 
ארגון האומות המאוחדות האשים את הציונות בגזענות ; הציונות או היהדות מעולם 
לא טענו שארץ ישראל מיועדת לגזע השמי בלבד , אדרבא גם הערבים הם שמים ! 
אף הרב כהנא לא היה גזעני הוא לא טען שארץ ישראל היא עבור הגזעים השמיים 
בלבד , ובעלי הגזעים האחרים חייבים לעזוב . הוא היה אולי פטריוט פאנאטי 
ורדיקלי , אך אין לזה כל קשר לגזענות . מאשימים עמים או קבוצות שונות באנטישמיות ; 
מאשימים אף את יאסר ערפאת באנטישמיות . אין דבר יותר אבסורדי מזה : הלא 
ערפאת בעצמו שמי ; אמנם הוא בוודאי לא אוהב יהודים , אך אין זה הופך אותו 
לאנטישמי ; הוא לכל היותר אנטי - יהודי או אנטי - ציוני . התופעה הגזענית 
היחידה שהיינו עדים לה בזמן אחרון בארץ התרחשה בבית הספר בקרית טבעון , 
שאליו לא רצו הורים לשלוח את ילדיהם כי לומדים בו גם ילדים אתיופים . כל 
המקרים האחרים הם תופעות של שנאת ערבים או אנטגוניזם כלפי יהודים . אם אנחנו 
רוצים שיתייחסו אלינו בכבוד , עלינו לדייק בדיבור ובכתיבה עלינו לקרוא לילד 
בשמו . תל אביבאני אזרח בריטי המתעתד לנסוע לישראל בחודש הקרוב , ולשהות 
בה שבועיים - שלושה . בירור שערכתי במחלקה הקונסולרית בשגרירות ישראל בלונדון 
העלה , כי אין מספקים מסיכות גאז לתיירים . עם זאת , במקרה חירום יוכל 
התייר לקבל מסיכת גז בבית המלון שבו הוא מתאכסן . אם אינו שוהה במלון , 
יוכל לקבלה באחד ממרכזי החלוקה . אני סבור כי ההסדר זה אינו מניח את הדעת , 
במיוחד אם התייר אינו שוהה בבית מלון . אני ער לכך שהמסיכות מחולקות באריזה 
חתומה בצירוף הוראות שלא לפותחה בלא שניתנה ההוראה לכך . אלא שקשה לי להאמין 
כי בזמן הפצצה מן האוויר אפשר יהיה למלא אחר הוראות אלו . במחלקה הקונסולרית 
של השגרירות בלונדון גילו הבנה לטענה זו , אך לא יכלו להבטיח כי יהיה שינוי 
כלשהו בהוראות . הם הסכימו להעלות בפני הגורמים המתאימים בישראל את ההצעה 
לתת לתיירים הבאים לישראל מסיכות גז , או בנמל התעופה או באחד ממרכזי החלוקה , 
וכי הדבר יצוין בדרכונם סמוך לאישור הכניסה לארץ . עם עזיבתם את הארץ יידרשו 
התיירים להחזיר את המסיכות בלא פגע , ואם לא עשו כן ישלמו את מחיר המסיכה . 
אף שאיני שלם עם הרעיון הבא , דומני שאפשר לחייב את התיירים להפקיד סכום 
מסוים לפקדון , שיוחזר להם כנגד החזרת המסיכה . לונדונקפמאביגבאחרונה צפיתי 
בסרט וידאו שצולם בידי חבר , ניצול שואה , שחזר מסיור באוקראינה . קטע 
ממנו צולם במקום בשם " רובנו " שבו הוצאו להורג אלפים מיהודי האזור וביניהם 
בני משפחתי . נדהמתי לראות שעצמות הקורבנות מתגלגלות על - פני הקרקע , 
ותושבי המקום נוברים בהן ומחפשים שיני זהב וחפצי ערך אחרים ששכחו הנאצים . 
השלטונות הסובייטיים והאוקראיניים מודעים למצב אך לא עשו דבר כדי להפסיק 
את התופעה ולקבור את העצמות כראוי . אין ספק שאנשים אלה שנרצחו בדם קר על 
לא עוול בכפם ראויים לפחות לקבורה הולמת . אודה לכל אחד היכול לעזור לנו 
בעצה או במעשה להביא את אותם אומללים למנוחת עולם . נא לפנות לת . ד . 
8095 , הרצליה . הרצליהלאחר שהוועדה לחקירת מאורעות הר הבית סיימה את תפקידה , 
ואין היא יכולה עוד להגיב , פעל שר המשטרה , רוני מילוא , במהירות ליישום 
מסקנותיו ורצונותיו . אחרת לא ברור כיצד דאג לקדם את כל צמרת הפיקוד המשטרתית 
" בבעיטות " כלפי מעלה ? בהחלטותיו אלה הצליח שר המשטרה לבצר את עמדות 
הליכוד במשרד המשטרה , וכל תירוץ אחר , יהיה אשר יהיה , שקוף עוד יותר 
ואינו משכנע . ניריתאני מניח שבאשמתי קצב וסגנון דיבורי וכן העובדה שמנעתי 
מהכתבת , אתי חסיד , מלהפעיל רשמקול בראיון שערכה עמי נפלו שם ( " הארץ " , 
11 . 9 ) כמה שיבושים ומשגים שיש להעמידם על דיוקם . א . שם ספרי החדש 
הוא " שירים על כלב וכלבה " ולא " שירים על כלב וכלב " . ב . ההתייחסות 
למנטליות ה"ממופלגת " ( חידוש לשוני ) היתה של המשורר יונתן רטוש ולא 
של משה שרת , שהיה איש מפלגה מובהק . ג . האיש ש"מסתכל על האוניות ( בנמל 
חיפה ) וחושב שאולי יצליח להתפלח לאחת מהן ולברוח " הוא נער בן 31 הכוונה 
לשנות נעוריי בחיפה . ברצוני להבטיח לידידיי ולקוראיי , שהפרופסור המשורר 
בן ה06 אינו מתכוון " להתפלח " לשום אונייה . ד . גרהם גרין אמר ביחס 
לשורשים " שהוא לא גזר ולא בצל " , ולא שהוא " לא גזע ולא בצל " . ה . 
התמונה של נער " לא ציוני " , שמורים " ציוניים " מתעמרים בו , אף היא 
עלולה להתקבל בתמיהה מחוץ להקשר המלא שבו נאמרו הדברים . נער בן 2131 ספק 
אם הוא בוגר דיו כדי להיות ציוני או לא ציוני ( מה שאין כן הוריו ) . 
ובוודאי שהיתה גם ציונות אחרת זולת זו " השרירנית " של כמה ממוריי הפחות 
מתוחכמים בבית הספר חוגים בחיפה . במבט לאחור נדמה לי , שלפחות מקצת מן 
האחרונים לא היו מסוגלים כלל להבין מה היתה ציוניותם של אנשים כהרצל , נורדאו , 
אחד - העם , מרטין בובר , גרשום שלום ורבים רבים אחרים . לא " הציונות 
תפסה את היהדות האינטלקטואלית הגרמנית כתופעה מנוונת " , כי אם קומץ מורים 
מוגבלים , ששום מוסד חינוכי מתוקן לא היה צריך להעסיקם בתפקידים חינוכיים . 
ו . לא ברור לי כיצד התשובה : " בדצמבר אהיה בן 06 " , מתייחסת לדברים 
שקודמים לה בראיון חוש ההומור שלי . אם אמנם ניחנתי בחוש הומור ( ולא 
אני אעיר על כך ) , אין ספק בלבי שהוא אינו נובע מהיותי בן 06 בדצמבר הקרוב . 
ז . האלמנך " אגרא " הוא ספר עב - כרס בן 743 עמודים ובכריכה קשה . ח . 
אני מצטער מאוד שהשמטה נוספת של דבריי תרמה לרושם , שבשלושת כרכי " אגרא " 
לא השתתפו " משוררים צעירים מהקולות הבולטים היום כשירה " . בכל אחד מהכרכים 
הנזכרים הופיעו משוררים , מספרים ואמנים בשנות העשרים והשלושים לחייהם . 
הופיעו גם יוצרים שפרסומם ב"אגרא היה להם פרסום בכורה ( וראה יואל הופמן , 
מארי ומוטי כהן , יעקב איילי , מינה פריידקין ורינה ליטוין בסיפור מקורי ) 
. מה שאינו אומר שלא אשמח לפתוח את דפי האלמנך הבא למספר גדול אף יותר 
של יוצרים צעירים . 
