מישל פוקו טען , כי האינטרס הוא סוג של אידיאולוגיה והאידיאולוגיה היא סוג 
של אינטרס . ההגדרה הזאת מתאימה גם לרבים בפוליטיקה הישראלית , המציגים 
את מניעיהם כאידיאולוגיים . ספרו של ד"ר עידן , מרצה לפילוסופיה באוניברסיטת 
תל אביב ובאוניברסיטה הפתוחה , מנסה להביא בפני הקורא הישראלי תשובות ישנות 
וחדשות על השאלה : מהי אידיאולוגיה ? האידיאולוגיה נתפסת כניגודו של האינטרס 
האישי או הקבוצתי , והאידיאליזם נתפס כניגודם של כוח וחומרנות . בבדיקה 
לעומק מתגלה תפיסה זו כבעייתית . פעמים רבות מתברר שהאידיאולוגיה מכסה על 
אינטרסים ותככים ; האידיאולוגים והאידיאליסטים מתגלים כעלה התאנה של העסקנים 
ושל בעלי הכוח והממון . עידן מציין כי האידיאולוגיה היא לעתים כוח מלכד 
במחנה השליט , אך מפורר ומבלבל במחנה הנשלט . הפרספקטיווה ההיסטורית שנותן 
עידן בספרו על אודות השימוש באידיאולוגיות שונות , ובמושג אידיאולוגיה עצמו , 
חושף את הדו - ערכיות של המושג ואת פניו הרבים . המושג אידיאולוגיה נולד 
סמוך למהפיכה הצרפתית , בצרפת של המאה ה81 . המושג ציין ענף חדש של הידע 
האנושי , שמטרתו היתה מחקר וביקורת של השקפות ומושגים מסוגים שונים , ובכלל 
זה השקפות ומושגים פוליטיים . מאחורי הרעיון של מדע האידיאות או האידיאולוגיה 
עמדה קבוצת חוקרים צרפתים , שנקראו בשל כך " אידיאולוגים " , והזדהו עם 
המהפיכה הצרפתית . אין פלא אפוא שעם הריאקציה למהפיכה באה גם התנגדות לתוכניותיהם 
של האידיאולוגים . ההתנגדות באה מימין ומשמאל . מימין , נפוליאון והאידיאולוג 
שלו , קוקו , לעגו לאידיאולוגים על כי הם הופכים אינטרסים לרעיונות ; 
משמאל , דור אחד אחרי נפוליאון , החל מרקס בניסיונו לחקור את האידיאות 
ואת מדע האידיאות . לפי מרקס , האידיאולוגיה היא מכשיר המסייע למעמד השליט 
לנצל ולדכא את המעמד הנשלט . באמצעות האידיאולוגיה , אין המעמד הנשלט מבין 
את המציאות החברתית שבה הוא לכוד . במאה העשרים התפרסמה ספרות עניפה על האידיאולוגיה . 
כך , למשל , דירקהיים טען שכל סוגי המחשבה והאידיאולוגיה מבוססים על צורות 
היסוד של האידיאולוגיה הדתית . עשרים שנה לאחר מכן פירסם מנהיים את ספרו 
הידוע " אידיאולוגיה ואוטופיה " , שבו טען כי " האידיאולוגיה היא הלא - 
מודע הקולקטיווי של חברה נתונה " . לאחר מלחמת העולם השנייה דובר רבות על 
" קץ האידיאולוגיה " . תחילה דובר על כך מכיוונים ליברליים . הליברלים 
הצביעו על הסכנה שבעירוב יתר של אידיאולוגיה בפוליטיקה , עירוב שהוביל , 
לדעתם , לקווי מדיניות כמו אלה של היטלר ושל סטאלין . לאחר מכן החל המושג 
" קץ האידיאולוגיה " להישמע אף בחוגים רדיקאליים ואנרכיסטיים . תרומתו 
של עידן לספרות העברית העוסקת באידיאולוגיה מתבטאת בכמה נקודות . חשובים 
בעיקר הסבריו המפורטים בנוגע לאידיאולוגים הצרפתיים דירקהיים , פוקו , 
סעיד , דרידה ואמין . תרומה נוספת תרם עידן בהצביעו על כיווני מחקר עתידיים , 
שיאפשרו לחקור בצורה מעמיקה את האידיאולוגיות הישראליות השונות . עידן גורס 
כי על אף השוני הרב ביניהם , אפשר לכלול את הליברליזם , הפאשיזם והסוציאליזם 
במונח הכללי אידיאולוגיה . יתרה מזאת , לאורך הספר הוא מראה כי לא רק את 
שלושת ה"איזמים " הללו ניתן לכלול במונח זה , אלא אף " איזמים " אחרים , 
שאינם שייכים לתחום הפוליטי . למשל , ה"תיאיזם " הוא האידיאולוגיה של 
המוסדות הדתיים וה"מדעניזם " הוא האידיאולוגיה של המוסדות המדעיים . המחנות 
הפוליטיים בישראל נאמנים , לדברי עידן , לאידיאולוגיות הבאות : האידיאולוגיה 
הדתית דומיננטית בקרב המחנה הדתי והחרדי ( מפד"ל , אגו"י וש"ס ) ; האידיאולוגיה 
הלאומית דומיננטית בקרב המחנה הניצי ( ליכוד , תחייה , מולדת ) ובקרב 
חלק גדול מהמערך ; האידיאולוגיה הליבראלית דומיננטית בקרב חלקים מהליכוד 
ומהמערך , והיא האידיאולוגיה הראשית של שינוי ור"ץ . האידיאולוגיה הסוציאליסטית 
היתה קיימת בישראל בראשית המאה העשרים , אך נעלמה מהנוף בחצי השני של המאה . 
" עתה היא באה לידי ביטוי שדוף בסיסמאות של מפ"ם ורק"ח . היא עדיין באה 
לידי ביטוי מאוד פרגמנטי וכמעט בלתי - נשמע בהתבטאויות של פעילי השכונות 
ועיירות הפיתוח " , כותב עידן . עידן סבור כי האידיאולוגיה המערבית המדעניסטית 
המודרניסטית המבוקרת והמודעת פחות מכל היא האידיאולוגיה המקובלת על מרבית 
המחנות בישראל . הביקורת של אנשי האקדמיה והאינטלקטואלים בישראל היא ביקורת 
סקטוריאלית , לא מקיפה ואינה בוחנת את עצמה , הוא טוען . זוהי ביקורת 
היוצאת בעיקר נגד האידיאולוגיה הדתית והלאומנית . מרבית המבקרים מטעם האקדמיה 
והאינטלגנציה בישראל שייכים למחנה היוני - הליברלי : בעד הקדמה והמודרניות 
ונגד המסורתיות , בעד המדע ונגד הדת , בעד המערב ונגד מה שאינו משתייך 
למערב . בארץ אין שואלים מהן האידיאולוגיות המסתתרות מאחורי סיסמאות הקדמה , 
המערב הנאור , המודרניות והמדע , ויותר מכך , מיהן קבוצות האינטרסים , 
כהגדרתו של עידן , המסתתרות מאחורי סיסמאות אלה . יישום של תפיסת מרקס 
לביקורת המחנה הליברלי - היוני , אומר עידן , תובע את חשיפת האינטרסים 
המעמדיים של מחנה זה ; ביישום תפיסת דירקהיים יש לחפש את העיוות הקוגניטיווי 
של מחנה זה , הנובע ממיקומו ב"נוף החברתי " ובחלוקת העבודה החברתית ; 
אם תיושם תפיסת פוקו , יהיה צורך לבדוק את הכוח המסתתר מאחורי ה"קדמה " 
וה"מודרניות " , ועל - פי תפיסותיהם של אמין , סעיד ודרידה , ייבדקו האינטרסים , 
העיוות הקוגניטיווי והכוח , שיצרו את התיחום השרירותי בין ה"מערבי הנאור " 
ל"מזרחי החשוך " . בדברים אלה יצר אולי עידן , יליד 1591 , ממושב שרשרת , 
ליד נתיבות שבנגב , אידיאולוגיה נוספת . יהיה בוודאי מי שינסה למצוא גם 
בה אינטרסים , עיוות קוגניטיווי וכוח . 
