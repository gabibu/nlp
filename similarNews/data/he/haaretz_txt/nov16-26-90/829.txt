" צריך לנצל את הקוניוקטורה בשוק העבודה " , הכריז שר האוצר , יצחק מודעי , 
בהציגו את תוכניתו הכלכלית בפני העיתונות . מי שחשב כי השר התכוון לכך 
שצריך להציב את העובד הטוב ביותר לכל משרה , נזכר כיצד הכתיר את מקורבו 
הפחות מתאים , סילבן שלום , כיו"ר מועצת המנהלים של חברת החשמל האדירה . 
אין זו הצביעות היחידה באסופת הגזירות , הקוריוזים והתקוות , המכונה " התוכנית 
הכלכלית של יצחק מודעי " , שהפכה לתוכנית הכלכלית של הממשלה . אכן , האיש 
שניסה לנצל את הקוניוקטורה בזירה הפוליטית והעלה את הסחטנות כלפי הימין והשמאל 
כאחד למדרגת אמנות , מלווה במסחור באמצעות ערבות בנקאית , מנסה ליישם את 
" תורת המודעיזם " גם במשק . והרי תמצית התורה : הממשלה , שהיא המעסיק 
הגדול במשק , מנצלת את כוחה כשליט ומפירה את הסכמי השכר וההסדרים שעליהם 
חתמה כמעסיק . בדיוק כאותו נוכל המבטל המחאות שעליהן חתם . קפמאבינעל התוכנית 
לנתק את עובדי החברות הממשלתיות העסקיות מהסכמי השכר הציבוריים ( שאמנם 
לא מומשה בהסכם השכר הנוכחי , אך עומדת עדיין על הפרק ) , אפשר לומר את 
הדברים הבאים : לבד מהיותה הפרה בוטה של הסכמי העבודה בחברות הללו , היא 
צביעות כפולה . מודעי לא ביטל את סעיף 92 בחוק יסודות התקציב המאפשר לו 
לפקח על השכר בכל חברה ממשלתית . שני " הנציבים העליונים " הממונה על 
השכר ומנכ"ל רשות החברות הממשלתיות תבעו לאחרונה למשפט חברות ש"העזו " 
להעלות את שכר עובדיהן מעבר להסכמים הציבוריים שאותם הם רוצים לבטל . מודעי 
ה"ליברל " יכול ללמד את גורבצוב מהו ניהול סוציאליסטי - ריכוזי מהסוג הגרוע 
ביותר . הוא חותר לבטל את הסכמי העבודה בחברות הממשלתיות היצרניות , אך 
מותיר בעינם את ההסכמים של פקידיו ה"יצרנים " באוצר . יתרה מזו : את עצמו 
ואת שאר חבריו ה"בכירים " ( שרים , ח"כים , מנכ"לים וכו ) טרם הפריד 
מהצמדה לנוסחה המופלאה המעניקה להם תוספות שכר נאות ארבע פעמים בשנה . כלל 
נוסף בתורת המודעיזם : צריך להעניש את העובדים היצרנים במדינה . כך נגביר 
את הצמיחה הכלכלית ונקלוט עלייה . טועה מודעי אם הוא סבור שהעובד העברי 
אשר בניגוד לעמיתו האמריקאי או היפאני עושה מילואים ממושכים דומה לסוסו 
של שלום עליכם וייתן תוצרת תוך הפחתת התמורה שהוא מקבל . מי שרוצה תפוקה 
בכמות ובאיכות אמריקאיים , אל ישלם לעובדים שכר ברמה אפרו - מזרח - תיכונית . 
רבים מנפלטי פרויקט הלביא עובדים כיום בחו"ל במשכורות של אלפי דולרים נטו 
לחודש . אם קוניוקטורה אז קוניוקטורה . רצית אמריקה , מר מודעי ? באמריקה 
מפסיקים לעבוד בדקה שבה מסתיים חוזה העבודה הקיבוצי - תקופתי , אם לא נחתם 
חוזה חדש . אצלנו נסתיימו הסכמי השכר בחודש מארס , ועד להסכמים האחרונים 
נקט משרד האוצר סחבת . מודעי היה מעדיף להגיע ל"אירופה 2991 " אך בלי 
הסכמי שכר . במו"ם על השכר תבע האוצר להחיל את המלצות " ועדת זוסמן " על 
המגזר הציבורי , אך לא על עובדי החברות הממשלתיות . אם השיטה כה טובה 
מדוע לא תחול על כלל העובדים ? " ועדת זוסמן " המליצה לכלול בשכר לצורכי 
פנסיה את כל רכיבי ההכנסה של העובד . בא האוצר ומקדים מכה לתרופה : כבר 
עתה מחייב הוא את העובדים במס על הפרשות המעסיק לקרנות הפנסיה , הגמל וההשתלמות . 
העובדים ישלמו מס גבוה יותר על הכנסתם הנוכחית ואף יקפצו למדרגת מס גבוהה 
יותר עקב גידול מלאכותי בהכנסותיהם . ומה עם המעסיקים ? אלה אימצו לעצמם 
מזמן את הסיסמה : " מה לעשות ? לבכות " . יש אינפלציה התעשיינים בוכים . 
מיתון וירידת מחירים עיניהם זולגות דמעות . האוצר עושה פיחות ? שיעורו 
לא מספיק לטעמם . תשלום תוספת יוקר חלקית ומאוחרת לעובדים ממש פשע . ואכן 
בכי התעשיינים והמעסיקים למיניהם עזר להם . מודעי הפחית את תשלומיהם לביטוח 
הלאומי ב%4 , שהם כמיליארד ש"ח ויותר . אולי ראוי לתבוע מהם להשקיע במפעליהם 
בסכום דומה ? . בלי סיוע ממשלתי וחוק נוסף לעידוד השקעות הם לא יעשו לנו 
" טובה " כזו . מודעי נתן ( למעסיקים ) , מודעי לקח ( מהשכירים ) , 
ובא לציון גואל שיקלוט עלייה , ואפילו ברוטציה . מה עניין רוטציה לכאן ? 
ובכן , מודעי מציע להוריד את שכר המינימום לעובדים חדשים בחצי השנה הראשונה 
לעבודתם . משמע , מדי חצי שנה תיערך " פגישת מחזור " בלשכת העבודה של 
מסיימים חדשים של תקופת ה"טירונות " בשכר התת - מינימום . ואם אמרנו " לשכת 
עבודה " , אזי עבודה לא תהיה , אך לשכות פרטיות חוקיות יהיו . הן גם ידאגו 
לחוזי עבודה אישיים במקום הסכמים קיבוציים כך מציע מודעי . תחי הקוניוקטורה . 
כל עוד אתה צעיר , בריא , חזק ויפה , זה אולי טוב . אך היזהר משירות 
מילואים ממושך ותכוף המעסיקים לא אוהבים זאת , ויפטרוך . ושתהיה תמיד 
בריא . מעניין לדעת אם אישור אבטלה מלשכת עבודה פרטית יוכר לצורך מענק אבטלה . 
אפשר כבר להריח אפיק הכנסה נוסף לסרסורי עבודה למיניהם . גם לאלה שיהפכו 
קצת עצבניים , בתוקף הנסיבות , מציע מודעי " פתרון ציוני " : שתו ועשנו 
בכך תממנו את קליטת העלייה . ולמי שיחפש מזלו בהגרלה כלשהי ( טוטו , 
לוטו וכו ) יש עמנו עצה קטנה : שמרו על הכרטיסים גם אם לא זכיתם . היות 
שהוטל מס על הזכיות , מן הדין שרכישת הכרטיסים תיחשב ל"הוצאה מוכרת " . ובכן , 
מה צריכים השכירים לעשות ? כיוון שמודעי הנחית את גזירותיו בטרם נחתמו 
הסכמי השכר לשנת 0991 ואילך , ניתנה להסתדרות ולאיגודים המקצועיים אפשרות 
למאבק מקצועי צודק ולתביעות שכר שיפצו את העובדים על שחיקת השכר והגזל הממשלתי 
כאחד . האיגודים הכריזו סכסוך עבודה כבר בחודש מאי השנה , ולהוציא יום 
שביתה אחד , גילו סבלנות . מודעי טען כצפוי שהאיומים בשביתה הם " פוליטיים " , 
אלא שהוא עצמו לא בחל בפוליטיקה כאשר העסיק עצמו במינויים פוליטיים של מקורביו 
בדירקטוריונים ובמשרות ציבוריות . מי שתובע קורבנות מאחרים , צריך להיות 
דוגמה ומופת , ישר - דרך . 
