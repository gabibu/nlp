ראשי החברה להגנת הטבע נפגשו עם שר השיכון , אריאל שרון , ותבעו ממנו להציל 
את הדיונה הגדולה ופארק החולות ששרד בדרום אשדוד . הבקשה הוגשה לשר עקב התוכניות 
של משרד השיכון לקבל אישורים לבנייה בשלושה רובעים בדרום אשדוד . הוועדה 
המיוחדת לאישור מזורז של תוכניות הבנייה למגורים לעולים באזור הדרום , כבר 
נתנה את אחד האישורים . בפגישה עם שרון השתתפו יו"ר הוועד המנהל של החברה 
להגנת הטבע , יואב שגיא , ורכזת שמירת הטבע בדרום , בלהה גבעון . השר 
שרון אמר כי הוא מכיר את האזור , ואף צנח בו , והוא מבין את החשיבות של 
שטחי החולות ואת הצורך לשמרם . הנא הבטיח כי יבחן את הדרכים למניעת הפגיעה 
בפארק . אנשי החברה להגנת הטבע העלו הצעות לפתרון הבעיה . 
