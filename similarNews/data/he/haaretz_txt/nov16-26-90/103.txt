שלוש הנציגות הישראליות בגביע אירופה בכדורסל יפתחו במשחקי בית את השלב הבא 
שלהם זאת התברר אחרי ההגרלה והשיבוץ שהיו אתמול במינכן . מכבי תל אביב 
יפתח את בית הגמר לאלופות נגד לימוז , אלופת צרפת ; הפועל גליל עליון ישחק 
נגד הכוכב האדום בלגראד בטורניר למחזיקות גביע , והפועל תל אביב נגד שארלוטנבורג 
מברלין בגביע קוראץ . מכבי תל אביב , המוסיף להתחבט בבעיות הרכב ובוחן עדיין 
מועמדים להחלפת אד הורטון , זכה לשיבוץ נוח למדי . פרט לעובדה שיצטרך לשחק 
נגד קבוצה קשה כלימוז כבר בפתיחה ב - 31 בדצמבר , במישחק בית שאסור למעוד 
בו , יפגוש האלוף הישראלי את רוב הקבוצות החזקות מחוץ לביתו בשלב הראשון 
ואת אלו הנחשבות חלשות יותר יארח בסיבוב הראשון ביד אליהו . אם נצא מתוך 
הנחה ש"שמירת הביתיות " וניצחון חוץ אחד יספיקו לפיינל - פר , הרי שההגרלה 
נוחה , בפרט לגבי קבוצה שלא התארגנה עדיין ותצטרך להיות בשיא כושרה נגד 
ספליט וברצלונה במשחקי הבית בחודש מארס . היריבה הראשונה של מכבי , לימוז , 
מגמגמת השנה בליגה ( 4 הפסדים ) . היא הספיקה להחליף את הזר דון קולינס 
במייק מקגי , סקורר מצויין ששיחק בן היתר בלייקרס . גם המאמן האמריקאי 
ביל סוויק הוחלף במיודענו אלכסנדר גומלסקי . הענק פרנק בטר , שחזר ללימוז , 
נפצע וייעדר תקופה ארוכה . הזר השני הוא מייקל ברוקס , עונה שלישית בקבוצה . 
לימוז עדיין מתבססת על הבין לאומיים המצויינים שלה סטפאן אוסטרובסקי , 
ואלרי דאמורי ורישאר דאקורי , שיארחו את ישראל ואת שחקני מכבי , כמובן , 
במדי נבחרתם בסוף החודש . דו - קרב מקדם למיפגש הראשון בבית הגמר . היריבה 
השניה של מכבי , סקאווליני פזארו , עשויה להופיע ללא הרכז המצויין שלה 
דארווין קוק לפחות במשחק הזה ב - 21 . 02 באיטליה . מחליף אותו בינתיים 
אלסטר טרנר . לפזארו גם דארן דיי והבין לאומיים קוסטה ומניפיקו . קינגסטון , 
עם הזרים דריל ריש ( 89 . 1 , 03 ) ואלן קאנינגהאם ( 20 . 2 ) , תגיע 
לכאן במחזור ה - 3 . היא מהווה נעלם גדול בינתיים , אם כי בשורותיה הבין 
לאומיים מרטין קלארק ואלטון בירד , הרכז הותיק ששיחק בקריסטל פאלאס . ברצלונה 
בחוץ , אריס סאלוניק בבית וספליט בחוץ יהוו יריבות קשות ובעלות משקל . 
באייר לוורקוזן , האלופה הגרמנית שעלתה לראשונה לבית הגמר , תגיע אלינו 
בסוף ינואר עם הזרים קלינטון ווילר ( 58 . 1 , 53 ) וקאנארד גונסון ( 
60 . 2 , 52 ) ועם הענקים בנקה ( 02 . 2 ) וכריסטיאן וולף ( 21 . 2 ) 
. נקווה שתצא מהמירוץ עד למיפגש האחרון של מכבי עם לוורקוזן ב - 3 . 82 
בגרמניה , כי זה עשוי להיות משחק חשוב למכבי . טורניר הפיינל - פור יהיה 
בפאריס באולם ברסי ב - 61 וב - 81 באפריל . מאמן מכבי תל אביב צבי שרף , 
ששמע על סדר המשחקים בשעה שבחן את שני שחקני החיזוק שהגיעו בסוף השבוע , 
אמר כי השיבוץ סביר . " משחק המתח שלנו הוא נגד לימוז שבעה ימים אחרי 
תום הפגרה . יהיה לנו שבוע להתכונן , וזה מעט . אנחנו חייבים לעבור את 
המשחק הזה בשלום . לנצח בכל מחיר . בהמשך יהיה לנו זמן להתארגן . לא נזכה 
במקום הראשון , אבל אנחנו יכולים ומסוגלים להגיע לפאריס . זו המטרה שלנו 
וניאבק עליה עד הסוף . יהיה קשה אבל זה אפשרי " , אמר שרף . קפספבינהפועל 
גליל עליון והפועל תל אביב נקלעו להגרלה קשה מאד במפעלים האחרים בגביע אירופה . 
גליל עליון הוגרל לבית אחר עם הכוכב האדום בלגראד , קאי סארגוסה ופאוק 
סאלוניקי . הבית השני נחשב לקל יותר וכולל את מחזיקת הגביע קנור בולוניה , 
שלה מצרפת , דינאמו מוסקווה ואובראנסה מפורטוגל . האטרקציה בגליל תהיה 
בואם של קווין מגי במדי סארגוסה וקני בארלו במדי פאוק סלוניקי . לסארגוסה , 
המצליחה לא רע בליגה הספרדית בזכות מגי , כמובן , יש שחקן חיזוק מצטיין 
נוסף מארק סמית . במדי פאוק סלוניקי , נוסף לבארלו , משחק היוגוסלווי 
פרליאוויץ וכן שחקן הציר של יוון פאסולאס ( 41 . 2 ) . בהכוכב האדום בלגראד 
מככבים דאליפאגיץ , איליץ , דאביץ וניקוליץ . הגרלה קשה לגליל , שאם 
תדורג בין שתי הראשונות תעלה לחצי הגמר . קפספבינגם הפועל תל אביב הוגרל 
בבית קשה מאד ( ב ) בגביע קוראץ עם פונולה קאזרטה , ציבונה זאגרב ושארלוטנבורג 
ברלין . הנחמה היא , שהפעם עולות שתי קבוצות לשלב הבא . הבתים האחרים 
קאנטו , ריאל מאדריד , פאנאתינאיקוס , קסטוראס בריין ( בלגיה ) ; 
וארזה , חובנטוד , מילוז , הראקליס ; זאדאר , אסטודיאנטס מאדריד , 
סאנאייר , פאניוניוס . המאמן יריב ורשיצקי מכיר היטב את קאזרטה , שקבוצתו 
הקודמת הפועל חיפה פגשה בה שלוש פעמים . קאזרטה שיחררה את אוסקר שמידט , 
הבראזילי הכל - יכול שלה , והחתימה שני אמריקאים : צארלס שאקלפורד ( 
80 . 2 ) , ששיחק בשנה שעברה בנאטס , ופראנק טאליס ( 80 . 2 ) . יש 
לה גם בין לאומיים כמו דלאנגלו , אספוזיטו ופרנקו בוזלי . היא ממוקמת בצמרת 
הטבלה האיטלקית . גם ציבונה זאגרב היא מהצמרת היוגוסלווית . בשורותיה הענק 
ארפוביץ ( 41 . 2 ) , שחקן הנבחרת צוטורה וכן האליהודיץ וראדיץ . כולם 
שחקנים מעולים . את שארלוטנבורג מאמן היוגוסלווי פארוק קולאנביץ , עד השנה 
שעברה מאמן הפועל ירושלים , ויש לה גם שחקן חיזוק מאותה מדינה , ראדוביץ . 
הפועל תל אביב יעשה מאמץ לסיים לפחות במקום השני , שיקנה לו כניסה לשלב 
הבא . המאמן ורשיצקי : " ניצחונות בית וניצחון בגרמניה , בתקווה שהגרמנים 
ינצחו אחת מן האחרות , יאפשרו לנו לעלות בביטחה " . 
