למכבי תל אביב יש בעיה . שיבוץ בית הגמר כבר במגירה , אבל לקבוצה עדיין 
אין מחליף לאד הורטון . ביום שישי בבוקר הצטרף לגסי ספינר ( 90 . 2 ) 
נבחן נוסף , דאג רות ( 21 . 2 , בן 32 ) . השניים קיימו אימון ראשוני 
בליל שבת ואתמול בערב נערך משחק אימון בהשתתפות כמה משחקני מכבי דרום וחלק 
מהסגל הבכיר של הקבוצה : ליפין , סימס , ואיציק כהן . שני הנבחנים לא 
עשו רושם רב , אם לנקוט לשון המעטה . למכבי אין זמן רב . ה - 72 בנובמבר 
הוא המועד האחרון . מועמדים נוספים אין בשלב זה , אם כי קיימת אפשרות שיגיע 
נבחן נוסף עוד השבוע . ספינר ורות גבוהים וחסונים , אבל זה כשלעצמו אינו 
מספיק . רות הלבן עשה רושם שהוא שחקן טוב מספינר . שניהם אינם קלעים טובים . 
רות , הגבוה יותר , הוא שחקן ציר קלאסי , אבל לבן . אין לו הניתור הגבוה 
והאתלטיות של שחומי העור . נוכחותו ברחבה תעזור בכל מקרה לקבוצה נמוכה כמכבי . 
השאלה אם זה יספיק מול ברוקס , מניפיקו , אורטיז והאחרים בבית הגמר . 
בליגה שלנו אולי יספיק . ספינר אינו מלוטש , חסר כושר , ולמרות שהוא 
מנסה לחפות בהטבעות על יכולתו הבינונית ככדורסלן , אין לו ניתור משכנע . 
רות שיחק שנה באן . בי . איי . , במדי וושינגטון בולטס , אבל כמו הורטון 
ששיחק עמו אשתקד , לא זכה להרבה דקות משחק . הוא שיחק באוניברסיטת טנסי , 
אך הפסיק את לימודיו לטובת האן . בי . איי . לרות ליקוי מילדות : הוא 
איננו רואה בעין ימין . " בגיל 5 סבלתי מדלקת בעין והתעוורתי . זה לא 
מפריע לי בכדורסל , כי התפתחתי גם כך ככדורסלן " , סיפר דאג רות . חודש 
נעדר מאימונים , מאז עזב את המחנה של שארלוט הורנטס . " התכוננתי להמשך 
הלימודים , וכבר ויתרתי על העונה . לפני עשרה ימים באה ההצעה ממכבי . 
הסוכן שלי אמר לי : לך עליה " . במכבי מתלבטים , ולא מוכנים לנדב אינפורמציה 
רבה . " בכל מקרה , רויאל ממשיך " , אמר אמש צבי שרף . " לא חשבנו אף 
לרגע להחליף אותו " . 
