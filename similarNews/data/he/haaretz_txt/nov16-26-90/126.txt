מפני פריצות . לא נודע אמנם שנרשמה ירידה במספר הפריצות בשל כך , אך התאוששות 
שוק הבנייה נראית גם בתחום זה , בעיקר משום שכמחצית ממספר הדלתות נמכרות 
לקבלנים . שני יצרנים בארץ נמצאים בהשגחת מכון התקנים : " רב - בריח " 
ו"חסם " . כמה יצרנים אחרים טוענים , שהם מייצרים לפי מפרט של מכון התקנים , 
אם כי אינם עומדים בהשגחת המכון , שכן עלויות ההשגחה למפעל אינן מצדיקות 
את ההוצאה ; כך טוענים אנשי " רב - זרועות " ו"סגר בריח " . התחרות בנושא 
גבוהה , ויצרנים החלו במבצעים להורדת מחירים . דלתות ביטחון אינן חייבות 
בתו - תקן ; גם אין למוצר תקן , אלא רק מפרט . מכון התקנים נותן לנמצאים 
תחת השגחתו " תו השגחה " , שמבחינת הצרכן דינו כדין תו - תקן , כי ההשגחה 
של המכון מתבצעת לפי כל כללי בקרת האיכות המקובלים על המכון . כדי שדלת 
הביטחון תוכל למלא את משימות המיגון שלה , עליה לענות על דרישות מסוימות 
בכמה מחלקיה . העיקריים בהם הם מבנה הדלת , מסגרת המשקוף ( הנקרא " מלבן " 
במפרט של מכון התקנים ) , המנעול והמנגנון הגלילי ( צילינדר ) . כמו 
כן נבדקים צירי הדלת וציפויה ורגישותה לשיתוך ( קורוזיה ) . היצרנים , 
מצדם , מבקשים לציין גם את מרכיב אמינות השירות , גורם שמכון התקנים לא 
מתייחס אליו כלל . קפמאבינבאופן כללי , הבדיקות על פי המפרט מיועדות לבדוק 
אם לאחר פעולות כלשהן יוכל הבודק להיכנס דרך פרצה בדלת , או להכניס יד לפרצה 
שדרכה יוכל לפתוח את הדלת מבחוץ ( לחקות , בעצם , את הפורץ ) . אחת 
הבדיקות החשובות לכך היא בדיקת הדלת בהולם . לשם כך הולמים בה במוט כשהיא 
נעולה , והמוט מכה בה בשיטת המטוטלת . המוט מכה במרכז הדלת שש הלימות 
בכוחות שונים , והשתיים האחרונות הן בעוצמה הגדולה ביותר של 002 גאול ( 
יחידות למדידת כוחות שבהן משתמשים במכון התקנים , אך אינן מצויות בידי הצרכן ) 
. אם אחרי מהלומות כאלה הדלת עומדת איתנה , לא רק חישוקי הפלדה בתוכה 
עונים על הדרישות , אלא גם חיבורי הריתוך , המחברים את הפח החיצוני אל 
הצלעות הפנימיות , עומדים בפני פריצה אלימה של מרכז הדלת . את עמידות הדלת 
בלחיצה בודקים באמצעות הפעלת כוח בסדר גודל של 000 , 6 ניוטון . אם אחרי 
כן עדיין אי אפשר לפתוח את הדלת בידיים , היא עומדת בדרישת מכון התקנים . 
גם את צירי הדלת , שעל פי דרישות המפרט חייבים לפנות לפנים הדירה , בודקים 
בהולם , זהה לזה שהופעל על הדלת , וגם הבריחים עוברים בדיקה באותה עוצמה . 
על השאלה אם הפעלת הכוח על חלקי הדלת מבטיחה אותה מפני פריצה , עונה אינג 
אלכס מויססקו , ראש המעבדה למכניקה במכון התקנים : " אין דלת שאינה ניתנת 
לפריצה , כפי שאין כספת כזאת " . דלת העונה על דרישות המפרט נותנת רמת מיגון 
טובה , לדבריו , ולדלתות של חדרי אוצר יש מפרט נפרד . כהוכחה לכך שהמפרט 
עונה על הדרישה הוא מציין , כי חברות הביטוח , הנושאות בנטל בעקבות פריצות , 
לא דורשות העלאת הרמה . הדברים אמורים בדלת ובמשקוף הפלדה הנלווה לה , 
במנעול הרב - בריחי המותקן בה , שלו מפרט טכני משלו , ובצילינדר , שלו 
יש תקן ( ת"י 059 ) . המנעול והצילינדר נבדקים בנפרד , אך גם אחרי שהם 
מורכבים בדלת . בדלת בודקים אם אפשר לשלוף את גוף המנעול או את הצילינדר 
באמצעות הפעלת כוח רב מבחוץ . כן בודקים את עמידות המנעול בהולם בעוצמה 
רבה . במפרט למנעול הרב - בריחי מצוין , שעליו להיות מוגן בלוח הגנה קדמי 
מפלדה או מאלומיניום קשה למחצה בעובי 3 מ"ם לפחות . דבר זה הצרכן יכול לבדוק 
בראייה . אלא שהמפרט מאפשר גם חלופה : " לחלופין , מותר להשתמש בלוח 
הגנה קדמי מכופף , עשוי פח פלדה , שעוביו המינימלי 8 . 1 מ"ם , בתנאי 
שמומנט הכפיפה שלו יהיה שווה לפחות לזה של לוח הגנה קדמי שעוביו 3 מ"ם . 
מבנה הלוח יהיה כזה , שלא ניתן יהיה לפרקו מצדה החיצון של הדלת " . מי 
הצרכן הפרטי שיכול לבדוק זאת ? יתר על כן , המפרט דורש , שלוח ההגנה הקדמי 
יהיה מחובר מבפנים בשלושה ברגים לפחות , שחיבוריהם צריכים לעמוד בפני כוח 
קריעה בעוצמה של 002 , 3 ניוטון לפחות , לכל בורג . גם זאת אין הצרכן יכול 
לבדוק . אבל הוא יכול לראות בעין את המשקוף . עליו נאמר במפרט , כי 
הוא יהיה מפלדה בעובי 2 מ"ם לפחות , מעוגן למשקוף העץ בשלושה עוגנים מכל 
צד , וקוטר כל עוגן 9 מ"ם ואורכו 8 ס"ם לפחות . הצרכן יכול לראות גם אם 
מנגנון הנעילה בולט מלוח ההגנה הקדמי מעבר לשלושה מ"ם . במקרה כזה חייבים 
להתקין כיפת מגן ודסקת מגן , שאותן מבריגים לדלת מתחת ללוח ההגנה הקדמי , 
כך שהוא מכסה על הברגים ומונע אפשרות גישה ישירה אליהם . קפמאלידכיפת המגן 
צריכה להיות מפלדה בעובי 2 ם " ם לפחות וקשיותה 55 יחידות רוקוול ( יחידות 
למדידת קשיות מתכת ) , לכל הפחות . דסקת המגן , אף היא מפלדה בעובי 2 
מ"ם ובעלת דרגת קשיות דומה , אמורה להגן על חזית הצילינדר עם כיפת המגן 
מפני שבירת המנעול . הדסקה צריכה להיות ניתנת לסיבוב , כדי שהכנסת המפתח 
לחריץ המיועד לכך תאפשר פתיחת המנעול וסגירתו . שני אביזרי מיגון אלה צריכים 
לעמוד גם בפני קדיחה במסגרת הזמן המוקצה לכך במפרט . קפמאבינצילינדר שעמד 
בקדיחה משני צדיו ולא נפתח , אפשר לסמן על אריזתו " מוגן מפני קדיחה משני 
צדדיו " . יש לציין על צילינדר , אם עמד בכך רק מצד אחד . על אריזתו של 
צילינדר שכשל במבחנים אלה , יש לציין " אינו מוגן מפני קדיחה " . פרט חשוב 
שהצרכן יכול לברר בקשר למנגנון הגלילי מתייחס ליכולת פתיחתו כשהמפתח מוכנס 
בו מצדו השני . את המנגנון הגלילי הכפול אי אפשר להפעיל מצד אחד של הדלת , 
כשהמפתח בצדה השני והוא במצב נטוי . השארת המפתח בדלת במצב נטוי יכולה 
לשמש הגנה נוספת מפני פתיחתה . לרשות מכון התקנים עומדים " פורצים " מקצועיים , 
מן המעולים בארץ . אלה אנשי מקצוע מהוגנים , העומדים לרשות מערכות הנזקקות 
מדי פעם לפריצות , כמו פריצה שלה נזקק אדם שאיבד את המפתח לדלת ביתו . 
בעזרתם המכון בודק את משך הזמן הנדרש לפתיחת הצילינדר בשיטות שונות , לרבות 
שיטות חשמליות . הפתיחה נעשית באמצעות נעיצת מחטים לתוך הצילינדר , שאמורות 
להגיע לחריצים ולבליטות שאליהם מגיעים זיזי המפתח . פרט שלא נבדק במסגרת 
מכון התקנים הוא בריח הביטחון הפנימי . זה בריח המשאיר את הדלת חסומה גם 
לאחר שבן הבית פותח אותה לכדי מרווח צר כדי לשוחח עם מישהו מבחוץ . אינג 
מויססקו מציין , כי בריח זה לא נבדק כי המכון מתייחס אל דלת הביטחון בהיותה 
נעולה . דלת שנפתחה מרצון אמורה לעמוד בפני מטרד , ולא בפני פריצה , הוא 
מסביר . הפלדה במוצרים של יצרנים אחדים עוברת תהליכי גלוון בשיטת האלקטרוגלוונייז , 
אצל אחרים קיים שימוש בשיטת הטבילה החמה . ראש המעבדה למכניקה במכון אומר , 
כי שתי השיטות טובות לדלת ביטחון לדירה הנמצאת במקום מוגן מקרני השמש או 
מהתזת מי ים . עם זאת הוא מציין , כי לעמודי חשמל מברזל , המוצבים בקרבת 
הים או מקורות קורוזיה אחרים , מעדיפים גלוון בשיטת הטבילה החמה . " מאז 
שדלתות הביטחון נמצאות בהשגחה , לא היתה ול תלונה אחת על דלת שנתקעה בגלל 
חלודה " , אומר מויססקו . קפמאבינהחברות הגדולות מבטיחות שירות של 42 שעות 
ביממה , המתבטא בעיקר בפריצת הדירה במקרה שאבד המפתח , או בהחלפת הצילינדר 
וחלק אחר שניזוק תוך כדי הפריצה . השירות ניתן על ידי סניפים וסוכנים שונים , 
ורצוי לבדוק את הנושא לפני שקונים דלת ביטחון . בדיקה מקרית של תקופת האחריות 
והמחירים העלתה אי התאמות בין נציגים של אותן חברות . לדוגמה , בסוכנות 
של דני אמגר בחולון , המוכר דלתות " שריונית " של " חסם " תקופת האחריות 
היא עשר שנים . אבל רמי שביט , מנכ"ל " חסם " , אמר , שהם נותנים אחריות 
לחמש שנים " כמו כל החברות . כמו כן , מהסוכנות של אמגר נמסר לי , כשהזדהיתי 
כעיתונאית , כי מחיר ביקור , כולל פריצה , לצרכן ( כולל מע"ם ) הוא 
86 ש"ח . החלפת צילינדר של " רב - בריח " 08 ש"ח , והחלפת צילינדר שווייצי 
מסוג " סיאה " 021 ש"ח . כשפניתי לסוכנות שעתיים אחר כך , בלי להזדהות , 
אמרו לי , כי מחיר פריצה עם החלפת צילינדר מכל סוג שהוא הוא ( בחולון ) 
053 ש"ח ; יותר ממחיר כפול . בבדיקת העובדות עם " חסם " התברר , כי 
סוכנות אמגר אינה מסוגלת כלל לספק צילינדרים מסוג " סיאה " . הללו מיובאים 
בלעדית על ידי " חסם " , ולא נמסרים ממנה לאמגר . מכל מקום , מחירו של 
צילינדר כזה הוא 581 ש"ח 56 ש"ח יותר מהנדרש אצל אמגר . אם כך , אולי 
כדאי בכל זאת לקנות שם ? " אולי , אבל זה לא יהיה צילינדר סיאה " , אומר 
שביט . קפמאבינמנכ"ל " חסם " סיפר , כי הם במאבק משפטי קשה עם כמה סוכנים , 
שעבדו אצלם ועברו למתחרים . זאת גם הסיבה שהם פתחו באחרונה " חנויות מפעל " , 
והם עובדים ב41 נקודות בארץ בלי סוכנים . עוד אמר , כי ביום אחד עברו 
כל הסוכנים למתחרה הגדול " רב - בריח " . בתגובה לכך החליטו ב"חסם " 
לצאת במבצע הוזלה , שבו הורידו את מחיר הדלת ב005 ש"ח , כך שהיום היא נמכרת 
ב888 ש"ח לצרכן . " מאחר שנפטרנו מן הסוכנים , החלטנו להעביר את העמלה 
שלהם לטובת הצרכן , וחתכנו מחירים " אומר שביט . בעקבות " חסם " הוזילו 
גם החברות המתחרות את מוצריהן . לשאלה , אם דלת הביטחון של " חסם " נופלת 
בשל כך בכושר ההגנה שלה מזה של מתחרותיה , אומרת זיוה פתיר , מנהלת המחלקה 
לבקרת איכות במכון התקנים , כי כל הדלתות הנמצאות בהשגחת המכון נותנות רמת 
הגנה דומה : " הם אפילו קונים את חומרי הגלם מאותם מקומות , וקונים חלקים 
זה מזה " , היא אומרת . זאת דוגמה מובהקת כיצד מתחרות בין יצרנים וסוכנים 
נהנה הצרכן מהוזלות של עשרות אחוזים . 
