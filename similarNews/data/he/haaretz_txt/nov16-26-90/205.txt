נבחרת הכדורסל נכנסה אתמול למחנה אימון סגור בכפר המכביה . המחנה ימשך עד 
ל - 5 בדצמבר , מועד המישחק האחרון נגד צכיה בבית חצי גמר אליפות אירופה 
לאומות . ביום ב של השבוע הבא תצא הנבחרת לשלה , צרפת , ותחזור למחנה 
הסגור ב - 92 בנובמבר יום לאחר המישחק בצרפת . אתמול החל שלב נוסף בהכנות , 
כאשר בשני אימונים ביד אליהו עברו השחקנים אימוני כושר אינטנסיווים יותר 
מאשר בשבוע שעבר . באימונים הטאקטיים אותם מעבירים רלף קליין ועוזרו משה 
ויינקרנץ בולטת לעין מגמות המאמנים : בחמישיה הראשונה מוצבים דרך קבע ארבעת 
שחקני מכבי תל אביב גיא גודס , דורון גמצי , נדב הנפלד ולאוון מרסר . 
ארבעתם מועמדים ודאיים לחמישיה הפותחת נגד צרפת . במישחק שהיה במוצאי שבת 
בחיפה הצטרף לרביעיה זו דורון שפע . אתמול באימון היה זה חברו מהפועל ירושלים 
ארז חזן שתורגל בחמישיה . מולם התיצבה חמישיה שכללה את עמוס פרישמן , מוטי 
דניאל , דורון שפע , שמעון אמסלם ותומר שטיינהאואר . בהמשך שותפו גם קורן 
אמישה ומנחם אטלס . המאמן הלאומי רלף קליין שוחח עם השחקנים בתחילת האימון 
ונתן להם להבין שאין הוא מרוצה מצורת מישחקם בחיפה . הוא קבל על כך שכל 
אחד " יורה " לסל מבלי לבצע את התרגילים עליהם עבדו באימונים . אתמול 
נקבע סופית מישחק אימון נגד מכבי תל אביב , מחרתיים בשעה 00 . 02 , ביד 
אליהו . היום תמשיך הנבחרת באימון בוקר בהיכל הספורט ואחר הצהריים תתאמן 
בחולון . בערב יצאו שחקני הנבחרת בצוותא לבילוי . 
