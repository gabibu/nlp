חוות דעת שהכין המשנה ליועץ המשפטי לממשלה , שלמה גוברמן , בעניין החלטת 
הממשלה למנות את אליקים רובינשטיין לממלא מקום קבוע ליועץ , תומכת למעשה 
בדעה שהשמיע ח"ך פרוף שמעון שטרית בוועדת חוקה , חוק ומשפט של הכנסת : 
אין תפקיד כזה . לכל היותר , החוק מסמיך את שר המשפטים למנות ממלא מקום 
זמני ליועץ המשפטי לממשלה , לשלושה חודשים , כאשר נבצר מהיועץ הקבוע למלא 
את תפקידו . חוות הדעת גם תומכת בגרסתו של פרוף שטרית , כי אליקים רובינשטיין 
אינו עומד בתנאים למינוי כזה . אמנם החוק אינו מכיר בממלא מקום קבוע ליועץ , 
אך אפילו היה המינוי אפשרי , הגיוני הוא שממלא מקומו של נושא משרה יהיה 
בעל אותן תכונות של מי שהוא מחליפו . החלטת ממשלה שהתקבלה ב0691 מכוח חוק 
שירות המדינה ( מינויים ) , קבעה כי יועץ משפטי לממשלה חייב להיות כשיר 
לכהונת שופט בבית - המשפט העליון . כישוריו של שופט כזה נקבעו בסעיף 
2 לחוק בתי - המשפט . בין השאר , נאמר שם כי בתפקיד זה יכול לשמש מי שעסק 
לא פחות מעשר שנים בעריכת - דין או היה שופט מחוזי , או עבד במשרה משפטית 
מתוך רשימת משרות שפירט שר המשפטים בתקנות השופטים תשל"ג - 3691 . ח"ך שטרית 
טוען , כי ניסיונו המשפטי של רובינשטיין עדיין אינו עומד במכסה זו , ואפשר 
להסיק מסקנה דומה גם מחוות - דעתו של גוברמן . קפמאבינסעיף 2 מאפשר למנות 
לשופט בבית - המשפט העליון גם מי שהוא " משפטן מובהק " . תנאי זה נחקק 
בשעתו במיוחד כדי לאפשר את מינויו של הרב שמחה אסף למשרה זו . על כך אומר 
פרוף שטרית כי מוטב היה לבטל את הסעיף , אך הוא מוסיף , כי רובינשטיין 
אינו " משפטן מובהק " . עבודתו בשירות המדינה יוחדה לתפקידים מדיניים או 
מנהליים , ואפילו כשהיה יועץ משפטי במשרד החוץ עסק בעיקר במשפט בין - לאומי . 
אך גם אם נניח שדי במה שעשה רובינשטיין בשירות המדינה כדי להיות כשיר לתפקיד , 
אין לשכוח כי הוא משמש כעת מזכיר הממשלה , וקשה להאמין שבלי תקופת צינון 
נאותה יוכל לעבור למשרה שכל מהותה היא אי - תלותו של הממלא אותה . עצם העלאת 
ההצעה בממשלה למנות את רובינשטיין מעוררת כמה סימני - שאלה . ראשית , כיצד 
התיר לעצמו שר המשפטים להעלות הצעה כזאת בלא לבדוק ביסודיות אם היא בכלל 
מעשית . שנית , איזה צורך ראתה הממשלה בממלא מקום קבוע . זה ארבעים שנה 
קיימת מסורת שלפיה ממלאים המשנים ליועץ המשפטי לממשלה , אוהמנכ"לים של 
משרד המשפטים , את מקומו של היועץ . ושלישית , אם היתה הכוונה להכשיר 
מחליף לחריש , האם לא נמצא בכל קהילת המשפטנים בארץ אדם בעל מעלות שיוכל 
למלא בהצלחה את התפקיד , זולת אליקים רובינשטיין ? קפמאבינהחלטת הממשלה 
תאבד כל ערך אם התוצאה המעשית שלה תהיה טכנית בעיקרה , דהיינו , שרובינשטיין 
יהיה עוד משנה ליועץ המשפטי לממשלה , ששי במספר , עם מעמד עדיף מעט לעומת 
המשנים האחרים , שיתמצה במילוי מקומו של חריש לתקופות קצרות . שהרי לא 
לכך התכוונה הממשלה , ובוודאי שלא לכך התכוון רובינשטיין . הממשלה חייבת 
אפוא למהר למצוא פתרון אחר לבעיה האמיתית , והיא הצורך הדחוף ביועץ משפטי 
חדש . בעוד כשבעה חודשים ימלאו חמש שנים לכהונתו של היועץ הנוכחי , ואין 
בדרך שמילא עד כה את התפקיד שום הישג המצדיק את משאלתו להישאר בו . די 
אם נזכיר כי הוא היחיד ביועצים המשפטיים לממשלה שבית - המשפט העליון הפך 
את החלטתו , ולא פעם אחת אלא פעמיים . תחילה את החלטתו שלא להעמיד את 
הבנקאים לדין , ואחר - כך את החלטתו שלא להעמיד את העיתונאי נח קליגר לדין 
על עבירת סוב - יודיצה בעת משפט דמיאניוק . והוא ממשיך בדרכו הכושלת גם 
בימים אלה . חוות - דעתו כי יש להסיר את חסינותו של ח"ך מיעארי לא עמדה 
אפילו במבחן הצבעתה של הכנסת . עד היום לא הגיב חריש על אי - התייצבותם 
של השר פנחסי ושל חבר - הכנסת יאיר לוי במשטרה לחקירה בפרשת דרעי , בניגוד 
לחוות - דעתו . ומכיוון שעל - פי חוות - הדעת המונחת על שולחנו של חריש , 
אין אליקים רובינשטיין האיש המתאים לתפקיד היועץ המשפטי לממשלה , חייבים 
למצוא מישהו אחר . לא חסרים מועמדים לכך במשרד המשפטים , ובוודאי בקהילה 
המשפטית כולה . 
