טחנת קמח יזרעאל - עפולה בע"ם הוכרזה אתמול כבעלת מונופולין באספקת קמח חיטה 
כשר לפסח . הממונה על הגבלים עסקיים במשרד התעשייה והמסחר , זאב גלמור , 
ציין כי מינהל הסחר הממשלתי הסדיר במשך שנים טחינת קמח כשר לפסח ואספקתו 
ליצרני המצות . באמצעות מכרז היה המינהל בוחר מדי שנה טחנת קמח אחת , שהיתה 
טוחנת קמח חיטה כשר לפסח . למרות החשיפה ליבוא חיטה , נשאר עדיין צורך 
לרכז את טחינת הקמח הכשר לפסח בטחנה אחת , בגלל בעיות כשרות . לאחר שהתברר 
כי טחנת הקמח יזרעאל עפולה היא היחידה המסוגלת לספק קמח כשר לפסח הדרוש לאפיית 
המצות , וגם קיבלה את אישור הרבנות לכך , התעורר חשש שתנצל זאת לרעה . 
לכן החליט הממונה על הגבלים עסקיים להכריז עליה כעל בעלת מונופולין . גלמור 
אמר כי כדי להבטיח אספקה סדירה במחירים סבירים , ישקול הממונה את הצורך 
לבקש מבית הדין להגבלים עסקיים לקבוע לבעל המונופולין את המחירים ותנאי האספקה . 
