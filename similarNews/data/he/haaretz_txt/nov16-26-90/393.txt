פיקוד המשטרה מעכב מזה כמה שבועות החלטה שתאפשר לצייד שוטרות במכלי גז אישיים 
לצורך הגנה עצמית , זאת על אף דרישות חוזרות ונשנות של שוטרות לקבל מכלים 
אלה . ההצעה נדונה במשטרה והוחלט לשקול את את העניין אך עד כה , למרות שחלפו 
כבר כמה שבועות עדיין לא נפלה כל החלטה בעניין . גורמים משטרתיים בכירים 
אמרו כי העובדה שאין מחמשים את השוטרות , שאינן מזויינות באקדחים , באמצעי 
הגנה מסוג זה היא חמורה במיוחד לנוכח העובדה שלובשי מדים הפכו בשבועות האחרונים 
מטרה מועדפת לפיגועים וכי צפוי שפיגועים אלו יתרחבו . לדבריהם הבעיה הוחרפה 
נוכח העובדה שבחודשים האחרונים הרבה יותר שוטרות ושוטרים הולכים במדים בעקבות 
הנחייה של המפכ"ל ללבוש מדים גם כאשר השוטרים הם בדרכם לעבודה וממנה . בשלב 
זה לא ברור מדוע מתעכבת חלוקת מכלי הגז לשוטרות , אף שרבים בקרב קציני המשטרה 
הבכירים תומכים בחלוקה . יצויין כי חיילות מכלים אלו עם גיוסן . בתגובה 
נמסר מהמשטרה " אנחנו אחראים לספק את הצרכים והציוד של השוטרים וכאשר יש 
צורך בהשלמת ציוד חסר הוא נרכש " . 
