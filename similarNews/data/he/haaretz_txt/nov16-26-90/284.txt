פשרה שהושגה בין משרד התעשייה והמסחר לבין ועדת הכספים של הכנסת תאפשר יבוא 
חופשי של מלט כך מסר אוהד אורנשטיין , העומד בראש מינהל הכימיה והמחצבים 
במשרד התמ"ס . אורנשטיין הסביר , כי בהתאם לפשרה שהושגה יתר לייבא מלט באופן 
חופשי , אך על המלט המיובא יוטל מכס בשיעור של % 52 שלא יפחת מ03 ש"ח לטונה . 
מבחינת משרד התמ"ס , הסביר אורנשטיין , פשרה זו כבר נמצאת בתוקף . עד 
כה התקבלו במשרדו שתי בקשות ליבוא מלט : אחת של יבואן המבקש להביא את המלט 
מרומניה , והשנייה מגורם המבקש לייבא מלט מפולין . שוק המלט הישראלי נשלט 
על - ידי חברת נשר , המייצרת את מרבית הביקוש למלט במפעליה בישראל , אך 
גם מייבאת מדי פעם מלט מיעדים שונים כמו המלט שייבאה לפני כמה חודשים מיוון . 
עיקר היבוא שמבצעת נשר הוא של קלינקר חומר גלם המשמש לייצור הסופי של המלט . 
למעט יבוא זה אי - אפשר היה לייבא מלט לישראל . באחרונה נשמעו קולות לאפשר 
יבוא חופשי של תשומות לבניין לישראל , כדי לזרז ולייעל את הבנייה לעולים . 
למרות זאת , בשלב זה לא מאפשר משרד התמ"ס יבוא חופשי של ברזל לבניין . 
מרדכי אביאור ממשרד התמ"ס מסביר כי בשלב זה אין בכוונת המשרד לאפשר יבוא 
ברזל לבניין עד אישורו הסופי של חוק ההיטלים המיוחדים , שנועד להגן על התעשייה 
המקומית משיווק ברזל מיובא במחירי היצף . לאחר אישור החוק יאפשר המשרד בשלב 
הראשון יבוא ברזל מאירופה , ולאחר מכן מארצות שלישיות . 
