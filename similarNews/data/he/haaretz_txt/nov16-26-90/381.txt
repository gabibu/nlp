פאריס ( מיוחד ל"הארץ " ) . ישראל לא שלחה משקיף לוועידה לביטחון ושיתוף - 
פעולה באירופה , למרות שמשוריין לה מקום כמשקיפה בוועידה זו . רק בטקס 
הפתיחה של הוועידה , שבה משתתפים 43 ראשי מדינות , נכח שגריר ישראל בצרפת 
עובדיה סופר . יצוין כי בוועידת המדינות הפחות - מפותחות שהתקיימה בפאריס 
לפני שבועות אחדים השתתף נציג ישראלי . שר החוץ דוד לוי הגיע אמש לפאריס , 
ואולם הוא עושה את דרכו לשטראסבורג , שם ינאם בפני ידידי ישראל בפרלמנט 
האירופי . דיפלומטים ישראליים בפאריס אומרים כי השתתפותה של ישראל אינה נחוצה , 
באין לה תפקיד ממשי בוועידה , ואין גם טעם שדיפלומט ישראלי ינהל שיחות 
עם גורמים מדרגה ג שלא לצורך . כך או אחרת , משתתפי הוועידה מתרגשים פחות 
ממה שמציעים להם האירועים הרשמיים , ועוסקים בשורה ארוכה מאוד של פגישות 
להדק קשרים . 
