ישב הסכסוך הכספי בין חברת התיירות המצרית " אמין - טורס " לבין החברה 
הישראלית טיולי - הגליל . ל"הארץ " נודע , כי " אמין - טורס " הגיעה 
בסוף השבוע להסכם פשרה לגבי החזרת חובה של חברת טיולי - הגליל . נשיא החברה 
המצרית , אמין שבראווי , שבא במיוחד לישראל כדי לדרוש את חובו הכספי , 
אמר אמש כי הסכסוך הכספי נפתר לשביעות רצונו המלאה . שבראווי טען לחוב 
של 016 , 601 דולר מחברת התיירות הישראלית . הוא נמנע מלנקוב בפרטי ההסכם 
שהושג , אולם אמר כי מדובר בפריסת חובות . מנהל החברה המצרית הודה לכל 
הגורמים בארץ , ובכללם למשרד התיירות ולהתאחדות סוכני הנסיעות והתיירות , 
שסייעו בידו להגיע לפתרון , על דעת שני הצדדים . המחלוקת הטילה צל כבד 
על תנועת התיירות בין שתי המדינות , ואיימה לפגוע ביחסים בין ישראל למצרים , 
לאחר שהתברר כי בשגרירות ישראל בקהיר הצטברו כבר 41 תלונות של חברות תיירות 
מצריות בגין אי - פירעון של חובות . מנכ"ל טיולי - הגליל , עזרא בן - דורי , 
סירב אף הוא למסור פרטים על מהות ההסדר שהושג , והביע צער על כי נוצר מצב 
שהביא לפרסומים מסוג זה באמצעי התקשורת בישראל . 
