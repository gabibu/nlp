( ע ) . שר הבינוי והשיכון אריאל שרון , הורה אתמול לאנשיו במחוז הצפון 
להתחיל בהכנות מיידיות לשיכון עולים במחנה הצבאי שבמבואות נצרת . הוראת 
השר באה בתגובה לידיעה ששודרה בקול ישראל לפיה החליטו עיריית נצרת , משרד 
הביטחון ומשרד השיכון שלא לשכן עולים במחנה , בשל איומי ערבים לפגוע בהם , 
אם יוכנסו לשם . " נשכן עולים במחנה הזה ובכל מחנה אחר על אפם וחמתם של 
המתנגדים " הבהיר שרון . ראש עיריית נצרת - עילית מנחם אריאב , טוען כי 
לבקשה שלא לשכן את העולים במחנה , אין כל קשר לאיומים שהושמעו בעניין זה 
מצד ערבים . הוא הדגיש , כי משהתברר לו שישכנו את העולים עם חיילים בבסיס , 
הודיע שהוא מוותר על הרעיון , כי " השידוך של שיכון עולים בצוותא עם חיילים 
לא ילך " . תחילת הפרשה כאשר אריאב הציע לשכן את העולים במחנה כדי לפתור את 
מצוקת הדיור של העולים המגיעים לנצרת - עילית בקצב של עשר משפחות ללילה , 
ואין עבורם דירות פנויות בעיר . ראש עיריית נצרת תופיק זייאד התנגד להצעה , 
בנימוק שאם משתחרר שטח הקרוב לשכונה המזרחית בעיר , יש לנצלו לפתרון מצוקת 
הדיור של זוגות ערבים במקום , דבר שגם ימנע עימות מיותר עם תושבי נצרתאריאב 
ציין כי לזייאד אין כל מעמד בעניין המחנה , היות שהוא בתחום השיפוט של נצרת - 
עילית . המחנה בו מדובר פונה בחלקו מחיילים שהועברו לבסיס אחר . במחנה , 
שמשרד השיכון ישפץ בהוראת השר , יהיה מקום לכ004 , 1 עולים . 
