בית משפט השלום בירושלים נעתר , בהחלטה חסרת תקדים , לבקשתן של חסרת דיור 
ובתה בת השלוש , והורה לחברת עמידר להימנע מפינויין מדירה שפלשו אליה , 
לאחר שנאלצו לעזוב דירה אחרת בגלל הפסקת סיוע של משרד השיכון . החלטה זו 
תישאר בתוקף עד שתינתן החלטה אחרת בעניינן . השופט כתב בהחלטתו כי התרשם 
ממצבן הנואש של האם ובתה ומאי - יכולתה של האם לעמוד בתשלומי שכר הדירה שממנה 
פונתה . מהבקשה שהגישה האם לבית המשפט מתברר כי היא בהריון , וכן חולה 
במחלת הנפילה , ולכן אינה עובדת . בעלה אלכוהוליסט ואינו עובד זה שנים . 
בני הזוג מצויים בהליכי גירושין . האם ובתה הסתייעו בחבר הכנסת צרלי ביטון 
במאבקן נגד הפינוי . ח"ך ביטון אמר אמש כי החלטת השופט היתה אנושית ומשמשת 
עדות נוספת לאוזלת ידן של הרשויות בטיפול בחסרי הדיור . 
