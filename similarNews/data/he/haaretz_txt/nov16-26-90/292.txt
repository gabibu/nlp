פאריס ( מיוחד ל"הארץ " ) . הוועידה לביטחון ולשיתוף פעולה באירופה , 
הנפתחת היום בפאריס , תציין רשמית את סיומה של המלחמה הקרה והמפנה הדמוקרטי 
המתחולל באירופה . אולם בראש ובראשונה רואים בפאריס את החשיבות של הוועידה 
בעצם יצירת הזדמנות למפגשים אישיים בין ראשי המדינות אשר באו לפאריס . במשך 
יום אתמול וכך גם במשך היום יגיעו לבירה הצרפתית 43 מנהיגים מכל רחבי תבל 
רובם מאירופה . בראשם יהיו נשיא ארה"ב , גורג בוש , נשיא בריה"ם , מיכאל 
גורבצוב , קאנצלר גרמניה , הלמוט קוהל , ראש ממשלת בריטניה , מרגרט תאצר 
ועוד . זהו ללא ספק אירוע הסטורי , אם כי מוגבל בהיקפו ומצומצם משרצו כמה 
ממנהיגי אירופה . מי ששגה בחלומות כי במסגרת הזו ניתן יהיה להתקדם בצעדי 
ענק לעבר מימוש הרעיון של " ארה"ב של אירופה " יכול היה להתאכזב . העיתון 
" לה מונד " כותב כי שר החוץ הצרפתי , רולאן דומא , חשב לקיים אירוע 
מפואר בבחינת " אירוע שלא יישכח לעולם " . ואולם מהר מאד הובהר לו שחבל 
על הממון וכי בפועל המדובר באירוע מוגבל בחשיבותו . ברוח זו יישמר פרופיל 
נמוך יחסית בכל הקשור לטכסים החיצוניים . אף על פי כן תהיה זו ועידה חשובה 
שתציין את שובה של בריה"ם למסגרת האירופית , את מקומה המרכזי של גרמניה 
המאוחדת על הבימה הבין - לאומית , ואת הפירוק הקרוב של ברית וארשה . הבוקר 
ייחתם ההסכם בדבר צמצום הנשק הקונוונציונלי והסדרת נסיגתו של הצבא הסובייטי 
ממדינות ברית וארשה לארצו . על ההסכם יחתמו 22 ראשי מדינות . כל ניסיון 
בעבר להגיע להפחתה במספר כלי הנשק הקונוונציונלי נכשל כישלון חרוץ . עתה 
הכל נראה פשוט יחסית . בסך הכל נמשכו הדיונים העכשוויים בקשר לצמצום מצבת 
הנשק באירופה כ02 חודשים . העובדה שנקבע תאריך לקיום הוועידה בפאריס האיץ 
את הצוותים המדיינים לגשר על חילוקי הדיעות ולהגיש הצעת החלטה מגובשת . 
אתמול חתמו בראשי - תיבות נציגי נאט"ו וברית וארשה על ההסכם . הסכם זה מגביל 
כל אחת מהבריתות להחזקת 02 אלף טנקים , 03 אלף נגמ"שים , 02 אלף קני ארטילריה , 
008 , 6 מטוסי קרב ו000 , 2 מסוקי תקיפה . במהלך הדיונים בווינה ניסחו 
הצדדים גם שורה של אמצעי ביקורת הדדיים , כגון הודעות מראש על תרגילים ועל 
חילופי מידע בשאלות התקציבים הצבאיים . החלק הזה אינו מהווה חלק מההסכם , 
ולפיכך אינו מחייב . הוועידה לביטחון ושיתוף פעולה באירופה , בה יטלו חלק 
ראשי מדינות ממערב אירופה וממזרחה וכן בעלי עניין מהעולם כולו בדרג נמוך 
יותר ( ישראל , אגב , תהיה משקיפה ) מבקשת איפוא למצוא איזון באירופה 
החדשה בה בריה"ם הולכת ונחלשת , גרמניה מתחזקת , והכל מתחבטים בשאלת הנוכחות 
האמריקאית כדי לאזן את המגמות השונות . מדינות מזרח - אירופה , על פי הצעה 
הונגרית , מבקשות למנוע כניסה סובייטית למדינתם שלא על - פי הזמנה מפורשת 
של הממשלה הריבונית . קפידבינאין כל ספק כי נושא הביטחון הוא החשוב ביותר 
שידון בוועידה , אף שלא יהיו בה הצהרות מהפכניות בלתי - צפויות . בעקבות 
פסגת פאריס צפוי כי הוועידה לביטחון ושיתוף פעולה תקים מוסדות קבועים חדשים 
אשר ייצרו מנגנונים של התייעצויות בדרג בכיר בין הצדדים . בין השאר המדובר 
בפיסגה של ראשי המדינות כל שנתיים ומפגש של שרי החוץ מדי שנה . מזכירות 
הוועידה תעבור באופן קבוע לפראג . בין הרעיונות שעדיין נמצאים בבדיקה הקמת 
מעין פרלמנט שיפגיש חברי פרלמנט מכל המדינות החברות בארגון , שיפעל בלא 
כל קשר וללא פגיעה במעמד מועצת אירופה ובמוסדות הקהילייה האירופית . כן 
נבחנת הקמתו של מרכז למניעת סיכסוכים , שמקום מושבו יהיה בווינה ואשר יפקח 
על ביצוע הסכמי הצמצום והסדרת סכסוכים אפשריים בין המדינות . מדינות ברית 
וארשה ביקשו להגיע הרבה יותר רחוק בוועידה זו . הם ביקשו להביא לפירוק ברית 
וארשה וכן נאט"ו . ואולם אי - הנכונות של מדינות המערב לעשות כן הביא להישארות 
הברית על כנה לפחות עד לאחר הוועידה . הוועידה לא תגדיר סדר חדש של הגנת 
אירופה וגם לא סדר כלכלי חדש . הוועידה , מעבר להיותה אירוע סמלי חשוב , 
לא תקבל החלטות מהותיות בלתי - צפויות . אחת השאלות המרכזיות שתעמוד ללא 
ספק על סדר היום תהיה הפעלת האופציה הצבאית בסכסוך במפרץ הפרסי . האמריקאים 
ינסו לגבש תמיכה בין - לאומית , גם בהזדמנות זו , בכל הקשור להחלטה של 
מועצת הביטחון אשר תאפשר לפתוח בפעולה צבאית נגד עיראק . בריה"ם מצידה רוצה 
כי הוועידה תתרכז פחות בענייני המפרץ ותתפנה לדון במצוקות המדינה הסובייטית 
וכיצד ניתן לסייע לה . המדינה אירופית היחידה שלא תשתתף בוועידה היא אלבניה . 
לעומת זאת ישתתפו נציגים מהרפובליקות הבאלטיות של בריה"ם . קפידבינובפאריס 
עצמה אין מאושרים ממה שיתרחש בימים הקרובים . העובדה שראשי המדינה רוצים 
כי אירועים הסטוריים יתרחשו בפאריס גורמת כאב ראש לפריסאים . למבצע הוועידה 
גוייסו כעשרת אלפים שוטרים . האיזור בו תתקיים הוועידה נחסם , והכניסה 
והיציאה תהיה מוגבלת . המשטרה החשאית הצרפתית בודקת היטב מי מתגורר ומי 
מסתובב בשטח זה כדי למנוע כל ניסיון של התנקשות . על גגות הבתים יוצבו יחידות 
עלית של המשטרה שיאבטחו את האירוע . כל ראש מדינה ייזכה בשיירת ליווי . 
בימים הקרובים צפויים בפאריס הרבה מאד פקקי תנועה . 
