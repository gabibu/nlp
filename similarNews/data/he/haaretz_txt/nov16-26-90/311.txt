הצעת חוק להקפאה זמנית של חובות המגזר הקיבוצי והמושבי , המסתכמים ב21 מיליארד 
ש"ח , תונח היום על שולחן הכנסת על - ידי הח"כים עובדיה עלי ( ליכוד ) 
וגדליה גל ( מערך ) . חובות הקיבוצים , בגינם הופעל ההסדר לפריסת חובותיהם , 
מגיעים ל8 מיליארד ש"ח , בעוד שחובות המושבים עומדים על 4 מיליארד . לפי 
הצעת החוק , חובות אלה יוקפאו עד שיבוצעו השינויים בתנאי ההסדרים , עליהם 
הודיעו שרי האוצר והחקלאות . שר החקלאות , רפאל איתן , הצהיר שיש לעדכן 
את הריבית להחזר החובות של המגזר החקלאי . בנוסף , אמר , אין להטיל על 
חברי המושבים את פירעון החובות הרובצים על מפעלים וארגוני קניות שפשטו את 
הרגל , ואין להחיל את עיקרון הערבות ההדדית על חבר המושב הבודד . עלי וגל 
מציינים כי מינהלת ההסדר של המושבים הוקמה לפני כ3 שנים במטרה לשקמם , ואולם 
מאז נעשה הסדר לפריסת חובות רק עם 07 מתוך 024 מושבים . מזכיר תנועת המושבים , 
נסים זוילי , מתח ביקורת על הסתלקות הממשלה והסוכנות ממתן סיוע כספי למחיקת 
חובות של ההתיישבות החקלאית מעבר לקו הירוק . 
