קשיי נזילות קשים אליהם נקלעה המועצה לשיווק פרי הדר מקשים על המשך תיפקודה . 
הבנקים צימצמו באחרונה את היקף האשראי למועצה באופן ניכר , ולפיכך אין 
ביכולתה לשלם מקדמות לפרדסנים . במכתב ששיגר אתמול סמנכ"ל הכספים של המועצה , 
הוא מודיע לראשי תנובה אקספורט , מהדרין פרי אור , פרדס , יכין , בן - 
עזר , בוסתן , אפאי , הדר - שאן , ופריתז כדלקמן : " 1 . ברצוני להביא 
לידיעתכם שמפאת חוסר נזילות והיעדר אפשרות לגייס הלוואות מהמערכת הבנקאית , 
התשלום שנועד להתבצע כמקדמה ב22 בנובמבר לא יבוצע ונדחה למועד אחר . על 
מועד התשלום החדש נודיעכם ברגע שהמזומנים יעמדו לרשותנו " . " 2 . המסמכים 
החשבונאיים המתייחסים להרכב התשלום שהיה אמור להתבצע בתאריך הנ"ל עומדים 
לרשותכם ותוכלו לקבלם כפי שמקובל מאגף החשבונות " . גורמים המקורבים לענף 
הפרדסנות מסרו אתמול כי להערכתם מדובר בתחילת התמוטטות מערך השיווק ההדרים 
בישראל . שלמה רייזמן , מנכ"ל התאחדות האיכרים , המתנגדת לליברליזציה 
בייצוא ההדרים , אומר כי בעקבות הפרסומים על פירוקה האפשרי של המועצה סגרה 
הבנקאות את שעריה בפני המועצה . לדבריו , למועצה אין כסף לשלם את שכר 
אוניות - המשא הטוענות את הפרי , והקונים בחו"ל עצבניים . 
