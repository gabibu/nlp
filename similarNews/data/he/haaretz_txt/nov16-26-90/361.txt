חברת הברוקרים צמיחה , בשליטת אלפרד אקירוב , שעוסקת בניהול תיקי השקעות 
בניירות ערך ובאיתור הזדמנויות עסקיות , מנסה לאתר בשבועות האחרונים משקיעים 
לחברת דור אנרגיה . על הטיפול אחראי באופן אישי מרדכי איינהורן ( לשעבר 
מנכ"ל בל"ל ) , מבעלי השליטה בחברת צמיחה . איינהורן , במשותף עם שמואל 
דנקנר ( הבעלים של דור אנרגיה ) , כבר פנו בעניין לכמה קבוצות משקיעים . 
צמיחה פנה גם לקונצרן כלל ולמשקיעי חוץ . על - פי ההערכות , מבקשת דור 
אנרגיה לצרף שותף שיזרים הון לחברה ויסייע בהמשך חדירה לשוק הדלק . בשנים 
הקרובות צפויה החברה להשקיע מיליוני דולרים בהקמת תחנות דלק חדשות . היקף 
ההשקעה בתחנת דלק חדשה נאמד ב004005 אלף דולר . כפי שפורסם אתמול מחזיקה 
דור אנרגיה ב%7 . 1 מנתח שוק הדלק ( המדובר במכירות סולר ומזוט שבו היא 
מתחרה בפועל ) . כדי להגדיל את היקף מכירותיה היא חייבת להיכנס לשוק הבנזין 
ולשם כך זקוקה למקורות מימון . התחרות העזה מצד החברה של אורי קיסין , והאיחור 
שבהגעת החורף פוגעים בדור אנרגיה ובחברות הדלק האחרות . בהנהלת קונצרן כלל 
נבדקת בימים אלה האפשרות להיכנס לענף הדלק . אם תתקבל החלטה חיובית , יבוצעו 
ההשקעות באמצעות כלל סחר . בכלל כבר נעשתה בדיקה ראשונית של אפשרות ההשקעה 
בחברת הדלק אלון של הקיבוצים , ונדונה אפשרות להזרים חמישה מיליון דולר 
( ישירות ובאמצעות ערבויות ) כחלק מתנאי ההצטרפות . לפי שעה טרם הוברר 
אם בקונצרן כלל מוכנים להיכנס לענף הדלק . בכלל סירבו אתמול להתייחס למדיניותם 
הנוגעת להשקעות במשק הדלק . מנכ"ל דור - אנרגיה , שמואל דנקנר , אמר כי 
אין בדעתו להתייחס לידיעה . 
