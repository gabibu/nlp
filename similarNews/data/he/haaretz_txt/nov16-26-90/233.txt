מנכ"ל משרד הפנים , דב קהת , טוען כי קיימת עדיין לא מעט ביורוקרטיה המעכבת 
התחלות בנייה לעולים . לדבריו , יש לבנות את 02 אלף יחידות הדיור הראשונות 
לעולים בבנייה תקציבית ללא מכרזים , אף לא מכרזים סגורים . 04 אלף יחידות 
דיור נוספות יש לדעתו לבנות במכרזים שבהם תותר השתתפותם של קבלנים שכבר התנסו 
בבניית 002 יחידות דיור לפחות . קהת האשים את משרד האוצר בכך שהוא גורם עיכובים 
בהיערכות לקליטת העלייה ולהתחלת הבנייה לעולים , בכך שאינו משחרר כספים 
הדרושים לצורך זה . קהת דיבר אתמול במסיבת עיתונאים בלשכתו בירושלים לרגל 
הכינוס הארצי התשיעי לשלטון ולמינהל מקומי , שייפתח הבוקר בבנייני האומה 
בירושלים . בתשובה לשאלה מה תגובתו על הביקורת שמתחה מבקרת המדינה על היערכות 
הממשלה לקליטת העלייה והביקורת הנגדית שמתח עליה ראש הממשלה , אמר מנכ"ל 
משרד הפנים : " לא עת לביקורת עתה , אלא לעשייה " . הוא מסר כי תחום ביקורת 
תוכניות התכנון צומצם במשרד הפנים וחלק ניכר מהעובדים שעסקו בנושא זה הועברו 
לאגף התכנון של משרד הפנים על מנת להחיש השלמת תוכניות בינוי . קהת אמר עוד 
כי לוועדות התכנון המחוזיות הוגשו כבר תוכניות בינוי ל041 אלף יחידות דיור 
חדשות . הוא הדגיש כי לא בכל המקומות ניתן לגשת מיד לעבודות הבנייה בשל 
קשיים שונים , כמו אי בהירות לגבי בעלויות על קרקעות , או קשיים בהשגת 
הסדרים עם בעלי קרקעות פרטיים . הוא גילה כי שכונת קארוונים הוקמה ללא היתר 
על אדמה חקלאית שייעודה טרם שונה , והביע ספק אם ניתן יהיה לפנותה כי הדיור 
דרוש בדחיפות לעולים ולזוגות צעירים . בנימין זווילי , היוזם והמארגן של 
הכנס הארצי לשלטון המקומי מסר במסיבת העיתונאים , כי במוקד הכנס יעמוד השנה 
נושא קליטת העלייה וכי הכנס יכלול שתי ישיבות מליאה . הראשונה שבהן תתקיים 
הערב בהשתתפות ראש הממשלה , שרי הבינוי והשיכון , החינוך , הפנים ועוד 
והמליאה השנייה תתמקד בשינויים הצפויים בשלטון המקומי במהלך חמש השנים הבאות . 
