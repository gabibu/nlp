הערות ונזיפות הן דבר מקובל בחיים הצבאיים , אבל מה שלא מקובל , ואסור 
שיהיה מקובל , זו הפטפטת של האלופים . לא ייתכן שהערה של הרמטכ"ל לאלוף 
פיקוד תמצא מיד את דרכה לפרסום באמצעי התקשורת , ותידון בהם . הוא יכול 
היה לומר את דבריו בשיחה עם הרמטכ"ל , ואם לא היה מסתפק בתשובה , באפשרותו 
לערער בפני שר הביטחון , ולאחר מכן בפני הממשלה , אבל אין הוא צריך לרוץ 
לתקשורת . זו לא הבמה לליבון עניינים צבאיים פנימיים . נזק ביטחוני רב 
נגרם לנו כבר בשל הפטפטת חסרת האחריות של אלופים וקצינים אחרים . בא אלי 
הרמטכ"ל דאז , חיים לסקוב , ואמר לי ש"הזקן " , ראש הממשלה ושר הביטחון , 
דוד בן - גוריון , רוצה שאתפטר . אמרתי ללסקוב שיגיד לו שאני אתפטר כשאחליט 
להתפטר , ולא לפי רצונו . אז כונסה ישיבת ממשלה , שבה הוחלט להעביר אותי 
מתפקידי , ומוניתי לאלוף פיקוד הצפון . נפגעתי מאוד . הופעתי בפני שר 
הביטחון , שלחתי מכתבים אישיים לכל שרי הממשלה , אבל לא נעניתי . הרגשתי 
שנגרם לי עוול , אבל לא עלה על דעתי לרוץ לאמצעי התקשורת כדי להזעיק את 
דעת הקהל להגנתי . כאיש צבא חשבתי שאין זו התנהגות הולמת . איש צבא חייב 
לכבד את המדים שהוא לובש ואת המסגרת שבה הוא משרת על כל כלליה , ולא משנה 
מהי דרגתו . כאשר מיציתי את כל שלבי הערעור הפנימיים כיבדתי את החלטת הממונים 
עלי , למרות שהיא לא מצאה חן בעיני , כי כך צריכה להתנהל המערכת הצבאית . 
מי אמר שכל הדברים הרעים הם חדשים ? אנחנו עדים למלחמות גנראלים בצבא שלנו 
מזה שנים רבות . המלחמות האלה והפטפטת המתלווה אליהן כבר הסבו לנו נזק ביטחוני 
רב , שהיה כרוך באובדן חיי אדם . אני אומר זאת באחריות . כאשר תקפה חוליית 
מחבלים את מלון " סבוי " בתל - אביב יכול היה יאסר ערפאת , שישב בביירות , 
לדעת מה קורה בכל שלב של הקרב עם אנשיו , מהרדיו הישראלי . גם עניין 
המינויים הצבאיים לא צריך להיות חשוף לתקשורת . מה שקורה היום בתחום זה 
מזכיר את מערכות הבחירות של הפוליטיקאים . כל קצין מוכר את עצמו ואף שוכר 
דוברים . זוהי מערכת שבה אחד מרמה את השני . משתמשים בטרמינולוגיה של 
הוליווד " מי יותר יפה מהשני " ולא בזו של צבא שצריך להילחם . במקרים 
כאלה , מקבלי המינוי לבסוף הם אלה שכוחם הפוליטי גדול יותר , או אלה שהצליחו 
למצוא חן בעיני העיתונאים באמצעות הדלפת סודות צבאיים . אני לא אומר שהצבא 
הוא פרה קדושה . בהחלט , צריכה להיות עליו ביקורת , אך תלוי באלו נושאים . 
העם הזה נמצא במלחמה , לא מפני שהוא החליט עליה , אלא מפני שהאויבים שלו 
החליטו כך . לעתים יותר מדי קרובות נדמה כי כמה מהאלופים והקצינים הבכירים 
האחרים שוכחים זאת , ובמקום להתרכז בדברים החשובים , הם עוסקים במלחמות 
אישיות וביחסי ציבור . ראשית , קצין חוקר קבע שהיתה כאן רשלנות , ובתוקף 
תפקידו , אלוף פיקוד הוא האחראי לכך . שנית , אם הרמטכ"ל מוצא לנכון להעיר 
לאלוף הפיקוד , דבר שהוא אינו עושה כל יום , יש להניח שהוא שקל את העניין 
בכובד ראש . גם אם האלוף מרדכי חושב שמדובר פה בנקמנות אישית כלפיו מצד 
הרמטכ"ל , לא הוא שיקבע זאת , אלא עליו להשאיר זאת להחלטת האחראים על הרמטכ"ל 
ועל המערכת הצבאית . הוא לא רשאי לחרוג מהנוהלים ולעשות דין לעצמו . צעדים 
כאלה עלולים לערער ולפורר את המערכת הצבאית . 
