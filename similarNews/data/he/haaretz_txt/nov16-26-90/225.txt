אף על פי שר"ר ידע שצפויה לו ולאישתו דרך חתחתים שעה שהחליטו לאמץ ילדה לא 
יהודייה , הוא לא שיער עד כמה תהיה המשימה קשה . ר"ר , המעדיף להזדהות 
רק בראשי התיבות של שמו , הוא בן 63 , מהנדס במקצועו ובעל חברה לפטנטים 
בתל - אביב . ב6891 , בעת לימודיו בסנטה מוניקה שבקליפורניה , החליטו 
הוא ואישתו לאמץ שם ילדה בהליך אימוץ פרטי . כשהסתיים ההליך , " וזה לא 
קל " , כדבריו , החליט להקדים תרופה למכה . " כבר אז ידעתי על בעיות דתיות 
שיהיו לי כשאשוב לארץ וחשבתי על הגיור הבטוח ביותר . פניתי לרב חב"דניק 
והוקם בית - דין אורתודוקסי לגיור בקליפורניה שגייר את הבת שלנו " . ב7891 
שבה המשפחה לישראל ופנתה למשרד הפנים בבקשה לרשום את בתם כיהודייה . מכאן 
ואילך החל העניין להסתבך . " משרד הפנים " , קובל ר . ר . , " הטעה 
אותי . הם היו צריכים לרשום את הבת על סמך תעודת הגיור , אבל במקום זאת 
הפנו אותי דרך משרד הדתות לבית - דין רבני אזורי ברחובות . על פי התקנות , 
אין בית - דין רבני מוסמך לדון בתעודות גרת מחוץ לארץ , אך הוא בכל זאת 
עושה זאת . ר . ר . הופיע לפני בית - הדין . " זה היה דיון קצר " , הוא 
נזכר , " שלא ארך יותר משתיים - שלוש דקות . הרבנים שאלו אותי אם אני 
נוסע בשבת . לא רציתי לשקר ואמרתי להם את האמת . הם לא אמרו לי כלום אך 
יצאתי בהרגשה רעה " . כעבור זמן מה התקבלה החלטת בית - הדין : " הם סירבו 
לקבל את הגיור של בתי ופסקו כי לכשתגדל תצטרך לטבול מחדש , לקבל עליה עול 
מצוות ומסורת יהודית . בקיצור , להתגייר מחדש . נוצר מצב אבסורדי . בתי 
השנייה , שנולדה לנו בינתיים , מוכרת כיהודייה ואילו בתי הראשונה אינה 
נחשבת לכזו " . בלית ברירה וכמוצא אחרון , עתר ר . ר . בשם בתו לבית המשפט 
העליון , שהוציא לפני כחודש צו על תנאי נגד שר הפנים ובית - הדין הרבני 
האזורי ברחובות , שינמקו מדוע לא יבטלו את פסק הדין הקודם שלהם . מאות 
מקרים של עינוי דין ונפש של הורים המבקשים לאמץ ילדים בחוץ - לארץ אינם מגיעים 
כלל לידיעת התקשורת ולציבור הרחב . בגלל המועקות הרגשיות וחרדה לצנעתם , 
מעדיפים רובם של הנוגעים בדבר למלא פיהם מים . סאת הייסורים מתחילה , 
לדברי עורכת - דין המתמחה בטיפול בילדים מאומצים , עוד בחו"ל . עורכת - 
הדין , כמו רבים אחרים שרואיינו לכתבה זו , ביקשה להישאר בעילום שם . 
היא גוללה סיפור של מבוכים ביורוקרטיים שכמו יצאו מסיפוריו של פרנץ קפקא . 
לדבריה , רוב מדינות העולם , ובכלל זה מדינות מהעולם השלישי , אינן ששות 
לאפשר " יצוא " של ילדיהם לאימוץ במדינות אחרות . וגם כאשר הן מאפשרות 
את הדבר הן עושות זאת כמי שכפאן שד . על אף שדו"חות של ארגונים בין - לאומיים , 
העוסקים בנושא , חשפו את מצבם הקשה של מיליוני ילדים יתומים ונטושים , 
במיוחד במדינות העולם השלישי , נדהמו הורים מאמצים מישראל כשקיבלו לידיהם 
ילדים שסבלו מעזובה פיסית ונפשית . רוב הילדים המאומצים מגיעים לישראל מדרום - 
אמריקה ומרומניה , ולאחרונה גם מפולין ומהונגריה , מדינות בעלות מסורות 
קתוליות , שאינן ששות לרעיון שילדיהן יועברו לישראל , שבה ימירו את דתם . 
עורכת - הדין ציינה כי היא יודעת על מקרים שבהם הרשויות בכמה ממדינות אלו 
ביקשו למנוע , או ניסו להערים קשיים כפולים ומכופלים , כשהתברר להם שמדינת 
היעד לאימוץ היא ישראל . מסע הייסורים של ההורים המאמצים נמשך גם לאחר 
שהוסדרו כל הניירות , שולמו כל הכספים והם הגיעו עם ילדם המאומץ לארץ . 
גם כאן הם נתקלים בביורוקרטיה מסורבלת , אבל עיקר המכשלה היא ביחס אליהם 
מצד הרשויות הדתיות . בישראל מספר מקרי האימוץ אינו גדול במיוחד ונופל בהשוואה 
למדינות אחרות במערב . על פי נתוני משרד העבודה והרווחה , מדובר ב001 משפחות 
בשנה הפונות אל המחלקה העוסקת בנושא בבקשה לקבל אישור לאמץ ילד . המסמך 
מעיד על מצבה של המשפחה המאמצת מבחינה כלכלית וחברתית . חלק מהמדינות המאפשרות 
לייצא ילדים לאימוץ תובעות את המסמך כתנאי לדיון בבקשה . לעומת זאת , על 
פי נתוני מרשם האוכלוסין במשרד הפנים , נרשמו בעשרת החודשים הראשונים של 
השנה 081 ילדים מאומצים שהובאו מחוץ לארץ . הפער מוסבר בעובדה שלא כל המאמצים 
בישראל טורחים ליידע את משרד העבודה ומסתדרים בלי האישור שלהם , במיוחד 
במדינות שאינן מקפידות על הרישום . כך או כך , הנתונים האלה מעידים שישראל 
מפגרת בהשוואה לרוב מדינות המערב . איטליה , לדוגמה , שאוכלוסייתה גדולה 
פי תשעה מזו של ישראל , מאמצת בשנה ממוצעת כ000 , 8 ילדים מחוץ לארץ , 
פי 04 מאשר ישראל . יש לכך כמובן סיבות . ראשית , בישראל מתעוררת בעיה 
הלכתית עקרונית : מותר לגייר רק כאשר המגויר נחשב ל"בגיר " , בן או בת - 
מצווה , שיכולים לומר בהכרה " רוצה אני " להצטרף לשורות העם היהודי . 
תינוקות וילדים מתחת לגיל מצוות , קבעה הרבנות הראשית , יגוירו גם הם , 
בתנאי שהוריהם יכריזו כי יעניקו " תוכן יהודי " לחיי ילדם . קפמאלידהסמכות 
לגיור ניתנת לרבנים מקומיים , רב של עיר ושני רבנים נוספים המקימים בית - 
דין לגיור , כמו גם הסמכות לקבוע ולפרש את המשמעות של מהו " תוכן יהודי " . 
יש לא מעט רבנים התובעים כתנאי לגיור התחייבות מצד ההורים כי ישלחו את ילדם 
לבית - ספר דתי וינהיגו בביתם אורח חיים יהודי , שיכלול הדלקת נרות בליל - 
שבת והקפדה על הלכות כשרות . מכיוון שרוב המאמצים ילדים בחוץ - לארץ אינם 
דתיים או שומרי מסורת , מתעוררת הבעיה במלוא חומרתה . מי שיסרבו להתחייב , 
יימנע מהם הגיור של ילדם וצפויים לו קשיים עצומים בהמשך חייו לכשיזדקק לשירותי 
דת , מחתונה ועד לקבורה . מי שיתחייבו , ולוא רק למראית עין , ובלבד שילדם 
יגויר , לא רק שעושים שקר בנפשם אלא מסתכנים לחיות בצל החרב המתהפכת של 
גחמות הרבנות . לא שהמועצות הדתיות או הרבנים ישלחו בלשים לבלוש אחריהם , 
אבל מידע , פרי הלשנות , רכילות זדונית של שכנים או נקמנות , עלול להגיע 
לידיעת הרשויות הדתיות . מול אותם רבנים מחמירים ותובעניים הנוהגים על פי 
בית שמאי , והם הרוב המכריע של הממסד הדתי , אפשר למצוא גם רבנים אחרים 
בעלי סף רגישות אחר למצוקת ההורים המאמצים . אחד מהם היה הרב חיים חדד , 
הרב הספרדי של לוד . " לפני כשלוש שנים פנו אלי כמה מתושבי לוד שקבלו 
על הקשיים שלהם לגייר את ילדם " , סיפר הרב חדד . " מתוקף אחריותי כלפי 
תושבי עירי , פניתי לרבנות הראשית בירושלים וקיבלתי מהם הסכמה לטפל במקרים 
אלה . ההסכמה היא כללית וארצית , ולכן קיבלתי גם פניות מתושבים שלא גרו 
בלוד . ראיתי בכך מצווה לפתור את אותם מקרים . דיברתי עם הרבנים הראשיים 
לישראל והם תמכו בי . גיירתי כעשרה תינוקות והפסקתי בגלל עומס עבודתי " . 
אבל ממקורות אחרים נודע כי על הרב חדד הופעלו לחצים מצד חוגים קיצוניים 
בממסד הרבני . הרב חדד הכחיש כאילו היו עליו לחצים , אבל הודה כי " יש 
הרבה חוגים שלא היו מרוצים והייתי חייב ללכת בדרך הזהב , על קו דק מאוד 
בין מה שמצפוני הנחה אותי לבין הקשבה לאותה ביקורת " . רב אחד מעיר במרכז 
הארץ הסכים לספר את מה שקרה לו בלשון פחות עדינה ומהוקצעת מזו של הרב חדד . 
אותו רב , שבעבר פעל גם הוא ברוח בית הלל , אמר בלי היסוס , " הלחצים 
עלי היו כה כבדים וההתנכלויות כה זדוניות עד שנפלתי למשכב ועברתי ניתוח קשה 
מאוד " . הרב הסכים לשוחח רק בתנאי שלא תיחשף זהותו , " היה לי רצון טוב 
לסייע לאנשים במצוקה . קיבלתי הסמכה מהרבנות הראשית לבצע גיורים , ואכן 
פעלתי באמונה שלמה למען הכלל עד ששילמתי על כך בבריאותי . פשוט לא יכולתי 
להמשיך . היו אנשים שניסו ללכלך עלי . זה כמו בסיפור האחות , לך ותוכיח 
שאין לך אחות " . הרב אינו מוכן לנקוב בשמות המתנכלים ובשיטותיהם , אך ניתן 
להבין מרמזיו כי יש רבנים המתנגדים כמעט בעיקרון לכל מי שמבקש לגייר ילדים 
מאומצים שהוריהם אינם מקיימים את המסורת על פי תפיסת האורתודוקסיה הדתית . 
אותם רבנים מתנגדים אף מפעילים חבורות של תלמידי ישיבות , לעתים אלימות , 
ומשסים אותם להטריד בטלפון את שנוא נפשם . הם גם נעזרים בעיתונות החרדית 
שאינה נופלת לעתים מהגרועים , שבעיתונים הצהובים במערב - אירופה . אישים 
ברבנות הראשית בירושלים יודעים על מה שמתרחש בשטח אך מתקשים לפעול . " תהליכי 
הגיור של ילדים מאומצים " , אמר בתגובה רמי סדן , דובר הרבנות הראשית , 
" אינם שונים מתהליך גיור רגיל . כל בית - דין קובע לעצמו . אין הנחיה 
כללית . אבל על כולם לזכור שגיור אינו משחק ילדים . הגיור נעשה לא רק על 
סמך טקס הטבילה אלא שעליו להיות מלא גם בתוכן " . הרבנות הראשית מפוצלת בין 
" מתונים " ל"קיצונים " , וגם כאשר היא מתערבת במחלוקות שפורצות בין הרבנים 
היא עושה זאת בשקט , מאחורי הקלעים , ומתוך רצון להשיג פשרה , שלא אחת 
פוגעת בהורים המאמצים . רוב ההורים פיתחו גישה האומרת כי שתיקה וכניעה לגחמות 
הרבנות עדיפות על דיון ציבורי פתוח . מניסיונם אין לדעת קהל ולעיתונות כל 
השפעה על הרבנים . לדעתם , כל פרסום בנושא , ובכלל זה הכתבה שלפנינו , 
עלולים רק להזיק . מוטב על כן למצוא את הדרך היבשה בין הטיפות ורובם , 
אגב , מצאו כך או אחרת דרך כזו . לעומתם יש גם הורים מאמצים ואנשי ציבור , 
ובהם ח"כים ומשפטנים , המאמינים בסיכוייו של מאבק ציבורי כדי לצמצם את 
קשייהם של מי שמבקשים לאמץ ילד בחוץ - לארץ ולגיירו כאן , כמו גם כדי למנוע 
שהממסד הדתי יהפוך , כלשונו של ח"ך אברהם בורג מהמערך , " לק - ג - ב 
המגביל את חופש הפרט של רוב אזרחי המדינה " . 
