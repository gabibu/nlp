משא ומתן מתנהל בימים אלה למיזוג בתי הדפוס של הוצאות הספרים כתר , זמורה - 
ביתן ( כולל דביר ) וספריית מעריב . מדובר במיזוג בתי הדפוס בלבד , שאינו 
כולל את המערך השיווקי של ההוצאות ( רשת החנויות ) . בו בזמן מתנהל גם 
משא ומתן בין כתר לרשת סטימצקי על איחוד רשת החנויות של שתי החברות . לכתר 
יש רשת של כ04 חנויות , ששליש מהן בבעלותה . לסטימצקי יש כ07 חנויות . 
בענף ההוצאה לאור מעריכים כי אם מיזוג זה ייצא אל הפועל ישלוט הגוף החדש 
שיוקם על נתח ניכר מהשוק הספרים . זמורה - ביתן מתמחה בתחום הספרות המתורגמת , 
ודביר שבבעלותה , מתמחה בספרי לימוד . ספריית מעריב ( הכוללת את לוין 
אפשטיין ) מתמחה בספרות עברית . כתר פועלת במגוון תחומים , חלקם באמצעות 
הוצאות הספרים שקמונה ודומינו שבבעלותה . היא עוסקת בספרות מקומית , בספרות 
מתורגמת ובהוצאת אנצקלופדיות . במו"ם על מיזוג בתי הדפוס משתתפים מנהלי 
ספריית מעריב וזמורה ביתן ועו"ד יעקב נאמן , נציגו של רוברט מקסוול . % 15 
ממניות כתר מוחזקות כיום בידי ההוצאה לאור האמריקאית " מקמילן " שבשליטת 
קבוצת התקשורת מירור אשר בבעלות מקסוול . 
