פינקל עסוק בחקר ובתיעוד של התיאטרון וכבר פירסם עשרה ספרים . הוא למד 
משחק בברלין , ולארץ - ישראל הגיע ב4291 . ב7291 , לאחר שהופיע על במת 
תא"י ( התיאטרון הארץ - ישראלי ) , יצר קשר עם " הבימה " . כחבר התיאטרון 
שיחק וצמח על במת " הבימה " , ולא ניתק ממנה גם כשיצא לגמלאות ב5791 . 
הוא המשיך למלא תפקידים שראה בהם תפקידים הולמים לו , ובאחרונה היה זה תפקיד 
השחקן הוותיק ששפיותו מתערערת ב"המלביש " . פינקל גם משחק על במות אחרות . 
תפוקתו עד היום כוללת למעלה ממאה וחמישים תפקידים , רובם ב"הבימה " : היהודי 
זיס , המלט , שיילוק , פר גינט , המלך ליר , הצדיק ב"הדיבוק " ועוד . 
הוא גם ביים כמה מחזות ופעמיים כיהן כמנהל האמנותי של " הבימה " . כאיש 
חם - מזג , הידוע בעמדותיו הבלתי - מתפשרות , הוא מגיב לעתים בעוקצנות 
וכך רכש לו גם יריבים . התבטאויותיו , אם בעל פה ואם בספריו ובראיונות 
עמו בכלי התקשורת , לא היו תמיד מאופקות . נאמר על פינקל שהוא יודע להשניא 
את עצמו , ובלבד שלא יעשה שקר עם נפשו . כך היה כשכיהן בתפקיד המנהל האמנותי 
של " הבימה . אני זוכר שבטקס שבו הוענק לו פרס ישראל נתן ביטוי בוטה למדי 
להרגשתו כלפי כמה תופעות בתיאטרון הישראלי שלא נשאו חן מלפניו . פינקל סומך 
על הצעירים שיצמיחו מתוכם עתודה בימתית . עם זאת , הוא מצפה שיראו במשחק 
שליחות לא פחות מאשר מקצוע . כדי שחיי התיאטרון יתפתחו בדרך הנכונה יש להבטיח 
לשחקנים קיום הוגן . הוא מתעניין במתרחש ובמתחדש על הבמות בארצות אחרות 
ומנצל את ביקוריו בחו"ל כדי ללמוד את הנעשה בתיאטראות שם . גם בפגישה שהיתה 
לנו בווינה העדיף לבקר בהצגה של צכוב . יש המגדירים את שמעון פינקל אדם 
סגור ומסוגר , אך מי שמכירו מקרוב יחלוק על דעה זו . במשך כמה שנים היה 
לו , מדי שבת , בבית - קפה ברחוב דיזנגוף בתל - אביב , שולחן שסביבו היו 
מסובים אנשי חבורה קבועה . לפינקל חשבון ישן עם " הבימה " , שבו נשמעים 
הדי כמה וכמה מחלוקות , אך הוא רואה ב"הבימה " את ביתו השני ובעצם אוהב 
את התיאטרון אהבת נפש . פינקל לא נמנה עם המייסדים של " הבימה המוסקוואית " 
( הוא יליד פולין ) , אך מאז הצטרף ל"הבימה " היה שותף להצלחותיה ולכישלונותיה , 
גם אם לא פעם חלק על הדרך שבה הדברים נעשו . הוא מברך על הקמתם של בתי - 
ספר לאמנות התיאטרון בארץ ועל החוגים לתיאטרון באוניברסיטאות , שבאחד מהם , 
באוניברסיטה העברית , הוא מרצה על הביטוי הלשוני של השחקן . בחירה בחומר 
קליל לא תמיד הולכת יד ביד עם הרמה הדרושה , אך פינקל גם יודע שבלי הצלחה 
בקופה אי - אפשר להבטיח הצגות שרמתן גבוהה . הקהל הישראלי צריך , לדבריו , 
לראות בהצגות טובות מעין מצרך - יסוד תרבותי . משאלתו היא להמשיך ולשחק , 
אך רק בתפקידים שמדברים אל לבו . על כאלה יקפוץ גם היום . 
