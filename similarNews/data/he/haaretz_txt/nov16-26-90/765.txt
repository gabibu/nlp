על אף שחלפו חודשים ארוכים מאז כוננה ממשלתו הצרה של יצחק שמיר , עדיין 
לא סולחים ראשי הליכוד לנשיא המדינה , חיים הרצוג , על " שהעז " להטיל 
תחילה על יו"ר מפלגת העבודה , שמעון פרס , את מלאכת הרכבת הממשלה . הח"כים 
יעקב שמאי וראובן ריבלין הביאו בשבוע שעבר לקריאה ראשונה הצעת תיקון לחוק 
יסוד : נשיא המדינה , שלפיה ייאסר על הנשיא לחזור לפעילות פוליטית במשך 
חמש שנים אחרי גמר תפקידו . שמאי לא ניסה להסתיר את המניעים שהביאו אותו 
ליזום את השינוי בחוק . " מאחר שמוסד הנשיאות הוא מוסד חשוב ביותר לכל 
האומה , אסור שיהיה צל של ספק בדרך ההתנהגות של הנשיא , שחלילה לא יתעורר 
חשש הקל שבקלים שהנשיא מכוון את החלטותיו ברגעים הקריטיים להרכבת ממשלה ומנצל 
את מעמדו לצרכים פוליטיים ואולי גם לצבירת יתרון עתידי " . שמאי הזכיר שלפני 
חצי שנה " נפגע מוסד הנשיאות כתוצאה מרינונים , גם של ח"כים , כאילו הנשיא 
העדיף את אחד המועמדים , ולכן הטיל עליו את תפקיד הרכבת הממשלה . לכן חשבתי 
שצריך להימנע ממקרים כאלה בעתיד , למען מוסד הנשיאות " . קפמאבינגם ראובן 
ריבלין ניסה לרמוז ששיקולים פוליטיים הינחו את הרצוג להטיל על פרס את תפקיד 
הרכבת הממשלה . בניגוד לשמאי , הוא ניסח את דבריו בזהירות מופלגת וציין 
כי רק אחרי שפרס נכשל במאמציו , החליט הנשיא לפעול לכינונה של ממשלת אחדות 
לאומית . " לי אין כל ספק שכוונותיו של הנשיא , כמייצג את העם כולו וכסמל , 
היו ממן העניין . אלא מאי ? יכולות היו כוונותיו להתפרש כאילו הוא חושש 
שמא תורכב ממשלה צרה שלא על פי דעתו " . מכאן מגיע ריבלין למסקנה , " לכן 
טוב היה אם היינו מצננים את התקופה שבה יכול הנשיא להיכנס לחיים פוליטיים , 
לא רק לאחר תקופת נשיאותו , אלא גם קודם לתקופת נשיאותו " . אין זה סוד 
שראשי הליכוד חשדניים כלפי מהלכיו של הרצוג . מאז נבחר לתקופת כהונתו השנייה 
בפברואר 8891 , הם מנצלים כל הזדמנות כדי לנגח אותו ולמתוח עליו ביקורת . 
בתקופת כהונתו הראשונה היו ראשי הליכוד מתונים בביקורתם על הנשיא משום שהוא 
לא עמד בדרכם . הוא העניק חנינה בטרם משפט לראשי השב"ך , אברהם שלום וחבריו , 
למרות התנגדותו של היועץ המשפטי לממשלה דאז , פרוף יצחק זמיר . הוא הקל 
בדינם של רבים מנאשמי ארגון הטרור היהודי בנימוק שהם הביעו חרטה על מעשיהם 
החמורים . הוא הטיל ( בספטמבר 3891 ) על יצחק שמיר להקים ממשלה , בעקבות 
התפטרותו של מנחם בגין מראשות הממשלה , על אף שהמערך היה אז המפלגה הגדולה 
ביותר , כיוון שהוא השתכנע ששמיר הוא בעל הסיכויים הרבים יותר לכונן ממשלה . 
הוא חתר ב4891 להקמת ממשלת אחדות לאומית , כשגם שמיר שאף לכך בכל לבו . 
גם כשהחליט הרצוג לצאת לביקור בהתנחלויות , היו , כמובן , ראשי הליכוד 
ומפלגות הימין האחרות מרוצים מאוד . כדי לבטא את שביעות רצונם מתפקודו כנשיא , 
החליטו ראשי הליכוד ב8891 , בתום התייעצות עם ראש הממשלה , יצחק שמיר , 
שלא להציב מועמד משלהם מול הרצוג , שעד לבחירתו היה ח"ך מטעם מפלגת העבודה . 
בהצבעה בכנסת זכה הרצוג לרוב עצום . 28 ח"כים תמכו בבחירתו לתקופת כהונה 
שנייה ורק שניים התנגדו ( זאת בניגוד לרוב הדחוק 16 מול 75 שבו זכה ב3891 
בבחירתו הראשונה , כשמולו ניצב מועמד הליכוד , שופט ביהמ"ש העליון , מנחם 
אלון ) . אולם , כאמור , מאז 8891 , כשהרצוג נבחר לתקופת כהונה שנייה , 
לא הסתירו ראשי הליכוד את ביקורתם על הנשיא . כשלא היו מרוצים מהיקף החנינות 
שהעניק לשלושת אסירי העולם ( מנחם לבני , עוזי שרבף ושאול ניר ) הם מתחו 
ביקורת על הנשיא ואיימו ליזום חוק חנינה לאסירי המחתרת . כשלא היו שבעי 
רצון מנסיעותיו המרובות לחו"ל שבהן מילא גם תפקיד הסברתי רב - חשיבות , 
הם מיהרו להדליף לעיתונות מידע על ההוצאות הרבות הכרוכות בכך . כשוועדת 
הכספים של הכנסת נתבקשה לאשר תקציב נוסף של 051 אלף שקלים לכיסוי הוצאות 
נסיעתו של הנשיא ליפאן ( כדי להשתתף בהלוויתו של הקיסר הירוהיטו ) הביעו 
נציגי הליכוד את מורת רוחם ואמרו שנמאס להם להיות חותמת גומי להוצאות בית 
הנשיא . כשוועדת החוקה חוק ומשפט של הכנסת דנה בנושא החנינות ואף נועדה עם 
הנשיא בנושא זה , הציעו כמה מחבריה להפקיע מידיו את סמכות החנינה . הרצוג 
זעם על הביקורת נגדו . בשיחות אישיות עם ראש הממשלה , שרים וח"כים , הוא 
הביע את מורת רוחו על הפגיעה במוסד הנשיאות . פעם אחת גם נתן ביטוי פומבי 
למחאתו על הביקורת נגדו בנושא החנינות . בהופיעו במועדון המסחרי והתעשייתי 
בראשית שנה זו , אמר הרצוג : " ההתייחסות לחנינות היא בדרך כלל בהתאם 
להשקפתו הפוליטית של האסיר או של הכותב או של המשדר . אם נשוא הבקשה לחנינה 
מחזיק בהשקפתך הפוליטית , הרי שהנשיא אינו ממלא את תפקידו כראוי אם אינו 
נענה לבקשה . אם נשוא הבקשה הוא בדעה פוליטית הפוכה , לדעתו של הכותב או 
של המשדר , הרי שכל סימן של חסד מצד נשיא המדינה הוא בחזקת כמעט בגידה ומבוסס , 
רחמנא ליצלן , על שיקולים זרים " . אין ספק שיוזמת החקיקה של הח"כים ריבלין 
ושמאי , מהווה שלב נוסף במאמצים הבלתי נלאים של ראשי הליכוד לערער את מעמדו 
של הנשיא . שכן קשה להאמין שאנשי הימין חוששים בכנות משובו של הרצוג לזירה 
הפוליטית , כשיפרוש מהנשיאות ב3991 , משום שימלאו לו אז 57 שנים , גם 
אם בן - גוריון , גולדה מאיר ויצחק שמיר , היו עדיין במלוא אונם הפוליטי 
בגיל זה . 
