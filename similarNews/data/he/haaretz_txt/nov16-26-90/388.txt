מזכיר התנועה הקיבוצית המאוחדת ( תק"ם ) מוקי צור , ומזכירי הקיבוץ הארצי 
( השומר הצעיר ) , עזרא רבין ואלישע שפירא , התריעו אתמול שהצעת החוק 
להקפאת החובות של ההתישבות החקלאית כפי שנוסחה , תשיג מטרה הפוכה מזו שהתכוונו 
לה יוזמיה . השלושה ציינו שהצעת החוק , שזכתה לתמיכתם של 04 חכ"ים מכל הסיעות , 
עלולה להכביד על הקיבוצים והמושבים , שכן הקפאת חובותיהם לבנקים , בסך 
21 מיליארד ש"ח , תגרום לכך שהמערכת הבנקאית לא תאשר אשראי חדש לקיבוצים 
ולמושבים , המיועד לרכישת חומרי גלם , השקעות ואליו להסבת חובות . מזכירי 
התק"ם והקיבוץ הארצי הטעימו שבמצב שבו ההסדרים לפריסת חובות ההתיישבות אינם 
מבוצעים ולנוכח מחנק האשראי שבו נתונה ההתיישבות , " אפשר להבין מדוע עולות 
יוזמות חקיקה מסוג זה " . הם תבעו מבנקים לגרום לביצוע מיידי של ההסדרים 
ולהשלים את הנדבכים החסרים בהם . כן קראו לזרז קבלתו של חוק הביטחון הסוציאלי 
בהתיישבות החקלאית , שיאפשר הנהגת ביטוח סוציאלי לחברי קיבוצים ומושבים 
ומתן ערבות מדינה לישובים לאורך קווי העימות . עד לביצוע ההסדרים , אמרו 
מזכירי התנועות הקיבוציות , יש להמנע מהגשת התראות , תביעות משפטיות , 
עיקולים ותהליכי פירוק נגד הישובים . הם דרשו מהבנקים למנוע מחנק אשראי 
מהקיבוצים והמושבים ולהבטיח האשראי וההון החוזר הנחוץ להתיישבות לצארכי פיתוח 
וצמיחה כלכלית . גורמים במערכת הבנקאות מותחים ביקורת על הצעת החוק להקפאת 
חובות המושבים , באמרם שיוזמה זו גורמת לכך שרבים מהמושבים מעדיפים שלא 
להצטרף להסדר פריסת החובות . גורמים אלה ציינו שסיבה נוספת להמנעות מושבים 
מלהצטרף להסדר החובות , נעוצה בהצהרות שר החקלאות וכמה חברי כנסת נגד ההסדר 
במתכונתו הנוכחית . 
