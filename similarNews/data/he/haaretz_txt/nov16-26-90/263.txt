מוסקווה ( ע"ר ) . נשיא הבנק העולמי הודיע בשבת כי הזמן בשל לשקול בחיוב 
את צירופה של בריה"ם כחברה למוסד פיננסי עולמי זה מסרה סוכנות טא"ס . נשיא 
הבנק , בארבר קונאבל , ושר החוץ הסובייטי , אדוארד שוורדנאדזה , הגיעו 
להסכמה על כך במוסקווה . סוכנות טא"ס מסרה כי שני האישים גם הסכימו לבצע 
סקר על הדרכים בהן יוכל הבנק העולמי לסייע לבריה"ם להתגבר על הקשיים הפיננסיים 
שפקדו אותה . הטלוויזיה הסובייטית מסרה כי קונאבל שמע סקירה על הקשיים בהם 
נתקלת בריה"ם במעבר ממשק קומוניסטי מרכזי לכלכלה הבנויה על עקרונות שוק חופשי . 
הנשיא , מיכאיל גורבצוב , הדגיש את הצורך באינטגרציה של המוסדות הפיננסיים 
הבין - לאומיים , כמו הבנק העולמי וקרן המטבע הבין - לאומית , על מנת להקל 
על בריה"ם במעבר המכאיב לכלכלת שוק . 
