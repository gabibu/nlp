נאפולי ( רויטר ) . דייגו מראדונה מאשים את עצמו , את חבריו ואפילו את 
עושי - הכשפים בתבוסה שנחלה שלשום קבוצתו , האלופה נאפולי , 14 מידי סמפדוריה 
במחזור התשיעי באיטליה . " זה מעציב אותי מאוד . נאפולי איבדה את אחיזתה 
בתואר . איני מאמין בכישופים , אבל ייתכן שפעלו נגדנו כוחות נסתרים " , 
אמר דייגו אחרי המפלה הביתית מול מוליכת הטבלה . " יש כעת פער גדול בין 
סמפדוריה לנאפולי ואנחנו האשמים בכך " , הוסיף הכוכב הארגנטיני . לסמפדוריה 
51 נקודות לעומת 8 שהשיגה נאפולי , המדורגת עשירית . בספרד יש לאלופה ריאל 
מאדריד בעיה דומה לזו של נאפולי , אחרי שנוצחה 12 בידי ואלנסיה ואיבדה לשני 
משחקים לפחות את חלוצה המסוכן שהורחק , הוגו סאנצס . כמו מראדונה , גם 
סאנצס מאשים את עצמו ואת חבריו : " הפסדנו מפני שהקבוצה לא היטיבה לשחק . 
כרגע , ריאל קבוצה חולה , אבל ננסה להתגבר על כך " . ריאל מדורגת שישית , 
בחמש נקודות פיגור מברצלונה שחגגה ביום ראשון ניצחון 60 על קאסטליון . 
מאזנה של ריאל אחרי 11 מחזורים : חמישה ניצחונות , שלושה תיקו ושלושה הפסדים 
פתיחת העונה הגרועה ביותר בשש השנים האחרונות . אלופה מפורסמת אחרת שאינה 
מצליחה : באיירן מינכן אף שבהרכבה שישה שחקנים שזכו הקיץ בגביע העולם במדי 
גרמניה , לא היתה באיירן מסוגלת לנצח את האחרונה בבונדסליגה , הרתה ברלין 
המאבק הסתיים בתיקו 00 והחליקה למקום השלישי . " אין רואים אינדיאנים 
פשוטים בקבוצה שלנו , אלא רק ראשי שבט " , אמר מאמן באיירן אלי האנס . 
