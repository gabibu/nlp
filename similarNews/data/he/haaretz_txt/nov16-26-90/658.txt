השאילתה הראשונה שהוגשה השבוע בפרלמנט הירדני היתה של סלים א - זועבי , 
אחד מנציגי המוסלמים . הוא הפנה אותה לשר החוץ מרואן אל - קאסם , ונאמר 
בה שהוא מבקש לדעת פרטים על סיורים שעורכים צוותים מטעם השגרירות האמריקאית 
ברבת - עמון בסביבות העיירה רויישד בגבול עם עיראק , כדי לבדוק האם ירדן 
איננה מפירה את החרם הכלכלי על משטרו של סדאם חוסיין . יותר מאשר לנגח את 
הממשלה נועדה השאילתה לבטא את הסלידה ואת העוינות של הציבור הירדני כלפי 
ארצות הברית על רקע משבר המפרץ . ביטוי בולט לרגשות אלו בירדן נותנים המוסלמים 
הקנאים , שהצליחו מאוד בבחירות לפרלמנט בנובמבר בשנה שעברה ( 22 מושבים 
מתוך 08 ) . המשבר במפרץ רק מוסיף לפופולריות שלהם . ספק אם אנשי השגרירות 
האמריקאית אכן עורכים סיורים בגבול עיראק . ברבת - עמון זהו סוד גלוי שמשלוחי 
מזון וציוד עוברים לעיראק , אף שהממשלה והמלך הודיעו באופן רשמי שירדן מקיימת 
את החלטת המצור של מועצת הביטחון . אלא שעמדת הקנאים המוסלמים היא שירדן 
צריכה לגרש בכלל את האמריקאים מתחומה . המלך חוסיין וממשלתו מגיבים לפי שעה 
בסלחנות על תביעות הנציגים המוסלמים . בעיתוני מזרח - ירושלים , המוסרים 
דיווח מפורט על הנעשה בירדן , נכתב בראשית השבוע כי המלך מיהר לשלוח ברכות 
לד"ר עבד א - לטיף ערביאת , שנבחר ליו"ר הפרלמנט במושב הפתיחה בשבוע שעבר . 
ערביאת , המוגדר בפי כל " חבר מתון באחים המוסלמים " , גבר בהצבעה ברוב 
של 14 חברי פרלמנט על היו"ר הקודם ומועמד הממשלה , סולימאן עראר . בחירתו 
היתה מפתיעה , ופרשנים ירדנים לא ראו בכך מכה למשטר , אלא אתגר לממשלת 
ירדן ולחץ עליה לצרף את נציגי המוסלמים לממשלה . ערביאת הוא יליד א - סאלט , 
בן 75 , אגרונום במקצועו שלמד בבגדד ובארצות הברית . הוא עבד כמורה , 
ובשנים האחרונות היה אחראי על תוכניות פיתוח בירדן מטעם הבנק העולמי . 
חבריו בפרלמנט תובעים מראש הממשלה , מודר בדראן , שיתן לנציגים המוסלמים 
את תיקי החינוך , ההסברה והבריאות , ועד כה סירבו להם . עכשיו הם מאיימים 
שאם לא יתמלאו תביעות אלה יגרמו להפלת הממשלה . המלך חוסיין לא נכח בפרלמנט 
בשעה שנבחר ערביאת . הוא הגיע מאוחר יותר ונשא נאום שגרתי , שלא נאמרה 
בו אף מלה על התסיסה המוסלמית המתחוללת כעת בירדן . עיתונאי בריטי שבא השבוע 
לירושלים מרבת - עמון אומר , שהופתע לגלות את הפאניקה בישראל נוכח בחירת 
ערביאת וחציית הגבול על - ידי צעירים מירדן שבאו לנקום על אירועי הר - הבית . 
ראש הממשלה שמיר אמר השבוע בכנסת כי על ירדן השתלטה אווירה של " היסטריה 
לאומנית - איסלמית - פנאטית " ; שר הביטחון ארנס דיבר על כך שהמלך אינו מצליח 
להשתלט על הצבא , ומקור בכיר עלום - שם הביע חשש ש"נתעורר בוקר אחד ונמצא 
שהמלך חוסיין איננו " . לדברי העיתונאי הבריטי נכון , כמובן , שבירדן יש 
התעוררות דתית מוסלמית רחבה , אבל מכאן ועד סכנה למשטר הדרך רחוקה . לעומת 
מדינות ערביות אחרות ידע הממשל ברבת - עמון עד כה לטפל בזהירות בקנאי האיסלם 
וללא שפיכות דמים . לשם השוואה , במצרים קמו מחתרות מוסלמיות חמושות ורצחניות 
שממשלות קהיר רדפו את חבריהן עד חורמה ; בסוריה החריב הנשיא אסד את העיר 
חמה , ורצח אלפים כדי לחסל אופוזיציה מוסלמית קיצונית למשטרו . על רקע 
זה שררה בראשית שנות ה08 מתיחות רבה בין סוריה לירדן , שכן אסד האשים את 
המלך חוסיין שהוא נותן מקלט וסיוע לאחים המוסלמים ; וגם בעיראק נרדפו ונרצחו 
פעילים מוסלמים בכל שנות המלחמה באירן . בירדן לא קרה דבר מעין אלו . ירדן 
הצטיירה אפוא כל שנותיה כמשטר נוח לפעי - קפמאליד4לות מוסלמית , ללא יומרות 
מהפכניות סוציאליסטיות וחילוניות כמו במצרים , בסוריה ובעיראק . גם בגדה 
המערבית אפשר למצוא דוגמאות לאופיו זה של המשטר הירדני . אחרי שממשלת ירדן 
ניתקה רשמית את יחסיה עם השטחים ( קיץ 8891 ) , היא המשיכה וממשיכה עד 
היום לטפח ולממן את המערכת המוסלמית של מזרח ירושלים . אלפי עובדים של רשויות 
ההקדש המוסלמי , שעמם נמנים כלי - קודש במסגדים , מורים , עובדי מוסדות 
סעד , אנשי מערכת המשפט השריעי ואחרים , מקבלים משכורות מירדן וכפופים 
למשרד ההקדשים ברבת - עמון . לפיכך , ואם לשפוט לפי ההתרשמויות המגיעות 
לירושלים ממזרח הירדן , התסיסה המוסלמית שם אינה מכוונת כלל נגד המשטר ונגד 
המלך , אלא במידת מה אפילו תומכת בהם , משום שחוסיין משכיל להציג עצמו 
כמוסלמי נאמן המתייצב עתה לטובת העיראקים ונגד הקואליציה האמריקאית במשבר 
המפרץ . עובדה היא שלהט היצרים של הצעירים הקנאים מביא אותם לנסות לחצות 
את הגבול לישראל , ולא לחפש נקמה בראשי הממשל ברבת - עמון . עד כמה מאמינים 
הכל בתמיכה שמגיש חוסיין לעיראק תעיד עובדה נוספת : גם מהעבר השני מצד 
השמאל המיליטנטי הפלשתיני מובעת הערכה מסוימת למלך . לפני שבועות אחדים 
ביקרו בירדן , לראשונה אחרי 02 שנה , גורג חבש ונאיף חוואתמה , שכל השנים 
דרשו לסלקו ועתה התפייסו עמו בגלל עמדתו במשבר המפרץ . בתמורה מאפשר עתה 
המלך לאנשיהם לפעול באורח מוגבל בירדן . על פי פרשנות זו אין יסוד לחששות 
בישראל שדווקא עכשיו מתערער מעמדו של המלך . גם להשערה שחוסיין מאבד שליטה 
על צבאו אין על מה לסמוך . מקורות בכירים בצה"ל אישרו השבוע שצבא ירדן נוקט 
צעדים למניעת חדירות לישראל , והגביר את פעילותו לאורך הגבול . מה שגרם 
לחדירות האחרונות היה סערת הרוחות ברחוב בירדן ולא אובדן שליטה של המלך ורפיון 
של צבאו . אם יש סכנה למשטר הירדני , היא נובעת מהמשבר הכלכלי החריף הפוקד 
את הממלכה . זהו משבר שהתחיל עוד לפני האירועים במפרץ והיה לו ביטוי ב"מהומות 
המזון " לפני שנה וחצי עקב ביטול חלק מהסובסידיות . עכשיו באה פרשת כוויית 
והביאה את ירדן אל סף קטסטרופה כלכלית . המצור על עיראק מקיף מבחינות רבות 
גם את ירדן . על פי הערכות מומחים , קרוב למחצית הפעילות הכלכלית הירדנית 
היתה מבוססת על סחר עם סעודיה ועם נסיכויות המפרץ ועל מתן שירותי - מעבר 
לעיראק . הסחר עם סעודיה נפסק כמעט לגמרי . הסעודים הודיעו באופן רשמי 
רק על הפסקת הזרמת הנפט לירדן ועל גירוש דיפלומטים ירדנים מריאד , אבל למעשה 
הם הציבו מחסומי ביקורת בגבולות המונעים יצוא סחורות מירדן אליהם ומעבר סחורות 
ירדניות דרך סעודיה לנסיכויות המפרץ . בירדן הצטברו בשבועות האחרונים עודפים 
עצומים של תוצרת חקלאית שהיתה מיועדת לערב הסעודית ולנסיכויות , וגם היצוא 
התעשייתי הירדני נפגע קשות . התיירות פסקה כמעט לחלוטין . נמל עקבה שומם , 
ומעבר הסחורות דרכו לעיראק נעצר . עיתוני ירדן מדווחים על עשרות אלפים 
מאזרחי המדינה שעבדו במפרץ החוזרים משם ומצטרפים למעגל המובטלים בירדן ההולך 
וגדל . על עוצמת המשבר בירדן אפשר ללמוד משהו גם מתופעות דומות בגדה המערבית . 
יצוא תוצרת חקלאית ומוצרים אחרים ( בעיקר אבן לבנייה ) מהשטחים למזרח 
הירדן פחת בשבועות האחרונים ב05 אחוז . גם כמות הכסף ששולחים עובדים במפרץ 
לבני משפחותיהם בשטחים קטנה במידה ניכרת . חלק מכספים אלו מגיע לגדה המערבית 
באמצעות סניפי בנק קהיר - עמאן , ומנהל סניף שכם , מדחת כנעאן , מסר לפני 
ימים אחדים נתונים על כך . ביולי ( לפני הפלישה לכוויית ) הועברו מהמפרץ 
לשטחים 5 . 8 מיליון דינרים ; באוקטובר 4 מיליון בלבד . סביר להניח שירידה 
דומה בהעברות הכספים מהמפרץ נרשמה גם בירדן . במהומות המזון לפני שנה וחצי 
היתה ההתפרצות החמורה ביותר בדרום הממלכה , אזורי המחיה של הבדווים , שנחשבו 
אמנם נאמני המשטר יותר מאחרים , אך נפגעו קשה מהפסקת מעבר הציוד הצבאי לעיראק 
שפרח בשנות המלחמה באיראן . ספר אז שבעיר מעאן הונפו במהומות דגלי ערב הסעודית . 
בנסיבות הפוליטיות הנוכחיות אין סיכוי שבמקום כלשהו בירדן יונף , לאות 
מחאה , דגל סעודי , אבל מקרה יוצא דופן אחד בכל אופן קרה . ראש עיריית 
מעאן יצא לפני כחודש לביקור בסעודיה , וכאשר חזר נמסרה לו מיד הודעה רשמית 
על הדחתו . בנאומו בפתיחת מושב הפרלמנט בתחילת השבוע התייחס המלך חוסיין 
למצב הכלכלי הקשה . בכל הופעותיו הפומביות האחרונות הוא נראה רע . הזקנה 
קפצה עליו ( הוא בן 55 ) , דיבורו איננו רהוט כבעבר , והוא יוצר רושם 
של איש עייף וחולה . לו ולממשלתו אין שום פתרון שיביא לעצירת המפולת הכלכלית , 
ותוכנית החירום שהוצגה בפני הציבור הירדני לפני כחודשיים נכשלה . חולקו 
אז תלושי מזון שבאמצעותם אפשר היה לרכוש מצרכים בקיצוב ובזול , כאשר מחירם 
הריאלי ( בשוק השחור ) היה גבוה פי שניים . בינתיים נפסקה חלוקת התלושים 
וכל המחירים גאו , כך שאת הקיצוב קובעים המחירים הגבוהים שרוב הציבור אינו 
יכול לעמוד בהם . בטלוויזיה הירדנית הונהגה תוכנית הסברה כלכלית מיוחדת , 
שבה מופיע אדם בשם גוואד אל - ענאני ומסביר איך אפשר להסתפק במועט . הוא 
נותן עצות לחיסכון באנרגיה ובהוצאות השונות של המשפחה . לפי שעה לא גורם 
השפל הכלכלי להפגנות ולהתפרצויות מחאה . אם נזכיר שוב את הפגנות המזון מלפני 
שנה וחצי , הרי שאז האשימו המפגינים את הממשלה בשחיתות ובגניבות . המלך 
נאלץ לסלק את נאמנו , ראש הממשלה זייד א - ריפאעי , שנחשב אחראי למשטר 
הקלוקל , ובהדרגה נרגעו הרוחות . הפעם נדמה שהציבור הרחב אינו מאשים את 
השלטון . ההמונים כאילו מבינים שהמצוקה נגרמת בשל מדיניות המלך והממשלה 
המסייעים לעיראק , והם תומכים במדיניות זו בכל לבם ומוכנים לקורבנות . 
לכן משלימים ( לעת עתה ) עם עליית המחירים ועם המחסור והאבטלה , ואת הזעם 
מפנים אל האמריקאים , אל ישראל ואל סעודיה , ולא לממשלתם . גם כאשר הודיע 
המלך השבוע שחרף הקשיים הוא ממשיך להקצות תקציבים גדולים לצבא , לא נשמעו 
טענות . אין לנו ברירה , אמר המלך , " ירדן היא קו ההגנה של העולם הערבי . 
. . היא המחסום בפני כוונות ההתפשטות של ישראל " . על פי עיתוני מזרח 
ירושלים דבריו נראו הגיוניים ונכונים , כאשר בצד הציטוטים מנאומו נמסרה 
בהבלטה דרישתה של סגנית השר גאולה כהן להקים במזרח הירדן רצועת ביטחון ישראלית 
בדומה לדרום לבנון . כמו בהתעוררות הקנאות המוסלמית , כך גם במשבר הכלכלי 
החריף , עדיין לא נראה שיש בהם כדי לערער את המשטר . לגבי שניהם אפשר לומר 
שהמצב ממזרח לירדן חמור . חמור אך לא רציני . 
