בכנס השנתי החמישי של אגודת שמאי המקרקעין בישראל , פרטיים וממשלתיים , 
יידונו סוגיות מימון עסקות מקרקעין , נוכח ההשקעות המאסיוויות הצפויות 
בשוק הנדל"ן . נושא מימון עסקות המקרקעין ייבחן מהיבטים שונים הן מצד גופים 
בעלי הון כמו קופות גמל והן מצד חברות להשקעה במקרקעין וקבלנים . הכנס יתקיים 
ב91 עד ה22 בנובמבר בבית מלון בים המלח . אהוד המאירי , יו"ר אגודת שמאי 
המקרקעין בישראל , מסר כי נוכח המצב בשוק ההשקעות בנדל"ן , מעורר הכנס 
עניין רב בקרב הגורמים השונים בתחומי המימון . פרוף בן - ציון זילברפרב מאוניברסיטת 
בר - אילן יציג בכנס היבטים הקשורים להשקעות של קופות גמל בשוק הנדל"ן . 
בכנס יימסרו הערכות שלפיהן שוק הנדל"ן יהיה האפיק האטרקטיווי להשקעות של 
קופות הגמל וחברות הביטוח . שלמה אייזנברג , יו"ר מועצת המנהלים של ישרס 
יתמקד בשימוש בשוק ההון כמכשיר למימון עסקות מקרקעין . אבי לוין , לשעבר 
איש בל"ל וכיום יועץ , יציג את האפשרויות העומדות כיום בפני הקבלנים במימון 
פרויקט בדרך של ליווי על - ידי הבנק , לעסקות קומבינציה . בנושא זה יש 
אספקטים מימוניים , משפטיים , כלכליים והקשורים במס . בנושא זה ירצה אברהם 
מירון , סמנכ"ל כספים של חברת אפריקה - ישראל - להשקעות . דיונים נוספים 
יתקיימו בסוגיות דמי שכירות כלכליים במסגרת חוק הגנת הדייר , ואיחוד וחלוקה 
חדשה של קרקעות במסגרת חוק התכנון והבנייה . 
