מליאת הכנסת תקיים היום דיון בנושא ההסכם הקואליציוני שהליכוד חתם עם אגו"י , 
לאחר שיו"ר סיעת המערך חיים רמון הגיש אתמול רשימה של 03 ח"כים המבקשים 
לקיים דיון בנושא . רמון ביקש גם שהדיון יעסוק בהודעה המדינית שמסר אתמול 
לכנסת ראש הממשלה יצחק שמיר . נודע שבתוך סיעת המערך שוררים חילוקי - דעות 
כיצד להצביע בהצבעת האי - אמון בממשלה , שתתקיים ככל הנראה רק בשבוע הבא . 
רמון הציע שכל חברי המערך יצביעו נגד חוק תחבורה ציבורית בשבת , חוק ההפלות 
וחוק פרסומי חומר תועבה , אך יינתן חופש הצבעה בנושא שיווק בשר חזיר . 
זאת בתנאי שיצורפו לחוק תקנות שיפצו את העוסקים בגידולו ושיווקו של בשר זה 
על ההפסדים שייגרמו להם . לעומת זאת הודיעו תשעה ח"כים מן המערך ( ברעם , 
ליבאי , הלל , צור , ארד , בורג , פרץ , זיסמן ורענן כהן ) כי לא 
יצביעו עבור ממשלה שתגיש את ארבעת החוקים הדתיים . הם קראו גם לח"כי הליכוד 
להצביע על - פי מצפונם ולהכשיל את אישור החוקים , " כאשר אנו מתחייבים 
לא לתת ידנו לממשלה חליפית בתנאים זהים " . סיעות שינוי , רץ ומפ"ם הגישו 
אתמול הצעת אי - אמון בממשלה על רקע התחייבויות הליכוד לאגו"י בנושאי שינוי 
שיטת הבחירות והממשל והגברת הכפייה הדתית . ח " ך אברהם פורז אמר שממשלה 
המפקירה את רוב הציבור בישראל לשלטון של מיעוט קיצוני וטפילי , איננה ראויה 
לאמון . חבר הקואליציה יואש צידון ( צומת ) טוען כי ההסכם שנחתם בין הליכוד 
לאגו"י בנושא אי - שינוי שיטת הבחירות הוא חזרה להסכם ליכוד - ש"ס . לדבריו , 
שינוי שיטת הבחירות ( קרי שינוי אופן בחירת נבחרי ציבור ) איננו נוגע 
או קשור כלל לשינוי שיטת הממשל ( קרי הפרדה בין הרשות המחוקקת לבחירת הרשות 
המבצעת ע"י הציבור ) . הוא הדגיש כי הצטרפות אגו"י לקואליציה מחייבת אותה 
לקבל ולכבד הסכמים שנעשו בין השותפים לקואליציה , ולכן ברור שהיא לא תוכל 
למנוע מהליכוד להביא את הצעת החוק לבחירה ישירה של ראש הממשלה לקריאה שנייה 
ושלישית . יו"ר ועדת הפנים של הכנסת יהושע מצא ( ליכוד ) דן אתמול עם מגישי 
הצעת חוק החזיר מאגו"י . הדיון נסב על הצעתו של מצא לנוסח מוסכם לפיו יאפשרו 
שיווק וצריכת חזיר לאוכלוסייה הנוצרית בארץ , חוק החזיר ייושם לתקופת מעבר , 
על - מנת לאפשר הסתגלות ואו הסבה לעוסקים בענף . בדיון התגלעו חילוקי - 
דעות באשר לאורכה של תקופת המעבר . מצא הציע שתקופת המעבר תימשך 81 חודש . 
בפתח ישיבתה של מליאת הכנסת הודיע רה"ם על החלטת הממשלה להקים משרד לענייני 
ירושלים ולמנות את נציגי אגו"י לכהונות סגני - שרים ( מנחם פרוש כסגן - 
שר העבודה והרווחה , שמואל הלפרט כסגן - שר במשרד ראש הממשלה ואברהם ורדיגר 
כסגן - שר לענייני ירושלים ) . שמיר ציין כי בדיוק לפני 31 שנה הגיע נשיא 
מצרים אנואר סאדאת לביקורו ההיסטורי בירושלים . הוא הוסיף כי " ידה של 
ממשלת ישראל מושטת גם כיום לשלום לכל המדינות השכנות . מטרה זו , המעוגנת 
ביוזמת השלום של הממשלה והמבוססת על הסכמי קמף - דייוויד , המצויה בקווי 
היסוד של הממשלה , ניצבת תדיר לנגד עינינו " . גד יעקבי ( מערך ) שיסע 
את דבריו : " אבל אתה הרי לא תמכת בהסכמי קמף - דייוויד " . שמיר התעלם 
מקריאת הביניים והמשיך בנאומו : " אנו קוראים לשלום לכל שכנותינו וכן לערביי 
ישראל שעמם אנו חיים " . למעשה צריכה הכנסת לאשר רק את הקמת המשרד החדש לענייני 
ירושלים , בעוד שמינוים של שלושת סגני השרים מטעם אגו"י איננו טעון אישור 
של הכנסת . 
