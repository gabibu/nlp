, הותיר אחריו רכוש רב . צוריאנו , שמת בגיל 78 , השאיר אישה , שני 
בנים וארבע בנות . עיזבונו של המנוח כולל נכסי מקרקעין בשווי של כמה מיליוני 
דולרים ובהמבניין ברחוב דיזנגוף 171 בתל - אביב ובניין בצומת הרחובות בן - 
יהודה שדרות בן גוריון בתל - אביב . בצוואתו חודשים מספר לפני מותו הקנה 
המנוח את כל רכושו לטובת רעייתו שושנה ולטובת שני בניו : אהרן ואברהם צוריאנו . 
ארבע הבנות מזל , אביבה , מרים ומרגלית הודרו מהעיזבון . בשנת 7891 
הגישו פרקליטיהם של האישה ושני בניה , יעקב גרינולד ומיכה צפרוב , בקשה 
לבית - המשפט לאשר את הצוואה , וארבע הבנות הגישו בקשת התנגדות לאי - קיום 
הצוואה , באמצעות פרקליטיהן ישראל עזריאלי ועקיבא נוף . בני המנוח ואמם 
תיארו את המנוח כאיש צלול בדעתו , בר - שיח על ענייני דיומה ועסק ; צופה 
בטלוויזיה ומעיין בעיתון עד יומו האחרון למרות מגבלותיו הפיסיות . בנות 
המנוח תיארו אותו כחסר - אונים , תלוי בחסדי רעייתו ובניו , שסעדו אותו . 
לטענתן , בשנה האחרונה לחייו בילה אביהן את רוב זמנו בשכיבה במיטת חוליו 
או בישיבה על כיסא - גלגלים , כשהוא בוהה באוויר ושותק . עו"ד ישראל עזריאלי 
ציין , כי למעט מלמול מלים אחדות , המדובר היה בחולה המנותק מהסובב אותו . 
לפני שבועות מספר החליט שופט בית - המשפט המחוזי בתל - אביב , אורי שטרוזמן , 
שלא לתת תוקף לצוואה ובכך למעשה נעתר לבקשת הבנות . עיקר הנמקתו התבססה 
על כך , שהתרשמויותיהם של רופאים אמנם חשובות להבנת מצבו של המנוח , אך 
אינן עונות על אמות - המידה של משפטנים , ולכן יש לנהוג בהן בזהירות . 
עד להידרדרותו הרפואית הצטייר המנוח כאב בר - סמכא , השולט בביתו ביד רמה 
ומנהל את רכושו בקפדנות . כאשר חלה הרעה במצבו נהג לבקר אותו , אחת לכמה 
שבתות , מתפלל בבית - הכנסת שלו , שהיה אחד מעדי - המפתח של פרקליטי הבנות . 
אחד הנימוקים של ארבע הבנות לכפור בצוואה שהדירה אותן מהעיזבון היה טיוטת 
צוואה שנערכה ארבע שנים לפני כן , ב2891 , כאשר לכל הדעות יצחק צוריאנו 
היה בריא בגופו וצלול בדעתו . בצוואה זו הכליל המנוח את ארבע בנותיו והדיר 
מהעיזבון את בנו אהרן . עדים במשפט העידו כי הריב בין המנוח ואישתו לבין 
בנם אהרן היה קשה . השוני המהותי בין הצוואה האחרונה ( 6891 ) לבין טיוטת 
הצוואה הראשונה ( 2891 ) עורר את השאלה המכרעת במשפט , אם הצוואה האחרונה 
נעשתה מרצונו של המנוח או משום שהיה נתון להשפעה לא הוגנת ולפגיעה בצלילות - 
דעתו . בשלוש השנים שבהן הידרדר מצב בריאותו סבל המנוח ממחלות שונות . 
תקופות ממושכות סבל מפצעי - לחץ ומהרטבה ( הוא נזקק לחיתולים ) וקיבל 
תרופות רבות . העדים שהובאו מטעם פרקליטי הבנות העידו כי המנוח לא התעניין 
בהוויית העולם ולא קרא מדי יום עיתון . למעט מלים ספורות שאמר מדי פעם , 
לא נקט עמדה בעניינים שונים שאדם נוהג להביע עליהם את דעתו . בבית - המשפט 
התבקשה הרופאה המטפלת , ד"ר פסיה אברמוביץ , להבהיר את המונחים " צלול " 
ו"משתף פעולה " . לעדותה של הרופאה המטפלת נודעה חשיבות מיוחדת במשפט , 
הואיל וביקוריה אצל יצחק צוריאנו היו תכופים וכל ביקור נמשך כ0354 דקות . 
עדותה : " אני רוצה שתבינו חד - משמעית . אני לא באתי לבדוק אותו בבית 
איך האיי - קיו שלו . לא באתי לבדוק את האפשרות לעשות פעולות אינטלקטואליות 
גבוהות . בשבילי היה חשוב להבין אם החולה מבין אותיות . . . אם הוא היה 
בקושי מגיב לגירוי מילולי , אני הייתי מדברת אתו , ואם לא היה מרים את 
היד ולא נושם , אז יש איזה סיבוך . צריך לחפש את הסיבה . כשאני מבקשת 
ממנו לנשום עמוק , הוא לא ( היה ) מסוגל לבצע את זה . אני אומרת שוב : 
תנשום עמוק , והוא ( היה ) מבצע , אבל יחסית . הוא ( היה ) עייף 
תיכף אחרי כמה נשימות . אני לא נכנסתי לשום עניין על השכל ועל האפשרויות 
שלו לתפקד בפעולות מוחיות גבוהות . בשבילי מספיק שהוא ( היה ) מתפקד , 
יודע לאכול , יודע לבלוע . כאשר הוא היה צופה בטלוויזיה הוא לא היה מגיב . 
הוא לא היה מדבר על זה " . שנה וחצי , אמרה , מיוני 5891 , " הוא היה 
יותר בשביל למות מאשר בשביל לחיות " . בקבלת טענותיהם של פרקליטי הבנות 
קבע השופט שטרוזמן , כי אובדן כושר השפיטה של אדם אינו קשור דווקא לפגם 
מוחי , שהמנוח לא סבל ממנו , אלא יכול להתקיים עקב מחלות אחרות המרתקות 
אותו לביתו ו"נותנות אותו לשבט או לחסד בידי בני ביתו , כאשר כל עולמו מצטמצם 
בד אמותיו , בפעילותו הפיסית הקשה עליו , ובתרופות שעליו לקבל כדי לזכות 
ביום חיים נוסף " . עוד כתב השופט : " אדם במצב כזה הינו נעדר רצון החלטה 
וחסר כושר החלטה . . . הוא תלוי במספקי סם החיים עבורו , כאלה הסובבים 
אותו , מספקים לו מזון ושתייה , רופאים ותרופות , ודואגים לנוחות גופו . 
. . בקולם עליו להישמע , כילד המציית להוריו , את רצונם לקיים , כי 
רצון משלו החורג מתחום הקיום הפיסי כבר אין לו " . יומיים לפני מותו , 
סיפר הבן אהרן בעדותו , אישר אביו אותה צוואה שנתן לטובת האם ושני בניה . 
על כך קבע השופט : " רצונו של אהרן צוריאנו לחזק את אמינותה של הצוואה 
היה כה עז , עד שהעלה בעדותו גרסה הנראית בעיני בלתי מתקבלת על הדעת על 
דברי אביו בהיותו שכיב מרע , המאשרים את תוכן הצוואה ביומיים האחרונים לחייו , 
כשאיש מלבד אהרן צוריאנו איננו נוכח " . בשולי המשפט , ואולי לא בשוליו : 
הצוואה נערכה בידי עו"ד אשר שור עם המתמחה שלו ( היום עורך - דין ) יורי 
וינוגרד . עו"ד שור לא היה פרקליטו של המנוח מימים עברו ולא היה מוכר למנוח 
אלא כחודש וחצי לפני עריכת הצוואה . בעניין זה קבע השופט , כי אין ספק 
שאילו היה המנוח בכושר נפשי , צלול בדעתו ובר - החלטה , היה מזמין אליו 
עורך - דין אחר ( עו"ד מאירי ) , פרקליטו במשך שנים . " לכן ברור לי 
שלא המנוח יזם את עריכת הצוואה ולא המנוח פנה , או הורה לפנות , לעו"ד 
שור בעניין זה , אלא אהרן צוריאנו היה היוזם של עריכת הצוואה באמצעות עו"ד 
שור " . השופט דוחה את גרסתו של עו"ד שור שלפיה המנוח היה אדם עירני והיה 
אפשר לנהל אתו שיחה מקיפה על נושאים משפטיים . גרסה זו שהעלה עו"ד שור , 
קבע השופט , אינה מהימנה . במסקנתו הסופית קבע השופט " שאין בעדויותיהם 
של עורכי - הדין והרופאים כדי לשכנעני שהצוואה נערכה על - פי הוראות המנוח 
ונחתמה על - ידו בהיותו כשיר מהבחינה הנפשית ובצלילות - דעת כראוי למצווה 
על רכושו , ובהיותי משוכנע בתלותו של המנוח באישתו ובבניו , ובהשפעתם על 
פעולותיו , ברור לי לי שהצוואה נחתמה כתוצאה מההשפעה הבלתי - הוגנת עליו " . 
פסק - דין זה של השופט שטרוזמן לא הביא לסיום הפרשה . לפי חוק הירושה , 
בהעדר תוקף לצוואה יש לתת צו ירושה , שהיה מחלק את רכושו של המנוח לפי 
החלוקה הבאה : מחצית לאלמנה , ומחצית שווה בשווה בין ארבע הבנות ושני הבנים . 
הואיל והבנות הגישו תלונה במשטרה נגד שני הבנים , ממתין השופט שטרוזמן 
לתוצאות החקירה המשטרתית ולחוות - דעתה של הפרקליטות . רק הרשעה עלולה להדיר 
את האחים , או אחד מהם , מחלקו בעיזבון . בנוסף לתסבוכת זו , הגישו האם 
ושני אחיה ערעור לבית - המשפט העליון . 
