ניו - דלהי ( ע"ר וע"ץ ) . ראש ממשלת הודו החדש שאנדרה שקאר זכה שלשום 
בהצבעת אמון בפרלמנט לאחר שדחה את ההתקפות של האופוזיציה על ממשלת המיעוט 
שלו . שקאר , מנהיג סוציאליסטי הודי ותיק , שמעולם לא החזיק במשרה ציבורית , 
השתיק את קוראי קריאות הביניים של מתנגדיו , כשהוא נתמך באורח ישיר על - 
ידי סיעה שלא מהווה יותר מעשירית מ425 צירי הבית התחתון . " בארצנו איננו 
יכולים לקוות כי יצילו אותנו מבחוץ " , אמר שקאר בהגינו על מדיניות כלכלית 
מבוססת על חומות מכס , שלטענת מתנגדיו מזכירה את שנות ה03 של המאה . " בכמה 
תחומים קריטיים יהיה עלינו לקבל עזרה מבחוץ . אולם לא נפתח את פעילותנו 
המרכזית למשקיעי חוץ כדי שיוכלו לייצר כאן יותר תכשירי קוסמטיקה . צנע הוא 
חובה בהודו היום . אנו חייבים לסמוך על עצמנו . אין לנו אופציה אחרת " , 
אמר ראש הממשלה החדש . שקאר קיבל בהצבעת האמון 962 קולות , ו402 הצביעו 
נגדו . הוא זכה בסיוע גדול של מפלגת הקונגרס בהנהגת רגיב גאנדי שהיא המפלגה 
הגדולה ביותר בפרלמנט , אם כי אין לה רוב . האופוזיציה טענה כי אין לשקאר 
מנדאט מהעם להקים ממשלה , וכי עסקת התמיכה עם מפלגת הקונגרס תאפשר לגאנדי 
לקבוע את מועד הבחירות הכלליות הבאות . על כך השיב שקאר : " אינני יכול 
לראות מישהו שאני אהיה הבובה שלו " . 
