גורמים בפיקוד הצפון אמרו אתמול כי צה"ל ימשיך ליזום פעולות צבאיות נגד יעדי 
מחבלים , גם הרחק מעבר לתחום רצועת הביטחון בדרום - לבנון , במטרה למנוע 
התבססות מחבלים ליציאה לפיגועים בגבול ישראל ובאזור הביטחון . בהיתקלות , 
שהיתה שלשום בלילה בין כוח של סיירת הצנחנים לחולית מחבלים מ"חזית המאבק 
העממי " סמוך לכפר עין - עטא בגזרה המזרחית , כששה קילומטרים מצפון לרצועת 
הביטחון , נהרג קצין צה"ל , סרן ירון יוגב , בן 32 ממושב קדרון . מפקד 
חטיבת הצנחנים , אלוף - משנה ב . , אמר אתמול : " משימת הכוח היתה להשמיד 
חוליות מחבלים , היוצאות לבצע פיגועים בשטח ישראל ובאזור הביטחון . אנו 
עוקבים אחרי נתיבי הגעת המחבלים , שהרחיקו את בסיסיהם מחשש לפגיעה של צה"ל 
בהם , במטרה למנוע מהם מצבי לחימה על גדר הגבול " . כוח הצנחנים הבחין בחולית 
מחבלים , הסתער לעברה ופתח באש . בחילופי היריות נהרגו סרן יוגב וארבעה 
מחבלים ; ככל הנראה , נהרג גם מחבל חמישי . רשתות הטלוויזיה הזרות דיווחו 
מלבנון כי מדובר בחוליה בת 41 מחבלים , שיצאה למטרת פיגוע בשטח ישראל . 
על - פי הדיווח , נפצעו שני מחבלים , אחד מהם מפקד החוליה , והצליחו 
להימלט מהמקום . מפקד חטיבת הצנחנים תיאר את שאירע : " הכוח הציב מארב . 
למקום התקרבו שני כלי - רכב , אחד מהם מסוג " מרצדס " , שעצרו בשטח מת 
במרחק 001 מטר מהחיילים . כעבור עשר דקות התקרבה החוליה , בת חמישה איש , 
והגיעה לטווח של 03 מטר מהכוח . המחבלים היו חמושים ונשאו חגורים ; היה 
אתם מורה - דרך . " אנשי הכוח פתחו באש לעבר המחבלים . במטח האש הראשון 
ניסו שניים מן המחבלים להימלט , אך נפגעו לאחר מרדף קצר . סרן יוגב התרומם 
כדי לירות ; מפקד החוליה שנפגע ירה צרור מכלי - נשק אוטומטי ופגע בו . 
בסריקות , שנערכו לאחר מכן , זיהו החיילים ארבעה מחבלים הרוגים ; ככל 
הנראה , נהרג גם החמישי . כל האירוע ארך לא יותר מעשר דקות " . מפקד החטיבה 
אמר עוד כי אחת הבעיות באזור זה היא , שנמצאים בו תושבים דרוזים רבים . 
" השאלה היא במי יורים . לפני שהגיעו המחבלים עברו במקום כלי - רכב אחרים , 
והכוח לא פתח באש . לאחר הירי הגיעה למקום האירוע מכונית אזרחית , והכוח 
ירה אך במקרה לפני גלגליה , עד שנעצרה " . כוח הצנחנים חזר רגלית לתחום רצועת 
הביטחון , ומשם פונה במסוקים לשטח ישראל . שר הביטחון , הרמטכ"ל ואלוף 
פיקוד הצפון תחקרו את החיילים . מפקד חטיבת הצנחנים אמר כי החיילים הפגינו 
כושר גופני מעולה באזור קשה מאוד לתנועה , סבוך ומבותר . " הם פעלו בקור 
רוח והסתערו כשהיה צריך . סרן ירון יוגב היה קצין מנוסה ומקצועי . גם בהיתקלות , 
שאירעה לפני כחודש באותו אזור ובה נהרגו ארבעה מחבלים , היה הוא מפקד הכוח 
שהוביל " . אלוף פיקוד הצפון , יוסי פלד , אמר : " מטרת הפעולות היזומות 
מחוץ לאזור הביטחון היא לפגוש את המחבלים מה שיותר רחוק מהגדר , כדי להרחיק 
את המלחמה מהגבול . באזור , שבו היתה ההיתקלות עם המחבלים , היו לא מעט 
אירועים של חוליות מסוגים שונים " . לדברי האלוף פלד , חלה בשלושת השבועות 
האחרונים עלייה בהיקף האירועים בדרום - לבנון . " לא כדאי להיחפז ולהסיק 
מסקנות לגבי הסלמה באזור , אם כי מה שקורה מחוץ לרצועת הביטחון טומן בחובו 
סכנה של הגברת הפעילות נגד צה"ל וצד"ל " . בהתייחסו לאיחוד ביירות אמר האלוף 
פלד : " כשמדברים על ביירות רבתי , פירוק המיליציות והחלת הריבונות הגורם 
בלבנון , היכול לאחד את כולם , הוא מובלעת גזין . המובלעת יכולה לשמש 
כמקרה מבחן " . לגבי פירוק המיליציות אמר אלוף פיקוד הצפון : " אני אופתע , 
אם מישהו יצליח לפרק את המיליציות . אם מיליציה בלבנון תתפרק מנשקה , 
היא מתאבדת במושגים לבנוניים " . הרמטכ"ל , רב - אלוף דן שומרון , אמר בעקבות 
ההיתקלות בדרום - לבנון : " תפיסת ההגנה שלנו , במציאות המיוחדת של לבנון , 
היא לפעול מול המחבלים הרחק ככל שניתן מן הגבול . הפעם היתה זו פעילות 
על הקרקע . בפעמים האחרות נטל בכך חלק חיל האוויר . הפעולה השיגה את מטרותיה " . 
שר הביטחון , משה ארנס , אמר אתמול כי חיילי סיירת הצנחנים ביצעו משימה 
חשובה , שהיא חלק משרשרת פעולות , שישראל עושה ותמשיך לעשות כדי להבטיח 
שקט ליישובי צפון הארץ . 
