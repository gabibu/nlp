" כדי להעלות את הנגב על המפה צריך לבצע דברים בלתי - שגרתיים " . במלים 
אלה תירץ ראש מועצת ירוחם , ברוך אלמקייס , את החריגות לכאורה שהתגלו במועצתו 
ואשר הביאו את מנכ"ל משרד הפנים , דב קהת , למנות למועצה מורשה חתימה חיצוני 
מטעם משרד הפנים , שיפקח על ההוצאות הכספיות של המועצה . אחת הדרכים שבהן 
ניסה אלמקייס להעלות את יישובו על המפה היה הקמת חברה כלכלית - עירונית . 
בימים אלה עומדת להתברר בבג"ץ עתירה שהגישו ארבעה מתושבי ירוחם . העתירה 
הוגשה נגד שר הפנים , הממונה על מחוז הדרום במשרד הפנים , המועצה המקומית 
וראש המועצה . נכתב בה : " ראש המועצה הקים חברה כלכלית והעביר מאות - 
אלפי שקלים מכספי המועצה המקומית לחברה הכלכלית , וזאת קודם להקמת החברה 
בפועל על - פי החוק . דרך החברה העסיק עובדים אשר קיבלו שכר , שעליו לא 
דווח לשלטונות המס כחוק . כמו - כן , היה אחראי להתקשרויות לביצוע עבודות 
קבלניות ללא מכרז . מכיוון שהחברה הוקמה עוד בטרם התקבלו כל האישורים הנדרשים 
כחוק , לא יכלה לנהל חשבון בנק עצמאי . העותרים טוענים כי בפרק - זמן מסוים 
נוהל חשבון החברה על שם מנהלה , ולפחות חלק מההמחאות הופקדו בחשבון זה על 
שמו . בימים אלה הודיע ראש מועצת ירוחם על פירוק החברה הכלכלית ביישובו , 
עוד בטרם הספיקה לפעול . החברות הכלכליות - העירוניות לפיתוח הן הלהיט 
האחרון בשלטון המקומי . בישראל פועלות כיום יותר מ051 חברות עירוניות , 
ורשימת הבקשות להקמת חברות חדשות הולכת ומתארכת , גם ב ביישובים קטנים 
ובעיירות פיתוח . אך האם החברות הקיימות מילאו אחר התקוות שתלו בהן ? האם 
הן פועלות לפי מדדים כלכליים והאם הביאו לפיתוח הרשויות שבהן הן פועלות ? 
מדו"ח כספי אחרון שפירסמה לשכת החברות העירוניות בעיריית תל - אביב , שהיו"ר 
שלה הוא יאיר רוטלוי , נציג שינוי , השותפה בקואליציה העירונית , עולה 
כי מרבית החברות העירוניות בתל - אביב סיימו את שנת הכספים הקודמת בגירעונות . 
חלקן חברות על הנייר בלבד , שמחזיקות מנגנון מסוים . סקר ארצי מקיף ראשון 
על החברות העירוניות הושלם לפני חודשים מספר והוא חושף שורה ארוכה של ליקויים 
ואי - סדרים בתפקודן של חלק מהחברות העירוניות . הסקר הוזמן על - ידי משרד 
הפנים ובוצע על - ידי חברת היועצים הפרטית לניהול ולתכנון , " מגמה " . 
דו"ח ביניים הוגש לפני כשנה , ובימים אלה הונח על שולחנם של שר הפנים ומנכ"ל 
המשרד הדו"ח המסכם של הסקר . קפמאבינהסקר הקיף מדגם של 12 חברות עירוניות 
ברחבי הארץ שבע בשלוש הערים הגדולות , שבע בערי שדה , שש בערי פיתוח ואחת 
במועצה אזורית . מבין החברות הללו 51 הן ותיקות ושש חדשות . החברות עוסקות 
בפיתוח כלכלי , פיתוח ושיקום של אזורי מגורים , פיתוח והפעלה של שירותים 
חברתיים ופיתוח והפעלה של שירותים פיסיים ( ביוב , אשפה ומים ) . כמעט 
לכל עירייה בארץ יש חברה עירונית אחת . בשלוש הערים הגדולות המספר הרב יחסית 
של חברות עירוניות : לתל - אביב 82 , לירושלים 61 , לחיפה 11 . ממצאי 
הסקר מוכיחים שרבים המקרים שבהם הוקמו חברות שלא היה בהן צורך , או שהוקמו 
בשלב מוקדם מדי , ובכך היה טמון זרע כישלונן . רבע מכלל החברות שנסקרו 
במדגם מקדישות את עיקר פעילותן לעיסוקים רגילים של הרשות המקומית , והדבר 
אינו עולה בקנה אחד עם מטרתה של חברה עירונית . עורכי הסקר , הכלכלנים 
מייק וייל ואיתן רוטשטיין , רואה החשבון יואב בן - דור , היועצת הארגונית 
עירית בקר והמומחה לעיבוד נתונים אליאס לוי , קובעים כי הבעיה העיקרית של 
החברות העירוניות מתמקדת בניגוד האינטרסים בין הרצון לנהל עסק בצורה כלכלית 
ומסחרית רגילה לבין הרצון והצורך למלא פונקציות ויעדים עירוניים - ציבוריים . 
החברות העירוניות מייחסות פחות חשיבות לעשיית רווח ויותר חשיבות לאיזון 
תקציבי . 51 מכלל 12 החברות העירוניות שנכללו במדגם הן בבעלות מלאה של העירייה 
ובשאר שותפה העירייה עם גורמים ציבוריים ופרטיים . ההתאגדות כחברה לפי פקודת 
החברות יכולה להיות במסגרת חברה פרטית או במסגרת חברה ציבורית , וההבדלים 
העיקריים ביניהן נוגעים לחובת הדיווח השנתית לרשם החברות . על חברות עירוניות 
מוטלת חובת הכנת דין וחשבון שנתי על מצב התאגיד , המוגש על - ידי ראש הרשות 
המקומית למועצה . בפועל , מרבית החברות אינן מצרפות דו"ח כספי לישיבות 
המועצה . רק מעט מהחברות מעבירות דו"חות כספיים למשרד הפנים באופן סדיר 
כנדרש . עיריית תל - אביב היא העירייה היחידה שבה נערך מדי שנה " דו"ח 
על תאגידי העירייה " , הכולל נתונים מהדו"חות הכספיים . עם זאת , הנתונים 
הכספיים שבדו"ח הם חלקיים ואינם כוללים לא את הביאורים לדו " חות ולא את 
חוות - דעתו של רואה - החשבון שביקר את הדו"חות . מינוי הדירקטוריון נעשה 
על - ידי אסיפת בעלי המניות , אך בפועל תפקיד המינוי נשמר לראש הרשות המקומית . 
מהסקר עולה כי במקרים לא מעטים המינויים נעשים על - פי שיקולים פוליטיים . 
עורכי הסקר מציינים כי מינויים על - פי שיקולים פוליטיים רווחיים יותר 
בחברות העירוניות בתל - אביב . בעיה מרכזית העומדת בפני חברי מועצת מנהלים 
של חברה עירונית היא למי להיות נאמנים : לחברה , שאותה הם משרתים , או 
לגוף הממנה אותם ? תיקון מספר 23 ל"פקודת העיריות " קובע במפורש שחובת 
האמון שחייבים נציגי העירייה לעירייה תהיה עדיפה על חובתם כלפי התאגיד . 
ועדת מומחים שמינתה עיריית תל - אביב , בהרכב השופט בנימין כהן , פרוף 
יוסף גרוס וד"ר מאיר חת , לניסוח קריטריונים לבחירת דירקטוריונים מטעם העירייה 
לחברות עירוניות קבעה שסעיף זה בחוק הוא בעוכרי החברות העירוניות ומן הראוי 
לבטלו , כך שחובת הדירקטור בחברה עירונית תהיה כלפי התאגיד בלבד , כפי 
שזה בשאר החברות הפועלות מכוח חוק החברות . הוועדה ציינה במסקנותיה כי העירייה 
צריכה להסתפק בכוח שבידה לבחור בדירקטורים ולהעבירם מכהונתם , אבל בשעה 
שהדירקטורים מכהנים יש לתת להם לפעול וחובת הנאמנות העדיפה שלהם צריכה להיות 
לתאגיד . רק בדרך זו ניתן להבטיח שחברה עירונית תפעל על - פי שיקולים כלכליים 
גרידא . הביקורת שבה התקבלו המלצות " ועדת כהן " במועצת עיריית ת"א , 
בעיקר מסיעת הליכוד , מלמדת כי ספק אם הפוליטיקאים יסכימו לוותר על שליטתם 
בחברות העירוניות . כך , למשל , נדחתה המלצת הוועדה לחייב שמועמד לדירקטור 
בחברה עירונית יהיה בעל השכלה תיכונית לפחות . " ההסתייגות היא רק לגבי 
חברי מועצה המועמדים לדירקטורים בחברות עירוניות ולא לנציגים אחרים . מי 
שנבחר למועצה ונמצא ראוי לכהן בה לא צריך מבחנים נוספים " , אמרה עו"ד מרים 
מזר , חברת הנהלת עיריית תל - אביב מטעם הליכוד . המלצה מרכזית נוספת של 
הוועדה שהוסרה היא זו שביקשה לקבוע , שבדירקטוריונים של חברות עירוניות 
לא יוכלו לכהן חברי מרכז במפלגות או במוסדות מפלגתיים אחרים , שבידם הכוח 
לבחור או למנות מועמדים לבחירות למועצה או לכנסת . מכלל 12 החברות שנסקרו 
במדגם הסקר הארצי רק בארבע חברות נמצאו ועדות ביקורת פעילות . עוד נמצא , 
כי כי חברות עירוניות מקימות חברות - בנות , אולם הוראות פקודת העיריות 
לגבי תאגידים עירוניים חלות רק על חברות שהוקמו אחרי 0891 . חברות שקמו 
לפי כן יכולות לפעול בלא הגבלות . חלק מהחברות העירוניות משמשות אמצעי לעיריות 
לעקוף את הוראות משרד הפנים ולהגדיל את מצבת כוח - האדם העירוני . מחצית 
מכלל החברות העירוניות מנוהלות בידי עובדים בכירים בעיריות . על - פי תקנה 
שפירסם החודש שר הפנים , חברי מועצה שהם דירקטורים בחברות עירוניות יהיו 
זכאים לפיצוי כספי על השתתפותם בישיבות דירקטוריון , ובלבד שאינם מקבלים 
שכר אחר מהעירייה . יש חברות שלא המתינו לתקנה ושילמו " החזרי הוצאות " 
לדירקטורים , נציגי עירייה , שמסתכמים לעתים במשכורת חודשית ממוצעת של 
עובד שכיר . במקרים מסוימים ממלאי - תפקידים בכירים בעיריות , כמו גזברים 
ומזכירי עיריות שמילאו תפקידים מקבילים בחברות העירוניות , השתכרו על כך 
שכר נוסף . במישור הכספי קיים עירוב - עניינים רב . על חברה עירונית חובה 
לשלם מסים עירוניים , כמו כל עסק אחר , אבל בפועל רשויות מקומיות משחררות 
חברות עירוניות מחובת תשלום מסים או מעניקות להן הנחות מפליגות . חברות 
אחדות קיבלו הלוואות מהעירייה שחלקן נועדו לאזן את תשלומי המסים המגיעים 
לעירייה . יש חברות המקבלות שירותים מהעירייה בלי לשלם בעדם . בתל - אביב 
נפוץ תשלום דמי ניהול תמורת שירותים אלה , אך בלי תמחיר מוגדר של ערך השירותים . 
במעלה אדומים מכרה החברה העירונית שירותי מחשב למועצה במחירים מוזלים , 
ואילו החברה העירונית בית אבות רמת - גן גבתה מחירים נמוכים , יחסית לשוק , 
בשל דרישת העירייה ובכך נפגעה רווחיותן של החברות והוטל ספק בכדאיותן הכלכלית . 
חלק מהחברות העירוניות נאלצות לקבל על עצמן ניהול מתקנים לא כלכליים . 
החברה לפיתוח חוף עכו מפעילה בריכת שחייה באזור מצוקה , ועקב הסמיכות לבית - 
כנסת היא נאלצה לסגור את הבריכה בשבתות . בבת - ים החברה הכלכלית - העירונית 
התקשתה להפעיל איצטדיון עירוני . מסקר החברות העירוניות עולה כי חברות עירוניות , 
כמו " עתידים " בת"א , מרכז הירידים , מעלה אדומים , בת - ים וקריית - 
גת נהנו מהלוואות בעלים שהעירייה נתנה להן בלא ריבית והצמדה . רמת הניהול 
בחלק מהחברות העירוניות נפגעה משום שהמינויים לתפקידי ניהול בכירים נעשו 
על בסיס פוליטי , ולחלק מהמנהלים אין הכישורים המקצועיים הנדרשים . פרצה 
נוספת היא מסירת עבודות בלא מכרז . על - פי פקודת העיריות וצו המועצות המקומיות , 
רשות מקומית מחויבת בקיום מכרז על כל עבודה בהיקף מסוים , אך לא כן חברות 
עירוניות . מסקר החברות העירוניות עולה , כי לאחר שהחברה העירונית הוקמה 
אין למשרד הפנים כלי פיקוח על פעילותה . עד למועד חתימת הסקר לא ביצע משרד 
הפנים ביקורת על החברות העירוניות . הביקורת היחידה היא של מבקר המדינה , 
אולם זו אינה שוטפת ואינה מקיפה את כל החברות . רק שש חברות מכלל 12 החברות 
שנסקרו במדגם סיימו את פעילותן ברווח בשתי תקופות דו"ח רצופות . מיון ענפי 
של החברות מצביע על כך שהחברות הרווחיות מרוכזות בעיקר בשני ענפים : פיתוח 
כלכלי וחיסכון להשכלה גבוהה . לעומת זאת , בענף אספקת השירותים החברתיים 
רק חברה אחת הרוויחה , ואילו בענף הפיתוח העירוני לא הרוויחה אפילו חברה 
אחת . מחברי הדו"ח ממליצים להקים חברה עירונית רק למטרה מסוימת , וכן ששיעור 
השליטה של הרשות המקומית על חברה עירונית יהיה מעל % 57 מהון מניותיה , כדי 
להבטיח שליטה על הניהול השוטף תוך כדי שמירה על האינטרסים הציבוריים . מינוי 
נציגי ציבור למועצת מנהלים של החברות ייעשה על - ידי מועצת העיר או נציגי 
המועצה בדירקטוריון , ולא על - ידי ראש העירייה . עוד מומלץ להרחיב את 
בסיס המימון של החברות בגיוס כספים בבורסה , להגביר את הפיקוח הציבורי על 
החברות העירוניות ולתקן את הבסיס המשפטי לפעולתן . קפמאבינמנכ"ל משרד הפנים , 
דב קהת , אומר כי לחברה עירונית יש יתרונות על הרשות המקומית , שהיא ביורוקרטית 
ומסורבלת יותר . בחמש השנים האחרונות ניתנו יותר מ06 אישורים להקמת חברות 
עירוניות ומדיניות המשרד היא להמשיך ולאפשר לרשויות המקומיות להקים חברות 
כלכליות . לדעתו , החברות העירוניות הן שלב לפני הפרטת שירותים ברשויות 
המקומיות . . מנכ"ל משרד הפנים מציין כי צוות היגוי לנושא חברות עירוניות 
אשר פעל בראשותו קבע שמועצת מנהלים של חברה עירונית תתחלק שווה בשווה בין 
נציגות של מועצת הרשות המקומית , סגל בכיר ונציגי ציבור , אולם באחרונה , 
" אנו עדים לכך שראשי רשויות מבקשים להגדיל את מספר נציגי המועצה בדירקטוריונים 
על חשבון מרכיבים אחרים " . בעיה נוספת שהוא מוצא בניגוד למסורת בחו"ל , 
החברות העירוניות בישראל אינן מצליחות למשוך בקלות יזמים פרטיים ולעניין 
את המערכת הבנקאית או הגופים הכלכליים המקומיים ביתר מעורבות בפיתוח מקומי . 
" אין לסבול כי חברה כלכלית , שצריכה להתנהג כגוף עסקי ואף רווחי , תהיה 
סמוכה על קופתה של הרשות המקומית . היא חייבת לעמוד על רגליה לאחר תקופת 
הרצה ולשאוב את מקורותיה מחוץ למערכת העירונית " , אמר . הוא הודיע כי בכוונת 
משרד הפנים להקים לשכת חברות עירוניות , בדומה לחברות הממשלתיות , אשר 
תעמיד לרשות החברות את הכלים המקצועיים הנחוצים לניהולן ותקבע את הנהלים 
המחייבים לתפקודן . 
