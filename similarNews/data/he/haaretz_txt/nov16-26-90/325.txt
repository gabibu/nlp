צעדי הסחיטה שהפעילה אגודת ישראל לזירוז התיקון לחוק ההפלות שבו ועוררו את 
הוויכוח בבעיה החברתית הכרוכה בחוק , שהיתה רדומה בשנים האחרונות . הם 
גם הביאו להתעוררות בקרב גורמים שונים לדרוש את ביטול החקיקה בנושא . בדרישה 
לתיקון חוק ההפלות מסתמכת אגודת ישראל על מסקנות ועדת מומחים בגינקולוגיה , 
הקשורות לתפקוד הוועדות לאישור הפסקות הריון בבתי - החולים . היא גם מסתייעת 
בשיקולים דמוגרפיים השווים לכל נפש : מספר הלידות במגזר היהודי הגיע עד 
לפני שנתיים ל - 05 אלף בשנה לעומת שיעור לידות של 13 אלף בשנה באוכלוסיה 
הערבית בתחום הקו הירוק . בכך מנסה אולי אגודת ישראל לסבר את אוזנו של הציבור 
החילוני , אך למעשה מטרתה העיקרית להוכיח לבוחריה , כי היא מסוגלת להשיג 
יותר ממה שמפלגות חרדיות אחרות השיגו בשנים האחרונות . במארס הניחה על שולחן 
הכנסת יו"ר ועדת העבודה והרווחה , ח"ך אורה נמיר , את מסקנות הוועדה בעניין 
הצורך בתיקון סעיף 03 בחוק העונשין , המתייחס לביצוע הפלות . המסקנות מתבססות 
על המלצות ועדת שנקר , שמינה ב4891 שר הבריאות לשעבר , אליעזר שוסטק ( 
לפני שנתיים הגיש משרד הבריאות , על סמך מסקנות אלה , הצעה לתיקון החוק ) 
. בין השאר תבעה הוועדה משר הבריאות מה שדורשת היום אגודת ישראל : לבטל 
את שש הוועדות להפסקת הריון , הפועלות ליד בתי - החולים הפרטיים , כדי 
לנטרל כל שיקול מסחרי מצדן . עוד נדרש , לאסור על רופא שחתם על אישור להפסקת 
הריון לבצע את ההפסקה , ולפעול לסגירת הפרצות בנושא סודיות רפואית של הוועדות . 
תחום ההפלות סובל בלא ספק מליקויים , אך הכפפת התביעה לתיקונים לשיקולים 
דתיים מקשה על טיפול ענייני ומבוקר בטעון תיקון . השלמת הליכי האישור לתיקון 
החוק בכנסת נעשית גם בעיתוי אומלל , שכן גל העלייה מברית המועצות מתגבר , 
ולארץ מגיעה אוכלוסייה שאין לה מודעות לשימוש באמצעי מניעה ולתכנון המשפחה . 
שיעור ההפלות בברית המועצות , לפי סטטיסטיקות שהגיעו למערב , מגיע לפי 
שבעה משיעור לידת תינוק חי ; שיעור שאין דומה לו במדינות המערב . אך השאלה 
העיקרית היא , אם ההחמרה באכיפת החוק אכן תמנע הפלות . ניסיון העבר מוכיח , 
שהחקיקה בנושא , שהחלה לפני 31 שנה , לא הביאה לירידה במספר ההפלות . 
מספר ההפלות החוקיות בחמש השנים האחרונות היה בין 51 ל81 אלף בשנה ; % 75 
מהן מסיבות בריאות של האישה או העובר . מאחר ש%34 מהפניות הן על רקע של 
הריון מחוץ לנישואין , הרופאים משערים כי מספר ההפלות הלא חוקיות , המתבצעות 
מסיבה זאת במחתרת , הוא פי שלושה . זאת ועוד : הסעיף הסוציאלי , שהתיר 
ביצוע הפלות בשל מצב סוציו - אקונומי , בוטל ב0891 . אבל גם מאז לא פחת 
שיעור ההפלות , כי הצליחו לעקוף את האיסור . זכות האישה על גופה , שיקולי 
חופש הפרט , הקשיים הכלכליים הכרוכים בגידול מספר רב של ילדים ומגבלות האכיפה 
של החוקים לצמצום ההפלות מחייבים לשקול לבטל כליל את הוועדות ולהשאיר את 
ביצוע ההפלה למצפונו של הרופא . על החוק לחייב , שההפלה תתבצע בבית - חולים , 
או במרפאה מיוחדת שתוסמך לכך על ידי משרד הבריאות . מאחר שלהצעה זאת אין 
סיכוי להתקבל כיום , יש לחפש פתרונות אחרים כדי למנוע ניצול של מצוקת האישה 
למטרות רווח . אם במצב הכלכלי של היום מתכוונים להחמיר בנושא , חייב משרד 
הבריאות למצוא לפחות פתרון לבעיות הנוצרות עקב כך . בהקשר זה כדאי אולי 
לשקול להקים ועדות בחסות קופות - החולים , כפי שמציעה האגודה לתכנון המשפחה . 
ועדות אלה יהיו חפות ממסחור , מפני שממילא הן נושאות בהוצאות של הפלות 
המתחייבות מטעמי בריאות . 
