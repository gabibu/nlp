מעבדות דלתא לביוטכנולוגיה הצליחו לייצר המוגלובין על ידי הנדסה גנטית , 
משמרים המשמשים בדרך כלל לעשיית בירה . את התהליך פיתחו מדענים מיוניברסיטי 
קולג בלונדון . הגילוי מעורר תקווה שאפשר יהיה להפסיק את עירויי הדם מתורמים 
אנושיים . עירוי הדם עלול להעביר דלקת כבד או איידס , ובתהליך כרוכות 
בעיות מינהלתיות רבות . בארה"ב ניסו באחרונה ליצור המוגלובין מדם של עכברים 
ומדם של פרות , גם זאת באמצעות הנדסה גנטית , אך התעוררו בעיות רבות של 
רעילות , ושל חשש למוטציות , עד ששלטונות הבריאות שם הורו להפסיק את כל 
הניסויים הקליניים הכרוכים בכך . השמרים , שבדי - אן - איי שלהם הוכלל המקטע 
האחראי לייצור המוגלובין , מייצרים המוגלובין המתאים , מבחינת המבנה ומבחינה 
כימית , להמוגלובין אנושי . מקורו בגנים אנושיים שהוכנסו לשמרים . אפשר 
להקפיא אותו ולשמר אותו בכל שיטות השימור המקובלות לגבי המוגלובין המתקבל 
היום מתרומות דם . אחד ההבטים החשובים הוא עלותו הנמוכה . בעוד שהמוגלובין 
ממקורות אחרים עולה עד 000 , 1 דולר לגרם , עלותו של החומר המופק משמרים 
מגיעה לדולר אחד בלבד לגרם . המעבדות טוענות שזה מחיר כלכלי . 
