ישיבות הקבינט לקליטת עלייה מתנהלות כאילו היו חמ"ל ( חדר מלחמה ) של המטכ"ל . 
יו"ר הוועדה , שר הבינוי אריאל שרון , יושב בראש השולחן , על הקיר פרושה 
מפת הארץ ועליה מסומנים מספרי יחידות הדיור , הקרוואנים והבתים הטרומיים 
שיוקמו בכל יישוב . שרון נוהג לעתים מזומנות לגשת למפה ובאמצעות מקל להצביע 
על האזורים המועדפים לקליטת העולים , . מתוך הדגשת המטרה שאכלוסם בעולים 
יאפשר יצירת חיץ בין היישובים הערביים שמשני צדי הקו הירוק . קפמאבינמדי 
יום ראשון , בתום ישיבת הממשלה , הקבינט מתכנס לישיבה . שרון הוא הקובע 
את סדר היום והוא המנהל את הישיבות . חברי הוועדה הם שר הקליטה ( הרב יצחק 
פרץ ) , שר הדתות ( פרוף אבנר שאקי ) , שר התעשייה והמסחר ( משה נסים ) 
, שר הפנים ( הרב אריה דרעי ) , שר העבודה והרווחה ( בהעדרו של שר 
משתתף בישיבות המנכ"ל , שמואל סלבין ) , סגנית שר המדע ( גאולה כהן ) 
, ושר האוצר ( יצחק מודעי , הממעט להשתתף בישיבות הקבינט ומשגר לדיונים 
את הממונה על התקציבים , דוד בועז ) . לעתים משתתפים בישיבות גם שר הבריאות 
( אהוד אולמרט ) ושר המשפטים ( דן מרידור ) . כמחווה כלפי הסוכנות צירף 
שרון לוועדה גם את יו"ר הנהלת הסוכנות , שמחה דיניץ , ואת הגזבר , מאיר 
שטרית , או את ראש מחלקת העלייה , אורי גורדון . כל חברי הוועדה , לרבות 
יריביו הפוליטיים של שר הבינוי , מדגישים שהוא מנהל את הישיבות ביד רמה . 
" תמיד הוא מצוי בפרטים והוא מקדיש את כל כולו לנושא " . " אבל " , אומר 
אחד מחברי הקבינט , " שרון מתקשה להשלים עם העובדה שאין לקבינט סמכויות 
בענייני תקציב . לכן , לעתים קרובות מתעוררים ויכוחים קשים בינו לבין 
דוד בועז , המודיע כי משרדו יערער על ההחלטה במליאת הממשלה " . מאז מינויו 
לתפקיד בחודש יוני , שאף שרון לקבל סמכויות בלתי מוגבלות . הוא ניסה לעקוף 
את חוקי התכנון והבנייה , כשיזם את תקנות החירום לבניית 000 , 3 יחידות 
דיור . אלמלא התערבות בג"ץ , שביטל את ההחלטה , היה רשאי שרון להחליט 
לבדו על יבוא יחידות דיור מחו"ל , על הבאת קבלנים ועובדים מעבר לים , להתעלם 
מחוק רישום קבלנים וכדומה . מי שעקב אחרי עברו של שרון לא הופתע מכך . 
שכן גם בעת כהונתו כיו"ר ועדת השרים להתיישבות , שיגר בולדוזרים להכשיר 
את הקרקע להקמת היישוב אלון מורה , למרות המחלוקת בממשלה באשר לחשיבות הקמת 
היישוב . רק החלטת בג"ץ בלמה אותו . גם בעת כהונתו כשר הביטחון , במלחמת 
לבנון , הפתיע את חבריו בממשלה כששלח את כוחות צה"ל אל עבר ביירות , אף 
על פי שהממשלה החליטה שלא לחרוג מעבר לטוווח של 04 ק"ם מן הגבול . החלטת 
בג"ץ לא שברה את רוחו של שרון , והוא המשיך ביוזמותיו ובמאמציו להכניע 
את הביורוקרטיה . ביולי כבר גובשה במשרדו " תוכנית מקיפה לקליטת העלייה " . 
הוא תבע לאשר יבוא של 05 אלף קרוואנים ו04 אלף בתים טרומיים כדי להתגבר 
על הפיגור בבנייה , תוך כדי אזהרה כי " אם לא תאושר התוכנית , עלול גל 
העלייה להיבלם " . בינתיים גל העלייה לא נבלם , אלא התעצם , ושרון הסתפק 
ביבוא של 000 , 5 בתים טרומיים בלבד . שרון מנצל כל הזדמנות כדי לתקוף את 
משרד האוצר , שלדבריו תוקע מקלות בגלגלי העלייה . מנכ"ל משרדו , עמיקם 
אורן , מאשים את החשב הכללי באוצר בעיכוב התקשרויות עם ספקים . הקבינט 
לעלייה קיים עד כה כ51 ישיבות , והתקבלו בהן רק קומץ החלטות . שעות ארוכות 
הוקדשו לסקירה של מנכ"ל " עמידר " על הדירות המצויות בתהליך שיפוץ , לסקירה 
של מנכ"ל שירות התעסוקה על מצב האבטלה בקרב העולים , לרשמים של שרון מסיוריו 
בבריה"ם , בהולנד וביוגוסלוויה בנושא יבוא בתים מוכנים , לדיווח של גאולה 
כהן על ביקורה באתיופיה , לדברי נציג צה"ל בוועדה , תא"ל יוסף אייל , 
על תוכניות צה"ל לקליטה זמנית של עולים בבסיסי צה"ל , לדיווחים של ראשי 
רשות השידור על תוכניות מיוחדות שהם מפיקים לעולים מבריה"ם . בין השאר החליט 
הקבינט לקצץ את סל הקליטה של העולים , לגשת לביצוע מידי של תוכנית החירום 
לאכלוס העולים בבתי - הארחה , בבתי - מלון ובקיבוצים , לשפץ אלפי דירות 
של " עמידר " , למצוא פתרונות דיור לתושבי האוהלים , להכריז על ירושלים 
כאזור פיתוח א וכו . " הבעיה היא שאין מעקב אחרי ביצוע ההחלטות שמתקבלות 
ולכן מרביתן נותרו על הנייר בלבד " , מעיד אחד מחברי הקבינט . קפמאבינזמן 
ניכר מדיוניו מקדיש הקבינט ל"מלחמות יהודים " . חוץ מהמאבקים של ראשי משרד 
השיכון נגד משרד האוצר על אישורים תקציביים לפרויקטים , התנהלו ויכוחים 
קולניים בין כמה שרים בראשות שר הקליטה לבין ראשי הסוכנות לגבי מאמצי העם 
היהודי לגיוס משאבים למימון הקליטה , כשברקע ביקורת נוקבת כלפי המגביות 
שאינן עושות את המאמץ הנדרש לגיוס התרומות , השר פרץ זעם על האוצר שסירב 
לאשר את תוכניתו לעידוד עולים לפתוח עסקים ופרויקטים עצמאיים , עד שנמצאה 
הנוסחה הגואלת . שר המדע , פרוף יובל נאמן , כעס בישיבה בראשית השבוע 
שלא אושרה תוכניתו לקליטת מדענים עולים , הכוללת הסבתם המקצועית להוראה 
במדעים הטכנולוגיים , קליטתם במכוני מחקר וכדומה . הוחלט , כפי שקורה 
בדרך כלל כשרוצים לדחות את ההכרעה , שצוות בראשות ראש אגף התקציבים באוצר 
יבחן את דרכי הביצוע של התוכנית . חברים בקבינט מדגישים כי לעתים קרובות 
מתנהלות הישיבות בשיטת " השליפה מהמותן " . מיד אחרי החלטת הגינוי לישראל 
במועצת הביטחון בחודש שעבר , הועברה ביוזמתו של שרון החלטה לבנות 71 אלף 
יחידות דיור חדשות בירושלים , לרבות הקמת שתי שכונות חדשות מעבר לקו הירוק 
ועיבוין של שכונות קיימות שם . זוהי תגובה אופיינית לשרון , המתעלמת 
מן הנזקים החמורים שהיא גורמת . 
