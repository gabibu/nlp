במשטרת נפת עזה חלוקות הדעות אם צביה גרץ , בת 82 מבת - ים , נרצחה ביום 
חמישי על רקע פלילי או חבלני . בידי המשטרה עצורים ארבעה חשודים ערבים . 
שלושה מהם היו חבריה של הנרצחת , ועצור רביעי הוא תושב שכם , המוכר למשטרה . 
הארבעה אינם משתפים פעולה עם חוקריהם . ביום חמישי האחרון עמדה צביה גרץ 
בצומת סעד בנגב , וניסתה לעצור מכוניות , שנסעו לכיוון רצועת עזה . מכונית 
ישראלית עצרה לה , והסיעה אותה עד מחסום נחל - עוז . כשניסתה גרץ להיכנס 
לתחום הרצועה עצרו אותה החיילים במחסום , והזהירו אותה כי הכניסה לרצועה 
מסוכנת . היא נסעה משם למחסום ארז , בכניסה הצפונית לרצועת עזה . על - 
פי גרסא אחת , התחפשה שם לערבייה , נכנסה למכונית של תושב הרצועה והצליחה 
לעבור את המחסום ; על - פי גרסה אחרת , נכנסה צביה גרץ לרצועת עזה דרך 
מחסום ארז , מבלי שנבדקה כלל על - ידי החיילים , המוצבים בו . גרץ הגיעה 
לחנות מכולת סמוך לשכונת סגעייה בעזה , ודיברה עם בעליה . היא קנתה ממנו 
בקבוק " קוקה - קולה " וטלפנה מחנותו . כעבור דקות מספר הגיעה מכונית , 
שבה נהג החשוד המרכזי ברצח . גרץ נכנסה למכונית , ומאז נעלמו עקבותיה . 
ביום ששי נמצאה גופתה כרותת ראש , סמוך לאחד הפרדסים בסגעייה . מחקירת 
המשטרה עולה כי רוצחה או רוצחיה חתכו את צווארה בסכין קצבים . גרץ נאבקה 
עמם , ובזמן המאבק נפגעה בכפות ידיה מדקירות סכינים . גופתה התגלתה שעות 
רבות לאחר הרצח על - ידי תושבים מעזה , שהודיעו על כך למשטרה . למקום הגיעו 
כוחות צבא ומשטרה . בחקירה ראשונית תושאל בעל חנות המכלת , שמסר לחוקריו 
את שם בעל המכונית , שאסף את הנרצחת מחנותו . מפקד משטרת מרחב עזה , ניצב - 
משנה יוסף אבני , אמר אתמול : " להערכתי , מדובר ברצח על רקע פלילי , 
אך לא מן הנמנע שהיו בו גם אלמנטים לאומניים " . סגנו , סגן - ניצב יגאל 
גולן , סבור כי מדובר ברצח על רקע פלילי . לדבריו , אין לנרצחת עבר פלילי 
ברור , אך היא נעצרה פעמים אחדות כחשודה בהטרדות מיניות . מתברר כי הנרצחת 
היתה ידידתו של החשוד המרכזי ברצח , גבר נשוי ובעל משפחה . בחקירתו סיפר 
כי הכיר את גרץ , וכי היא הטרידה אותו פעמים אחדות . החשוד אינו מודה ברצח . 
צביה גרץ ניסתה בעבר לעתים בהצלחה להיכנס לרצועת עזה , במטרה לבקר אחד 
התושבים . בחלק מן המקרים עצרו אותה חיילי צה"ל במחסומים בכניסה לרצועה 
או בתוך הרצועה עצמה , והזהירו אותה כי נשקפת לה סכנה , בהיותה יהודייה . 
במקרה אחד , אף הוצאה גרץ מן הרצועה על - ידי חיילי צה"ל , והוסעה לתחנת 
האוטובוס במשמר הנגב . 
