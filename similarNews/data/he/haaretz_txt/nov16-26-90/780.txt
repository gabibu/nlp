בשום מקום במזרח אירופה לא זכתה האנטישמיות לתחייה כה רחבה כמו בפולין , 
והיא " משמשת נשק במערכת הבחירות לנשיאות " הנערכות היום . " הקונגרס 
היהודי " דרש מראשי הכמורה הפולנית לגנות את התופעה , אך עד סוף השבוע 
לא נשמע מפיהם גינוי . בפמליית מנהיג סולידריות לך ואלנסה , הנחשב מועמד 
מוביל , " מאשימים " את מתחרהו ראש הממשלה תדיאוש מזובייצקי , כי הוא 
" מקיף עצמו ביועצים יהודיים " . ואלנסה נזהר מלחזור על גינוי האנטישמיות 
אותו השמיע בראשית מערכת הבחירות וקיצוניים בשני המחנות ניהלו משא לחישות 
שהמועמד המתחרה מסתיר את מוצאו היהודי . אנשי מזובייצקי , שהסתייגויותיהם 
בעבר היו יותר נמרצות , הפיצו לאחרונה הצהרת אחד ההגמונים כי ראש הממשלה 
בא ממשפה קאתולית שורשית , שראשיתה כבר במאה ה51 . באסיפות הבחירות נשאלו 
שני המועמדים , לעתים קרובות , " האם יוציאו את היהודים מהממשלה " אם 
ינצחו . רבים סבורים כי לא היה זה מקרה שהנאצים בחרו להקמת רוב מחנות ההשמדה 
דווקא את פולין בה ראו סביבה אוהדת למשימה זו . אחרי שמיליונים ניספו בשואה , 
ערכו הפולנים פוגרום בשארית הפליטה שהעיזו לחזור , ורובם שוב ברחו על נפשם 
והותירו בפולין רק אלפים בודדים , מתבוללים ברובם . אך שינאת היהודים נמשכה 
גם בלי יהודים . בסקר דעת קהל שנערך לא מזמן , אמרו % 32 כי היו מתנגדים 
לקבל " עירוי דם יהודי " בעת טיפול רפואי . הכנסיה הקאתולית , בחלקיה 
החשובים , נשארה חממה לשינאת היהודים , כפי שהופגן בפרשת המינזר הכרמליתי 
באושוויץ , דוברים פולניים מביעים רגשי פגיעה , כשמזכירים את האנטישמיות 
המסורתית בארצם ואף טוענים כי האשמות מסוג זה רק מלבות את האיבה . טענות 
כאלה היו הרבה יותר משכנעות לו עשו המנהיגים הפולניים , דתיים ופוליטיים , 
מאמץ של ממש להתמודד עם התופעה . במערכת הבחירות לא היה להם העוז או הרצון 
לעשות זאת . 
