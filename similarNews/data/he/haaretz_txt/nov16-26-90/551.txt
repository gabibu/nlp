הצעתו של שר העבודה והרווחה , להקטין את מספרם של העובדים מהשטחים , קרי : 
הפלשתינאים , העובדים בתחומי הקו הירוק , במחצית , דהיינו בכחמישים אלף 
עובדים , היא הצעה בלתי - מוסרית , מזיקה ואף זדונית , שמטרתה המשך הדיכוי 
והשליטה בגדה המערבית . חמישים אלף מפרנסים , שספק אם ימצאו מקורות פרנסה 
אחרים , יהיו כשמן על תבערת האינתיפאדה , יגרמו לעוני ומחסור רב יותר וכל 
האחריות עלינו . אולי מגן מקווה בסתר לבו כי יגרום בכך לגלי הגירה מרצון , 
מסוג הטרנספר של גנדי , אך ספק רב אם תהליך זה אמנם יתרחש . פתרונו של 
מגן מעורר גיחוך . לדבריו , המפרנסים שיפוטרו ימצאו את מקור פרנסתם ביישובים 
היהודיים שבשטחים . אך הרי ידוע כי לחלק הארי מהמתנחלים אין פרנסה במקום 
מגוריהם . את מעט היישובים הגדולים שיכולים להעסיק פלשתינאים אפשר למנות 
על כף יד אחת . האומנם יוכלו לקלוט 05 אלף עובדים ? אלפי עובדים לכל יישוב ? 
בחקלאות היהודית , שכמעט ואינה קיימת , או שמא במפעלי התעשייה המעטים ? 
או שמא מתכנן דוד מגן לפלשתינאים עבודות - יזומות נוסח שנות החמישים ? תל - 
אביבקפמאביגבספרם " אינתיפאדה " מצטטים זאב שיף ואהוד יערי מחקר שנעשה 
בתחילת ההתקוממות , שבו נשאלו עצירים מה כואב להם , והרוב המכריע קבל על 
השפלות מצד הישראלים . בכל פעם שחייל או שוטר עורך חיפוש על גופו של ערבי 
או בביתו ולבסוף אינו מוצא משהו מפליל , רצוי שיאמר " אני מצטער " ובכך 
יקל במקצת על המתח . אם חייבים להציק לחפים מפשע , רצוי לפחות להתנצל על 
כך . ירושלימקפמאביגכשהגעתי לסופו של מאמר המערכת " הביקורת והביקורת הנגדית " 
( " הארץ " 11 . 81 ) , הדן בהערות מבקר המדינה , לא יכולתי שלא לחייך . 
הכותב מציין : " . . . אך אם הוא עצמו יהפוך עקב כך לדמות שנויה במחלוקת , 
עלולים מעמדו הציבורי וסמכותו המקצועית להישחק , ותיפגע יכולתו לטפל בעניינים 
חשובים בעתיד " . האם מעמדם הרם והנישא של מבקרי המדינה הקודמים גרם לכך שהממשלה 
שמה לב לביקורתם ? הרצליהקפמאביגמדי חודש בחודשו , כאשר הלשכה המרכזית לסטטיסטיקה 
מפרסמת את עליית המדד , מציינים גם את ההוצאה החודשית של " משפחה ממוצעת " . 
האם מותר לשאול מה זה משפחה " ממוצעת " ? האם זו משפחה עם שני ילדים , 
או 5 . 2 , או 52 . 3 או אולי 57 . 3 ילדים ? האם זה נתון הנוגע רק לסקטור 
היהודי , או משהו משוקלל בין משפחה " ממוצעת " יהודית לבין משפחה " ממוצעת " 
ערבית ? האם זו משפחה " ממוצעת " עירונית או כפרית , או משהו משוקלל 
ביניהן ? נדמה לי שהמושג " משפחה ממוצעת " אינו אומר ולא כלום לאזרח מן 
השורה , וכי מוטב להימנע מפרסום נתון שהוא , ככל הנראה , אינו אלא נתון 
סטטיסטי . זאת ועוד . לצד הנתון על ההוצאה של " משפחה ממוצעת " ניתן גם 
גובה ההכנסה הממוצעת נתון סטטיסטי מובהק של משפחה בישראל . ההכנסה הממוצעת 
קטנה בהרבה מההוצאה הממוצעת . איך מסבירה הלשכה המרכזית לסטטיסטיקה את ההפרש 
הגדול המצטבר והשפעתו על המשק הלאומי ? תל אביבקפמאביגבעקבות הסערה שקמה 
לאחר שחברת החשמל הפסיקה לספק חשמל למתקני השאיבה של " מקורות " , חושבני 
שהגיע הזמן שתיפסק מלחמת היהודים הנמשכת זה שנים מספר על גבו של האזרח . 
הממשלה חייבת לתת את דעתה להעברת האחריות על חברת " מקורות " למשרד האנרגיה , 
שהוא לדעתי המשרד הראוי ביותר מכל הבחינות לקבל על עצמו אחריות לאומית לנושא 
חשוב ורגיש זה . כל זאת , כדי שגופים כמו נציבות המים או " הלובי החקלאי " 
לא יוכלו , בברכתו של משרד החקלאות , להכתיב לכל צרכני המים במדינה , 
חקלאים או עירונים , את מחיר עלות המים . חיפהקפמאביגביטול השיווק המונופולי 
של מועצת ההדרים נעשה כצורך בלתי נמנע , כדי להציל את ענף ההדרים מהידרדרות 
הנמשכת זה למעלה מעשור . החלטתו זאת של שר החקלאות , רפאל איתן , לא נקבעה 
אלא אחרי שבחן את העניין בחינה מדוקדקת ויסודית , במשך חודשים רבים . מסקנות 
דומות לאלו שהוגשו לאיתן הוגשו גם לשרי חקלאות קודמים , אך אלה לא עמדו 
בלחצים של אלה שיש להם אינטרסים בענף , שלא עולים בקנה אחד עם טובתו ועם 
טובת המגדלים . היה צריך לגלות הרבה יושר ציבורי כדי לעמוד מול הלחצים שהופעלו 
על השר . איתן קורץ מהחומר המתאים לעמוד בלחץ , הוא הוכיח לציבור בוחריו 
כי יש כיסוי להצהרותיו הפוליטיות והוא פועל מתוך אחריות וללא צביעות , לטובת 
העניין . רעננהקפמאביגדבר אחד קומם אותי במכתב למערכת של מאהרה עותמן מאבו - 
גוש ( " הארץ " 01 . 42 ) , ואני מצטט : " שרים בממשלה גינו את הערבים 
מכיוון שצעקו אללה אכבר . אינני מבינה מדוע אסור להגיד אלוהים גדול , ומה 
מפחיד במשפט זה " . זה שבעים שנה המלים אללה אכבר מסמלות ודוחפות את הערבים 
לפרעות ולרציחות . הרבה דם שפכו הערבים בצעקות אללה אכבר . לעומת זאת , 
משמעות המלים אלוהים גדול היא הבעת תקווה ואמונה בבורא עולם . הגב עותמאן 
לא למדה להבדיל בין " אללה אכבר " ובין " אלוהים גדול " במובנים השונים , 
והיא עוד שואלת בתמימות מדוע אסור להגיד " אלוהים גדול " . הייתי ממליץ 
לכותבת להפוך את צעקות " אללה אכבר " למשמעות של הצד הטוב והחיובי , ואולי 
אז תוכל לשאול מה מפחיד במשפט זה . 
