בון ( מיוחד ל"הארץ " ) . דוברים סובייטים ריככו אמש דיווחים בכלי התקשורת 
הגרמניים , כי אלפי חיילים רוסיים ערקו לאחרונה מן הצבא החונה בחלק המזרחי 
של גרמניה , וכי מאות מתו כתוצאה מעינויים , מזון קלוקל או תנאים סניטריים 
לקויים . הדוברים הרוסיים לא הכחישו את תופעות העריקה והמוות , אך אמרו 
שהמספרים שפורסמו מוגזמים מאוד . לאחרונה מנסים חיילים סובייטיים רבים לברוח 
ממחנותיהם ומבקשים מקלט בגרמניה . הם חוששים כנראה לשוב לבריה"ם , שבה 
הם עלולים להיות חשופים לרעב . החלק המזרחי של גרמניה הוצף בסחורות מערביות , 
המהוות פיתוי גדול לחיילים הסובייטים . הקאנצלר הלמוט קוהל הכריז בינתיים 
על מבצע לאומי של העברת מזון לבריה"ם , וקרא לאוכלוסייה בגרמניה לשלוח 
חבילות של מצרכים . קוהל אמר , שהשלטונות הסובייטיים הבטיחו להעביר את 
החבילות שייאספו למשפחות נצרכות . 
