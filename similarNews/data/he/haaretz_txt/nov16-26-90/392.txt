נשיא התאחדות האיכרים , אליהו איזקסון , פנה אתמול לראש הממשלה , יצחק 
שמיר , בדרישה למנוע משר החקלאות , רפאל איתן , לבצע את מדיניותו , " העלולה 
להביא להתמוטטות סופית של החקלאות בארץ " . פנייתו של איזקסון היא שלב חדש 
בהחרפת היחסים בין ההתאחדות לבין משרד החקלאות , על רקע המלצותיה של הוועדה 
לאסטרטגיה חקלאית שמינה השר איתן . איזקסון מתייחס לשתי החלטות שקיבל באחרונה 
שר החקלאות . האחת נוגעת למחירי המים והשנייה , לפתיחת שוק ההדרים לתחרות 
חופשית . איזקסון מצביע בחומרה על כוונתו של השר איתן לבטל את מועצת המים 
גוף המשמש כמוסד מייעץ לשר החקלאות בנושאי מים וכן לבטל את הצורך באישור 
מחירי המים בוועדת המים של הכנסת ( ועדת משנה לוועדת הכספים ) . בכוונת 
איתן להביא לכך שמחירי המים ייקבעו בהליך דומה לזה שבו נקבעים מחירי החשמל 
דהיינו , בהסכמה בינו לבין שר האוצר . איזקסון גורס כי המים הם בסיס קיומה 
של החקלאות , והפקעת ההחלטה על מדיניות משק המים מידי שני הגופים הללו , 
תוך העברת הסמכויות לידי שרי החקלאות והאוצר , תפגע קשות באינטרסים של 
המגזר החקלאי . לדבריו , " זה הליך הפוך למשטר דמוקרטי " . ההחלטה השנייה 
היא לבטל את המונופול של המועצה לשיווק פרי הדר על שיווק הדרים לשוק המקומי 
החל מהשנה ועל היצוא , החל מהעונה הבאה . לטענת איזקסון , פירושו של דבר , 
ביטול מוסד שהוא אולי הטוב ביותר בעולם בתחום שיווק פרי הדר ומסירת ההחלטה 
על מחירי הפרי לקונים , במקום למוכרים . " זו החלטה הפוכה לאינטרס של 
הפרדסנים , שנתקבלה על בסיס המלצות ועדה אשר חבריה מנותקים לגמרי מענף ההדרים " , 
אמר . השולחן המשותף שהקימו באחרונה התאחדות האיכרים והמרכז החקלאי ידון 
בקרוב בדרכי מאבק נוספות נגד מדיניותו של משרד החקלאות , ונגד יישומן של 
ההמלצות לפתיחת השיווק החקלאי הטרי בפני כל גוף מסחרי שיעמוד בקריטריונים . 
לעומת זאת , מייסד העמותה העצמאית של מגדלי פרי ההדר , נפתלי מאור , הודיע 
שהעמותה " תפעל בכל האמצעים , כדי לממש את ההישג לחקלאים , שמצא ביטויו 
בהמלצות לבטל את המונופול של המועצה לשיווק פרי הדר ואגרקסקו " . 
