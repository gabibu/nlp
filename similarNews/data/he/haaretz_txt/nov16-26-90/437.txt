ותיה של טלי תמיר במאמרה על תערוכתו של משה גרשוני ( " תרבות וספרות " , 
11 . 9 ) , ושל איתמר לוי בקטלוג האין - סופי שלו על התערוכה ( אולי 
נכון לומר : קטלוג המלוה בתערוכה ) . קשה גם להישאר אדיש מול שפע הפרשנויות 
ואוצר הדימויים הקשורים לתערוכה - קטלוג . כדי להדגים בחרתי בלקט צנוע ומקרי 
מתוך שפע הקלישאות והספקולציות הפסוודו - פסיכולוגיות ההופכות את ההתבוננות 
בציור למעין מבחן רורשאך שחזקה עליו להניב מבול של מלים המאיים להטביע אותך . 
כמו למשל : " התשוקה מתקיפה ישירות את מושאה . . . " המתח בין העצמי 
הסובייקטיווי לבין האחר " . " המתח שבין האנאליות הבסיסית שלו המשתוקקת אל 
הלחלוחית ואל הפרשות הגוף " . " ברק הדם וצוהב השתן " . " התפשטות הגשמיות 
והתמזגות באחר " . " שאול תחתיות , התופת של דנטה " . " המוות הוא הרגע 
בו הצבע הגירי המוצק הופך לנוזלי , היבש הופך ללח והנוזל מתאדה הופך לגז , 
המוות מפתה " . נסו לסלק לרגע את הדייסה הבנאלית הזאת של פסיכולוגיה בגרוש 
ומיסטיקה בפרוטה ; סלקו גם את הקלישאות על חיים ומוות ברוטב הפרשות הגוף ; 
סלקו הצדה את הפילוסופיה הזולה הצפה על נהרות של זרע , ולבסוף סלקו את 
הפסוודו - יהדות , את צלבי הקרס ושברי הפסוקים , את " האור הגנוז " ואת 
" היידישקייט " הזרועים פה ושם . כשתגמרו לסלק הכל , עם מה אתם נשארים ? 
אולי רק עם " . . . הוויית שווא עם דבר ההולך ונעלם , נמוג ברגע . . 
. " ? 
