בית - הדין האזורי לעבודה בת"א קיים אתמול דיון בבקשת מועצת פועלי אשקלון 
וועד עובדי פזכים להוצאת צו מניעה האוסר על הנהלת פזכים להעביר לחשבונות 
הבנקים את כספי פיצויי הפיטורין של 72 העובדים שפוטרו בסוף השבוע הקודם . 
מהנהלת החברה נמסר כי הפיטורין נעשו במסגרת תוכנית הבראה והכוונה היא לפטר 
במסגרת זו מחצית מכלל 001 העובדים . בדיון שהתקיים בפני השופט מאיר נחתומי , 
טען בא - כוח מועצת הפועלים , עו"ד בני כהן , כי פיטורי העובדים נעשו 
בניגוד להסכם הקיבוצי , שכן הנהלת פזכים לא העבירה את חילוקי - הדעות בקשר 
לשמות המפוטרים להכרעת ועדה פריטטית לפני שהוצאו מכתבי הפיטורין . לדבריו , 
לחלק גדול מהעובדים המפוטרים יתרת חובה משמעותית בחשבון הבנק , והזרמת 
כספי פיצויים לחשבונות אלה תכסה אמנם את יתרת החובה , אולם אם יזכו העובדים 
בתביעתם , אם בית - הדין יורה על העברת חילוקי - הדעות לוועדה פריטטית וזו 
תקבע כי יש לבטל את הפיטורין , כולם או חלקם , לא יוכלו אותם העובדים להחזיר 
את כספי הפיצויים , אשר ייבלעו ביתרת החובה שלהם בבנקים . באי - כוח פזכים , 
עו"ד נחום פיינברג ועמי שחר , התנגדו לבקשה בנימוק כי מוטלת על הנהלת החברה 
החובה לשלם פיצויי פיטורין לעובדים המפוטרים מכוח החוק , ואין למועצת הפועלים 
הסמכות לבקש את עיכוב הפיצויים אצל המעביד . בסיכום הדיון נעתרו הצדדים להמלצת 
השופט נחתומי , לפיה יועברו כספי הפיצויים , בהתאם להוראה בכתב של כל אחד 
מהעובדים , ובכפוף להצהרת מנהל כוח - האדם בפזכים שאם תתקבל בקשת מועצת 
הפועלים בעניין בטלת הפיטורין , תיחשב תקופת - הביניים כתקופת עבודה לכל 
דבר , והפיצויים יוחזרו לפזכים . העובדים מתכוננים להפקיד את הכספים בקרנות 
נפרדות , על - מנת שיוכלו להחזירם בעת הצורך . בנסיבות אלה בוטל צו המניעה 
הזמני שהוצא במעמד צד אחד ושאסר להעביר את כספי הפיצויים לעובדים עד להכרעה 
בחילוקי הדעות . בשבוע הבא יקויים בבית - הדין דיון בשאלת ביטול מכתבי הפיטורין , 
על - פי בקשת מועצת הפועלים . 
