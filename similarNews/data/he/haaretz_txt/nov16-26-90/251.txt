אחד מידידי , אדם בעל קשרים עם אנשי תרבות פלשתינאים מהשטחים , סיפר באחרונה 
על שיחה עם משורר מטול - כרם , שהיה נתון במשך כמה חודשים במעצר מנהלי 
בכלא קציעות . כששוחרר ושב הביתה , מצא כי עירו נתונה בעוצר , והוא החליט 
לטייל בחוף הים ליד נתניה ולחזור לטול - כרם דרך טייבה . על החוף נתקל 
בערבים - ישראלים רבים , וחרה לו שהם מתעלמים ממצוקת אחיהם בשטחים ונוהגים 
כאילו הכל כשורה . כשהגיע לטייבה ראה על הכביש שתי מסיבות חתונה ענקיות , 
והוא הרגיש דיכאון ומחנק נוכח התנהגות תושבי טייבה , הנוהגים פזרנות 
וראוותנות ואינם מתייחסים לסבל תושבי השטחים . בביקור ביישובי המשולש הדרומי 
טייבה , טירה וכפר קאסם ביום השנה השני להכרזה על הקמת המדינה הפלשתינית 
באלגיר ( 51 בנובמבר ) , קשה להבחין בסימן חיצוני לכך שמישהו מהתושבים 
זוכר את האירוע הזה . למרות זאת , אורח המסייר ברחובות טייבה עשוי לקבל 
את הרושם שיש בעיירה הזדהות עם אירועי האינתיפאדה . מחברים אלמוניים ציירו 
מאות סיסמאות תוקפניות נגד ישראל על קירותיהם של בתים רבים . " המוות 
למשתפי הפעולה " , " בקדושת הקוראן ואללה בורא העולם , ( אנו נשבעים ) 
חיפה לא תישאר בידי היהודים " , זועקות הסיסמאות שעליהן חתומות תנועות החמאס 
והפתח . סיסמאות רבות נכתבו בקיץ האחרון , בעקבות רצח הפועלים הערבים 
בראשון לציון ; אחרות למחרת הרג המפגינים המוסלמים בהר הבית . קפמאבינאבל 
תושבי טייבה עוברים ליד הסיסמאות ואינם נעצרים . הם ממהרים לעבודתם בשדה 
או במשרד . כמה צעירים היושבים בבית הקפה יודעים לבטח מי כתב את הסיסמאות : 
לדעתם אלה סוכנים טיפשים של שירותי הביטחון . הם טיפשים עד כדי כך , שהם 
עושים את מלאכתם מבלי שהתבקשו ומבלי לקבל שכר . אין ויכוח בין יושבי בית 
הקפה לגבי הקביעה הפסקנית הזאת . הם יודעים כי הנהגת האינתיפאדה לא רוצה 
שהערבים אזרחי ישראל ישתתפו בפעילות אלימה . מדוע , אם כן , קוראים מחברי 
הסיסמאות לערבים הישראלים לנקוט פעולות בלתי חוקיות ? עבור יושבי בית הקפה 
מהווה הסתירה בין תוכן הסיסמאות לבין עמדת אש"ף המוצהרת , הוכחה כי כותבי 
הסיסמאות הם טיפשים או פרובוקטורים . רוב האנשים שהתראיינו לכתבה זו , אישי 
ציבור ואזרחים , חששו להזדהות . רובם גילו נכונות להתראיין , אבל כאשר 
עלתה שאלת פועלי השטחים המתגוררים ביישובי הערבים במשולש הדרומי היתה התגובה 
אחידה למדי : אני מעדיף לא להתראיין בנושא . אני חושש כי דברי לא יובנו 
כהלכה . אני מבקש לא להזכיר את שמי . גם שלושת המקומונים המתפרסמים באזור 
" פנורמה " , " אל - גדור " ( השורשים ) ו"אל - גואל " ( הנודד ) 
כמעט לא התייחסו לבעיה . העורכים , עאידה גאבר ( " פנורמה " ) , חירי 
חג יחיא ( " אל גדור " ) וגמאל עבד אל - רחים ( " אל - גואל " ) ניסו 
לסייע במציאת חומר , אבל עלעול במקומונים העלה כי לכל היותר פורסמו בהם 
דיווחים ענייניים ומתומצתים על אירועים פומביים . מאז שפרצה האינתיפאדה עברו 
אלפים מתושבי השטחים ( אין הסכמה לגבי המספר המדויק ) , רובם ככולם גברים , 
להתגורר במשך רוב ימות השבוע בכפרים טירה , טייבה , כפר קאסם , גלגוליה 
וכפר ברא . מאחורי תופעה זו עומדים כמה מניעים . בראש וראשונה מעדיפים 
אנשים אלה להתרחק ממחסומי הצבא , שבהם הם נתקלים מדי יום , ביציאה ובכניסה 
לרצועה . כמו - כן הם מעדיפים לחסוך לעצמם שעות ארוכות ומתישות של נסיעה 
מהעבודה ואליה ולחזור הביתה רק בסוף השבוע . אבל ישנן גם סיבות נוספות 
להעדפה להישאר בתחומי ישראל . חלק מהפועלים מעדיף לחיות ביישובים הערביים 
בישראל וכך להתרחק מהעוצר , הסגר , החיפושים , ההפגנות והשביתות שהפכו 
למנת חלקם של תושבי השטחים . בין הפועלים מרצועת עזה ישנם גם כאלה החשודים 
כי הם " משתפי פעולה " או שיש להם קשרים הדוקים עם שלטונות הביטחון בשטחים , 
והם מסתתרים בישראל " עד יעבור זעם " . גם תגובתם של אנשי הציבור הערבים 
לתופעה אינה אחידה . חלקם מתייצבים בגלוי לצד אחיהם המוצאים מפלט בכפריהם 
מהעיר היהודית ומהמצוקה במקום מגוריהם בשטחים . אבל יש גם המסתייגים מהתופעה . 
רבים מהם חוששים , שכל התבטאות בנושא תעורר " אי - הבנות " ותעודד ניצול 
של דבריהם למה שהם מכנים " הסתה לאומנית " נגדם . שני אנשים שכבר נכוו 
בעבר , ראש עירית טייבה , רפיק חג יחיא , וראש המועצה המקומית כפר קאסם , 
איברהים עבדאללה צרצור , סירבו להתראיין . חג יחיא שביתו הותקף בשנה 
האחרונה פעמיים על - ידי גורמים פליליים שחשו את עצמם מאוימים על - ידו , 
מצא עילה לסירובו . בלילה שלפני השיחה המיועדת תקף אזרח אלים את ביתו , 
הרס את מכוניתו והעליב אותו ואת בני ביתו . לפני שנה כבר רואיין בנושא 
ויריבים פוליטיים מיהרו לנצל את החומר כדי לתקוף אותו . גם צרצור , איש 
" התנועה האיסלמית " , הותקף בקיץ 98 בצורה חריפה על - ידי יריביו , אנשי 
חד"ש , בעקבות פרסום כרוז מטעם המועצה המקומית שקרא לתושבי כפר קאסם שלא 
להתיר ל"זרים " להישאר ללינת לילה בכפר . הכרוז קרא לתושבי השטחים החיים 
בכפר קאסם לחזור למקומות מגוריהם . סיעת חד"ש בכפר מיהרה להפיץ כרוז נגד 
הנהלת המועצה המקומית , ה"מסיתה נגד אחינו , שעלינו החובה לשכן אותם בלבנו " . 
המועצה המקומית פירסמה כרוז נגדי , שבו אמרה כי ההחלטה למנוע את שהיית 
ה"זרים " בכפר נועדה למנוע ממשתפי פעולה , סוחרי סמים וגורמים חסרי תרבות 
ומוסר להשחית את כפר קאסם . תושב הכפר אומר שתושבים רבים חשים אי - נוחות 
עקב נוכחותם של גברים - זרים כה רבים בקרבם . לדבריו , הם חשים מאוימים 
ואינם בוטחים בשכניהם הבלתי מוכרים . חלק מהפועלים מהרצועה המתגוררים בכפר 
נראו כשברשותם נשק חם , והתושבים אינם יודעים את זהותם . האם הם משתפי 
פעולה עם השלטונות , או שהם פעילים של ארגוני המחתרת , ואם כן האם הם שייכים 
לחמאס או לפתח ? חוסר הבהירות והחשש להסתבך בעקבות קשר עם האחימהזרים יוצר 
חוסר ביטחון ודאגה . המריבות בין " ההנהגה הלאומית המאוחדת " של האינתיפאדה 
לתנועת החמאס מערפלות את התמונה עוד יותר . העימותים הפוליטיים בין האישים 
והפלגים הפעילים ביישובים הערביים בישראל , הלובשות לעתים אופי אלים , 
אינן מאפשרות דיון ענייני בנושא אירוח הפועלים מהשטחים . גם החשש מפני האופן 
בו יתפרשו הדברים מעבר לקו הירוק - מרתיע . אפילו מנהיגי התנועה האיסלמית 
חוששים לדון בנושא . נראה כי הסיבה לכך היא השפל היחסי שבו נמצאת היום התנועה 
האיסלמית , למרות ניצחונה בבחירות למועצה המקומית בכפר כאבול לפני שבועיים . 
סיעות " התנועה האיסלמית " בנצרת ובכפר טירה התפלגו . באום אל - פחם 
התפרץ אחד המתפללים לעבר האימאם ( עורך התפילה ) באחד המסגדים , כאשר 
זה פיקפק בחיזיון על - טבעי שרבים במשולש מאמינים בו כי דיוקנו של סדאם 
חוסיין נראה על פני הירח ( אגב , השמועה שפניו של סדאם חוסיין הופיעו " 
על פני הירח , נפוצה בעקבות ידיעה שהתפרסמה בעמוד הראשון של השבועון " אל - 
סינארה " , לפיה הדרוזים בגליל ראו דיוקן של השייח אמין טריף , מנהיגם 
הרוחני , על פני הירח ) . האימאם הטיל ספק באמינות הדיווח וטען כי אילו 
רצה אללה לתת סימן ואות למוסלמים היה מטביע על פני הירח את דיוקנו של הנביא 
מוחמד ולא של סדאם חוסיין . גם בכפר קאסם עצמו מתנהל מאבק קשה ונשמעות 
טענות על שימוש באלימות פיסית שעושים אנשי " התנועה האיסלמית " נגד יריביהם . 
התחממות האווירה הביאה להחלטה של המועצה המקומית , לסגור את בית - הספר 
התיכון בכפר לשלושה ימים כדי להרגיע את הרוחות . כל אלה גורמים למיתון האופוריה 
בתנועה האיסלאמית ולהצנעת דעות המעוררות מחלוקת . מנהיג ערבי שמקדם בברכה 
את הרעיון לקיים דיון ציבורי בקשר לעובדים מהשטחים המתגוררים בכפרים הערביים 
הוא ראש המועצה המקומית בכפר טירה , טארק עבד אל - חי . הוא מכחיש בתוקף 
את הטענה כי אנשים אלה , כציבור , מעורבים בפעילות בלתי - חוקית . בטירה , 
הוא אומר , מתגוררים היום כ005 , 1 עובדים . הם באים בעיקר מרצועת עזה , 
ובמיוחד מדרום הרצועה ורובם אינם יכולים לחזור יום - יום לבתיהם גם אלמלא 
היו מחסומי דרכים , עוצר , סגר , הפגנות ושביתות . הם עובדים אצל חקלאים 
ממושבי הסביבה ובטירה עצמה . בדרך כלל הם מתגוררים בדירות או במחסנים שאינם 
ראויים למגורי אדם , ובנוסף משלמים שכר דירה מופקע . הם חיים בתנאים קשים 
כדי לחסוך כסף לכלכלת בני משפחותיהם . עבד אל - חי מלגלג על הטענה שהשמיע 
לאחרונה שר הבינוי והשיכון , אריאל שרון , כי פועלים אלה מחדירים לראשם 
של תושבי טירה מושגים לאומיים ומסיתים אותם . אל - חי טוען כי לא היה צריך 
להסתייע במשטרה כאשר הוטל הסגר על השטחים , לפני שבועיים . מספיק היה שהפועלים 
שמעו ברדיו ששר הבטחון החליט כי עליהם לחזור לבתיהם בשטחים והם העמיסו את 
חפציהם המועטים וחזרו . " גם כאשר אנו מחליטים על שביתה , הם אינם משתתפים 
בשביתה שלנו ויוצאים לעבודה " , הוא אומר . הוא הביע תמיהה על כי השר שרון 
השואף לכהן כראש הממשלה אינו מגלה גישה ממלכתית אחראית : " במקום להסית 
נגד פועלים אומללים אלה היה על שרון להציג בממשלה תוכנית כיצד להבטיח להם 
פרנסה מינימלית ליד מקום מגוריהם " . אל - חי מבטל את הטענה בדבר מעורבות 
פועלי השטחים בפעילות פלילית בכפר שלו . " אמנם היה מקרה של חשד , לפני 
עשר שנים , למעורבות של אחד הפועלים האלה בקטטה שבה נפל נער מטירה אבל 
החשדות האלה לא הוכחו מעולם . וגם אם יש עבריין אחד בתוך ציבור של 005 , 
1 איש , אין מקום להטיל כתם בציבור כולו " . 
