ועדה שמינה מנכ"ל משרד החקלאות , גדי שליטין , ממליצה לבטל כליל את התכנון 
ומכסות הייצור בענף הירקות . מנכ"ל המועצה לשיווק ירקות , אפרים שלום , 
שהיה מחברי הוועדה , נותר בדעת מיעוט בהתנגדותו ליישום ההמלצות . בראש 
הוועדה , שהגישה המלצותיה בימים אלה , עמד ירמיאל גולדין , ראש האגף לתכנון 
כולל במשרד החקלאות , וחבריה היו דליה הראל , סמנכ"ל משרד החקלאות לענייני 
כלכלה , אמי דליהו , ראש האגף לתכנון מפורט במשרד החקלאות , ודוד ברוך 
מאגף התקציבים באוצר . הוועדה מציעה לבטל את אכיפת התכנון בענף הירקות , 
כדי להביא , כדבריה , להתיעלות , להגדלת כושר התחרות של המגדלים ולעלייה 
בפריון הענף . עם זאת קבעה הוועדה שבמקביל לביטול התכנון בענף הירקות תובטח 
תמיכה למגדלי הירקות בהיקף של 02 מיליון ש"ח בשנה , למקרים שבהם ייאלצו 
לקלוט תוצרת עודפת . כיום חלה חובת תכנון של מכסות ייצור לגבי 4 גידולי ירקות : 
תפוחי - אדמה , שהיקף ייצורם השנתי 000 , 051 טונות , עגבניות 000 , 
001 טונות , גזר 000 , 53 טונות ובצל 000 , 53 טונות . 
