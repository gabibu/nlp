נענע דיסק " היא חברת תקליטים עצמאית , לא מהגדולות ביותר בשוק התקליטים 
בארץ , אך פעילותה מתמקדת בתחום ייחודי ברוק הישראלי . המוטו של החברה 
הוא לאפשר לאמנים צעירים ליצור מוסיקה בלא תכתיבים חיצוניים , מסחריים או 
אחרים , ולהתרכז ביצירת מוסיקה ובהתפתחות טבעית וייחודית של האמן . החברה 
הפיקה בשנתים האחרונות תשעה וידאו - קליפים לשירים של אמניה : שני שירים 
של רמי פורטיס , שני שירים של להקת " נקמת הטרקטור " , ושיר אחד של " להקה 
רטורית " , של " פוריין אפייר " ( ) , של להקת " שונרא " , של ורד 
קלפטר והקליף האחרון ללהקה חדשה בשם ברנזה . כרגע נמצאים עוד ששה קליפים 
בתהליכי השלמה , ובעתיד הקרוב מתוכננים בין 51 ל02 קליפים . ואף על פי כן 
מצהירים ראשי החברה , שקשה לדבר על קיומה של תעשיית וידאו - קליפים אמיתית 
בישראל . הקליפים לא הוכיחו את עצמם כמקדמי מכירות תקליטים בישראל , אלא 
לכל היותר כמעצבי תדמית . מיעוט אפשרויות ההקרנה בכלי התקשורת , וביחוד 
מאז קוצצה התכנית " עד פוף " בטלוויזיה הישראלית , הופך את ההשקעה והעיסוק 
בתחום הזה לבלתי כדאיים . בחברה אומרים שעד שיקומו תחנות הכבלים בארץ , 
והתקשורת הישראלית תפעל במתכונת מסחרית תחרותית , כמו בעולם , לא יהיה 
כל טעם כלכלי בהפקת וידאו - קליפים . מדוע בכל זאת עוסקת החברה בפיתוח התחום ? 
" אני תמיד משקיע כספים בתחומים שלא בהכרח מצדיקים את עצמם מסחרית , אבל 
יש בהם תועלת אמנותית " , אומר ניצן זעירא מנענע דיסק . " אנחנו מקווים 
שהפעילות שלנו נותנת גיבוי התחלתי לתחום שנמצא עדיין בחיתולים בארץ , ואולי 
הוא יידחף קדימה בעתיד . " בינתיים אנחנו אוגרים מידע וניסיון לגבי הכשרונות 
הבולטים בענף , ומחכים עד שההשקעה תהיה משתלמת . אני מודע לעובדה שזו עבודה 
די סיזיפית , אבל אנחנו מכינים עתודה , שאולי תיקח חלק במגזין טלוויזיה 
בנושא פוף שאנחנו יוזמים ושיוקרן , כך אנו מקווים , באחת מתחנות הכבלים 
או בערוץ 2 " . הפתרון המעשי שמצאו ב"נענע - דיסק " הוא הסתמכות על כוח עבודה 
המורכב מצעירים , מתחילים ואפילו תלמידים . החברה עומדת בקשר עם בתי - 
ספר כמו ויצו חיפה , בית - הספר לקולנוע בירושלים , החוג לקולנוע באוניברסיטת 
תל - אביב ובוגרים צעירים שזה עתה החלו לעבוד . ההתקשרות משתלמת לשני הצדדים , 
אומרים בחברה : הצעירים זקוקים לאפשרויות לעבוד ולצבור ניסיון , ולחברה 
זה לא עולה הרבה כסף בין 002 ל005 , 2 דולר להפקת וידאו - קליף אחד . לעתים 
נעזרים בהשלמות וגימורים של אנשי מקצוע שמוכנים , פה ושם , לסייע בהתנדבות . 
" מבחינתנו לא מדובר בסיכון כלכלי " , אומר זעירא , " ולכן אנחנו מביאים 
בחשבון את העובדה שהתוצאות לוקות בחוסר ניסיון ובחוסר מקצועית . מצד שני , 
יש הרבה ראשוניות בעבודה , ומתגלים כשרונות . האמנים יודעים שיש הגבלות 
תקציביות ושמדובר בתחילת הדרך של היוצרים הצעירים , לכן הם לא לוקחים את 
כל העניין יותר מדי ברצינות " . כך , לדוגמה , על אחד הקליפים שנמצא עכשיו 
בשלבי הפקה מופקד נער חיפאי בן 61 ומחצה . הוא צילם את שירו של רמי פורטים 
" אין קץ לילדות " , ועלות הקליף צפויה לעמוד על 003 דולר בלבד . זעירא 
מאמין שמדובר בכישרון מבטיח , וכמוהו התגלו גם שני יוצרים צעירים שהפיקו 
את " משעשע " , שיר של " נקמת הטרקטור " , גם הם תלמידי תיכון . 
