שר החוץ האתיופי מאשים את ישראל כי נהגה בזלזול כלפי ארצו . לדבריו , במשך 
חמישה חודשים לא מינתה שגריר קבוע ועיכבה את יישום הסיכומים החיוביים שהושגו 
ביניהן , ובשל כך חל עיכוב ביציאת היהודים מאתיופיה . הוא אמר את הדברים 
אתמול בפגישה עם משלחת הח"כים מהשדולה החברתית , המבקרת באתיופיה . ח"ך 
שטרית סיפר בשיחה טלפונית מאתיופיה , כי עתה הוסרו המכשולים ליציאת היהודים . 
לדבריו , ראשי הממשל האתיופי הבטיחו שעד סוף השנה ייצאו מאתיופיה כאלף 
יהודים . דובר משרד החוץ דחה אמש את הטענות והדגיש כי עם סיום כהונתו של 
השגריר מאיר יופה באדיס - אבבה , לפני חודשיים בלבד ( ולא לפני חמישה חודשים ) 
, היה מיופה הכוח , חיים דיבון , אחראי על השגרירות , ולפני שבועיים 
נשלח לשם השגריר אשר נעים , שהוא דיפלומט בכיר וותיק . 
