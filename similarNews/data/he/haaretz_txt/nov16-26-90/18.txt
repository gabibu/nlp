סיפור חייו של גוזף מלול הוא כסיפורו של אסיר נמלט : משכונת עוני בבאר שבע 
לבית ספר ישועי ; מן השיטה הישראלית שביקשה להופכו לשוטף מבחנות לאוקספורד 
שהעניקה לו דוקטורט יוקרתי במתמטיקה . עתה , עם שובו אל האשכנזים והציונים , 
שהם מייסדי ה"שיטה " , סגר מעגל . אין בכוונתו לנצח את השיטה . לדעתו 
כולנו נפסיד בה . בפברואר השנה הגיע גוזף מלול ( 14 ) לישראל לכנס של הפורום 
לצדק חברתי שליד המרכז הבין - לאומי לשלום . בשולי הדיונים סיפרו חבריו 
בהתפעלות פרקים נבחרים מתולדות חייו של מלול , שאינם נטולי זיקה לפעילותו 
של הפורום בנושא הצדק החברתי . בקשה לראיינו נתקלה אז בתגובה : " אני 
לא רוצה את אחד הסיפורים האלה בנוסח " , ונסע מכאן בלי ראיון . קפמאליד4בחודשים 
שחלפו מאז הלכה גם העיתונות הבין - לאומית שבי אחר סיפור חייו . כתב העת 
האירופי היוקרתי לענייני מחשבים ותקשורת אלקטרונית , " קונקשן " , הקדיש 
לו את מלוא העמוד האחורי . מי שלא רצה ראיון נוסח זכה לקבל בכתב העת המקצועי 
קר הדעת כתבה הפותחת בקטע הבא : " לו היה אינדיאנה גונס פוגש את גוזף מלול , 
היה משליך את כובעו ומחפש לעצמו עבודה משרדית . אפילו הרפתקאותיו הנועזות 
ביותר של אינדיאנה גונס מחווירות בהשוואה לחייו המוזרים של מלול , שהובילו 
אותו לתפקידו הנוכחי כמייסד חברה בין - לאומית לחמרה " . מאז פורסמה אותה 
כתבה נפל עוד דבר בחייו של מלול . לפני חודש , אחרי כ02 שנה , חזר לחיות 
בישראל . הוא , כתושב חוזר . משפחתו , הרעיה דזירה , ממוצא קנדי , 
וארבעת הילדים לעז , זיזה , עאיישה וריאל כעולים חדשים . הם ממתינים 
עדיין לשיפוצו של הבית בעומר , ומתגוררים בינתיים אצל המשפחה בשכונה ד - 
צפון בבאר שבע . שם גם מתחיל הסיפור . בשנת 3691 , והוא בן 21 , הגיע 
יוסף מלול לישראל מספי אשר במרוקו . היישר משדה התעופה הוסעה המשפחה הגדולה 
( תשעה ילדים ) ליישוב קדימה בשרון . היה זה יום חמישי בשבוע , נתון 
שהפך רלוונטי להמשך הסיפור . למחרת היום , ערב שבת , ניסתה האם להכין 
אוכל למשפחתה בעזרת הציוד הדל שסיפקה הסוכנות . הכישלון העצוב הוביל להחלטה 
לרדת לבאר שבע , שם התגורר כבר הדוד . זאת היתה הוכחה עבורם שבבאר שבע 
אפשר לבשל ולשרוד . ליתר דיוק , בשכונה ד - צפון , אחד המקומות הקשים 
בעיר , עד היום הזה . בתוך זמן קצר השתלב מלול בבית הספר התיכון היחיד במקום . 
אחר כך התברר לו כי נשלח לכיתה מיוחדת של לבורנטים , שנועדה להכשיר את 
תלמידיה לשטיפת המבחנות . עד מהרה החל מלול לחוש כי משהו בתהליך חינוכו 
אינו מתנהל כשורה . הלך אצל המנהלת ושאל שאלות . התשובה שהוא מצטט נשמעה 
כך : " תראה , אין לך אלטרנטיווה . זה מקצוע טוב , לבורנט , וטוב בשבילך 
שיהיה לך מקצוע , כי אתה נולדת במרוקו " . בקטלוג הדמויות שובצה מנהלת בית - 
הספר כאחד הנציגים של " השיטה " שביקשה להשתלט על חייו , והיא מופעלת 
עד היום על חייהם של אחרים . גם שיחה עם אביו על תחושת המצוקה בבית הספר 
לא הועילה הרבה לעניין . " אלה האשכנזים , מבינים במדע . אתה ילד פיקח , 
תלמד מהם " , אמר האב . יוסף מלול לא קיבל את העצה , ויצא לחפש לעצמו 
בית ספר . נכון יותר , ברח מן הבית , וצעד רגלי אל הכביש הראשי . מכונית 
שאספה אותו ונהג שזיהה אצלו מבטא צרפתי , הובילו אותו לשגרירות הצרפתית 
בתל אביב . משם הביאו אותו לבית הספר הישועי ביפו , " קולג האחים סט . 
גוזף " . זה היה באמצע שנת הלימודים , והכמרים היססו . מלול הציע עסקה : 
הוא ייבחן עם שאר התלמידים בכל בחינה שיבחרו ואם לא ייצא ראשון לא יתקבל . 
הוא יצא ראשון , ומאז עשו הכמרים הישועים דברים מופלאים למוחו ולמחשבתו 
של התלמיד הצעיר . פסקל , דקארט , מתודולגיה של המחשבה המערבית , כל 
אותם דברים שבהם יעשה שימוש בהמשך חייו . במבט לאחור אומר מלול שהקטע הזה 
של הילד שהתנגד לשיטה שינה את חייו , אם כי לא בהכרח לטובה . בגיל 61 סיים 
את בחינות הבגרות הצרפתיות , מוקדם מכדי להתגייס לצה"ל . אחיה של אמו , 
ח"ך לשעבר אורי סבג , הציע שיילך לקיבוץ . שנה וחצי עשה מלול כאינסטלטור 
בקיבוץ אורים , אחר כך בא שירות צבאי בנח"ל . בתום השירות יצא לאוניברסיטה 
קנדית על מלגה מיוחדת . " הייתי מתוכנן ללמוד הנדסה גרעינית . מה לעשות , 
הצינים עבדו עלי . חשבתי שהנדסה זה מעניין יותר מפילוסופיה " . כל השיחה 
עם מלול שזורה בביטויים כמו " הציונים " , " האשכנזים " , שבהם הוא משתמש 
לסירוגין , ותמיד בקונוטציה שיש בה מידה של ציניות . בכל מקרה , תמיד 
הם האנשים שהרעו עמו , עד שהצליח לחמוק מידם . אפילו הגדרה זו אינה מקובלת 
עליו . על פי הגדרתו , הדברים פשוט " קרו " לו ו"היה לו מזל " . המזל 
הזה רדף אחריו עד לקנדה . שוב הגיע באמצע שנת הלימודים , ולא היה בדיוק 
מה לעשות אתו . עזב את האוניברסיטה , לימד , עבד מעט באיטליה , וכל אותו 
הזמן " עשה מתמטיקה לבד , עם אללה " . בסיועו של אללה הסתבר גם שכמה מחשבות 
שהיו לו במתמטיקה היו חשובות לפחות בנקודה אחת שהצליח לפתור . ידיד , פרופסור 
קנדי , עמד על כך שירכוש גם תואר אקדמי . בעסקה נוספת , דומה לזו שעשה 
עם הכמרים , הגיע עם האוניברסיטה להסדר שאיפשר לו לגשת בתוך כמה שבועות 
לכל הבחינות של כל השנים . משעמד בהן קיבל את התואר וכמה מדליות . את תואר 
המאסטר קיבל על " איזה עבודה שעשיתי , בזמן שבכלל הייתי בהודו ובנפאל " . 
משם חזר ארצה לקיבוץ נגבה , כדי לבחון מחדש את מערכת יחסיו עם הציונות ולבדוק 
מי המשוגע מבין השניים . יום אחד הגיע טלפון לנגבה . על הקו היה פרופסור 
קשיש שהכיר עוד במונטריאול . זקן בריטי חביב שעמו היה משיח בענייני מתמטיקה . 
רובין גנדי שמו , והוא ידוע לא רק בזכות עצמו אלא גם כתלמידו , עמיתו 
ומאהבו של אלן טורינג , מפצח קוד " אניגמה " . לגנדי היו רק עשרה תלמידים 
לדוקטורט . בשיחה לנגבה הציע למלול להיות אחד מהם . מה עשתה לו השהות במחיצת 
אדם כמו גנדי ? " בעיקר הורידה את הפחד . הפחד מלחשוב דברים שאסור לחשוב 
אותם , שקשה לדמיין , כמו בנפילה מהר גבוה " . בשנים שעשה עם גנדי " עשינו 
קצת מתמטיקה , והיינו המרכז העולמי של תיאוריית המורכבות " . משם יצא מלול 
לחוף השנהב , כיועצו של שר המדע שלמד עמו באוקספורד . את המינוי הזה הוא 
מסביר במלים : " הוא רצה לידו מישהו דובר צרפתית , ואני הייתי הברברי 
היחיד באזור " . ההגדרה העצמית כ"ברברי " חוזרת לאורך השיחה כולה , בצירופים 
שונים , כהגדרת זהות יחידה שאינה מעוררת בעיות . אולי מתוקף הזהות הברברית 
החליט מלול עם פרישתו מחוף השנהב , חולה במלריה קשה , כי עליו להבין את 
התהליך הכלכלי המתנהל בצפון אפריקה . הוא חזר לקנדה והיה ליזם בתחום האלקטרוניקה . 
בלי ידע בסיסי בפיננסים , עם קושי להבין מהו דף מאזן וידע מוגבל באלקטרוניקה . 
ושוב , כמובן , עבד רק המזל . בתוך זמן קצר הפכה החברה שהקים להצלחה 
כלכלית אדירה . מה בדיוק עשו שם ? " המצאתי קופסה קטנה שאפשרה למחשבים 
לדבר זה עם זה בחוט טלפון , ומכרנו אותה במיליונים . זה עזר לשרברבות של 
התקשורת " . זאת היתה גם התקופה של הכסף הגדול באמת . " בתקופה של המפעל 
הייתי עשיר מאוד , אך עקב הצורה שבה ניהלתי את הפיננסים שלי אני כבר לא 
עשיר ; למשל , איני יכול לקנות את בנק דיסקונט " . ועכשיו , כאמור , הוא 
כאן . הזעם העצור בו משנים עברו מקשה להבין את החזרה . הילדים , המשפחה , 
שיחקו תפקיד מכריע . תפקיד חשוב שיחקו גם השמש ואבני הצור שלהם הוא זקוק 
לתוכניתו הבאה . היעד הוא להיכנס בארץ לתעשייה חדשה בתחום השימוש באנרגיה 
סולרית לתנורים בטמפרטורות גבוהות . תרגום היעד על - פי מלול : " אני 
מקווה שהציונים יתנו לי , בעזרת השם , מפעל מלט שיושב ליד אבני צור ; 
קשה לי לבוא לישראל על בסיס מקצועי . אני יהודי ברברי שעבדו עליו כאן . 
אני לא מדען חופשי פה , והבעיות הרגשיות הן חיסרון לעסקים . אבל אני מבטיח , 
שאם ההסתדרות תיתן לי מפעל מלט , אני הופך בתוך שנתיים את כל התעשייה הזאת . 
ישראל קשה לי . הכוח שלי הוא בכך שתמיד פעלתי שונה מן האחרים . זהו בדיוק 
מה שיכול להרוס אותי בישראל . אבל אולי נוכל למצוא איזה מודוס וויוונדי , 
שלא יכולתי למצוא כשהייתי יותר צעיר " . כל חייך , אני אומרת , נהגת כאסיר 
נמלט . למה לשוב אל הכלא מתוך רצון חופשי ? מלול מהרהר . " זה בהחלט 
הימור על החיים והאושר שלי . אבל אחת המתנות הגדולות שנתנו לי הציונים זו 
המוטיווציה להמשיך וללכת כל הזמן . אם אפסיק ללכת , הם יאכלו אותי . את 
יודעת , המתנה הכי יפה שברברי יכול לתת לבניו זה זוג כפכפים טובים ללכת 
בו במדבר . הציונים נתנו לי את הכפכפים , ומאז איני יכול להפסיק ללכת " . 
מלול חזר ארצה בעיצומו של גל העלייה מברית המועצות , עובדה המעוררת בו תחושת 
אחריות מוזרה . אם בשיחה לפני תשעה חודשים נשמע זועם , עתה הוא נשמע בעיקר 
כואב . " הספרדים נתונים עתה במצב מוזר של מעבר מרוב למיעוט . זה קורה 
לנו בזמן קריטי , בדיוק כשהצלחנו ללכוד את הכוח הפוליטי . למדנו זאת משך 
שנים ארוכות , ובדיוק כשהבנו איך צריך לפנות לסובייט העליון אנחנו שוב 
במיעוט . הרגע הזה חלף . פתאם , הפכנו שוב ללא - רלוונטיים . זאת השיטה , 
והפסדנו נגדה . הנורא הוא , שהשיטה של הבולשוויקים נכשלה בכל העולם , 
ובישראל היא מתחזקת . עכשיו עולים כל כך הרבה קפמאליד4אנשים שהשיטה חייבת 
לטפל בהם , עד שחייבים לתחזק את השיטה . כמעט בסופה של השיחה הארוכה , 
שנשזרו בה לחלופין המושגים " בולשוויקים - ציונים - אשכנזים " , התבקש מלול 
לעשות איזו הבחנה ביניהם . " זה אותו הדבר ; זו קבוצת אנשים שהם מייסדי 
השיטה ומתחזקיה . המתחזקים בחלקם ספרדים . המתחזקים , אגב , הם היום 
אויב גרוע מן המייסדים , אם כי אין לי מושג אם אני יכול , או רוצה , להילחם 
בהם . הם קולטים את העלייה , ויש לי מעין מחויבות מוסרית לעזור להם . 
אני לא חושב במושגים של להקפיא את העלייה , כמו שמדברים כמה מחברי . זה 
מעבר לכוחנו . אני גם לא יכול להפריע למערכת הקולטת . אסור לה להיכשל , 
זו פשוט סכנה נוראה . נכון , הם נכשלו בקליטת הספרדים , אבל זה לא אותו 
הדבר . אז לא העמידו השולטים את הקליטה במקום הראשון על סדר היום שלהם . 
אם אני אפריע , והם ייכשלו , החברה שמטאטאים רחובות יקבלו 051 שקל במקום 
008 . זה המלכוד שלי . המדינה הימרה בשבילי על העלייה , ועכשיו אני בתוך 
ההימור . חייב לנצח , כי האלטרנטיווה של הכישלון נוראה " . לבו עם המוני 
הילדים הלכודים בתוך השיטה בשכונות ובעיירות הפיתוח . לא עם ה"גוזף מלולים " , 
אלה שנועדו לחשיבה מיוחדת , וימצאו את דרכם החוצה . " אלה כמוני " , 
אומר מלול , " הם טרגדיה רק בעיני השליט . עלי יאמר האויב חבל על גוזף , 
כי אני יכול לעזור לו . אבל הגטו מלא בכאלו שיכולים לנצל רק חלק מן ההזדמנות . 
עם העלייה ההמונית עוד יותר אנשים מן הקבוצה הזאת יהפכו לחסרי הזדמנות . 
אני מעריך שלו הייתי ילד היום היה לי עוד יותר קשה למצוא את ההזדמנות שלי . 
אלי המערכת התייחסה עוד באדיבות יחסית של אדון אל כלב נאמן . אני זוכר 
שהיו אומרים עלי שאני מרוקאי נחמד . היום המדינה מתייחסת אלינו כבלתי מתאימים , 
כמי שניתנה להם ההזדמנות , והם לא ידעו לנצל אותה . אז , לפחות אנחנו 
היינו העניין . דפקו אותנו , אבל התעסקו בנו . היום עוסקים בעולים . 
התחזית שלי היא שכולנו נפסיד . לא רק הספרדים . כולנו " . 
