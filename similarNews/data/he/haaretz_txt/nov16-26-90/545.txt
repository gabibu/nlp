לא מכבר קיבלה הנהלת אוניברסיטת בר - אילן שברמת - גן מכתב מהממשלה המודיע 
על הקצאת 001 קרוואנים לאוניברסיטה , מתוך ה005 שנועדו לפתרון מצוקת הדיור 
בקמפוסים השונים ברחבי הארץ . המכתב , שנשלח בלא ציון תאריך הגעת הקרוואנים , 
מצא לדברי אלי נוי , דובר האוניברסיטה , את האוניברסיטה מוכנה לקליטת 
הקרוואנים . לשם כך כבר הוכנה קרקע שעליה נושאים ונותנים הרשות המקומית 
גבעת שמואל , עיריית רמת - גן והאוניברסיטה . באוניברסיטה אין צופים קשיים 
מיוחדים בקבלת הקרקע , משום שהקרוואנים , כמבנים ארעיים , אינם מצריכים 
את שינוי ייעוד הקרקע . זמן קצר לאחר הגעת הקרוואנים תוכשר גם תשתית המים , 
הביוב והחשמל הנדרשת , הוסיף נוי . בקרוואנים ישוכנו הסטודנטים הנזקקים 
לדיור בעלי מערך הניקוד הגבוה ביותר בעיקר בנים למשפחות מרובות - ילדים , 
ממקומות יישוב המרוחקים ממרכז הארץ . תנאי ראשוני לקבלה למעונות או לקרוואנים 
העתידיים : היות המועמד דתי . תנאי נוסף : שירות צבאי או שירות לאומי . 
בשל טענות שונות מצד מועמדים בעבר נקבע השנה בדו"ח מבקר האוניברסיטה כי 
נתוני כל הסטודנטים המועמדים יוזנו במחשב , וזה יפלוט , לפי אמות - המידה 
הנדרשות , את רשימת הזכאים בדירוג יורד . במעונות הסמוכים לאוניברסיטת 
בר - אילן מצויים 029 מקומות . לטענת אגודת הסטודנטים , השנה נדחו יותר 
ממחצית הפונים להתגורר במעונות . מתוך אלה כ004 סטודנטים עומדים בדרישות 
האוניברסיטה להתקבל למעונות , אך מחוסר מקום בקשתם נדחתה . כ002 מהם הם 
סטודנטים שהתגוררו במעונות בשנה שעברה . קפמאבינבשל מצוקת הדיור בבר - אילן 
שקלה האגודה בראשות יואל ישורון , שהוא גם יו"ר ועד שכונת המצוקה תל גיבורים 
בחולון , להקים שכונת אוהלים בתוך הקמפוס . לדברי האגודה , הנהלת האוניברסיטה 
איימה כי במקרה כזה חברי האגודה יסולקו מהלימודים בקמפוס . לדבריהם , משום 
כך ובשל העדר התמיכה מצד דיקן הסטודנטים , הרב פנחס היימן , נזנחה דרך - 
פעולה קיצונית זו . בתגובה לטענות אלה הביעה האוניברסיטה נכונות להקצות מקום 
להקמת אוהלים , ובלבד שלא ייגרמו הפרעות סביבתיות . אשר לדיקן הסטודנטים , 
זה כתב לאגודה כי הוא מוכן לייצגם , להבהיר את כל הטעון הברה ולטפל במצוקותיהם ; 
אולם הסטודנטים מואשמים במרומז על - ידי ההנהלה כי נעלו את הדלת בפניו וקיימו 
ישיבה בלא להזמינו , ובכך נוצר מצב לכאורה של העדר תמיכה . ישורון אמר כי 
דרש לא פעם ולא פעמיים בהתאחדות הסטודנטים הארצית כי ההתאחדות תתמקד במצוקת 
הדיור בקמפוסים , בעיה חריפה ודחופה הרבה יותר מכל בעיה אחרת , לרבות שכר 
הלימוד . האגודה זוקפת לזכותה את החלטת משרד השיכון מהימים האחרונים להקצות 
מאה קרוואנים לאוניברסיטה למגורי סטודנטים . לטענת ישורון , האגודה פנתה 
להנהלת האוניברסיטה ב8 . 8 , עוד טרם פתיחת שנת הלימודים , בבקשה כי יימצא 
פתרון דחוף למצוקת הדיור בקמפוס . בתשובה קיבלה האגודה מכתב ובו ההנהלה 
מאשרת כי היא מודעת למצוקת הדיור , אלא שמחוסר תקציבים אין באפשרותה להוסיף 
מקומות לינה . " אנחנו מאמינים שפניית התאחדות הסטודנטים לרשויות הממשלה 
בנדון תוכל לסייע ולהקל על המצוקה " , נאמר במכתב . פנייה כזאת אכן נעשתה 
ואיקי כהן , יו"ר התאחדות הסטודנטים הארצית , היה הראשון שהתבשר במכתב 
מלשכת השר על הצבת 005 הקרוואנים בחמישה מהקמפוסים הגדולים ברחבי הארץ . 
לדברי ישורון , האגודה בבר - אילן עומדת בקשר יום - יומי עם עוזר שר התעשייה 
והמסחר , איתן כהן , לגבי מועד הגעת הקרוואנים לקמפוס . קפמאבינישורון 
מאשים את הנהלת האוניברסיטה , שהיתה צריכה לצפות בתחילת הקיץ את מצוקת הדיור 
העומדת בפתח ולא לחפש ברגע האחרון פתרונות לא - מספקים . לדבריו , כשהאגודה 
איימה בהקמת אוהלים נמצא לפתע התקציב במקורות האוניברסיטה , וההנהלה הבטיחה 
כי ירכשו קרוואנים באמצעות עיריית רמת - גן . עתה , כשעתידים להגיע הקרוואנים 
ממשרד השיכון , שוב אין האוניברסיטה מדברת על רכישה כזאת , שהיתה יכולה 
להיות פתרון משלים עד שיגיעו הקרוואנים הממשלתיים . ממלא מקום מנכ"ל האוניברסיטה , 
ד"ר שבתאי לובל , המטפל בנושא הדיור בקמפוס , מסר באמצעות הדובר כי הנהלת 
האוניברסיטה היא זו שפנתה ראשונה , דרך הוועדה לתכנון ולתקצוב שבמועצה להשכלה 
גבוהה ודרך עיריית רמת - גן , בבקשה אל משרד השיכון לקבל קרוואנים , וכי 
היא פועלת במרץ להשגתם . יש סיכוי שבר - אילן תהיה הראשונה מכל האוניברסיטאות 
לקבלם , נאמר . עוד נאמר בתגובת ד"ר שבתאי שטענת האגודה על נכונותה של 
האוניברסיטה בעבר לרכוש קרוואנים נוספים מכספה אינה רלוונטית . דובר האוניברסיטה 
הוסיף כי עניין המעונות זוכה לטיפול כבר שנים , אך זו פונקציה של השגת תורמים . 
כאשר מושגת תרומה הממשלה משתתפת באחוז קטן . אי לכך הטיפול של האוניברסיטה 
משמעותי , ומה שהאגודה עושה אינו משמעותי . לדוגמה , עוד ביוני העלתה הנהלת 
האוניברסיטה את מצוקת הדיור בפנייה לוועדה לתכנון ולתקצוב שבמועצה להשכלה 
גבוהה לקראת שנת הלימודים הבאה . ( האוניברסיטה פונה בעניין זה לוועדה , 
ולא לשרים או לסגניהם ) . בד בבד פנתה לזרוע נוספת : הוועדה המקומית 
לתכנון ובנייה שבראשות ראש עיריית רמת - גן , שצריכה לאשר את השטחים שהאוניברסיטה 
מקצה לעניין זה . מכאן שאין לאגודה שום השלכה על נושא זה או השפעה על פעולות 
האוניברסיטה , או על העיתוי והאופי של פתרון הקרוואנים . 
