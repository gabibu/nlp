על שולחן הממשלה . זהו תקציב גדול שלא ידענו כמותו מאז בלימת האינפלציה 
ב5891 , וגם גירעונו גדול 6 . 21 מיליארד ש"ח . ברור שהדיון עליו , שיימשך 
גם מחרתיים , לא יהיה קל . כבר התגלעו חילוקי דעות חריפים בדבר היקף תקציב 
הביטחון כתמיד אחד הסעיפים הגדולים והרגישים ביותר בתקציב . הממשלה תצטרך 
להכריע אם ללכת בכיוון של קיצוצים כהצעת האוצר , או בכיוון של תוספות גדולות , 
כתביעת משרד הביטחון . אף שר לא ירצה להיזכר כמי שהתנגד לתוספת תקציב למשרד 
הביטחון , אם , חלילה , יתממש האיום העיקרי . באותה מידה , אף אחד לא 
ירצה לקחת על עצמו את האחריות למחדל בקליטה בגלל הפניית משאבים מקליטה לביטחון , 
אם אין ההעברה חיונית . צפויים ויכוחים נוספים . למשל , שר הקליטה יתנגד 
לקיצוצים בסל הקליטה , ושר התחבורה לקיצוצים בסובסידיות לתחבורה ציבורית . 
אין ספק גם ששר העבודה והרווחה לא יתלהב מהקיצוצים המוצעים בקצבאות לילדים . 
אם אלו היו שיקוליהם היחידים של רוב השרים , באוצר אולי לא היו כל כך מודאגים 
היום . אבל ייתכן שיש גם שיקולים מסוג אחר . אין זה סוד שיצחק מודעי לא 
זוכה לפופולריות רבה בקרב שרי הממשלה , וייתכן שיהיו כאלה שבהזדמנות זו 
ירצו להיפרע ממנו על החלטתו לפרוש מהליכוד , ועל רקע זה יצביעו נגד אישור 
התקציב . לאלה , אם אמנם ישנם כאלה , יש לומר שפרטי התקציב לא הוכנו על 
ידי מודעי עצמו אלא על ידי אנשים מקצועיים באגף התקציבים של האוצר , אנשים 
לא פוליטיים , ששיקולם הבלעדי חייב להיות טובת כלכלת ישראל . אנשי אגף 
התקציבים ודאי הבינו בעצמם שאי אפשר לנקוט צעדים דרסטיים כשלשר האוצר אין 
תמיכה מלאה . לכן מראש הציעו קיצוצים מתונים בהוצאות הממשלה , המסתכמים 
בכמיליארד ש"ח . לכן רוב הנטל של הפחתת הגירעון בתקציב יפול על הציבור , 
באמצעות העלאת שיעורי המסים בחודשים הקרובים . האתגר העומד בפני המשק 
בשנים הקרובות עקב העלייה הוא גדול מכדי שאנשים ירשו לעצמם לנהל חשבונות 
אישיים עם שר האוצר באמצעות התקציב . ההצבעה השבוע חייבת להיות עניינית , 
כאשר השיקול היחיד הוא : האם תקציב זה נותן תשובה מתאימה לצורכי המשק הישראלי 
בשנת 1991 . 
