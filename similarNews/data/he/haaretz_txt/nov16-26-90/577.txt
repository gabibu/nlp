ניו - דלהי ( ע"ר וע"ץ ) . ראש הממשלה החדש של הודו , שאנדרה שקאר , 
הודיע על הקמת ממשלה חדשה אתמול , לאחר עיכוב של 11 ימים . שקאר הודיע 
כי נטל לעצמו את תיק הפנים הבעייתי , כך שהוא יטפל באופן ישיר במהומות העדתיות 
והדתיות שהתחוללו באחרונה בהודו . שקאר , העומד בראש ממשלת מיעוט , וניתמך 
על ידי מפלגת הקונגרס הגדולה , מינה את יאשוואנת סינהא לשר האוצר . על סינהא 
מוטל התפקיד להתגבר על המחסור במטבע חוץ , ממנו סובלת הודו באחרונה , מחסור 
שהחריף כתוצאה ממשבר עיראק - כוויית . עליו גם להחליט במהרה אם לבקש אשראי 
מקרן המטבע הבין - לאומית . בהודעה רשמית בענין הרכבת הממשלה נאמר כי , 
שר החוץ יהיה וידייה צאראן שוקלה , שבעבר נימנה על מקורביו של ראש הממשלה 
לשעבר , וישוונאת פראטאף סינג . שקאר , סוציאליסט ותיק בן 36 , שמעולם 
לא החזיק בתפקיד ממשלתי רשמי , פילג את מפלגת גאנאטה דאל , בראשותו של 
סינג , כמה ימים לפני שהממשלה נפלה ב7 בנובמבר , על רקע המהומות בין ההינדים 
לבין המוסלמים בעיר איודיה , ומחאת הקאסטות העליונות בעדה ההינדית נגד שיריון 
% 05 של המשרות הממשלתיות לשתי הקאסטות הנמוכות . אתמול השביע נשיא הודו , 
ראמאסוואמי ונקאטראמאן , את הממשלה החדשה , בה מכהנים 02 שרים . 
