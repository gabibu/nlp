גורמים בכירים במשרד האוצר פתחו אתמול במתקפה על דרישת משרד הביטחון לתוספת 
תקציב של 8 . 1 מיליארד שקל לשנה הקרובה , והאשימו את מערכת הביטחון ב"ניצול 
הזדמנות , שכמוה לא זכור אפילו בזמן מלחמה " . הגורמים ציינו שאם תאושר בקשת 
משרד הביטחון , תהיה התוספת לתקציב הביטחון בשנת 1991 חמישה מיליארד שקל . 
" אין קשר בין תביעה זו לבין המצב הביטחוני העובדתי , במיוחד לעומת צרכי 
העלייה " , אמרו באוצר . בפגישה בין שר האוצר יצחק מודעי ושר הביטחון משה 
ארנס , שהתקיימה בשבוע שעבר , הציג ארנס בקשה לתוספת תקציב של 8 . 1 מיליארד 
שקל בשנה הקרובה . תוספת זו מתחלקת ל056 מיליון שקל בגין האיום העיראקי , 
064 מיליון שקל למימון הוצאות המאבק באינתיפאדה , 002 מיליון שקל למימון 
האצת פרויקטים קיימים , 004 מיליון שקל כהעברה מהסיוע הכלכלי שמעניקה ארה"ב , 
ועוד 001 מיליון שקל , שהוגדרו כמקדמה שמשרד הביטחון היה אמור להחזיר לאוצר . 
בנוסף לסכום זה יקבל משרד הביטחון בשנה הקרובה תוספת תקציב של כ52 . 3 מיליארד 
שקל כסיוע אמריקאי . בפגישה עם שר האוצר הדגיש ארנס שדרישתו היא קשיחה , 
ולכן הוחלט להעביר את הנושא להכרעת הממשלה ביום ראשון הקרוב , כאשר יוצג 
בפניה התקציב לשנת 1991 . באוצר הזהירו אמש כי אם הממשלה תאשר את בקשת משרד 
הביטחון , יבוא הדבר על חשבון הקליטה . " צפויים להגיע השנה בין 003 ל004 
אלף עולים מבריה"ם . אז ברור שנצטרך לקבוע סדרי עדיפויות . הרי חלק גדול 
מהתקציב הוא קשיח " . הגורמים הבכירים באוצר ציינו שבעבר היה שר הביטחון 
הבלם בין דרישות הצבא לבין היכולת של המשק הישראלי . " זו הפעם הראשונה 
שהוא תובע בדיוק מה שהצבא תובע , מבלי לנסות כלל לסנן " . את דרישת משרד 
הביטחון לקבל כ002 מיליון דולר מהסיוע האזרחי האמריקאי הגדירו באוצר כאבסורדית . 
עוד אמרו באוצר שאפילו בלי התוספת שתובע משרד הביטחון , עדיין לא נמצאו 
המקורות לממן את הגירעון בתקציב , שיעבור כנראה את הקו האדום של % 5 . 5 
מהתוצר . באחרונה הזהירו בכירים באוצר , שאם תאשר הממשלה את בקשת משרד הביטחון 
לא יהיה מנוס מהגדלת נטל המסים על הציבור . פקידים בכירים במערכת הביטחון 
סירבו להתייחס להתקפות אנשי משרד האוצר לגבי תקציב הביטחון . מקורות במערכת 
הביטחון אמרו כי דרישת התקציב שהוגשה לשר האוצר לגיטימית לנוכח הצרכים , 
בכל הקשור לאינתיפאדה , המתיחות במפרץ , ההיערכות של צה"ל בלבנון ועתה 
המתיחות בגבול ירדן . 
