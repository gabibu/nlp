נמל ביזנטי עתיק נחשף בקרקעית הים , סמוך לעתיקות העיר אפולוניה ( ארסוף ) 
שליד חוף הרצליה . התגלית היא של ארכיאולוגית ימית וצוללנית , אווה גרוסמן , 
בת 85 . מדובר בשובר גלים בנוי אבני גזית מסותתות שנמצא בקרקעית הים , 
במרחק 051 מטרים מהחוף , לא הרחק משרידי אפולוניה וכפר הדייגים של סידנא 
עלי . בנוסף לשובר הגלים גלתה גרוסמן בקרקעית הים גם שרידי בניינים , עמודים 
עם כותרות בגובה של שני מטרים וקנקני אגירה מהתקופה הביזנטית , כולם במרחק 
של 02 מטרים לערך מחוף הרצליה . לגילויה האחרון הגיעה גרוסמן דוקטורנטית 
באוניברסיטת סידני - במסגרת צלילה שגרתית באתר אפולוניה יחד עם צוות של 
עוד שני צוללנים . היא מעריכה כי עיר הנמל הזו פעלה החל מהמאה ה4 לספירה , 
קרי התקופה הרומית - ביזנטית , והתפרנסה בעיקר על מסחר ותעשיות זכוכית , 
צבע ויין . לפי הערכות ראשוניות שעדיין לא אומתו , שקעה עיר הנמל הזו במצולות 
ים , בעקבות שבר טקטוני שבעקבותיו שקעו גם שרידי נמלי קיסריה , אשקלון 
ועזה . ככל הידוע היה באפולוניה כפר דייגים קטן עוד בתקופה הפרסית , בסביבות 
המאה ה7 לפני הספירה . הביזנטים היו הראשונים שפיתחו את הכפר והפכוהו לעיר 
נמל עם שובר גלים . העיר החזיקה מעמד עד לתקופה הממלוכית ולאחר מכן שוקמה 
שוב במאה ה11 על ידי הצלבנים . השולטן בייברס הרס את העיר סופית במאה ה31 . 
תגליתה של גרוסמן שוברת את הסברה כי אתר אפולוניה שימש בסך הכל מעגן דייגים 
קטן . היתה זו , כך נראה , עיר נמל חשובה . 
