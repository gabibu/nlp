הכנסת אישרה אמש סמוך לחצות בקריאה ראשונה את החוק למניעת פרסומי תועבה בחוצות 
ואת החוק לצמצום התחבורה הציבורית בשבת , שאישורם הוא חלק מן ההסכם הקואליציוני 
בין הליכוד ואגו"י . 24 ח"כים תמכו בהצבעה , 83 התנגדו ושניים נמנעו . 
שלושה מחברי הקואליציה רפאל איתן ויואש צידון מצומת ויגאל הורוביץ מאומץ 
הצביעו נגד אישור החוקים . שני נציגי מולדת רחבעם זאבי ויאיר שפרינצק 
נמנעו מהצבעה , משום שלדבריהם אין הם רוצים לפגוע בחלק זה או אחר של האוכלוסייה . 
לקראת ההצבעה שרר בכנסת מתח רב , והקואליציה והאופוזיציה ערכו גיוס מקיף 
של כל הח"כים . ח"ך יוסף עזרן מש"ס , שהיה בדרכו לאילת , הוזעק בטלפון 
על - ידי מ"ם יו"ר סיעת הליכוד , יהושע מצא , וחזר בטיסה כדי להשתתף בהצבעה . 
81 ח"כים , ביניהם השרים מודעי , פרץ , מילוא ונסים השוהים בחו"ל , 
הגיעו להסכמי קיזוז עם ח"כים מן האופוזיציה . הדיון באישור שני החוקים נמשך 
כשמונה שעות רצופות . רק אחרי תום ההצבעה על אישורם , לאחר חצות , החל 
הדיון על הקמת המשרד לענייני ירושלים . 
