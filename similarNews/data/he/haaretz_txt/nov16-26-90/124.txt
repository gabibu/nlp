בנימין זמיר , במכתב למערכת שכותרתו " טעות ללא מחיר " ( " הארץ " , 
11 . 11 ) , מדבר על הטעות שעשה , לדעתו , יוסי שריד בעניין הפצצת הכור 
העיראקי . אני רוצה לדבר על המחיר שכולנו משלמים , ועוד נשלם , על הטעויות 
של ממשלת הליכוד וממשלות האחדות שבהן היה הליכוד הגורם המוביל . לצערנו , 
זיכרונו של הציבור קצר . הטעות שאפשר להמשיך בכיבוש , לספק עבודה לנכבשים , 
להעלות את רמת החיים שלהם ובדרך זו לקנות שקט , הגיעה לשיאה כשהמתנחלים 
התרברבו עד כמה טובים יחסי השכנות ביניהם לבין הערבים ביהודה ושומרון . 
הטעות הזאת הולידה את האינתיפאדה ואת ערעור היחסים עם העולם המערבי ובראשו 
ארה"ב . הטעות שאפשר להעלות את רמת החיים , להגדיל את הסובסידיות , להוזיל 
את המחירים של מוצרי מותרות , לדאוג להשקעות ולהעלאת התפוקה , הולידה את 
" המדיניות הכלכלית החדשה " של ארידור . הטעות שאפשר " לעשות סדר " 
בלבנון , להעלות את מעמד הנוצרים ולכרות שלום שיתאם את האינטרסים שלנו , 
הולידה את מלחמת לבנון , על מאות קורבנות - החינם שלה , ואת הקרע בחברה 
הישראלית . הטעות שאפשר להתעלם מאש"ף כגורם שעמו חייבים לנהל מו"ם ובינתיים 
להסתפק בדיכוי האינתיפאדה בכוח צבאי , עד שיימצא בן - השיח הרצוי לנו , 
הולידה את המעבר מאבנים לסכינים ולנשק חם ואת התחזקות הגורמים המוסלמיים 
הקנאים . הטעות שאפשר למשוך את האמריקאים באף , לומר דבר אחד ולעשות ההיפך , 
הולידה את הניכור כלפינו בדעת הקהל בארה"ב ואת המשבר ביחסינו עם ארה"ב . 
על הטעות שאפשר לקלוט מיליון עולים בתוך שלוש שנים , בלי להכין את הציבור 
לכך , בלי להבטיח מקורות מימון ובלי לדאוג אפילו לתיאום בין הגורמים המטפלים 
בעולים , עוד נשלם טבין ותקילין באי - שקט חברתי , בהגברת הירידה של בני 
הארץ , ואולי בהתמוטטות של שירותי הרווחה ובניכור גובר של הציבור . בחלק 
מן הטעויות הללו היה שותף גם המערך , אך לא בצורה כל - כך בוטה ולא בכולן . 
הליכוד טעה באופן קבוע , ובגדול , והוא ממשיך בכך עד עצם היום הזה . 
גבעתיימקפמאביגבעניין רב קראתי ב"הארץ " מיום 11 . 31 את עיקרי ההמלצות 
של הוועדה לבדיקת הבנייה להשכרה , כפי שנמסרו על - ידי יו"ר הוועדה , 
אהרן פוגל . סוף - סוף השכילו להבין שאין פתרון למצוקת הדיור בארץ הזאת 
בלעדי חידוש הבנייה להשכרה והדיור להשכרה , וכי השיקול המרכזי של המשקיע 
צריך להיות התשואה הנאותה על השקעתו . לצערי , הוועדה לא הבינה שהמשקיע 
בבנייה להשכרה לא יוכל להיות הקבלן הישראלי המצוי , שאין לו כל עניין בהשקעה 
לטווח ארוך של עשר שנים ויותר . מה שהציעה הוועדה , הקטנת התקופה המינימלית 
להשכרה לחמש שנים בלבד , הוא תוצאה של התייעצות עם ארגון הקבלנים דווקא , 
במטרה לזכות בהטבות ומהר ככל האפשר להיפטר מ"הצרה הצרורה " של ניהול בתים 
להשכרה ולמכור את הדירות במחיר השוק החופשי . הבנייה להשכרה מצריכה משקיע 
מסוג אחר , שיהיה מעוניין להשקיע לטווח ארוך , או לצמיתות , בהשכרה . 
אך הוא לא יעשה זאת כל עוד חרב המחוקקים מונחת על צווארו בצורת חוק הגנת 
הדייר . רוב הציבור בארץ , למעט עורכי - הדין , המתמחים בכך , אינו משער 
את האפליה העצומה שבכל סעיף וסעיף בחוק זה כלפי המשכיר . כמו כן , הרוב 
אינו יודע שדי שהמחוקק שלנו יבטל סעיף אחד בחוק הגנת הדייר , וכל המשכירים 
שעליהם החוק אינו חל ייכנסו למסגרתו . ומי יכול לערוב לכך שהדבר לא יקרה 
ולא ייעשה ? לכן , תנאי מוקדם לעידוד הבנייה להשכרה ולחידושה הוא ביטול 
מלא של חוק הגנת הדייר . רמת - גנקפמאביגבמאמרו " הקדיחו שביתתם " ( " הארץ " , 
11 . 5 ) קובל אברהם על כך ששביתתם של שלושה ארגוני האקדמאים נכשלה ואף 
שמח לאידם , שכן ינוכה שכר שביתתם . בהזדמנות זו הוא חוזר על תביעה ישנה 
נושנה , כי שביתה תוכרז רק אחרי שתאושר במשאל על - ידי רוב חברי האיגוד 
המקצועי הנוגע בדבר . מעניין שהדעה שיש לחזור לדמוקרטיה ישירה אינה מקובלת 
על רוב הוגי הדעות והמדינאים בעולם ( דה - גול היה יוצא דופן ביניהם ) , 
אך כאשר הדבר נוגע למאבקים של איגודים מקצועיים , ראה זה פלא , נמצאים 
מצדדים שונים לדעה זו . מטרתם בדרך - כלל לרסן מאבקים של איגודים מקצועיים , 
אך ספק אם מטרה זו תושג בדרך הנ"ל . נהפוך הוא , נראה שהרבה יותר קל להלהיב 
חברים מהשורה , ולא תמיד מתאפשר דיון מעמיק בעד ונגד . אך הבעיה שונה לחלוטין : 
אין כל הצדקה לניכוי שכר על ימי שביתה כאשר זו מוצדקת והוכרזה כחוק . הנוהג 
של האוצר לנכות שכר ימי שביתה נכנס בזמנו לתוקפו כדי למנוע מה שמכונה שביתות 
פראיות . על ההסתדרות לדרוש את דמי השביתה בכל אותם המקרים שבהם הוכרזה 
השביתה על - ידי איגוד מקצועי יציג . על אחת כמה וכמה כאשר במקרה זה מדובר 
בעובדים שנאלצו לעבוד מחצית השנה בלא כל הסכם עבודה חתום . לא פעם קורה 
בארה"ב שאיגוד מקצועי מוציא את חבריו לשביתה בחצות הלילה שבו פג תוקפם של 
הסכמי העבודה , כי בלא הסכם עבודה אין עובדים . אם לא כן , כיצד יגנו 
על עצמם השכירים ? אשר להצלחה או לכישלון של מאבק איגוד מקצועי , בידי העובדים 
הדרך המקובלת בחברה דמוקרטית : להחליף את נבחריהם במקרה של שיקול דעת מוטעה 
או ניהול כושל . ירושלימקפמאביגבבריטניה העבירה הממשלה בשנת 4891 " חוק 
איגודים מקצועיים " ( ) . בין היתר , החוק קובע אופן הכרזת שביתות . 
כידוע , המצב בבריטניה לפני 4891 דמה לזה הקיים אצלנו היום : ועדי עובדים 
מיליטנטיים , מודרכים לפעמים על - ידי שיקולים אישיים ופוליטיים , הכריזו 
על שביתות בגלל סיבות של מה - בכך , בלי לשאול את העובדים העומדים לשבות . 
לפי חוק איגודים מקצועיים 4891 , יש צורך בהצבעה חשאית של העובדים , והתוצאה 
קובעת אם לשבות אם לאו . לפני 4891 החזיקה בריטניה באחד השיאים העולמיים 
( העצובים ) של ימי עבודה אבודים בגלל שביתות . כתוצאה מחוק האיגודים 
המקצועיים ירד בשיעור משמעותי מספר השביתות וימי העבודה האבודים . נדמה לי 
שחוק דומה נחוץ אצלנו , והוא יכול לתרום לשיפור כלכלת ישראל , במניעת שביתות 
מיותרות . 
