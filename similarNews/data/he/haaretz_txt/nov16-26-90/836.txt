הכרוז קרא את השאלה הבאה מערימת הניירות שהגיעה לדוכן הנואמים מההמון שמילא 
את איצטדיון הכדורסל : " האם אתה חושב שחשמלאי יכול לשלוט בפולין כנשיא ? 
" . לך ולנסה נראה מתפקע מעליצות , העווה פניו ונופף בידיו כדי להצחיק 
את הקהל המריע . " אין בית ספר לפוליטיקאים " , אמר , " אם אף פעם לא 
היית נשיא , קשה לומר איך תהיה . אבל אני יכול להפוך אתכם תוך זמן קצר 
גם לעשירים וגם לחכמים , ולשנות את פולין . אני מבטיח את זה ! זו דמגוגיה ? 
לא ! אני אומר שחוכמה קיימת בכולנו , ואנחנו יכולים לעשות זאת יחד . 
אני דמוקרט אמיתי . ובכן , האם יכול חשמלאי לשלוט בפולין ? כאשר הוא מדליק 
את החשמל , הוא מאיר ! " תשואות הקהל החרישו אזניים . הבחירות הראשונות 
לנשיאות פולין שלאחר התמוטטות הגוש המזרחי נערכו אתמול בפולין מפולגת מחדש . 
למרות שמועמדים בשוליים עלולים לכפות מירוץ חוזר , המאבק האמיתי היה בין 
ולנסה ובעל בריתו לשעבר , ראש הממשלה תדיאוש מזובייצקי . השאלה העומדת 
על הפרק היא איזה סוג של חירות רוצה פולין החדשה . זו עדיין שאלה פתוחה . 
איש אינו שוכח כאן שבפעם האחרונה שזכתה פולין בעצמאות ב8191 , החזיקה הדמוקרטיה 
מעמד פחות משמונה שנים . מנקודת מבט אחת המדינה כבר נפלה בידי קליקה אליטיסטית 
בראשות מזובייצקי , הרוצה להתעלם בגבהות רוח מרצון העם . מנקודת מבט אחרת 
המדינה עלולה ליפול לידי " אספסוף פופוליסטי " , בראשות ולנסה , ולהידרדר 
לדיקטטורה . " הם מדברים על קידמה , סובלנות , אירופאיות " , אמר יאצק 
מזיארסקי מ"ברית המרכז " של ולנסה . " אנחנו מדברים על מסורת , האומה 
והשוק " . אדם מיכניק , לשעבר יועצו של ולנסה וכיום יריבו , מתאר את הקרע 
באורח בוטה יותר . " זה אינו סכסוך בין אנשים או בין טמפרמנטים . האם 
תהיה זו מדינת חוק או מדינה של שריף שמתערב ? זו התנגשות של תפיסות " . 
המועמדים בבחירות לנשיאות בפולין מתחרים על תפקיד שעדיין לא הוגדר . אבל 
הוויכוח רקם עור וגידים מסביב לשדה הכוח של לך ולנסה ותדמיתו . " אנשים ! 
" הכריז בפני האלפים שמילאו את האצטדיון בראדום . " אין שום ויכוח בחברה 
הזו . אין שום הצעות שבאות מהחברה . לכן ההולנדי המעופף שלכם , הנשיא 
שלכם , יצא למסעות לדרבן , להכריח , להפציר , להתחנן . אני מתכוון 
למצוא את הפתרונות הנכונים מהר יותר ולתקן משגים ! " . והוא הוסיף : " אני 
רוצה לעשות כסף ! אני רוצה שלכל ילד יהיה מה שהוא רוצה . זו פולין שאני 
שואף לה " . מסע הבחירות של מזובייצקי דישדש בקדרות בצילו של ולנסה . ראש 
הממשלה , קתולי בן 36 , ניראה בהופעותיו בפני קהל כאדם הכמה לבדידות . 
" הנשיא אינו יכול פשוט לנסוע לכל מקום ולעשות מה שהוא רוצה " , אמר מזובייצקי 
בנאום בנימה מונוטונית . " הוא מבטיח עקביות במסגרת החוקה " . ולנסה השואף 
להיות נשיא מאז 9891 , לאחר ניצחון סולידריות בבחירות לפרלמנט , מוצא דגם 
ומקור השראה ביוזף פילסודסקי , נשיא פולין , שסבלנותו פקעה מהדמוקרטיה 
והוא ביצע הפיכה ב6291 . ידידיו של ולנסה לשעבר ויריביו כיום , חשים את 
אותה אי סבלנות . הכרוז באיצטדיון של ראדום קרא שאלה נוספת : " האם יגיע 
הזמן בפולין כאשר יהיה ידוע באורח רשמי מי פולני , מי יהודי ומי סיני ? 
" ולנסה שצחק במלוא פיו השיב : " מה שאינו ברור מעורר חשד . אני מתכוון 
להבהיר את הכל " . " אני יכול להוכיח שאבות אבותי היו כולם פולנים " , 
אמר בהזדמנות אחרת . " אני נקי , אני פולני " . כמה מיועציו לשעבר של 
ולנסה הם ממוצא יהודי , והם לא ראו שום טעם להכריז על כך בראש חוצות . 
ולנסה אומר שהדבר מעורר אי אמון . מזובייצקי מצידו לא מצא טעם להכריז בפומבי 
על פולניותו הכשרה , דבר שחיזק שמועות כי גם הוא יהודי . באסיפת בחירות 
של תומכי מזובייצקי באולם הרצאות בוורשה , פנה זביגניב בויאק , אחד ממנהיגי 
הפועלים הבולטים ביותר של סולידריות בשנות המאבק , ומנהיג הארגון המחתרתי 
שלה אחר הטלת המשטר הצבאי , לאישה בקהל שביקשה לשאול שאלה . " אני מתכוונת 
להצביע בעד מזובייצקי " , אמרה . אבל צריך להבהיר זאת . היית צריך לומר 
שהוא לא יהודי " . " בבקשה ! " קרא אדם בקהל . " האם מישהו יאמר לנו 
שמזובייצקי אינו יהודי ! " " אני לא יודע , אני לא רוצה לדעת ואני לא 
רוצה לדעת איך לומר זאת " , השיב בויאק . אבל מאוחר יותר הוא הודה ששאלה 
זו עלולה להכריע את תוצאת הבחירות . ואלנסה אינו אנטישמי מוצהר ובאמת אינו 
מבין כיצד זה אפשר להעלות נגדו האשמות כאלה . " עבורו מדובר רק בחשיפת 
האמת " , אמר קוסטק גברט , פרשן האומר כי הוא רוצה " נואשות " שולנסה 
לא ייבחר כנשיא . בנושא אחר ולנסה אינו בורר מלים . " מהקומוניסטים 
שהיו בשלטון צריך לתבוע דין וחשבון מלא " , נאמר בתקציר המצע הרשמי שלו , 
שאותו קרא בטלוויזיה . תומכיו של ולנסה מאשימים כי בעוד ולנסה ישב בגדנסק , 
שקוע בהרהורים קודרים , חבריו לשעבר , ה"וורדרדים האלה " , לא הצליחו 
לתקן את עוולותיה של השיטה שסייעו להפיל . הם מאשימים כי מקרי הרצח שבוצעו 
בתקופת המשטר הצבאי לא נחקרו , וכי חברי מפלגה מתעשרים על רכוש ממלכתי ונצמדים 
לשליטתם בבנקים ובתעשייה , בעוד פולנים מהשורה סובלים מהצנע . השביתות 
ואיומי השביתות ההולכים ומתעצמים , הם אומרים , הם סימני סערה פוליטית 
ממשמשת ובאה . " לולנסה יש סמכות " , אמר ירוסלב קצינסקי , ראש ברית 
המרכז , הנחשב כבעל השפעה גדולה על ולנסה מאחורי הקלעים . " הצד השני 
מוריד את השאיפות . זו התאבדות . אפתיה תמיד הופכת למרי . ולנסה נותן 
לאנשים תקווה " . איך ? הגישה הכלכלית שלו מבטיחה כאבים לא פחות מדרכה 
של הממשלה הנוכחית . אבל זה אינו סמינר , זה מסע בחירות . " האם תכניס 
סדר במצב בפולין ? " קרא הכרוז בראדום שאלה נוספת . " אני יודע שאתם 
עניים " , השיב ולנסה , " כך שחשבתי : תנו לפולני סיכוי ללוות כסף בלי 
לשלם ריבית . אז קחו 001 מיליון " . 001 מיליון זלוטי הם עשרת אלפים דולר . 
" אני אומר לכם שזה שלכם ! הרכוש הזה נגנב על ידי הקומוניזם . וכאשר 
אהיה נשיא , יבוא נוטריון ציבורי ויכתוב שטרות בעלות כך שכל אחד מכם יהיה 
בעל רכוש . תתחילו לעבוד ! " מחיאות הכפיים בנקודה זו היו מהוססות אך 
ולנסה התחמם לקראת הסיום : " אני לא יכול לעשות שום דבר " , אמר ונופף 
בידו . " כולנו חייבים לחשוב מה על הנשיא לעשות כך שכולנו נוכל להיות עשירים . 
אני אוכל לעשות זאת אם תאמרו לי כיצד . אל תדאגו , אנחנו ננצח ! " . 
כאשר עזב בעוד התשואות שוככות אמר צעיר : " התוכנית שלו מצאה חן בעיני . 
מה שאנחנו עושים בעצמנו זה מה שיהיה לנו . הוא צודק " . למחרת היום בעיר 
זאבזה בשלזיה , נערכה אסיפת בחירות של מזובייצקי בבניין מפואר , מטה המפלגה 
לשעבר . מזובייצקי ישב מאחורי שולחן ישיבות מול קהל לבוש היטב של 003 איש 
שנראו כולם כעובדי צווארון לבן . הם שאלו שאלות . ראש הממשלה הרכיב את 
משקפיו , רשם הערות , והסיר שוב את המשקפיים . האם הוא רוצה מדינת סעד ? 
" זו בעיה שאפשר יהיה לטפל בה כאשר הכלכלה תהיה במצב טוב יותר " . האם 
יעניש את חברי המפלגה ? " ברגע שנתחיל לסלק חשבונות אני לא יודע היכן זה 
ייעצר " . מה הסיבה לפילוג העמוק כל כך בסולידריות ? מזובייצקי הסיר את 
משקפיו . " זה כואב מאד " , השיב . " ולנסה הוא אדם בעל סגולות רבות . 
הייתי רוצה שיזכור שמעשיו נבעו ממאמציהם של אנשים רבים , כולל שלי " . 
המנחה ביקש ממנו לסכם . " זו היתה פגישה תרבותית " , אמר מזובייצקי , 
" אני אסיר תודה " . הוא עזב לקול מחיאות כפיים חמות . בלובי לקחה אישה 
את מעילה מהמלחתה ולבשה אותו . " יש לנו אנשים אינטליגנטים רבים בפולין " , 
אמרה בדרכה החוצה . " למה חשמלאי צריך להיות נשיא ? 
