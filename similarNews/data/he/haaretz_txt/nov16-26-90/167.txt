פאריס ( מיוחד ל"הארץ " ) . הסכם היסטורי לפירוק החימוש הקונוונציונאלי 
באירופה ייחתם מחר עם פתיחתה של הוועידה לביטחון ושיתוף הפעולה ביבשת , 
אשר תתכנס בפאריס ותימשך ארבעה ימים . לפתיחת הוועידה יגיעו 43 ראשי מדינות , 
בהם נשיא ארה"ב , גורג בוש , ונשיא בריה"ם , מיכאל גורבצוב . הוועידה 
תתן גושפנקה מעשית בתחום הביטחון לשינויים המדיניים שחלו באירופה בשנה האחרונה . 
ההסכם הצפוי יצר שוויון כוחות בין נאט"ו לבין ברית וארשה . שני הצדדים יהיו 
רשאים להחזיק כל אחד 02 אלף טנקים , 02 אלף קני ארטילריה , 03 אלף כלי 
רכב משוריינים , 008 , 6 מטוסי קרב ו000 , 2 מסוקים . סיכום סופי בנושא 
הושג ביום חמישי בווינה . בפועל , תקצץ נאט"ו רק מעט ממצבת החימוש שלה , 
כאשר עיקר השינוי יתבצע בקרב כוחות ברית וארשה . זו תקצץ את מספר קני הארטילריה 
שלה בכ21 אלף יחידות , בעוד נאט"ו לא תיאלץ כלל לקצץ בנשק זה . את מספר 
הטנקים תקצץ ברית וארשה בכ91 אלף יחידות , לעומת כ005 , 2 של נאט"ו , את 
כלי הרכב המשוריינים היא תקצץ בכ005 , 61 יחידות , לעומת 003 של נאט"ו , 
את מספר מטוסי הקרב היא תקצץ ב001 , 2 , בעוד נאט"ו לא תקצץ בהם כלל , 
ואת מספר ההליקופטרים היא תקצץ ב001 , 1 , לעומת 002 של נאט"ו . בפועל 
ייעשה הקיצוץ באמצעות השמדת כלי הנשק , הוצאתם מאירופה , או הסבתם למשימות 
אזרחיות . במסגרת ההסכם , ייאסר בעתיד להצטייד בכלי נשק מעבר למכסות המוקצבות . 
מטרת ההסכם היא להוריד את הסיכון מפני התקפה או התקפת פתע של אחת מהמדינות , 
או קבוצת מדינות , על מדינה אחרת , או קבוצת מדינות . הוועידה אמורה 
להחליף את ההסדר השביר שנקבע בוועידת יאלטה ב5491 , והיא תסמל את סיום המלחמה 
הקרה בין הגושים . משקיפים בפאריס גורסים כי מפגש זה נועד לבטא את השאיפות 
באירופה להגיע לאיחוד פוליטי , וליצור ביום מן הימים את " ארצות הברית 
של אירופה " . אולם בעניין זה יש עדיין אי - בהירויות רבות . כמעט כל המנהיגים 
בקהילייה האירופית מדברים על איחוד פוליטי , אך בפועל רבים מסתייגים מכך , 
וכל מדינה מבקשת לשמור על הריבונות שלה . הוועידה תשלם אפוא מס - שפתיים 
לאיחוד שאיש אינו יודע מתי יתרחש , אם בכלל . 
