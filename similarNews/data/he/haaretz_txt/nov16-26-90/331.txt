השאלתו של קפטן מכבי תל אביב מוטי איוניר למכבי נתניה נעשתה אתמול במשרדי 
ההתאחדות לכדורגל , והכדורגלן יערוך את הופעת הבכורה שלו בשבת במשחק החוץ 
של מכבי נתניה בחולון . כדי לממן את עלותו של איוניר מתעתדת נתניה לשחרר 
אחד משחקניה הבכירים . המועמד העיקרי הוא המגן דוד פיזנטי , שהורחק לשלושה 
שבועות . אתמול ערך איוניר אימון ראשון בקבוצתו החדשה . אימון בכורה בנתניה 
ערך גם החלוץ הפולני מריוש דמבנסקי , שהתאמן יום קודם לכן בהפועל תל אביב . 
במכבי תל אביב עדיין לא נרגעו הרוחות מעצם העברתו של הקפטן איוניר למכבי 
נתניה , ומהדרך שבה בוצעה ההעברה . בשיחה עם סופר " ספורט הארץ " אמר 
חבר הנהלת מכבי תל אביב מני כסיף , כי לא ייתכן שאדם אחד יחליט ויאשר העברה 
כזו . " בשעה 6 ביקש איוניר לעבור ובשעה 8 סוכמה העברתו ולנו , חברי ההנהלה , 
נודע הדבר דרך אמצעי התקשורת " , אמר כסיף . 
