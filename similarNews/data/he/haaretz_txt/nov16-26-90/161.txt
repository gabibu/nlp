עד כמה צריך המחוקק להתערב בבואו להגן על הצרכן באמצעות חקיקה ישירה , או 
עקיפה , על - ידי תקנים רשמיים ? האם צריכה הממשלה להסתפק בהגנה על הצרכן 
בתחומי בטיחות ובריאות , או לדאוג לו גם בתחומי איכות ואמינות ? על שאלה 
זאת ניסו להשיב משתתפי רב - שיח שהתקיים ב"יום פתוח " במכון התקנים הישראלי , 
בשבוע שעבר . מנכ"ל משרד התעשייה והמסחר , צבי קורן , סיפר כי במשרדו 
מתעוררות מעת לעת שאלות לגבי הצורך בתקנים . " ברור לנו שהגנת הצרכן או 
שימוש בחקיקה צריכים לשמש את המטרה לשמה נוצרו ולא מטרות אחרות " , אמר . 
" השאלה היא עד להיכן יש מקום לחדירה לחיי הפרט . האם צריך להגן על הצרכן 
מפריט דליק , למשל שטיח ? הרי אם הצרכן חכם , אני לא צריך להגן עליו , 
אך אם תהיה שריפה , יטענו מדוע לא דאגה הממשלה להגנה " . שאלה כזאת אינה 
מתעוררת לגבי מזון ותרופות שאין הפרט מכיר את הרכבם . בנוגע למכשירים חשמליים 
ולצעצועים , צריכות הרשויות לדאוג שלא יהיו מסוכנים . אבל מה קורה כאשר 
לא הצרכן הוא הקונה , אלא הקבלן , הרוכש חומרי בניין , ומתעניין רק במחיר 
ולא במה שיקרה בעתיד ? קורן הביא כדוגמה שקעים חשמליים : קבלן מתקין בבניין 
שבנה שקעים שצורתם מרובעת , ולא סטנדרטית . האם בעתיד לא יצליח מי שירכוש 
את הדירה להחליף את השקע , האם צריך להתערב מראש ולמנוע זאת ? העניין הובא 
בפני בג"ץ וזה לא הכריע והחזיר את הבעיה למכון התקנים . סימון מוצרים הוא 
הכרחי . אך מהו המידע שחייב להופיע בסימון האם רק רכיבים או גם מידע נוסף ? 
מה צריך להיות גודלו ומקומו של הסימון על המוצר ? סימון מחיר הוא חשוב , 
אך היכן : על המדף , על המוצר , בהטבעה או בכתב - יד ? קפמאבינהשאלה 
אינה יכולתו של הצרכן לשפוט בעצמו , הגיב אלי הדר , מנכ"ל מכון התקנים , 
אלא אי - שוויון בין הכוחות המתמודדים מצד אחד צרכנים , מצד אחר יצרנים 
וספקי שירותים ומטרת המחוקק היא להשוות את הכוחות . קיימים שלושה שלבים 
בהגנת הצרכן : קביעת דרישות ; החלטה על יישום דרישות ( יישום וולונטרי 
או אחר ) ; אכיפה . הדרישות נקבעות על - ידי חקיקה ישירה של השלטון או 
קביעת דרישות של המכון , באמצעות ועדות ציבוריות . בוועדות משתתפים בעלי 
אינטרסים שונים המנסים להגיע להסכמה משותפת , וכך נוצרת דרישה אופטימלית , 
לטובת המשק כולו , להבדיל מדרישה שתעדיף סקטור אחד על סקטור אחר . גישה 
זאת אומצה בעיקר בקהילה האירופית , המסתמכת כיום על תקנים של גופים בין - 
לאומיים או אירופיים . בשלב ההחלטה מה ייעשה בתקן , יש כמה אפשרויות , 
מהמקלה ועד למחמירה . יש תקן וולנטרי , שהיצרן משתמש בו על - פי רצונו 
הטוב ; אפשר להפכו לרשמי ואז הוא הופך חוק לכל דבר , וייצור שלא על - פי 
התקן הופך לעבירה פלילית . ההחלטה אם להפכו לרשמי נתונה בידי משרד התעשייה 
והמסחר . כאשר הוא רשמי , אפשר לחייב את המוצר בסימון תו תקן , כלומר , 
לאסור על היצרן לשווקו בלי ציון תו התקן . פירוש הדבר שעל היצרן להוכיח 
מראש שהמוצר מתאים לדרישות . מנכ"ל מכון התקנים מסכם ואומר כי הוא עושה הבחנה , 
בהגנת הצרכן , בין מוצר בר - קיימא ויקר , שברכישתו צריך להגן על הצרכן , 
לבין מוצר מתכלה וזול , שברכישתו ההגנה מיותרת וכוחות השוק צריכים לעשות 
את שלהם . קפמאבינטנה שפניץ , משנה ליועץ המשפטי לממשלה ממשרד המשפטים , 
הסבירה כי המחוקק מתערב כאשר יש חוסר איזון , כאשר עלול להיגרם לצרכן 
נזק רציני , כשיש חשש להטעיה וכאשר יש נזק לציבור צרכנים גדול . המחוקק 
מנסה להתערב כאשר יש מונופול או קרטל בין יצרנים , ולכן קיים חוק הגבלים 
עסקיים . החוק גם בא לאפשר חופש התקשרות בין צרכן ליצרן או לנותן שירותים . 
קיים חוק אחריות מוצרים פגומים , המונע מהיצרן להתנער מאחריות במקרה של 
נזק חמור לצרכן או של הטעיה קריטית : התפוצצות בקבוקים , צעצועים לא בטוחים , 
תרופות , מכונות וכדומה . אם היצרן אינו יכול למנוע את הנזק , לפחות 
ישלם את הפיצוי עליו . המחוקק קבע כדוגמה אחריות במקרה של גניבת כרטיסי 
אשראי , כאשר התחרות בין הבנקים לא הועילה בעניין זה . כיום , הודות לחקיקה , 
הנזק במקרים אלה אינו כולו על חשבון הלקוח . החוק מגן על הצרכן גם מפני 
רוכלות , למשל , מכירת אנציקלופדיות מדלת לדלת . אם הצרכן אינו שבע רצון , 
הוא יכול להתחרט תוך שבוע ולבטל את החוזה . בנוגע למתן מידע לצרכן , החוק 
פועל למען חובת גילוי במכר דירות , גילוי מפרט לקונה , הגנה על השקעות , 
חובת גילוי בביטוח , וכעת מתקנים את חוק הערבות , ומוסיפים לו פרק בשם 
ערבות מוגנת , שיחייב לגלות לערב מראש דברים רבים ככל האפשר , למשל , 
שהערבות אינה מוגבלת . אם ידע הערב שמדובר בסופו של דבר ב05 אלף שקל ולא 
ב000 , 5 , אולי יהסס לתת ערבות . בנושא האכיפה אכן אין תמיד אפשרות לתת 
לצרכן הגנה ישירה , ועליו להיעזר בארגוני צרכנים , בממונה על הגנת הצרכן 
או בבתי משפט לתביעות קטנות . טנה שפניץ מסרה על פניות רבות למשרד המשפטים 
בנושאי רישוי ופיקוח . בעידן של קיצוצים , הפיקוח הוא הקורבן הראשון . 
באירופה קובעים ארגונים בעצמם קוד אתיקה למי שמשתייך אליהם , ומן הראוי 
לפתח זאת גם בארץ . קפמאבינאברהם בן - משה , מהתאחדות התעשיינים , טען 
כי מה שדרוש כדי ליצור תחרות הוא מידע מעודכן ומדויק , ולא די במידע הניתן 
באמצעות פרסום . בן - משה שיבח את הסטנדרדיזציה בתקנים והדגיש שתקנים אינם 
מפריעים לתחרות . לא די בחקיקה , דרושה גם אכיפה , הדגיש גד קומרן , יו"ר 
המועצה הישראלית לצרכנות . הוא דרש גם לפרסם את תוצאות הבדיקות של מכון 
התקנים ושל גורמים נוספים העוסקים בבדיקות , כמו הטכניון ומכון הסיבים הישראלי . 
יש לפרסם גם בדיקה הנעשית ביזמתו של יצרן , בין אם תוצאותיה חיוביות ובין 
אם הן שליליות , כדי שהצרכן יקבל את כל המידע . המכון צריך , לדעתו , 
גם ליזום בעצמו בדיקות או לבצע בדיקות של ארגוני הצרכנים ללא תשלום . נגד 
התערבות ובעד מתן אפשרות לצרכן לבחור באופן חופשי יצא סגן נשיא איגוד לשכות 
המסחר , אהוד מטרסו , שטען כי יש להגן על הצרכן רק בנושאי בטיחות ובריאות . 
בדיקות במכון מייקרות מוצרים , טען , והצרכן אינו זקוק למידע ; הוא חכם 
דיו , והמידע עובר מאיש לרעהו . כיום יש תקן אפילו לעטים ועפרונות , המחייב 
סימון בעברית , ומוצר שמחירו שקל מתייקר בשל כך . אפשר להחיל עלינו תקנים 
אירופיים ולחסוך בבדיקות של מכון התקנים לגבי ייבוא , דבר שעשוי לחסוך כ%02 
ממחיר המוצר . מטרסו יצא גם נגד הדרישות לסימון על ייבוא , המחייבות אריזה 
מחדש , למשל , גודל כיתוב בעברית כגודל הכיתוב בלועזית . דרושה רוויזיה 
בתקנים המגינים על תוצרת הארץ , טען . 
