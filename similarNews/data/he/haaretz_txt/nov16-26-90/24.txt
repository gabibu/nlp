יום רביעי בבוקר הלכתי למזרח ירושלים לחפש את " גשר " , עיתונו של זיאד 
אבו - זיאד שנעצר השבוע לששה חודשים בצו מנהלי . עד לפני שנה אפשר היה להשיג 
את העיתון הזה גם במערב ירושלים . לא עוד . עלה בדעתי שיש משהו אירוני 
בעובדה שעלי לסכן את ביטחוני כדי לקנות עיתון עברי שזה שמו ; כצפוי , לא 
מצאתי אותו גם בדוכני העיתונים במזרח העיר . במחלקת העיתונות של הספרייה 
הלאומית יש להם גיליון מראשית אוקטובר : קצת קשה להשיג עיתונים כאלה , 
בימים אלה , הסבירו לי בספרייה . " גשר " אמור להיות " שבועון פלסטיני 
בשפה העברית " ; ( " פלסטיני " ולא " פלשתינאי " מפני שכך משום מה , 
בס ובט נוהגים לכתוב גם בפרסומי השמאל בישראל ) . מתחת לכותרת מצוין 
ש"זמנית " , " גשר " הוא דו - שבועון . למעשה , הוא יוצא לאור כל אימת 
שזיאד אבו - זיאד מתפנה להוציאו : בראשית החודש שעבר הופיע גליון מספר 211 . 
הכותרת הראשית יוחדה לדו"ח ועדת החקירה הפלשתינית על אירועי הר הבית : " המתפללים 
המוסלמים יידו אבנים רק לאחר שהחיילים ירו ירי מסיווי ללא הבחנה " . בתוך 
העיתון איתרתי אי - אלה ניסוחים חריפים יותר משהיו בו בעבר : " כאשר המשטרה 
משתמשת בנשק חם ורוצחת אנשים היא עושה זאת מעל ומעבר . לא מסתפקת ברצח , 
אלא מפצחת בצרורות את ראשו של אחד החללים עד כדי כך שהראש כמעט ניתק מהגופה ! 
דבר זה , שאירע בטבח ה8 בחודש , מעיד על השנאה והגזענות השמורה בלבם של 
השוטרים כלפי הערבים " . מאמר המערכת , המופיע גם בערבית , נכתב לאחר שישראל 
נסגרה למשך ימים אחדים בפני פועלי השטחים . " גשר " בעד " ייהוד העבודה " 
בתחומי ישראל , אך התנה זאת בפיתוח השטחים . שני התהליכים אינם ניתנים 
לביצוע בנפרד מתהליך מדיני , כתב העיתון והציע תקופת ביניים : במהלכה תתחיל 
ישראל בהוצאת כוחותיה מהשטחים ותמסור אותם למדינה פלשתינית . רוב המאמרים 
צפויים : הם מבטאים את הקו המרכזי של אש"ף . פה ושם יש הפתעות : דב ירמיה 
מנהריה הורשה להשוות את סדאם חוסיין להיטלר , ולהזהיר את קוראי העיתון שהם 
עושים משגה חמור כשהם תומכים בו . " גשר " קורא לפתור את המשבר במפרץ 
בדרכים דיפלומטיות ומזהיר מפני תוצאות המלחמה . לצד הפובליציסטיקה יש בו 
יותר מידע על הנעשה בשטחים מאשר בכל עיתון עברי אחר . " גשר " הוא עיתון 
של איש אחד . עורך הדין זיאד אבו - זיאד הוא איש מופנם , בן 15 , הקורן 
חוכמה וחום . יש לו הומור מהוקצע וקול רך : את שליטתו בעברית רכש באולפן , 
מיד לאחר מלחמת ששת הימים . כבר אז היה ברור לו שהישראלים לא כבשו את הגדה 
על מנת להיפרד ממנה בהקדם . הוא נולד באל - עזריה , כפר במבואותיה המזרחיים 
של ירושלים . משפחתו יושבת שם מאות שנים . אביו היה איכר ובעל כרמי ענבים 
וזיתים . אבו - זיאד למד משפטים בדמשק , והועסק עד מלחמת ששת הימים כפקיד 
במחלקת הדרכונים של משרד הפנים הירדני . אחרי מלחמת ששת הימים היה לעיתונאי . 
הוא עבד ב"אל קודס " והיה עורך החדשות של " אל - פגר " . עם השנים , 
וככל שהשלטונות גירשו מהארץ את מנהיגי הציבור הפלשתיני , התגבש מעמדו של 
אבו - זיאד בקרב ראשי הציבור הזה בגדה . הוא לא הבכיר שבהם , אך ספק אם 
יש מביניהם מי שרקם כמוהו קשרים כה הדוקים בישראל : יש לו ידידים , יש 
לו , אפילו , יריבים . בשנים האחרונות הוא מרבה מאוד להופיע בסימפוזיונים 
הנערכים במקומות שונים בעולם , בדרך כלל יחד עם ישראלים . על פי דרכו העצורה 
הוא יודע להציג את עניינו באורח מרשים . הוא אומר תמיד את אותו הדבר : 
שתי מדינות לשני עמים , שלום . הוא מדבר כך זה עשרים שנה ויותר . אני מקשיב 
לו זה עשרים שנה ויותר . די זמן , הייתי חושב , כדי לדעת אם הוא אמיתי 
או מזויף . הוא אמיתי . פעם פעמיים אף עלה בדעתי שעבר זמנם של אנשים כאלה . 
אם בכלל היתה לו אי - פעם השפעה על הנעשה ברחוב איבד אותה מזמן . " גשר " 
שלו תופעה כמעט סוריאליסטית בתוך השנאה והטירוף מזכיר לי תמיד עיתון שיצא 
בירושלים בתקופת המנדט ושמו " בעיות הזמן " : הוא יצג את אגודת " איחוד " 
של מרטין בובר , י . ל . מאגנס ואחרים . פעם מצאתי באיזה מקום ערימת גיליונות 
מצהיבים של העיתון הזה ולפעמים אני מעיין בהם : יש משהו שובה לב בנאיוויות 
המנשבת מהם . זיאד אבו - זיאד לא יכול לאהוב את ההשוואה הזו , לא רק מפני 
שאנשי " איחוד " דגלו בפתרון " דו - לאומי " , והוא , מפא"יניק פלשתינאי , 
דורש מדינה לעמו , אלא גם מפני שאיש אינו אוהב להיראות מפסידן נאיווי , 
ומפני שהוא מאמין שדרכו אכן מובילה לעצמאות ; " וזימרו ציפוריה שירימשעדיין 
לא באו בדפוס " , כתב נתן אלתרמן בעקבות מעצרם של ראשי היישוב ב"שבת השחורה " 
של יוני 6491 . ואולי אבו - זיאד צודק ; נראה שגם בשב"ך מישהו חושב שהוא 
צודק : הנה סיבה טובה לעצור אותו . כך או כך , " חלום יש לעם גם בסגור 
עליו תיל " , כתב נתן אלתרמן , " אבל מה חלומם של כולאיו בסוגר ? האסיר 
מחכה למחר , מלב לילאך שומריו מלב ליל , פוחדים למחר " . לא אתפלא אם זיאד 
אבו - זיאד מכיר את השורות האלה . מפזרכות יום שהשתחרר בלא כבוד מהצבא , 
מרבה משה גבעתי להתראיין . היתה כתבה ב"ידיעות אחרונות " ובעקבותיה הוזמן 
לטלוויזיה . עכשיו הוא חורש את המקומונים . לפחות פעמיים בשבוע , לפעמים 
יותר , מזמינים אותו להרצות על האינתיפאדה ועל נושאים אחרים , בדרך כלל 
תמורת תשלום . הוא פרסם ספר על שירותו בצבא וגם קובץ שירים הכולל " בלדה 
למח"ט " : " עתה נותר נבגד , עזוב , חורק שנאל מול יפי - הנפש , עדת 
אומרי הן " , כתב גבעתי , ושלח את השיר למפקדו לשעבר , עמרם מצנע . זה 
היה לאחר התקרית שהביאה לסילוקו מצה"ל . התקרית ההיא , סיפר לי בשבוע שעבר , 
מסייעת לו עכשיו " למכור את עצמו למעוניינים " , כפי שאמר . לפעמים , 
כשנדמה לו שלא כולם יודעים , הוא מזכיר לנוכחים מיהו : אל"ם ג , מבני 
נעים , ואז כולם עושים אההה : כך כינוהו העיתונים בעבר , על - פי הוראת 
הצנזורה . המאורע התרחש ב4 באפריל 8891 , ונודע ברבים הודות למישהו שסיפר 
על - כך לחבר הכנסת מתי פלד . כשהוא משחזר כיום את התקרית , חשוב לו להדגיש 
כי הסיפור של פלד לא היה נכון : הוא לא ירה באיש ההוא מתוך המסוק . כדרכם 
של מי שהביוגרפיות שלהם אחוזות ב"פרשות " מסוג זה יש לו לגבעתי מסמכים 
כדי להוכיח את גרסתו ; לנוחיות הטיעון , סימן את הקטעים הרלוונטיים בלורדים 
צבעוניים . גם הגרסה המקובלת עליו , רחוקה מלהחמיא לשיקול דעתו כמפקד . 
באותו היום , בשעות לפני הצהרים , טס גבעתי , אז מח"ט יהודה , במסוק . 
לפתע הבחין שבכפר בני נעים שליד חברון יש הפרות סדר : התושבים יידו אבנים 
בחיילים , ולהערכת המח"ט סיכנו את חייהם . תשעה מהם , כולם רעולי פנים , 
החלו להימלט . גבעתי הורה לטייס המסוק לרדוף אחרי אחד הנמלטים . בשלב מסוים 
נחת המסוק , גבעתי וכמה מאנשיו ירדו ממנו והמשיכו את המרדף ברגל . כשהיו 
במרחק של 002 מטרים מהבורח , פתחו באש . גבעתי טען בחקירתו כי הקפיד על 
" נוהל עצירת חשוד " , כלומר ירה תחילה באוויר ואחר - כך לכיוון הרגליים . 
גם האחרים ירו . אמר גבעתי בחקירתו : " אני לא הוריתי להם לפתוח באש , 
אולם כנראה שראו שאני יורה ( ואז ) גם הם ירו . אני לא שולל את הירי . 
בכל מקרה הירי לא היה על מנת להרוג " . הנמלט נפצע באזור המותן ; פצע היציאה 
נראה ליד הכתף . הוא הועבר לבית החולים ושם מת . שמו היה מוחמד עמד אל - 
מועדי זידאת . הוא נקבר מיד ; לא נערך ניתוח שלאחר המוות . בחקירתו אמר 
גבעתי כי הם " השקיעו הכל " על מנת לתפוס אותו , והסביר מדוע זה היה חשוב : 
" לא ייתכן כי ירדפו שני גיפים , 01 חיילים ומסוק אחרי אדם בתוך כפר ובסוף 
יעזבו אותו . הוא היה חייב להיתפס , ואם היינו מניחים לו זה היה מחמיר 
את המצב " . למה , בעצם , שאלתי אותו . גבעתי אמר שהכבוד של צה"ל עמד שם 
למבחן : אם לא היו תופסים אותו , הוא היה הופך לגיבור הכפר , וזה היה 
פוגע בכושר ההרתעה של הצבא . אחר - כך התעוררו אי - אלו ספקות וכל מיני קושיות 
משפטיות . האם בכלל נשקפה סכנה ממשית שהצדיקה את הירי , ומי ירה את הירייה 
שגרמה למותו של המנוח . נפתחה חקירה , ועוד אחת ועוד אחת . אמנון סטרשנוב , 
הפרקליט הצבאי הראשי , העריך כי יהיה קשה מאוד להוכיח קשר סיבתי בין הירי 
לבין המוות . הוא ציין את " המצב הבלתי נסבל " שחיילי צה"ל ומפקדיו נמצאים 
בו , ואת העובדה שלא מדובר בירי זדוני ומכוון . אולם , הוסיף הפצ"ר , 
" בהפעילו את נשקו ממרחק כה רב לעבר אדם בתנועה , בשטח סלעי כך שנמנעה 
באופן משמעותי אפשרות של פגיעה מדויקת ברגלי הבורח , וכן בכך שלא מנע הירי 
על - ידי יתר הקצינים שנטלו חלק במרדף עבר אל"ם גבעתי עבירה של שימוש בלתי 
חוקי בנשק , ללא נקיטת אמצעי זהירות נאותים " . גבעתי הועמד לדין משמעתי 
וקיבל נזיפה חמורה . במקביל הבהירו לו שצה"ל אינו רוצה בו עוד וכי עליו 
לפרוש . הוא ניסה להיאבק . היה לו בבטן סיפור על מעשה נורא שקרה בכפר בית 
אמר : מפקד מקומי העביר ברחוב הראשי של הכפר שני דחפורים שזרעו שם הרס כללי : 
נגסו בכל בית ומעכו כל מכונית . עמרם מצנע שמע ולא עשה דבר . הסיפור טויח . 
גבעתי הלך לצעוק על הרמטכ"ל . שומרון אמר לו שלא יצעק עליו , הבטיח לו 
" הודעת טיהור " , ואף הציע לו לנסח אותה בעצמו , שהרי בינתיים למד עיתונאות 
באוניברסיטת תל אביב . אחר - כך התכחש להבטחתו . שומרון , באמצעות דובר 
צה"ל , מכחיש את החלק הזה של הסיפור . כך או כך , גבעתי נאלץ לעזוב את 
הצבא , ועכשיו הוא מופיע בראיונות ובהרצאות ואומר לכולם שהרמטכ"ל לא בסדר ; 
גם מצנע : מצנע לא סבל אותו עוד לפני כן , הוא אומר . לדבריו גירשו אותו 
רק כדי להראות שצה"ל בסדר . בעצם הוא קורבן האינתיפאדה . גבעתי , כיום 
בן 24 , נולד חודשים אחדים לאחר הקמת המדינה . מי שהחלו את הקריירה הצבאית 
שלהם במלחמת העצמאות וסיימו אותה בששת הימים נהנו מסיכוי הוגן לזכות בתהילת 
גבורה . מי שהיה , כמו גבעתי , חייל בששת הימים ואל"ם באינתיפאדה , עשה 
רק מלחמות ללא תהילה . מלחמת יום הכיפורים ומלחמת ההתשה שבאה אחריה , המלחמות 
נגד הטרור , מלחמת לבנון והמלחמה לדיכוי ההתקוממות בשטחים , לא הביאו להקמת 
המדינה ולא להרחבת שטחה , לא הנחילו לה מקומות קדושים ולא יצרו לה תרבות 
לאומית חדשה . מבחינה זו , ההיסטוריה כמו קיפחה את בני דורו של משה גבעתי . 
במרכז הספר שכתב על שירותו הצבאי ( " שלוש לידות בספטמבר " בהוצאת מערכות ) 
עומדת התרסקותו של מסוק בנחל בזק . זו היתה תאונת אימונים . חמישה מהנוסעים 
נהרגו והיתר נפצעו . הוא שירת גם בחרמון ובמקומות אחרים , ושימש קצין ביטחון 
בשגרירויות ישראל באיסטנבול ובבנקוק . גבעתי , איש " גולני " , יליד קריית 
ביאליק , מרבה לשחזר את רגשותיו . הוא נושא בזיכרונו את הבעת פניו של האיש 
הראשון שהרג במו ידיו , מחבל : " אין בלבי שמחה על - כך , וברבות הימים , 
המחשבה אף מעציבה אותי " . על תאונת המסוק שנהרגו בה כמה מאנשיו כתב : 
" שעה ארוכה נברתי באפר וליקטתי את חלקי הגופות . ריח בשר חרוך עמד באוויר . 
נשבעתי לעצמי שלא אוכל בשר חי " . על חלקו בדיכוי האוכלוסייה בעזה כתב : 
" שנים רבות עברו מאז אותם מעצרים ליליים , ולמרות זאת לעולם לא אשכח 
כי הרגשתי כקלגס , ותמיד אזכור את עיניהם המפוחדות של הילדים הקטנים שהתעוררו 
בבהלה שעה שאביהם הוצא מהבית ונעלם " . לא אחת במהלך שירותו הצבאי פחד , 
גם היה " משותק מאימה " , ולפחות פעם אחת חש ש"פאניקה משתלטת עליו " . 
לא אחת בכה וגם התייפח : " כל - כך שנאתי את המלחמה " , כתב . כשלא בכה 
ירה , ככל הנראה בחמדה . " תמיד אהבתי את האקשן " , כתב בספרו , " ואת 
ההתרגשות המתלווית אליו " . שבועות אחדים לפני התקרית בבני נעים שהביאה את 
הקריירה הצבאית שלו לסיומה , עמד גבעתי בראשו של כוח אשר פרץ אל תוך " המסגד 
הירוק " בחברון . קודם לכן השתלטו על המסגד כמה מפגינים , נעלו בתוכו 
את המתפללים והחלו ליידות מעל גג המסגד אבנים . גבעתי עלה אל בניין סמוך 
והחל לירות בהם . חייל מילואים שהיה שם תיעד את התקרית ביומנו ; הדברים 
נכתבו למחרת . שמו יותם נבין , כיום כתב העיתון " ידיעות אחרונות " . 
השבוע הרשה לי לראות את יומנו . זה היה " סיוט נוראי " , כתב נבין על התקרית . 
גבעתי כיוון את הרובה שלו לעבר המשתוללים על גג המסגד ובכל פעם שפגע באחד 
מהם פרצו אנשיו בשאגות שמחה . גבעתי עצמו , כתב נבין , היה " כאחוז 
אמוק " , צרח והשתולל . " היה נורא לראות אותו " . את הפריצה למסגד תאר 
נבין ביומן המילואים שלו כ"אקסטזה של מכות " : הוא שיחזר את הפעולה בפירוט 
רב ; זה תיאור קשה . בין היתר רשם שחיילים " היכו בטירוף " פצועים ללא 
הכרה . כן , אמר לי גבעתי , הוא זוכר את התקרית . הוא פעל על - פי הוראות 
שקיבל ממפקדו , עמרם מצנע . הכל נעשה כחוק : להערכתו , הצעירים על גג 
המסגד סיכנו את חיי החיילים שהיו מתחתיו . קודם שירה , ביצע " נוהל עצירת 
חשוד " . לדבריו , איש מהם לא נהרג . כל העת שלטתי בעצמי ולא התרגשתי , 
אמר לי , בניגוד למתואר ביומן המילואים של נבין . שמו של גבעתי מוזכר ביומן 
הזה גם כמה ימים לפני כן . " מדהים מיהו האיש שצה"ל מעמיד בראש מבצע כל - 
כך מסובך " , רשם נבין לאחר תדרוך שנתן להם המח"ט . הוא הגדיר אותו כ"אריק 
שרון צעצוע " : הוא התרשם שהמח"ט מחקה את אורח דיבורו ואף את תנועות גופו 
של שרון . הרושם העולה מהיומן הוא שגבעתי הפגין איבה וזלזול כלפי הערבים , 
אהדה והערכה כלפי המתנחלים היהודים . בשבוע שעבר שתינו קפה . מצאתי עניין 
בעובדה ש"אל"ם ג " מועסק כיום כמורה בבית הספר " תיכון חדש " בתל אביב . 
לבית הספר מסורת של ערכים סוציאליסטיים - הומניסטיים . גבעתי מלמד שם ביטחון 
לאומי . זה מקצוע בחירה לתלמידי כיתות י וי"ב . הוא מלמד אותם את כל מה 
שקשור לביטחון המדינה , סיפר לי , לרבות מבנה השב"ך . שאלתי מה הוא אומר 
לתלמידיו על השטחים . גבעתי אמר שזה נושא רגיש ; הוא משתדל לא לערב את 
דעותיו הפוליטיות . בוודאי , אמרתי , בוודאי , אבל מן הסתם יש לו גם 
דעות פוליטיות . גבעתי אמר שהוא שייך " למרכז הנבוך " ; בענייני חברה הוא 
קרוב להשקפותיה של רץ , אבל בענייני השטחים הוא , בכל זאת , קרוב יותר 
לצומת . זה אומר שלדעתו יש " לפזר " את מחנות הפליטים . כלומר " ליישב 
אותם מחדש " , רובם במדינות ערב , מקצתם בשטחים וחלק קטן , אולי , גם 
בנגב . לא , לא רק בתנאי שיסכימו לעבור לשם . אחרי הכל גם היהודים לא 
נשאלו לפני שהעבירו אותם לגיטאות . לא , אולי זו באמת לא דוגמה כל כך טובה , 
אמר גבעתי . מה שהוא רוצה לומר זה ש"פיזור " הפליטים יהיה בסופו של דבר 
לטובתם . אין צורך לומר שצריך לשבור את האינתיפאדה . בכוח , כמובן בכוח . 
צריך להחזיר לצה"ל את כושר ההרתעה . לשם כך יש צורך ב"גירוש מסיווי " 
של " מנהיגים ומתפרעים " . אסור לשכוח שלגרש זה יותר הומני מלהרוג , אמר 
גבעתי . אחר כך יש לנהל משא ומתן , לא איכפת לו עם מי : עם ערפאת , עם 
גורג חבש , עם אחמד גיבריל : מי שיהיה מסוגל להגיע להסכם עם ישראל . הוא , 
גבעתי , מסכים לכל פתרון פוליטי שלא יביא להקמת מדינה פלשתינית , עם צבא 
ויחסי חוץ . אוטונומיה , למשל . בסך הכל , אמר , השטחים מהווים מעמסה 
על ביטחונה של ישראל . הצרה היא , אמר גבעתי , ש"המנהיגות הגריאטרית " 
של המדינה מבלבלת לאזרחים את המוח : נותנים להם להבין שאפשר לסגור עניין 
עם מנהיגי הציבור בשטחים . אי - אפשר . בספר השירים שלו ( " בין המשברים , 
שירים של חייל " הוצאת מסדה ) יש שיר שהוא שלח ליושב ראש הכנסת . " הישמרו 
שוכני המשכן " , הזהיר המורה לביטחון לאומי ב"תיכון חדש " : " . . . יום 
יבוא ולפתע במעלה הגבעהתטפסנה שיירות של פגועי מלחמהרכובים על כיסאות מכאוב 
ואימהיבקעו חומות אדישות ושררה . . . " . לי זה נשמע כהפיכה צבאית , אבל 
אולי כוונת המשורר רק ל"שינוי בשיטת הממשל " . מפזרכותפני כעשר שנים מצאתי 
את עצמי במכוניתו של מרדכי לדור , שגריר ישראל בתאילנד : איש סימפטי , 
יקה . זה היה בשעת ערב , אי - שם בפנים הארץ , מצפון לגבול קמבודיה ; 
חיפשנו את בנגקוק . הנהג , ישיש צנום שענה לשם סולימן , עשה כמיטב יכולתו , 
אך בשום פנים ואופן לא הצליח לעלות על הכביש הנכון . זה נמשך די הרבה זמן : 
חמש שעות , אם לדייק . בשלוש השעות הראשונות עשה השגריר מאמץ גדול כדי 
להסתיר ממני את העובדה שאין לו מושג היכן אנחנו . כדי להסיח את דעתי הסביר 
לי כל מיני דברים שראינו מבעד לחלון , כמו היה שם בן בית . בשעה הרביעית 
התחלתי לחשוד . מפעם לפעם שאל השגריר את הנהג , בעברית , אם לא כדאי שינוח 
קצת , והנהג אמר " יס סר " והמשיך לנסוע . שאלתי מאיפה הוא יודע עברית . 
הוא לא , אמר השגריר במאור פנים , אבל גם שפה אחרת הוא לא יודע . רק 
יס סר . פעמים פנה לדור אל נהגו בגרמנית : מבחינת הנהג זה אותו הדבר , 
הרגיע אותי . שאלתי אותו באיזה שלב של העלמותנו באחד הגונגלים יתחילו השלטונות 
לחפש אותנו , להערכתו . השגריר לא היה משועשע . אי - שם , באמצע השום - 
מקום היה מחסום דרכים : חיילים חשדנים הראו לנו את הכיוון הנכון . עד שהגענו 
לבנקוק כמעט שעלה השחר . הארץ הזו הרבה יותר גדולה משנדמה על המפות , העיר 
השגריר בנימה פילוסופית והלך לישון . נזכרתי בזה השבוע כשקראתי את " סקוף " , 
מהתלה קלסית מאת אוולין וו , שבימים אלה יצאה בהוצאת זמורה ביתן , ושאפילו 
בגרסתו העברית הוא אחד הספרים האנגליים ביותר , החכמים והמצחיקים ביותר 
שאני מכיר : גיבורו הוא כתב זר . ויליאם בוט נשלח לישמעליה בטעות : בעצם 
התכוונו לשלוח בוט אחר . ויליאם כותב בעיתון שלו רק טור לענייני גננות . 
זה קורה בשנות השלושים . ישמעליה היא מדינה באפריקה ; העיתונות העולמית 
מניחה שצפויה שם מלחמה , ומחישה לאזור את כוחותיה צבא גדול של כתבים שאין 
להם מושג היכן הם נמצאים ומה קורה שם . כולם מקבלים ללא הרף מברקים מעורכיהם 
הדורשים מהם דיווחים מאזורי הקרבות ; העיתון של בוט דורש ממנו ניצחונות . 
כולם מתחרים אלה באלה . אחד מהם ממציא סוכן רוסי שהגיע למקום . היתר מגלים 
שאין סוכן כזה , אבל לא מקלקלים לעמיתם את הסיפור : " זה יהיה קל מדי 
אם בכל פעם שאיזה ברנש זוכה בסקוף שאר בני החבורה יכחישו אותו " , הם מסכימים . 
בשלב מסוים כולם יוצאים לעיר מחוז שקיימת רק על המפה ושמה " לקו " . לקו 
בישמעלית פירושו " אני לא יודע " . כאשר ועדת גבולות אחת ניסתה להגיע לסודאן 
בשנת 8981 , הם חנו שם , ושאלו את אחד הבחורים שלהם מה שמה של הגבעה , 
כדי שיוכלו לרשום אותה בספר המסע שלהם . הוא אמר " לקו " , ומאז הם מעתיקים 
את השם הזה ממפה למפה . הצרפתים אפילו מינו פעם קונסול ללקו . בוט שלנו , 
בעל הטור לענייני גננות , לא יוצא עם עמיתיו ללקו אלא נשאר בבירה , כי 
בינתיים התאהב בגברת אחת , ואגב כך הוא מגלה שבכל זאת יש סוכן רוסי , יהודי . 
אבל בינתיים הכתב החשוב ביותר של העיתון החשוב ביותר מחליט שישמעליה היא 
סיפור מת וחוזר הביתה . בכך , אכן , מת הסיפור , כי מה שלא כותב הכתב 
החשוב ביותר של העיתון החשוב ביותר הוא לא סיפור . אחרי שכולם עוזבים , 
מתחוללת בישמעליה המהפכה , אבל מה זה חשוב : הלא העיתונות העולמית כבר 
איננה שם . כל הסיפור קורה אמנם כשהקולוניאליזם הבריטי עמד בשיאו ; אך במידה 
רבה נשאר נכון עד היום : למעשה , עולה בדעתי שהסוג הזה של כתבים זרים 
המדלגים על פני כדור הארץ , מהפיכה להפיכה , ממלחמה למלחמה , מרעידת אדמה 
אחת למשנה מייצגים את המעצמה הקולוניאליסטית האחרונה . אוולין וו מתאר 
אותם כחבורה של שתיינים מנופחי אגו , בורים וטיפשים . בישמעליה ישבו בבאר 
של מלון " ליברטי " ; בירושלים הם יושבים ב"אמריקן קולוני " . יש עכשיו 
חברה , כך שמעתי , המציעה לכתבים זרים ביקור במחנה פליטים , עם אחריות : 
עד לארוחת הצהרים יהיו בחזרה במלון . 
