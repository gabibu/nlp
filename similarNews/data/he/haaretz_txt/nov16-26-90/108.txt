הנבחרת האולימפית של ישראל ממריאה הבוקר לאתונה למשחק נגד הנבחרת היוונית 
המקבילה בבית 8 של האיזור האירופי הטורניר הקדם אולימפי למשחקי אולימפיאדת 
ברצלונה 2991 . אמש פירסמו מאמני הנבחרת יעקב גרונדמן ויצחק שניאור את שמות 
71 הכדורגלנים היוצאים ליוון : ארבעת המנופים מן הנבחרת אשר לא ייסעו ליוון 
הם : מלול , גת , חלפון ומוחרר . מאמן הנבחרת יעקב גרונדמן התייחס אמש 
לקביעת הרשימה : " אלה , לדעתנו , 71 השחקנים הכי טובים והמתאימים ביותר 
למשימה זו . אנו מקוים שלא נטעה " . על הציפיות מן הנבחרת הנכנסת השבוע למעגל 
המשחקים הרישמיים אמר המאמן : " הישג אמיתי מבחינתנו יהיה ניצחון , אבל 
גם אם נשחק טוב ולא נפסיד זה יהיה הישג . אסור לנו לחזור בידיים ריקות מיוון " . 
גרונדמן הוסיף , כי המצב האידיאלי מבחינתנו יהיה אם נצליח להביא את ההכרעה 
בטורניר למשחקי הבית . הנבחרת האולימפית תקיים מחר ביוון שני אימונים וביום 
שלישי אימון נוסף . ביום רביעי תתמודד עם נבחרת יוון האולימפית וביום שישי 
בבוקר תשוב לארץ . 
