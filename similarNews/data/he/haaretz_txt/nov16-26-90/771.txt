את ההזדמנות , הנדירה במקומותנו , לשמוע בסון ברסיטל , העניק לקהל אסטבאן 
פאלקוני , אורח מאורוגוואי וחתן פרס פראטרנידאד 9891 של ארגון בני ברית . 
לבסון , בצליליו הרכים , פוטנציאל עשיר להבעה פיוטית , שאותו מיצה הנגן 
בסונטה של הינדמית ובנוקטורנו של בוצא , מלחין צרפתי בן - זמננו . את כושרו 
האופייני של הכלי לנגינה רוית הומור הפגין פאלקוני בפרקים המהירים של הסונטות 
מאת מוצרט והינדמית . קונטרסט משעשע בין נגינת צלילים מהירים לבין כובד - 
התנועה הטבעי של הכלי הפגין הנגן בסונטה של אטייהרטא , מלחין קולומביאני 
בן המאה העשרים . מעברים אופייניים מצלילי הבאס אל הרגיסטר הגבוה זכו לניצול 
מרשים בריקודים של מיניונה , השקוע באלגיות רומנטיות . הסונטה של סן - 
סנס שימשה לפאלקוני אמצעי להפגין וירטואוזיות אלגנטית וקלילה . בשליטתו 
הטכנית המשוכללת הציג פאלקוני את אפשרויותיו הרבות של הכלי . אלן שטרנפלד 
השקיע את מיטב כושרו המוסיקלי בנגינת תפקיד הפסנתר של היצירות הנדירות , 
המהוות אתגר לנגינה משותפת . התחשבות רבה יותר בצלילו החלש , יחסית , 
של הבסון עשויה היתה ליצור איזון צלילים מושלם יותר . נגינתו של הצלן הצעיר , 
ניצן לסטר , השתלבה היטב בצלילי הבסון בסונטת - הדואו של מוצרט . קפמאפרקרמת 
הקונצרט הזה היתה בלתי - אחידה באופן קיצוני . מצד אחד , התזמורת הקאמרית 
רחובות הצדיקה שוב את הדירוג הגבוה לו היא זוכה בין התזמורות הקאמריות בישראל . 
צלילה העמיק והתעשר , בזכות קליטתם של נגנים עולים בעלי רמה מקצועית גבוהה . 
מן הרגע הראשון הורגשה ההבטחה הטמונה בתזמורת סימפטית זו , שהישגיה גדולים 
בדרך - כלל מיומרותיה . אבל מצד שני , ניכרו גם חספוסים צורמים שהחמירו 
במהלך הקונצרט בעיקר בכינורות הראשונים ובקרן . הביצוע הטוב ביותר היה של 
היצירה המעמיקה ביותר האדגיו ופוגה בדו מינור . המרקמים הרב - קוליים נשמעו 
בבהירות ובפרופורציות הנכונות ; האינטנסיוויות הרגשית הרבה של היצירה חישמלה 
את האווירה , למרות שהיה משהו מאכזב בתכנון הקווים המבניים הגדולים ביחס 
בין חטיבותיה השונות של היצירה . בביצוע הקונצרטו לחליל , נבל ותזמורת כלי 
קשת ( ק . 992 ) , היו רגעי - קסם לא מעטים בזכות הגוון היפהפה שהפיקו 
שני הסולנים מכליהם , הגם שבעיית האיזון האקוסטי המלווה כמעט כל ביצוע 
והקלטה של קונצרטו זה ( הנבל נשמע חלש מדי ) לא פסחה גם על ביצוע זה . 
אך לצד הישגים מובהקים בהפקת הצליל ובבנייה רגישה של פראזות , היו תקלות 
טכניות לא מעטות אצל שני הסולנים , בעיקר היה בפרק השלישי . בעוד שתקלות 
גדולות וחד - פעמיות עלולות לקרות כמעט לכל אחד , דווקא התקלות הקטנות , 
כשהן מצטברות , עושות רושם מדאיג יותר . בנגינת הדיוורטימנטו ( ק . 
443 ) היו חריגות רבות מניקיון - האינטונאציה ומן הדיוק הריתמי . לעתים 
נוצר הרושם כאילו תזמורת אחרת מחדירה פה ושם את צליליה הצורמים אל תוך הרצף , 
הערב בדרך - כלל , של צלילי מוצרט . חבל , כי אין ספק שהתזמורת מסוגלת 
לקיים רמה גבוהה של נגינה ולהתמיד בה לאורך זמן . קפמאפרקנגינתה של דבורה 
מאריוטי משווייץ ברסיטל כולו אופיינה בגוונים יפים ומעודנים ובליטוש טכני 
שהשלמות איננה רחוקה ממנו . אך מכיוון שמתוך שבע יצירות עוררו רק הראשונה 
ושתי האחרונות עניין של ממש סונטה ארואיקה מאת גוליאנו ( 1871 - 9281 ) 
, סאמבה ( 9891 ) מאת ניקרסון ( ן . 1591 ) וסונטה מס 2 של שאבארי 
( 5781 - 0791 ) ניכרו במרכז הקונצרט אפרוריות וערפול ריתמי , שעשויים 
להתבהר עם היפתחות רגשית נוספת של האמנית הצעירה . היצירות המעניינות עוררו 
באמנית אנרגיה שהיטיבה לשרת את היצירות . הרסיטל של וולפגאנג לנדל מגרמניה , 
אמן מבצע בעל בשלות רגשית ותכונות דרמטיות , עמד בסימן של חיפוש החופש . 
בחלקו הראשון של הקונצרט , שכלל יצירות לא רעות אך גם לא מעולות מאת באריוס 
וקוסטה , התבטאה שאיפת החופש בהתרפקות יתרה על משפטים בודדים , ומכאן לפגיעה 
בעוצמת הזרמים הראשיים ואף בטכניקת הנגינה המצוינת . אך לנדל מצא גם את 
הפתרון הנכון והיחידי לשאיפה לחופש . הוא יצר יצירה משלו ( כדבריו , הרהורים 
על יצירות דומניקו סקרלטי ) , שבה נתן לדמיונו השופע ביטוי חדיש ומרתק 
מכל בחינה שהיא . העדין והגס , הצליל והרעש , הפרוע והמושלם ( כדברי 
סקרלטי ) נמזגו לאחד , שגבר ברושמו על שהיה לפניו וגם על סונטות סקרלטי 
אחריו . 
