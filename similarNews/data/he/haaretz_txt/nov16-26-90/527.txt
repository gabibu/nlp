אסם חתמה באחרונה על הסכם לשיתוף פעולה אסטרטגי עם קונצרן מזון אירופי שהוא 
מהמובילים מסוגו באירופה , והיקף המכירות השנתי שלו מגיע ל3 מיליארד דולר . 
מנכ"ל אסם , דן פרופר , אישר אתמול את דבר העסקה , והסביר כי היא נחתמה 
במסגרת ההכנות של אסם לאיחוד הכלכלי של אירופה ב29 . לפי ההסכם תייצר אסם 
מוצרי יצוא בהזמנת החברה האירופית , ואלה ישווקו על ידה באירופה בשמות המותג 
של החברה האירופית . פרופר הסביר כי לפי המגמות המסתמנות באירופה , יש 
צורך להשקיע מיליוני דולרים בשיווק ופרסום כדי להחדיר שמות מותג חדשים לשווקים . 
לפיכך , עדיף לפעול בשוק האירופי של 29 באמצעות חברות מקומיות גדולות , 
ששמות המותג שלהן כבר מוכרים . לפי אותו הסכם , תשווק אסם בישראל את מוצרי 
החברה האירופית , ובעתיד ייתכן שאף תייצר ברשיון כמה ממוצריה בארץ . עם 
זאת הבהיר פרופר , כי " אין כרגע תוכנית ספציפית לגבי מוצר זה או אחר " . 
להערכת מנכ"ל אסם , יסתכם השנה היצוא של החברה ב21 מיליון דולר , בלי לקחת 
בחשבון את היצוא הצפוי עם מימוש ההסכם . הוא גם גילה כי לפני שבועות אחדים 
חתמה אסם על עסקת יצוא גדולה עם קונצרן מזון מארה"ב , שעשויה להגדיל את 
היקף היצוא ב8 מיליון דולר נוספים . עם זאת , בשל השחיקה בשער הדולר פחתה 
כדאיות היצוא לארה " ב , ולפיכך אין ודאות שהעסקה תמומש . פרופר ציין , 
שלא קל להשיג עסקה בקנה - מידה כזה , ולכן , למרות הירידה ברווחיות , 
ייתכן שאסם תממש אותה מתוך חישובים של כדאיות לטווח ארוך . בימים אלה בוחנת 
אסם גם כמה עסקות להקמת מפעלים משותפים למזון עם יזמים מהונגריה . לדעת 
פרופר ישראל נהנית בהונגריה מיתרונות רבים , הן בתחום השפה והן במנטליות . 
