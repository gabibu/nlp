יר ( ע"ר ) . 82 שנים לאחר שקיבלה אלגיריה עצמאות מצרפת , פועלים עתה 
צירים בפרלמנט האלגיראי לחסום את השימוש הנרחב בצרפתית ולעבור לשפה הערבית . 
הפרלמנט פתח שלשום בדיון על הצעת חוק הכופה את השימוש בערבית במשרדי הממשלה , 
בבתי המשפט , בחברות בסקטור הציבורי , בפרסומת ובאריזות מסחריות . הנושא 
נתון במוקד המחלוקת בחברה האלגיראית . מספר צירים תקפו את האלגיראים הממשיכים 
במסורת השפה הצרפתית וכינו אותם גיס חמישי . יו"ר הפרלמנט עבד אל - עזיז 
בלחאדם אמר כי " השפה הצרפתית נשמעת הרבה ברחוב , בממשל ובתקשורת והתופעה 
בולטת מאוד בתקופה האחרונה . מאידך אנו רואים נסיגה מסוימת בשפה הערבית , 
שכולנו מצטערים עליה " , אמר . בימי השלטון הצרפתי שנמשך 231 שנה , נאסר 
לימוד השפה הערבית בבתי הספר . הצרפתית היתה לשפה הרשמית באלגיריה מאז העצמאות , 
ובפרלמנט הועברו קרוב ל03 חוקים כדי לעודד את השימוש בה . ערבית היא עתה 
לשון ההוראה בכל בתי הספר היסודיים והתיכוניים . התלמידים הראשונים שלמדו 
את כל המקצועות בערבית ניגשו בשנה שעברה לבחינות בגרות בבתי הספר התיכוניים . 
השפה הצרפתית עדיין שולטת במשק , בממשל המרכזי , בכלי התקשורת ובכמה מהפקולטות 
באוניברסיטה . רבים מהאלגיראים המבוגרים שהתחנכו על הצרפתית כמעט לא מכירים 
את הערבית הספרותית , אלא רק את השפה המדוברת . 
