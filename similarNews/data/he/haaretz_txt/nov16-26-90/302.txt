פראג ( מיוחד ל"הארץ " ) . נשיא בולגריה , זליו זלב , הופיע אמש בנאום 
נרגש בטלוויזיה הבולגרית והביע חשש ש"זכות ההפגנה המעוגנת בין החרויות הדמוקרטיות 
עלולה להידרדר ולחרוג מפעולות חוקיות ותרבותיות ולערער את היציבות במדינה " . 
זלב השמיע את נאומו נוכח כוונתה של האופוזיציה הדמוקרטית להגביר את ההפגנות 
ואת פעולות המחאה בתביעה לפיטורי ראש הממשלה אנדרי לוקנוב , ולהחרמת רכושה 
של המפלגה הסוציאליסטית השלטת ( לשעבר המפלגה הקומוניסטית ) . זלב שהיה 
מנהיג האופוזיציה , נבחר לתפקידו לפני למעלה משלושה חודשים . מאז הוא מתאמץ 
להופיע כגורם ממתן ומאזן הפועל למען התפייסות לאומית . בהפגנה שהיתה אתמול 
בסופיה קראו למעלה מ02 אלף בולגרים להתפטרות לוקאנוב המנסה להעביר בפרלמנט 
תקציב צנע שנועד לחלץ את בולגריה מן המשבר הכלכלי . בתקציב כלולות העלאות 
מחירים תלולות , למרות המחסור במזון ובדלק , הפסקות חשמל וחוב חיצון גדול . 
