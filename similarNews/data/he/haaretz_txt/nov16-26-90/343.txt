בשנת 3491 החליט במאי הקולנוע הידוע ויליאם ויילר לתרום את חלקו למאמץ המלחמתי 
האמריקאי ולהפיק סרט תעודה על אחד ממפציצי הקרב של כוח האוויר השמיני , 
שפעל לאור יום בשמי גרמניה . ויילר יצא לחמש משימות קרב מסוכנות בבטנו של 
בי71 עמוס פצצות , צילם חומר מרתק וביים בצבעים טבעיים את " ממפיס בל " , 
אחד מסרטי התעודה המרשימים ביותר שהופקו במלחמת העולם השנייה . ממפיס בל 
היפהפיה של ממפיס היתה אהובתו האגדית של הטייס , ודיוקנה התנוסס על חרטום 
המפציץ מצולק הקרבות . משסיים הצוות 52 משימות הפצצה והוחזר הביתה , למסע 
ניצחון מחוף אל חוף , מצאו האמריקאים ביפהפיה הדרומית סיבה רומנטית למלחמה 
העקובה מדם : דרך החיים האמריקאית והנערה מהבית השכן . 74 שנים לאחר מכן 
מגיעה הגרסה ההוליוודית אל מסכי הקולנוע . קתרין ויילר , בתו של הבמאי 
שהלך לעולמו , הקרינה את סרט התעודה של אביה בפני דייויד פאטנם , מי שהיה 
בשעתו נשיא אולפני " קולומביה " . הקולנוען האנגלי התלהב מהרעיון : סרט 
מלחמה מהסוג הישן והטוב , על משימתו האחרונה של המפציץ הידוע ועל גבורתם 
של הנערים שניצחו למען אמריקה . הסרט הגיע אל האקרנים בעיתוי מושלם . כל 
אחד מכיר את הפתיחה , יודע כיצד ייגמר הסרט , ויכול לנחש מה יקרה באמצע . 
אבל כאשר הצוות הצעיר מכניס את המטוס הרוטט והדחוס אל בין פקעות עשן ומטוסי 
קרב צולפים אתה מבין את האימה . אתה מתחיל לחשוב פתאום על אנשי צוות אחרים , 
בני עשרים ומשהו , העלולים לצאת בימים הקרובים למשימה מפחידה לא פחות בשמי 
עיראק . המסר ברור לגמרי . הסרט נפתח כאשר מפציץ בי71 מחרחר חוזר ממשימת 
קרב , נוחת נחיתת אונס על גלגל אחד , נבלם בקושי על הדשא , נח לרגע ואחר 
מתפוצץ לרסיסים . בעקבות נבואת החורבן המאיימת אנו מתוודעים לצוות הצעיר , 
בחתך הכל - אמריקאי המקובל . " הציבור מתחיל להתייאש מהאבדות שלנו " , 
קובע איש יחסי הציבור , המתכנן עבורם את מסע הניצחון בבית , בפני מפקד 
הטייסת . " הוא מתחיל לחשוב שהפצצות היום הן טעות אחת גדולה . עלינו להעביר 
לאמריקה מסר של ניצחון . האומה תתאהב בנערים האלה " . כל מה שהנערים האלה 
חייבים לעשות הוא לשוב ולנחות בשלום מגיחת הקרב האחרונה . מעל עיר התעשייה 
ברמן , בעת שהמטרה מכוסה עננים ועליהם לשוב ולהיכנס , נראית משימתם כחסרת 
סיכוי . באחד הקטעים המרשימים ביותר בסרט משגר הבמאי הצעיר , מייקל קטון 
גונס , מונטז של מפציצים המתפוצצים באוויר על רקע קולותיהם השקולים של ההורים , 
הכותבים למפקד הטייסת . מתוך 31 אלף מפציצי בי71 שנבנו במלחמת העולם השנייה , 
נותרו רק שמונה מטוסים כשירים לטיסה . כולם גויסו למשימת ההסרטה . בשעתו 
היה " המבצר המעופף " בחזקת פלא טכנולוגי : מוטת כנפיים בת 03 מטר , 
שבעה מקלעי הגנה , שלושה צריחים מחומר מהפכני בשם פלקסיגלס , שני טון פצצות 
וטווח טיסה כפול מזה של המפציצים המיושנים יותר . במבט לאחור , זוהי מכונה 
מסורבלת ופרימיטיווית , מלכודת מוות איטית ופגיעה לתקיפות אוויר וקרקע . 
עשרה מטובי שחקניה הצעירים של הוליווד מגלמים את צוות המטוס . הם הועברו 
קורס טירונות מהיר . קטון גונס רצה להופכם לא רק ליחידה לוחמת ול"אחים לנשק " . 
" זכרו " , כתב להם לפני תחילת הצילומים , " נולדתם לפני הטלוויזיה , 
לפני הפניצילין , לפני חיסון הפוליו , לפני מזון קפוא , לפני הגלולה " . 
הממפיס בל עצמו הועבר בתום המלחמה למגרש גרוטאות ורבץ בו כמה שנים טובות 
בטרם חולץ , שופץ והוצב במוזיאון העירוני , מזכרת נצח לימים ההם , כשהטובים 
היו טובים , הרעים היו רעים והאמריקאים ידעו להילחם . 
