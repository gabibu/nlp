שטראסבורג ( מיוחד ל"הארץ " ) . " ישראל אינה פועלת כפי שהיתה צריכה לפעול " , 
בהתחשב בסכנות האורבות לה מ"מצבור הנשק האיום של עיראק , שטיליה מסוגלים 
לפגוע באדמת ישראל תוך שלוש דקות " , אמר אתמול בשטראסבורג שר החוץ , דוד 
לוי . לוי , שניהל שיחה עם תומכי ישראל בפרלמנט האירופי , לא הבהיר כיצד 
צריכה ישראל לפעול לדעתו , ואף לא הסביר מדוע אינה פועלת כך . " אין אנו 
עושים את חובתנו ואנו נוטלים על עצמנו סיכון ששום ממשלה אחראית בעולם לא 
היתה נוטלת על עצמה " , הוסיף לוי , בציינו כי בגדד " חוזרת על איומיה 
שתשרוף את ישראל " . בהעלותו אפשרות של ניצחון עיראק במשבר המפרץ , הביע 
לוי החשש כי במקרה כזה יהפוך סדאם חוסיין לגיבור ומשחרר " , וכי הגבר יגרור 
התמוטטות משטרים פרו - מערביים ומתונים באזור . שר החוץ גם אמר אמש כי הליכוד 
והמערך מנהלים משא ומתן , במטרה להביא לכך שהבחירות הצפויות בישראל ב2991 
יתנהלו על - פי " נוסחה חדשה " . הוא אמר את הדברים בתגובה על ביקורת של 
חברים רבים בפרלמנט האירופי , שטענו כי שיטת הבחירות הנוכחית בישראל מקשה 
מאוד על כינון ממשלה יציבה ובולמת את כושר ההכרעה של מוסדות השלטון . לוי 
לא פירט מי הנציגים המנהלים את המשא ומתן בין שתי הסיעות , ומהי שיטת הבחירות 
שעליה עשויים הליכוד והמערך להסכים . משקיפים אחדים התרשמו שדברי לוי היו 
אמירה בלתי - מחייבת שנועדה להקל את לחץ הביקורת בנושא . לוי נשא את דבריו 
בכינוס של אגודת ידידות של חברי הפרלמנט האירופי עם ישראל . לדברי מלוויו 
נכחו בפגישה כ09 חברי פרלמנט ( מתוך יותר מ006 ) . אגודת הידידות הוקמה 
לפני חודשים אחדים , כדי לנסות לבלום יוזמות אנטי - ישראליות ולטפח את היחסים 
עם ירושלים . עם זאת , מאז הקמת האגודה התקבלו אחדות מן ההחלטות הקשות 
ביותר של הפרלמנט נגד ישראל , והפרלמנט , המתכנס בדרך כלל בשטראסבורג , 
ביסס את מעמדו כגוף הפחות ידידותי לישראל במסגרת הקהילייה האירופית . מלוויו 
של לוי אמרו אמש , כי הביקור אתמול השפיע באופן חיובי על האווירה בפרלמנט , 
ועשוי לתרום לאיזון עמדותיו . ב3 בדצמבר תצא לישראל משלחת של חברי פרלמנט 
אחדים , שיבחנו את המצב באזור ואת הבעיה הפלשתינית . לוי נפגש אמש עם חברי 
המשלחת , והבטיח להם שיתוף פעולה מלא מצד ממשלת ישראל כולה . בפגישה של 
מליאת אגודת הידידות השתתף בין השאר נשיא צרפת לשעבר , ואלרי זיסקאר דאסטאן , 
שבירך את לוי בחמימות . בלטו דברי שר החוץ הצרפתי לשעבר , קלוד שייסון , 
הידוע בעמדותיו הפרו - פלשתיניות הקיצוניות . שייסון הדגיש כי ביקורת על 
ישראל אין פירושה גישה אנטי - ישראלית . הוא קרא לאמץ את עיקרון החלוקה 
של הארץ לשתי מדינות . לוי הבהיר כי ישראל נחושה בהתנגדותה למדינה פלשתינית , 
ויש לדחות כל פתרון בכיוון זה . " הפלשתינאים רוצים מדינה שלא היתה להם , 
ואנחנו לא רוצים לאבד מדינה שיש לנו " , אמר שר החוץ . 
