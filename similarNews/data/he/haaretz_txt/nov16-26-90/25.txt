מי שנוסע לאמריקה למלא קצת את הבטריות , ישוב לארץ עם בטריות ריקות , עם 
מועקה בלב ועם עווית בבטן . זו לא בדיוק שעתה הגדולה של ארצות הברית . 
החלום האמריקאי נראה כרגע כחלום בלהות . רבבות חסרי הדיור בניו - יורק תובעים 
את העירייה לדין על מחסור בבתי שימוש ציבוריים . אם אין קורת גג , תינתן 
להם לפחות פינה להשתין . ענף הבנייה על הפנים , התעשייה בקשיים והמיתון 
בפתח . קומות שלמות בבתי המשרדים הענקיים הולכות ומתרוקנות . גנרל מוטורס 
סגר שורה של מפעלים , ומדי יום נרשמות אלפי פשיטות רגל עסקיות ואישיות . 
אם השפל בקניות יימשך בחג המולד , עלול כל - בו ענק כ"מייסיס " להתמוטט . 
כמה מאחיו כבר נפלו השנה , והמבנים שמלאו פעם אורות ושפע עומדים שוממים . 
אתה רואה את תוצרת החוץ המשובחת והזולה המציפה את אמריקה , ומגיע למסקנה 
העגומה שמדינות " הציר " ממלחמת העולם השניה יפאן , איטליה וגרמניה 
היתה להם בכל זאת המלה האחרונה במלחמת האור בבני החושך . המשבר הכלכלי משני 
בהשוואה למשבר המנהיגותי . במדינה שכזאת משבר כלכלי אינו לנצח , אך מנהיגות 
כפי שישנה היום עלולה להותיר לשנים רבות צלקות עמוקות בתדמיתה של ארצות הברית 
כמעצמה . אחד מיועציו הבכירים לשעבר של הנשיא הכושל קרטר השווה את בוש לקרטר : 
לשניהם היה משבר כלכלי , לשניהם היתה דילמה צבאית במזרח התיכון , ושניהם 
לא ידעו איך להתמודד אתם . רייגן , שהכל לעגו לו , נראה פתאום נשיא גדול . 
אומר אותו עוזר של קרטר : רייגן לא תמיד קיבל החלטות טובות אך הוא לפחות 
החליט . וכשהחליט עמד מאחורי החלטותיו , ועמידתו אף פעם לא נחלשה . בוש 
לעומת קודמו מתואר כנשיא ה"פליף - פלאף " . הבטחתו שלא להעלות מסים המלווה 
באמירתו המפורסמת " תקראו את השפתיים שלי " גררה גל בדיחות אחרי שהועלו 
המסים . יצרן צעצועים מיהר להוציא לחג המולד משחק חברתי בשם " קרא את השפתיים 
שלי " . לקראת הבחירות שנערכו בשבוע שעבר , התבקש הנשיא על - ידי רוב המועמדים 
שלא , למען השם , לא לבוא לסייע להם במסע הבחירות עלבון שלא היה כמותו 
לאף נשיא , אפילו לא לקרטר . הדרמה הגדולה מכולן היא מבחנו של בוש במשבר 
העיראקי . בוש מתגלה כמי שמשנה פעמיים ביום את דעתו אם , איך ומה לעשות 
בעיראק . בדרן הטלוויזיה הנודע , גוני קרסון , סיפר כי ילדים מחופשים 
הופיעו בליל כל הקדושים שחל החודש בביתו של בוש והציגו לו השאלה המסורתית : 
" ? ובוש עמד בדלת , עמד ועמד ולא היה מסוגל להחליט . אחד הסנאטורים 
התבטא ש"בוש התייצב בתחילת המשבר העיראקי כארנולד שוורצנגר ועכשיו הוא נוהג 
כוודי אלן " . ואמנם , בעימות של אחד על אחד בוש מול סדאם מתגלה בינתיים 
האחרון כמנהיג היותר חזק בין השניים . מבחינת ההכנות המבצעיות לאופציה צבאית 
עושה בוש אמנם את הדברים הנכונים . ריכוז של 004 אלף חיילים , 000 , 2 
טנקים ואלף מטוסים עד ינואר , נראה כהכנה נאותה למתקפת בזק עם סבירות גבוהה 
להצלחה . אך למרות הכנות אלה , המסרים שלו לציבור מלאי סתירות . אם סדאם 
שווה להיטלר , שגרם למעורבות אמריקאית במלחמת העולם השנייה עם מיליון אבידות 
איך אפשר לומר שסדאם " יותר גרוע מהיטלר " , ובאותה נשימה לחשוש מאלף אבידות 
ולדבר על חיפושים לפתרון מדיני ? להוציא התפרצויות זעם פתאומיות מן הסוג 
" נשבר לי מסדאם " וכיוצא בזה , כישלונו העיקרי של בוש הוא בכך שאיננו 
מכין את עמו לאפשרות של מלחמה . אין מלחמות בלי קורבנות אך עם צריך להבין 
מהי המטרה ואם היא מספיק חיונית להצדיק שפיכות דם . והרושם הוא שהאמריקאים 
פחות ופחות מבינים מנשיאם מה הבנים , האבות , האחים , מחפשים שם במדבר . 
תוצאות המחדל הזה נראות יום יום באמצעי התקשורת ובתגובות בני משפחות החיילים : 
על מה בעצם אנו נידרש להיהרג שם ? ככל שמתרבה תנועת ההתנגדות למלחמה , 
יהיה קשה יותר לבוש לקבל את ההחלטה . הדעת נותנת שהמלחמה בלתי נמנעת . 
לא מביאים צבא אדיר כזה לשטח על מנת שלא לעשות עמו כלום , או רק בתקווה 
שהפריץ ימות מפחד , ואם זה לא יקרה להשיב את הצבא הביתה בלי מלחמה . המומחים 
בדעה שאם תהיה החלטה חד - משמעית ל"בליץ - קריג " עם כל העוצמה , קשה לתאר 
שכיבוש כוויית לא יעלה יפה ושהתשתית של סדאם לא תיהרס עד היסוד . השאלה 
שלאיש אין מענה עליה היא , האם מסוגל בוש לקבל החלטה חד - משמעית מן הסוג 
הזה . בגלל כישלונו להעביר את המסר כי מדובר במטרה המצדיקה קורבנות , הולך 
ונוצר מצב רוח לאומי אנטי - מלחמתי שעלול להביא את בוש להתפשר עם ההיטלר 
שלו , או להפעיל נגדו מהלך צבאי הססני שיהיה בבחינת חצי - תה חצי - קפה . 
בקיצור , הוא עלול לבחור בגרועה שבכל האופציות האפשריות . מי שהחל כשוורצנגר 
ופועל כוודי אלן , כדברי אותו סנאטור , יתגלה בעימות הסופי כצרלי צפלין 
ויגמור את הקריירה שלו . אך בעיקר תהיה זו מכה קשה לאמריקה ולכל השפויים 
באשר הם בעצם לכולנו . 
