" מפולת " , המסמך התיעודי שנכתב בידי מאור שם פרטי או אולי שם משפחה 
היה יכול להיכלל ב"משוררים לא יכתבו שירים " , אך אינו עומד כספר בפני 
עצמו . יש בו דפים מתוך יומן אישי , שבהם מדווח המספר על מה שקרה לו ולחבריו 
במקום מקולל הנקרא נור אל - שאמס . הוא מספר על המפגש הטראומטי של חיילים 
צעירים עם " המחילות המכונות מחנות פליטים . וכשראינו את הצפיפות בה גרים 
אנשים , את הריקבון והסירחון , נלא האמנו שבני - אדם מסוגלים לחיות בסוף 
המאה העשרים בתנאים תת - אנושיים כאלה . בתחילה הכל נראה חלום , טירוף . 
כנראה שאנחנו לא כאן , שזה לא קורה לנו " . אבל זה קרה וקורה לחיילים צעירים 
ו"המוח קולט מה שהעין מצלמת ומתרגם את התמונות לסטריאוטיפים " . הסכנה החמורה , 
בין שאר הסכנות , היא זו של גזענות . ולצדה , ככל שהדבר מוזר , השנאה 
הנהפכת לאדישות . מגיעה פרשת המרדפים והמכות . מרביצים בלי פוליטיקה . 
ואז בא תור המסקנות . מאור מאמין שבילדים וזקנים אינך יכול להילחם . זו 
מלחמה אבודה מראש . הוא רואה לנגד עיניו את הקמתה של מדינת פלשתין , ושואל 
את עצמו : אלוהים מתי ייגמר הטירוף הזה ? ב"משוררים לא יכתבו שירים " המסקנות 
דומות , אך הן ערוכות ומתוחכמות יותר . " אמרתי לעצמי , מה , זה הצבא 
שלנו , ככה חינכו אותנו . לאן הגענו . אנחנו יהודים שעברנו את השואה , 
ואנחנו מתחילים סליחה שאני אומר את זה פשוט לשחזר את זה " . " מי 
שמתנהג מכוער הוא מכוער . בשני המקרים אי - אפשר לנצח פה . או שהוא יירה 
בי או שאני אירה בו . בשני המקרים אני מפסיד " . והמסקנה , שאין בה כל 
חידוש , ובעצם זו מסקנה פוליטית : " אין שום פתרון צבאי לדבר הזה . רק 
להרוג את כולם " . התחושה למקרא שני הספרים , הטעונים רגשות קשים , היא 
שכבר היינו שם . הסיפורים מוכרים , ובוודאי לאחר הפרוטוקולים של משפט 
גבעתי . הספר התמים פחות והמשמעותי יותר הוא " משוררים לא יכתבו שירים " , 
גם מפני שהופעתו היתה מלוה ביומרות רבות והוויכוח עליו עדיין נמשך . קשה 
לי להאמין שהמרמן ורוזן נאיוויות עד כדי כך , שהן מאמינות כי בכוחה של ספרות 
לשנות את פני המציאות . אבל המרמן מתעקשת , מוצאת צידוקים לספר דווקא 
בתחומי הספרות , ובוחרת בציטוט על אמנות מודרנית , " שאינה מנדה שום תחום 
של המציאות כשהיא בוחרת את תכניה , ואינה מטילה שום מגבלה על בחירת החומרים 
או הטכניקות , והדברים שהתפיסה המסורתית לא היתה מעניקה להם פוטנציאל אסתטי 
כלשהו יכולים להיחשב עובדות אסתטיות " . המרמן טוענת שהיא מציגה את הספר במסגרת 
סדרה ספרותית מפני שהיא סבורה שיש זמנים שלספרות אסור לשתוק . עם זאת , 
הספרות אינה יכולה לדבר בדפוסיה המקובלים . ייחודו של הספר , מנקודת מבטה , 
הוא " המודעות שלו לאבני הנגף שבדרכו , שהן אבני הנגף של המציאות עצמה 
ושל ההתמודדות הספרותית עם מציאות זו " . משום כך בחרה להביא את הספר במתכונת 
של מעין קולאז , המשלב יסודות וטקסטים שונים שהוצאו מהקשריהם המקוריים במציאות 
וחוברו להקשר חדש מלאכותי . אלא שהתיאוריות אינן תקפות , והן כפויות על 
הספר באורח מלאכותי . משום כך גם לא תקפות הנחותיה של רוזן , בראיון עמה , 
המנסה להדגיש את השוני שבין ספר זה ל"שיח לוחמים " , מפני שכאנשי שמאל רבים 
אין היא שותפה להתלהבות של יורים ובוכים . אבל בניגוד ל"משוררים לא יכתבו 
שירים " , החסר אפקטיוויות של ממש , " שיח לוחמים " ראה אור בתקופת האופוריה 
שלאחר מלחמת ששת הימים והוא חשף היבט אחר של שמחת הניצחון . למדנו לדעת 
על ההתייסרות המצפונית של הלוחמים כאשר ערכים שחונכו עליהם , כמו טוהר הנשק , 
התנפצו לנגד עיניהם , והם יצאו למעשה לקעקע קונסנסוס לאומי . לעומת זאת , 
המלחמה באינתיפאדה לא זכתה מעולם לקונסנסוס לאומי . אדרבה . זו אולי הסיבה 
שהחיילים קובלים על נתק בין הציבור בארץ לבין מה שקורה בשטח . מאור כותב : 
" מה קרה לך תל - אביב ? איך את יכולה להיות כל - כך אטומה ? לאן את 
בורחת ? " אכן , הציבור הישראלי מנסה שנים להדחיק ממחשבתו ומרגשותיו את 
מה שמתחולל בשטחים ובמחנות , בהכירו בכך שהכיבוש משחית . גם האותנטיות של 
שני הספרים מפוקפקת בעיני . הן מאור והן החיילים שנבחרו בספרן של המרמן 
ורוזן מדברים בסגנון זהה והם חסרים אישיות משלהם . גם אם רוזן מנסה לעטות 
על הטקסטים מסווה ספרותי וקובעת שהם אינם אותנטיים , כי היא קיצרה וערכה 
אותם , ועם זאת לא שינתה את הסגנון , הקורא מפסיד , לדעתה , גמגומים 
וחזרות . לא ברור מה הוא מרוויח . שני הספרים מופיעים באיחור זמן ניכר . 
המרמן ורוזן אולי חשות בכך ומחפשות לעצמן צידוקים בתחומים ספרותיים ואידיאולוגיים , 
כדי להדגיש את מקוריותו של ספרם . על כוונותיו של מאור קשה לעמוד , אבל 
דווקא שיריו , הכלולים בספק , מחשידים אותו עלי . בגלל ההיכרות עם הדברים , 
אין בהם כדי לרגש , אם בכלל אנו עוד מסוגלים לכך . אפשר שזו הסכנה בשני 
הספרים . 
