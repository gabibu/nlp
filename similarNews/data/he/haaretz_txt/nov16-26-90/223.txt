מחרשם מגודל המדינה ומהפוטנציאל הטמון בה ובעמה , מצד אחד , ומנחשלות 
כלכלתה ועליבות חיי היום - יום בה מצד שני . הקומוניזם שאף להדביק את המערב 
ואף לעבור אותו , אך נכשל . גורבצוב רוצה לבצע מודרניזציה של ברית - המועצות 
( כפי שפעם ניסו פטר הגדול , אלכסנדר השני וגם לנין ) על - ידי חיקוי 
משטרו הפוליטי והכלכלי של המערב , אם כי עוד לא ברור מהו הדגם הכלכלי והחברתי 
שלו . הוא אמנם מסתמך על לנין ותורתו , אך רבים תפסו ששורש הרע לא היה 
בסטלין בלבד , אלא גם בלנין . בסיור בלנינגרד סיפר המדריך שראש העירייה 
החדש של לנינגרד , אנטולי סובשק , אינו קומוניסט וכי שוקלים לחזור לשם 
הקודם של העיר . כשמישהו העיר שלמרות זאת לנין שייך להיסטוריה של רוסיה 
ואין מוחקים חלק ממנה , אמר המדריך : לא ייתכן שעיר כה יפה תישא שם של 
פושע . אומרים כי הפרסטרויקה נכשלה . למעשה , היא טרם החלה . קיימת התנגדות 
תקיפה ומתמדת של 81 מיליון הביורוקרטים במדינה , העלולים להפסיד את כוחם 
ומעמדם אם יחוסל המשק הריכוזי המולאם . אמנם גורבצוב העביר סמכויות מהמפלגה 
לממשלה , אך ההוראות והחוקים החדשים אינם מבוצעים . בחמש השנים שהוא בשלטון , 
מ5891 , גורבצוב לא גיבש דגם ברור של החברה והמשק שהוא חותר אליו . לא 
היתה גם הכנה תיאורטית של הוגי דעות ומעצבי דעת הקהל , כפי שזה קרה לפני 
המהפיכה הצרפתית והמהפיכה הבולשוויקית . יתר על כן , בשנים הראשונות של 
שלטונו הצהיר גורבצוב שאינו נוטש את הסוציאליזם . הוא התנגד לבעלות פרטית 
והיה מוכן רק להחכיר מתקנים ואדמות לקואופרטיווים וליזמים . הוא לא רצה 
לבטל את גשר הפיקוד העליון של המשק . שתי תפיסות - יסוד התנגשו , זו של 
ראש הממשלה ריזקוב , הרוצה בכלכלת שוק סוציאליסטית , והתפיסה של הרדיקלים 
בראשות נשיא רוסיה בוריס ילצין , הרוצה במעבר מהיר למשטר קפיטליסטי . לבסוף 
גורבצוב הביא לאישורה של תוכנית פשרה בסובייט העליון , הקובעת רק עקרונות 
ומותירה בידי הרפובליקות לבחור בדרך ובקצב של הגשמת העקרונות ואת המעבר לבעלות 
פרטית . הישן הולך ונהרס , אך החדש טרם נולד . המבנה , לפי שעה , הוא 
המבנה הישן אין הפרטה , אין תחרות , יש מונופול של מפעלים ממשלתיים המקיפים 
את רוב רובו של המשק . אך הציות למוסדות המרכזיים התרופף ולכן האספקה אינה 
זורמת לערים , פריון העבודה והייצור ירדו , השוק השחור והאפור פורח , 
הגניבות , שהיו מכת מדינה , התרבו מאוד . . כפי שאמר מישהו : פעם 
גנבו קרונות , עכשיו גונבים רכבות שלמות . הולך ומתהווה שלטון דו - ראשי , 
של גורבצוב כנשיא בריה"ם ושל ילצין כנשיא רוסיה , הרפובליקה הגדולה ביותר . 
לרגע היה נדמה שלמרות היריבות גיבשו שני הנשיאים תוכנית כלכלית משותפת , 
אך ילצין והפרלמנט של הרפובליקה הרוסית דחו את תוכנית הפשרה וחוקקו חוק 
המעביר את נכסי הרפובליקה הרוסית לידיה היא . ילצין התחיל לפתח יחסים עצמאיים 
עם הרפובליקות האחרות ולהכין חוקה נפרדת . לגורבצוב ניתנו סמכויות כלכליות 
למשול בצוותים , אך כבר כעת אין ציות מלא והאחד מבטל את ההוראות של האחר . 
המטוטלת ממשיכה לנוע , ושוב התבשרנו על ניסיון לשיתוף פעולה בגיבוש תוכנית 
כלכלית . דרוש זמן לתוכנית הרפורמות . יש המעריכים את תקופת המעבר גם בעשר 
שנים , והיא תהיה רצופה משברים ותהפוכות . הביקורת על גורבצוב גואה . 
היא באה הן מצד השמרנים והלאומנים , המאשימים אותו ששבר את חוט השדרה של 
המעצמה הסובייטית , והן מצד הרדיקלים , הקובלים על אטיות בביצוע הרפורמות . 
הימין הלאומני , הכולל את ארגון " פאמיאט " האנטישמי , נמצא בעמדת המתנה . 
הוא מצפה לכישלונו של גורבצוב , ולכישלון הרדיקלים שיבואו אחריו . הצבא 
נתון במבוכה . הגנרלים והדור הישן נוטים יותר לשמרנות וללאומנות ואילו הקצינים 
הצעירים תומכים ברפורמיסטים . עד כה הצבא לא התערב , אם כי יש לו ייצוג 
במוסדות הפוליטיים . אך בתנאי תוהו ובוהו האם לא יקום גנרל שירצה לשחק את 
תפקיד נפוליאון בונפרטה ? לגורבצוב חסרה תנועת המונים שתתמוך בו ושעליה יוכל 
להישען , כמו " סולידריות " בפולין . . לא הכל רוצים בפרסטרויקה ובפנייה 
לקפיטליזם . יש רבים שחוששים מחוסר עבודה , מחוסר ביטחון סוציאלי , מהתהוות 
שכבה נצלנית המרוויחה יותר . . הקואופרטיווים אינם פופולריים , כי לחבריהם 
הכנסה גבוהה יותר . רבים מחברי הקואופרטיווים הם יהודים , וזו סיבה נוספת 
לאנטישמיות . המהפיכה החדשה לא תצליח בלי לשנות את המנטליות של העם . המשטר 
הקומוניסטי הביא גם לחורבן העם . העם הורגל שהכל שקר , שהשלטון מושחת , 
שגניבה מהמפעל היא מוצדקת . אך העם גם היה בטוח במעט שניתן לו . מקום 
העבודה היה מובטח וכך גם ההכנסה והזכויות הסוציאליות . כדי להצליח במעבר 
ממשק מולאם וריכוזי לכלכלת שוק תחרותית יש צורך בשלטון חזק , הנהנה מתמיכה 
עממית ומסוגל להשתמש בסמכותו ובכוחו ולהתגבר על אי שביעות רצון בשכבות רחבות 
שעל גבן יבוצעו הרפורמות . כל זה איננו . גורבצוב נחלש , ילצין התחזק , 
הכלכלה מוסיפה להידרדר , הרפובליקות עושות שבת לעצמן . ברית - המועצות 
היא כעת " האדם החולה " של אירופה . היא אינה יכולה לחזור לעבר , אלא 
רק להתקדם . לכן אי - אפשר להחיל את הרפורמות הכלכליות רק לחצאין , כי 
זה לא יפעל , ומשטר דמוקרטי אמיתי מוכרח להעניק מידה זו או אחרת של חופש 
ועצמאות ל51 הרפובליקות ( חלק אף יפרשו ) ולכמה " רפובליקות אוטונומיות " 
בתוך הפרדרציה הרוסית . אימפריה רב - לאומית עצומה כמו ברית - המועצות יכולה 
להיות מוחזקת באמצעות אידיאולוגיה או כוח , או שניהם . אבל אלה כבר אינם 
קיימים כגורם מלכד . הברירה המסתמנת היא התהוות קואליציה פנימית של הכוחות 
הרפורמיסטיים , ובכללם גורבצוב וילצין , ועזרה גדולה מחו"ל או מלחמת אזרחים . 
ברית - המועצות עתה דומה לזו של שנת 7191 . המהפכה פרצה , אך התוהו ובוהו 
שהשתלט הכשיר את הקרקע לגורמים מהפכניים . האם גורבצוב הוא קרנסקי , ומי 
יהיה לנין ? איש שמאל או איש ימין , פאשיסט או גנרל ? ישעיהו ברלין , 
הפילוסוף היהודי - אנגלי , סבור ששתי תופעות שלטו על המאה העשרים : ההתקדמות 
האדירה של המדע והמהפיכה הרוסית . באירוניה הוא קובע , שהאידיאות הלא - 
נכונות שולטות בהיסטוריה ושהצלחת אידיאולוגיה תלויה בפשטותה ולא בנכונותה . 
כדוגמה הוא מביא את המרקסיזם . ככל שהאידיאולוגיה היא יותר אלמנטרית ומייחסת 
סיבה אחת ויחידה להיסטוריה , כך היא מושכת יותר את ההמונים . לא נימוקי 
המתנגדים מביסים את התפיסות האידיאולוגיות , אלא ההיסטוריה עצמה . 
