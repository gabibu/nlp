מרגרט תאצר , בת החנווני מגראנטהם , היא תופעה נדירה : אישה בראש מפלגה 
שהשוביניזם הגברי טבוע בה עד לשד העצמות , מדינאית - של - אמונות בעולם 
של פוליטיקאים פרגמטיסטים , רדיקלית אמיצה בעיסוק המזכה בפרסים את היודעים 
להסתדר ולהתאים עצמם למשאבי הכוח . היא לא נפלה בדרך שלפי המסורת הבריטית 
ראשי ממשלה רגילים ליפול תחת הפגזה כבדה של האופוזיציה . בפועל , היא 
גורשה מרחוב דאונינג 01 בידי חברי מפלגתה , שעל סיעתה בפרלמנט היתה בהדרגה 
למעמסה . בניגוד למה שקרא לעברה , בוויכוח בפרלמנט הבריטי ביום ה שעבר ראש 
הלייבור ניל קינוק , לעושר הנפט היה רק חלק מבוטל בהבטחת כהונה בת 11 שנים 
כראש ממשלה . חוץ משנותיה הראשונות בכהונה , שבהן האמירו מחירי הנפט הגולמי 
השוק היה חלש והמחירים ירודים . אין מדינאים רבים הזוכים , לטוב או לרע , 
לזיהוי תקופה בשמם כפי שזכתה תאצר , שבכוחה , בהתמדתה , באומץ לבה ובאיתנות 
אופיה בלמה , ולאחר מכן הפכה את כיוונו של תהליך שקיעה ודמורליזציה . היטיב 
לסכם את הישגיה חבר פרלמנט מן השמרנים : לא נראה עוד אחת כמותה . ואולם , 
וככל שיצטערו מוקיריה על פרישתה האנוסה , יש מקום להתפעל מכפיות הטובה 
התכליתנית שבהשפעתה סילקו אותה חבריה , שלא מעטים מהם זכו במקומם בבית הנבחרים 
הודות לכושר המנהיגות של תאצר . ההצלחות שבהן זיכתה את מפלגתה , שהביסה 
בשלוש מערכות בחירות את הלייבור , היו כלא היו כאשר החלו משאלי דעת קהל 
ובחירות - משנה להראות שחנה סר . בציבור הבוחרים היו נאמנים שקמו לחלוק 
על דעת הרבים , או מי שניבאו כי בשארית הקדנציה , שנה וחצי בערך , יתהפך 
הגלגל הכלכלי ותאצר תשוב להיות מה שאחד מיריביה כינה " קברניטה גדולה " . 
אך הפוליטיקה הבריטית , וזו השמרנית במיוחד , אינה מכירה בסנטימנטים : 
מי שאינו מסוגל לפרוע , בכל יום מימות השנה , את שטר האמון שניתן בו , 
אחת דינו : לרדת מהבמה . חיי המדינה של ארצות אחרות מתנהלים על - פי כללים 
" הומאניים " יותר : ניתנות ארכות להתאוששות ונזקף ערך רב יותר לזכות 
הנאמנות בעת צרה . גסיסתם הפוליטית של אדנאואר , בראנדט ושמידט נמשכה שנים ; 
איטליה מעניקה פרס של סיכויים חוזרים למי שהוכיחו חוסר יכולת , ואילו בארה"ב 
ובצרפת המשטר החוקתי מונע היפרעות מהירה ממי שאינם מכניסים דיווידנדים רצופים 
לשולחיהם . ואמנם דומה כי מבין המדינות המשמשות דוגמה דמוקרטית רק בריטניה 
עומדת על הכלל האמריקאי הנודע : " באלוהים אנו בוטחים , כל האחרים משלמים 
במזומן " . ועוד משהו מייחד את השיטה הבריטית , ייחוד שהיה מן הסיבות הראשיות 
להצלחתם של יריבי תאצר במפלגתה להיפטר ממנה : מיקומה המוסדי של החלטת הגוף 
הבוחר . ככל שהדבר נוגע עד עצם היום הזה למפלגה השמרנית ( ודומה , חרף 
ניסיונות הרפורמה , גם ללייבור ) הגוף הבוחר ובמשתמע , המסלק הוא הסיעה 
הפרלמנטרית . רוצה לומר , לא המפלגה , לא ועידה , לא מרכז : הבריטים 
מאשרים בלא בושה יתרה את השקפתם , כי עסקי מנהיגות ממלכתיים הם עניינה של 
עלית צרה , להבדיל מהמונים סתם ואפילו מעילים . קפמאבינהיטיבה להגדיר 
בסוף השבוע שעבר את המצב תאצר עצמה : עולם משונה . רוממתי את בריטניה מן 
השפל שבו שקעה , הובלתי את המפלגה לניצחון בשלוש בחירות , נבחרתי ברוב 
גדול בוועידתה להיות מנהיגת השמרנים , והנה עתה בא מיעוט קטן בסיעה ומסלק 
אותי . קשה לדמות משהו שונה יותר , לפחות בתוצאה הפוטציאלית , מן השיטה 
הנהוגה בישראל . בישראל רוחב המוסד הבוחר ( והמסלק ) הוא בסיס הלגיטימיות 
שלו : ככל שהשנים נוקפות כך הולך ותופח המוסד , עד שבמפלגה המובילה , 
הליכוד , מרכז ועידה הם היינו הך ; ויש יסוד לסברה , כי גודל המוסד הוא 
המבטיח התמדה , קרי , קיפאון בהנהגה , בלי שים לב לתועלת שהציבור , קרוב 
ורחוק , מפיק ממנו . קשה לדמות ממשלה בלתי - קומפטנטית יותר מזו הנוכחית , 
ובעצם גם הקודמת , של יצחק שמיר : אפשר לומר כי על - פי רוב מגע ידי חבריה 
הספיק כדי להבטיח כישלון , מדיני , כלכלי או חברתי . ומיותר לפרט . 
אך שמיר יושב איתן , ודומה כי ישיבתו איתנה יותר ככל שמתרבים הכישלונות . 
קפמאביניש יסוד להשערה כי אילו נבחר ראש הממשלה בידי סיעת מפלגתו בכנסת 
גוף שלו , עם ההיסוס הראוי , אפשר לייחס מידה של רציונליות פוליטית וכושר 
שיפוט היה יצחק שמיר שייך מכבר להיסטוריה . אך הוא יכול לסמוך על המרכז , 
שהוא ועידה של דמויי - גאסטון - מלכה , ויש הסבורים כי משהו דומה מקיים 
את ראשי המפלגה בצד הנגדי של המתרס . ככל שתוצאותיה הנוכחיות של השיטה הבריטית 
מרתיעות מפני חיקוי , אולי דווקא על רקע המציאות הישראלית היה ראוי שנעתיק 
אותה למקומותינו . 
