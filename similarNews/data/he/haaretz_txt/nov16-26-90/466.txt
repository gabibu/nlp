לונדון ( מיוחד ל"הארץ " ) . תאצר והזלטיין חברים שניהם במפלגה השמרנית 
הבריטית , אך גישותיהם לבעיות יסוד חברתיות וכלכליות נבדלות בכמה תחומים 
חשובים . שני הנושאים העיקריים המשפיעים על המצביעים בבריטניה נוגעים לאירופה 
ולמס הגולגולת המוטל ברשויות המקומיות . אולם יש גם הבדל בסיסי בהשקפת העולם 
של שניהם : תאצר תומכת בהשארת כל המשק וכל השירותים בידי הפרט ; הזלטיין 
בעד התערבות המדינה במקומות שבהם אין הפרט נוטה להיות פעיל , והם בכל זאת 
חשובים מבחינה ציבורית . תאצר מופיעה כבדלנית , שאינה רוצה להחליף את הריבונות 
הבריטית ברעיון של פדראציה . אין היא רוצה מטבע אחיד , ואין היא רוצה בנק 
מרכזי אחד . היא מסכימה , בלית ברירה , לכך שיהיה מטבע אירופי לצד המטבעות 
הלאומיים , אך לא במקומם . הזלטיין סבור שאין לפסול את הרעיון של התקרבות 
פוליטית , ושל מטבע אירופי אחד . הוא משאיר אופציות פתוחות , ורוצה לראות 
כיצד יתפתחו הדברים . הוא בעד החזרת עצמאותו של הבנק המרכזי הבריטי , שנתון 
עתה למרות שר האוצר , מאז החליטה כך לפני שנים רבות ממשלה בראשות הלייבור . 
מס זה , יחיד במינו בעולם מזה 002 שנה לפחות , מוטל לפי מספר הנפשות הבוגרות 
בכל דירה . הרשות המקומית קובעת את השעור , והוא אחיד ללא קשר לגודל הדירה 
או להכנסת המשפחה . תאצר אינה מוכנה לקבל כל שינוי בנושא המס המקומם את 
האוכלוסיה . הזלטיין לא הצביע בעד מס הגולגולת כאשר התקבל לפני שנתיים , 
ומדי פעם הביע את התנגדותו הפומבית . עתה הודיע שאם יגיע לשלטון , ידאג 
שכל השאלה תיבחן מחדש , כדי שאדם ישלם לפי יכולתו . הוא בעד מינוי ראשי 
עיר בעלי סמכות , בעוד כיום הסמכות היא בידי המועצה כולה . תאצר רוצה שוועדי 
הורים יצהירו על רצונם לצאת מפיקוח הרשויות המקומיות , ואז יקבלו הקצבה 
מן הממשלה . עד עתה פחות מ002 בתי ספר בכל המדינה החליטו לעשות כן , על 
אף הסמכה חוקית לכולם . תאצר בעד יוזמה פרטית בכל שאר שלבי החינוך , כולל 
חינוך טכנולוגי . הזלטיין תומך במדיניות חינוך ממלכתית שתקבע עדיפויות , 
ופיקוח ישיר של משרד החינוך במקום פיקוח הרשויות המקומיות . תאצר בעד השארת 
תחומי המחקר והפיתוח בידי המיגזר הפרטי . בעד פתרונות של כלכלת - שוק , 
תוך תקווה שהפחתת מסים תמשוך יותר יזמים וחברות גדולות למאמצי פיתוח והרחבה . 
הזלטיין רוצה ברשויות פיתוח ממלכתיות שיפעלו במקומות אשר אליהם אין היוזמה 
הפרטית נוטה להגיע . לדוגמה , אזורי פיתוח רחוקים , והאזורים הפנימיים 
בערים שנבנו לפני יותר ממאה שנה והפכו למשכנות עוני . במיוחד דרושה שותפות 
של יוזמה פרטית וציבורית להחיאת הערים , הוא סבור . תאצר בעד צמצום הזכאות 
לדמי אבטלה , אולם אין היא רואה באבטלה עצמה אסון ; לגביה זה חלק מתהליך 
כלכלי . היא מתנגדת להתערבות המדינה בהכשרת בעלי מקצוע ; ובעד " תלושים " 
לנערים שעוזבים את החינוך העיוני , לשימוש כרצונם או רצון הוריהם . הזלטיין 
בעד יוזמה ממשלתית של הכשרה מקצועית , כדי להזרים כוח אדם מקצועי לכלכלה . 
הוא רואה באבטלה וביאוש של המובטלים רעה חברתית שיש לחסלה . אחד מרעיונותיו 
הוא לקשור בין דמי אבטלה לבין הסכמת המובטל לעבור הכשרה מקצועית . 
