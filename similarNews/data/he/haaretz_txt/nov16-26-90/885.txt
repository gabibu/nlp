בידי סוריה מצויים כבר כשנתיים טילים בעלי ראשי נפץ כימיים . כך גילה אתמול 
שר הביטחון לשעבר יצחק רבין , בהרצאה בפני תלמידי בית הספר בשמת בחיפה . 
ככל הידוע מצויים בידי הסורים ראשי נפץ כימיים - בינאריים בהם מצוידים טיליהם . 
השיטה של לוחמה כימית בינארית היא המתקדמת ביותר בסוגי הנשק הכימי . נשק 
זה מבוסס על חיבור של שני סוגי מרכיבים כימיים , אשר יחד מהווים נשק קטלני , 
הרבה יותר מסוגי הנשק הכימי המקובלים . שני סוגי החומרים הכימיים מוחזקים 
בנפרד , ורק לקראת שיגור הטיל משלבים אותם זה בזה . לאחרונה פורסם כי בידי 
המעצמות מאגרים של נשק כימי בינארי , אך לא היה ידוע שגם בידי מדינות מסדר 
הגודל של סוריה מצוי נשק כזה . נראה כי בפיתוח הנשק הכימי הבינארי הסתייעו 
הסורים במומחים זרים , שחלקם פעלו ללא אישור ממשלותיהם . ברשותה של סוריה 
טילי קרקע - קרקע סובייטים מדגמים שונים , ובהם סקאד ואס - אס 12 . לסקאד 
טווח של כ082 ק"ם ודיוק של כק"ם . האס - אס 12 מדויק הרבה יותר כ001 מטרים . 
לעומת זה הטווח של האס - אס 12 הוא כ08 ק"ם בלבד . באופן עקרוני , לאחר 
פיתוחו של הנשק הבינארי , ניתן לחמש בו גם פצצות אוויריות ולשאת אותו למטרה 
על מטוסי קרב . סוריה היא המדינה הערבית הראשונה שברשותה נשק קטלני זה . 
ככל הידוע עיראק לא פיתחה עדיין נשק בינארי , ונראה כי טיליה מצוידים בראשי 
נפץ כימיים רגילים . גורמים צבאיים טענו כי הדבר ידוע לצה"ל זה תקופה ארוכה 
יחסית . לדבריהם , החשש מפני הפעלת הנשק הזה על - ידי הנשיא חפז אסד קטן 
בהרבה מאשר החשש מהפעלת נשק כימי על - ידי סדאם חוסיין . הגורמים הצבאיים 
סבורים שהסורים ימשיכו לשמור על כללי המשחק בינם לבין ישראל . לפי כללים 
אלה שני הצדדים לא עושים שימוש בנשק כימי , גם בשעה שצבאותיהם נקלעים למצוקה 
קשה בשדה הקרב . כך , למשל , לא עשו הסורים שימוש בנשק הכימי שהיה ברשותם 
במלחמת יום הכיפורים , למרות שצבאם עמד בפני התמוטטות מוחלטת בכמה גזרות . 
