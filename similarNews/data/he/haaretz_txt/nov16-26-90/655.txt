כדי פיצוץ , היה מקום לקיים דיון רציני ושקול ב"הלילה " . אלא שהפעם נעשו 
כל הטעויות האפשריות , והתקשורת ואנשי התקשורת שזומנו לאולפן גם לא הצטיירו 
כקורבנות הזקוקים להגנה מיוחדת , אלא אם כן הצרחות של נשות גוש אמונים מפחידות 
אותם . באולפן " הלילה " בלטה מעל לכל אנרכיה ארגונית . והרי ברור מראש 
שאי - אפשר להעמיס על שעת שידור לחוצה בלאו הכי מספר כזה של נושאים , ועוד 
לזמן מספר מוגזם לגמרי של עיתונאים . חלקם נראה כאילו הוא משמש כתפאורה 
בלבד , והאחרים היו צריכים להבקיע להם דרך כדי להשמיע משפט אחד או שניים . 
כדי להעניק לדיון אופי תוסס , ואפילו סנסציוני , זומנו לאולפן גם כאלה 
שמראש היה ברור שישמשו כחומר נפץ אנושי , או במקרה הטוב זיקוקין די נור . 
וגם אם דניאלה וייס לא שברה בקבוקים , הרי על האולפן השתלטה גברת אחרת 
מגוש אמונים , שרואה עצמה בדמותו ובצלמו של " העם " , קוראת אמרי - שפר 
מן הכתב , ומתפרצת ללא הרף לדברי הנוכחים . כך ניצבו משני צדי המתרס אנשי 
גוש אמונים , שלפי הגדרתם הם כנראה " העם " , ומולם התקשורת העוינת , 
שחלק ממנה הם נציגיו הנאמנים של העם בדמותם של אורי דן וישראל הראל . לאנרכיה 
הארגונית התווסף תחקיר גרוע ממש , שנתפס לכותרות , מבלי שהתחקירנים ינסו 
לפחות להגדיר מושגים ובעיות - יסוד . ואכן , אם העוינות לתקשורת נובעת 
כפי שהוסכם מסיבות אידיאולוגיות - פוליטיות - לאומיות , היה מקום לעשות 
הפרדה ברורה בין החלק החדשותי לפובליציסטי . אז היה גם טעם לערוך סטטיסטיקות 
מלומדות , ולברר האם באמת השתלטו שמאלנים מסוכנים מושג לא - מוגדר על 
התקשורת . אלא אם כן שמאלנים הם מי שאינם מסכימים עם אנשי גוש אמונים . 
אלא שהדרך אצה לו , לדן רביב , שלא הצליח להשתלט על הדוברים , ולכן העדיף 
להתמקד דווקא בעיתונות צהובה החודרת לרשות הפרט ופוגעת בצנעתו . מעניין 
שרוב הדוברים הסכימו שלא היא הסיבה לעוינות כלפי התקשורת . אדרבה , דווקא 
עיתונות רכילותית זו זוכה לפופולריות , שעה שעיתונות הנמנעת במודע מרכילות 
צועדת מאחור . ובהקשר זה נשלף שפן מהכובע : ראיון של עמליה ארגמן - ברנע 
עם אם שבתה נהרגה בתאונת דרכים . המשפחה תרמה את איבריה , ולמרות רצונה 
ובקשתה להישאר עלומת - שם , נחשפו הפרטים האישיים בעיתון . זה סיפור טרגי , 
והיה בשעתו מקום להוקיע את העיתונאי שניצל לרעה את אמונה של האם כדי לקבל 
את תמונת בתה . אבל בשום פנים ואופן לא היה מקום לראיון מזיל דמעות , מכוון 
ומתחסד כזה , שהוא עצמו עומד בניגוד לאתיקה עיתונאית מהוגנת , ובעצם יכול 
לרכוש לו מקום של כבוד בעיתונות רכילותית צהובה . המראיינת לא הסתפקה בכך 
ששמה תשובות בפי המרואיינת , בשאלותיה המכוונות , אלא גם הנחתה אותה למצב 
שבו השיבה לשאלה אחרונה דרמטית , שהיתה הורגת את העורך באותם ימים ובכל 
אופן סוגרת את עיתונו . העיתונאים כולם היכו על חטא במין צדקנות בוטה ומרתיעה . 
והנה עוד האשמה שהוכחה במסכת ההאשמות נגד העיתונות . נקודת הכובד של הדיון 
אכן הוסטה , הגברות מגוש אמונים המשיכו לצרוח וקפצו ממקומותיהם , וגם 
דברי הטעם שהשמיעו בקושי כמה מעמיתי ביניהם דן מרגלית אבדו ברעש ובהמולה 
הכללית . הצופים נותרו מבולבלים כליל , ובוודאי שדעתם על התקשורת ועל 
העיתונאים לא השתנתה לטובה . 
