בעצמך , שהיתה פופולרית אצלנו מאוד בשנות ה07 , חוזרת אלינו מכיוון בלתי 
צפוי : הכנת מוצרי קוסמטיקה בעשירית עד רבע ממחיריהם בתמרוקיות . השאלה 
היא רק כמה נשים ( הצרכניות העיקריות של קוסמטיקה ) יהיו מוכנות לוותר 
על ההנאה שבקניית מוצרים מוכנים , תוך שיטוט וחיטוט בין דוכנים ריחניים 
וצלוחיות מוזהבות לפני רכישת המוצר המבוקש . בגרמניה , אומרים לנו , הניסיון 
הצליח , ועל - פי הדגם שם החליטה קבוצת משקיעים ישראלית להקים בארץ את חברת 
" סודות הקוסמטיקה " , לשיווק חומרי גלם ואריזות לייצור עצמי של תכשירי 
קוסמטיקה . מנכ"ל החברה הוא אמנון אלרום , טייס לשעבר בחיל האוויר ובעל 
תואר שני בפיסיקה . לדבריו , החברה הישראלית קונה את הידע שלה מהחברה " שפינרד " 
בגרמניה , שם התחילה תעשיית הקוסמטיקה הביתית לפרוח לפני שלוש שנים בלבד , 
כחלק מסדרת תוכניות טלוויזיה בשם " הוביטק " , שעסקה , בין השאר , בקוסמטיקה . 
בעקבות הסדרה הטלוויזיונית יצאה סדרה של ספרים , והביקוש לחומרי הגלם הדרושים 
לייצור התכשירים גבר . תחילה נשלחו החומרים בדואר , אבל מאוחר יותר הוחלט 
לפתוח חנות שבה יימכרו החומרים והכלים הדרושים למעבדה קטנה וכן אריזות ריקות . 
תוך שלוש שנים נפתחו ברחבי גרמניה 07 חנויות כאלה . אלרום מקווה כי בעקבות 
ההצלחה של החנות הראשונה , שנפתחה ברחוב דיזנגוף בתל אביב , ייפתחו אולי 
עוד חנויות . אבל , לשם כך , צריכה החנות הראשונה להצליח , ואף אחד איננו 
יכול להמר על כך שהאשה הישראלית תתלהב מהעניין . הניסיון , על כל פנים , 
מעניין ומרתק . החנות הגדולה והמרווחת איננה מזכירה לא חנות קוסמטיקה וגם 
לא מחסן לחומרים , אלא משהו באמצע . המנהל אומר כי מראה החנות ישופר . 
על המדפים הרבים מונחים , בסדר מופתי , אריזות ריקות במגוון צבעים , 
תמציות שונות , חומרים שומניים , מים מזוקקים , פיגמנטים ( צבעים ) 
בצורת אבקה ועוד כהנה וכהנה , ובתווך מחשב . המחשב מוציא את המרשמים על - 
פי דרישת הלקוחה וכן על - פי הנחיות הקוסמטיקאית במקום ( ללא תשלום נוסף ) 
, אם הלקוחה מעוניינת בייעוץ כזה . עלות ההכנה של התכשירים תלויה בסוגי 
המרכיבים שמשתמשים בהם וכן בתוספות לתערובות , כמו , למשל , ויטמינים , 
קולגן , ניחוחות וכיוצא באלה . אבל ההבדלים אינם משמעותיים . אלרום אומר 
כי את כל התכשירים אפשר להכין באמצעים שיש במטבח הביתי וכי אין הכרח לרכוש 
כלי חימום והכנה מיוחדים . יש חומרים שאי אפשר לקנות מהם פחות מכמות מסוימת , 
למרות שלייצור מוצר בודד דרושות כמויות קטנות יותר . לדברי מנהל החנות , 
אפשר לשמור את עודפי החומרים במקרר ולהשתמש בהם מאוחר יותר , אבל לא כל 
אחד מוכן להחזיק במקרר חומרי גלם להכנת שפתונים או קרם מזין . ייתכן מאוד 
שהחומר ילך בסופו של דבר לאיבוד . קפמאבינביקשנו דוגמאות למחירי עלות של 
תכשירים שמכינים בבית . מתברר כי כדי להכין , למשל , קרם לילה ( מזין ) 
לעור רגיל עד שמן עם שמן אבוקדו , יש להשקיע 93 ש"ח , אלא שהחומרים שרוכשים 
מספיקים לפחות לעשר קופסאות קרם . אפשר להשתמש באותם חומרים פעילים למטרות 
אחרות , למשל , להכנת שפתון . בקיצור , רק מי שבאמת רוצה להיכנס להרפתקה 
במלוא הרצינות , כדאי לה לנסות . חשוב לזכור : המוצר המוגמר אינו זהה 
למוצר תעשייתי מקביל . הוא חסר את הדיוק , העידון וההידור של התכשיר שקונים 
בחנות . בעיקר אמורים הדברים לגבי בשמים , שאינם מוצלחים כל כך . 
