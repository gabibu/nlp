ביום שלישי השבוע , סמוך לשעה 01 בבוקר נהג מחמוד תאופיק דעדרה , תושב 
חלחול , בן 93 , במכוניתו מכיוון לוד לתל אביב . סמוך לצומת בית - דגן 
הושלכו אבנים על מכוניתו . אבן אחת ניפצה את השמשה הקדמית במכוניתו . המיידים , 
כך טוען דעדרה היו חיילים , שנסעו במשאית צבאית , שאת שמספרה 639636 . 
" ראיתי בבירור את החייל שזרק לעברי את האבן " , אומר דעדרה . לדבריו 
החיילים גם קיללו אותו בעברית ובערבית ואיימו עליו להסתלק כיוון שהם " לא 
רוצים כאן ערבים " . דעדרה , שמתפרנס מהובלת פועלים ערבים במכוניתו למקומות 
עבודתם באזור המרכז , מספר כי עצר רכב של המשטרה הצבאית והתלונן בפניהם 
על התקרית . " השוטר רשם את מספר הרכב שנתתי לו על היד ואני לא יודע אם 
הוא עשה משהו בעניין " . לדבריו , הוא ניגש אחרי התקרית לתחנת המשטרה ברמלה , 
אך שם סירבו לקבל את תלונתו מאחר ולא האמינו לו שחיילים מסוגלים ליידות 
אבנים . ניסיון נוסף שעשה להגיש תלונה במשטרת בית שמש לא עלה יפה מאותה 
סיבה . דובר צה"ל מסר כי כדי שניתן יהיה לטפל בתלונתו של האיש עליו לפנות 
לנציגות המנהל האזרחי במקום מגוריו שתפנה אותו להגשת תלונה במשטרה . 
