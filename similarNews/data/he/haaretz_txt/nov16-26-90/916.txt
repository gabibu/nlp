שלושה חיילים ואזרח נהרגו ו62 נפצעו אתמול בבוקר מיריות מחבל ליד עין נטפים , 
בקילומטר ה12 צפונית - מערבית לאילת , בכביש אילת - קדש ברנע . אתמול 
בשעה 03 . 6 לפנות בוקר חצה את הגבול חייל מצרי חמוש ברובה קלצניקוב ומצויד 
בעשרות מחסניות . החייל לבש מדים של צבא מצרים ואפוד מגן שעליו נכתבה המלה 
" אללה " . החייל עבר את הגבול באין מפריע , מבלי שחיילים מצריים וישראלים 
יבחינו בו , והתחבא בתעלת ניקוז בצד הכביש , במרחק של 003 מטר מגבול מצרים . 
אותה שעה עשה רכב צבאי מסוג טרנזיט את דרכו לאחד מבסיסי צה"ל באזור . החייל 
המצרי פתח לעברו ביריות . במטח ראשון נפצע נהג הטרנזיט , אך הוא המשיך 
לנסוע מספר קילומטרים צפונה ונעצר . הוא פגש סיור צבאי והזעיקו לאזור הפיגוע . 
רכב צבאי שני , מסוג פיזו , עבר במקום מכיוון צפון לדרום לאחר מספר דקות . 
המחבל עצר את הרכב , התקרב לנהג מיכאל צוברי , ירה בו מטווח קרוב והרגו 
במקום . דקות אחדות לאחר מכן עבר בכביש אוטובוס צבאי מסוג די005 , ריק 
מנוסעים . הנהג אבי סרלין קפץ מהאוטובוס , אולם המחבל ירה לעברו והוא נהרג 
במקום . הרכב הבא שנסע בכביש היה אוטובוס אגד ובו אזרחים עובדי צה"ל , 
שהוסעו לעבודתם בבסיס חיל האוויר הסמוך בעובדה . המחבל , ששכב בצד הכביש , 
ירה על האוטובוס וגרם לו תקר בצמיג . הנהג יעקב מזרה הצליח לחמוק והמשיך 
לנסוע עם התקר . בדרכו הבחין מזרה ברכב צבאי מסוג בלייזר , וסימן לו לעצור , 
אך הבלייזר המשיך בנסיעה . בהמשך פגש סיור של צה"ל ומסר לחיילים על הפיגוע , 
אך הם אמרו לו שהם כבר בדרכם למקום . הבלייזר הצבאי המשיך בנסיעתו , ובו 
נהג בודד חמוש , חיים אשכנזי . " הנהג חשב כי מדובר בתאונת דרכים , כי 
ראה את כלי הרכב העומדים בצד " , מספר תא"ל דובי , מפקד עוצבה באזור . 
" הנהג ניסה לעצור , והמחבל פגע בו והרגו לפני שהספיק להגיב " . קפידבינאחריו 
הגיע למקום אוטובוס אגד נוסף ובו אזרחים עובדי צה"ל בדרכם לבסיס עובדה . 
בין הנוסעים היו גם נשים וילדה בת 31 , קרן גולן , שנסעה עם אביה לשדה 
התעופה בעובדה . על פי גרסה אחת , המחבל אותת לאוטובוס בידו לעצור ופתח 
באש . ככל הנראה , רצה לעלות ולהשתלט על האוטובוס . על פי גרסה אחרת , 
התקרב החייל המצרי לאוטובוס , ירה והרג את הנהג אליעזר והבה . מאבטח חמוש 
שהיה באוטובוס , דוד בואנה , פתח באש ופצע את המחבל שברח . לדברי תא"ל 
דובי , סוכל בכך פיגוע חמור הרבה יותר . לפני שנפצע ירה החייל המצרי עשרות 
כדורים לעבר האוטובוס , עליו אפשר להבחין ב04 חורי כדורים בחלון ו21 חורי 
כדורים בחזית . אוטובוס נוסף של אגד , בו נהג רן בכר , נסע אחרי האוטובוס 
שנפגע . כששמע הנהג את היריות , עצר במרחק כ003 מטרים מהאוטובוס הפגוע . 
דקות מספר לאחר שנפגע המחבל מיריות המאבטח הגיע למקום סיור צבאי , שהשתתף 
בשלב הסופי של המרדף אחר החייל המצרי , וירה עליו מטווח מאות מטרים . המחבל 
חצה את הגבול בחזרה למצרים ונלכד שם בידי חיילים מצרים . עד ראייה מנוסעי 
האוטובוס , מיכה זונו , מסר כי החיילים הגיעו למקום רק כ52 דקות לאחר הירי , 
וכי " היינו לבד בשטח בדקות הראשונות " . קפידבינעדי ראייה טענו כי במהלך 
הפיגוע צפו בו חיילים מהמוצב המצרי הסמוך , שלא עשו דבר . דובר צה"ל , 
נחמן שי , אמר בתגובה כי ביקר במקום האירוע עם הרמטכ"ל , שמע דיווחים 
מחיילים ואזרחים ואיש לא הזכיר התנהגות מעין זו של המצרים . האירוע כולו 
נמשך כ03 דקות . 32 פצועים פונו לבית החולים יוספטל באילת . 81 מהם שוחררו 
וחמישה היו עדיין מאושפזים אמש . בית החולים , שהופעל במתכונת חירום , 
קיבל סיוע רפואי מבתי חולים אחרים בארץ . פצוע נוסף , שנפגע מרסיס בראשו , 
פונה במסוק לבית החולים סורוקה בבאר שבע ומצבו מוגדר בינוני . במסיבת עיתונאים 
מאולתרת במקום התקרית אמר תא"ל דובי , מפקד העוצבה המקומית , כי באזור 
זה לא היו תקריות מאז חתימת הסכם השלום עם מצרים . לדבריו , הכביש הסמוך 
לגבול המצרי הינו בדרך כלל בטוח , ופתוח לתנועת כלי רכב צבאיים ואזרחיים 
בכל שעות היום והלילה . הרמטכ"ל , רב אלוף דן שומרון , אמר : " אנחנו 
רוצים לנסוע בטוחים ושקטים בצד שלנו כמו שהמצרים נוסעים שקטים ובטוחים בצד 
שלהם . כך גם נאמר למצרים . כך צריך להתנהג גבול של שלום " . 
