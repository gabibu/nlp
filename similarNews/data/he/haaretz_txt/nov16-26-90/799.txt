בודפשט ( מיוחד ל"הארץ " ) . מזכ"ל נאט"ו , אלפרד ורנר , נועד בבודפשט 
עם הנשיא ארפאד גונץ , עם ראש הממשלה יוזף אנטאל ועם שרים בכירים והזמין 
את אנטאל לבוא לבריסל ולהרצות לפני מועצת נאט"ו . אנטאל נענה להזמנה והופעתו 
לפני מועצת נאט"ו תהיה הראשונה מסוגה . ורנר הטעים במסיבת עיתונאים , כי 
ברית נאט"ו אינה רואה עוד במדינות ברית וארשה אויבות , אולם נאט"ו אינה 
זקוקה לאויב כדי להצדיק את קיומה . הברית הצפון - אטלנטית תמשיך להתקיים 
" כגורם פוליטי מייצב " , אך אופיה הצבאי ייחלש . כן הדגיש , כי נאט"ו 
אינה חותרת לאירופה בלי בריה"ם או נגדה ומעוניינת לשתף את בריה"ם במערכת 
הביטחון האירופית המתגבשת . 
