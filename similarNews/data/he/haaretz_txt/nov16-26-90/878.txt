מיג"ל , מכון למחקר יישומי בקרית - שמונה , ייסגר בקרוב עקב העדר מקורות 
מימון כך הזהיר מנכ"ל המכון , יעקב ארזי , בסיור של כתבים כלכליים בגליל 
בשבוע שעבר . " אי הכרה במיג"ל כמכון לאומי ואי הקצאת תקצוב קבוע לתפעולו 
תגרום להפסקת פעילותו " , אמר ארזי . לדבריו , הקצאה ממשלתית של מיליון 
דולר לשנה תיתן למכון את הבסיס לפרוץ קדימה ולקלוט עשרות עולים חדשים . 
" למיג"ל תשתית להכפלה , ואף יותר , של היקף הפעילות " , טוען ארזי . 
הוא סיפר כי על בסיס טכנולוגיות שפותחו במיג"ל , בסיועו ובתמיכתו של המדען 
הראשי של משרד התעשייה והמסחר , הוקם בקרית - שמונה , בשיתוף עם חברת כימיקלים 
לישראל , מפעל " ארוגל " למיצוי תמציות טבעיות לתעשיות המזון והקוסמטיקה . 
כמו - כן הוקם מרכז אזורי לגידול דגי נוי טרופיים ליצוא , ופותח זן פטריות 
ירדן . קיבוצי הגליל העליון הקימו את מיג"ל לפני עשר שנים . כיום מועסקים 
בו 55 עובדים , ביניהם 51 חוקרים ראשיים ו52 אקדמאים . המכון עוסק בייזום 
מחקרים יישומיים לפיתוח טכנולוגיות חדשניות בתחומי התעשייה , החקלאות והאקולוגיה . 
תקציבו עמד על 3 . 3 מיליון דולר בשנה זו . 
