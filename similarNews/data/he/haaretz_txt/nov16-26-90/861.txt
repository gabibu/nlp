פעם פירנסו פגישות בין נשיא ארצות - הברית לבין ראש ממשלת ישראל פרשנים שהפליגו 
בהערכות על נוסחאות מדיניות , ולעתים נסחפו לנבואות סרק על " פריצת דרך 
בתהליך השלום " . זה יותר משנה שהמפגשים החשובים ביותר בין מדינאי ישראלי 
למנהיג זר מזכירים את מדורי הטוטו : ייפגשו או לא ייפגשו . כאשר אין מה 
לספר על תוכנה של פגישה מדינית , נוהגים הדיפלומטים לומר שחשיבותה של הפגישה 
בעצם קיומה . כך , פחות או יותר , מדברים בלשכת ראש הממשלה על הפגישה 
הקרובה בין הנשיא גורג בוש ליצחק שמיר . כל שהם מעזים לייחל שם הוא , " שתהיה 
זו הזדמנות לשפר את האווירה בין שני האישים " . הכותרות בישרו אתמול , 
שלשכת ראש הממשלה קיבלה בסיפוק את הודעתו של בוש ( מעניין , שהוא בחר לעשות 
זאת דווקא במסיבת עיתונאים בקהיר , ולא , כמקובל , במכתב אישי או בטלפון ) 
על הפגישה המיוחלת . על מה הסיפוק ? הרי זאת מהפגישות העצובות ביותר בין 
ראש ממשלה ישראלי לבין נשיא אמריקאי . נכון , שמיר למד לקח מהשפלות אשתקד , 
ולא חזר על אותה שגיאה . על מנת שלא להסתכן פעם נוספת בביזיון של השהיית 
ההזמנה עד לרגע האחרון , לא פנה הפעם רשמית אל הבית הלבן . אבל ראש הממשלה 
ראוי לשבח על שהוא מיטיב להבין כי החלטתו לבקר בניו - יורק , או בכל מקום 
אחר בארה"ב , כמוה כהזמנת עצמו לחצר הקדמית של הבית הלבן . קפמאבינשמיר 
ויועציו ( בהם שלושה הבקיאים היטב במנהגי הממשל בוואשינגטון ) יודעים , 
שבוש ער לתגובה הצפויה מצד יהודי ארה"ב וידידי ישראל בקונגרס , אם ימאן 
להזמין את האורח הלא - קרוא אל הבית פנימה . בלשכת רה"ם יודעים איזה חסד 
היה שמיר עושה עם בוש אילו ויתר על עיטור " מגן ירושלים " , פרס אלמוני , 
נלעג משהו , בעיקר לנוכח תרומתו לביצור מעמדה של בירת ישראל במהלך טיפולו 
הרפה בפרשת הערבויות לשיכון עולים ובפרשת הר הבית . שמיר יהיה אורח כפוי 
בבית הלבן , לא משום שנקלע לשם נשיא שונא ישראל . עובדה , שר החוץ , 
דוד לוי , התקבל בבית הלבן לפגישה של מחווה למצלמות . המתיחות בין שתי 
המדינות אינה גזירה משמים , או מידו של הבוחר הישראלי , המעדיף ממשלה ימנית 
על פני ממשלת פשרה . עובדה , בעקבות דבריו של שמיר בשבוע שעבר בטקס בבית 
זבוטינסקי לזיכרם של פעילי ליכוד שהלכו עולמם ( " מהים עד הירדן " ) מדווחים 
שגרירי ישראל ברחבי העולם , שהם נאלצים להתפתל ולהסביר ששמיר דיבר כראש 
מפלגה ולא כראש ממשלה . האומנם הליכוד יותר נצי מהממשלה ? ולמרות הכל , 
המומחים לענייני ישראל במחלקת המדינה יודעים , שאי אפשר כנראה להניע תהליך 
מדיני עם שמיר , אבל אין ספק שאי אפשר להניע אותו בלי שמיר . הם הלכו כברת 
דרך עם לוי שהוביל לבדו , לעתים על דעת עצמו , מדיניות פרגמטית , שמנעה 
התנגשות בעניין הערבויות והוציאה כנראה את העוקץ גם מתקרית הר הבית . הוא 
הצליח לתמרן בהצלחה גם כלפי פנים , תוך כדי כך שהוא עוקף את הקואליציה של 
המנכ"ל , יוסי בן אהרן , וסגן השר , בנימין נתניהו , שביקשו להכריז מלחמה 
על הבית הלבן . שמיר יגיע אפוא לוואשינגטון כאשר " רק " המשקעים סביב 
יוזמת השלום הישראלית מעיבים על היחסים . גם כאן , על פי מכתבו של המזכיר , 
גיימס בייקר , לדוד לוי , נפתחו בפני שמיר אם ירצה בהן אפשרויות חדשות . 
קפמאבינבתרצו את הקפאת היוזמה טען שמיר , כי ארה"ב התעלמה מאחד מיסודותיה 
החשובים הצורך לסיים את מצב המלחמה עם מדינות ערב . והנה , בהרצאה שנשא 
ב21 באוקטובר במכון הוואשינגטוני למזרח - התיכון , אמר דניס רוס , עוזר 
המזכיר , שעתיד להגיע ארצה בחודש הבא , דברים ברורים למדי : " יכולנו 
לצפות להתקדמות בשני מסלולים קשורים זה בזה : בניית הבסיס לדיאלוג ישראלי - 
פלשתיני ובד בבד לעודד רגיעה הדרגתית של המתיחויות , שבמשך זמן כה רב הפרידו 
בין ישראל למדינות ערב , ובמשך זמן כה רב הסבו אי יציבות באזור . שני המסלולים 
חשובים והתקדמות באחד תאפשר התקדמות בשני " . את מכתבו ללוי , שהיה ממוען 
למעשה לשמיר , סיים בייקר בשאיפה להדק מגע , אך זאת " בתנאי שמדובר בתהליך 
אמין ורציני " . עתה הזמן לחשוב על תהליך הכולל הצעות חדשות , למשל , לסוריה , 
בצד דיאלוג של ממש עם הפלשתינאים . אם יש בדעתו " למרוח " את בוש בדברי 
חלקלקות או בהצעה לדחות הכל עד אחרי משבר המפרץ , עלול שמיר להתחרט על המאמצים 
לחדור אל הבית הלבן . 
