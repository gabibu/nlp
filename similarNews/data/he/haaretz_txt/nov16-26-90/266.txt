ריכוזים גבוהים ביותר של זיהום אוויר , שכמותם לא נמדדו זה תקופה ארוכה , 
נרשמו בסוף השבוע באזור חיפה . הנתונים התקבלו מרשת הניטור החדשה שהחלה 
לפעול באחרונה באזור חיפה על יד איגוד ערים חיפה לאיכות הסביבה . החריגה 
הגבוהה ביותר נרשמה בליל שבת בשעה 03 . 81 כאשר בשכונת המגורים הגדולה ביותר 
בחיפה נוה - שאנן נרשמו ריכוזים של גופרית דו - חמצנית שהגיעו ל464 , 1 
מ"ג גופרית במ"ק אוויר . באותה שעה נמדדה בתחנת הניטור החדשה ברחוב איינשטיין , 
הממוקם בחלקו העליון של רכס הכרמל , ריכוזים חריגים שהגיעו ל681 , 1 מ"ג 
במ"ק . בתחנה בשכונת נשר נרשם בשעה ארבע לפנות בוקר ריכוז של 837 מ"ג גופרית 
במ"ק אוויר אור ליום ו , ובשבת לפנות בוקר נרשמה בנשר רמת גופרית של 467 
מ"ג במ"ק . בתי הזיקוק וחברת החשמל שהם מקור הפליטה העיקרי של דו תחמוצת 
הגופרית באזור חיפה , הועברו החל משלשום בערב לשריפת דלק דל גופרית . החריגות 
הגבוהות מוסברות בשרב ששרר ובתנאי פיזור לא טובים . נתוני מערך הניטור החדש 
בחיפה ייכללו מעתה בדיווח היומי על איכות האוויר ב"הארץ " . המערך כולל שמונה 
תחנות חדשות , שחלקן מוקמו בשכונות שעד היום לא היו נתונים על ממדי זיהום 
האוויר בהם . התחנות החדשות ימדדו במכשיריהן המודרניים , בנוסף לגפרית 
דו חמצנית , גם את ריכוזי הזיהום של תחמוצות חנקן , חד תחמוצת הפחמן , 
אוזון , פחמימנים , חלקיקים ונתונים מטאורולוגיים . כל הנתונים מועברים 
למחשב מרכזי המוצב במשרדי איגוד ערים חיפה לאיכות הסביבה . המערכת החדשה 
מצטרפת לששה מכשירים קיימים למדידת דו - תחמוצת הגופרית שיועברו עתה לאתרים 
חדשים וכן לארבע תחנות ישנות שמפעילה חברת החשמל באזור חיפה . תקופת אוקטובר - 
דצמבר ידועה כמועדת לריכוזים גבוהים של זיהום . 
