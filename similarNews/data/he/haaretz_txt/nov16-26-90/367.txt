מאנילה ( ע"ר ) . שר המשפטים הפיליפיני , פראנקלין דרילון , ניצל אתמול 
מניסיון התנקשות , כאשר הושלכו ארבע פצצות על ביתו מתוך מכונית . בפיגוע 
נגרם נזק קל לבית בן שתי הקומות , וכן לחמישה בתים סמוכים . אחד השכנים 
נפצע קל . דרילון , אשתו ושני ילדיו יצאו ללא פגע . " הם כיוונו אלי 
עובדה שכמה מהפצצות התפוצצו ממש מתחת לחדר שבו ישנתי " , אמר שר המשפטים 
בראיון רדיו . " ייתכן שזהו מסר אלי לנהוג בזהירות באנשים שאנו חוקרים . 
אני לא יודע מי שלח אותו , מאחר שאנחנו חוקרים הרבה אנשים " . דרילון אחראי 
על הבאתם לדין של חיילים שקשרו נגד אקינו בדצמבר . היה זה ניסיון הקשר השישי 
והחמור ביותר נגד הנשיאה . הוא גם עומד בראש פאנל המנסה לארגן שיחות שלום 
עם המחתרת הקומוניסטית , הנאבקת במשטר זה 12 שנה . אישיות בכירה בביון 
הצבאי מסרה כי הצבא חשף קשר חדש של המורדים מן הימין . לדבריה , התוכנית 
היתה להפעיל כיסי מורדים מצפון ומדרום לאי לוזון , במטרה לבודד את החיילים 
בבירה מאנילה . 
