צנדיגאר ( ע"ץ וע"ר ) . טרוריסטים סיקים אספו מספר הינדים , הכניסו אותם 
לאוטובוס ורצחו 31 מהם בקרבת בירת חבל פנגאב צנדיגאר , על אף אמצעי הביטחון 
החמורים שננקטו לקראת תחרות הקריקט בין הודו וסרילנקה שעמדה להתקיים ביום 
שישי בעיר . 21 הינדים אחרים נפצעו בהתקפה זו , שבוצעה בכביש מבודד בחצות 
הלילה שבין יום חמישי לשישי . המשטרה הודיעה כי ההתקפה הרצחנית התקיימה 41 
ק"ם ממרכז העיר . הטרוריסטים עצרו שני אוטובוסים , הפרידו בין הסיקים , 
הנשים והילדים לבין הגברים ההינדים . הם כינסו את ההינדים באחד האוטובוסים 
ורצחו אותם ביריות . " לא ציפינו לבעיות כלשהן בצנדיגאר בעקבות אמצעי הביטחון 
החמורים בהם נקטנו לקראת תחרות הקריקט " , אמר מפקד משטרת פנגאב לכתבים . 
ואכן יותר מ000 , 3 אנשי ביטחון שמרו על האיצטדיון בצפון - מערב בעיר . 
עד כה נהרגו 004 , 3 בני אדם בפנגאב כתוצאה ממעשי אלימות ורצח של טרוריסטים 
סיקים הדורשים מדינה סיקית עצמאית . 
