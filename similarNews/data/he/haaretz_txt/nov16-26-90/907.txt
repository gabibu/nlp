בישיבת הממשלה אתמול הסתמנה תמיכה בעמדתו של שר האוצר יצחק מודעי נגד הגדלת 
תקציב הביטחון בשנה הקרובה . אולם , על - פי הוראת ראש הממשלה , יעלה 
הנושא לדיון רק לאחר שיושג הסכם בין משרדי האוצר והביטחון . הדיון על התקציב 
יימשך מחר , ואז צפויות החלטות . צוותים של משרדי האוצר והביטחון , בראשות 
מנכ"לי המשרדים , נפגשו אמש לדיון ראשון , וגורמים באוצר העריכו שהסכמה 
תושג לפני שתיפגש הממשלה מחר . לדבריהם , למשרד הביטחון כבר ברור שאין 
כל בסיס לתוספת שביקשו . משרד הביטחון ביקש תוספת תקציב של 8 . 1 מיליארד 
שקל לשנת 1991 , ואילו משרד האוצר מציע לקצץ כ002 מיליון שקל מתקציב הביטחון , 
בעיקר על - ידי צמצום ימי המילואים . גורמים ביטחוניים הביעו אתמול תמיהה 
על דברי שר האוצר שאמר בסוף השבוע כי הגיע להבנה עם מערכת הביטחון על תוספת 
של 002 מיליון שקלים בלבד לתקציב הביטחון . לדבריהם , במערכת הביטחון עומדים 
בתוקף על הדרישה המקורית . לדבריהם , אירועי האתמול בלבנון ובגבול מצרים , 
הם תזכורת נוספת לנטל הביטחוני הרובץ על ישראל , המחייב תוספת תקציב . 
קפידבינבישיבת הממשלה אתמול הזהיר ארנס שבלי ביטחון , לא תהיה עלייה . 
" יש להוריד מהכל לטובת הביטחון " , אמר . שמיר קטע אותו באמצע דבריו , 
ואמר : " אם אתה אומר שצריך להגדיל , אז אתה גם צריך להגיד מאיפה לקחת " . 
בנאום נרגש אמר שר האוצר שבתחילת שנות ה05 , כאשר המצב הביטחוני בישראל 
היה קשה ביותר , העדיף ראש הממשלה דאז , דוד בן - גוריון , להפנות מקורות 
לקליטת עלייה . הוא הגדיר את הגירעון העצום בתקציב 6 . 21 מיליארד שקל 
כ"קצה גבול המתיחה " , ורמז בכך שלא ניתן יהיה להגדיל את הוצאות הממשלה 
בלי הכבדת הנטל על הציבור . " מה שחלמתי שיקרה סביב השולחן הזה היום , 
הוא שיקומו שרים ויגידו קח % 5 מהתקציב שלי כדי שתוכל לטפל בקליטת העלייה . 
אבל לא שמעתי אף צדיק מסביב שולחן " , אמר מודעי . שר הבינוי והשיכון , 
אריאל שרון , תמך אף הוא באי - הגדלת תקציב הביטחון . " מאות אלפי חיילים 
אמריקאים נמצאים באזורינו , דבר שמאפשר לנו לנשום לרווחה . לכן , אין 
צורך בתוספת תקציב לביטחון , " אמר . שר הבריאות , אהוד אולמרט , אמר 
ש"אין פרות קדושות גם בביטחון . אנחנו חייבים לחשוב בכיוון צמצומים " . 
אולמרט הוסיף שיש להגביר את המאמץ לגיוס הון בחו"ל , והעריך שניתן לגייס 
כ01 מיליארד דולר מיהדות העולם בחמש השנים הקרובות . שר המשפטים , דן מרידור , 
ציין אף הוא שקליטת העלייה תהיה בלתי - אפשרית בלי גיוס מאסיווי של הון 
בחו"ל . מרידור הציע שהממשלה תהפוך את סל הקליטה להלוואה עומדת . שר המשטרה 
רוני מילוא ושר הבינוי אריאל שרון הגישו הצעות דומות . 
