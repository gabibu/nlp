שיחות עם אוהדי כדורגל מלמדות , שהתרופף במקצת הקשר בינם לבין מה שמתרחש 
באחרונה בכדורגל הייצוגי שלנו . יש לנו נבחרות נערים , נוער א , נוער 
ב ונבחרת אולימפית , וכולן פעילות בימים אלה בהיקף מלא בזירה האירופית . 
תקציב הפעלת הנבחרות לכדורגל מסתכם בכמה מיליוני שקלים ומרוב פעילות דומה , 
כאילו מתקשים האוהדים לעקוב אחר הנעשה . נבחרת הנערים עד גיל 61 ( בהדרכת 
המאמן גדעון כהן ) זכתה בשבוע שעבר בהישג שבהחלט ראוי להתברך בו , כאשר 
הכניעה בהרצליה 10 את הונגריה בטורניר קדם אליפות אירופה . קודם לכן זכתה 
להישג מרשים ביותר , כאשר סיימה 11 את משחקה בקישנייב עם נבחרת הצעירים 
של ברית המועצות . לנבחרת זו 3 ם - 4 נקודות , ועתה זקוקה נבחרתו של כהן 
לעוד 2 נקודות בלבד ם - 4 אפשריות , כדי להבטיח את הופעתה בחודש מאי בשלב 
הגמר שיהיה בשוייץ . בטורקיה תתמודד היום נבחרת נוער ב ( בהדרכת המאמן 
אמנון רז ) במוקדמות אליפות אירופה . נבחרת זו כבר ניצחה במשחק הבכורה 
שלה בהרצליה 20 את נערי שוייץ , והמאמן רז מצפה להצלחה נוספת היום בטורקיה . 
נציגה ישראלית שלישית , הנכנסת השבוע לזירה האירופית , היא הנבחרת האולימפית 
( בהדרכת המאמנים הלאומיים יצחק שניאור ויעקב גרונדמן ) הממריאה הבוקר 
ליוון , שם תתמודד ביום רביעי . זה משחקה הראשון של ישראל בנסיונה להגיע 
לטורניר הגמר של אולימפיאדת ברצלונה ב - 2991 . הנתיב עובר הפעם דרך שתי 
יבשות : תחילה אירופה , ואם תשיג את הבכורה בביתה יהיה עליה להתמודד על 
הכרטיס האולימפי עם נציגת אוקיאניה . לעומת הניצחונות וההצלחות ההתחלתיות 
של נבחרות הנוער , נחלה הנבחרת האולימפית שתי אכזבות - חוץ צורבות , כאשר 
ספגה מפלות רבות - שערים במשחקי ידידות בברית המועצות ובצכיה . למזלה ניתנה 
לה עוד הזדמנות מזרח אירופית , הפעם נגד פולין באשדוד , כדי לנצח ולשקם 
את המוראל האבוד לפני היציאה ליוון . הניצחון על פולין החזיר את הצבע ללחייהם 
של השחקנים והמאמנים , ואולי עוד יתברר ששתי המפלות בברית המועצות ובצכיה 
הדליקו את הנורות האדומות במועד ונתנו למאמנים שניאור וגרונדמן פסק זמן חיוני , 
כדי לתקן מה שטעון תיקון בצוות האולימפי . ניצחונה של הנבחרת האולימפית 
על פולין עורר תקוה חדשה , שאולי תצליח לסיים את הטורניר האירופי בראש הבית , 
בו שובצו גם שוודיה , יוון וקפריסין . זה נשמע כמו חלום מתוק , אבל אסור 
להרים ידיים לפני שיוצאים למערכה , ולכן נלווה את האולימפיים היוצאים ליוון 
בברכת יישר כוח , ונחזיק להם אצבעות . הפעילות המוגברת שלנו בזירה האירופית 
חושפת את נקודות האור והצל של הכדורגל הישראלי , המשקיע מאמצים רבים כל 
כך להשתלב בכדורגל האירופי . שוב מתברר , כי עד לגיל מסויים ילדים , 
נערים ונוער אנו מסוגלים להתמודד עם אירופה בכוחות שקולים . רק משלב התבגרות 
מסויים אנו מאבדים את התנופה , בעוד האירופיים מזנקים בבת אחת קדימה ומשאירים 
אותנו מאחור . הדבר בולט בעיקר בגישה למשחק , ביחס המקצועני , בעבודה 
האישית על טיפוח הגוף ויתרונותיו , שלא לדבר על שיפור המהירות , התנופה 
והמשחק בלי כדור . מי שטוען שאינו מוכן לקבל את ההבדלים האלה בין כדורגלני 
ישראל לבין הכדורגלן האירופי המצוי שקוע בחלומות והוזה בדמיונות . באותה 
מידה אפשר לטעון , שאין להשלים עם ההבדל בין הניהול המקצועני האירופי לבין 
הניהול החובבני הישראלי , או עם השוני ברמת עסקני הכדורגל באירופה לבין 
אחדים מאלה המנהלים אותו בישראל . אבל עובדה היא , כי בישראל הניהול הוא 
כפי שהוא ובאירופה הניהול הוא כפי שהוא . וכי מה זה משנה , אם מסכימים 
ומשלימים עם העובדות או שאין מקבלים אותן ? האפשר לשנותן מהיום למחר רק 
בזכות רצון טוב ? העובדה הבסיסית היא , כי בתחום הכדורגל הייצוגי נותרה 
לנו עבודה רבה . את המהירות ואת הכישרון לשחק בתנופה גם ללא כדור יש לשפר 
אצל הכדורגלן הישראלי המצוי , וגם את רמת עסקני הכדורגל שלנו צריך לטפח 
בצורה יסודית . יש לחתור לכך שבכדורגל יעסקו אנשי מקצוע , בעלי כאריזמה 
ויכולת , ולא עסקנים פוליטיים שפנו לכדורגל משום שלא הצליחו להתברג בזירה 
הפוליטית ברמה הלאומית . העובדה שישראל מתמודדת עתה על נבחרותיה בגילאים 
השונים בזירה האירופית היא אולי תחילתו של המהפך שאנו כה זקוקים לו . העובדה 
שכדורגלנינו נפגשים עם כדורגל מאיכות אירופית , המתאפיין בכושר גופני מעולה , 
במשחק יעיל וחכם גם ללא כדור ; כדורגל הנהנה מיתרונות אופייניים למקצוענות 
אמיתית ותכליתית , היא בסופו של דבר הערובה לכך שגם נלמד להסתגל בהדרגה 
לכדורגל מסוג אחר . בינתיים נעקוב בסקרנות אחר הופעות נבחרות הייצוג שלנו 
היום בטורקיה ובאמצע השבוע ביוון בתקווה גלויה , שכל מיפגש נוסף עם הכדורגל 
האירופי מקרב אותנו אל הרגע שבו נצליח להדביק את הפער הגדול המפריד בינינו 
לבין היבשת , שאנו כה משתוקקים להשתלב בה ולהיות חלק בלתי נפרד ממנה . 
