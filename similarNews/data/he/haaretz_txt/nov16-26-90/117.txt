ק קריירות מעטות בארכיטקטורה מבלבלות כמו זו של מייקל גרייבס . ממודרניסט 
אקדמי בשנות ה07 שהיה לכוכב עליון פוסט מודרניסטי בשנות ה08 , הוא היה יכול 
להפוך בשנות ה09 למדינאי קשיש נערץ או סתם לאישיות - לשעבר עייפה . הוא 
נישא על גל הערצה בראשית שנות ה08 , אחרי שנשלמו עבודותיו הגדולות הראשונות : 
בניין פורטלנד בפורטלנד , אורגון , והבניין של חברת הומנה בלואיוויל , 
קנטקי . הוא טען באורח משכנע להרחבת תפקידו של הארכיטקט , ועיצב כל דבר 
מרהיטים ועד קומקומי תה . אך כשפנה לעיצוב סלי הקניות של בלומינגדיילס 
נראה להוט יותר להעניק את שמו לכל דבר שיימכר מאשר להרחיב את זירת העיצוב 
הרציני . שלוש תוכניותיו לבניית תוספות למוזיאון ויטני לאמנות אמריקאית בניו 
יורק לא נבנו וזכו לביקורת ( מוגזמת לעתים ) שאינן מתאימות לבניין המקורי 
של מרסל ברויר . כישלון זה לא היטיב עם המוניטין של גרייבס , ובסוף העשור 
טענו רבים על עבודתו שהיא מודעת מדי לעצמה וטרחנית . כל אותו הזמן המשיך 
גרייבס לעצב בניינים רציניים , שהיו תזכורת לכך שקולו הוא אחד הקולות האמריקאיים 
המקוריים של זמננו . סגנונו , סוג של קלאסיציזם שסונן בעדשה של קוביזם , 
מאחד יסודות של כמה ארכיטקטורות מקומיות הבניינים של דרום - מערב אמריקה 
והסגנון של המיסיון הספרדי , שהיו כנראה חביבים עליו ביותר , בשילוב עם 
קלאסיציזם איטלקי . את הכל צבע במגוון עשיר של צבעים חושניים . שילוב 
זה לא יכול להיות בלתי - מודע לעצמו גרייבס הוא מנייריסט יותר משהוא נאיווי 
אבל במיטבו יש לו כוח משיכה עצום . דומני , שעבודתו אינה יוצאת נשכרת 
כשהיא בממדים גדולים : עבודותיו המוצלחות ללא - עוררין , כמו הספרייה בסן 
חואן קפיסטרנו בקליפורניה או העיצוב הפנימי המחודש של ניוארק , הן קטנות 
למדי בממדיהן . בניין פורטלנד , לעומת זאת , הוא מגושם , ובניין הומנה 
מרשים בעיקר הודות לאלגנטיות של חומריו וכושר ההמצאה של פרטיו . בשני בתי 
המלון הגדולים שבנה לא מזמן ב"דיסני - וורלד " באורלנדו , פלורידה , יש 
ריהוט מדהים שהוא עיצב , אבל הפרופורציות החיצוניות שלהם רחוקות מלהיות 
חינניות , והן מעלות הרהור שמא גרייבס הוא הארכיטקט החשוב היחיד שמנסה בעקביות 
להפוך מגושמות לסגולה . אבל כאן בלה הויה , 51 קילומטרים צפונית לסן דייגו , 
אפשר שגרייבס הוכיח סוף סוף שהוא מסוגל לבצע עבודות מסחריות משכנעות בקנה 
מידה גדול . על אתר בן 44 דונם סיים זה עתה פרויקט בשם אוונטין , כשם 
אחת משבע הגבעות של רומא , וזהו המיזוג המוצלח ביותר עד כה שבין סגנונו 
של גרייבס לדרישות של פיתוח נדל"ן קונוונציונלי . במשך שנים טען גרייבס , 
שהארכיטקטורה שלו אינה מוזרה לעין ואינה צריכה להרתיע מבחינה כלכלית את 
מפתחי הנדל"ן . אוונטין הוא הוכחה שאכן הדבר אפשרי . הפרויקט מרשים ומושך 
כאחת , לא רק כאחד מהפרויקטים היחידים של בתים רבי קומות בפרוורים , שיש 
לו זהות ארכיטקטונית אמיתית , אלא גם אחד מן הפרויקטים היחידים מסוג זה 
המנסים להביא לפרוורים תחושה מסוימת של עירוניות . הפרויקט , שעולה 051 
מיליון דולר , כולל מלון היאט ריגנסי ובו 61 קומות ו004 חדרים , בניין 
משרדים בן 11 קומות , מועדון בריאות וארבע מסעדות . הבניינים עטויים באבן 
חול אינדיאנית אדומה בקומותיהם התחתונות , ובטיח מותז בצבע חום - דורה מעליהן . 
כמו במרבית בנייניו של גרייבס הגיאומטריות חזקות : בניין היאט הוא גוש 
שבראשו קשת נמוכה , מועדון הבריאות הוא תוף מעוגל ובניין המשרדים הוא אשכול 
של צורות : קופסה מלבנית נמוכה , קופסה גבוהה עם גג גמלון וצריח דמוי ממגורה , 
שמתחברים בסדרות של פרגולות , מזרקות וחצרות , היוצרות מידה של עניין 
אורבניסטי להדיוטות . בניינים אלה נבנו בתקציב מוגבל , כמו בתי המלון שבנה 
גרייבס בשביל " דיסני - וורלד " " הדולפין " ו"הברבור " . אבל הם רגועים 
יותר , מינוריים יותר מבנייני דיסני , שבהם נדמה לפעמים שעוצמת העיצוב 
נועדה להסיח את דעתנו מן הזולות השולטת בכל . כאן , באורח פרדוקסלי , 
התוצאה של הורדת המתח היא תחושה של עושר גדול יותר . החזית של מלון לה הויה , 
למשל , חסרה את ההופעה המדהימה של הדולפין והברבור , עם דמויותיהם המפוסלות 
הענקיות ואלומות הצבע שלהם . אבל אין לה גם הרדידות שכל כך מפריעה בבניינים 
הללו ; החלונות המסורגים של היאט שקועים מעט מן החזית , המצאה קטנה המעניקה 
עומק ומרקם לחזית והגורמת לנו להרגיש שזהו בניין אבן אמיתי תחושה נחוצה 
לארכיטקטורה של גרייבס כדי שתפעל כראוי . אבן החול , הטיח הצהבהב והפנלים 
בצבע ירוק כהה מהווים מרקם צבעים מעולה . אולם המבואה צנוע אבל מכובד , 
עם עמודים מצופי שיש , מנורות תלויות נתונות בקערות זכוכית , כיסאות של 
גוזף הופמן ושטיחים בעיצובו של גרייבס . מדרגות יורדות מוליכות מן המבואה 
אל האולם הגדול של הבניין , אולם בגובה שתי קומות ובו דקלים בעציצים , 
מסעדות , עוד שטיחים וריהוט של הופמן . המקום מעוצב ברוחם של האולמות הגדולים 
במלונות נופש קלאסיים , וממנו יוצאים אל מרפסות , אל בריכה ענקית , שלידה 
תאי הלבשה מפוספסים , ואל מגרשי הטניס . המסדרונות , המעליות וחדרי האורחים 
הקטנים אבל היעילים עוצבו כולם בידיו של גרייבס . מועדון הבריאות הנמוך , 
העטוי כולו באבן חול אדומה , הוא המרכז הוויזואלי של הפרויקט ומפריד בין 
המלון לבין בית המשרדים . צורתו העגולה שבראשה כיפה עגולה היא הציר שעליו 
נסב הפרויקט כולו , והוא מציג שוב בקנה מידה גדול את התחושה הסיבובית שמקבלים 
מן הכיפות הקטנות שגרייבס אוהב להכניס לבנייניו . בצדו השני של מועדון הבריאות 
ניצב בניין המשרדים , שאותו שבר גרייבס לכמה מגזרים כדי להקטין את תחושת 
המאסה שלו . למרות שתחבולה זאת משרתת את מטרתה , אפשר שבניין המשרדים הוא 
האלמנט הפחות מוצלח של הפרויקט , אולי רק משום שהוא נראה כמבליט את הקלאסיציזם 
שלו ומתייחס לעצמו בחשיבות הרבה יותר גדולה משאר חלקי אוונטין . ( ליד 
אולם המבואה יש כיפה ובה פסל רומאי , דמות חסרת ראש לבושה בטוגה לא בדיוק 
מה שנמצא במבואה רגילה של בניין משרדים ) . אבל הפרטים חזקים כאן והתכנון 
הכללי , היוצר חצר קדמית תלולה מעט , יוצא מן הכלל . בסך הכל האוונטין 
בולט במיוחד כחיבור , כסדרה של מבנים שלמרות כל הייחוד שלהם מצטרפים יחד 
ויוצרים מה שחסר כמעט לכל פרויקט דומה אחר : תחושה של מקום . מן הכביש המהיר 
האוונטין הוא נוכחות מרשימה , ואם צבעו העשיר וצורתו הגיאומטרית רבת העוצמה 
אינם מה שאנחנו מצפים מנוף הפרוורים ( אין זה מפתיע שלה הויה השמרנית לא 
קידמה בתחילה בברכה את הפרויקט ) , בכל זאת הוא מעלה את רמתה של ממלכת 
הנדל"ן המסחרי בדרום קליפורניה . כאן עונה שפתו הארכיטקטונית של מייקל גרייבס 
על הדרישות של העולם האמיתי ושניהם יוצאים נשכרים מן המפגש . 
