בית המשפט המחוזי בתל - אביב בראשותו של השופט ישי לויט אישר אתמול את המיזוג 
בין חברת " מעיינות מי עדן " לבין החברה מעיינות מי הירדן הנמצאת למעשה 
מזה שבע שנים בבעלות משפחת נפתלי . לשתי החברות מפעלים תעשייתיים בעלי קו 
ייצור אחד בענף המשקאות הקלים והמים המינרליים . הנהלותיהן הגיעו למסקנה 
שמיזוגן יהיה לטובת שני המפעלים ולפני כחודשיים חתמו הצדדים על הסכם המיזוג . 
לפי ההסכם , שאושר על ידי השופט לויט תמוזג חברת מעיינות מי הירדן ותיקלט 
בתוך חברת מעיינות עדן ( מי עדן ) מבלי שיהיה צורך לפרקה . חברת מי עדן 
שולטת כיום על למעלה מ%06 משוק המים המינרלים בישראל ועל שוק המים המינרלים 
למוסדות ובתים , באמצעות החברה - בת " מי עדן בר " . החברה נרתמה לאחרונה 
לייצור מוגבר של מים מינרלים , לספק דרישה גדולה של הכוחות האמריקאים ושותפיהם 
במפרץ הפרסי . לפני עשר שנים הוקם ברמת הגולן מפעל בשם מעיינות מי הירדן 
על - ידי היזם משה מאירי , מומחה למים מינרלים שהביא למעשה את רעיון ייצור 
המים המינרלים לישראל . מאירי ( כיום בן 48 ) שהקים מפעל לייצור מים מינרלים 
ברמת הגולן ממימי מעיין סלוקייה נחל הפסדים ולאחר כשנתיים מכר את חלקו לשאר 
השותפים ופרש . לאחר שפרש , הקים מאירי את מפעל מעיינות עדן ברמת הגולן , 
שגם התבסס על מי מעיין סלוקייה . בשנת 48 רכשו רוני וגיורא נפתלי יחד עם 
משקיעים מארה"ב את השליטה במעיינות מי הירדן ובחברת מעינות מי עדן . 
