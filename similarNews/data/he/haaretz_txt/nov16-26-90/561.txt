דשת של המחזה " כנר על הגג " שהתקיימה ב91 בנובמבר בברודווי , בכיכובו 
של חיים טופול , זכתה לשבחים ממבקרי תיאטרון של עיתוני ניו יורק , שציינו 
לשבח בעיקר את משחקו של טופול . בה בעת הטעימו כמעט כל המבקרים כי חיים 
טופול כטוביה החולב אינו מצליח להאפיל על זירו מוסטל , שלדבריהם נשאר טוביה 
הקלאסי והמוצלח ביותר . ההפקה המחודשת של " כנר על הגג " הועלתה בברודווי 
לציון 52 שנה להפקה המקורית , והמבקרים ציינו כי הזמן שחלף לא פגע במחזה , 
שתוכנו ושיריו הידועים מרשימים ומרתקים היום כפי שהיו כאשר נשמעו בראשונה . 
מבקר התיאטרון של " ניו יורק טיימס " , מל גוסאו , כתב כי לצוות השחקנים 
בהפקה המחודשת " מגיע אשראי גבוה . אך אי - אפשר להתעלם מהעובדה שהיה זה 
זירו מוסטל שהעניק לכנר על הגג את החיוניות ועוצמת החיים שלו " . על טופול 
הוא כותב , כי השחקן הישראלי התבגר בתפקיד מאז כיכב כטוביה בסרט שהופק 
בשנת 1791 . " גילו של טופול תואם היום יותר את זה של טוביה החולב . טופול 
אינו משמח ומרנין כפי שהיה זירו מוסטל , והוא גם אינו רב - הבעה כתפקיד 
מוסיקלי כמו מוסטל . אך בה בעת עולה בידי טופול לשמור על החמימות והעליצות 
שבדמותו של טוביה " . המבקר מוסיף , כי " טופול כטוביה החולב יותר עליז 
מאשר סנטימנטלי , אנושי ויהודי מאמין שהוא גם ספקני " . המבקר מדגיש את 
כשרונו הטבעי של טופול בביצוע השירים . גם השחקנית מארסיה לואיס , המשחקת 
ושרה בתפקיד גולדה , אישתו של טוביה , זוכה לשבחים . מבקר התיאטרון האמריקאי 
הנודע קלייב ברנס ( " ניו יורק פוסט " ) מצטרף לשבחים לטופול ומציין כי 
הוא השתפר בהרבה מאז שיחק בראשונה את תפקיד טוביה . " הביצוע הוא תענוג 
מושלם " , כותב ברנס . אך , לדבריו , ההפקה המחודשת נעדרת את האופי הספונטני 
שהיה להפקה המקורית של גרום רובינס . " להוציא את חיים טופול " , כותב 
ברנס , " ההפקה החדשה היא שגרתית במידה מוגזמת " . ברנס מסכם את ביקורתו 
בהמלצה כי כדאי לצפות שוב ב"כנר על הגג בגין חיים טופול יותר מאשר כל דבר 
אחר " . 
