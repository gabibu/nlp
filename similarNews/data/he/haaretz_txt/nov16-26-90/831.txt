בחודש , יוענקו בטקס חגיגי מענקים מטעם מדור הקולנוע של המועצה הציבורית 
לתרבות ואמנות של משרד החינוך והתרבות . 91 איש ואישה , שקשורים כולם בצורה 
זו או אחרת לתעשיית הקולנוע , יקבלו כל אחד 057 , 2 ש"ח מתקציבה הצנוע של 
המועצה . בין מקבלי המענק , יצחק גורן , ד"ר יעל קציר , יגאל בורשטיין , 
לבנה חכים , עמית גורן , חנה אזולאי - הספרי , ד"ר יוחנן ברנשטיין ואולם 
אף לא סטודנט אחד . הכסף ניתן לצורך פיתוח , השלמה או כתיבת תסריט , כתיבת 
ספר על קולנוע , או השלמה של הפקת סרטים . הסטודנטים לקולנוע שהגישו בקשות 
למענק , קיבלו מכתב תשובה בו נאמר כי בעקבות ריבוי הפניות , 79 במספר , 
הוחלט שלא לתמוך השנה בסרטי סטודנטים . בעבר תמכה המועצה גם בפרויקטים 
של סטודנטים ( " אפטר " של איתן פוקס , למשל , קיבל בשנה שעברה כ000 , 
5 ש"ח ) . ההחלטה להוציא את כל פניות הסטודנטים כיחידה אחת תמוהה במקצת . 
אורה יבנאלי , מרכזת מדור הקולנוע במועצה לתרבות ואמנות : " בשנה שעברה 
היה יותר כסף , התפרשנו על שתי שנות תקציב , והתקציב של שנה שעברה נגס 
גם בזה של השנה , כך שנותרנו עם 25 אלף ש"ח בלבד " . לדעת יבנאלי , דווקא 
סטודנטים , יותר מאלה העובדים כבר בתעשיית הקולנוע , זקוקים לסכומים בסדר 
גודל כזה . עבור סטודנט 0003 ש"ח יכולים לקבוע אם סרטו ייעשה אם לאו . 
לדבריה , ההחלטה להוציא את הסטודנטים מן הפרויקט כגוף היתה של ועדת הפרויקטים , 
בה ישבו דליה שפירא , צבי שפירא ופיטר פריישטט כיו"ר . מדבריו של פריישטט , 
קשה להבין מדוע לא נבדקו הצעותיהם של הסטודנטים במסגרת הוועדה על פי אותם 
קריטריונים שלפיהם נבדקו הפניות האחרות . הוא סבור שזה עניין מתמטי , שמוכרחים 
לעשות איזושהי החלטה כשיש כל כך הרבה בקשות ותקציב כה נמוך . אבל למה להוציא 
ממערכת השיקולים דווקא את הסטודנטים ? למה לא כל גוף אחר ? ואף יותר מכך , 
מדוע להוציא בכלל מישהו ממערכת השיקולים , אם תפקידה של הוועדה לבחון את 
הפניות ולבחור את הטובים ביותר בעיניה ? פריישטט : " בכל מקרה , גם בשנים 
שעברו אנחנו לא כתובת לסטודנטים . להם יש כל מיני גופים אחרים . אנחנו 
כתובת לאנשי התעשייה שעובדים בקולנוע . גם פנייתה של עקרת בית שכתבה תסריט , 
נדחתה . לסטודנטים נתנו תמיד תוך חריקת שיניים . אני מאוד שלם עם הנקודה 
הזאת . אדם צעיר שעובד כבר ולא נמצא במסגרת של בית - ספר לקולנוע , זקוק 
לכסף יותר מסטודנט " . מדבריו של פריישטט משתמע , לפיכך , שהמועצה מיועדת 
למעשה לאנשים שפעילים כבר בתעשיית הקולנוע , ואמנם רק כאלה כאמור מקבלים 
השנה את המענק . אם כך , מדוע לא הגבילה המועצה מראש את הקריטריונים שלה ? 
בבתי - הספר לקולנוע , בכל מקרה , מסתובבים כמה סטודנטים דאוגים שקיוו 
לסיים את סרטיהם בעזרת הכסף המיוחל . אמרו להם שהוועדה תומכת גם בסרטי סטודנטים , 
ואולם תסריטיהם אפילו לא עמדו למבחן . 
