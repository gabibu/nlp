ברמקולים מוסיקה , על מסך הווידאו האילם מרצדות תמונות . אין כל קשר בין 
השניים . פיצול אודיו - ויזואלי כזה מופיע באין - ספור מועדונים וברים ערב 
ערב , בכל מקום . המבלים במקומות אלה אינם מתקשים לקלוט את הגירויים הנפרדים . 
לנוכחותם של וידאו - קליפים בעשור האחרון יש קשר הדור עם אופן הקליטה הזה . 
הווידאו - קליף לא נולד יש מאין . הוא קיים כמדיום מראשית שנות ה08 , 
אך לפני כן היו סרטי רוק - אנרול , סרטיו של אלביס וסרטיהם של הביטלס , 
שהיו מחלוצי החיבור בין מוסיקת מצעדי הפזמונים לתמונה הנעה . עד אז היתה 
הפרדה מוחלטת בין המוסיקה של המיוסיקלס הקולנועיים לבין המצעדים . אפקטים 
או מרכיבים פנטסטיים , המאפיינים את הקליפים , נראו על מסכי הראינוע כבר 
בסוף המאה הקודמת . סרטי האוונגרד של שנות ה02 עסקו בשבירת התפיסה המקובלת 
של זמן , חלל ומבנה סיפורי , בעירוב אנימציה עם אימאזים מצולמים ובסוריאליזם . 
כל האלמנטים הללו משובצים היום אלמנטים שעבורנו הם קליפיים לכל דבר . הווידאו - 
קליפים מתייחסים גם לזאנרים קולנועיים מוכרים . לפני שנים אחדות יצאה מדונה 
עם הקליף לשירה " נערה חומרנית " , שהתייחס בגלוי ל"יהלומים הם חבריה הטובים 
ביותר של הנערה " של מרילין מונרו . לא תמיד מוכר הווידאו - קליף שיר בלבד . 
לעתים הוא מוכר דימוי שלם של כוכב או כוכבת , בדומה לסרט פרסומת . לא 
תמיד נבנה דימוי באופן מהוקצע כל - כך כמו בקליפים של מדונה , אולם יצירת 
הזדהות על - ידי פנייה למרכיבים ויזואליים מוכרים היא ממאפייניו המרכזיים 
של הקליף . " חלום כחול " , הקליף של אריק דור - דוידוביץ לשירו של רמי 
פורטיס , מגדיר ממש את המדיום : הקליף נראה כמו " חלום על חלום " , קיימת 
כל הזמן חזרה אל הזמר בהופעה , שנראית אף היא כחלום , כשהקהל , מאידך 
גיסא , נראה מנקודת הראות של פורטיס השר . במקביל , בקטעים הפנטסטיים , 
יש הקפדה על שילוב הצבעים שהופיעו על עטיפת האלבום . זהו , אגב , קליף 
חריג בנוף המקומי . אפשר לחלק את הקליפים שנעשים בארץ לנראטיוויים ולכאלה 
שמציגים את המבצעים . ישנם יוצאי דופן , כמו " אצל הדודה והדוד " של 
מוטי קירשנבאום , לשירו של דני סנדרסון , קליף סיפורי וסאטירי , אבל יותר 
מכל מקומי . 
