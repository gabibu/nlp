" חוק התיאומים " מתייחס לסיכום פרטי ההון כפי שהם רשומים במאזן לתום שנת 
מס שקדמה . הון נפרע , קרנות , תקבולים על חשבון מניות , רווחים ועודפים , 
שטרי הון ואיגרות חוב שיופיעו במאזן ל0991 . 21 . 13 יזכו את החברה ( או 
האגודה השיתופית ) בהגנה בפני אינפלציה בש . ם . 1991 וזאת בכפיפות לכללים 
מפורטים בחוק התיאומים . גם כל תוספת שתתווסף במשך השנה להון הנפרע או לשטרי 
הון שיונפקו תזכה את החברה בהגנה יחסית מהמועד של התוספת . לפיכך חברה המבקשת 
להגדיל את הונה העצמי לצרכי מס על ידי הנפקת מניות או שטרי הון תוכל לעשות 
זאת גם במהלך שנת המס . ההשקעה בפרטי ההון שצוינו תקנה את היתרונות הפיסקליים 
ותקטין את החבות במס של החברה עצמה אך לא תשפיע ישירות על בעלי מניותיה שישקיעו 
את כספם בה . משיכת כספים מהחברה בכל צורה שהיא וחלוקת רווחים תתחייב במס 
מלא . היתרון שלו תזכה החברה אינו ניתן להעברה לבעלי המניות . אך קיימת 
גם דרך אלטרנטיווית למימון עצמי של חברות פרטיות והיא דרך מתן הלוואות בעלים 
לחברה . הלוואות בעלי השליטה , בניגוד לשטרי ההון , אינן נחשבות לחלק 
מההון העצמי בחברה ולא מקנות לחברה הגנה בפני שחיקת ההון , אך מאפשרות לבעלי 
המניות לקבל הפרשי הצמדה למדד ( אך לא ריבית ריאלית ) כשהם פטורים ממס . 
הפרשי הצמדה אלה ראויים לניכוי כהוצאה בחברה . יצויין שהתקנות קובעות מספר 
תקנים לפטור ההצמדה ממס . ההלוואות צריכות להיות של בעלי שליטה שהם יחידים 
( ולא תאגידים ) ואחד התנאים לפטור הוא שההלוואה לא תיפרע לפני סיום שנת 
המס שלאחר השנה שבה היא התקבלה . לפיכך על מנת לזכות בפטור ממס על הפרשי 
ההצמדה שיווצרו במשך שנת המס 1991 צריך להשקיע במזומן את סכום ההלוואה עוד 
לפני תום שנת המס 0991 ולא למשוך אותו בחזרה לפני תום שת 1991 . מכאן הצורך 
בקבלת החלטות וביצוען עוד לפני סיום השנה כפי שפירטנו ב"פינת המס " הקודמת . 
חשוב לציין שאסור שבכל תקופת ההלוואה יהיה בעל השליטה או קרובו חייבים לחברה 
סכום העולה על עשרה אחוז מסכום ההלוואה או על הסכום שנקבע מדי שלושה חודשים 
בתקנות ( הכל לפי הנמוך ביניהם ) . המשמעות היא שאם בעל השליטה חייב היה 
לחברה סכום העולה על האמור לעיל במועד כלשהו יתבטל הפטור . מגבלות אלה ואחרות 
מחייבות תכנון לפני קבלת ההחלטות בדבר מימון עצמי . בחירת צורת ההשקעה והעדפת 
טובת החברה או טובת בעלי מניותיה מחייבת אף היא שיקול דעת כאשר שיקולי המס 
הם חלק משיקולים עסקיים אחרים . 
