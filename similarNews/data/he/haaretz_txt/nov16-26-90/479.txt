ארגון נהגי המוניות השכירים תובע ממשרד התחבורה לקבל זכות לרכוש רשיונות 
למוניות . התביעה הועלתה אתמול בישיבתה של ועדת הכלכלה , שדנה בהצעת חוק 
לתיקון פקודת התעבורה , כדי " לתקן עוול שנגרם לאוכלוסיית נהגי המוניות 
השכירים " , כדברי נציג משרד התחבורה . יו"ר ארגון הנהגים השכירים , דוד 
גמליאל , סיפר לוועדה כי השכירים משלמים יותר מ005 דולר לחודש דמי שכירות 
מונית , וחלקם מקבלים חשבונית רק על מחצית הסכום . " חלק מהנהגים מאזנים 
את ההפסד בכך שאינם מוציאים חשבונית לכל נוסע , תוך חשש להיתפס בהעלמת מס " . 
יו"ר הוועדה , ח"ך שושנה ארבלי אלמוזלינו ( מערך ) , הציעה להחליף תיקון 
בחוק לפיו יוקצו מדי שנה מהמכסה הכללית רשיונות להגרלה , המיועדים לנהגים 
שכירים בלבד . " צריך להיות ברור שהרשיון למונית צריך להינתן בעדיפות לאלה 
שזו פרנסתם " . נציג אגף התקציבים באוצר , איתי איגס , אמר כי הוא מקווה 
שהוועדה תמליץ לבטל את שיטת המכסות . רשיון למונית הוא רשיון לעסק , אמר , 
ואם נותנים למישהו נכס ששוויו מעל ערכו בשוק החופשי , תהיה זו טעות לתת 
אותו דווקא לקבוצה של שכירים . 
