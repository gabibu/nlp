מכבי תל אביב נתן אתמול שיעור מעניין , כמעט מושלם , במיגננה התקפית , 
רצחנית , שהפילה ברישתה את מכבי חיפה . מה שהציגו התל אביבים , אולי 
נשאב מרצון לגמול לחיפה שוב , וזה מנפח תמיד את רוח הקרב , אבל מעל ומתחת 
לזכרונות התל אביבים העגומים , הניצחון הגבוה היה פרי עבודה מקצועית וטאקטית 
מצויינת , שבלי הכלים המתאימים , ישנים וחדשים , לא היה מושג . אמוציות 
לא היו מספיקות כאן . הקבוצה שסבלה שנים מהגנה רעה , באה קרוב לוודאי אל 
המנוחה . חיפה , אימת ההגנות , למדה על עורה הצרוב את השינוי בת"א . 
אנדריי באל הוא רכש שלא יכול להתל במחמיאים לו . הרוגע שהביא להגנה , יציאותיו 
ובעיטותיו , עשו משהו במכבי הוא מאפשר לאבי כהן לתקוף בראש שקט ומעט פחות 
לניני עשור , גם מפני שיש חיפוי לכל תוקף . אבי נימני , שחקן כשרוני , 
עם כמעט אפס נסיון לאומי , הוא אחד השחקנים הרב תכליתיים בארץ . סוגר 
בדרך כלל משמאל , עמוד תווך בהגנה המרחבית , אבל גם עובד טוב בחזית , 
לא פחות מאיציק זוהר , למשל . נימני ושלח ( סוגר ושומר אחראי ) , הם 
המראה החדש . לא נראה היום שזה מקרי . מול הקישור החיפאי עטור השבחים , 
הציב רוזן שומרים אישיים ואזוריים בזמן שהותקפו . אבל הקולקטיב התל אביבי , 
הניידת ובמיוחד של ניר קלינגר , הם שמילכדו את חיפה , בעיקר אחרי שספגה 
שני שערים בשתי דקות . לא עטר , לא בנין , לא חרזי ולא ברקוביץ , לא 
יכלו להגיב כבעבר , אפילו ששמרו על הכדור דקות רבות במרכז המגרש בנסיון 
להגיב . חיפה אולי חשבה שהגנת ת"א עדיין מניפה , אבל תקפה לרוחב , טכנאיה 
נהנו להתמסר זה עם זה מול הגנה אלסטית מתוגברת של ת"א שהיתה מלכודת לחיפה . 
מההגנה האיתנה הזאת פרצו שלושה - ארבעה קדימה ויחד עם דריקס ומליקה הרסו 
במיתפרצות שלהם את מה שנותר מהקו האחורי של חיפה ולא היה חסר שההגנה התל 
אביבית , אולי התוקפנית ביותר בארץ מסוכנת , כובשת ומהנה יותר מהמקובל 
בישראל , אתמול לפחות , תדחף לעוד שערים . זו כנראה הבשורה המרתקת שיצאה 
מרחבת המנצחים . זו הבעיה הגדולה היום של המנוצחים ההגנה , המערערת את 
בטחון המערכים הפונטציאלים הטובים של חיפה , שלא באו אתמול לרמת גן . 
