בימים האחרונים מסתמן הסדר בין הבנק הבינלאומי הראשון לבין חברות הביטוח , 
שמטרתו להציל את סוכנות הביטוח של זאב זמיר , אחד מסוכני הביטוח הגדולים 
בארץ . עסקיו של זמיר הסתבכו בגלל השקעות שלו מחוץ לענף הביטוח , שהביאוהו 
לחובות המוערכים ב5 מיליוני שקלים . כמחצית מהסכום נדרש על - ידי הבנק הבינאלומי 
ויתרת החוב לחברות הביטוח שעמן הוא עובד : מגדל , המגן ואררט בביטוח כללי 
ומנורה בביטוח חיים . על - פי ההסדר , אותו מנסחים כעת , יקפיאו כל הגורמים 
את החובות של זמיר , והוא ימשיך להפעיל את סוכנות הביטוח בפיקוח של נאמן , 
ככל הנראה רואה - חשבון שיהיה אמון על כל הצדדים . הנאמן ידאג להעביר באופן 
שוטף את הרווחים מהפעלת הסוכנות לנושים השונים על - פי הסדר עליו שוקדים 
כעת . מקור הקשור בהסדר אמר אמש ל"הארץ " כי הוא אופטימי וכי תוך שנים מספר 
ניתן יהיה להחזיר את החוב . " הכל תלוי כעת בזמיר ובמידת חריצותו . אם 
לא יעשה שטויות ולא ישקיע שוב במסעדות , הוא מציל את העסק שלו " . ההערכה 
היא כי תוך שבוע - שבועיים ניתן יהיה להגיע להסכמה סופית בין הצדדים לגבי 
ניסוח ההסכם העקרוני שהושג , ואז ייחתם ההסכם רשמי . 
