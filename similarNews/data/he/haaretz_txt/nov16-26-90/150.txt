בין קרן הגמלאות המרכזית של עובדי ההסתדרות ( קג"ם ) לבין תנובה נתגלע 
סכסוך , סביב רצונה של תנובה לשנות הסכם רב שנים לגבי גובה הסכומים שהיא 
מעבירה לקג"ם כדמי גמולים לביטוח פנסיוני . קג"ם הגישה תביעה לרשות השיפוט 
של ההסתדרות וביקשה צו מניעה זמני , שיאסור על תנובה להנהיג שינויים חד - 
צדדיים בדמי הגמולים שהיא מעבירה לקרן , עד לדיון שתקיים רשות השיפוט בדבר 
זכותה לעשות כן . כתגובה , פנתה תנובה לביה"ד לעבודה וביקשה במעמד צד אחד 
להורות לרשות השיפוט להימנע מלדון בבקשת קג"ם . על כך הגיבה קג"ם בעתירה 
לביה"ד האזורי לעבודה , שבה ביקשה להתנות את צו המניעה נגדה בכך שעד הדיון 
בסכסוך לגופו , תימנע תנובה ( התובעת בביה"ד ) מלשנות את המצב הקיים . 
בדיון שנערך במעמד הצדדים בוטלה ההתניה נגד תנובה , בנימוק כי סעד ההתניה 
נתן לקג"ם את כל מבוקשה , כשהיא למעשה בגדר נתבעת . צו מניעה זמני שמבקש 
תובע ניתן להתניה לטובת נתבע בדרך - כלל בערובה כספית לנזקי הנתבע , למקרה 
שהתובע יפסיד בתביעתו והצו הזמני יבוטל . במקרה הנדון , בשל ניסוחה הרחב , 
הטילה ההתניה הגבלה זמנית על התנהגותה של מבקשת צו המניעה , תנובה , ובכך 
נתנה לקג"ם הרבה מעבר לערובה כספית . קג"ם ערערה על החלטת ביה"ד האזורי 
וביקשה לעכב את ביצוע ההחלטה לבטל את ההתניה עד להחלטה בערעור . ביה"ד הארצי 
לעבודה קיבל את הערעור של קרן הגמלאות , אשר יוצגה ע"י עו"ד אשר חלד , 
והחזיר את ההתניה נגד תנובה על כנה . ביה"ד קבע : סעד זמני לטובת נתבע בהליך 
העיקרי אינו בלתי אפשרי , אם הנסיבות יצדיקו זאת . נסיבות העניין , עקב 
השלכה אפשרית שיש לסכסוך על קופות גמל אחרות ועל מערכת הפנסיה בכללה , מותירות 
מקום להתערב בהחלטת ביה"ד האזורי , שאפשרה למעשה לתנובה לשנות את המצב הקיים . 
ערובה כספית של תנובה לא תמנע את הנזק , העלול להיגרם לקג"ם כתוצאה מאי 
המשכיות העברתם הסדירה של דמי הגמולים מתנובה . לפיכך , מחויבת השארת ההתניה 
נגד תנובה על כנה . ( דיון תש"נ9 - 6 ) . 
