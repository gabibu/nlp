פירנצה ( מיוחד ל"הארץ " ) . ביקורו אתמול של מיכאיל גורבצוב ברומא נמשך 
תשע שעות בלבד , אך הנשיא הסובייטי הספיק לחתום על חוזה ידידות ושיתוף פעולה 
כלכלי עם איטליה , להיפגש עם האפיפיור ולקבל את הפרס היוקרתי " פיוגי " 
המוענק אחת לשלוש שנים על פעילות מיוחדת למען זכויות האדם . חוזה הידידות 
ואי ההתקפה שנחתם דומה בעיקרו להסכם שנחתם באחרונה בין מוסקווה ובון . ההסכם 
הכלכלי האיטלקי - סובייטי הוא הרחב ביותר שאיטליה חתמה עד כה עם מדינה זרה 
כלשהי וזאת למרות הקשיים בהם נתונה באחרונה הכלכלה האיטלקית . איטליה התחייבה 
להעניק למוסקווה אשראי וסיוע כלכלי של ל5 . 6 מיליארד דולר בשנים 1991 - 
4991 . איטליה היתה מהמדינות הראשונות שהציעו מעין תוכנית מרשל במהדורה חדשה 
כדי לסייע לבריה"ם להתגבר על המשבר הכלכלי . גורבצוב נפגש אחר כך עם האפיפיור 
יוחנן פאולוס השני , עמו שוחח לא רק על בעיית חופש הדת , שהוכר באחרונה 
בבריה"ם , אלא גם על המצב במזרח התיכון . שני האישים בדיעה שיש לדאוג בהקדם 
לפתרון בדרכי שלום של המשבר במפרץ הפרסי ושל הבעייה הפלשתינאית . גורבצוב 
הזמין את האפיפיור לבקר בבריה"ם , והביקור נקבע לשנת 2991 כדי לאפשר מירווח 
זמן לתהליך חופש הדת להתגבש . 
