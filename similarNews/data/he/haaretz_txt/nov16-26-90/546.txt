המצוקה הקשה בעקבות הצפת הארץ בעולים - רופאים תתבטא גם במשבר בביקוש לרופאים 
ישראלים , והיא עוררה את אנשי אוניברסיטת בן - גוריון למחשבה על פתרונות 
רחבי היקף לבעיה . דיקן הפקולטה למדעי הבריאות , פרוף שמעון מוזס , מסר 
על תוכנית שאפתנית שהגשמתה עשויה לחולל תפנית הן בתחום התעסוקה לרופאים והן 
בפיתוח האוניברסיטה והנגב כולו . עיקריה הם הקמת " כוח שלום " של צוותים 
רפואיים , שיגישו , במימון של מוסד בין - לאומי , סיוע רפואי לארצות מתפתחות 
באפריקה , בדרום - אמריקה ובמזרח . בצוותים ישולבו רופאים ישראלים עם רופאים - 
עולים מברית - המועצות . לדברי פרוף מוזס , גם בלא העלייה הנוכחית היה צפוי 
עודף רופאים בישראל , שגם כיום שיעור הרופאים בה הוא מהגבוהים באוכלוסיות 
העולם ( רופא לכל 004 תושבים ) . מארבעת בתי - הספר לרפואה בארץ יוצאים 
כ003 רופאים חדשים בשנה . מספר בעלי הרשיונות לעסוק ברפואה בארץ הוא 11 
אלף . ההנחה היא כי % 2 מהעולים מברית - המועצות הם רופאים . על - פי התחזיות , 
העלייה תביא לתוספת של כמה אלפי רופאים בשנה הבאה ולגידול של % 05 במספר 
הרופאים בארץ בשנים הקרובות . העדר פתרון בעתיד הקרוב , יצעיד את הענף 
לאסון , סבור פרוף מוזס . נוכח המספר הקטן של משרות פנויות , ניתן לצפות 
לרוויה מהירה בשירותים הרפואיים . הסבת הרופאים למקצועות הנלווים אחיות , 
רוקחים וטכנאי מעבדה איננה מעשית , הואיל וגל העלייה יכלול ממילא בעלי 
מקצועות אלה . את אוכלוסיית העולם ניתן לחלק לאזור המערבי , שבו קיימת רוויה 
ברופאים ושמצב הבריאות של האוכלוסייה בו סביר ( למעט חולי איידס בארה"ב ) 
, ולארצות העולם השלישי , המתאפיינות ברמת בריאות ירודה של האוכלוסייה , 
בתת - תזונה ובשכיחות של מגיפות קשות . שיעור התמותה בהן גבוה ולרשותן 
כוח - אדם רפואי מצומצם . " תוכניתנו היא להכשיר צוותים מעורבים של רופאים 
ישראלים ועולים ברפואה טרופית , באיידס ובמחלות הנלוות , ולשגר אותם ככוח 
שלום ישראלי לתקופות של שנתיים לאזורים אלה , ואחר - כך להחליפם בצוותים 
אחרים . הם יטפלו בבעיות ספציפיות בתחום התמחותם " , אמר פרוף מוזס . פרויקט 
זה יביא את הרופאים לאזור שבו הם נחוצים באמת , יאפשר למדינות להתמודד טוב 
יותר עם בעיות הבריאות שלהן וייצור משרות לרופאים ישראלים שיפרשו מעבודתם . 
תוכניות כאלה יש לפתח בתחומים מסוימים של רפואה ולהוסיף על מתן השירות 
הכשרה של כוח - אדם רפואי מקומי , שיקבל לידיו את השירות הרפואי לאחר פרישת 
הצוותים . תוכניות כאלה כבר קיימות . הן ממומנות ומנוהלות על - ידי כמה 
ארצות אירופיות ומקבלות חסות מקצועית של ארגון הבריאות הבין - לאומי . ניתן 
גם לקוות לסיוע של סוכנות הפיתוח האמריקאית , . התנאים הדרושים להפעלת 
הפרויקט הם מציאת הסיוע הכספי , איתור האזורים הנגועים בבעיות ספציפיות 
והשגת תיאום בין משרד החוץ הישראלי ובין הארצות הנוגעות בדבר ( לא כל מדינה 
נכונה לקבל סיוע ישראלי ) . יש לבדוק אם קיימת תשתית מתאימה במדינה הנוגעת 
בדבר , ואם ניתן לפתחה . יש לפתח מתקני הכשרה בישראל בתחומים ספציפיים 
ולבחור " מסה קריטית " של רופאים , בשילוב נאות בין ישראלים לבין רופאים - 
עולים . פתרון מעשי מזה לתעסוקת רופאים אין רואים באוניברסיטת בן - גוריון . 
לא ניתן " לייצר " חולים רבים יותר , ואף הניסיון להפוך את ישראל למקום - 
עלייה - לרגל רפואי בים התיכון לא עלה יפה . בית - הספר לרפואה שבאוניברסיטת 
בן - גוריון , שהוא בעל צביון קהילתי מוגדר , רואה את עצמו כמועמד טבעי 
לביסוס הפרויקט הבין - לאומי . 
