הכדורסלן האמריקאי גסי ספינר שנבחן במכבי תל אביב ביום שישי שעבר , עזב 
את ישראל הלילה אחר חצות לביתו בלואיזיאנה . ספינר השתתף אתמול באימון הקבוצה 
ביד אליהו יחד עם הנבחן השני דאג רות ועל פי התכנית המקורית עזב הלילה . 
אמש , ממלון הילטון בתל אביב , אמר לי ספינר : " אני עוזב על פי התכנית , 
כי יש לי כרטיס טיסה להלילה . חוץ מזה אשתי מחכה לי בבית לסעודת חג ההודיה 
ביום שישי . הנהלת מכבי אמרו לי שיתנו לי תשובה ביום שבת אם הם רוצים אותי " . 
ספינר נשמע ספקן לגבי סיכוייו לקבל תשובה חיובית : " האם יש איזה קבוצה 
אחרת שמעונינת בי בישראל ? " שאל . " תל אביב מצאה חן בעיני . הייתי 
רוצה לשחק כאן " , סיים . בינתיים ממשיכים המאמן צבי שרף והמנהל שמואל מחרובסקי 
בפגישות עם סוכנים ושחקנים בניו יורק . היום הם אמורים לצפות במישחק בליגת 
הסי . בי . איי . ( הליגה החצי מקצוענית ) ולעקוב אחרי מועמד אפשרי להחליף 
את אד הורטון . על פי חוקת הסי . בי . איי . כדי לקחת שחקן מליגה זו אחרי 
שהוא חתום בה , יש לשלם עשרת אלפים דולר להנהלת הליגה . דאג רות ממשיך במבחנים 
במכבי תל אביב וישותף היום במישחקה של מכבי נגד הנבחרת שיהיה ביד אליהו . 
עימו ישחקו ליפין , סימס , איציק כהן , ברדיצב , קובה ושני שחקנים מהנבחרת . 
