משום שהפעם איננו מצטרפים לממשלת אחדות לאומית , שנהנתה מתמיכה רחבה של 
79 ח"כים , אלא לממשלה שבסיסה די צר והיא זקוקה לתמיכתנו . אני מאד מקווה , 
שהפעם בניגוד לעבר , הליכוד יקיים את הבטחותיו . ראש הממשלה הבטיח זאת 
במפורש בטקס החתימה . לא הגשנו שום אולטימטום . הם הבטיחו לנו שהחקיקה תושלם 
תוך תקופה קצרה מאוד , כלומר חודש עד חודשיים . נכון שיש לנו ניסיון לא 
כל כך טוב עם הליכוד . אבל ראשי הליכוד התנצלו על מה שהיה בעבר , ואני 
מאמין שהם למדו את הלקח . אם ניווכח שהם לא מקיימים את ההבטחות , נכנס 
את מועצת גדולי התורה והם יצטרכו להחליט על המשך דרכנו . נכון שהיו אצלנו 
דעות שונות . היו כאלה שהציעו שנדחה את ההצטרפות לקואליציה עד שייושמו החוקים 
הדתיים . היו שהמליצו שנצטרף לממשלה רק אחרי שייושמו שניים מתוך ארבעת החוקים . 
אבל בסופו של דבר מועצת גדולי התורה היא שהכריעה שנצטרף עכשיו לממשלה ונקבל 
את התפקידים שסוכם עליהם , תוך תקווה שהפעם , בניגוד לעבר , הם יקיימו 
את ההתחייבויות שלהם . אני מניח שיהיו כמה ח"כים ממפלגת העבודה , בעיקר 
ח"כים דתיים ומסורתיים שלא ירגישו בטוב , אם לא יתמכו בחוקים הללו , שהם 
עצמם הבטיחו לנו ליישם רק לפני שבעה חודשים . זה נכון רק באופן חלקי . חוק 
החזיר הקיים , אוסר רק גידול חזיר ואנחנו דורשים לאסור בחקיקה שיווקו של 
בשר חזיר . גם החוק האוסר פרסומי תועבה הוא חוק קיים , אבל עד כה לא אכפו 
אותו . אנחנו דורשים לשנות את החוק , בצורה כזו שיאסור במפורש פרסום תמונות 
תועבה בחוצות הערים . לגבי חוק ההפלות , נכון שהוא תוקן כבר בכנסת התשיעית , 
אבל אנחנו לא מסתפקים בכך . אנחנו דורשים ליישם את המלצות ועדת שנקר בדבר 
המידע שיש לתת לאשה לפני ביצוע ההפלה ויש גם בעיה עם הוועדות המאשרות את 
ההפלות בבתי"ח פרטיים . אנחנו תובעים לבטל את הוועדות הרפואיות שליד בתי 
החולים הפרטיים ולהסתפק בוועדות שליד בתי החולים הציבוריים והממשלתיים . 
החוק לגבי איסור הפעלת תחבורה ציבורית בשבת , הוא חוק חדש שלא היה קיים 
עדיין ושנועד למנוע חילול שבת על ידי אגד . 
