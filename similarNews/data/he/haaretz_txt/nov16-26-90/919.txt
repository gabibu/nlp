בית הדין האזורי לעבודה בתל - אביב דחה בסוף השבוע את תביעתם של עובדי פזכים 
המפוטרים שלא לקבל את הפיצויים . ועד עובדי פזכים פנה לבית הדין להוצאת 
צו מניעה האוסר על הנהלת חברת פזכים להעביר לחשבונות הבנקים את כספי פיצויי 
הפיטורין של 72 העובדים שפוטרו בסוף השבוע הקודם . לאחרונה פורסם כי חלק 
מהמפוטרים מתלוננים על פגיעות חמורות מעבודה עם רעלים . מהנהלת החברה נמסר 
כי הפיטורים נעשו במסגרת תכנית הבראה והכוונה היא לפטר במסגרת זו מחצית מכלל 
001 העובדים . אשר לתלונות העובדים על פגיעות בריאותיות , נטען מהנהלה 
כי עד לפיטורים לא הועלו תלונות מעין אלה . עוד נמסר כי החברה עומדת בכל 
דרישות משרד העבודה והרווחה לבדיקות קבועות , והעובדים עוברים בדיקות תקופתיות . 
עובד אחד חלה , הודו בהנהלה , אך לא הוכח הקשר בין מחלתו לבין ממקום העבודה . 
בדיון שהתקיים בפני השופט מאיר נחתומי טען בא כוח מועצת הפועלים עו"ד בני 
כהן כי פיטורי העובדים נעשו בניגוד להסכם הקיבוצי . באי כוח פזכים , עו"ד 
נחום פיינברג ועמי שחר , התנגדו לבקשה בנימוק כי מוטלת על הנהלת החברה החובה 
לשלם פיצויי הפיטורין לעובדים המפוטרים מכוח החוק ואין למועצת הפועלים הסמכות 
לבקש את עיכוב הפיצויים אצל המעביד . בסיכום הדיון נעתרו הצדדים להמלצתו 
של השופט מאיר נחתומי לפיה , יועברו כספי הפיצויים , בהתאם להוראת כל אחד 
מהעובדים בכתב , וזאת בכפוף להצהרת מנהל כוח האדם בפזכים לפיה אם תתקבל 
בקשת מועצת הפועלים בענין בטלות הפיטורין , תחשב תקופת הביניים כתקופת עבודה 
לכל דבר בכפוף לההחזרת הפיצויים לפזכים . 
