המתאגרפים , אפי שניידר ממכבי ראשון לציון ויגאל טלקר מהפועל פתח תקוה , 
הורחקו אתמול לשלוש שנים מכל פעילות בנבחרת הלאומית , בארץ ובחו"ל , וכן 
נענשו בהרחקה לשנה מכל פעילות בארץ שלא במסגרת הנבחרת הלאומית . העונש החמור 
הוטל עליהם על ידי בית הדין המשמעתי של ההתאחדות לספורט , לאחר שנמצאו אשמים 
בגניבת שתי חולצות מבית מסחר , בעת מסע הנבחרת בחודש שעבר לפינלנד . בית 
הדין המשמעתי קבע , כי זה מקרה מצער נוסף של התנהגות מחפירה של ספורטאי 
ישראל בחו"ל . השניים הואשמו בגניבת שתי חולצות מחנות כל - בו בהלסינקי . 
שניידר וטלקר נידרשו לשלם להתאחדות לספורט 021 שקלים עלות החולצות כדי 
שההתאחדות לספורט תפצה את בעלי הכל - בו ממנו נגנבו החולצות . בענת האיגרוף 
החליטה לדחות את אליפויות ישראל בכל הגילאים , שעמדו להתחיל השבוע ולהימשך 
חודש . ההחלטה לדחות את האליפויות באה בעקבות הצורך בבדיקות רפואיות אישיות 
לכל מתאגרף . איגוד האיגרוף לא הצליח להיערך בצורה נכונה לאליפויות ונאלץ 
לבטלן , מבלי שנקבעו מועדים חדשים . 
