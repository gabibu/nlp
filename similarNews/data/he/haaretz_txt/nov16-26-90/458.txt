טיפות מים קיפצו בעליצות מכנף המטוס הקטן שחג והיטלטל ברוח מעל שדה התעופה 
" חוף התכלת " של העיר ניס . כשהנוסעים , חיוורים ומיוזעים , קיבתם 
בגרונם , נחלצו לבסוף מבעד הדלתות , הצליפה רוח וגשם שוטף ניתך על פנינו , 
והימים ימי אמצע הקיץ . הכל באשמתי , הודיתי מאוחר יותר באוזני מארחי , 
אנשי אופל , כשלגמנו מיץ באולפני ההסרטה לה - ויקטורין הממוקמים בשדרות 
אדוארד גרינדה בניס . אני אוהב לנהוג בכביש רטוב , ולכן , לא בראשונה , 
משכתי בזנב הגשם וגררתי אותו אחרי באמצע הקיץ אל הריווירה הצרפתית . זה 
עלול היה להיות צירוף קטלני : מכונית קופה חלקלקה , מנוע רב - עוצמה , 
כבישי הרים צרים שחלקם משמש את מרוץ הראלי של מונטה - קרלו , תהומות פעורים 
מימין , מצוקים מאיימים משמאל ואספלט רטוב . באחת מאותן עצירות לרגע , 
כשאתה יורד מהמכונית למתוח את האיברים , לשאוף אוויר ולזקוף חוטמך מול 
האדמה הרטובה שניחוחה נימהל בריח אלים של צמיגים שרופים ובריח קומקום שנשכח 
על האש העולה מן המנוע , הבטתי בטעות אל התהום . אני מזדקן , ציינתי לעצמי 
בעצב לאחר שנרגעתי מהסחרחורת . אם בכבישים הללו יוני קלרמן , נציג יבואנית 
אופל בישראל , שישב במושב לצדי , לא תלש עד כה את ידית האחיזה , לא הקיא 
ואפילו לא השמיע קול אחד של מחאה , אות וסימן הוא כי השנים ריפו את ידי . 
וזו כנראה גם הסיבה מדוע הקליברה שבתה מיד את לבי . נדמה כי מהנדסי גנרל 
מוטורס באירופה תיכננו אותה בדיוק לקשישים שכמותי . הקליברה היא לא מכונית 
ספורט טורפנית , לא פצצת - כוח מעוררת הערצה , אלא מכונית קופה בטוחה וקלה 
לנהיגה . ניתן להשתעשע בה , אם עולה הרצון , במשחקים אסורים ואפשר לשנע 
בעזרתה ארבעה מבוגרים , או להסיע ילדים לגן מכונית שקל לחיות אתה ונעים 
להתבונן בה . קפמאפרקהעיצוב החיצוני של הקליברה ראוי , וגם זכה כבר , לכל 
הסופרלטיווים האפשריים . המכונית האווירודינמית ביותר מייצור סדרתי ( מקדם 
גרר 62 . 0 ) , מעוצבת בקווים נקיים , הרמוניים , במשיכת מכחול אחת מהחרטום 
הנמוך ועד הזנב המעוגל . מגיע לה לקליברה שאולפני לה - ויקטורין , שבהם 
נרקמו יותר מארבע - מאות סרטים , ביניהם " ואלוהים ברא את האישה " של 
רוזה ואדים עם בריגיט בארדו , " הדוד שלי " של זק טאטי , " הלילה האמריקאי " 
של פרנסואה טריפו ו"שובו של הפנתר הוורוד " עם פיטר סלרס , נהפכו ליום 
אחד לאולם הקרנה לסרט " עלילתי " באורך מלא ( כמעט ) שנושאו : הקליברה . 
המצלמה של ראלף גודו וקרל וזלי עגבה על המכונית המקסימה , הדגישה את קווי 
העיצוב , התמסרה למשחקי אור וצל , בסרט שבהכנתו הושקעו מאות - אלפי דולרים 
ושהיה עשוי להיות פחות מגוחך אילולא המתינה המכונית האמיתית , על כל מגוון 
דגמיה , מחוץ לאולפן עד שיסתיימו ההקדמות ותחל נסיעת ההתרשמות . האופל 
קליברה מוצעת בשני סוגי מנועים , שנפחם 000 , 2 סמ"ק . האחד מספק 511 כוחות 
סוס , והאחר המצויד ב61 שסתומים 051 כוחות סוס . המנועים מעבירים את 
הכוח לגלגלים הקדמיים , או לכל הארבעה בדגם בעל ההנעה הכפולה . תיבת ההילוכים 
ברוב הדגמים היא ידנית ( חמש מהירויות ) , אך למנוע החלש ( יחסית ) 
מבין השניים אפשר לחבר גם תיבת הילוכים אוטומטית . מכלולי ההנעה נלקחו רובם 
מהקדט ומהאופל וקטרה , אולם השלדה , המתלים וההגה עברו כיול מחודש . 
את הדרך מניס אל המלון במונטה קרלו אפשר היה לעבור בנתיב קצר ההולך בכביש 
המהיר או באחד משלושה נתיבי הרים , הכוללים קטעי דירוג של ראלי מונטה - 
קרלו . בחרנו בנתיב הארוך ביותר , שטיפס צפונית - מערבית לניס ועבר דרך 
בויון , רוקסטרון , פונט - דה מיולאן , סט אובן וקול דה בלן שלושה קטעי 
דירוג שעד לאותו יום שמעתי את שמם אך לא זכיתי לנהוג בהם . נתיבי הראלי 
הצרים התגלו כסחרחרה של פניות הטוחנות את המוח אל דפנות הגולגולת בעוצמה 
של מעבד - מזון משוכלל . שילוב אכזרי של פניות הדוקות , כפולות , משולשות , 
כמעט ללא קטע - כביש ישר אחד , לאורך עשרות קילומטרים . מצד אחד , כאמור , 
רובצת תהום , מצד אחר מאפיל המצוק . האספלט , חייבים להודות , משובח , 
אך בינואר , כשיגיעו לשם נהגי הראלי , הוא יהיה מרופד בשכבת שלג עבה . 
אי - אפשר שלא לחוש הערצה לכשרון ולתעוזה של הנהגים המחליקים את מכוניות 
הראלי החזקות עד לפי התהום , תרתי משמע . לפחות הם פטורים מהתנועה המגיחה 
ממול . כשמפקידים בידך מכונית חדשה לזמן כה קצר בכביש כה מפורסם אין ברירה 
( אם ברצונך לעשות את מלאכתך נאמנה ) אלא להתעלם מקוצר הראות לגבי התנועה 
הבאה ממול לוחש באוזני השטן המדיח , המפתה אותי לסמוך על האינטואיציה , 
הטלפתיה , חוש הריח , כמעט אמרתי חוש המישוש ; בקיצור , לנהוג כשוטה 
מוחלט , באופן ראוי לכל גנאי אך מהנה ביותר . כך צללתי , סומא כחפרפרת , 
אל פנייה שמאלית אחת ומצאתי את עצמי מחליק לרוחב הכביש מול טנדר פזו חבוט . 
ספרתי את הסתימות בשיניו של צרפתי פעור - פה ולחצתי על דוושת הבלם . תק , 
תק , תק , תיקתקה מערכת ה - , כשארבעת בלמי הדיסק האטו באחת את המכונית , 
תוך כדי שמירה על כושר ההיגוי . לולא התביישתי מבן - זוגי , הייתי עוצר 
בשולי הדרך , כורע על ברכי ומנשק כל אחד ואחד מהרכיבים האלקטרוניים של מערכת 
הבלימה הכמעט - מושלמת המורכבת בקליברה . בלמים נפלאים , שלא איכזבו , 
למעט פעם אחת , עתמערכת ה יצאה באופן תמוה אך זמני מכלל פעולה לאחר משיכה 
עזה בידית בלם - היד . קפמאפרקבינתיים הגשם פסק , האספלט התייבש וניתן היה 
להשתמש במלוא הכוח . לעניות דעתי , מנוע 61 השסתומים של אופל הוא אחד ממנועי 
שני הליטר הטובים ביותר בנמצא . מנוע רב - עוצמה וחלק , המטפס ללא היסוס 
לסיבובי - מנוע גבוהים . הקליברה כבדה בכ58 ק"ג ( 591 , 1 ק"ג ) מהקדט 
61 שבה הותקן המנוע בראשונה , אך המשקל הנוסף אינו מעיב על איכותו . הביצועים 
המוצהרים מלמדים על מהירות מרבית של מעל 022 קמ"ש , ולמגבלות הקליברה כמכונית 
ספורט אין קשר לביצועים . הן נובעות מתפיסה תכנונית השמה דגש על הבטיחות 
ודואגת שהמכונית תגיב באופן פלגמטי - משהו , כדי לחסוך מנהגים חסרי מיומנות 
להיקלע למצבים מביכים . כדי להמחיש את הנקודה הזאת יש להשוות את הקליברה 
למכונית הקופה של פולקסווגן , הקוראדו , שרשמים מנסיעה בה פורסמו במדור 
זה לפני חודשים מספר . אף כי לקליברה עדיפות במכלולי ההנעה , בדמות מנוע 
עדיף ושילוב הילוכים טוב לאין שיעור , עשויה הקוראדו להיחשב ספורטיווית 
ממנה , בזכות תגובות חריפות ומיידיות של השלדה ומערכת המתלים . אפשר , 
למשל , להגות את הקוראדו בעזרת לחיצה והרפיה מדוושת התאוצה . הקליברה , 
לעומתה , לא נענית בנקל למניפולציות כאלה ומנסה לשמור את המסלול שמתווה 
ההגה , וזה רק לשם המחשה . למען האמת , די במבט חטוף לתוך תא הנוסעים 
של השתיים כדי לעמוד על הדגשים השונים של מתכנני צמד מכוניות הקופה האירופיות 
המובילות ; הקוראדו צפופה ומושביה האחוריים יכילו בדוחק תיק - יד , חלה , 
חלב ועיתוני יום ששי , בעוד שבמושב האחורי של הקליברה יתרווח ללא מצוקה 
זוג בוגרים ממוצעי - קומה . אם תרצו : הקוראדו יותר ספורטיווית , הקליברה 
יותר שימושית . הדיון בהיבט הספורטיווי זוכה , אולי , להדגשת - יתר אך 
יש לשער ( לקוות ) שמי שמשקיעים יותר מ000 , 021 ש"ח במכונית קופה עשויים 
להתעניין בפרטים הזעירים הללו . בכביש המהיר שבתום המסלול ההררי הקליברה 
פילחה את האוויר כחץ - בדולח חרישי . היא מהירה , נוחה ושקטה וניתן להניח 
שלעיצוב האווירודינמי השפעה חיובית גם על צריכת הדלק הנחה שאין אפשרות לאמתה 
במהלך נסיעת התרשמות כזאת . כשהשמש החלה נוטה אל הים הפנינו את חרטום המכונית 
אל המלון , הוטל דה פארי , במונטה קרלו . הקליברה החליקה לכיכר הקאזינו , 
אל מבחן הדימוי האולטימטיווי . נגד המלון , מעברו של הכביש , ניצבים 
תיירים המצלמים את הבאים בשעריו . כשהקליברות נעצרו בזו אחר זו לפני המדרגות 
תיקתקו מצלמות התיירים בתזזית , ואם בכיכר , שראתה כבר פרארי , למבורגיני , 
מזארטי וכל מכונית אקזוטית אחרת , מישהו הסב את ראשו להביט באופל , זה 
בוודאי אומר דבר - מה על עיצוב הקליברה . ואולי זכתה לתשומת לב , כי הנסיכות 
הקטנה המשתרעת על כ2 קמ"ר איבדה מעט מגדולתה . מונאקו היא עדיין מקלט - 
מס מועדף לבעלי ממון , אך הזוהר והקסם שמיגנט אליו את החברה הגבוהה הועם 
במקצת . הקאזינו המפורסם , שהוקם ב2681 , כמעט שומם מאדם ואת הסגנון הקלאסי 
של ארבעה קרופיות ליד כל שולחן רולטה החליפו במלונות החדשים בסגנון אמריקאי , 
זריז , נוח , יעיל , אך נעדר לוויית - חן והדר . הנסיכות שנוסדה בידי 
פרנצסקו גרימאלדי ב7921 עוברת תהליך הסתגלות לזמנים מודרניים . והרי זו 
הקבלה הולמת , שכן גם האופל קליברה נסמכת על מסורת ארוכת - שנים של מכוניות 
ספורט אירופיות , אך גם היא הותאמה לרוחות החדשות : היא זריזה , נוחה , 
ומעל הכל יעילה . היא אינה נעדרת לוויית - חן ועיצובה , כפי שהודגש , 
מרהיב אך פונה אל הראש ולא אל הלב . קפמאפרקלמחרת בבוקר ויתרתי על ההצעה 
לנהוג בקליברה כפולת - ההנעה תמורת נהיגת הדגם המצויד במנוע המספק 511 כוחות 
סוס , שגדולים סיכוייו להגיע אלינו . נקודת האור הבולטת של המנוע הנחות 
היא זמינות הכוח , בזכות מומנט פיתול מרבי ב006 , 2 סל"ד . כשמכונית הקופה 
של אופל מצוידת במנוע הלז , מודגש שבעתיים אופיה השימושי על חשבון הברק 
הספורטיווי . הקדשתי מזמני לנהיגה בכבישי שדה רגילים וברחובות ניס , ולמעט 
מבטי הבריות שנשבו בקסם עיצובה , נדמה לנוהג בה כאילו הוא מוליך מכונית 
משפחתית לכל דבר . המסע הסתיים , כפי שהחל , באולפני לה - ויקטורין . 
לא בכדי מתחו אנשי יחסי הציבור של אופל קו הנסמך בקצה אחד על אולפן סרטים 
ובקצה האחר על כיכר הקאזינו במונטה קרלו . רוצים לומר , הקליברה פוסעת 
על הגבול הדק שבין דמיון למציאות , בין תדמית לאמינות . בקליברה מותקן ממיר 
קטליטי , ולכן בינתיים נדחתה הגעתה לישראל . מחירה המשוער כ000 , 021 ש"ח , 
אך כל עוד מנהל הדלק אינו מתיר לשווק בישראל דלק נטול - עופרת , הקליברה 
נשארת בשבילנו בבחינת דימיון בלבד . 
