למרות המעילה שהתגלתה בחברת כלל אינווסטמנט האוס על - ידי מנכ"לה לשעבר , 
אריה גולדין . התשואה להון העצמי על בסיס שנתי מגיעה ל%31 . מהדו"ח של 
החברה מתברר כי נזקי כלל סחר מהמעילה הם 8 . 7 מיליון שקל . בכלל סחר החליטו 
ליחס כמיליון שקל להפסדים בשנת 9891 ו4 מיליון שקל לשנים קודמות . כדי לשקף 
את ההפסד בשנים בהם הוא נגרם , הוצגו מחדש הנתונים הכספיים של החברה . יתרת 
ההפסד , כ9 . 2 מיליון שקל , הוצגה בסעיף מיוחד . כלל סחר קיבלה פיצוי 
מחברת - ביטוח זרה בגין המעילה של גולדין . גד חיטרון , מ"ם מנכ"ל החברה , 
מעריך כי לחברה לא ייגרם הפסד מהותי נוסף כתוצאה מפרשת המעילה . כלל אינווסטמנט 
האוס הגישה לבית - המשפט תביעה נגד גולדין להחזרת 43 מיליון שקל . לדברי 
חיטרון , נשקלת האפשרות להגיש תביעות נוספות נגד גורמים אחרים הנוגעים לפרשת 
המעילה . ההכנסות של כלל סחר היו בתשעת החודשים הראשונים של השנה 332 מיליון 
שקל , לעומת 967 מיליון שקל בתקופה המקבילה אשתקד . הירידה בהכנסות בשנה 
השוטפת נבעה בעיקר מהפסקת המסחר בכימיקלים בארצות חוץ , פעילות שגרמה הפסדים 
לחברה . בהנהלת החברה מציינים כי חברות קבוצת כלל סחר פעלו בתנאי שוק במיתון , 
תחרות חריפה ומוסר תשלומים ירוד . מגמה זו נמשכת ואף החריפה בחודשים האחרונים . 
בקבוצת חברות הייצוא והייבוא כימיקלים גדות , התוצאות נמוכות מהתחזית . 
אירועי המפרץ ושינויים קיצוניים במחירי חומרי - הגלם גורמים תנודות קיצוניות 
ברווחיות . ההנהלה קובלת על כך שמדיניות הממשלה שהעלתה את מחירי הנפטא לתעשייה 
הפטרוכימית באופן מיידי ובלתי סביר , גרמה שחיקה ברווחיות ועלולה לפגוע 
גם בתוצאות הרבעון האחרון של 0991 . 
