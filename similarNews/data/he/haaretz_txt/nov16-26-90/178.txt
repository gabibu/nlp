) . האפיפיור , יוחנן פאולוס השני , עומד להיפגש היום עם נשיא בריה"ם , 
מיכאיל גורבצוב , זו הפעם השניה תוך שנה . הודעת הוואתיקן עוררה ניחושים 
כי בשיחה המתוכננת ייקבע תאריך לביקור היסטורי ראשון של האפיפיור בבריה"ם . 
הדובר הראשי של הוואתיקן אמר לעיתונאים כי גורבצוב , שיעשה יום אחד ברומא 
ביקש להתקבל לראיון אצל האפיפיור במהלך ביקורו . בחודש דצמבר אשתקד היה 
גורבצוב למנהיג הסובייטי הראשון שנתקבל על ידי אפיפיור מאז המהפכה הבולשביקית . 
כאשר ביקר בוואתיקן הזמין את האפיפיור לבקר במוסקווה , מבלי לקבוע מועד 
לביקור זה . בריה"ם וסין העממית נימנות עם המדינות המועטות שבהן לא ביקר 
האפיפיור עד כה . סטאלין הוציא את הכנסיה הקאתולית אל מחוץ לחוק בשנת 6491 . 
בעקבות ביקורו הראשון של גורבצוב אצל האפיפיור , החליטו בריה"ם והוואתיקן 
למנות שגרירים , לראשונה מאז ניתוק הקשרים בשנת 7191 . אולם עד כה לא חודשו 
עדיין קשרים דיפלומטיים מלאים בין שתי המדינות . 
