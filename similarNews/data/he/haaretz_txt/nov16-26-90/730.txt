" רפי כהן , קוזושווילי , בודניוק , מרקוס , גת , קייסי , שושני , 
יוסי לוי , חזן , לוין ( אליה ) , רפי כהן ( בסון ) . המאמן : 
אברהם גרנט . מלול , שמואל לוי , ללוב , אשש , קדוש , שוורץ , אמיר 
כהן ( יחזקאלי ) , שוויג , מזרחי , טרסוב ( ועקנין ) , פלד . המאמן : 
זאב זלצר . שפט אריה פרוסט , 000 , 3 צופים בימק"א . בית"ר ירושלים הוסיף 
לאכזב את אוהדיו ונחל אתמול הפסד בית שני רצוף , 01 מול פתח תקוה . תוצאת 
תיקו היתה משקפת יותר את האירועים במשחק , אולם החטאת בעיטת 11 של בית"ר 
והתקפה מתפרצת מוצלחת מן העבר השני , העניקו את הניצחון לאורחים , שטיפסו 
למקום השני . פתח תקוה התבססה על משחק הגנה בטוח בראשותו של השוער רפי כהן , 
שאף הציל את קבוצתו ממספר מצבים מביכים . הקישור של האורחים , שנוהל על 
ידי יוסי שושני ויוסי לוי , לווה במסירות רבות , אך לא תכליתיות . בחוד 
התקשו ניר לוין ורפי כהן להגיע להזדמנויות הבקעה ורק כניסתו של מני בסון 
במחצית השניה הפיחה רוח חיים בהתקפה . בית"ר הציג משחק סביר רק במחצית הראשונה , 
בזכות התמיכה של המגינים שמואל לוי ומאיר קדוש בהתקפה , ובשל יוזמתם של 
יעקב שוורץ ואמיר כהן . בחולייה הקדמית בלט לכל אורך המשחק יעקב פלד ולצידו 
המשיך יורי טרסוב להפגין חולשה גדולה . שוורץ החמיץ פעמיים כאשר כדוריו החטיאו 
במעט את השער בדקות 8 ו31 . בהמשך החטיא שמואל לוי , תחילה בדקה ה81 לאחר 
פריצה נאה ואחר כך כשלא ניצל הכנה טובה של פלד . מנגד הגיע הפועל להזדמנות 
ראשונה רק בדקה ה03 , כשנועם קייסי בעט מרחוק החוצה . לקראת סיום המחצית 
הראשונה שוב ניצל שער פתח תקווה לאחר בעיטה מסוכנת של איתן מזרחי . במחצית 
השניה נחלשו המקומיים , ולמרות זאת כמעט כבשו בדקה ה56 , כאשר פלד פרץ 
לרחבה והוכשל בידי השוער רפי כהן . את כדור ה - 11 בעט שוורץ וכהן הדף בזינוק . 
בעוד שחקני בית"ר המומים מן ההחמצה , יצאה פתח תקוה להתקפה מתפרצת , ניר 
לוין הגביה לעבר מני בסון וזה נגח פנימה , 10 . אגב , גם בשבת שעברה , 
נגד בני יהודה , ספג בית"ר שער באופן דומה , כאשר בני יהודה כבשו בהתקפה 
מהירה מייד עם התאוששותו של שוערם , יעקב אסייג , מפציעה . שחקני פתח תקוה 
ניצלו את ההלם שאחז בשחקני בית"ר ולא היו רחוקים מכיבוש שער שני . בדקה 
ה57 מסר לוין לשושני והוא נגח מקרוב מעל לשער . מני בסון כמעט הבקיע בשנית 
בדקה ה68 , אך בהיותו לבד מול גולן מלול , בעט לגופו של השוער המזנק . 
