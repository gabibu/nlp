חילוקי דיעות מהותיים בדבר שיווקן הישיר של חבילות סיור לישראל ופעילותה 
של אל - על במתן שירותי קרקע בחו"ל , התגלעו בפגישה סגורה בין המנכ"ל , 
רפאל הר - לב , והנהלת החברה , לבין ראשי התאחדות סוכני הנסיעות והתיירות 
שהתקיימה שלשום . נציגי ענף סוכני הנסיעות והתיירות , בראשות של היו"ר יעקב 
קרני והמזכ"ל דני כרוסט , יצאו נגד פעולות שיווק ישיר של חבילות סיור ארצה 
על - ידי אל - על בחו"ל . סוכני הנסיעות נוטים לראות בצעדיה אלה של אל - 
על תחרות בלתי הוגנת ודחיקת רגליהם , שכן אל - על מסבסדת את חבילות הסיור 
שהיא מציעה , באמצעות הוזלת מחירי כרטיסי הטיסה . מנכ"ל אל - על אמר , 
כי החברה רואה בסוכני הנסיעות צינור שיווק עיקרי ואין לה כוונה להתעמת עם 
ענף הנסיעות . לדבריו חלק מהצעדים האחרונים שנקטה החברה , נבעו מהשפל הכבד 
הפוקד היום את תנועת התיירות ארצה . לדברי הר - לב בישיבה , אם היה צריך 
לבחור בין מכירת כרטיס טיסה נוסף לנוסע לבין עימות עם סוכן הנסיעות , הוא 
מעדיף את היחסים התקינים עם סוכן הנסיעות . נציגי סוכני הנסיעות העלו דרישה 
מחברת התעופה , להשקיע משאבים כספיים גבוהים יותר במיחשוב משרדי נסיעות 
נוספים . זאת , במקום שאל - על תקצה תקציבים רבים כל כך לפרסומת , שלדעתם 
אינה מביאה היום תועלת מלאה . נציגי חברת התעופה הסבירו את סדר הקדימויות 
של אל - על וטענו , שמצב החברה אינו מאפשר בשלב זה השקעת כספים בתחום זה . 
