חברות דלקול ושמטן , חברות - בנות של חברת דלק , השלימו אתמול בטכס חגיגי 
את המיזוג ביניהן . אתמול נחנך בלוד מתקן ייצור חדש המשותף לשני המפעלים . 
עד לפני שנתיים התמחתה דלקול בייצור שמני סיכה לרכב ולתעשייה , בעוד ששמטן 
התמחתה בייצור שמני סיכה ומשחות סיכה . תחילה בוצע בין שתי החברות מיזוג 
מנהלי , ובשלב השני בוצע האיחוד הפיסי שכלל העתקת מתקנים שונים והעברת עובדים 
מחברה לחברה . מתקן הייצור החדש משמש לייצור משחות סיכה , תוספים וכימיקלים . 
מפעל שמטן הנמצא בהוד - השרון עובר הסבה ויתמקד בייצור צבעים ומדללים לתעשייה . 
