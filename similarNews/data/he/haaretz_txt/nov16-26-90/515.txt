לוס אנגלס ( מיוחד ל"הארץ " ) . נשיא ארה"ב גורג בוש הביע עניין בשיפור 
יחסי הידידות בין ארה"ב לבין ישראל , בשיחת טלפון עם נשיא ישראל חיים הרצוג . 
השיחה התקיימה שלשום ביוזמת הנשיא האמריקאי , שעה קלה לפני צאתו לצכוסלוסקיה . 
היא תוארה על - ידי מקור דיפלומטי בכיר בפמליית הרצוג " ידידותית וחמה " . 
הרצוג תבע מ000 , 3 צירי העצרת הכללית של מועצת הפדרציות היהודיות הנערכת 
בסאן - פרנסיסקו לעשות יותר למען קליטת יהודי בריה"ם בישראל . " אין פלא 
שהאשליות הרווחות בקרב רבים ממנהיגי ארה"ב ומערב אירופה בכל הקשור למזה"ת 
ממלאות אותנו ספקות . ככלות הכל בוואשינגטון , בבירות אירופה וכמעט בכל 
חדרי המערכות של העיתונים הגדולים במערב , טעו אנשים שוב ושוב בבואם להעריך 
מה יקרה במזה"ת ובאזורי עולם אחרים . מדוע אנו אמורים להניח שכעת הם מבינים 
טוב יותר את הבעיות בפניהן אנו ניצבים ? מדוע אין הם מתמלאים ענווה ומסכימים 
לכך שהרקע של מדינתנו הקטנה הופך אותנו למומחים טובים מהם בנושא ? " שאל . 
מחיאות כפיים ושירת " הבאנו שלום עליכם " קידמו את הנשיא עם כניסתו לאולם 
הוועידה . " לדעתי , לא עשינו כל מה שהיה בידנו לעשות כדי לעמוד באתגר 
ההיסטורי של קליטת העלייה ברית המועצות . אני חייב לשאול אתכם , ידידי , 
האם אתם מקריבים את הקרבן הדרוש ? ההשלכות ההיסטוריות הן עצומות " . את 
הכנס ביום חמישי בערב ( בוקר יום ו לפי שעון ישראל ) חתם יו"ר הנהלת הסוכנות 
היהודית שמחה דיניץ . " אם הנשיא קנדי יכול היה לבוא לברלין ולקבוע אני 
ברלינאי , מדוע אין יהודי צפון אמריקה יכולים לבוא לירושלים ולהכריז , 
כולנו ירושלמים ? " , שאל , ודבריו זכו לתשואות רמות וממושכות . דיניץ 
תבע מאלפי הצירים לבוא לירושלים בהפגנת כוח ומתוך מטרה להוכיח , בעצם מחויבותם , 
את טעותם המרה של כל המטילים ספק בכך שעיר דוד תוסיף להיות בירתה המאוחדת 
של מדינת ישראל . לאחר פגישתו עם צירי מועצת הפדרציות היהודיות נועד הרצוג 
במשך 04 דקות עם נשיא ארה"ב לשעבר רונלד רייגן , במשרדו שבסנצורי סיטי בלוס - 
אנגלס . 
