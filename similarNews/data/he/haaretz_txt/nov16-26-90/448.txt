ב"ערימת החול " , היא ערב הסעודית , אין מוכרים פרחים . יום אחד אסף גון 
דוגאן , טר"ש בן 42 מחיל הנחתים האמריקאי , כמה עשבי בר יבשים ושיגר אותם 
הביתה , לארוסתו . " העשבים האלה הם השושנים שלי " , כתב לה . במדבר 
תמיד קיץ , ובעוד הסתיו מתפשט ברחבי ארה"ב , קטף אביה של סו קרול , סגן 
אלוף בחיל הים , אחות במקצועה , כמה עלי סתיו ושלח אותם אליה , לערב הסעודית . 
היא תלתה אותם באוהלה . כעת , כל אימת שהיא מביטה בהם , היא אומרת , 
" הם מזכירים לי שאי - שם יש מקום בו מנהלים חיים נורמליים ואוהבים אותי " . 
מדי שבוע מגיעים דברי דואר במשקל כולל של 57 טונה לאזורי הסכנה מסביב לכוויית . 
העורף משגר כמויות של תמיכה מוסרית על פי התקן : מכתבים מודאגים מאמא , 
מכתבים גאים מאבא , מכתבים קלילים מידידים , מכתבי אהבה . תלמידים בבתי - 
ספר מאמצים יחידות שלמות , חתול חותם על גלויה בכפתו והמלה המודפסת היא 
רק ההתחלה : שולחים קלטות וידאו של חגיגות יום הולדת , על קלטת קול אומר 
ילד קטן " אבא " . אפילו מכונת הפקסימליה תורמת את חלקה למאמץ המלחמתי . 
אישה מטביעה בשפתיה נשיקה על המכונה ב"מרכז הפקס המדברי " של חברת אי - 
טי - אנד - טי . אישה הרה משגרת עותק צילום אולטרה סאונד של התאומים ברחמה . 
ויש גם מבצעים מיוחדים . צלם בעל יוזמה במסצוסטס פתח מבצע לשמח את לב בחורינו 
במדבר : הוא מצלם חינם נשים וחברות של חיילים המוצבים שם , בתנוחות של 
נערות אמצע , לתלייה על כתלי האוהלים ובשוחות . שילה ראמסי , אמו של צנחן , 
כתבה , " היה נחמד אם אפשר היה לשגר מיליון תרנגולי הודו מבושלים ומוכנים 
לאכילה לחג ההודיה " . קפמאבינהפעם שונות התגובות מבית מכפי שהיו במלחמת וייטנם . 
בשעת חלוקת דואר , אי שם במדבר , התבונן רב סמל ראשון בחיל האוויר , 
גון מסנגריל , בכמות הדואר היומית ואמר : " בווייטנם היית מקבל חבילה 
אחת לשנה עם פתק ובו כתוב אמריקה אוהבת אותך , בחתימת מישהו בצבא הישע . 
עכשיו כל הבחורים שלי מוצפים במכתבים ובחבילות . אף פעם לא ראיתי כל כך 
הרבה " . החיילים במפרץ משרתים כולם בצבא מתנדבים , וכאשר הגיעו הפקודות 
היתה התגובה הראשונה של רובם נלהבת , בנוסח " בואו ונעשה את המלאכה " . 
זכרו " , כתב פרסטון קופר בן 42 , רב טוראי בנחתים , לידידים בטקסס , 
" אנחנו מדברים על המרינס , לא על הצופים . התגייסנו בידיעה מלאה מה 
יכולים לצפות מאתנו " . הוא חתם " סמפר פי " ( נאמן תמיד סיסמת המרינס ) 
. אדריאן אינגראהם , בן 02 , צנחן בדיוויזיה המוטסת ה28 , היה הצעיר 
בשלושת בני אינגראהם שהצטוו לצאת למזרח התיכון . " אמא , אבא , לכולנו 
יש עבודה לעשות " , כתב להוריו וביקש מהם לא לפנות לצבא בבקשה להעביר אותו 
למקום אחר אם אחד מאחיו ייהרג . אחרים קלטו בהדרגה את המציאות החדשה . 
רב"ט קרייג ארמסטרונג מהנחתים עמד עליה רק כאשר , על - פי התקנות , היה 
עליו לשגר את טבעת הנישואים שלו לאשתו . " אני מרגיש כאילו האצבע שלי חשופה " , 
כתב לה . " בכל פעם שאני מנסה למשש את הטבעת או מבחין בכך שהיא איננה , 
אני חושב עלייך " . אל"ם בחילות הקרקע כתב לבנו הצעיר , כדי להסביר את 
הפרידה : " אתה זוכר כמה מהר רצת על החוף לקרוא לי כאשר בן דודך נפצע קשה 
כל כך ? זה הראה כמה חזק ואמיץ אתה כשעלייך לעזור לזולת . יום אחד אולי 
יגיע תורך להחזיר לחיים מה שנתן לך האל . כתגיע העת , אני יודע שתעשה זאת . 
היה ילד טוב . באהבה אבא " . תחילה הגיע הדואר לאיטו , ואז החל זורם בכמויות 
אדירות . הכל הגיע עוגיות , ממתקים ועוגות , אבקות משקה , משחות שיזוף , 
משחות שיניים , סבון ואבקה נגד עקיצות . המשלוחים האלה פעלו את פעולתם . 
לאחר שחברה אמריקאית התחילה לשגר משקפי שמש חינם לחיילים , כתב רב סמל 
ראשון מסנגריל לחברת הסכינים " באק נייווס " בקליפורניה , שאם ישלחו לו 
דגם חינם של סכין בואי אמ9 שלהם ( 071 דולר ) הוא " יתנדב לבדוק אותה 
בזחילה מעבר לגבול ובניתוח לב פתוח של סדאם חוסיין ללא הרדמה " . הוא עדיין 
מצפה . " איזו פרסומת " , הוא אומר בצחוק . " הסכין שסיימה מלחמה " . 
החיכוך עם הסעודים יצר הלם תרבות . המלך פאהד יצר רושם טוב כאשר הציע לשלם 
000 , 1 דולר לכל חייל המקבל 411 דולר לחודש בתשלום על סכנה מיידית ושמונה 
דולרים נוספים לחודש בתשלום על שירות במדינות זרות . אבל הנשיא דחה את פנייתו . 
" תודה בוש " , כתב חייל באיגרת . " הוא אומר , אנחנו לא שכירי חרב . 
נכון , אבל לא הוא מקבל את כל החשבונות שאנחנו מקבלים " . סגן משנה כתב 
לאביו שהסעודים מסתובבים במכוניות שברולט ( קפריס קלסיק ) הנושאות עדיין 
את מדבקות הספקים . דון הרטלי , בן 62 , טר"ש במארינס , כתב לחבר לעט : 
" יש להם חיות מתות בכל מקום וכנראה גם בני אדם , כיוון שלא ראיתי עדיין 
בית קברות כאן . אני חושב שיש לזה איזשהו קשר לדת שלהם . מכונית נפגעה 
באחד מכלי הרכב שלנו והשוטרים אמרו , זה רצון אללה . בקליפורניה היו מגישים 
תביעת פיצויים של מיליון דולר . כאן כלום " . אך בעוד המלחמה הפסיכולוגית 
במפרץ מאיימת ליהפך לדבר האמיתי , הלך הרוחות השתנה . דייוויד מרטין מהדיוויזיה 
ה101 כתב לאחותו שהוא וחברו ריי הם האמריקאים הקדמיים ביותר בחזית . לפניהם 
רק סעודים . ככל שחלף הזמן , התחיל להגיש תחושה של " תנופה לקראת עימות . 
. . המון תנועה , המון ציוד " . הוא בחור נינוח בדרך כלל , הנוהג לכתוב 
את מכתביו על נייר מכתבים שבראשו הממרה " אם החיים הם גשר שיש לחצותו , 
הבה נשתהה עליו זמן רב ככל האפשר " . אך הוא הודה בפני אחותו שעצבנותו גוברת 
מדי יום . הוא לא היה היחיד . הרברט פלאמר , צנחן בן 91 , כתב לאמו שיש 
לילות שבהם אינו יכול לישון " בגלל הפחד שלי מהמקום הזה " . הוא אינו יודע 
מדוע , אבל " להיות בארץ הזאת הופך אותי עצבני כל כך שאני כמעט מרגיש שמישהו 
מסתכל עלי . ברצינות ! " בעמדות קדמיות נידחות אחרות מדיפים גמלים מתים 
מאחורי מערך הגנה ריח צחנה , שריפה העלתה באש את חדר הדואר של יחידה , 
עצבים נמתחו . וכל ערב , בדיוק לאחר רדת החשיכה , מתחילה לפרוט על עצביהם 
של החיילים " בגדד בטי " , הנוסחה של סדאם חוסיין ל"טוקיו רוז " ( שושנת 
טוקיו היתה שדרנית יפאנית מפורסמת במלחמת העולם השנייה , ששידרה לחיילים 
האמריקאים תעמולה מנותקת מכל מציאות . היא היתה פופולרית מאוד , אך המלים 
שהושמו בפיה עוררו בדרך כלל רק צחוק ) . " היא אומרת לנו שאנחנו הולכים 
למות ושתולעים עיראקיות יאכלו אותנו " , כתב הסמל אריק פטרסן לאשתו . " די 
מחריד , מה ? המלחמה המדומה שלפני המלחמה האמיתית יכולה לפעמים להיות מסוכנת . 
גלן באלוק , בן 02 , רב טוראי בנחתים , התנצל במכתב לאמו שלא סיים לקרוא 
אחד ממכתביה כיוון שבדיוק אז ירה אחד הנחתים בטעות באמקיי91 ( רומ"ה ) 
וכמעט שפגע בנחתים ששמרו במחסום דרכים . קצין נזעם שלח את באלוק וכמה אחרים 
להחליף את השומרים המבוהלים . כמה החטאות אחרות נדמות כאילו הגיעו הישר 
מעמודי " מלכוד 22 " . רב טוראי גייסון דיי כתב למשפחתו שסרן עצבן , י ששתה 
בקבוקי פפסי רבים מדי והיה מסומם מקפאין , חשב שכוכב נופל הוא טיל סקאד 
עיראקי והפעיל את מערכת האזעקה מפני טילים גרעיניים . " באטמן טיפש שכמותו ! 
" זעם דיי , " הוא חטף כהוגן " . אי שם מדרום לכוויית התחפר הגדוד השלישי 
של הדיוויזיה ה11 של הנחתים בשוחות מדבר , וההוביצרים שלו בני 551 מ"ם מוכנים 
לספק תמיכת אש למתקפת טנקים או לפלישה אמפיבית . עם עלות החמה מצטופפים 
הנחתים סביב משאית הדואר . בחום ובאבק , המכתבים מתרפטים ומתלכלכים ; 
סרן גרי סמית נושא בכיסו דף נייר מקומט ששלח לו בנו . על הדף , ציור אנדרטת 
הזיכרון של הנחתים והמלים " לאבא , אני גאה בך , אבא . גרמי " . בקרב 
הקצונה הבכירה במפרץ מייחסים חשיבות רבה למכתבים מהבית . ערב הסעודית רחוקה 
מבחינה תרבותית מהחיילים אפילו יותר מאשר דרום מזרח אסיה , שם היה להם קל 
בהרבה כאשר יצאו לחופשות . " מה שאני מחלק כאן חשוב יותר מזהב , פשוטו 
כמשמעו " , אמר רב סרן וולי ווהן מחיל האוויר , אחד מ003 הגברים והנשים 
המטפלים בדואר לחיילים בערב הסעודית . כ%58 מהמכתבים והחבילות העוברים דרך 
ווהן מיועדים לאנשים מסוימים . את אלה הממוענים " לכל חייל שהוא " הוא 
מעביר לאנשים שאינם מקבלים דבר מהבית . הדואר לבדו אינו יכול לנטרל את " תסמונת 
וייטנם " , אך הוא עוזר . סמל ראשון ויליאם פיצגרלד בן ה03 מחיל הנחתים 
היה צעיר מדי לווייטנם . כאשר הצטרף לחיל , לפני 11 שנים , שמע את ותיקי 
מלחמת וייטנאם מחליפים ביניהם סיפורי זוועה , לא על מה שקרה ומה שעשו , 
אלא על התחושה כי בגדו בהם . " הם קיבלו מכתבים מהבית " , אמר , " אבל 
אמצעי התקשורת , המפגינים נגד המלחמה , אפילו כמה מהפוליטיקאים , אמרו 
להם שהם עושים את הדבר הלא נכון , שהם רוצחים . הם היו לבדם " . עכשיו 
הוא מקבל מכתבים מנזירה מפילדלפיה ששמונת אחיה שירתו במלחמת העולם השנייה . 
" היא אמרה לי שהיא גאה במה שאנחנו עושים ושאנחנו חשובים לה וביקשה ממני 
עם שם כמו פיצגרלד להתפלל עם מחרוזת התפילה אם אני קתולי " . אשתו , קרול , 
שהחליטה כי הפעם לא יישכחו החיילים האמריקאים , הפיצה 000 , 2 צמידי אלומיניום 
שעליהם כתוב : " 0991 עד לשובם של כוחותינו " . היא גם כתבה לנשיא בוש , 
" אנחנו רוצים שכאשר יתחילו להתלונן על מחיר הדלק , ייזכרו באנשים המסכנים 
את חייהם בקו החזית " . קפמאבינבין אלה יש נשים המתנסות גם הן בהלכי הרוח 
המתחלפים של שעמום וגעגוע . ביחידת בית החולים 5 של הצי האמריקאי שבה עומדים 
מוכנים אוהלים עם 005 מיטות , יחידה לטיפול נמרץ ויחידת רנטגן , כתבה סרן 
קרלה טולברט , " החיים הופכים כאן למוזרים , קצת כמו בית כלא , קצת כמו 
בית ספר לבנות " . בעלים כותבים שהבית גדול מדי והם חשים בדידות . יום אחד 
הגיעה חבילה עם סבון בועות . " כולנו , 01 באוהל , התחלנו להפריח בועות 
כמו ילדים קטנים והכל התכסה קצף " , זוכרת טולברט . לפעמים המכתבים בעייתיים 
יותר . סגן אלוף אייפריל גוטייה קיבלה מכתב מבעלה ריצרד שאמר כי הוא חש 
אין אונים , תסכול ורגשות אשם על שהוא מעלה את דאגותיו בפניה . היא הרגיעה 
אותו . אז שאלה אם נכון שבתה כרמן מקבלת את " חיבוקי אמא " מאשת ידיד : 
" זה פילח אותי כמו סכין ! " אמרה . בקו החזית רושם טר"ש חיל הנחתים , 
פרנק גודמונסון , בן 22 , העומד בראש יחידת כיבוי שתעמוד בלב הלחימה אם 
יפרצו קרבות , את מכתביו ואת מחשבותיו ביומן . הוא כינה את המחברת הקטנה 
שלו " זיכרון ( 0991 ) טוטאלי " . " נפשי ולבי שייכים לאשתי ולבית , 
אבל התחת שלי שייך לחיל הנחתים " , כתב בקטע אחד . " אני אחכה בסבלנות 
לחלוקת הדואר " , נאמר במשפט הבא . כאשר שלחה לו אמו תצלום שלו ושל אחיו 
בילדותם כתב ביומן , " נדמה שרק אתמול שיחקנו בחיילים עם מקלעי הפלסטיק 
שלנו , בנינו בונקרים מחבילות קציר וספרנו עד 05 כאשר ירו בנו . עכשיו 
זה הדבר האמיתי , ואני לא חושב שספירה עד 05 תחזיר אותנו לחיים " . 
