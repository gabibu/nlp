עשור האחרון גוברת והולכת ההתעניינות המחקרית ביצירתם של סופרי " דור תש"ח " , 
ילידי שנות העשרה והעשרים של המאה , הן כיחידים והן כקבוצה . בתוך כך 
מתערערות המוסכמות שהתקבעו בביקורת ביחס אליהם בשנות הששים והשבעים . על - 
פי מוסכמות אלו , שקנו להן אחיזה עמוקה ביותר בתודעתו של דור קוראים שלם , 
נתפשו סופרים כמשה שמיר , אבא קובנר , חנוך ברטוב , יגאל מוסינזון , 
שלמה ניצן , נתן שחם , אהרן ומתי מגד וחבריהם כקבוצה הומוגנית בערכיה 
ובדרכי כתיבתה . נהוג היה להציג את הסיפורת שלהם כריאליסטית בעיצובה וכקונפורמיסטית 
בהשקפת - עולמה , להבליט את מחויבותם לערכים חברתיים קולקטיוויים שבתחומי 
הקונסנזוס הציוני , ולהצביע על שניים - שלושה דגמים סטריאוטיפיים של דמויות 
חוזרות בכתיבתם , ובראשן דמות הצבר יפה - העיניים והבלורית . מול תפישה 
מוכללת זו של יצירת בני " דור תש"ח " ( הידועים גם כ"דור הפלמ"ח " , " דור 
בארץ " ו"דור המאבק לעצמאות " ) התגבשה מערכת מוסכמות מנוגדת לצורך תיאור 
הסיפורת של בני " דור המדינה " , שפנתה כביכול מן ה"אנחנו " אל ה"אני " , 
מן הכאן והעכשיו אל מציאות רחוקה ומופשטת , מן המקובל והמייצג אל הסוטה 
והחריג . העמדה מקוטבת זו של שני הדורות העיקריים שפעלו בסיפורת הישראלית 
בארבעים השנים האחרונות בולטת בעיקר בספרו של גרשון שקד " גל חדש בסיפורת 
העברית " ( 1791 ) ובמחקרים שנכתבו בעקבותיו , כגון " חרבת חזעה והבוקר 
שלמחרת " מאת נורית גרץ ( 3891 ) . עם כל האמת שבה , גרמה תפישה מוכללת 
זו את טשטוש דיוקנו הייחודי של כל סופר , ובעיקר את ירידת קרנם של סופרי 
" דור בארץ " לעומת בני " דור המדינה " הצעירים מהם . כאמור , מצב דברים 
זה נמצא בשנים האחרונות בתהליך של שינוי מתמיד . התברר לחוקרים כי הסיפורת 
של " דור בארץ " היתה עשירה ומגוונת בנושאיה ובעמדותיה יותר מכפי שתוארה 
בביקורת וכי קו ההפרדה בינה לבין סיפורת " דור המדינה " אינו כה חד וברור 
כפי שהיה נדמה . גרשון שקד עצמו חזר בו במפורש לפני כשנתיים מן החלוקה החדה 
הזו , כאשר הראה בכרך השלישי של ספרו " הסיפורת העברית 08810891 " , כי 
נוסחי הכתיבה השונים שרווחו בסיפורת הישראלית אינם חופפים כלל את השיוך הדורי - 
הכרונולוגי של הסופרים . מסקנה זו מתאששת בשורה של ספרים ומחקרים שהופיעו 
בשנים האחרונות , שיש בהם כעין ריהביליטציה של סופרי " דור בארץ " מצד 
הביקורת . בין הבולטים שבהם : ספרו של ראובן קריץ " הסיפורת של דור המאבק 
לעצמאות " ( 8791 ) , הקורס " בין בדיון לממשות " של האוניברסיטה הפתוחה 
שכתבה ארנה גולן ( 4891 ) , ספרה של מנוחה גלבוע " פצעי זהות " על חנוך 
ברטוב ( 8891 ) , עבודת הדוקטור של אבי מעפיל על ס . יזהר ( 8891 ) 
שפרקים אחדים ממנה פורסמו בכתבי - עת , וסדרת המאמרים המקיפים של גרשון 
שקד על ס . יזהר , חיים גורי , יגאל מוסינזון ואהרן מגד . כחלק מתהליך 
זה מופיעות מהדורות חדשות של כתבי סופרים אלה , וזוכות להערכה מחודשת . 
בולטת , למשל , הופעת מבחר סיפוריו ומחזותיו של יגאל מוסינזון , " אפורים 
כשק " ( 9891 ) , דווקא בהוצאת מוסד ביאליק , המתמחה בדרך כלל בכתבי 
מופת של קלאסיקונים , בלוויית מאמר הערכה מאת דן מירון , המפליג בשבחיו 
של מוסינזון כמי שנתן " מבע פיוטי חריף לרגע היסטורי חווייתי גדול " . מירון 
עצמו מפרסם לאחרונה סדרת מאמרים , העתידה להצטרף לספר , על השירה העברית 
בתקופת מלחמת השחרור אף זאת , כמדומה , כחלק מן ההתעניינות המחודשת בתקופה 
זו ובספרותה . ספרו של מישקה בן - דוד " מפלשת עד צקלג " משתלב היטב , 
הן בנושאו והן בממצאיו , בתהליך שתואר לעיל . יסודו של הספר בעבודת דוקטור 
שהוגשה באוניברסיטה העברית , אם כי משום מה לא צוין בו , כמקובל , בהדרכתו 
של מי נכתבה העבודה . הספר שיטתי מאוד במבנהו ובחלוקתו לסעיפים ולסעיפי - 
משנה , וכתוב בלשון רהוטה ונעימה לקריאה , כיאה למחבר שמאחוריו חמישה ספרי 
פרוזה . דווקא על רקע זה בולט חסרונם של מפתח שמות ויצירות , או לפחות 
של תוכן - עניינים מפורט , שהם כלי - עזר חיוניים לכל המבקש לברר סוגיה 
ספציפית כלשהי הנדונה בספר בלי לקרוא את כולו . לפי ממצאי המחקר , כעשרים 
רומאנים נכתבו על מלחמת השחרור , אלא שהמחבר ממקד את דיונו באלה מתוכם 
כשמונה במספר שהופיעו בעשור הראשון למדינה , המשקפים את ההתמודדות הבלתי - 
אמצעית עם חוויית המלחמה , בטרם ניטשטשה על - ידי מלחמות אחרות ולפני שנטבעה 
בחותמן של התפתחויות ספרותיות מאוחרות . הסופרים שיצירותיהם נדונות כאן 
בהעמקה הם איפוא אורי אבנרי , עמוס מוסנזון , משה שמיר , אבא קובנר , 
אהרן אמיר ושלמה ניצן . פרק מיוחד מוקדש לדיון ב"ימי צקלג " של ס . יזהר , 
הנתפש כסיכום וכסינתזה של כל ספרות תש"ח שקדמה לו , וכחוליית מעבר אל חטיבת 
הרומאנים המאוחרים על מלחמת השחרור . כפי שנקבע כאן בצדק , היתה זו הופעתה 
המרוכזת הראשונה של סיפורת - מלחמה עברית . למעשה , מחבריהם של רומאנים 
אלה יכלו למצוא לפניהם רק רומאן - מלחמה עברי קודם אחד , " השיגעון הגדול " 
של אביגדור המאירי על מלחמת העולם הראשונה . מלבד השפעתו האפשרית של המאירי 
מצביע מישקה בן - דוד על זיקתם של סופרי מלחמת השחרור לסיפורת האירופית שנכתבה 
בעקבות מלחמת העולם הראשונה ( בעיקר " במערב אין כל חדש " של רמארק ) 
, והשנייה ( בעיקר הספרות הסובייטית ובמרכזה " אנשי פאנפילוב " של בק ) 
. עם כל ההשפעות החלקיות של רומאנים אלה על סופרי מלחמת השחרור , מדגיש 
המחבר את מידת המקוריות הגבוהה שגילו סופרים אלה , בהימנעם מאימוץ מכאני 
של המודלים שמצאו לפניהם , ובמאמציהם להתאים את כתיבתם לטיבה הקונקרטי המיוחד 
של המציאות שתיארו . מסתבר כי מאמצים אלה הניבו מגוון רחב למדי של פתרונות 
ספרותיים ושל עמדות ערכיות כלפי ההיבטים השונים של המלחמה . דומה כי לאורך 
הספר כולו מתנהל פולמוס סמוי עם המוסכמות המקובלות בביקורת , שלפיהן הולידה 
מלחמת השחרור גוש כמעט אחיד של סיפורת הירואית , פשוטת - מבנה , שגיבוריה 
הם סטריאוטיפים נעדרי מוחשיות אנושית וערכיה הם שיקוף בלתי - ביקורתי של 
האתוס הציוני . כך מראה מישקה בן - דוד כי תפישת המלחמה ברומאן מלחמת השחרור 
נעה " החל מהתפעמות לאומית נוסח קובנר , וכלה בדחייה פציפיסטית נוסח אבנרי " 
( עם 38 ) , ובין שני קצוות אלה , ה"פוזיציה " והאופוזיציה , כמה וכמה 
וריאציות . מפתיע יותר הוא הממצא , כי ברומאנים התש"חים קיימת " התרחקות 
מהסטריאוטיף של המפקד הצבר יפה התואר והנועז " ( עם 071 ) , וכי למעשה 
דמות מרכזית כזו מופיעה רק ב"במו ידיו " של משה שמיר , וברומאנים האחרים 
היא מופיעה , אם בכלל , לצד דמויות שונות ממנה בחזותן ובאופיין . עוד 
הבחנה מערערת - מוסכמות היא , כי עניין המוות מעסיק את רומאן מלחמת השחרור 
" יותר משמעסיקים אותו הקרבות , המפקדים או האויב " ( עם 802 ) , וכי 
לעתים קרובות תיאורי המוות כלל אינם הירואיים - אסתטיים , אלא נוטים להיות 
נטורליסטיים , מכוערים ודוחים . על - פי מגמה זו מסתבר כי גם תפישת האויב 
ברומאנים אלה רחוקה מלהיות חד - משמעית , וכי " הערבים זוכים לקשת רחבה 
של התייחסויות רגשיות " ( עם 632 ) , אך מעניין כי דווקא הבריטים מתוארים 
תמיד בשנאה וזעם " כאויב בוגדני , חד - צדדי ומרושע " . מניין איפוא צמחו 
כל אותם סטריאוטיפים של יופי וגבורה , של מפקדים נועזים וערכים מוסריים 
וחברתיים נעלים , שנגדם התקוממה , למשל , נתיבה בן - יהודה , עד שהחליטה 
" לספר את האמת " על מלחמת השחרור בסדרת רומאנים חושפניים ? נראה כי מוסכמות 
אלו התהוו לא ברומאנים דווקא , אלא בזאנרים מיידיים יותר שנוצרו בעצם ימי 
המלחמה , כגון הפזמון הפופולארי והרפורטאזה העיתונאית . מישקה בן - דוד 
מביא למשל את השיר " דודו " כדוגמה לסטריאוטיף התש"חי הפופולארי של דמות 
המפקד , שאינו זוכה כמעט לביסוס בסיפורת . להיפך : מדבריו עולה , כי 
רתיעתו של רומאן מלחמת השחרור מן הדגמים המקובלים נוסח " דודו " היתה רבה 
כל כך שהביאה ליצירתם של סטריאוטיפים מנוגדים , כגון עיצובה הרוח של דמות 
מפקד שלעתים קרובות יש לו קרחת ולא " בלורית מקורזלת שיער " , כריאקציה 
נגד דמות הפלמ"חניק יפה - התואר . דוגמה אחרת היא ה"ניסיון ליצור דמות חדשה , 
כמעט אב - טיפוסית , של ערבי חיובי , שתהווה אולי משקל - נגד לזלזול בערבים 
שהתפתח כתוצאה מהמלחמה " ( עם 732 ) . דוגמאות אלו ממחישות את תרומתו 
של הספר לערעור ולרענון של תבניות מחשבה מקובלות , במסגרת שינוי הערכים 
הכללי הניכר בשנים האחרונות במחקר ביחס אל ספרות דור תש"ח . אך טבען של 
תדמיות מושרשות שהן קשות מאוד לעקירה , ויש לשער כי עוד שנים יחלפו , עד 
ששינוי זה יחלחל וייתן את אותותיו במעגלים הרחבים של תלמידי הספרות וקוראיה . 
