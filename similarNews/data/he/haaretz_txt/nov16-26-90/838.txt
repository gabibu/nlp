המלחמה הקרה חיה ולוהטת באל סלוודור . שנה לאחר המתקפה של הגרילה השמאלית 
שבמהלכה נהרגו 000 , 2 איש ששימשה עילה לאנשי צבא לרצוח , בין השאר , ששה 
כמרים ישועיים , קווי הגבול עדיין חדים במדינה הקטנה הזאת בדרום - אמריקה . 
סאן סלוודור עסקה בשמועות על מתקפה נוספת של הגרילה ( ובשבוע הקודם נראה 
כי החלה מתקפה מוגבלת ) , אבל הפעם שינסה ממשלת הימין הקיצוני את מותניה 
לקרב ללא רמת התמיכה האמריקאית הרגילה . לפני כשבועיים חתם הנשיא בוש באי - 
חשק על חוק סיוע חוץ של הקונגרס , שכלל קיצוץ של % 05 בסיוע הצבאי לאל סלוודור . 
בבסיס הנדסה צבאית של צבא סלוודור בעיר אקטאקולוקה , החלו מפקדים לאגור 
אספקה וציוד במסגרת " תוכנית צנע " . בפגישה עם אנשי צבא באחרונה אמר , 
על פי השמועה , שר ההגנה , הקולנול רנה אמיליו פונס : " אני חושש שידידינו 
יישארו מאחור ביתר שלבי המסע " . הקונגרס קיצץ בסיוע , שבעשר השנים האחרונות 
הסתכם ביותר מארבעה מיליארד דולר , גם כעונש על צבא סלוודור : דו"ח של 
כוח משימה בבית - הנבחרים האשים באוגוסט האחרון את הצבא ב"מזימה להכשיל עשיית 
דין - צדק בפרשת ( רצח ) הישועים " . אבל הצעד גם שיקף את התחושה הגוברת 
בוואשינגטון כי לאחר שחלף האיום הסובייטי , כבר אין לארה"ב אינטרס כה חשוב 
במלחמת האזרחים בסלוודור . בפנטגון , שראה בזמנו את המדינה כשרויה ב"קונפליקט 
בעוצמה נמוכה " שבו תנצח בסופו של דבר ארה"ב , רואים כעת את המלחמה כמרוקנת 
משאבים שעדיף היה להוציאם במפרץ הפרסי ובמלחמה נגד סמים . מספר הולך וגדל 
של קצינים ששירתו ביחידת הייעוץ האמריקאית באל סלוודור חזרו הביתה מאוכזבים 
מביצועם הלא מזהיר של אנשי הצבא בשטח , ומהעובדה שלא פעלו באורח משמעותי 
לעקירת מעשי הזוועה והפרות זכויות האדם של הצבא והימין הקיצוני . " הזרמנו 
כסף לחור רע " , אמר פקיד אחד בפנטגון . מחלקת המדינה ומתונים בקונגס יעצו 
נגד התנתקות . רק המשך הסיוע , טענו , יכול לספק אמצעי לחץ כדי לבלום 
מעשי התעללות וזוועה של הצבא ולדחוף את שני הצדדים להסדר במשא - ומתן . 
" אנחנו חייבים להישאר מעורבים " , אמר פקיד במחלקת המדינה . " אי אפשר 
למחוק את אל סלוודור " . יש גם סלוודורים הנבעתים מהאפשרות שהגרילה תתחזק 
לאחר החלשת התמיכה . בעיני אחרים הסיוע האמריקאי לא העלה ולא הוריד . 
" חבל שלא היו לנו עשר שנות רעשי אדמה במקום מלחמת אזרחים . כיוון ששמענו 
שהאמריקאים נותנים סיוע יפה במקרה של רעש אדמה " , אמרה מריה לוס אנחלס 
בת ה94 . שני הצדדים הסכימו לאחרונה לאפשר לאו"ם למלא תפקיד מוגבר כמתווך , 
והיתה זו ההתקדמות הראשונה שהושגה זה חודשים במשא - ומתן . הקונגרס אמר 
שהסיוע הצבאי יוחזר לשיעורו הקודם אם יוכל הנשיא כריסטיאני ( איש הימין 
הקיצוני ) להוכיח שהמורדים פתחו במתקפה כוללת חדשה או שאינם נושאים ונותנים 
בתום לב . אבל שיחות שלום במדינה חצויה כל - כך אינן ניתנות בקלות להשפעת 
דקויות וגוונים משתנים בוואשינגטון . במצב שבו החלטות בקונגרס מסייעות להם 
בעקיפין , יש לגרילה תמריץ מועט לגמול לממשלה בפריצת דרך בשיחות לפני הבחירות 
לפרלמנט במארס הבא . מפקד בגרילה , חואקין ויאלובוס , אמר לא מכבר שאנשיו 
" יחרימו " את הבחירות . בעבר פירוש הדבר היה בדרך כלל מתקפה כלשהי של 
המורדים ביום הבחירות . מאריו אגיניידה , פוליטיקאי שמאלי התומך בגרילה , 
אמר שזו יודעת כי מתקפה כוללת תבזבז את היתרון שהשיגה . במקום זאת מתכננים 
לוחמי הגרילה לפגוע בצבא בפעולות פגע וברח כמו אלו שעוררו בהלה בסן סלוודור 
בשבועות האחרונים . נכונותם של שני הצדדים להילחם גרמה לאמריקאים רבים לתהות 
כיצד יכלה ארה"ב אי פעם לטפח תקוות לגבי אל סלוודור . " עדיין נשאר בתוכם 
פוטנציאל קטל גדול " , אמר עוזר לחבר סנאט דמוקרטי , " והגרינגוס לא ישנו 
את המצב הזה " . 
