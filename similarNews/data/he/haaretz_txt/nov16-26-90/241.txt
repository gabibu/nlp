פסק - דין שנתן בית - המשפט העליון באחרונה עוסק בשאלה חשובה : האם ערכאת 
ערעור רשאית שלא לנמק את החלטתה ( ע"א 98866 , בש"א 090103 , יוסף פאר 
נגד חברת בית פרישמן ) . בעלי בניין ודייריו תבעו קבלן על עבודות שעשה בדירות . 
טענתם העיקרית היתה כי היה מנוע מלעשותן . בית - משפט השלום בתל - אביב 
קיבל את התביעה , ונתן לתובעים סעדים , הן צווי מניעה והן צווי עשה . 
פסק - הדין היה מפורט ונגע הן לעובדות שבמחלוקת והן לטענות המשפטיות של בעלי 
הדין . הקבלן עירער לבית - המשפט המחוזי , ובין השאר העלה טענות שלא הועלו 
בערכאה הקודמת , כגון טענה שהוענק סעד שלא נדרש , וכן שלא היתה התייחסות 
לטענה בעניין מתן רשות לפצל סעדים . ואולם שופטי בית - המשפט המחוזי , 
יוסף חג יחיא , יעקב קדמי ויהושע גרוס , הסתפקו בפסק - דין תמציתי , 
בלא כל הנמקה , תוך הסתמכות על תקנה 064 ( ב ) לתקנות סדר הדין האזרחי 
המתירה לערכאת ערעור לאמץ את פסק - הדין של הערכאה הקודמת במלואו , בלא 
לפרט את הנימוקים . על פסק - דין זה הוגש ערעור לבית - המשפט העליון . בא 
כוח המערער , עו"ד אביגדור פלדמן , טען כי לא זו בלבד שלא היה מקום לדחות 
את הערעור אך ורק מתוך אימוץ פסק - הדין של הערכאה הראשונה , אלא תקנה 064 ( 
ב ) המאפשרת החלטה בערעור בלא הנמקה ספציפית היא חסרת תוקף וסותרת עקרונות 
בסיסיים של השיטה המשפטית הנהוגה אצלנו . כאשר נתן השופט דב לוין את רשות 
הערעור ( רע"א 98153 ) , כתב , בין השאר : " בא כוח המבקש מדגיש כי 
הסוגיה שהוא מעלה היא חדשנית , חשובה וראוי שתהיה לגביה הכרעה של בית - 
המשפט העליון . ניתן להבין את טענתו במובנה הרחב , כי ראוי שבית - המשפט 
הזה יתן דעתו לתקפותה של תקנה 064 ( ב ) , אולם גם אם היא תקפה יקבע כללים 
והנחיות מתי וכיצד ייעשה שימוש בתקנה זו . אני סבור שאכן סוגיה זו ראוי 
לה שתתברר בבית - משפט זה ושתקבע לגביה הלכה " . ואולם נשיא בית - המשפט העליון , 
מאיר שמגר , והשופטים שלמה לוין ושושנה נתניהו , דחו את הערעור . השופט 
שמגר כתב כי פסק - דין של ערכאת ערעור אכן חייב להיות מנומק , אך אין 
ההנמקה חייבת למצוא את ביטויה דווקא בחזרה על כל פרטי העובדות והטעמים המשפטיים 
שכבר נדונו בפסק - הדין של הערכאה הקודמת . לפיכך , כתב השופט , " אם 
עולות בפני בית - המשפט , בשני הליכים נפרדים או יותר , סוגיות שהן זהות 
במהותן . . . אין כל מניעה לכך שבית - המשפט הדן בעניין בשלב מאוחר יותר 
יסתפק במסגרת הכרעתו בהפניה אל ההנמקה הקודמת אשר עמה הוא מסכים , ואין 
הכרח שישוב וירצה במלותיו הוא את שהובהר כבר כדבעי " . ועוד כתב שמגר : " האימוץ 
של הנמקתה של ערכאה קודמת נובע אף הוא מבדיקה עניינית של העובדות ומניתוח 
עיוני של הטענות , והוא אינו מתגבש בחלל ריק . אין כאן אפוא זניחה של תהליך 
בדיקת נימוקי הערעור אלא אך הימנעות ממלל חוזר ומיותר , מקום שבו רואות 
שתי ערכאות עין בעין " . הדברים שכתב השופט שמגר מעוררים שאלות . האם יש 
בנימוקים לקבלת הערעור משום " מלל מיותר " ? ואולי יש כאן ניסיון לייעל 
את מערכת בתי - המשפט על חשבון עשיית הצדק ? לסוגיה זו התייחס נשיא בית - 
המשפט העליון לשעבר , משה לנדוי , במאמר שכותרתו " הלכה ושיקול הדעת 
בעשיית משפט " ( כתב העת " משפטים " א ) : " שיפוט על פי שיקול דעת 
אסור לו שייהפך לשיפוט שרירותי . כדי למנוע סכנה זאת , אין אמצעי בדוק 
יותר מאשר הנמקה מלאה של פסק - הדין . הנמקה מלאה מחייבת את השופט למחשבה 
ברורה ולהעלאת נימוקיו , כולל תחושתו האינטואיטיווית . . . מעל לסף תודעתו 
אל אור היום , על מנת שיעמדו במבחן הביקורת של דרגת הערעור , של אנשי 
המקצוע ושל הציבור כולו " . ומכאן , שאפילו תאמץ ערכאת הערעור את מלוא 
הנימוקים של הערכאה הקודמת , יש בכתיבת הנימוקים מחדש כדי לאלץ את השופט 
להרהר שוב בהחלטתו . נראה שגם השופט אהרון ברק חשב בכיוון זה כאשר כתב בספרו 
" שיקול דעת שיפוטי " : " חובת ההנמקה חשובה היא במיוחד . כל מי שהתנסה 
בכתיבה יודע זאת . דבר אחד הוא רעיון שמשתלט על המחשבה . דבר אחר הוא העברתו 
של הרעיון בכור ההיתוך של ההתמודדות האינטלקטואלית המבקשת לתמוך בו , תוך 
מודעות לתוצאותיו . רבים הם הרעיונות אשר הצורך לנמקם הביא לחדלונם , שכן 
היה בהם אך הדר חיצוני שלא ניתן היה לבססו " . פסק - דין בלא הנמקה אף עלול 
לפתוח פתח לשפיטה שרירותית . על כך כתב פרוף יצחק זמיר במאמרו " על הצדק 
בבית המשפט העליון " , שפורסם בכתב העת " הפרקליט " כ"ו : " שופט , במיוחד 
כשהוא ותיק ומנוסה , ולבו כבר גס מעט במלאכת השפיטה , ויחד עם זאת הוא 
עמוס עבודה לעייפה , ודאי ימצא עצמו לעתים בפני הפיתוי להקל מן העומס ולהרפות 
מן המתח במקום ובמידה שהדבר ניתן . הדבר כמעט שאינו ניתן בשלבי ההתדיינות , 
כיוון שכך יתרכז הפיתוי בשלב שלאחר ההתדיינות : המחקר המשפטי , העיון 
המעמיק , כתיבת פסק - הדין . ורע הדבר אם יידע השופט שהוא יכול להתמכר 
לפיתוי ולהקל ראש במלאכתו דווקא בשלב זה , שהוא אולי החשוב ביותר בכל השלב 
השיפוטי , בלא חשש פרסום וביקורת " . בפסק - הדין של שמגר אין התייחסות של 
ממש לטענות אלה , אף שעו"ד פלדמן העלה אותן , וגם לא לטענה כי פסק - דין 
שניתן על ערעור בלא הנמקה , פוגע בעקרון התקדים המחייב . שהרי פסק - דין 
לא מנומק אינו יכול לשמש תקדים מחייב . אי אפשר לפרסמו , ואין בו הנמקה 
משפטית היכולה לחייב בית - משפט נמוך ולהנחות בית משפט בדרגה מקבילה . ומכיוון 
שהתקדים המחייב משמש עקרון יסוד בחקיקה הראשית , אין זה נכון להתיר פסקי - 
דין לא מנומקים בחקיקת משנה . שהרי " פסק - הדין אינו יכול להיות קיים 
כתוצאה מעשית לצדדים , ולא קיים כתקדים מחייב לעולם כולו " , כלשונו של 
עו"ד פלדמן בעיקרי הטיעון של ערעורו . מכאן , שיש צדק בטענתו כי שר המשפטים 
התקין את תקנה 064 ( ב ) בחוסר סמכות או שהיה ראוי לבטלה מחמת חוסר סבירות 
או פגיעה בזכות יסוד . כאמור , דחה בית - המשפט העליון את הטענה הזאת . 
לא נותר אלא לקוות כי קיצור הדרך לא יתפוס את מקומו של שיקול הדעת המעמיק 
בהחלטותיהן של ערכאות הערעור בשעה שהן כורעות תחת נטל התיקים . 
