אנשי מסוף המטענים בנמל התעופה בן גוריון , נדהמו לראות את מעשיו של מנכ"ל 
המועצה לשיווק פרי הדר , יורם וינברג , במסוף . וינברג סובב ארוכות בין 
ארגזי הפרי המוכנים למשלוח , ומשהבחין בתיבות המכילות קומקוואט ( פרי הדר 
זעיר ) , שעמדו להישלח שלא באמצעות המועצה , ניגש למבקר האיכות ודרש במפגיע 
לפסול את הפרי . לא עזרה הצהרתו של איש הביקורת שהקומקוואט עומד בקריטריונים 
וכי הוא ראוי לייצוא . וינברג נזף בו , תוך שהוא רומז למבקר כי אינו מבצע 
את עבודתו נאמנה . לאחר שראה כי התוצרת לא נפסלה למרות לחציו , וינברג 
לא הרים ידיים וערער על תוצאות הביקורת בפני מנהל שירותי הביקורת על הפרי . 
זה מעשה חסר תקדים , שכן ערעורים מוגשים תמיד בגין פרי שנפסל לייצוא , 
לא על פרי שעמד בהצלחה בביקורת . וינברג לא הסתפק בכך , הוא ניגש לתיבות 
הקומקוואט של הפרדסן איתי דוד , המייצא באופן פרטי , והחל לפתוח במרץ את 
אריזות הקרטון . משסיים את הפשיטה על המשטחים , הודיע לדוד שמעתה תסרב 
המועצה לשיווק פרי הדר לקבל ממנו הדרים לייצוא וכי ינחה את בתי האריזה לפנות 
למגדלים , שלא ישווקו דרכו . עדי ראייה טוענים כי מעולם לא ראו את מנכ"ל 
המועצה משתלח כך על תוצרת המיוצאת שלא באמצעות המועצה לשיווק פרי הדר . 
וינברג עצמו , שהתבקש להגיב על הדברים , סירב , בטענה שדוד פנה אליו באמצעות 
עורך דין . התערבותו של וינברג בשיקוליו של בודק האיכות היא , לכאורה , 
עבירה פלילית . מעבר לכך מצביעה התנהגותו על העצבנות , ואולי פניקה של 
ממש , השוררת בין כתליה של המועצה לשיווק פרי הדר , שבמשך עשרות שנים משמשת 
צינור מונופולי לייצוא הדרים . הזנים היחידים בהם ויתרה המועצה לשיווק פרי 
הדר מרצונה על שליטה מוחלטת בייצוא הם הקומקוואט , פרי שאינו מבוקש בשוקי 
הארץ , והיקף יצואו , המופנה כמעט כולו למערב אירופה ובמיוחד לצרפת , 
אינו עולה על כמה מאות טונות בשנה . ואילו בייצוא של כל יתר מיני ההדרים , 
החל באשכולית אדומה ולבנה , דרך תפוזי שמוטי וולנסיה ועד לקליפים , שומרת 
המועצה בקנאות על מעמדה המונופולי , שהוקנה לה מכוח פקודת השיווק משנת 74 . 
בשנים האחרונות קמו למועצה יריבים בלתי נלאים , בדמותן של עמותות עצמאיות 
של פרדסנים , המנסים לקעקע את מעמדה המונופולי בייצוא ההדרים . נשקם העיקרי 
של מייסדי העמותות הוא הנתונים המראים שבראשית שנות ה07 עמד הייצוא השנתי 
של ההדרים על מיליון טונות בקירוב , ומאז הוא בנסיגה כמותית מתמשכת , לכדי 
000 , 053 טונות לפני שנתיים ו000 , 004 טונות בעונה שחלפה . כמה מהם חישבו 
ומצאו שמהפדיון של יצוא ההדרים לא נשארים בידי המגדל אלא % 7 עד % 8 מהכסף . 
היתר , הם אומרים , מופנה למימון הוצאותיה הקבועות של המועצה לשיווק פרי 
הדר והחברות הקבלניות הקשורות עימה . משה בק , מזכיר אחת העמותות של המגדלים , 
מתריע שהפרדסן הפך למעשה לצמית של המועצה לשיווק פרי הדר . הוא אינו רשאי 
לייצא שלא באמצעותה , למעט הדרי הקומקוואט , והוא נתון טוטאלית להחלטות 
שהיא מקבלת ביחס למחיר המינימום המובטח שיקבל בשער המטבע ולשאריות הפדיון 
שישארו בידיו . השנה , הוא אומר , המועצה אינה ממהרת לפרסם את המחיר המובטח 
לזני הנפח , למרות שהיא מחוייבת לעשות זאת במהלך אוקטובר . המעמד המונופולי 
של המועצה לשיווק פרי הדר , הפך אותה , לדברי בק , לבלתי יעילה . כך 
למשל , המועצה נאלצה לשלם באחרונה דמי המתנה גבוהים לאניות בנמל , או להחזיר 
אניה כלעומת שבאה , לאחר שבבדיקת איכות לאשכוליות מבקעת הירדן התגלה הפרי 
כבלתי בשל . מדוע , שואל בק , בוצעה בדיקת האשכוליות לאחר שהאניות כבר 
הגיעו לשערי הנמל ולא נעשה מעקב אחר התפתחות האשכוליות שבועיים - שלושה קודם 
לכן ? זאת ועוד : המועצה פועלת לעתים במנותק מכללי מינהל תקין , הוא גורס . 
המועצה אינה מקפידה לרכוש ציוד משרדי או שירותי עורכי דין במכרזים חיצוניים . 
" זו התנהגות ברוטלית של גוף שלא טובת המגדלים לנגד עיניו " , מתריע בק . 
מנכ"ל המועצה , כמו במקרה הקודם , אינו מוכן להגיב על הדברים ומסתפק בהגדרתם 
כ"בלבול מוח " . המלצותיה של הוועדה לענף ההדרים שמינה שר החקלאות , רפאל 
איתן , הכניסו ללחץ את אנשי המועצה לשיווק פרי הדר , ובעיקר את גורמי הממסד 
בענף החקלאות , כגון התאחדות האיכרים והמרכז החקלאי , המעונינים בהמשך 
שליטתה הכמעט בלעדית של המועצה על שיווק ההדרים . על פי ההמלצות , יבוטל 
המונופול של המועצה על יצוא ההדרים מהעונה החקלאית 19 - 29 , בעוד שהשיווק 
לשוק המקומי ייפתח כבר בעונה הנוכחית , החל מפברואר הקרוב . פירוש הדבר 
הוא שהמועצה תיאלץ להתחרות בשוקי הפנים והחוץ מול עשרות חברות מסחריות שיעמדו 
בקריטריונים מקצועיים שיעמיד משרד החקלאות . שר החקלאות החליט לאמץ ללא סייג 
את המלצותיה של הוועדה , ומאז הוא מוצא עצמו בעימותים מחריפים והולכים עם 
ראשי המרכז החקלאי והתאחדות האיכרים . מנכ"ל התאחדות האיכרים , שלמה רייזמן , 
מגדיר את המהלך של איתן " קשה ומסוכן " , מאחר שכדבריו , לא דאג לאלטרנטיווה 
למועצה לשיווק פרי הדר , ובכך עלול להיווצר תוהו ובוהו בייצוא ההדרים . 
באירופה המתאחדת בעוד שנתיים , אומר רייזמן , זו תהיה שגיאה לפצל את הייצוא 
בין חברות מסחריות ישראליות שונות , שינסו לפגוע האחת בשנייה ויגרמו לירידת 
מחירים בשוקי חו"ל ובשווקים המקומיים כאחת . בשבוע שעבר חשף מנכ"ל התאחדות 
האיכרים שן חדה כלפי שר החקלאות ולעבר כל מי שחותר לסוף עידן המונופול בשיווק 
הדרים . רייזמן התריע שההמלצות לפתוח את שיווק ההדרים וכל האווירה שנוצרה 
נגד המועצה לשיווק פרי הדר , מקשים על תפקודה של המועצה ואף החמירו את מצב 
הנזילות שלה . הבנקים , סיפר רייזמן , צימצמו באחרונה את היקף האשראי 
למועצה באופן ניכר ולפיכך אין ביכולתה לשלם מקדמות לפרדסנים . מנכ"ל ההתאחדות 
טען שאנו בתחילת ההתמוטטות של מערך שיווק ההדרים בישראל , מאחר שהפרסומים 
על פירוקה של המועצה לשיווק פרי הדר גורמים לסגירת שערי הבנקאות בפני המועצה . 
" ועכשיו , למועצה אין כסף לשלם עבור האניות הטוענות את הפרי . הקניינים 
בחו"ל מגלים עצבנות ואינם בטוחים בעתיד המועצה . הם מתקשרים עם מגדלי הדרים 
בספרד ומרוקו , כדי להבטיח את רציפות האספקה של הפרי " . הטעים רייזמן . 
לדבריו , בשוק המקומי כבר החלו הברחות מסיביות של פרי . במשרד החקלאות 
ראו בחומרה את סיפור הקשיים של המועצה לשיווק פרי הדר מבית מדרשו של רייזמן . 
מקורביו של איתן ראו בהפצת הנתונים על המועצה נסיון להביך את השר . ואולם , 
הם מבטיחים שבניגוד לשורה ארוכה של המלצות לשיפור תפקוד החקלאות , שלא 
בוצעו עד כה , איתן עומד על דעתו לבצע את ההמלצות על ענף ההדרים , כדי 
להוציאו מהשפל המתמשך בתחום הייצוא ולהחזיר לתפוזי ישראל משהו מכבודם האבוד . 
