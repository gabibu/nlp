פאריס ( מיוחד ל"הארץ " ) . ממשלתו הסוציאליסטית של מישל רוקאר עלולה ליפול 
היום בהצבעת אי - אמון שהוגשה נגדה באסיפה הלאומית הצרפתית . הרקע להצעה 
היא הצעת חוק שגיבשה הממשלה בדבר הנהגת מס של % 1 . 1 כדי להפחית את הגרעון 
החריף במערכת הבריאות הצרפתית . נגד הצעת החוק התגבשה קואליציה של מפלגות 
הימין והקומוניסטים . האיגודים המקצועיים הצטרפו למתנגדים וערכו בשבוע האחרון 
הפגנה רבת משתתפים ברחובות פאריס . באסיפה הלאומית יש 775 מושבים . כדי 
להפיל את הממשלה יש צורך ברוב של 982 צירים . לסוציאליסטים יש 272 צירים . 
בארבע הצעות אי - אמון קודמות הצליח רוקאר להציל את ממשלתו בסיוע המפלגה 
הקומוניסטית , לה יש 62 מושבים , וצירים עצמאיים להם כ02 מושבים . היום , 
לאחר הודעת הקומוניסטים כי לא יתמכו בממשלתו , תלוי רוקאר בעצמאים ובשלב 
זה לא ברור אם יצליח לשרוד . על פי החוקה הצרפתית ממנה הנשיא את ראש הממשלה . 
היחסים בין הנשיא פרנסוא מיטראן לרוקאר מתוחים זה זמן רב , בין השאר על 
רקע כוונתו של רוקאר לרוץ בעתיד לנשיאות . במקרה של נפילת הממשלה יכול מיטראן 
לפנות פעם נוספת לרוקאר כדי שירכיב ממשלה חדשה , או למנות ראש ממשלה אחר . 
לחילופין , יכול מיטראן להכריז על בחירות חדשות . בימים אלה מתרוצצות בפאריס 
ספקולציות שונות האם מתכוון מיטראן לנצל את ההזדמנות כדי לסלק את רוקאר בלי 
קשר לתוצאות ההצבעה היום . בכל מקרה ברור כי כשלונו של רוקאר עשוי לשים 
קץ לתקוותיו לזכות ביום מן הימים בנשיאות . יצויין כי גם המהומות שפרצו בשבוע 
שעבר על רקע הפגנות תלמידי התיכון עירערו את אמון הציבור בממשלתו של רוקאר . 
המתח בין הנשיא לבין ראש ממשלתו החריף כאשר מיטראן הביע הבנה לתביעות התלמידים . 
