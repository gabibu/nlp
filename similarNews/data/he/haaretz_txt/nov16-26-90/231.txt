נכרת בהולנד הסכם שעל פיו מכרה החברה ההולנדית " אולדלפט " את כל מניותיה 
בחברת " אל - אוף " לחברת " תדיראן " . להסכם צורפו הדו"חות הכספיים 
של " אל - אוף " , ו"אולדלפט " הצהירה הצהרות בדבר נכונות דו"חות אלה . 
ההסכם נכתב באנגלית , וסעיף 31 שלו קבע כי כל תביעה או סכסוך בין הצדדים 
הקשורים להסכם זה ייושבו בדרך של בוררות , באמצעות בורר יחיד שימנו הצדדים . 
במרוצת הזמן התגלע סכסוך ביניהם בדבר נכונות הדו"חות וההצהרות , ומכוח 
סעיף 31 מונה רואה החשבון יחזקאל פלומין לבורר . באוגוסט 6891 החליט הבורר , 
כי " תדיראן " מנועה מלתבוע על פי חוק המכר או על סמך עילות שבדיני החוזים . 
עם זאת , פתוחה לפניה הדרך להמשיך בתביעתה על פי עילות שבדיני הנזיקין . 
העילה הנזיקית העיקרית שבפי " תדיראן " היתה , כי הדו"חות הכספיים וההצהרות 
שנלוו אליהם היו מצג - שווא רשלני . " אולדלפט " טענה לפני הבורר , כי 
מכוח סעיף הבוררות אין לו כל סמכות לדון בעילות נזיקיות . הבורר דחה טענה 
זאת , ו"אולדלפט " פנתה אל בית - המשפט המחוזי בתל - אביב וביקשה לתת 
לה סעד הצהרתי , הקובע כי " הבורר הוסמך לדון ולהכריע רק בטענות ובתביעות 
הקשורות להסכם עצמו , המבוססות על עילות שבדיני החוזים בלבד " , וכי על 
פי ההסכם , אין הבורר מוסמך לדון בטענות של " תדיראן " על נזקים או על 
פיצוי , ככל שהן מבוססות על עוולות שבדיני הנזיקין . השופט המחוזי , שאול 
אלוני , דחה בקשה זאת בקובעו , כי על פי סעיף הבוררות ועל פי הפסיקה אין 
כל מניעה שהבורר ידון בעוולות נזיקיות . " אולדלפט " עירערה על כך לבית - 
המשפט העליון ( ע"א 88127 ) . נשיא בית - המשפט העליון , מאיר שמגר , 
והשופטים אליעזר גולדברג ויעקב מלץ , דחו את את הערעור וחייבו את המערערת 
לשלם למשיבה הוצאות בסך 01 אלפים ש"ח . השופט מלץ , שכתב את פסק הדין , 
ניתח את השאלה שעמדה לדיון : האם הבורר מוסמך מכוח סעיף 31 להסכם לדון 
בתביעות " תדיראן " כלפי " אולדלפט " על סמך עילות שבדיני הנזיקין . 
הטענה העיקרית של המערערת היתה כי לפי המשפט האנגלי , כדי שעילה נזיקית 
תיכלל בסעיף בוררות צריכים להתקיים שני תנאים מצטברים : הסכסוך הנזיקי 
קשור מאוד להסכם , וסעיף הבוררות מנוסח בצורה רחבה . את נוסח הסעיף שלפנינו 
שייכה המערערת לאותם סעיפי בוררות שיש לפרשם באופן צר ומצמצם , ולכן ניתן 
לדון מכוחם רק בעילות חוזיות . השופט מלץ דחה טענה זאת . ראשית , קבע 
השופט , כי הלשון האנגלית נבחרה לכתיבת ההסכם משום שהיא שפה נייטרלית המובנת 
לשני הצדדים , ולא נטען שהפסיקה האנגלית מחייבת בעניין זה . שנית , המערערת 
אף לא הראתה טעם מדוע יש לשייך את נוסח הסעיף דווקא לסוג הסעיפים שיש לפרשם 
על דרך הצמצום . שלישית , הגישה של הפרדה מלאכותית בין עילות שבנזיקין 
לבין עילות חוזיות הכרוכות באותו עניין עצמו זוכה היום לביקורת אפילו באנגליה . 
לגבי גישת המשפט הישראלי , ציטט מלץ דברים שאמר השופט זוסמן ( ע"א 0702 ) 
: " לעתים קרובות מוצאת לה תביעה יסוד ושורש בקשר החוזי ובדיני הנזיקין 
כאחד . במקרה כזה , לא יהא זה מעשי להפריד בין הדבקים ולהביא אותו סכסוך 
על אותן עובדות פעמיים לדיון , רק בשל השוני של היסוד המשפטי . הדין אף 
אינו מחייב הפרדה שכזאת " . השופט מלץ הזכיר כי על פי סעיף 52 ( א ) לחוק 
החוזים , אומד דעתם של הצדדים המסוימים הוא הבסיס לפירוש החוזה שלהם . 
לא הובאה כל הוכחה כי כוונת הצדדים היתה לראות בסעיף המוסכם כמתייחס לעילות 
שבדיני החוזים בלבד . מקריאת החוזה משתמע ברורות כי כוונת הצדדים היתה שכל 
סכסוך ביניהם , הקשור להסכם הספציפי , יופנה לבוררות . אין משתמעת ממנו 
כל כוונה לראות איזה טעם שהוא בפיצול הדיון , פעם לפני בורר המוסכם על 
שניהם ופעם בבית - המשפט באותו עניין , כתב השופט מלץ . 
