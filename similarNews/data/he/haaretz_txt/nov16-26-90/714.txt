היחסים בין משרד החקלאות לבין הארגונים החקלאיים החריפו אתמול , לנוכח חילופי 
האשמות בין לשכתו של שר החקלאות לבין מזכיר המרכז החקלאי , שמחה אסף . מזכיר 
המרכז החקלאי האשים את השר איתן , כי הוא " מייצג את הממשלה אצל החקלאים , 
בעוד שקיים ספק אם יש יצוג לחקלאים בממשלה " . לדברי אסף , " איתן רוצה 
להטיל את משימת התכנון החקלאי על הגורמים החקלאיים , בלא שיתן בידיהם אמצעי 
אכיפה מספיקים וללא סובסידיות " . אסף תקף את עמדתו של שר החקלאות לפיה הסובסידיות 
מפריעות לייעול בחקלאות , וטען שאין קשר בין השניים . לשכת שר החקלאות הגיבה : 
" על אסף להתעורר מתרדמתו רבת השנים . נושאי הלול אינם מוסדרים , חקלאים 
מקבלים תמורה בלתי ריאלית , מכסות החלב אינן מדביקות את הביקוש , משק המים 
בהתמוטטות כספית , סובל ממחסור אדיר במים ושרוי רגע לפני הקטסטרופה " . בהמשך 
דבריהם מציינים אנשי לשכתו של איתן כי הסדר המושבים מעוות ולא פתר בעיותיהם 
הפיננסיות של המושבים . " את כל אלה מלווה במשך שנים רבות שמחה אסף , 
שגרם לניפוח משכורותיהם של בעלי תפקידים במועצות היצור והשיווק ועכשיו נזכר 
להטיח ביקורת . אסף עסוק בשימור עצמי ובעקיפת כל נורמה המדברת על רוטאציה 
בתפקידו " . אסף הגיב באמרו שלא הוא קבע את שכרם של ממלאי התפקידים במועצות 
השיווק , אם כי הסכים לעמוד בראש ועדה שבדקה את הנושא . הוועדה , שהגישה 
מסקנותיה באפריל השנה , קבעה ששכרם של המנכ"לים במועצות הגדולות ( בענפי 
הירקות , נפירות , הפרחים , החלב והלול ) לא יעלה על 000 , 6 ש"ח . בהתייחסו 
להסדר המושבים גרס אסף שהתנועות הקיבוציות והמושביות ביקשו מהמרכז החקלאי 
לא לעסוק בנושא . באשר להעדר חילופים בראשות המרכז החקלאי , אמר אסף שהוא 
מכהן מכוח החלטות של מליאת המרכז החקלאי " ואין זה מעניינו של שר החקלאות 
להתערב בהן " . יצויין , שגם היחסים בין שר החקלאות לבין התאחדות האיכרים 
התדרדרו באחרונה בשל החלטת השר לאמץ את המלצות של ועדה לפיהן יבוטל מעמדה 
המונופולי של המועצה לשיווק פרי הדר . נשיא התאחדות האיכרים , אליהו איזקסון , 
דורש את התערבותו של ראש הממשלה כדי למנוע את מימוש ההמלצות . 
