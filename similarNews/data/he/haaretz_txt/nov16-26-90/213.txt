תוכניתו הכלכלית חיסלה את אנפלציית - העל , מילאה חנויות במזון ובמוצרי 
צריכה , והשיגה שיעורי שיא של מטבע קשה בעוד היצוא למערב גדל בממדים גדולים . 
במסע הבחירות מכריז מזובייצקי , כי מטרתו היא הפרטה של % 05 מהתעשיות הממלכתיות 
בשלוש השנים הבאות . ולנסה מתאר רבים מצעדי יריבו כ"הרי אסון " , המעכבים 
שינויים בסיסיים כמו הפרטה , במקום להקל עליהם . אין הוא מציע תוכנית חלופית 
רשמית כי ראשית , הוא טוען , יש להגדיר את סמכויות הנשיאות ; דבר שיתבצע 
בחוקה החדשה בשנה הבאה . אבל הוא העלה כמה הצעות , כולל תוכנית שנויה במחלוקת 
להציע לכל פולני תעודה בשווי של 01 אלפים דולר במטרה להקים עסקים חדשים . 
ולנסה אומר , שזה מלווה בלא ריבית לעשרים שנה . יריביו מכנים זאת תחבולה 
פופוליסטית . אדם מיכניק , עורך העיתון היומי " גזטה וויוורצה " ויועץ 
קרוב לשעבר , אומר : " לך ולנסה לא יהיה של נשיא של פולין דמוקרטית " . 
מיכניק , שמוצאו ממשפחה מעורבת קתולית יהודית , נזעם במיוחד מדברים שאמר 
ולנסה בקיץ שעבר , שעל האנשים " להכריז על מוצאם " . " הוא אף פעם לא 
שאל אותי על מוצאי , כאשר שימש סנדק לבני " , אמר . ולנסה אינו אנטישמי 
ולא פופוליסט , אומר ירוסלב קורסקי , שהיה מזכיר העיתונות שלו עד יולי , 
" אבל בדברים שהוא אומר הוא נותן טווח תמרון לאנטישמים ולפופוליסטים " . 
בעוד ולנסה טוען , שיריביו מסלפים תדיר את דעותיו , הוא מודה כי הוא משגר 
מסרים שונים כל הזמן . הדבר מותיר טווח פרשנות רחב לא רק למתנגדים , אלא 
גם לתומכים . האסטרטגים של מזובייצקי טוענים , שהצבעה בשבילו היא הצבעה 
בעד יציבות . אך גם התומכים מודים , שאפשר שלא יהיה בכך די להביא לניצחונו . 
" מזובייצקי מייצג כל מה שחינכו אותי לכבד : טקט , תרבות , אינטליגנציה . 
במשך ארבעים שנה אף אחת מהתכונות האלה לא יכלה לבוא לידי ביטוי בפוליטיקה 
של המדינה " , אמר סגן ראש עיריית שצצין , אנדזי קרלס , " אבל הוא פסיווי 
מדי " . מחנה ולנסה ממהר לטעון , שלמועמד שלו יש תכונות חשובות שאין למזובייצקי 
בראש ובראשונה נחישות ואינסטינקטים פוליטיים . " אנו מודעים לכך , שאין 
הוא עונה על הדרישות הקונוונציונליות " , אמר ירוסלב קצינסקי , מנהיג ברית 
המרכז , " אבל זה לא מצב קונוונציונלי " . בעיני יריביו החריפים ביותר , 
ולנסה יהיה מסוכן בניצחון כמו גם בתבוסה . במקרה של תבוסה , הם חוששים , 
הוא יערער את היציבות בהסתה לפעולות מחאה עממיות חדשות . ולנסה מכחיש 
כוונות כאלה , אך טוען שרק לו יש סמכות מספקת בקרב הפולנים מהשורה להוביל 
אותם דרך השלב החדש של רפורמות קשות . אם ינצח , כבר רמז שהוא עשוי להשאיר 
במקומם אחדים מחברי צוותו של מזובייצקי כדי להוכיח שהוא תומך ברפורמות שכבר 
הונהגו . 
