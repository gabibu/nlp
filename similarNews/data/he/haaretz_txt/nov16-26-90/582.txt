בודפשט ( מיוחד ל"הארץ " ) . המועמד לנשיאות פולין , סטניסלאב טימינסקי , 
מהגר שעשה מיליונים בקנדה ובפרו , חזר למולדתו והציג מועמדותו בבחירות , 
מקדים את ראש הממשלה תדאוש מאזובייצקי , והגיע למקום השני בסקרים , לאחר 
לך ואלנסה . הסקר , ששוחרר לפרסום אמש , דיווח על תמיכה של % 12 בטימינסקי 
% 4 יותר מהתמיכה במאזובייצקי . טימינסקי מפגר ב%7 אחרי מנהיג סולידריות , 
ואלנסה , הנחשב לבעל הסיכויים הטובים ביותר בסיבוב הבחירות ביום א הקרוב . 
הסקר נערך בסוף השבוע שעבר , עוד לפני שפרצה סערה ביום שני , לאחר שטימינסקי 
האשים את רה"ם מאזובייצקי ב"בגידה בפולין על ידי מכירת החברות הטובות ביותר 
שלה למשקיעי חוץ במחירי שפל " . תומכי מאזובייצקי איימו כי יגישו תביעת דיבה 
נגד טימינסקי , ובעיתונות המקומית הופיעו ידיעות , בהן נאמר כי הוא שקרן 
ומטורף . לא ידוע עד כמה התקפות אלה הזיקו לו במערכת הבחירות , או שעוד 
חיזקו את התמיכה בו . גם ואלנסה הצטרף למקהלת המגנים של טימינסקי , איש 
העסקים בן ה24 , שהבטיח לבוחרים שפע כלכלי וזכה כהרף עין בתמיכה רבה . ואלנסה 
אמר כי האשמותיו של טימינסקי אינן אלה " תחבולה מלוכלכת " , והאשים את המהגר 
המיליונר בנסיון לקנות בדולרים את קולותיהם של המצביעים הפולנים . הפופולריות 
של טימינסקי נובעת , כנראה , משני מקורות : הוא איש עסקים מוצלח ויש 
בכך כוח משיכה רב בפולין השקועה במשבר כלכלי ; ודווקא משום שהוא בלתי - 
ידוע , אין לזהותו עם מחנה פוליטי כלשהו . אולם ככל שמתקרב מועד הבחירות 
וככל שנמשכת התקדמותו המפתיעה של טימינסקי בסקרים , מגבירים יריביו את התקפותיהם 
עליו . שר הפנים הפולני תקף בחריפות את טימינסקי והעלה כנגדו כמה שאלות 
מחשידות : מאין המיליונים שלו ? , האם לא יהיה נכון לבדוק את השמועות 
על קשריו עם המאפיה הבין - לאומית של מבריחי סמים ? , האם לא היו לו קשרים 
עם הק - ג - ב ? . כורי הפחם הפולנים החליטו אתמול להפסיק את שביתתם , 
לאחר שהממשלה הבטיחה למלא את מרבית תביעות השכר שלהם . רק כמה עשרות כורים 
מיואשים ממשיכים בשביתת - הרעב שפתחו בה לפני כשבוע . הפסקת השביתה עשויה 
לסייע למאזובייצקי , שסכסוכי העבודה הקשים עירערו את מעמד ממשלתו . 
