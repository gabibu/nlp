ראשי המשק הישראלי וראשי הבנקים האמריקאיים להשקעות פותחים מחר בוועידה מיוחדת , 
שנועדה לעודד את ההשקעות בישראל . בכנס יוצא - דופן בניו - יורק יקחו חלק 
החשובים בבנקים להשקעות בארצות - הברית , וכן מנהלי החברות הישראליות שמניותיהן 
רשומות למסחר בבורסה של ניו - יורק ( " מעבר לדלפק " ) . הכנס אורגן בחסות 
הבורסה האמריקאית ו"כוח המשימה " ( אופריישן - אינדיפנדנס ) ארגון שנועד 
לסייע בהגברת השקעות בישראל . מהצד הישראלי ישתתפו בכנס , בין השאר , שר 
האוצר , יצחק מודעי , יו"ר הרשות לניירות ערך , אריה מינטקביץ , יו"ר 
דירקטוריון הבורסה , חיים שטסל , ופרוף אלחנן הלפמן מאוניברסיטת תל - אביב . 
מינטקביץ יסקור את השינויים בשוק ההון שביצעה הרשות לניירות ערך בשלוש השנים 
שמאז כניסתו לתפקיד . הוא ידבר בין השאר על יוזמתו להשוואת זכויות ההצבעה 
במניות , הקמת חברת " רייטינג " , קידום הטיפול בחוק חדש לקרנות נאמנות , 
הקמת מוסד לתקינה חשבונאית בישראל ועוד . יקחו חלק בכנס גם גון היימן מ"מריל 
לינץ " , מאקס פישר מ"אופריישן אינדיפנדס " , קנת ביאלקין ממשרד עורכי - 
הדין " סקיידן הארפס " , פדרו קוזינסקי , מ"פירסט בוסטון " , פרד אדלר , 
מ"מק - גרנט " , ו - הרווי קרוגר מ"שירסון ליהמן " . כן ישתתפו בכינוס החברות 
האמריקאיות " ארנולד אנד פורטר " , " ביר סטרנס " , ו"אוסקר גרוס " וכן 
יו"ר הבורסה האמריקאית . 
