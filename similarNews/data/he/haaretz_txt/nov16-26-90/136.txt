פיטר גבריאל נחשב תמיד לזמר מעולה , אך בעשר השנים הראשונות שבהן שר לבדו 
( אחרי שעזב את להקת גנסיס ) לא זכה להצלחה מסחרית גדולה . לאחר שעשה 
וידאו - קליף לשירו ( " מכת מחץ " ) , גדלו מכירות תקליטיו פי מאה . 
פאולה עבדול היתה רקדנית שעשתה כוריאוגראפיה לקליפים של זמרים . ברגע שעשתה 
לעצמה וידאו - קליף , הפכה לזמרת מבוקשת . בארצות - הברית מפיקים קליפים 
גם בעלות של מיליון דולר . אשת קולנוע שביקרה לא מכבר ברשת הווידאו - קליפים 
האמריקאית סיפרה , כי המפיקים לא טורחים לבדוק קליף שעלות הפקתו נמוכה 
מ000 , 04 דולר . בישראל עלות הפקה של וידאו - קליף ממוצע היא כאלפיים דולר , 
ויש המופקים במאה ואף בפחות . הווידאו - קליף הוא מוצר מסחרי בעיקרו : 
הוא נועד למכור מוסיקה . כיוון שתעשיית הקליפים בארץ אינה תעשייה , הם 
נוצרים על - פי רוב בדרך פרטיזנית ועשייתם כרוכה בהרבה רצון טוב וכמעט תמיד 
בהשקעת כסף מכיסם הפרטי של היוצרים . אריק דוידוביץ , בוגר החוג לקולנוע 
באוניברסיטה , עשה קליף לשיר " זמן אחר " של סי היימן ואף זכה בפרס הראשון 
בתחרות הקליפים בפסטיבל הסרטים בחיפה . דוידוביץ עשה בעבר קליפים לרמי פורטיס 
ולאנרי ברטר וכן את הקליף הקומי " סאדוד חוסיין " . לידתו של הקליף , כרגיל , 
במקרה . דוידוביץ נסע עם היימן ולהקתה לפסטיבל בברלין . תוך כדי צילום 
של ההופעות שם , עלה הרעיון לעשות קליף לשיר " זמן אחר " . חברת אישרה 
השקעה זעומה נוספת ( בסך הכל הושקעו כ000 , 5 דולר ) וכך הושלם הקליף . 
לפני כשנה נערך מבצע של א . ל . י . ( האגודה להגנת הילד ) , שמטרתו 
איסוף תרומות להקמת בית לילדים מוכים . בין השאר הוחלט להפיק וידאו - קליף 
לשיר שייכתב במיוחד . מאיר גולדברג כתב את מלות השיר " שקי אגרוף " , ארקדי 
דוכין הלחין וביצע , אודי קדישזון הפיק וגיל לבנברג ביים . צילום הקליף 
נעשה תוך 42 שעות רצופות . העבודה כולה נעשתה בהתנדבות והציוד נתרם . הקליף 
זכה בציון לשבח בתחרות הקליפים בפסטיבל חיפה . יעל לוי מ"האוזן השלישית " 
פנתה אל גיא גקסון והציעה לו לעשות קליף ללהקת " השפן הנכון " . גקסון הוא 
חייל העומד להשתחרר מצה"ל בימים אלה . הוא הסכים , בחר בשיר " הגשם מטפטף " 
ופיתח את הרעיון עם יואב גורפינקל . " האוזן השלישית נתנה לנו 001 שקל 
שאתם היינו צריכים להסתדר " , מספר גקסון . " 001 שקל מספיקים בקושי לשכור 
חצובה למצלמה . אחד מהלהקה השיג ציוד צילום ועריכה , שאלנו ציוד תאורה 
מחברים ונסענו לקיבוץ מצובה ( ביתם של חברי הלהקה ) . הם פינו את האולם 
מכיסאות , בנו תפאורה , סידרו צינור וממטרות וצילמו " . למחרת חזרו לתל - 
אביב וערכו את הקליף ביום אחד עריכה פשוטה , ללא אפקטים . " כך עשינו 
קליף במאה שקל " , אומר גקסון . הקליף זכה במקום שלישי בתחרות הקליפים בפסטיבל 
חיפה . 
