בעיר זשאו בדרום - מזרח פולין פתח לך ולנסה את נאום הבחירות שלו בנימה קודרת : 
" אני מבקש מכם לא להניח לרגשותיכם לכוון אתכם , אפילו רגשותיהכם כלפי " . 
אבל אז פרט על רגשות הקהל כפוליטיקאי מיומן . " אני אחד מכם " , אמר והצביע 
על מוצאו ממשפחת איכרים ובן למעמד הפועלים , " ככל שאתם עשירים יותר , 
פולין תתעשר " . יריבו , תדיאוש מזובייצקי ראש הממשלה , איטי כל כך בביצוע 
רפורמות , אמר ולנסה , שהוא " לא יכול לתפוס פרעוש " . בשצצין הביאו תומכי 
מזובייצקי תזמורת , בלון ענקי וקהל סטודנטים . אך המסר של ראש הממשלה 
תמיד לא מעודד . פולין מציעה הזדמנויות חדשות לצעירים , אמר , " אבל 
קשיים עדיין ניצבים בפנינו , כולל אבטלה רבה יותר " . בלי לנקוב בשמו של 
ולנסה הזהיר מפני נתינת אמון ב"מספרי סיפורים וקוסמים , המבטיחים להגשים 
את כל שאיפותינו " . הבחירות לנשיאות פולין , שיתקיימו ב52 בנובמבר , הן 
הראשונות שאי אפשר להעמיד במרכזן אך ורק את המאבק בין שרידי שיטת הרשע הישנה 
למתנגדיה הנאצלים . הקרע בשורות סולידריות משלהב את הרוחות . תומכי מזובייצקי 
טוענים , שוולנסה מנסה לתפוס את השלטון , וכי אם יצליח , עלול הדבר להביא 
לתוהו ובוהו ולדיקטטורה ולבטל את הרפורמות של מזובייצקי , שהעלו את פולין 
על הדרך לאירופה " . בתוך כך , הם מוסיפים , ולנסה מבטיח הבטחות חסרות כל 
כיסוי ושואב את כוחו ממאגרי תחושות מסוכנות כמו אנטישמיות ושאיפה לנקמה 
באנשי המפלגה . תומכי ולנסה מגיבים בזעם ואומרים , כי מחנה מזובייצקי 
הוא שניסה לחסום שיטה רב - מפלגתית והחשמלאי לשעבר מגדנסק הוא קורבן של מערכת 
השמצות . " אותם אנשים שיצרו את האגדה הגדולה שלו בעולם , הם שמאשימים 
אותו בכל אותן האשמות " , אומר יועצו של ולנסה , אנדזי מיצבסקי , " קודם 
עשו אותו למלך , ועכשיו הופכים אותו לשד . זה פוגע בארצנו " . אף על פי 
שוולנסה חדל להודיע שהוא עשוי לזכות ב%08 מן הקולות , הוא מקרין ביטחון 
שיזכה ביותר מ%05 הדרושים לניצחון בסיבוב הראשון . סיכויו של מזובייצקי , 
הוא אומר , קלושים , וטוב ביותר יהיה לפולין אם היה פורש מהמירוץ . 
תוצאות סקרי דעת הקהל סותרות , אך ולנסה זוכה בדרך כלל בתמיכה רבה יותר . 
הוא מוביל בין פועלים , קשישים , גמלאים ובין אלה החשים נפגעים ממדיניות 
ההלם הכלכלי שנקטה הממשלה בתחילת השנה . השניים שונים בתכלית זה מזה בסגנונם . 
ולנסה חולף בסערה ברחבי המדינה , ודיבורו משופשף ומיומן . מזובייצקי נוקשה , 
ומדבר בהיסוס בגיחותיו הלא תכופות . " ולנסה הוא הנכס הגדול ביותר שלנו " , 
אמר מנהל הבחירות שלו , יאצק מרקל . מנהל הבחירות של מזובייצקי , הנריק 
פוזניאקובסקי , מודה , ש"קשה למכור את ראש הממשלה ; הוא לא חיה תקשורתית 
מטבעה , אבל הוא בעל אישיות חזקה , שעוברת באמצעי התקשורת " . המאבק הנוכחי 
מעוגן במערכת מסובכת של פשרות , שהושגה במשא ומתן בין השליטים הקודמים לסולידריות 
בהסכמי השולחן העגול באפריל 9891 . לפיהם , הבחירות ביוני 9891 נועדו להבטיח 
את הישארות המפלגה בשלטון . בבית התחתון של הפרלמנט % 56 מכלל המושבים הוקצבו 
למפלגה הקומוניסטית ולבעלות בריתה , והמירוץ היה רק על 53 מושבים . רק 
הסנאט , החלש יותר , נבחר בבחירות חופשיות . אבל ניצחון סולידירות היה 
כה מוחץ , עד כי קואליציית המפלגה הקומוניסטית התפרקה , וויצך ירוזלסקי 
זכה בנשיאות ברוב זעום , רק בתמיכתם בשתיקה של כמה מיריביו לשעבר . בברכתו 
האישית של ולנסה קיבל מזובייצקי את רשות הממשלה . ולנסה אומר כעת , שהוא 
שבחר במזובייצקי כמנהיג ביניים : " הוא היה הטוב ביותר ברגע זה , מפני 
שהמפלגה היתה מוכנה לקבלו . הוא היה אטי , ולא נהג בטיפשות " . אך מאז 
התפרקות המפלגה ולנסה ותומכיו בברית המרכז התארגנו במתקפה , בטענה שעל זהירותו 
האינסטינקטיווית של מזובייצקי אבד הכלח . הם דרשו לוח זמנים פוליטי מואץ , 
כולל בחירות לנשיאות ולבית הנבחרים דבר שהיה שם קץ לחלוקת השלטון על פי 
הסכמי השולחן העגול . כשמזובייצקי ותומכיו טענו שאין לקיים בחירות חדשות 
עד השנה הבאה , כדי למנוע שיבושים ברפורמות הכלכליות , הגביר מחנה ולנסה 
את הלחץ . כתוצאה מכך הוקדמו הבחירות לנשיאות , ואילו הבחירות לפרלמנט 
יתקיימו באביב . תומכי ולנסה טוענים , שהיה עליו ללחוץ למען רפורמה פוליטית 
מהירה יותר , כדי לנטרל את מורת הרוח בציבור בשל המחיר הגבוה שתובע המעבר 
לשיטת השוק החופשי : ירידה בשכר הריאלי בכ%03 מתחילת השנה ושיעור אבטלה 
של % 5 . 7 , העלול לגדול פי שניים בשנה הבאה . אחרי הסבלנות שגילו הפועלים 
עד כה , מתחילה היום תסיסה ; לפני יותר משבוע שבתו כורי הפחם שביתת אזהרה . 
אבל מחנה מזובייצקי טוען , שוולנסה מפעיל במתכוון את מורת הרוח בציבור . 
המוטיווציה האמיתית שלו , הם אומרים , היא תסכולו מכך שראש הממשלה סירב 
לקבל ממנו פקודות והתגלה פופולרי בהרבה מכפי שציפו . מסולידריות הישנה נוצרו 
שתי מפלגות : מפלגת ברית המרכז , התומכת בוולנסה , והתנועה האזרחית לפעולה 
דמוקרטית , התומכת במזובייצקי . מזובייצקי יכול להצביע על כמה הצלחות . 
