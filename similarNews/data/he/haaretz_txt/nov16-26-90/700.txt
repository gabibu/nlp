יו"ר ועדת הביקורת בעיריית תל - אביב , אריה צוקר , העביר לבדיקת מבקרת 
המדינה מסמכים שהגיעו לידיו , שלטענתו מחשידים את ראש העירייה , שלמה להט , 
ואת מנהל " קרן תל - אביב לפיתוח " , חנן בן - יהודה , בשימוש לא חוקי 
לכאורה בכספי הקרן למטרות פרטיות . לטענתו , ההוצאות היו קשורות למסע הבחירות 
של להט ולקבלת תרומות מגופים שונים . צוקר מתבסס על שני מסמכים : פירוט 
תשלומים , על חשבון טיפול במסע הבחירות של שלמה להט " , ששלח משרד הפרסום 
" אריאלי " לחנן בן - יהודה בינואר 9891 , ומכתב שהפנתה חשבת קרן ת"א 
לפיתוח לבנק הבינלאומי , שבו מתבקש הבנק " למסור למוכ"ז סך 000 , 81 שקל 
במזומן , כנגד חיוב חשבון קרן ת"א לפיתוח " . מכתב ההפניה אינו נוקב בשמו 
של המוכ"ז . במכתב של משרד " אריאלי " נאמר : " בהתאם לבקשתך , הריני 
לפרט את הסכומים שקיבלנו עד כה מפרסום אדמון עבור עבודתנו בקשר למסע בחירות 
וסקירה על תקציב פרסום " . סך כל ההוצאות 463 , 704 דולר . צוקר פנה אל 
ראש העירייה וביקש הסברים על המכתבים הללו , " כדי שאוכל להשתכנע שאין 
כאן עבירה על החוק " . בתשובתו כתב להט כי למרות שקרן ת"א אינה כפופה לוועדת 
הביקורת , בדק את העניין וגילה כי החשד איננו מבוסס . אשר למשיכת 000 , 
81 השקלים כותב להט : " את הסכום הזה ביקש אייב שפיגל , תורם של הקרן , 
שהיה ביתרת זכות בחשבונו בקרן בסכום של יותר מ000 , 001 דולר , למימון 
הוצאות אישיות שלו כששהה בארץ " . להט מציין כי " הסכום נמסר במזומן , 
וחשבונו בקרן חויב באותו היום " . בעניין המכתב מ"אריאלי " אומר להט , 
כי אין קשר בינו לבין קרן ת"א לפיתוח . יצוין כי באותו זמן החזיק משרד אדמון 
בתקציב הפרסום של העירייה , ודוד אדמון היה חבר במטה הבחירות של הליכוד . 
" אריאלי " ניהל את מטה הבחירות של להט . " כל הכספים שהתקבלו עבור 
מסע הבחירות של להט היו מתקציב הליכוד למטה הבחירות בת"א " , טען אדמון . 
שלמה להט וחנן בן - יהודה שוהים בחו"ל , ולא ניתן היה לקבל את תגובתם . 
מלשכת ראש העירייה נמסר , כי מסיבות אסטרטגיות החליט מטה הבחירות לעבוד 
עם שני משרדי פרסום . " ניתן לבדוק בנקל במחלקות המודעות בעיתונים , מי 
שילם את ההמחאות . ההמחאות היו משוכות על חשבון הליכוד ולא על חשבון הקרן " . 
