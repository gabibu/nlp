פראג ( מיוחד ל"הארץ " ) . נשיא הפדרציה הרוסית בבריה"ם בוריס ילצין , 
אמר כי תוכניתו של גורבצוב להרחבת סמכויותיו , שנועדה להציל את המדינה 
מן המשבר שאליו נקלעה , רק תחמיר את המצב . לפי סוכנות הידיעות איטרפאקס 
ילצין מתייחס ברגשות מעורבים להכרזתו של גורבצוב משבת בדבר מבנה חדש של הסמכויות , 
המרכז בידי הנשיא כוח אבל גם מגביר את מעורבות הרפובליקות בקבלת החלטות . 
" יש כמה היבטים שמדאיגים אותי . נראה לי שהצעותיהם של כל מנהיגי הרפובליקות 
הריבוניות הושלכו . זה מצער מאד " . " אני גם משוכנע שכל זה לא ישפר את 
המצב במדינה , אלא יחמיר אותו " , אמר ילצין , בעת ביקור באוקראינה . תוכניתו 
של גורבצוב , שנועדה לקדם חקיקה להצלת הכלכלה מפני התמוטטות ולשמור על אחדותה 
של בריה"ם , תלויה בשיתוף פעולה מצד 51 הרפובליקות . ילצין לא דחה את ההצעות 
על הסף , אולם אמר כי הן מצריכות עיון נוסף . לדבריו , הפדרציה הרוסית 
לא תסבול כל ניסיון מצד גורבצוב לרמוס את ריבונותה . " הצעותיו של הנשיא 
נועדו לחזק את המרכז . נראה שהוא יכול להסתדר מבלי להתייעץ עם הרפובליקות 
הריבוניות , אולם זה מראש בלתי אפשרי . רוסיה לפחות , לא תקבל זאת " , 
אמר . ילצין אמר כי על גורבצוב להתייעץ עם מנהיגי הרפובליקות . הצעותיו 
של נשיא בריה"ם זכו לתמיכה של צירים רבים , שקודם לכן האשימו אותו בחוסר 
החלטיות באשר לבעיות הכלכליות והסכסוכים האתניים . לפי ההצעות , בידי גורבצוב 
תהיה הסמכות היסודית והסופית , אולם יורחב תפקידה של מועצת הפדרציות , 
בה יושבים נציגים של כל הרפובליקות , בקבלת החלטות . ילצין , המבקר בקייב 
בירת אוקראינה , לחתימת הסכם לשיתוף פעולה , עם הרפובליקה השנייה בחשיבותה 
בבריה"ם , אמר כי אסור לרפובליקות לאפשר לגורבצוב להעביר החלטות בכוח . 
מנהיג אוקראינה , ליאוניד קראבצוק הגיב בחיוב למבנה החדש , אבל אמר כי 
שאלת תפקיד מועצת הפדרציות עדיין לא פתורה . קשה לאמר כיצד תראה מועצת הפדרציה , 
איזה סמכויות יהיו לה וכיצד יתקבלו החלטות . אולם עמדתו של הנשיא מעודדת " , 
אמר . " אם נעמיד את כל זה למבחן , נעבוד על המכניזם ונגשים את ההחלטות 
שהתקבלו , כולנו , לא רק הנשיא , זה יהיה טוב . אינני סבור שיישום תוכנית 
זו יפגע בריבונות של הרפובליקות " , הוסיף קראבצוק . לדבריו , הוא יגן 
על ריבונות אוקראינה במועצת הפדרציה . אוקראינה הרחיקה לכת יותר מרוב הרפובליקות 
האחרות בבריה"ם בדרישה להרחבת האוטונומיה שלה . היא הודיעה על תוכניות להקמת 
מוסדות פיננסיים משלה , מטבע וצבא . הצעותיו של גורבצוב צפויות להיתקל בקשיים 
ברפובליקות הבלטיות , כמו גם בגרוזיה , המבקשות להתנתק מבריה"ם . הן הודיעו 
כי לא ישתתפו בשיחות על הסכם חדש שיגדיר את היחסים עם הקרמלין . קפידבינבמרוצת 
עשר השנים הקרובות ישנה הצבא הסובייטי את פניו מן היסוד אמר הרמטכ"ל הסובייטי , 
הגנראל מיכאיל מוייסייב , בראיון לבטאון הצבא " הכוכב האדום " . לדבריו 
עד שנת אלפיים יצומצם מספר החיילים הסובייטים בשלושה שלבים בסך הכל ב2 . 
3 מיליון איש . משקיפים במוסקווה מציינים כי עיתוי הראיון של הגנראל מויסייב 
מיועד לתרום לאווירה הנוחה בוועידת הפיסגה של ראשי 43 המדינות בפאריס . קפידבינפיצוץ 
רב - עוצמה אירע אתמול בבית חרושת לגומי סינתטי בעיר קראסנויארסק בדרום בריה"ם , 
ועד כה נודע על מספר הרוגים מסרה סוכנות " טאס " . בידיעה נאמר כי האש 
שהתלקחה בפיצוץ התפשטה על פני בית החרושת אולם עובדים וכבאים השתלטו עליה 
תוך שעתיים . לא נמסרו פרטים על אבידות . ועדה הוקמה לחקור את נסיבות הפיצוץ 
שאירע בעת שעובדים במפעל ניסו לחסום דליפת גז . תאונות רבות אירעו בבתי חרושת 
בבריה"ם בשנה האחרונה , מהן שהסתיימו בקורבנות בנפש ובתוצאות הרות אסון 
לאיכות הסביבה . קפידבינמטוס סובייטי מדגם טו - 451 נחת נחיתת אונס בצפון 
צכיה לאחר שאש פרצה באחד ממנועיו . המטוס היה בדרכו מבאזל שבשווייץ למוסקווה 
עם מטען של 51 טון סיגריות אמריקאיות . המטוס נחת בשדה חרוש ובדרך נס ניצלו 
חייהם של ששת אנשי הצוות . המטוס עלה באש והמטען התפזר על פני שטח גדול . 
תושבי הסביבה מיהרו להצטייד במלאי סיגריות . שלטונות צכוסלובקיה מינו ועדת 
מומחים כדי לקבוע את סיבת הדליקה במנוע . 
