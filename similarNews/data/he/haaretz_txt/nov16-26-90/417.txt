ניו יורק ( רויטר ) . שטפי גראף קיבלה ביום שני בשמחה מכונית יגואר ספורט 
אדומה ומבריקה פרס על שסיימה את העונה כמספר 1 בעולם בטניס הנשי . גראף 
גם קיבלה בהנאה את הפגרה להשאיר מאחור את עונת הצרות . " אני שמחה להתחיל 
עונה חדשה ולהתחיל עונה טובה יותר " , אמרה גראף , שאחרי הטקס עזבה לפלורידה , 
שם תבלה חופשה בת - שבועיים . גראף מסרה , כי תנוח מתחרויות עד ל - 41 
בינואר , מועד בו תחל האליפות הפתוחה של אוסטרליה . בתקופת החופשה היא 
תשתתף באופן חד - פעמי בטורניר ראווה בדטרויט , בין ה - 6 ל - 9 בדצמבר . 
הטניסאית הגרמניה השלימה שנה רביעית ברציפות כמדורגת מספר 1 בעולם , אחרי 
שזכתה ב - 01 טורנירים . ב - 8891 זכתה גראף בגראנד - סלאם מוזהב , אחרי 
שזכתה בכל ארבעת התארים של הגרנד סלאם ליחידים אליפות אוסטרליה , רולאן 
גארוס , ווימבלדון ואליפות ארה"ב אליהם הוסיפה מדליית זהב אולימפית במשחקים 
בסיאל . בשנה שעברה זכתה גראף בשלושה טורנירים מסדרת גראנד - סלאם . השנה 
היא זכתה רק בתואר בכיר אחד , באליפות אוסטרליה . בגמר רולאן גארוס היא 
נוצחה בידי מוניקה סלש ; בגמר אליפות ארה"ב הפסידה לגבריאלה סאבאטיני . 
בווימבלדון נוצחה גראף בחצי הגמר בידי זינה גאריסון . בשבת נוצחה בחצי 
גמר אליפות וירגיניה סלימס לגבריאלה סאבאטיני . למרות שרשרת הכשלונות הלא 
רגילה , מבחינתה של גראף , בטורנירים הגדולים , אומרת הטניסאית בת ה - 
12 כי היא מקדמת בברכה את התחרות . גראף : " אם אינך מקבל דחיפה , לא 
תשתפר . אני נרגשת ( בקשר לעונה הבאה ) ואני יודעת שזה הולך להיות קשה 
יותר משזה היה " . האכזבות שלה אינן מוגבלות רק לטניס . בנסיונה לברוח מהמוני 
הצלמים , החליקה גראף ושברה את האגודל . פציעה שארעה בפברואר , ניטרלה 
אותה מהופעות בטורנירים ובמשחקי ראווה למשך חודשיים . ברולאן גארוס ובווימבלדון 
ירדו לחייה הדיווחים על תביעה לאבהות שהגישה דוגמנית גרמנית נגד אביה פטר . 
" זו היתה שנה קשה וארוכה . ארוכה פיסית ולראש שלי . אני מאושרת שזה 
עבר ואני מביטה קדימה לחופשה " , אמרה גראף . ומה היא מבקשת ל - 1991 ? 
" הייתי רוצה מעט שקט , שאהיה מאושרת ורחוק מהכותרות , שמשפחתי תהיה בסדר . 
באופן בסיסי אני רק רוצה להינות מזה ( לשחק טניס ) " . 
