מי שאוהב תיאטרון זוכה לבמחר גדול בוואשינגטון : מחזות זמר , אופרות , 
תיאטרון ה"ארנה " הידוע . ובכל זאת , מין חובה מקצועית - לאומית גרמה 
לי לבחור , בערב היחיד הפנוי שלי בוואשינגטון , ללכת ולראות את " ילדים 
עם אבנים קולות מישראל , הגדה המערבית ורצועת עזה " , בתיאטרון " המקור " . 
זהו תיאטרון קטן , השוכן במבנה דומה מעט לאולם " צוותא " התל אביבי . 
לדברי מארחי , מדובר בתיאטרון ניסיוני ומעניין , שממוקם דווקא באזור קשה , 
מוכה סמים ופשע . הם דחקו בי להגיע למקום במונית , ולצאת משם במונית , 
מיד בתום ההצגה . העיון בתוכניה אינו מגלה שמות של יוצרים ערביים . אם 
הם יהודים קשה לדעת . המחבר הוא גם המלחין , ושמו רוי ברבר . הוא גם 
מלווה את ההצגה בפסנתר , כי יותר משזאת הצגה , הרי זה מעין מחזמר על המצב 
בארץ . אז מה יש לנו שם ? משפחה פלשתינית : האב , המורה המקומי , אמור 
לחזור משהייה ממושכת בכלא ; האם מארגנת ייצור עוגיות באמצעים מקומיים , 
כדי לשפר את הכלכלה המקומית , ומספרת בגאווה מרובה על מאבקיה בשלטונות 
הישראליים , המתנכלים למפעל ; הבן נשלח על ידי הוריו ללמוד , כדי שיוכל 
לבנות עתיד טוב יותר . אצל הפלשתינאים המוצגים על הבמה אין שמץ של אווירת 
נכאים . להיפך , הם בטוחים בעצמם ובחייהם . מסתובב שם גם הפלשתינאי ה"רע " : 
זה השולף סכין , ממריץ למרד , מספר על חיסול משתפי פעולה . אבל ואינני 
חושב שזוהי רק ההתרשמות האישית שלי כל הדמויות משורטטות בתמימות ובחן רב . 
המאבק שלהם נראה צודק , גם אם הם נאלצים לנקוט באמצעים אלימים . מולם ניצבים 
הישראלים : אבא ואמא גרים בקרית ארבע , ונראים כדמויות מגוחכות למדי , 
המצטטות להצדקת כל טיעוניהן את " אושוויץ ובוכנוולד " . יכול להיות שהם 
לא נראים מגוחכים לעין הצופה או היוצר האמריקאי . לי הם נראו כקריקטורות , 
גם אם אלה קריקטורות שצוירו בעין מבינה , אם לא אוהדת . דמות המפתח בהצגה , 
בצד הישראלי , הוא הבן . הוא חייל , איש שלום עכשיו , המשרת בצבא בשטחים 
מפני ש"זוהי החובה שלי " , והוא מנמק את הליכתו למילואים בכך ש"אם אני לא 
אהיה שם , יעשו מעשים גרועים יותר " . גם החייל השני , הישראלי ה"רע " , 
מוצג באופן החיובי ביותר האפשרי : מסופר שאחיו של אותו חייל נהרג בעת 
פיגוע חבלני . ברגע מסוים במחזה נמצאים שני החיילים יחד בכלא הצבאי : האחד 
מהם על סירוב לשרת בשטחים , השני בגלל שהשתמש באש חיה והרג נער פלשתיני . 
שניהם שרים בהתרסה נגד מנהיגיהם הישראלים . לזכות יוצרי ההצגה יאמר , שעשו 
כל מאמץ להציג תמונה מלאה והוגנת : זמרת אופרה מייצגת את דמותה של האם השכולה 
אפרת שפיגל , ושחקן קשיש מייצג את דמותו של דב ירמיה , המאמין ביכולת ההידברות 
בין הצדדים , ומצר על כל הכשלונות . בין המחנות מסתובבת פעילת שלום אמריקאית , 
הנשואה לחייל משלום עכשיו ופעילה למען זכויות הפלשתינאים ולהבנה בין העמים . 
היא מאיצה בבעלה להגר , והלה מסרב , כי מקומו בין בני עמו . אינני יכול 
לדעת איך יצאו מן ההצגה אמריקאים שאינם מעורבים במתרחש . מחיאות הכפיים 
היו מנומסות , אבל ממילא לא היה מקום למחיאות כפיים סוערות . תהיתי מה 
לאמריקאים ולעניין המזרח - תיכוני הזה . אם יש להם בכך עניין אנושי בלבד , 
הרי שהצד הפלשתיני מרוויח : ילד פלשתיני הרוג על הבמה הוא טיעון משכנע 
יותר מן הטיעון ההיסטורי של הצדק הישראלי . חייל מתלבט הוא אמנם מרגש ( 
ומשוחק היטב ) , אבל , עבור הקהל , הוא מרשים פחות . 
