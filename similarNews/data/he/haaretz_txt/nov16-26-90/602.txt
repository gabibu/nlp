. 51 ) היא שהעלייה מביאה ברכה גדולה למדינת ישראל . על נקודת מוצא זו 
דומה שאיש לא יחלוק . הברכה היא גם כלכלית , גם חברתית ובלי ספק גם ברכה 
במובן הביטחוני . אולם , ברגע שהגדיר את העלייה כמעין מן משמים , מסיק 
שטרסלר מספר מסקנות כלכליות לגבי תהליך הקליטה , מסקנות שעליהן אני מבקש 
לחלוק . גם אם נראה בעלייה מן , אסור לשכוח שעל - מנת להשיג אותו יש להתכופף 
וללקט דהיינו , יש צורך במאמץ . במילים אחרות , נדרשים שקולים לגבי בחירת 
הדרך לבצוע המשימה . במושגים פחות סמליים , ניתן לומר כי אין מחלוקת באשר 
לתמונת המשק בעתיד , לאחר שיסתיים תהליך הקליטה ונגדל בכמיליון נפש . השאלה 
היא כמו במקרים רבים בתורת הכלכלה לא במה שונה מצב א ממצב ב , אלא מהי 
הדרך היעילה ביותר לעבור ממצב אחד למשנהו . שטרסלר מלין על כך שבתהליך הקליטה 
אנו גורמים להגברת המעורבות הממשלתית בכלכלה על כל המגרעות הטמונות בכך 
ומי כמוהו מיטיב לתאר מגרעות אלה . לדעתי , זו אשליה להניח שקליטת גל 
עלייה בהיקף כזה יכולה להיעשות בלי מעורבות ממשלתית בתחומים מסוימים , לפחות 
בשלבים הראשונים של הקליטה . כאשר ינתח החוקר הכלכלי בעתיד את ההסטוריה הכלכלית 
שלנו , הוא יאמר , קרוב לוודאי , שמאז שנות השבעים מאופיינת הכלכלה בתהליך 
שיטתי ואיטי אולי איטי מדי של הקטנת מעורבות הממשלה . בתהליך זה היתה 
סטייה במחצית הראשונה של שנות התשעים , שנבעה מהזעזוע החיצוני החריף שעבר 
על המשק . העובדה שכ051 אלף איש הגיעו עד עתה לישראל וקליטתם התנהלה למישרין , 
פחות או יותר , במסגרת הקליטה הישירה , מביאה את שטרסלר למסקנה כי זוהי 
הדרך הנכונה . לדעתי , יש פה משגה של הכללה : עד עתה הגיעו ארצה כ%51 
מהעולים הצפויים , ואולי אף פחות . עלייה בסדר גודל כזה בטווח של מספר 
שנים מועט אי - אפשר לקלוט בכלים שמתאימים לקליטת 02 אלף איש בשנה . אין 
חולק על כך שעיקר נטל הצמיחה והקליטה רצוי שיפול על הסקטור העסקי , אולם 
אם נשאיר לסקטור זה לבצע את המשימה לבדו , נאבד זמן יקר ; וזמן הוא גורם 
קריטי בתהליך הקליטה . ניקח לדוגמא את שוק הדיור : כאשר קצב העלייה השנתי 
הוא בסדר גודל של 0302 אלף כפי שהיה בשנות השמונים , אין קושי לענף הבנייה 
לספק את הביקוש : בכל נקודת זמן קיים " מלאי " של עולים המתגורר במגורים 
זמניים ( שכירות וכד ) . לאחר כשנה - שנתיים בארץ הם מגיעים לשוק הדיור , 
ויוצרים את הביקוש המתאים . תהליך טבעי זה מפסיק לתפקד כשהקצב השנתי הופך 
לקצב חודשי ( ועוד מעט אולי לדו - שבועי ) . עם כל חוסר היעילות של בנייה 
ביוזמה ממשלתית , לדעתי זו הדרך היחידה להשיג תגובה מהירה של הענף . עלינו 
לשכן את העולים בצורה כלשהי מרגע הגיעם , ואיננו יכולים להמתין עד שהיזמים 
בענף יגיעו למסקנה ( דרך האיתות של השוק ) שכדאי להם לבנות . אינני חושש 
שהבנייה תתבצע באזורים לא מתאימים , שכן , כמו בבדיחה הידועה , יש מספיק 
לכולם . גם אם הממשלה תבנה ביוזמתה ב32 השנים הקרובות 02 אלף דירות , כפי 
שהוחלט לאחרונה , הרי צריך לזכור שמדובר בקפיצה של מאות אלפים בביקוש לאכלוס . 
מובן שתנאי לכך הוא ביצוע מהיר והגדרה נכונה של סוג הבנייה הממשלתית . ההתמקדות 
צריכה להיות בדירות קטנות ובסטנדרט בנייה נמוך , שניתן יהיה להגדילן בבוא 
העת . לפני כמה ימים נטען בראיון בעיתון " הארץ " בהקשר זה , כי אנו 
יוצרים את בעיית שיקום השכונות של שנות האלפיים . הדברים הושמעו כטענה נגד 
הממשלה , ואילו אני רואה בכך מדיניות שיש לשאוף אליה ! היעד הראשוני בתחום 
הדיור הוא אספקת דיור הוגן ואלמנטרי לעולים . הפירוש הכלכלי של שיפור תנאי 
הדיור בעשור הבא ובזה שאחריו הוא שאנו מעבירים חלק מנטל הקליטה מהדור הנוכחי 
לבנינו , ואינני רואה כל פסול בכך . ובאשר לסוגיית התקציב : נכון שהעלייה 
מביאה הון אנושי למשק ונכון שאין פסול בגירעון ממשלתי מסוים בתקופה כזו , 
בהיותו מיועד להרחבת כושר הייצור של המשק . אולם , מתוך התלהבות שוכח 
שטרסלר עובדה נוספת שהיא , לדעתי , הקריטית ביותר . קליטה מוצלחת פירושה 
מציאת תעסוקה נאותה לעולים . מציאת תעסוקה כזו מחייבת שהמשק יצמח כל שנה 
בסדרי גודל של פי שלוש ויותר ממה שהורגלנו לו בשנות השמונים . כמו בסיפור 
של עליסה בארץ הפלאות , עליו לרוץ מהר ( לצמוח מהר ) רק כדי להישאר במקום 
ולמנוע החרפה בשיעור האבטלה . תנאי הכרחי לצמיחה מואצת הוא הגדלת מלאי ההון 
של המשק , דהיינו השקעה בהיקף אדיר . מימון השקעה כזו יכול לבוא רק מחיסכון 
פנימי שלנו ומיבוא הון מחו"ל . כיוון שיכולתנו לגייס הון בחו"ל איננה בלתי 
מוגבלת ( אם לנקוט לשון זהירות ) , הרי שלחיסכון המקומי נועד תפקיד מפתח . 
ככל שלממשלה יהיה חיסכון שלילי גדול יותר , הדבר יפגע ביכולתנו לבצע את 
ההשקעות הנדרשות , ואנו חוזרים לפיכך למשבצת א : מיעוט השקעות , האטת 
קצב הצמיחה ומחסור במקומות תעסוקה . חשוב לזכור את הקשר הבלתי - מתנתק בין 
השניים : גירעון ממשלתי גדול מידי יפגום ביכולתנו ליצור מקומות תעסוקה . 
נכון שבעיות התעסוקה יתעוררו בעיקר בעוד שנה ויותר ( עם גבור העלייה וההצטרפות 
המואצת של העולים " הוותיקים " לשוק העבודה ) , אך האם אין צורך לחשוב 
על כך מראש ? המטרה איננה אפס גירעון אלא צמצמו למימדים נשלטים ונסבלים . 
אני מניח שמרבית הכלכלנים יסכימו , כי הדרך להשיג זאת היא על - ידי צמצום 
צריכה צבורית , או ליתר דיוק דחיית הוצאות עד לאחר שיחלוף הגל הגדול . 
זו הדרך הכלכלית הנכונה , שכן היא שמאפשרת לסקטור העסקי לצמוח ולהשקיע 
בקצב הנדרש . האם הדבר ניתן ? התרבות הפוליטית שלנו איננה מכירה תמיד בצורך 
להציב סדרי עדיפויות לאומיים מול יכולת ביצוע ומשאבים קיימים . נכון שעד 
עכשיו הצלחנו להסתדר בצורה זו או אחרת גם בלי החלטות מסוג זה , אך אם נמשיך 
כך גם הלאה , הגירעון הממשלתי יהיה גדול מידי . עדיף לכן לפעול עכשיו , 
תוך שאנו חושבים על ההשלכות שעלולות להיות לגירעון גדול מידי על הצמיחה 
והקליטה ועל שוק ההון המקומי . 
