יכולתה של הרפואה הפלסטית לשקם עיוותי צורה הנובעים מחוסר עור , בשל פציעה 
או מחלה , מבוססת היום על שיטות שונות של השתלת עור במקום הפגוע . אולם 
למרות ההישגים המדהימים בתחום זה , מחפשים החוקרים שיטות יעילות יותר לכיסוי 
המקום הפגוע . פרוף ברנרד הירשוביץ , פרוף אמריטוס של הפקולטה לרפואה בטכניון , 
מפתח זה עשר שנים שיטה חדשה העשויה לפרוץ דרך בתחום הרפואה הפלסטית . מחקרו 
של פרוף הירשוביץ מבוסס על תכונות הצמיגות האלסטית של העור ( ויסקו - אלסטיות ) 
, המאפשרות למתוח את העור עד לגבול מסוים . שכבת העור עצמה ( הדרמיס ) 
המצויה מתחת לשכבת העור העליונה ( האפידרמיס ) , עשויה מרקמת חיבור סיבית 
חזקה וגמישה . ברקמה זו סיבים אלסטיים , המהווים % 6 מן הרקמה , ולצדם 
סיבי קלוגן המהווים % 49 ממנה . בעוד שהסיבים האלסטיים מקנים לעור את גמישותו , 
אחראים סיבי הקולוגן לתכונות הצמיגות ( ויסקוסיות ) של העור . תכונות 
אלו לא נוצלו עד כה בתחום הכירורגייה הפלסטית לכיסוי על שטחים שמהם הוסר 
העור או לאיחוי פצעים . עתה מנסה פרוף הירשוביץ , יחד עם פרוף אלה לינדאום , 
ראש היחידה המורפולוגית של ביה"ס לרפואה בטכניון , להשתמש בתכונות אלו 
כדי להימנע מהצורך בנטילת עור והשתלתו במקרים מסוימים . בטכניקה שפיתחו החוקרים , 
מוחדרת מחט אל תוך הדרמיס בכיוון המקביל לפני העור לאורך שולי הפצע שאותו 
יש לסגור . מחט נוספת מוחדרת באותה צורה מצדו השני של הפצע . החדרת המחט 
במקביל לפני העור , מבטיחה כי כאשר יופעל עליה כוח כדי למתוח את העור לא 
ייקרעו הסיבים , שכן הכוח המתיחה יחולק על פני כל אורך המחט . זאת בניגוד 
למתיחת שולי פצע על ידי תפרים או ווים , שם כוח המתיחה מופע על נקודה ועלול 
לקרוע את הרקמה . לאחר החדרת המחטים האופקיות מופעל כוח על ידי מכשיר מיוחד 
המושך את שתי המחטים זו אל זו . המתיחה נעשית בעוצמה מבוקרת ובהפסקות המאפשרות 
לעור " לזרום " אל המצב החדש . התהליך כולו אורך כ03 דקות , ובסיומו 
הוגדל שטח העור כאשר סיבי הקולוגן , שהיו מפותלים לפני תהליך המתיחה , 
נמתחים בכיוון המתיחה בקווים מקבילים . משהו הדומה למתיחה עדינה של פיסת 
כותנה עד למצב שבו הסיבים הופכים מקבילים אך בלא להמשיך עד לקריעתה . את 
שיטת מתיחת העור באמצעות מחטים אפשר ליישם לפני הניתוח , כאשר לפני הטיפול 
הכירורגי העיקרי ( למשל הסרת נגע בעור ) מותחים את השוליים ולאחר ביצוע 
הפעולה הכירורגית אפשרת לתפור את השוליים המתוחים ולכסות על האזור שממנו 
הוסר העור . אפשרות שנייה היא מתיחת העור בהמשך לניתוח עצמו לאחר שהושלמה 
הפעולה הכירורגית , מתחיל המנתח בתהליך משיכת העור ולאחר שהעור נמתח דיו 
מבוצעת התפירה . אפשרות שלישית אופיינית למצב שבו קיים חשש מזיהום . באפשרות 
זו מושלם הניתוח ללא כל כיסוי עור ורק כמה ימים לאחר הניתוח כאשר הובטח 
ללא ספק כי הפצע נקי , מבוצע האיחוי באמצעות מתיחת העור . שיטת המתיחה יכולה 
לשמש גם בניתוח פלסטי מקובל של מתיחת עור הפנים . בניתוח כזה מוסר שטח עור 
ושוליו נמתחים כדי להעניק לכל העור מראה חלק . המתיחה בשיטה החדשה ( במקום 
בשיטת הקרסים ) מאפשרת תוצאה אסתטית טובה יותר , ובשל המתיחה האחידה מובטחת 
התוצאה גם לאורך זמן רב יותר . במהלך השנתיים האחרונות בוצעו ניתוחים ניסיוניים 
בשיטה זו בבית - החולים רמב"ם והחוקרים מגדירים את התוצאות כמעודדות . 
מכשיר מיוחד לביצוע המתיחה נמצא היום בשלבי פיתוח בבית המלאכה של הטכניון . 
המכשיר תוכנן על ידי אמנון לוי , ראש השירותים הטכניים של הפקולטה לכימייה . 
