מהומה רבה שררה בישיבה שקיימה בשבוע שעבר מועצת המים , גוף מייעץ לשר החקלאות , 
שבה דנו בהצעתם של שר החקלאות , רפאל איתן , ונציב המים , צמח ישי , 
לייקר את המים בשיעור של % 82 . נציגי החקלאים במועצה הצליחו במהלכם של 
חילופי דברים נוקבים לארגן , זו הפעם הראשונה , רוב במועצה שדחה את הצעתם 
של איתן וישי להעלות את מחיר המים . דחיית ההצעה לייקר את המים , הגם שנעשתה 
בגוף שהחלטותיו אינן מחייבות את שר החקלאות , אמורה להדאיג את ראשי חברת 
מקורות , הטוענת השכם והערב שאחת הסיבות המרכזיות לגירעונותיה התופחים היא 
המחיר הבלתי מעודכן של המים , היוצר פער חמור בין המחיר לבין העלות האמיתית 
של הפקת המים והספקתם . הסמנכ"ל לכספים במקורות , עובדיה אלה , ערך באחרונה 
תחשיב שממנו עולה שהגירעון של מקורות יצמח בחודשים הבאים לכדי שליש מתקציבה 
השנתי 561 מיליון ש"ח . עד סוף דצמבר השנה , אומר אלה , יחסרו למקורות 
54 עד 05 מיליון ש"ח , ובסוף מארס 19 יחסרו לה עוד 09 עד 001 מיליון ש"ח , 
מלבד חובות הצרכנים , הנעים בין 51 ל02 מיליון ש"ח . לדברי אלה , אפשר 
לכסות את הגירעון על ידי העלאת תעריפי המים , מהלך שהלובי החקלאי בכנסת 
פועל למנוע בכל מחיר , או על ידי תוספת תקציב למקורות , צעד שהאוצר מתנגד 
לו . מהתחשיב שערך אלה , עולה כי בעוד שמחיר המים לחקלאות הוא 82 אגורות 
למ"ק , העלות הממוצעת למ"ק מגיעה ל54 אגורות . ואולם ראשי מקורות מודאגים 
פחות מהפיגור בהעלאת תעריפי המים , לעומת חרדתם מהמסקנות של הוועדה למשק 
המים ליד הוועדה לאסטרטגיה חקלאית , שמונתה בידי השר איתן . הומלץ בהן , 
בין היתר , שמקורות תפסיק לעסוק בהקמתם של מפעלי מים , קרי צינורות , 
מאגרי מים , מתקני שאיבה ועוד , ותגביל את פעילותה להספקת מים . אימוץ 
ההמלצות פירושו קיצוץ במצבת כוח האדם במקורות לכדי מחצית , לעומת 005 , 
2 העובדים המועסקים בה כיום . הוועדה למשק המים , שבראשה עמד יעקב טוביה , 
חבר קיבוץ חמדיה ובעבר מנכ"ל מקורות , הוציאה באותה נשימה פסק דין מוות 
לחברת תה"ל ( תכנון המים לישראל ) , כאשר המליצה שחברה זו , המעסיקה 
006 עובדים , רובם מהנדסים , תוצא להפרטה . הבקיאים בגירעונותיה של תה"ל 
יודעים שהחברה , במצבה הנוכחי , אינה יכולה להיות מועמדת למכירה . מאידך , 
מסקנותיה של ועדת טוביה ירתיעו גורמים ישראלים , ובעיקר זרים , מלהזמין 
אצלה פרויקטים בתחום ההשקיה . מנכ"ל תה"ל , יוסי אליהוא , התפטר לפני 
שבועיים במחאה על ההמלצות בעיצומו של מו"ם על קבלת עבודות בסין העממית ובמדינות 
שהשתיקה יפה להן , בהיקף המוערך ב003 מיליון דולר . גם במקורות עוררה עבודתה 
של ועדת טוביה זעזועים פרסונליים . יו"ר מועצת המנהלים , פימה פיינבלום , 
שמונה לתפקידו בידי שר החקלאות הקודם , " התפוטר " ברעש גדול מתפקידו 
עוד בטרם סיכמה ועדת טוביה את המלצותיה . פיינבלום עזב לא לפני שהאשים " חלק 
גדול מבעלי הסמכויות במשק המים " , שהם פועלים מתוך ניגוד אינטרסים מובהק 
ופוגעים במשק המים במדינה . דוגמאות לכך הביא פיינבלום מתוך הדירקטוריון 
של מקורות עצמה , שמתוך 51 חבריו , 21 הם מהמגזר החקלאי והתעשייתי , המייצגים 
צרכנים גדולים ומעוניינים במחירים נמוכים לעצמם , ארבעה הם נציגי הממשלה 
מהמגזר החקלאי והיתר הם נציגי הסוכנות היהודית וההסתדרות . פיינבלום סיפר 
שניגוד האינטרסים הגיע לשיאו באוגוסט השנה , כאשר דירקטור בעבר של מקורות , 
יששכר בן - חיים , עתר לבג"ץ נגד מקורות וגורמים אחרים , וביקש לחייב 
אותם לנמק מדוע לא תגבה מקורות מחיר ריאלי עבור המים . פיינבלום המליץ להודיע 
לבג"ץ שמקורות אינה מוסמכת לקבוע את מחיר המים , ולאשר שמצבם של החברה ומשק 
המים הוא בחזקת אסון . ואולם הדירקטוריון דחה את המלצתו והחליט שלא להעלות 
בבית - המשפט את נושא המחיר הבלתי - ריאלי של המים . החלטת הדירקטוריון , 
טען פיינבלום , הוא דוגמה מובהקת לעבירה על החוק המחייבת את הדירקטורים 
לפעול לטובת החברה . את מקומו של פיינבלום ירש , בינתיים , חזי שלח , 
בעבר משנה למנכ"ל כלל , שפנה לעסקים פרטיים . שלח , ביצועיסט מהליגה הראשונה , 
מרכז עתה מתקפת מאסף להישרדותה של מקורות , במטרה שלא להניח לה להגיע לגורלה 
של תה"ל . בניגוד לחברת תה"ל , שבה נציגות העובדים ממלאת תפקיד פסיווי 
במתרחש , גויס למאבק הוועד הארצי של עובדי מקורות . יו"ר הוועד , מאיר 
אלעזרה , כבר ערך כינוסי עובדים בשעות העבודה שגרמו שיבושים , כדי למחות 
על פיטורים צפויים בחברה . ראשי מקורות כבר רשמו לעצמם נקודות זכות במאבק , 
כאשר שר החקלאות שוכנע להקים ועדה נוספת , שתגבש דרכים ליישום ההמלצות 
של ועדת טוביה . הם אף הצליחו להביא לכך שאחד משני חברי הוועדה החדש יהיה 
לא אחר מאשר חזי שלח עצמו , שחזקה עליו כי יעשה ככל שיוכל כדי לשמור על 
השמנת . אחד היעדים של מתקפת הנגד שתבוא מצד מקורות , יהיה נציב המים , 
צמח ישי . למעשה כבר מתנהל מאבק כוחות בן שנים בין שני הגורמים , שבימים 
אלה אף יגיע לכתליו של בית - המשפט . אנשי מקורות אינם מוכנים למחול לאיש 
שבו הם רואים גורם מרכזי בעיכוב של העברת תקציבים מהאוצר לקופתה המידלדלת 
של החברה . ההתקפה על נציב המים מצד אנשי מקורות נעשית בכסות אידיאולוגית , 
דהיינו , מתמקדת ב"מדיניות השגויה של ישי בתחום ניצול המים " . ראשי מקורות 
מתריסים כלפי נציב המים כי החלטות שקיבל החמירו את הסיכונים של זיהום מי 
התהום , " בגלל חדירת מי ים , חדירת תמלחות ממעמקים וחדירת מלחים וחנקות 
מהשקיה " . באחרונה אף קיבל העימות בין מקורות לבין נציב המים נופך אישי . 
יו"ר ועד העובדים בחברה האשים את ישי , כי בעוד שהוא מפלה את מקורות בביצוע 
פרויקטים במשק המים , ובכך גורם להצטמקות הכנסותיה , מעניק הנציב מכסות 
מוגדלות לאגודות מים שבשליטת מקורביו . בעקבות האשמה זו , המרמזת על שחיתות 
מידות לכאורה , הגיש נציב המים תביעת פיצויים נגד אלעזרה , שתתברר בקרוב . 
ישי לוחץ על משרד החקלאות להפסיק את העדפתה של מקורות בביצוע עבודות במשק 
המים , אך זו מצליחה בינתיים להדוף את תוכניותיו . הפרויקט הטרי שהפך נושא 
למריבה הוא הנחת קו המים הרביעי מאזור לטרון לירושלים , בהיקף של מיליוני 
ש"ח . נציב המים טען שראוי להוציא את העבודות למכרז פומבי ולבחור את החברה 
שתגיש את ההצעה הנמוכה ביותר . הוא היה אף מוכן שמקורות תזכה במכרז אם 
תגיש הצעה במחיר שווה לבעל ההצעה הנמוכה ביותר . ואולם שר החקלאות החליט 
להעניק בכל זאת את הפרויקט למקורות . יעד אחר , שאנשי מקורות רואים בו מכשלה 
להבראת החברה , הוא ועדת המשנה לענייני מים של הכנסת , בראשות ח"ך עדנה 
סולודר ( מערך ) . שלח מציין שזו ועדה חסרת כלים מקצועיים הנדרשים כדי 
להחליט אובייקטיווית על מחיר המים . זו ועדה בשליטת הלובי החקלאי , הוא 
גורס , שהחלטותיה מונחות ע"י שיקולים פוליטיים צרים . גם מפלס הכינרת משמש 
עילה למאבק ההישרדות של מקורות . שוב ושוב היא משמיעה זעקות שבר על המחסור 
בעתודות מים , המתבטאות , בין היתר , בירידה במפלס הכינרת לעבר מינוס 
312 מטר , שנקבעו כקו אדום . מתחת לרום זה , יש להפסיק את שאיבת המים 
מהאגם ואת הפנייתם למוביל הארצי . הרעשת עולמות בעניין מצבה ההידרולוגי 
של הכינרת מסייעת לשמירת המנגנונים האדירים של מקורות , המרופדים בתנאי 
שכר שתמיד עוררו קנאתם של עובדים בחברות ציבוריות אחרות . גם אם מפלס הכינרת 
אינו נושא לתיאורים ורודים , האגם כלל אינו מצוי בסכנת הכחדה . בתקופת 
בית שני , היה מפלסו אף נמוך בהרבה מכפי שהוא כיום , ומעגנים עתיקים השקועים 
בתוך מי הכינרת הם עדות לעליית המפלס מאז . ואולם מאזן המים , כמו גם צחצוח 
החרבות של מקורות עם נציב המים , שימשו , וישמשו גם בעתיד , אמצעי בידי 
ראשי מקורות במלחמה שאותה הם רואים כקיומית לעתידה של החברה . 
