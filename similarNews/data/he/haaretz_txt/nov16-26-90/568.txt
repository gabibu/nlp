שמיוזמתו של השר דוד מגן להגביל בחצי את תעסוקת פועלים מהשטחים ולהפעיל ביקורת 
קפדנית על עיסוקם באמצעות שירות התעסוקה ייצא מעט מאוד , אם בכלל . כבר 
מדרך הטיפול בהצעה ברור באיזה כיוון מתגלגלים העניינים . ההצעה הועברה 
לטיפולה של " ועדת שרים מצומצמת " , וועדות מסוג זה הן , בדרך כלל , 
בית קברות ליוזמות . הרבה גורמים חזקים במשק מעוניינים בהמשך קיומו של גונגל 
העבודה הערבית . הרבה אנשים , ובהם לא מעט עסקני הליכוד ובעלי השפעה 
במוסדותיו , מרוויחים הון עתקמהמצב הקיים . ונוסף לכך היוזמה מובילה 
בכיוון הנכון , וספק אם הממשלה הקיימת מסוגלת לפעול בכיוון הזה . בתחילת 
שנות השבעים התנהל במפלגת העבודה , ששלטה עדיין ללא עוררין , ויכוח מר 
על טיב היחסים עם אוכלוסיית השטחים . עיקרו של הדיון נסב סביב תעסוקתם של 
תושבי השטחים בגבולות הקו הירוק . מחנה אחד במפלגה גרס פתיחת שערים לרווחה 
ותעסוקה כמעט ללא הגבלה לתושבי השטחים . המחנה השני התנגד . המחנה שדגל 
בעבודה חופשית לערביי השטחים היה המחנה הנצי דווקא , ובראשו משה דיין ושמעון 
פרס . נגדם עמד המחנה היוני במפלגה , ובעיקר יצחק בן - אהרן ופנחס ספיר . 
לא מעט עקרונות נעלים הועלו בוויכוח הזה : על הצורך בשילוב יהודי - ערבי 
וקירוב לבבות מצד אחד , ועל שמירת ערכי העבודה העברית והסכנה שביצירת מעמד 
לאומי של " חוטבי עצים ושואבי מים " מצד שני . הועלו גם נימוקים כלכליים 
כבדי משקל , שסתרו זה את זה . אך מעבר לכל אלה ביצבצו הכוונות האמיתיות : 
הרצון להנציח את המצב ( " מעולם לא היה כל כך טוב " , כדברי דיין ) ולהוביל 
לסיפוח זוחל של השטחים מצד מחנה דיין - פרס , והחשש בפני המציאות שתסכל 
נסיגה מהשטחים , ההופכים ל"גחלים לוחשות בידינו " , כדברי בן - אהרן . כרגיל 
במפלגת העבוה בתחילת שנות השבעים , ניצחו הנצים . שערי הארץ נפתחו לרווחה 
לפועלי עזה , שכם וטול - כרם . ייתכן מאוד שגם בלי החלטות מוסדות מפלגת 
העבודה היו הדברים מסתדרים באותה צורה , אך מעניין לראות איך הצדדים היריבים 
מלפני כעשרים שנה צדקו ולא צדקו כאחד . בן - אהרן צדק כאשר התריע מפני פגיעה 
חמורה במוסר העבודה בארץ ומפני שוק העבדים הפרוע העלול להיפתח . אך גם דיין 
צדק כשטען שאי אפשר להחזיק תחת שלטון ישראלי כמיליון איש ולא לשתף אותם בכלכלה 
ישראלית . אך דבר אחד התבדה . עבודת פועלים ערביים מהשטחים לא טישטשה את 
הקו הירוק . היום , כאשר למעלה ממאה אלף פועלים מהגדה ומרצועת עזה עובדים 
בישראל , ורובם הגדול חוצים את הקו פעמיים ביום , נשאר הקו הירוק ברור 
ומפריד הרבה יותר משהיה בתחילת שנות השבעים . במקום " קירוב לבבות " משתוללת 
כבר שלוש שנים האינתיפאדה והסכינאים מהשטחים הולידו את יוזמתו של מגן . הכיבוש 
הממושך הביא לתופעות חמורות במשק הישראלי . שפע של כוח עבודה זול עצר את 
המיכון והקדמה בענפי משק שלמים כמו הבנייה , למשל . יש להניח כי זמן הבנייה 
הממושך , הפוגע עתה בסיכויי קליטת העלייה , הוא אחת התולדות של המצב הזה . 
הדבר גרם למצב פרדוקסלי : 015 אלף מחפשי עבודה מצד אחד , ולמעלה ממאה 
אלף פועלים מהשטחים מצד שני . השכר הנמוך שבו מוכנים להסתפק ערביי השטחים , 
מחסל כמעט לחלוטין את האפשרות להחליפם בפועלים יהודים . ומצד השני כלכלת 
השטחים , המבוססת בחלקה הגדול על העבודה בארץ , עצרה כל פיתוח מקומי . 
אם יפוטרו 05 אלף פועלי השטחים , כדרישתו של דוד מגן , הם יישארו מובטלים 
ללא תקווה , יחמירו עוד יותר את המצב הכלכלי הקשה בשטחים ויוסיפו שמן למדורת 
האינתיפאדה . המצב הולך ומחמיר עכשיו לא רק בגלל מעשי האיבה והרצח מצד סכינאים 
ערבים ותגובות אלימות של בריונים יהודים , אלא גם בגלל גלי העלייה הרוסית . 
שלא כמו הישראלי הממוצע מוכן עולה מרוסיה לקבל כמעט כל עבודה . כך דוחפים 
יותר ויותר עולים את ערביי השטחים החוצה ולהשתתפות באינתיפאדה גם בלי דוד 
מגן . זהו הקשר הגורדי , שנוצר בשנות הכיבוש ושאיש אינו יכול להתירו , 
אך אי אפשר גם לחיות אתו . בסופו של דבר לא תהיה ברירה אלה לחתוך אותו , 
אם לא מכל סיבה אחרת , הרי כדי להשתחרר מנטל השטחים . ההיגיון אומר שמוטב 
לחתוך אותו כמה שיותר מוקדם . אך ההיגיון אומר גם , שזה לא יכול לקרות 
תחת שלטונה של ממשלת שמיר . 
