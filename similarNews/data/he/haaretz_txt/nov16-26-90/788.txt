מנכ"ל חברת אגרקסקו דן צמחי , והממונה על הסחר עם מזרח אירופה במשרד החקלאות 
אורי שמחוני , יוצאים היום לבריה"ם כדי לבדוק את סיכויי הביצוע של הסכמי 
סחר עם בריה"ם , לנוכח הקשיים בהם נתונה הכלכלה הסובייטית . בארץ שוהה עתה 
משלחת של האקדמיה החקלאית הסובייטית . המשלחת מתכוונת לחתום ביום ד על 
הסכם בשורה של תחומים , החל מרכישת מוצרי מאכל וציוד חקלאי ועד למחקרים 
משותפים להקמת חווה חקלאית בבריה"ם בהדרכת מומחי חקלאות מישראל . גורמים 
במשרד החקלאות מפקפקים ביכולתם של הסובייטים לקיים את ההסכמים שייחתמו עימם , 
בגלל חוסר יכולתם לשלם במזומן . 
