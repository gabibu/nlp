עיסת צמח הקאת היתה במשך שנים נחלתם הכמעט בלעדית של זקני העדה התימנית . 
באחרונה החלו צעירים רבים להתמכר לעלה הירוק הזה , שהשפעתו דומה לזו של 
סמים . מימי קדם נהוגה לעיסתו של הצמח בארצות כמו חבש , אתיופיה , תימן 
וחצי האי ערב . כיום , באמצעות מהגרים מארצות אלה , מתפשט השימוש בקאת 
גם בבריטניה ובארצות - הברית . בתימן הפך השימוש בקאת למכת מדינה . רבים 
משדות הקפה שם נעקרו ובמקומם ניטעו מטעי קאת , דבר שהביא לירידה ביתרות 
מטבע החוץ של תימן . בשנת 2791 אסר ראש ממשלת תימן דאז , מוחסיין אל - 
עייני , את השימוש בקאת בשעות העבודה , הוציא צו האוסר באיסור מוחלט לגדל 
קאת על אדמת הווקף ופתח במסע תעמולה נרחב שנועד להסב את תשומת לב האזרחים 
להשפעות השליליות של לעיסת הצמח . למרות האיסורים , היו נוסעים תימנים 
רבים , לועסים מכורים , לאזורים סמוכים ומביאים קאת . לישראל הובא צמח 
הקאת בידי יהודי תימן . מלבד הקאת הירוק הנפוץ יש קאת חבשי , שטעמו מתוק 
יחסית ומביני דבר טוענים שהוא משכר מאוד ומקשה על התפקוד לאחר הלעיסה . לקאת 
מיוחסות סגולות רבות . טוענים שיש זן מעורר ויש זן מרגיע , יש זן משמח 
ויש זן הגורם תוגה או חרדה , יש זנים המרככים את המעיים ויש כאלה שמקשים 
אותם , ל יש זנים שמגבירים את תאוות המשגל ויש שמחלישים אותה . כל הזנים 
גורמים צימאון וגוררים שתייה מוגברת של מים . זמרים תימנים רבים אינם עולים 
לבמה בלי ללעוס כמה שעות קודם לכן קאת . מעיד על עצמו אבנר גדסי : " בעבר 
צחקתי על אלה הלועסים קאת , אבל מהרגע שהתחלתי ללעוס , גיליתי שזו חוויה 
אדירה . לי אישית זה עוזר להתרכז על הבמה . מהפעם הראשונה שניסיתי ללעוס 
נדלקתי על העניין . לפני נישואי היינו יושבים כמה מוסיקאים , ביניהם 
בועז שרעבי , ותוך כדי לעיסת הקאת היינו מנגנים בגיטרה . תחת השפעת הקאת 
הלחנתי את מיטב שירי . לעיסת הקאת עבורי היא דבר טבעי ביותר . משחר נעורי 
הייתי עד לישיבות כאלה בחצר בית הורי בשכונת התקוה , שבהן היו לועסים קאת 
ולומדים גמרא . כל תימני יודע , כי לעיסת הקאת מעלה את רמת הריכוז " . " אבל " , 
מדגיש גדסי , " חשוב לי מאוד להעביר מסר לכל הצעירים הלועסים . בהתחלה 
זה באמת כיף וגורם להתעלות , אבל זו אשליה ומהר מאוד מתמכרים . הצמח הזה 
רק מזיק ומביא לעצלות ולאדישות , ואני אומר את זה מניסיוני האישי , והתוצאות 
הן שליליות " . לפי המסורת המקובלת בתימן מתאספים הלועסים בשעות הצהריים בחדר 
התכזינה ( כך נקראת ההתכנסות המסורתית ללעיסת הקאת ) , שהוא אולם הסבה 
גדול , רצפתו מכוסה בשטיחי צמר ולאורך קירותיו מוצעים מזרנים עבים לישיבה 
וכרים גדולים להיסמך עליהם . בראש העין התקיימה בשבוע שעבר תכזינה בביתו 
של שלום צוברי , זמר שירי עם תימניים מסורתיים , המתכונן להוציא קובץ 
של שירת יהודי תימן משמונה מאות כתבי יד עתיקים שהוא טורח באיסופם . האורחים 
הגיעו בשעת צהריים , כשבידיהם שקיות ניילון ובהן קאת ירוק עטוף בעיתון 
לח . לאחר שסעדו את לבם במרק ובבשר עזים , התרווחו הקרואים על הכרים בישיבה 
מזרחית , הוציאו את עלי הקאת שהביאו אתם והחלו בטקס . ליד כל אחד מהאורחים 
הוצב קנקן ולאחר הכנת עיסה בגודל כדור פינג - פונג החלה הלעיסה , שלוותה 
בשתיית מים . בין המסובים היו זכריה גמליאל , חבר מועצת עיריית הרצליה , 
הזמרים גקי מקייטן , אהרן ירמי , אבנר גדסי , הסופר רצון לוי והרבה מכובדים 
מבני העדה התימנית . לתכזינה הגיע גם הרב משה פתחיה מישיבת תורת משה בירושלים , 
כדי לשאת דרשה באוזני הלועסים . כל הנוכחים הדגישו , כי העיקר בתכזינה 
המסורתית הוא החברותא . השפעת הלעיסה אינה ניכרת מיד . במשך השעה הראשונה 
הקהל לועס והרב נושא דרשה ומסביר עד כמה חשובה לעיסת הקאת . הקהל מהנהן 
בראשו ולועס עד שהקאת הופך למעין מסטיק גדול וירוק . חלק מהמשתתפים גם 
מעשנים נרגילות או שותים משקאות חריפים . הזמרים מנעימים בשירה תימנית 
מסורתית שמלווה בריקודים . רק אחרי שלוש שעות מתחילים להרגיש את השפעת הקאת 
הנמשכת עד לשעות הקטנות של הלילה . השוק היחיד בארץ שבו אפשר להשיג קאת הוא 
שוק פתח - תקוה . בקיץ המחיר לרבטה ( אמת מידה של שני אגרופים ) הוא 0151 
ש"ח , אבל בחורף , שבו הקאת נדיר , המחירים מגיעים ל0506 ש"ח לרובטה . 
הסחורה מגיעה מהמושבים התימניים בסביבה וממגדלים פרטיים המגדלים קאת בחצר 
ביתם . אופנת הקאת חדרה גם למועדוני הלילה . במועדונים בנתניה ובאזור רחוב 
המסגר בתל - אביב מוכרים קאת כמו קוקה - קולה ויש בהם פינות מיוחדות ללעיסת 
הקאת , אבל בעלי המועדונים טוענים כי הדבר אינו רווחי . " החברה יושבים 
על חבילת קאת במשך לילה שלם , וחלקם אף מתפרע . לכן אני שוקל לחסל את הפינה " , 
אומר בעל מועדון . אף - על - פי שהשימוש בקאת הוא חוקי ואינו נכלל ברשימת 
הסמים הממכרים , ערך ארגון הבריאות העולמי בארה"ב עשרות מחקרים על טיבו 
של הצמח . לדברי ד"ר אבינועם צברי , רופא גיניקולוג מבית - החולים בעפולה , 
מהמחקרים עולה , כי לעיסה מוגזמת של קאת עלולה לגרום לתופעות חמורות . 
בעלי הצמח יש חומר הנקרא קאתינון הדומה בהשפעתו לאמפטאמין . לצריכה של 
001 עד 002 מ"ג קאתינון יש השפעות שליליות על מערכת העצבים המתבטאות בעירנות 
יתר , עליזות מוגזמת , הזיות ונדודי שינה . שימוש מופרז בקאת משפיע גם 
על מחזור הדם וגורם הפרעות בקצב הלב ועלייה של לחץ הדם . הקאת יכול להשפיע 
גם על מערכת המין , מוסיף ד"ר צברי , ועלול לגרום פליטת זרע פתאומית וחוסר 
זקפה . הנזק במערכת העיכול יכול להתבטא בכיב קיבה ובעצירות . אנשים המשתמשים 
בקאת בצורה מוגזמת יכולים לסבול מהפרעות נפשיות , הכוללות הרגשת גדלות ( 
מגלומניה ) , מחלת רדיפה ( פאראנויה ) ואפילו סכיזופרניה . אבל , מדגיש 
ד"ר צברי , התופעות הללו תלויות בכמות הקאת הנלעסת , ביעילות הלעיסה ובטריות 
העלים . גון גי קנדי מהמחלקה לפסיכיאטריה ולאנתרופולוגיה באוניברסיטת קליפורניה 
שהה בתימן שנתיים לצורך מחקר על השפעת השימוש בצמח הקאת . בספרו " פרח 
גן העדן " , הוא מביא כמה ממצאים : " התוצאה הראשונית של לעיסת הקאת היא 
התפתחות הדרגתית של אופוריה , שבתנאים מסוימים עלולה להפוך לנטייה דיכאונית 
זמנית . תחושת ההיי שמרגיש לועס הקאת תלויה בכמות העלים שהוא לועס . לעיסה 
תכופה מדי עלולה לגרום התעוררות יתר , עד כדי כך שקצב המחשבה אינו תואם 
את קצב הדיבור , והתוצאה היא מלמול בלתי מובן . גם התגברות הביטחון העצמי 
יכולה להגיע למגלומניה , והפעלת הדמיון והיצירתיות עד גבול האבסורד " . 
לדעתו של קנדי , אף שהקאת אינו גורם אלימות כמו השכרות , הוא מחדד תכונות 
אינדיווידואליות של כל לועס , לחיוב ולשלילה . מינון גבוה של הקאת גורם 
עצבנות , ישנוניות , אימפוטנציה , סיוטי לילה , הזיות ותחושת נימול ( 
התחושה שנמלים זוחלות על כל חלקי הגוף ) . רבים אף מדווחים על דיכאון בתום 
התכזינה . באשר לכושר המיני כותב קנדי : " ללא ספק יש ללעיסת הקאת השפעה 
על התפקוד המיני . יש הטוענים , כי בעקבות הלעיסה נעלם אצלם כל חשק מיני " . 
מעטים טוענים על התגברות היצר המיני . מניסיונו האישי , קנדי מדווח על 
התגברות היצר המיני ואף על הארכת משך הזקפה כתוצאה מהתכווצות האיברים לאחר 
לעיסה מרובה . קנדי טוען , כי הקאת אינו ממכר ואינו מחייב סיפוק דחף , 
הגורם שינוי התנהגותי . אין גם תסמונת גמילה פיסית כשהצורך ללעיסת קאת 
אינו מסופק . בעדה התימנית מדברים על החיוב שבלעיסת הקאת , אבל הלועסים 
המכורים מעידים כי בעת גמילה יש כמה תסמונות מובהקות , כמו חוסר יכולת תפקוד 
ורעד גופני . בארגון הבריאות העולמי מעדיפים לדבר על תלות , ובסיווג סוגי 
הסמים הקאת נחשב כבעל תכונות דומות לאמפטאמינים . אבל בעוד שלצרכני אמפטאמינים 
יש צורך מתמיד בהגדלת המינון , צרכני הקאת יכולים לשלוט בכמות הנלעסת . 
הדעות חלוקות . ובינתיים , בהרבה בתים ובחצרות בארץ צומחים פרחי גן - 
העדן , וכמעט כל מי שחפץ , כולל ילדים ובני נוער , יכול לקטוף ולהתנסות 
בירוק הירוק הזה . 
