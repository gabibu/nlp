ואשינגטון ( מיוחד ל"הארץ " ) . הממשל האמריקאי מבקש להביא להצבעה במועצת 
הביטחון את הצעת ההחלטה לשימוש בכוח נגד עיראק , לקראת סוף נובמבר , בנוכחות 
שרי החוץ של המדינות החברות במועצת הביטחון . המגעים הדיפלומטיים של הנשיא 
גורג בוש ושל מזכיר המדינה גיימס בייקר בימים הקרובים יתמקדו במאמצים לשכנע 
את נציגי החברות במועצת הביטחון להסכים להצבעה בעניין זה בעיתוי המוצע ובדרג 
של שרי חוץ . כך מסרו אתמול מקורות בממשל ומקורות באו"ם בניו - יורק לנציגי 
התקשורת האמריקאית . הנשיא בוש , שיצא אתמול לסיור בן שבוע ימים באירופה 
ובמזרח התיכון , ינצל את פגישותיו בפאריס עם ראשיהן של מדינות אירופיות , 
כדי לשכנעם לתמוך ביוזמה האמריקאית . ראשי המדינות יתכנסו למעמד החגיגי 
של חתימת ההסכם לביטחון ושיתוף פעולה באירופה . ביום רביעי ימריא הנשיא בוש 
לסעודיה , כדי לבלות את חג ההודיה עם הכוחות האמריקאיים שם . הוא ייפגש 
עם המלך פהד ועם האמיר הגולה של כוויית , וביום שישי ימריא לקהיר , לפגישה 
קצרה עם הנשיא חוסני מובארק . מזכיר המדינה , גיימס בייקר , נועד אתמול 
בבריסל עם שרי החוץ של אתיופיה , זאיר וחוף השנהב , המיוצגות עתה במועצת 
הביטחון . הוא ביקש לשכנע אותם להצביע בזכות הצעה המתירה שימוש בכוח נגד 
עיראק כשתועלה לדיון במועצת הביטחון . אתמול נמסר בוואשינגטון כי שר החוץ 
של זאיר כבר הבטיח את תמיכתו . בייקר יצטרף מחר לנשיא בוש בפאריס . קפידבינמומחים 
מדיניים בוואשינגטון אומרים כי מטרתו העיקרית של הביקור בסעודיה היא האפשרות 
להצטלם במחיצתם של החיילים המוצבים שם בחג ההודיה . בוש זקוק לשיפור ממשי 
בתדמיתו , לאחר שכמה סקרי דעת קהל שהתפרסמו באחרונה הצביעו על ירידה תלולה 
בפופולאריות שלו . בוש אמר בסוף השבוע , בראיון רחב יריעה לרשת הטלוויזיה 
בכבלים סי - אן - אן , כי הוא איננו מנהל את חייו לפי סקרי דעת קהל , ובוודאי 
איננו מתכוון לנהל את המדיניות של ממשל ארה"ב על - פי סקרים . בוש , שרבים 
ציפו ממנו להבהיר בראיון הזה לשם מה נשלחו מאות אלפי החיילים האמריקאיים 
לחצי - האי - ערב , שוב דיבר במידה רבה של חוסר בהירות . הוא הודה שעליו 
להשתדל להסביר את עצמו ביתר בהירות לאומה האמריקאית . " אני צריך ליטול 
חלק מן האחריות , אם הדבר אינו ברור לאחרים במדינה הזו , כפי שהוא ברור 
לי " , אמר . בהתייחסו לשאלה אם משלוח הכוחות הנוספים לסעודיה הוא בבחינת 
איתות , אמר בוש : " אני שולח איתות ברור וצלול לסדאם חוסיין שאנחנו רציניים 
לחלוטין לגבי רצוננו לראות אותו יוצא מכוויית , לגבי שחרור בני הערובה האמריקאיים 
והאחרים , לגבי כיבוד קדושתה של השגרירות שלנו ולגבי היציבות במערכת הכלכלה 
הבין - לאומית . אל תטעה בכך " . קפידבינבוש אמר עוד , כי השעון מתקתק הן 
בזירה האמריקאית והן בזירה הבין - לאומית , וכי קשה מאוד להחזיק חזק את 
דעת הקהל במדינה כלשהי . הוא חזר ואמר כי לא תהיה כל פשרה עם סדאם חוסיין 
והתוקפנות הבוטה שלו . הוא הבטיח כי אם אכן יהיה עימות צבאי , הוא לא יאפשר 
מצב של מלחמה מתמשכת ללא קץ . לדבריו , לא יהיה סבל מתמשך והולך כמו זה 
של וייטנאם . הנשיא הביע דאגה גם מן המצב הכלכלי המחמיר של ארה"ב , וייחס 
אותו בעיקר להשלכות הכלכליות של משבר המפרץ . קפידבינהעיתון " ואשינגטון 
פוסט " דיווח אתמול כי הנשיא בוש נועץ בשבוע שעבר במומחים ובבעלי תפקידים 
לשעבר במנגנון החוץ של הממשל האמריקאי במזרח התיכון . בין המוזמנים היו 
הנרי קיסינגר , לוסיוס באטל , לשעבר שגריר ארה"ב במצרים ועוזר מזכיר המדינה 
לענייני המזרח התיכון , מנכ"ל סוכנות הביון המרכזית לשעבר ריצארד הלמס , 
ועו"ד רוברט סטראוס , שהיה שליח מיוחד של נשיא ארה"ב למזרח התיכון . אחד 
מהמשתתפים סיפר לכתב העיתון כי בוש ביקש להקשיב ולא להשמיע דברים , אך מהערותיו 
עלה כי הוא מתוסכל מהמצב במפרץ . קפידבינחוסיין מלך ירדן יצא אתמול בהתקפה 
קשה על ארה"ב . הוא אמר כי ירדן סבורה שעל הכוח הרב - לאומי לעזוב את אזור 
המפרץ ולאפשר פתרון ערבי למשבר . לטענתו , הכוונה האמיתית של הכוחות המרוכזים 
באזור המפרץ היא להשתלט על מקורות האומה הערבית . נשיא מצרים , חוסני מובארק , 
אמר כי ביקש מארה"ב להשהות לפחות בשלושה חודשים הפעלת כוח צבאי באזור המפרץ 
הפרסי מסרו עיתוני קאהיר . לפי ידיעות אלה אמר מובארק כי כל דחייה תעניק 
זמן להשגת הסדר של שלום . מובארק גם אמר כי בריה"ם וסין אינן מתנגדות לשימוש 
בכוח כמוצא אחרון לסילוקה של עיראק מכוויית . קפידבינהשליח המיוחד של נשיא 
בריה"ם למזרח התיכון , יבגני פרימאקוב , אמר כי יש ליצור עסקת חבילה שתעניק 
מוצא של כבוד לנשיא עיראק , שהמרכיב המרכזי בה הוא זיקה בין פתרון הבעיה 
הפלשתינית לבין פתרון המשבר במפרץ . לדבריו , יש להשהות את היוזמה לאמץ 
החלטה של מועצת הביטחון המאשרת שימוש בכוח , עד שימוצו הניסיונות לפתור 
את המשבר בדרכי שלום . בראיונות לתקשורת האמריקאית בסוף השבוע , אמר פרימאקוב 
כי עמדתו של סדאם חוסיין נוקשה ועקשנית במיוחד , משום שהוא חושש עתה כי 
גם אם ייסוג מכוויית , הכוח הרב - לאומי יתקוף אותו , כדי לחסל את הפוטנציאל 
הצבאי שלו . " ברור לחלוטין , שבמידת - מה , סדאם חוסיין סובל מתסביך 
מצדה " , אמר פרימאקוב בראיון לתוכנית הטלוויזיה היוקרתית " מקניל - לרר " 
ברשת הטלוויזיה הציבורית של ארה"ב . בהתייחסו לשאלה מה יהווה בשביל סדאם 
מוצא של כבוד , השיב פרימאקוב : " אם הוא יידע מראש שאחרי נסיגת כוחותיו , 
יתחיל משא ומתן עם כוויית ואם תהיה תזוזה לכיוון של ועידה בין - לאומית 
ליישוב כל הבעיות של המזרח התיכון , ובראשן הבעיה הפלשתינאית " . פרימאקוב 
הציע להעניק לנשיא עיראק ערבויות כי אחרי נסיגתו מכוויית יתחיל משא ומתן 
בינו לבין שלטונות כוויית לגבי תנאים כלכליים נוחים שיוענקו לעיראק , וכי 
יינתנו לו ערבויות שהכוחות החונים היום בסעודיה ייסוגו משם לאחר נסיגתו . 
קפידבינשלושה תותחי - על המסוגלים לירות פגזים לטווח של 057 ק"ם מצויים כנראה 
בידי עיראק , סבורים מקורות ביון בלונדון . גילוי זה , וכן גילוי שיטות 
מודיעין וחדירה לחברות זרות , שיכנעו את התביעה הכללית הבריטית להפסיק את 
ההליכים נגד שני מנהלים של חברה בריטית , שסיפקה את הציוד הזה לעיראק . 
כאשר תפס המכס חלקים של תותח העל לעיראק בראשית השנה , התברר שזהו חלק ממתקן 
ניסוי לטילים . בד בבד , קיבל המודיעין של המכס מידע , שהעיראקים קיבלו 
רכיבים אחרים שאפשר היה לבנות מהם תותחים . על - פי מקורות הביון , יש 
עתה בידי עיראק בין אחד לשלושה תותחי - על כאלה . לא ברור אם הם נוסו ואם 
אפשר להשתמש בהם במלחמה . קפידבינראש ממשלת דנמרק לשעבר , אנקר יארגנסן , 
חזר בליל שבת לקופנהאגן מעיראק , ועמו 61 נתינים דניים ששוחררו בהתערבותו . 
יארגנסן , חבר המפלגה הסוציאל - דמוקרטית , שכיהן פעמיים כראש ממשלה , 
עשה ששה ימים בבגדאד , וניהל משא ומתן לשחרור 61 מבין 47 הנתינים הדניים . 
ביקורו של יארגנסן לא זכה לתמיכת ממשלת דנמרק , אשר בדומה לממשלות אחרות 
של הקהילייה האירופית , אינה רואה בעין יפה שליחויות פרטיות לעיראק . אתמול 
שיגר הצלב האדום הדני לבגדאד מטוס מיוחד ובו 002 , 1 ק"ג של תרופות , בשווי 
כולל של 000 , 041 דולר . קפידבינעיראק הכריזה אתמול בצורה חד משמעית שלא 
חל שינוי כלשהו בעמדתה כלפי משבר המפרץ , בניגוד לרמזיו של שר החוץ האיראני , 
שטען כי אין עיראק מתנגדת עתה לנסיגה מכוויית . " אין שינוי בעמדתנו " , 
אמר שר ההסברה העיראקי , לטיף נאסיף גאסם , במסיבת עיתונאים בבגדאד . 
שר החוץ האיראני , עלי אכבר ואליאטי , אמר ביום ששי ברדיו טהראן , כי 
בביקורו בבגדאד התרשם שהעיראקים אינם דוחים עתה את האפשרות של פינוי כוחותיהם 
מכוויית . 
