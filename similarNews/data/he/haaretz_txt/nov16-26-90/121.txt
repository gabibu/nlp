טיפול בשיטות תרופתיות , כמו הרדמה והרגעה , הוא גבוה . כשנשאל וטרינר 
סיני מדוע אינו מזריק חומר הרדמה לסוס שטיפל בו , השיב כי עלות החומר 
גבוהה מערך הסוס . גישה זו , בצד התפיסה הסינית כי הכאב וצער בעלי חיים 
הם מושגים מערביים , הן ממניעי השימוש באקופונקטורה בטיפול בבעלי חיים 
בסין . הפרוף אמנון תדמור , וטרינר לכירורגיה של בעלי חיים בבית - הספר 
לרפואה של אוניברסיטת תל - אביב , השתתף בקונגרס הראשון לרפואה וטרינרית 
שאירגנה לפני כשנתיים ממשלת סין העממית בנושא השימוש באקופונקטורה בבעלי - 
חיים ; תורה שמקורותיה בסין . תדמור אומר , כי שיטת האקופונקטורה שהודגמה 
בסין היתה יעילה יותר בטיפול בכבשים ובחזירים . אלה לא הגיבו בזמן הניתוח , 
ומיד עם סיומו עמדו על רגליהם . העיסוק באקופונקטורה במערב הוא ניסיוני 
בעיקרו . תיאוריות שונות מדברות על מרידיאנים קווים דמיוניים העוברים 
לאורך גוף האדם והחיה ומציינים אזורי עצבים וחיבורם לשרירים . נקודות המגע 
שלהם הן בעיקר עם השרירים הרצוניים , שהם שרירי השלד . הדיקור במחטים 
באזורים מסוימים של המרידיאנים עשוי לגעת באזור מפגש של עצב ושריר ולהפחית 
את רגישות המקום . כך אפשר להנמיך רמת כאב או לחדור למערכות הפנימיות , 
בלא צורך בשיטות הרדמה מערביות . על - פי אחד ההסברים , המחט גורמת תגובת 
שרשרת בסביבתה , ומשתחרר חומר נרקוטי הפועל על העצבים באזור הדיקור . במסגרת 
עבודתו התנסה תדמור במחקר של איחוי שברים בבעלי חיים כאמצעי ליישום ברפואת 
האדם , בשיתוף עם בתי - החולים איכילוב , שיבא , אסף הרופא , בילינסון 
ועוד . כן השקיע במחקר ובפיתוח רחב היקף בתחום מסתמי הלב , שפותחו בארה"ב 
ובישראל כאפשרות חלופית למסתמים טבעיים שנפגעו . הניסויים , בשיתוף עם פרוף 
ברנרדו וידנא מהמחלקה לכירורגיה של הלב בבית - החולים איכילוב , בוצעו על 
איילים . כן עסק המחקר בבעלי חיים לצורכי פיתוח בחקלאות , כמו ייחום פרות 
ובעיות הזרעה בעיתוי המדויק . יעילות האקופונקטורה הסינית , במיוחד על חזירים , 
היא רבת משמעות בעיניו , שכן החזיר נחשב ל"הומניבור " בעל חיים קרוב 
לאדם , שאיבריו מתאימים ביותר להשתלה באדם ; עובדה שיש לה השלכות גם על 
הצלחת האקופונקטורה באדם . תהליך ההתאוששות של חיה שטופלה באקופונקטורה מהיר 
מאוד לעומת טיפול ברפואה המערבית . בהדגמות שראה תדמור בסין טופל , בין 
היתר , סוס צולע . מיד בתום הטיפול חזר הסוס לאיתנו . עובדה זאת דוחה 
ניסיונות מערביים להסביר את הצלחת האקופונקטורה בגורמים פסיכולוגיים , 
שכן אין לייחס לבעלי חיים גורמים של שכנוע עצמי או " אפקט פלציבו " 
יעילותה של תרופת סרק בשל השפעתה הפסיכוסומטית . גם אם אין בכוחה של האקופונקטורה 
לתת תשובות לבעיות רבות , היא מעוררת עניין גובר והולך בעולם המערבי , 
בעיקר בטיפול באדם . תופעות רבות שלא זכו לפתרון ברפואה הקונוונציונלית 
כאבים בגב ובפרקים , תופעות הקשורות במערכת השלד וכרוכות בכאב זוכות לפתרון 
בשיטת האקופונקטורה , המבוססת על הגישה הסינית , אך זכתה לפיתוח בעולם 
המערבי . בישראל אין תומכים רבים לשימוש באקופונקטורה בבעלי חיים . ד"ר 
הילטון ברק , מנהל בית - החולים הווטרינרי בבית - דגן , טוען , כי השיטה 
מקובלת במקומות רבים בעולם ואפילו באוניברסיטאות . בבית - החולים הווטרינרי 
בארץ אין לה שימוש , משום שאין כאן אנשים המתמצאים בשיטה באופן מקצועי ורציני . 
" אם ניתן לפתור בעיה של כלב באמצעים קונוונציונליים , אין סיבה להשתמש 
באקופונקטורה " , אומר ד"ר אנדרה יפה , וטרינר מחולון . השימוש בקורטיזון , 
הגורם לנזק מצטבר ולא משתמשים בו הרבה ברפואת האדם , יכול , לדעתו , 
לשמש ברפואה של בעלי חיים ולתת פתרונות מניחים את הדעת . גם ההצלחה הניסיונית 
של השימוש באקופונקטורה אינה משכנעת אותו ביעילות השיטה . תדמור , לעומת 
זאת , מאמין , כי יש מקום לשלב את האקופונקטורה בשיטות המערביות המקובלות , 
ולייחד לה מקום לטיפולים בעמוד השדרה ובתהליכים ניווניים של חוליות ופרקים . 
