" החטיפה מן ההרמון " של מוצרט , המוצגת עתה באופרה הישראלית , אינה 
זוכה לפופולריות , מגוון ביצועים והיצע שלהם זוכות שלוש האופרות האיטלקיות 
של מוצרט , או " חליל הקסם " שלו . " החטיפה " היא אופרה סטטית יותר 
ועיקר יופיה במוסיקה שלה ובדרישות הגבוהות מן הזמרים והזמרות . התאמת הקולות 
וגיוונם הנכון הוא , במידה רבה , סוד הצלחתה של הפקה , על הבימה או באולפן 
ההקלטות . בבית אופרה גדול עוברות , לעתים , עשרות שנים בין הצגה גדולה 
אחת של " החטיפה " לשנייה . בווידאו , לעומת זאת , יש קלטת טובה מאוד 
של " החטיפה " , בהקלטה חיה באופרה הבווארית במינכן , שנעשתה ב0891 . 
קלטת הווידאו של דויטשה גרמופון , 3 804 270 , צליל היי - פידליטי מעודכן , 
דיגיטלית , 641 דקות . בקלטת מנצח קארל בהם על המקהלה והתזמורת של האופרה 
הבווארית והבמאי הוא אוגוסט אוורדינג , מן הבולטים בבמאי האופרה באירופה . 
הוא עיצב בימה בגונים פסטליים רכים , עם תמונת סיום מן היפות שנראו בהצגות 
" החטיפה " שלוש ספינות , עמוסות זמרים לבושים בשלל צבעים , משייטות 
בים כמו - אמיתי שיצר הבמאי - המעצב בירכתי הבימה . קארל בהם , שניצח על 
הביצוע היפה ביותר בתקליטים ( ועכשיו בדיסקים ) , מנצח בקלילות על צוות 
סולנים מעולה : תומס הולצמן ( השה סלים ) , פרנסיסקו ארייזה ( בלמונטה ) 
, אדיתה גרוברובה ( קונסטנצה ) , ררי גריסט ( בלונדה ) , נורברט 
אורת ( פדרילו ) ומאטי טאלוולה ( אוסמין ) . הווידאו מעביר לצופה בבית 
את אווירת הפאר וההדר של בית האופרה , וגם את התגובות הנלהבות של הקהל . 
ררי גריסט היא היחידה בצוות הסולנים שזימרה גם בהקלטה המפורסמת שעשה קארל 
בהם לתקליטים . זו ההקלטה הנחשבת , מבחינה מוסיקלית , ליפה מכולן . היא 
הועברה לצמד דיסקים מוזל ( דויטשה גרמופון , , 36899924 ) , ואיכות 
הצליל משנת 4791 , לאחר ההעברה למסטר דיגיטלי , טובה מאוד . את הדיאלוגים 
המדוברים משמיעים שחקני תיאטרון גרמנים , ולא הזמרים , שרק חלקם גרמנים . 
קורט בהם מנצח על תזמורת הרדיו בלייפציג ועל נגני ה"שטאטסקפלה " של דרזדן . 
הסולנים : אוטו מליס ( סלים ) , ארלין אוזא ( קונסטנצה ) , ררי גריסט 
( בלונדה ) , פטר שרייר ( בלמונטה ) , האראלד נויקירש ( פדרילו ) 
וקורט מל ( אוסמין ) . כל הזמרים מצוינים , בהקלטה מענגת , ספוגה חמימות 
וספונטניות . בהקלטה דיגיטלית - במקור ( ) , ההמלצה : צמד דיסקים של 
" טלדק " מגרמניה , במחיר מלא , 37653 . 8 . ניקולאוס הרנונקור מנצח 
על מקהלת האופרה בציריך ועל תזמורת - מוצרט של בית האופרה בציריך . הסולנים : 
וולפגנג רייכמן ( סלים ) , יבון קני ( קונסטנצה ) , ליליאן ווטסון 
( בלונדה ) , פטר שרייר ( בלמונטה ) , וילפריד גמליך ( פדרילו ) 
ומאטי סאלמינן ( אוסמין ) . גם בהקלטה זאת כל הזמרים במיטבם , ובולטת 
ביניהם הסופרן , יבון קני , בקולורטורה הקלילה שלה . חסידי הרנונקור , 
המחדש הגדול , ימצאו בהקלטה הזאת עניין מיוחד , אך אינני בטוח ששוחרי 
אופרה שמרניים יקבלו אותה ללא הסתייגות . מה גם שבמקום הרכות המרכז - אירופית 
המאפיינת את ההקלטה של בהם , נשמע הצליל של הרנונקור מחוספס , לעתים נוקשה , 
והזמרים בכמה מקומות נשמעים כמו הצליף בהם המנצח שיחישו את הקצב עוד ועוד . 
ביצוע שאינו משעמם לרגע , למי שירצה את " החטיפה " בסגנון הזה . צליל 
ההקלטה הדיגיטלית מצוין . בשתי קופסאות הדיסקים , של בהם ושל הרנונקור , 
חוברות עבות המכילות את הליברית בשפת המקור , גרמנית , באנגלית , בצרפתית , 
ואצל בהם , גם באיטלקית . יש בחוברות גם מאמרים על האופרה ועל מאפייניה , 
הכל בשלוש שפות . קפמאפרקהגיעה עוד קלטת וידאו בסדרת " אוסף טוסקניני " 
של אר - סי - אי . בקלטת החדשה מנצח האשף האיטלקי על תזמורת אן - בי - סי 
בשידור טלוויזיה מ02 במארס 8491 , ובתוכנית קטעים סימפוניים מתוך אופרות 
של ואגנר : הפרלוד למערכה השלישית של " לוהנגרין " , הפתיחה והבכחנליה 
מ"טנהויזר " , רחשי יער מ"זיגפריד " , שחר ומסע - הריין של זיגפריד מ"דמדומי 
האלים " , ומסע הואלקירות מוך " הואלקירות " ( האחרון היה פסקול הסרט 
" אפוקליפסה עכשיו " , בתמונה האימתנית של תקיפת המסוקים ) . טוסקניני 
נחשב לאחד מגדולי המנצחים על האופרות של ואגנר , ובחר בקטעים הסימפוניים 
הללו לקונצרט שבו סיים את הקריירה הארוכה שלו . אבל , למראה התמונה הדהויה 
בשחור - לבן באולפן טלוויזיה עירום , ובאיכות צליל גרועה למדי , קשה להתלהב . 
הווידאו של " אאידה " בניצוחו מעניין הרבה יותר . למוסיקה נטו של ואגנר 
בניצוחו של טוסקניני מוטב להאזין בדיסק , כשזה יגיע , בקרוב . את האופרה 
" טנהויזר " במלואה , בהפקה גדולה וססגונית , ובביצוע מוסיקלי מעולה , 
אפשר לראות ולשמוע בצמד קלטות וידאו ( קצת יותר משלוש שעות ) של " פיליפס " , 
שהגיעו זה עתה . ההצגה צולמה בביירוית , בניצוחו של סר קולין דייוויס 
ובבימויו ובעיצובו של גץ פרידריך , במאי אופרות מרתק . גון נימאייר , מגדולי 
הכוריאוגרפים במחול בן - זמננו , העמיד על הבמה , כמעט בפתח האופרה , 
את תמונת הבכחנליה . זוהי יצירת מחול מרהיבה , מחשמלת , גדושה ארוטיקה 
ועירום , כובשת ברעיונותיה , ביופיה ובעושר צבעיה . צוות הזמרים באופרה 
מעולה גם הוא : גווינת גונס בתפקיד הכפול של ונוס ואליזבת , וכן הנס סוטין , 
ברנד ווייקל , רוברט שונק , גון פיקרינג , פראנק מאצורה , היינץ פלדהוף 
ושפאס וונקוף . הצליל והתמונה בקלטת מעולים . הגיעה גם קלטת וידאו אחרת 
של " פיליפס " , ובה הצגת האופרה " ההולנדי המעופף " של ואגנר , בפסטיבל 
ביירוית ב5891 , בניצוחו של וולדמר נלסון ובבימויו של הארי קופפר , שעתיים 
ו61 דקות . עם הזמרים מאטי סאלמינן , ליזבת באלסלב , רוברט שונק , אנני 
שלם , גראהם קלארק וסיימון אסטס . זה הביצוע שראה אור בדיסקים של " פיליפס " 
( 003614 , ) ונחשב מאז לביצוע מומלץ במיוחד . בתפקיד סנטה שרה ליזבת 
באלסלב , ומאז היא נחשבת בתפקיד זה לטובה מכל מתחרותיה . זמר הבאס סיימון 
אסטס זכה בשבחים על זמרתו כהולנדי , וגם הזמרים האחרים מעולים . בווידאו , 
בהשוואה לדיסקים , נוסף הממד החזותי הגרנדיוזי והססגוני , בהפקה שבוימה 
לטלוויזיה בידי בראיין לארג , הגדול בבמאי אופרה לטלוויזיה . הצליל והתמונה 
בקלטת מעולים . בשבועות הקרובים תגיע גם קלטת הווידאו של הצגת " המייסטרזינגר 
מנירנברג " בפסטיבל ביירוית . 
