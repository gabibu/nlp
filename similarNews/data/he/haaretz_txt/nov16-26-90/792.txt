בודפשט ( מיוחד ל"הארץ " ) . ראשי הערים של וינה , בודפשט ופראג פנו בקריאה 
משותפת אל המדינות והארגונים הבין - לאומיים השונים לנסות ולהתמודד עם בעיית 
הפליטים המחמירה ולגלות סולידריות ונכונות לעזרה . את חששותיהם של שלושת 
ראשי הערים מעוררת כוונתה של ממשלת בריה"ם להעניק לאזרחיה זכות לנסיעה חופשית 
למערב . " כשלעצמה , זוהי תופעה חיובית " , הדגישו ראשי הערים , אולם 
החשש הוא , כי המוני תיירים סובייטיים לא ירצו לשוב לארצם . ראש עיריית 
וינה , הלמוט צילק , דיבר על סדר גודל של מאות אלפי אנשים , אך קיימות 
גם השערות מרחיקות לכת יותר . העיתון ההונגרי " ניפסאבאדשאג " דיווח על 
מחקר שטרם פורסם ברבים , האומד בשבעה מיליון את מספר האזרחים הסובייטיים , 
שייצאו מבריה"ם ולא ירצו לשוב אליה . ראש עיריית בודפשט , גאבור דמסקי , 
ציין כי בהתאם להתחייבוית שנטלה על עצמה הונגריה עם חתימתה על מגילת זכויות 
האדם , היא נמנעת מהחזרת הפליטים לארצות מוצאם ( בראש וראשונה לרומניה ) 
, אולם זרם הפליטים הצפוי מבריה"ם יטיל עליה ועל שכנותיה האחרות של בריה"ם 
נטל כבד , שלא תוכלנה לשאת בו בלי סיוע מבחוץ . קפידבינקופנהאגן ( מיוחד 
ל"הארץ " ) . סקר דעת קהל שפורסם במוסקווה מעריך כי קרוב ל54 מיליון מאזרחי 
בריה"ם ינסו להגר , אם תנתן להם אפשרות לכך . הסקר קובע כי % 61 מעדיפים 
להגר מבריה"ם אם יימשך המצב הקיים . ה"איזווסטיה " כותב כי למדינות המערב 
צפויה " סכנה ממשית " מגל אדיר של מהגרים שינסו לעזוב את בריה"ם . שוודיה , 
נורווגיה , ופינלנד מסרו על הכנות למשלוחי מזון לאוכלוסיה בבריה"ם , מתוך 
שיקול כי משלוחי המזון עשויים לבלום את גל ההגירה . בבית הנבחרים הנורווגי 
השיב שר הפנים לשאילתות על הענקת " מכסה מיוחדת " ליהודים הנמלטים מבריה"ם 
בשל סכנת האנטישמיות . השר אמר כי לא תנתן מכסה מיוחדת ליהודים אזרחי בריה"ם , 
אולם אם תחול הרעה במצבם , תשקול הממשלה מחדש את החלטתה . השר הביע צער 
על גל האנטישמיות בבריה"ם . 
