שר הבינוי והשיכון , אריאל שרון , הורה אתמול למועצת מינהל מקרקעי ישראל 
להתנות את ההנחות במחירי קרקעות המינהל ברחבי הארץ , בהתחייבות של הקבלנים 
הקונים את הקרקע לבטא את ההנחה במחירי הדירות לצרכנים ובזירוז הבנייה . מועצת 
מינהל מקרקעי ישראל שהתכנסה אתמול החליטה כי תנאי להפחתה במחיר הקרקע הוא 
התחייבות של הקבלן להתחיל את העבודה תוך 4 חודשים מיום חתימת הסכם הפרוגרמה 
עם משרד הבינוי והשיכון , או חתימה על הסכם עם מינהל מקרקעי ישראל . כהתחלת 
בנייה תחשב יציקת יסודות . במקרה של אי עמידה בלוח הזמנים על פי המתחייב 
כאמור , תוחזר הקרקע למינהל . שרון אף הודיע עוד כי תורחב עוד יותר רשימת 
הישובים עליהם יחולו ההנחות המקסימליות במחירי הקרקע של המינהל . 
