יוהאנסבורג ( ע"ר וע"ץ ) . גופותיהם של 91 בני אדם שנורו ונדקרו למוות 
נתגלו אתמול בשכונת עוני ליד יוהאנסבורג , כנראה על רקע היריבות בין סיעות 
שחורים יריבות . הגופות היו פזורות ברחבי שכונת זונקווזיזווה , הבנויה פחונים 
ושברי פלסטיק ועץ , בפרברי עיירת השחורים קאטלהונג . המשטרה מסרה כי לא 
היה כל מניע נראה לעין לרצח , ולא דווח על קרבות בעיירה במשך הלילה . כתבים 
בזונקווזיזווה הביעו חשש שמספר ההרוגים קרוב ל03 , כיוון שבמהלך היום התגלו 
גופות נוספות . לפחות 53 איש מהשכונה נהרגו בשלושת השבועות האחרונים . לדברי 
התושבים , הקרבות מתנהלים סביב תשלום שכר דירה , בין פועלים מהגרים בני 
שבט זולו , התומכים במפלגת החרות של תנועת אינקאתה , לבין תומכי הקונגרס 
האפריקאי הלאומי בהנהגת נלסון מנדלה . לפחות 61 בני אדם נהרגו בסוף השבוע 
בעימותים בין סיעות השחורים ובקרבות רחוב בין מפגינים שחורים למשטרה , ביוהאנסבורג . 
שלשום מסרה המשטרה על 41 הרוגים , שישה מהם בעיירה במחוז נאטל . שני שחורים 
נהרגו בשבת ביוהאנסבורג כאשר שוטרים ירו כדורי גומי וגז מדמיע על מפגינים 
באזור הקניות של יוהאנסבורג . בתגובה , השליכו המפגינים על השוטרים בקבוקים 
ואבנים . 
