המבורג ( מיוחד ל"הארץ " ) . בגרמניה גוברים הלחצים על הממשלה השמרנית 
של הקאנצלר הלמוט קוהל לשלם פיצויים לכורדים שסבלו מהפצצות גאזים רעילים 
מצד הצבא העיראקי . נציג של המיעוט הכורדי בעיראק , סאמי עבד אל - רמאן , 
תבע אמש מהממשלה לשלם פיצויים לבני עמו בטענה שגרמניה סיפקה לעיראק את המתקנים 
שבעזרתם יוצרו הגאזים הרעילים . רמאן הכריז , כי לפחות 05 אלף כורדים נחשבים 
כיום לנעדרים , ורובם כנראה מתו בהפצצות הגאז העיראקיות . בנוסף לכך , 
נמלטו מבתיהם כרבע מיליון כורדים . עבד אל - רמאן שירת בעבר כשר בממשלת 
עיראק . מאוחר יותר הוא הוכרז כבוגד , והוצא נגדו פסק דין מוות שלא בפניו . 
לדבריו , אין עוד כיום ספק בכך שגרמניה אחראית במידה מכרעת לכך שעיראק היא 
כיום יצרנית של נשק כימי ובקטריולוגי . בון , הוא הכריז , התעלמה במשך 
שנים מאזהרות בתחום הזה , והרשתה לתעשייה הכימית הגרמנית להקים בעיראק מתקנים 
גדולים לייצור גאזים רעילים . נציגים אחרים של הכורדים אמרו גם הם , שעד 
כה לא קיבלו בני עמם כל פיצוי שהוא מממשלת בון . פיצוי כזה , הם הוסיפו , 
עשוי להיות נושא לתביעות משפטיות מצדם . בעוד ימים אחדים עומד להתפרסם בגרמניה 
ספר חדש המתעד את המשלוחים של התעשייה הכימית לעיראק . הספר נושא את השם 
" מייצאי המוות " , וייצא לאור בהוצאת שטיידל . בימים האחרונים היו הפגנות 
בערים אחדות בגרמניה נגד מעורבותה של בון במשלוחי נשק כימי ובקטריולוגי לעיראק . 
המודעות הציבורית לנושא הולכת ומתחדדת גם בזכות פרסומים בעתונות ושידורים 
ברדיו ובטלוויזיה . ממשלת בון טענה זמן רב , כי הידיעות על כך שהתעשייה 
הגרמנית סיפקה לעיראק מתקנים לייצור נשק כימי הם בבחינת " מסע אנטי גרמני " . 
עוד אתמול הכריז שר החינוך של בון יורגן מולמן ( שהוא מנהיג הלובי הערבי 
בגרמניה ) , כי ייתכן שהיו חריגים מהמדיניות של ארצו שלא לייצא נשק כימי , 
ו"במקרים כאלה יש לפעול בכל חומר הדין " . ההתייחסות לספקי הנשק הכימי כאל 
חריגים אפיינה במשך זמן רב את יחס הממשלה לנושא הרגיש . התעשייה הכימית הגרמנית 
היא שתרמה לפני שבועיים את המטען ההומינטארי שנשא איתו הקאנצלר לשעבר וילי 
בראנדט . נראה , שעובדים גרמנים לא מעטים שעסקו בסיוע לעיראקים לייצר נשק 
כימי עדיין שוהים בעיראק . 
