בשלושים השנים האחרונות שלטו בעולם המוסיקה שלושה כוכבים בין - לאומיים . 
קאריאן וברנשטיין אינם , ונותר גורג שולטי בן ה87 . בתום העונה יפרוש 
מתזמורת שיקגו , אותה ניהל במשך עשרים שנה , ואת מקומו יתפוס ברנבוים . 
גורג שולטי נבדל משני עמיתיו . קאריאן הקים לעצמו אימפריה מוסיקלית במרכז 
אירופה ואת ברנשטיין אהבה המצלמה . גורג שולטי כבש את עולמו בתקליטיו . 
הוא הראשון שהקליט את כל האופרות הבשלות של ואגנר , ועל אף התחרות ( קאריאן , 
הייטינג , סינופולי ) אין " טאנהויזר " או " דמדומי האלים " כשלו . 
" בתקליטים אפורים אין מחסור " , אמר פעם . " אני מעדיף להפיק תקליטים 
ססגוניים " . שולטי פתח את הקריירה שלו בגיל מאוחר למדי . קאריאן היה בן 
03 כשאחד העיתונאים הכריז כי הוא " נס " , בעקבות הופעת הבכורה שלו באופרה 
של ברלין . ברנשטיין היה בן 52 כשהחליף את ברונו ולטר שחלה , ונכנס לכותרות . 
בזמן המלחמה שהה שולטי בשווייץ , שם הורשה לנגן בפסנתר אך לא לנצח . בתום 
המלחמה נאסר הניצוח על רוב מנצחיה המהוללים של גרמניה בשל עברם הנאצי , 
ושולטי זכה מן ההפקר . כשהיה בן 53 ניצח במינכן על פידליו " , לראשונה בחייו , 
הלהיב את הקהל ואת הביקורת והתמנה למנהל בית האופרה . שש שנים ניהל את 
בית האופרה במינכן , ותשע שנים בפרנקפורט . את בית האופרה המלכותי " קובנט 
גארדן " , שם הדביקו להונגרי המחמיר את התואר " הפרוסי שלנו " , ניהל במשך 
עשר שנים . הוא פרש מהתפקיד לאחר שהמלכה אליזבט העניקה לו את התואר " סר " . 
אחר כך קיבל שולטי לידיו את תזמורת לוס אנגלס , אך התפטר לפני תחילת העונה 
הראשונה שלו שם משום ש"הגברות שלנו " ( הנדבניות שמימנו את התזמורת ) 
מינו את זובין מהטה לסגנו , בלי להתייעץ אתו לפני כן . שולטי המיר את לוס 
אנגלס בשיקגו , ובניהולו הפכה התזמורת שם ל"ווירטואוזית ביותר בארה"ב " , 
תואר שהיה שייך לתזמורת פילדלפיה בימי סטוקובסקי ולתזמורת בוסטון בימי קסביצקי . 
שמו הלך לפניו , קודם כל בגלל תקליטיו , שיצאו בחברת " דקה " : את האופרות 
של ואגנר ושטראוס הקליט עם הפילהרמונית של וינה ; את הרפרטואר הסימפוני 
( בארטוק , סטרווינסקי ) הקליט בשיקגו ; לאחרונה שב לפסנתר , והקליט 
מבחר יצירות לשני פסנתרים ( ובהם הסונטה לשני פסנתרים וכלי הקשה של ברטוק ) 
עם מוריי פרחיה . קפמאבינמכל ההישגים המרשימים האלה , לא תשמעו דבר ב"נוקטורנו " . 
הסרט מתרכז בשובו של סר גורג למולדת , שממנה נמלט חמישים שנה קודם לכן . 
ההישגים המוסיקליים בסרט צנועים . שולטי מנצח על התזמורת הלאומית של הונגריה , 
בסימפוניה מס 39 של היידן ובחמישית של צייקובסקי . בשתי היצירות הגיע 
לתוצאות מרשימות יותר בשיקגו . כוחו של הסרט בראיון עם המנצח , וכן בחומר 
הארכיוני המובא בו . זהו סיפורו של צעיר יהודי מחונן , שגדל בהונגריה האנטישמית . 
אפשר שהמצלמה אינה אוהבת את שולטי כשהוא מנצח כמו מתאגרף . אבל כשהוא מתראיין 
מדברים פניו חרושי הקמטים ישר אל לבנו . גם מבטאו תורם לקסמו האישי . 
חמישים שנה חי בשווייץ , גרמניה , אנגליה וארה"ב , אבל הוא ממשיך לדבר 
כמו הונגרי . כשהוא מדפדף באלבום המשפחתי נזכרתי ב"חצוצרה שהתייבשה " . כמו 
ביאליק , גם שנות ילדותו הראשונות של שולטי עברו עליו בכפר , וריח האדמה 
הטובה והלחם בתנור קוסמים לו גם היום . כשהיה בן שש חזר לבודפשט , אך העיר 
לא הסבירה פנים לנער היהודי . שולטי היה תלמיד בבודפשט הפאשיסטית והאנטישמית 
של האדמירל הרטי , והזיכרון הראשון שלו ממנה היה פוגרום . מה פלא שמדים 
שחורים מטילים עליו אימה גם היום ? הוריו , שגילו שבנם התברך באוזן מוסיקלית 
ורכשו לו פסנתר . שולטי החליט להיות מנצח כשהיה בן 31 , לאחר ששמע את אריך 
קלייבר מנצח על החמישית של בטהובן . הוא השיג עבודה באופרה הממלכתית לא 
בתור מנצח ( מאז גוסטב מהלר לא הרים יהודי שרביט בקודש - הקודשים הזה ) 
אלא בתור פסנתרן חזרות . בתשע השנים שבהן עבד באופרה הממלכתית למד להכיר 
את המנגנון האופראי לפני ולפנים . שולטי הגביר את מאמציו , למרות שידע שלא 
יוכל לפתח קריירה בארץ מולדתו . " אצל יהודי עשיר מאוד התעלמו לפעמים 
ממוצאו . אני הייתי יהודי עני מאוד " . ואז שיחק לו מזלו : ב7391 הוזמן 
לזלצבורג כפסנתרן חזרות . מאסטרו טוסקניני עקב אחר עבודתו ואמר מלה אחת : 
נה ( טוב ) . " ברקוויאם של ורדי שרה זמרת יוגוסלווית צעירה בשם זינקה 
מילנוב . טוסקניני לא היה מסוגל להסיר את עיניו משדיה , ואני הייתי מאושר : 
גם האל היה בשר ודם " . הצלחתו בזלצבורג סייעה לו בשובו לבודפשט , והוא 
הורשה לנצח על " נישואי פיגארו " בלי חזרה . בלילה הראשון ( והאחרון ) 
שלו כמנצח בבית האופרה של בודפשט נכנס היטלר לווינה . יומן קולנוע ישן 
משחזר את התהלבותם של הווינאים מכניסת " משיחם " . הורטי הסיק את המסקנות . 
שולטי פוטר , וניצל , מפני שהצליח לברוח לשווייץ לפני שפרצה המלחמה . 
" בקהילה היהודית של בודפשט היו שפע של כשרונות " , הוא נזכר היום . " בשובי 
לא מצאתי איש מהם . האנטישמים ההונגרים היו זריזים ביותר . הם חיסלו מיליון 
יהודים . מצטער , אין לי שום סנטימנטים למולדתי . למרות זאת לא הייתי 
מוותר על 62 שנותי הראשונות . בודפשט חישלה אותי כאדם וכמנצח " . 
