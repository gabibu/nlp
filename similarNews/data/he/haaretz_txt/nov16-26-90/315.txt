לוס אנגלס ( מיוחד ל"הארץ " ) . מזכיר המדינה האמריקאי לשעבר , גורג שולץ , 
קבע שאין שום קשר בין משבר עיראק - כוויית לבין הבעיה הפלשתינית והאיץ בממשל 
בוש לא להסתפק בתנאי הנסיגה הבסיסיים מכוויית , אלא לשפוט את סדאם חוסיין 
על ביצוע פשעי מלחמה . שולץ , שנאם במושב הנעילה של העצרת הכללית של הפדראציות 
היהודיות בסן פרנסיסקו , הביע תמיכה במדיניות הנשיא בוש , אך קבע שכל נסיגה 
אמריקאית מהאזור חייבת להיות אטית , במטרה להבטיח שהבעיה לא תתעורר שוב . 
הוא גם קבע שעל ארה"ב לקיים התייעצויות עם ישראל , וכי יחסי אמון בין שתי 
המדינות הם תנאי הכרחי להצלחתו של כל תהליך שלום . בדבריו לפני אלפי הצירים 
אמר שולץ כי המאמץ הרב שהשקיע לטובת ישראל , בהיותו מזכיר המדינה האמריקאי , 
מקנה לו את הזכות להשיא לה כעת מספר עצות : לבצע רפורמה בשיטת הבחירות 
והפרטה של הכלכלה . שולץ גם הגדיר את יוזמת השלום של שמיר כ"טובה ופרוגרסיווית " 
והציע להחיותה . קפידבין " הגם שאין לי שום שאיפות לשוב לכהונה ציבורית " , 
אמר שולץ לצירים היהודים , " אני פשוט מתגעגע אליכם " . " שדה הקרב הפעם 
אינו סיני או רמת הגולן שדה הקרב הוא כלי התקשורת , המטרה האסטרטגית היא 
דעת הקהל העולמית והקרבות הראשונים מתנהלים נגד הקהילות היהודיות ברחבי העולם . 
. . שדה הקרב האמיתי אינו חברון או קלקיליה , כי אם מוחם ולבם של בני 
העם היהודי " . דברים אלה אמר אתמול נשיא המדינה , חיים הרצוג , בנאום 
שנשא בעצרת עם של הפדראציה היהודית בלוס אנגלס . הרצוג , אותו קיבל בהתלהבות 
רבה קהל שלא מנה , חרף מאמצי הארגון , יותר מאלף איש , אמר כי התנאי ההכרחי 
למתקפת נגד הוא הנהגה משוכנעת מבחינה אידיאולוגית בכל אחת מהקהילות היהודיות . 
הוא קרא למנהיגי הקהילות להסתגל לעוצמת התקשורת וזכה לתשואות רמות וממושכות 
בעת שציטט מתוך שירו של נתן אלתרמן על כוונות היריב : " אני אקהה את מוחו 
והוא ישכח שעניינו צודק " . לתשואות רמות זכה הרצוג גם בעת שסקר את מדיניות 
הסטנדרדים הכפולים של האו"ם כלפי ישראל והשווה אותה לגילויי האנטישמיות המוכרים 
מתקופות קודמות . " אני חושש " , אמר הנשיא , " שההנהגה היהודית מאפשרת 
לאויבינו להכתיב את סדר היום היהודי . " אני חושש שעלה בידי האויב לבלבל 
כמה מבני עמנו . אנו צופים עתה במערכה האחרונה במחזה הכל - עולמי אותו מביימים 
אויבינו , בליהוק של ילדים זורקי - אבנים , עבור קהל צופי הטלוויזיה בחדרי 
המגורים של העולם המערבי " . 
