תרעומת רבה שוררת בקרב משרד הפרסום על משרד האוצר לאחר שקיים מכרז בן שני 
משרדי פרסום שינהלו את מסע ההסברה לתוכנית הכלכלית החדשה של האוצר , ובסופו 
של דבר מסר את התקציב ללשכת הפרסום הממשלתית , שמנהליה הוזמנו לשפוט את 
התוכנית שהוצגה על - ידי משרדי הפרסום . המדובר במכרז פרסום שקיים האוצר 
במטרה לבחור את משרד הפרסום שינהל את מסע ההסברה לקידום התוכנית הכלכלית 
החדשה . לשלב הסופי של המכרז הגיעו משרדי הפרסום דחף , בבעלות אליעזר זורבין , 
ומשרד הפרסום ורשבסקי - פריליך - דובר , בהנהלתו של שמואל ורשבסקי . בענף 
הפרסום רווחה בתחילה הדיעה שהמכרז נעשה אך ורק כדי שלא לחרוג מכללי המינהל 
התקין ושמירב הסיכויים לזכות בו היו של דחף , שכן לזורבין ניסיון רב בכל 
הקשור ליחסי הציבור והפרסום של הליכוד , אך גם בוורשבסקי - פרייליך - דובר 
לקחו את המכרז ברצינות והציגו תוכנית מלאה המבוססת על תשדירים בכיכובה של 
השחקנית הפופולרית חנה לאסלו . לאחר שבמשרד האוצר בחנו את שתי התוכניות , 
נראה שבכוונתו למסור את הנושא ללשכת הפרסום הממשלתית , שכלל לא הוזמנה 
ליטול חלק במכרז . הפרסומאים טוענים כי מנכ"ל לשכת הפרסום הממשלתית , יהודה 
צייג , והתקציבאי הבכיר יצחק קרינסקי הוזמנו לשפוט בין התוכניות שהציגו 
משרדי הפרסום . לאחר שחזו בהן הגישו תוכנית משלהם . לדברי פרסומאים המעורבים 
בפרשה , נשקלת פנייה לבג"ץ . באוצר סירבו אתמול להגיב . 
