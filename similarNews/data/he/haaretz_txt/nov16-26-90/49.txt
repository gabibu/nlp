ששה תיירים מרומניה ערקו מקבוצתם בזמן ביקור בישראל . העריקה התגלתה כשהגיעו 
שאר 04 חברי הקבוצה למסוף הגבול ברפיח , בדרכם למצרים , ושם עיכבה אותם 
המשטרה במשך שלוש שעות . מלווה הקבוצה , יו"ר אגודת מורי הדרך שמואל בר - 
אל , הגיש תלונה חריפה לשר המשטרה רוני מילוא על הטרדה וגרימת עגמת - נפש 
לתיירים ; העתקים נשלחו לשרי התיירות והפנים . במכתבו התלונן בר - אל גם 
שהמשטרה ניסתה להחתימו על מסמך שבו הוא מתחייב לאתר את התיירים הנעדרים . 
קבוצת התיירים מרומניה הגיעה לישראל באמצעות חברת אופיר - טורס , בילתה 
בארץ ששה ימים , וכאמור תכננה להמשיך למצרים . ב5 בנובמבר בעשר בבוקר הגיעה 
הקבוצה למעבר הגבול ברפיח . " לצערנו " , כתב מלווה הקבוצה בתלונתו , 
" לאחר בדיקה שגרתית של דרכוני הנוסעים הודיעה האחראית במקום , פקד שולמית 
אטר , שהיא מעכבת את יציאת הקבוצה , הואיל וששה מבין הנוסעים המופיעים 
ברשימת הוויזה הקבוצתית , שהוצאה בשגרירות ישראל בבוקרשט , לא הופיעו ביציאתה 
של הקבוצה מהארץ . " כן הטילה אטר את האחריות להבאת הקבוצה בשלמותה למשטרת 
הגבולות על מדריך הקבוצה וחברת הנסיעות אופיר - טורס . היא אף לקחה את תעודת 
הזהות שלי ואת דרכון ראש הקבוצה , מריה לזר . " הקבוצה שוחררה רק כעבור 
שלוש שעות , לאחר פניות טלפוניות רבות מאופיר - טורס למשרד הפנים . " ברגע 
מסוים " , ממשיך בר - אל , " דרשו ממני סמל משטרה ופקד אטר לחתום על מסמך 
ובו אני מתחייב למצוא את ששת הנוסעים שלא הגיעו למעבר הגבול ולהביאם במהירות 
האפשרית לידי משטרת הגבולות . הסברתי שאינני יכול לחתום על התחייבות לא 
מציאותית כזו . הדרך היחידה לשמור על שלמות קבוצה במקרה כזה היא באמצעות 
כליאתה מרגע כניסתה ארצה ועד ליציאתה " . במכתבו מבקש בר - אל משר המשטרה 
להוציא הנחיות מתאימות לשוטרים ולא להטיל על מורי הדרך תפקידים שאינם שלהם . 
משרד המשטרה לא העביר את תגובתו למקרה במשך יומיים . דובר משרד התיירות , 
יוסף שובל , אמר בתגובה , כי " התלונה תיבדק ביסודיות . מורה הדרך בוודאי 
לא אחראי על פעולות חוקיות או בלתי - חוקיות של חברי הקבוצה " . 
