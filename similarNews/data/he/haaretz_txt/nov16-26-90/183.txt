ואשינגטון ( ע"ר וע"ץ ) . הנשיא בוש חתם שלשום על חוק האוסר לתקופה בלתי - 
מוגבלת כל כריית מחצבים ביבשת אנטארקטיקה . " בהטלת האיסור המוחלט על פעילות 
אמריקאית כלשהי ביבשת אנטארקטיקה בתחום המינרלים עד אשר יאושר הסכם בין - 
לאומי על המחצבים על - ידי הקונגרס , העבירה ארה"ב לרחבי העולם מסר אקולוגי 
חזק וברור ביותר " , נאמר בהודעת הבית הלבן . " החלטה זו מהווה הכרה בצורך 
המוטל על הקהיליה הבין - לאומית להגן בצורה טובה ויעילה יותר על הסביבה העדינה 
של כדור הארץ מפני פעילות מסחרית חסרת - מעצורים " . בטכס החתימה שנערך על 
מידשאת הבית הלבן , חתם הנשיא גם על חוקים המגבירים את מאמצי המחקר בתחום 
ההתחממות הגלובלית והשינויים במזג האוויר . כמו כן קובעים החוקים שמורות 
טבע נוספות ומגבירים את ההגנה על חופי ארה"ב . 
