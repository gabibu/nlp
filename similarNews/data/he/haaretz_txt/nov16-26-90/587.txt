פאריס ( מיוחד ל"הארץ " ) . הוועידה לביטחון ושיתוף פעולה באירופה הסתיימה 
אתמול בפאריס עם חתימתה של אמנה ל"אירופה חדשה " , עליה חתמו ראשי 43 המדינות 
שהשתתפו בוועידה . אמנת פאריס , המסיימת את המלחמה הקרה , קובעת את העקרונות 
של שיתוף הפעולה החדש בין המדינות החברות בוועידה , כולל קביעת מוסדות חדשים . 
91 עמודי האמנה כוללים התחייבות לפעול על פי עקרונות של שלום , אי - שימוש 
בכוח ובאיומים , כיבוד הדמוקרטיה , שמירת זכויות האדם , שיתוף הפעולה 
וכלכלה חופשית . באמנה נאמר כי " עידן העימות וחלוקתה של אירופה הגיע לסיומו . 
אנו מכריזים כי מכאן ואילך היחסים בינינו יושתתו על כבוד ושיתוף פעולה . 
אירופה השלמה והחופשית קוראת להתחלה חדשה " . המוסדות החדשים אשר יפעלו מטעם 
הוועידה יהיו מועצת שרים , מזכירות כללית , מרכז למניעת סיכסוכים ומליאה 
של חברי פרלמנט מכל המדינות . הוועידה הבאה תתקיים בעוד שנתיים בהלסינקי . 
עוד קובע המסמך כי מועצת שרי החוץ של המדינות החברות בוועידה ייפגשו לפחות 
פעם אחת בשנה לצורך התייעצויות ביניהם . הוועידות הללו יבחנו את השאלות 
הנוגעות למדינות החברות בהן ויכינו את פגישות ראשי המדינות . בטקס סיום הוועידה 
אמר הנשיא בוש כי פרק המלחמה הקרה בהיסטוריה הסתיים . צעד נוסף של חיזוק 
ההסכמה בין הצדדים יתרחש בחודש ינואר הקרוב אז יבוא בוש לביקור במוסקווה . 
במשך שעות היום החלו ראשי המדינות לעזוב את פאריס לאחר שלושה ימים של דיונים , 
חתימת ההסכם לצמצום הנשק הקונוונציונלי , ואירועים חגיגיים שהמרכזי בהם 
היה שלשום בלילה בארמון ורסאי . קפידבינהנשיא גורבצוב , החושש מפני החורף 
הקשה בארצו , העביר לידי מדינות המערב רשימה של מוצרי מזון הנחוצים לו באופן 
דחוף , אולם הוא אמר כי אינו זקוק לנדבות . ראש ממשלת קנדה , בריאן מלרוני , 
אמר לעיתונאים בפאריס כי קנדה קיבלה רשימה שכללה מלח , חמאה ואבקת חלב . 
" הם הבהירו כי הם לא רוצים נדבות , אלא עיסקה של ממש . אני מאמין שהרשימה 
הזאת לא הוגשה אך ורק לקנדה . מוצרי מזון נוספים הוגשו למדינות אחרות " , 
אמר מלרוני . מלרוני אמר כי ארצו לא תעניק את המזון חינם , אך באשראי 
נוח . שר החוץ הגרמני , האנס דיטריך גנשר , אמר בהקשר זה כי הקהיליה האירופאית 
חייבת להתאמץ ולספק לבריה"ם במהירות סיוע של מזון בשווי מיליארד דולר . 
סיוע זה יהיה אחד הנושאים שיועלו בוועידת הפיסגה של מדיניות הקהיליה שתתקיים 
באמצע חודש דצמבר ברומא . מקורות המקורבים למועצת הקהיליה אמרו כי 21 החברות 
דנות כעת בנושא , אולם שום דבר עדיין לא סוכם . הסיוע לבריה"ם מדאיג במידה 
לא מבוטלת את שאר מדינות מזרח - אירופה , המבקשות גם הן את הגדלת הסיוע 
למדינותיהם . ברור להן כי הסכומים המוזרמים לבריה"ם פוגעים ביכולת של מדינות 
המערב לסייע להן . הן טענו כי מצבן הכלכלי החמור מסכן את היציבות הפוליטית 
השבירה בארצן . נושא אחר שהועלה במהלך הוועידה ויידון גם בעתיד הוא גל המהגרים 
הגדול הפוקד את אירופה , וכן מעברם של אזרחים ממזרח אירופה למערבה . קפידבינהנשיא 
מיטראן אמר אתמול כי אירופה צריכה להגיע בתוך עשר שנים לעידן חדש של שלום 
ושיתוף פעולה . " ל43 המדינות שלנו יש חזון משותף של העולם ומערכת ערכים 
משותפת " , אמר מיטראן בנאום הסיכום של הוועידה , " מעתה ועד לסוף האלף 
השני יש לנו עשר שנים לזכות במירוץ למען האירופים " . לדברי מיטראן , יבשת 
אירופה שיחררה עצמה ממלחמות , ומוכנה כעת לצאת לקראת עידן חדש . " המשימה 
כעת היא לא רק להגדיר את הזכויות , אלא גם לדאוג ליישומן " , אמר . במהלך 
עשר השנים הקרובות יהיה על כל מדינות אירופה לבחון את כל המוסדות הקיימים 
כעת , כולל נאט"ו והקהיליה האירופית . 
