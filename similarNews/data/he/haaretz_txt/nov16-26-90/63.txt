החלטתו של שר החקלאות , רפאל איתן , לאמץ את המלצותיה של הוועדה לענף ההדרים 
ולבטל את המונופול של המועצה לשיווק פרי הדר על שיווק הדרים ( החל מהעונה 
הנוכחית ) ועל יצוא ההדרים ( מהעונה הבאה ) , מעוררת תגובות מנוגדות 
במגזר החקלאי . מהתאחדות האיכרים נמסר שהצעד יגרום לתחרות מסוכנת ולנפילת 
מחירים בשוקי חו"ל . לדברי המנכ"ל , שלמה רייזמן , עקב האיחוד הכלכלי 
באירופה חייב הייצוא להתבצע ב"יד אחת " . לדבריו , יהיו קשיים בהובלה המאורגנת 
של הדרים , דבר שיפגע באמינות הפרי . יו"ר האגף המשקי במרכז החקלאי , חיים 
מולכו , גרס שהחלטתו של שר החקלאות תגרום לאנדרלמוסיה בענף . פעילי העמותה 
העצמאית של מגדלי ההדרים בירכו על ההחלטה באומרם : " זה יום גדול לענף " . 
