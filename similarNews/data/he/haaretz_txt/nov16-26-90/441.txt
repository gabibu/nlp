מבקר המדינה הבא יהיה אדם אפור וממושמע שלא יעז להגזים בביקורת מעשי הממשלה , 
ובייחוד ראש הממשלה , בפומבי ובמלים נחרצות . הוא יהיה מבקר כנוע . שום 
ראש ממשלה לא רצה מבקר בעל שיניים חדות ופה גדול . הכל ביקשו מבקר שניתן 
להצביע עליו שהוא קיים , ואילו הדו"חות השנתיים שלו יזכו בשימת לב שולית . 
מתי , למשל , קיימה הממשלה ישיבה שהוקדשה לדיון בממצאי המבקר ? אפילו 
לא בעקבות הדו"ח הקטלני שלו לאחר מלחמת יום הכיפורים . יצחק שמיר מקפיד 
על כך שאיש מבין נושאי המשרות הממלכתיות הבכירות לא יחמיר בביקורתו עליו . 
הוא מתעב ביקורת . משום כך הטיח ביטויים קשים במי שהיה היועץ המשפטי הקודם , 
פרוף יצחק זמיר , בפרשת השב"ך , ששמיר היה מסובך בה למעלה ראש . זמיר 
הורחק ובמקומו הובא יוסף חריש . וחריש הוא חריש . אגב , בראיון בשבוע 
שעבר הודיע חריש שהוא מתכוון להמשיך בתפקידו גם בתום חמש שנים לכהונתו , 
כי הוא נתון , לדבריו , בעיצומה של שליחותו ועוד נכונו לו עתידות . כך 
אמר . אם ירגיז את שמיר , כבר נושף בעורפו מזכיר הממשלה , נאמנו של שמיר , 
עורך - הדין אליקים רובינשטיין . שמיר אינו מרבה לקרוא ספרים . מעדיף טלוויזיה . 
בטלוויזיה דווח על דברי מבקרת המדינה בוועדת הכנסת לביקורת המדינה . שמיר 
זעם , ותקף את הגברת בן - פורת אישית , מול מצלמתה המוזמנת של הטלוויזיה . 
ספרים הם סיפור אחר . אילו קרא יצחק שמיר , לפני ששה חודשים , את ספרה 
של המבקרת , שהוא הדוח השנתי שלה , היה יודע שהתבטאותה עתה היא רק הרע 
במיעוטו . ב52 עמודים גדושים עובדות וממצאים מצטיירת תמונה קודרת של מעשי 
הממשלה ומחדליה בקליטת העלייה . הנה מקצת סיכום הממצאים , בלשון הביקורת : 
א . המשרד לקליטת העלייה הכין תוכנית - אב לקליטת עלייה ב6891 , והוא הדין 
במשרד העבודה והרווחה ב7891 . אולם תוכניות אלה , וכן התוכניות שהוכנו 
בשאר המשרדים שנבדקו , היו ברובן חלקיות ולא כשירות ליישום מיידי . ההיערכות 
המעשית של משרדי הממשלה לקראת קליטת העלייה החלה רק במחצית השנייה של 9891 . 
ב . הביקורת העלתה , כי ההכנות היו אטיות מדי . בראש ובראשונה יש להתריע 
על כך , שלא היו סימנים לעבודת מטה יעילה ואפקטיווית בדרג הבכיר ביותר . 
לא נקבעו יעדים ומטרות , ולא הותוותה מדיניות בתחום התעסוקה , שיכלו לשמש 
מורה דרך לדיונים ולהחלטות בדרגים נמוכים יותר , לרבות ועדת ביילין . ג . 
בתחום הבינוי והשיכון העלו הממצאים פעולה אטית במיוחד של היערכות . גל העלייה 
מגיע אלינו כאשר הביקוש לדירות עוד לפני השפעת גל העלייה כבר עלה על ההיצע 
והביא לעלייה במחירי הדירות . הציפיות לגל העלייה רק החריפו מגמה זו . ד . 
המשרד לקליטת העלייה גם הוא לא נערך כראוי למשימה . עדיין יש מקום רב לשיפורים 
בעבודת המשרד , בין בדרך של תיקון ליקויים שעליהם הצביעה הביקורת ובין בדרך 
של חיזוק התיאום ושיתוף הפעולה עם הגורמים השונים היכולים לסייע בקליטת העולים . 
יש להצטער במיוחד , שהתוכניות לארגון מחדש של עבודת המשרד , שהותוו בעמל 
רב מ6891 ואילך , לא מומשו . ה . הרשויות המקומיות מהוות גורם חשוב להצלחת 
קליטתה של העלייה . ממצאי הביקורת מראים , כי יש רשויות מקומיות המכירות 
בחשיבות המשימה ופועלות לקליטת עולים , תוך מאמץ ארגוני וכספי לא מבוטל 
מצדן . לעומת זאת , יש רשויות מקומיות שטרם התארגנו למטרה זו . אין צורך 
להדגיש את הברכה היכולה ליפול לחיקה של רשות מקומית ממשיכת עולים לתחום שיפוטה . 
ראוי כי רובן ככולן יירתמו למאמץ לאומי זה . המשך העלייה בממדים בהתאם 
לציפיות תלוי בהצלחת הגל הראשון של העולים . אלה מקצת הניסוחים המתומצתים 
של הממצאים . למקרא התיאורים המלאים והמפורטים מצטיירת תמונה קודרת הרבה 
יותר . וכל זה היה מזמן , במושגי קצב העלייה . ממצאים של בדיקות שנעשו 
במשרדי הממשלה בשלהי השנה שעברה . ראתה מבקרת המדינה שלא זו בלבד שלא חל 
שיפור במצב , אלא שהמצב מחמיר והולך מחודש לחודש , ויצאה נגד חוסר היעילות 
של הממשלה בקליטת העלייה . ועל כך יצא עליה קצפו של שמיר . האיש שהתפאר 
בכך שקרא את כתבי מאו לא קרא את הספר עב - הכרס שנכתב עליו ועל ממשלתו . 
קפמאפרקעצה איך להתפרסם מהר ובזול : שכור ( או שכרי ) חדר בבית מלון גדול 
בתל - אביב . הודע לשניים - שלושה כתבים שבעוד דקות אחדות תתאבד באותו מלון , 
בחדר שמספרו כך - וכך . בלע כדורי - שינה בכמות שאינה קוטלת , ועוד לפני 
כן הודע למרכזנית במלון שברגע זה אתה מתאבד ומרגיש רע . מן המלון יזעיקו 
מיד אמבולנס , ויפרצו לחדרך . מוטב שלא תנעל את הדלת , אחרת תצטרך לשאת 
בהוצאות תיקונה לאחר פריצה בכוח . הנח את בקבוק הכדורים לידך , במקום בולט , 
כשהוא ריק . תלה את מבטך בתקרה . אל תזיז את העיניים . הנה מגיע האמבולנס , 
ועמו גם הכתבים והצלמים . עכשיו מפנים אותך לבית - החולים . שם , בחדר 
המיון , ישטפו את קיבתך ( לא נעים , אך בהחלט לא נורא ) . לאחר שהות 
קצרה תחזור לבית המלון . ודא שמערכות העיתונים והתקשורת האלקטרונית יודעים 
שכבר חזרת . עכשיו תתחיל העלייה לרגל , וידרשו " ראיון בלעדי " . הבטח 
לכולם . הם ישאלו " למה ? למה עשית זאת ? " זה הזמן לחסל חשבונות עם 
כל מי שאתה רואה בו יריב או אויב . הם האשמים בכל הרע הזה . מחר , חביבי , 
אתה בעיתונים , בכתבות ובתצלומים . זה בדוק . שאל את הלנה . 
