לפני שבוע נהרג מאיר כהנא . לא הכרתי את כהנא אבל שמעתי אותו כמה פעמים . 
לי תמיד הוא היה זר , מוזר , דוחה . כמה שעות לאחר שנהרג רצחו כנראה 
חסידיו גבר זקן ואשה זקנה בכפר ליד רמאללה , שניהם ערבים כמובן . גם חסידי 
כהנא לא טוענים שלנרצחים היה קשר למותו של מאיר כהנא , חוץ מהעובדה שרוצחו 
היה ערבי והנרצחים ערבים . לא הכרתי את הנרצחים הערבים . אני לא יודע את 
שמם . אני לא מכיר את כפרם . הגבר היה איכר שרכב על חמורו לכרם הזיתים 
שלו . בערך בגילי , גם אני איכר . גם אני כמוהו במשך שנים רכבתי על חמור 
למטע שלי . תקוותיו היו תקוותי . שאיפותי היו שאיפותיו . שמחותיו היו 
שמחותי , אכזבותיו היו אכזבותי . מותו הוא גם מותי . פרדס - חנהקפמאביגכאשר 
אדם משתתף מרצונו החופשי בטקס לזכרו של נפטר , הוא עושה זאת אם דעתו בהירה 
עליו משום שהוא מעוניין להביע הערכה והוקרה לנפטר . כאשר חברי הכנסת רן 
כהן מרץ , חיים אורון ממפ"ם , אמנון רובינשטיין מ"שינוי " ושבח וייס מה"עבודה " 
הסכימו להשתתף בטקס האזכרה הקצר בכנסת לזכרו של כהנא , איזו הוקרה הם רצו 
להביע ? אולי התפעלו הם מהצעת החוק של כהנא לאסור מגע מיני בין יהודים לערבים ? 
אולי שבעו נחת מהכינוי " כלבים " שבו נהג להשתמש בהתייחסו אל הערבים ? 
או שמא הוקירו את ה"מי שבירך " שהרעיף על רצח שבעת הפועלים הפלשתינים בראשון 
לציון ? מה בדיוק רצו להביע כשעמדו דום שעה שראש הישיבה , סגן יו"ר הכנסת 
דן תיכון , אמר על כהנא " יהי זכרו ברוך " ? הנימוק הרשמי שבו השתמשו , 
כי בעמידה לזכרו ביטאו את התנגדותם לטרור אישי פוליטי , אינה עומדת במבחן . 
התנגדות כזו אפשר היה להפגין בהודעה לעיתונות . לא זכור לי כי מי מהם עמד 
דום לזכרו של אבו גיהאד לאחר שנרצח בפעולת טרור על ידי ממשלת ישראל . אז 
מה נותר ? אולי בכל זאת צדק כהנא כאשר אמר כי הוא מבטא בגלוי את מה שרבים 
חושבים בלבם . בעיקר כשלבם פועם לזכרו של הנפטר . ואיך הפך פתאום כהנא 
לז"ל בחדשות הטלוויזיה ? איפה כל השמאלנים האלה , שמציפים לטענת הימין 
את הטלוויזיה , אם לא נמצא קריין אחד שנקרא לבירור משום שסירב לקרוא את 
המלים " זכרונו לברכה " בצמידות לשמו של כהנא ? לתשומת לבו של יוצא השואה , 
ידידי יו"ר הכנסת שבח וייס : בגרמניה דווקא למדו את הלקח . לא תמצא שם 
סוציאליסט אחד שיעמוד דום לזכרו של גזען ופשיסט . ירושלימקפמאביגרשימתה של 
אורנה לנדאו " החתימה החסרה " ( " הארץ " , 11 . 31 ) , הדנה בהתנהגותו 
המוזרה של ראש הממשלה בעניין הענקת פרסי היצירה , מעוררת מחשבות נוגות מאוד 
על יחסו של יצחק שמיר אל ערכים שברוח בכלל וחופש היצירה הספרותית בפרט . 
הסופרים אהוד בן עזר ויצחק לאור אינם לטעמו של ראש הממשלה " כיוון שהם מתנגדים 
למחנה הלאומי " , לפי מה שהודלף מלשכת ראש הממשלה . אם כך הדבר , עצוב 
עד מאוד שהאיש העומד בראש ממשלת ישראל , מדינתו של " עם הספר " , חסר מידה 
מינימלית של גדלות הרוח ומצטייר כפוליטיקאי ואיש מפלגה מצוי צר אופקים , 
ולפי סימנים רבים רחוק מלבו ומנפשו כל דבר שמחוץ לאינטרס המפלגתי - קואליציוני . 
בלי משים הנך נזכר בראש ממשלה אחר , ראש ממשלת ישראל הראשון דוד בן - גוריון . 
משנודע לו על מצבו הכספי הדחוק של המשורר אורי צבי גרינברג , הוא העניק 
לו מענק כספי נדיב מקרן ראש הממשלה . וזאת לדעת : המשורר גרינברג היה חבר 
פעיל במפלגת חרות ותקופה מסוימת היה גם חבר כנסת מטעם המפלגה הזאת . הוא 
לחם בכל הלהט והזעם נגד בן - גוריון ומפלגתו מפא"י . אבל לבן - גוריון היה 
הכוח הרוחני והאינטלקטואלי שאיפשר לו להבדיל בין יריבות מפלגתית לבין כיבוד 
איש הרוח . מסתבר שדרך ארוכה , ולא מפוארת , צעדה מדינתנו בתחום זה מדוד 
בן - גוריון ועד יצחק שמיר . רמת אביבקפמאביגבימים קשים אלו , כאשר האוצר 
" מגרד את תחתית החבית " , פוגע בזקנים , גמלאים , הורים וילדים , נשארה 
עדיין פינה אחת " יחידת סגולה " , שטרם נתנה את חלקה . הפוליטיקה , הפוליטיקאים , 
חברינו מהמרכז , חברינו מהכנסת , טרם נתנו את חלקם . מדוע דרושים לנו 
021 חברי כנסת , 72 שרים ( או שמא טעיתי במספר השרים ? ) , עשרות סגני 
שר וכו . אולי יספיקו 01 שרים ורק 06 חברי כנסת ? אולי כמו במקומות אחרים 
נקצץ להם בשכרם ? אני חושב שהגיע הזמן לקצץ גם בפוליטיקה . קרית שמונהקפמאביגמדי 
ערב אני נקלע לפקקים הנוצרים ביציאה הצפונית מתל - אביב ונאלץ לצפות בעבירות 
שעושים נהגים שנכנסו למצבים מביכים שלא ברצונם . בשלב זה יש באזור זה רק 
נתיב אחד לפנייה ימינה ( הן בסוף רחוב אבן - גבירול לכיוון רחוב ש"י עגנון 
והן בסוף רחוב לוי אשכול לכיוון רמת אביב ) , כאשר זרם המכוניות מגיע משני 
מסלולים . המסלול הימני פקוק , בדרך כלל , והנהגים הנוסעים במסלול השמאלי 
נאלצים להידחק ימינה וכך הם דוחפים את הנהגים האחרים הצדה ואף גורמים לתאונות . 
עד לאחרונה , לפני שנסגר אחד הנתיבים , ניתן היה לפנות ימינה בשני נתיבים 
לרווחת כולם . לפי מה שנראה לי , אחוז ניכר מהתנועה בנתיבים אלה הוא בפנייה 
ימינה . מדוע , אם כך , להפוך את הנהיגה למסלול מכשולים ? מדוע לא לפתוח 
את הנתיבים מחדש ? 
