במשך שעות ארוכות התנהל אתמול בכנסת דיון סוער , מתוח ונרגש , מלווה בקריאות 
ביניים ובצעקות רמות , על שני החוקים שהובאו לאישור בקריאה ראשונה . שר 
המשפטים דן מרידור , שהציג את החוק למניעת פרסומי תועבה בחוצות , הדגיש 
שאין המדובר בפרסומים בעיתונים , בתיאטרון ובקולנוע , אלא רק בפרסומי תועבה 
בשלטי חוצות , שיש בהם פגיעה ברגשות הציבור הדתי . מרידור אמר כי המערך 
היה נדיב יותר כלפי אגו"י כאשר הציע להם בתחילת אפריל נוסח מרחיק לכת של 
החוק , שבו נאמר כי " יוקפד על ביצוע מלא של סעיף 412א לחוק העונשין , 
האוסר פרסום תמונות תועבה והפצתן , מכירתן והצגתן ; הדפסת ספרות תועבה , 
הפקתה ומכירתה ; פרסום שלטי חוצות שיש בהם חשיפה בלתי - צנועה של חלקי 
גוף " . לדברי מרידור נוסח החוק המובא עתה לאישור הכנסת מצומצם יותר , ודן 
רק ב"פגיעה ברגשות , גירוי ופיתוי " . בדיון השתתפו כ03 ח"כים מכל הסיעות . 
כל נציגי האופוזיציה תקפו את הצעת החוק בחריפות רבה . ח"ך אריה אליאב ( 
מערך ) תקף אותו בדרך מקורית וציטט קטעים משיר השירים , שבהם מוזכרים חלקי 
גופה הצנועים של האשה , כגון " שני שדייך כשני תאומי צביה . קומתך דמתה 
לתמר , שדייך לאשכולות " . הדברים קוממו את סגן שר הבינוי ח"ך אברהם רביץ 
( דגל התורה ) שצעק לעבר אליאב בהתרגשות רבה " אנטישמי " . כמה ח"כים 
נאלצו לגשת אליו כדי להרגיעו וח"כים אחרים תבעו ממנו לחזור בו מדבריו . קפידביניו"ר 
סיעת המערך , ח"ך חיים רמון , אמר שמפלגת העבודה התנגדה לחקיקת חוקים דתיים , 
והסכימה רק שיישמר הסטטוס - קוו בנושאי דת . הוא קרא לחברי אגו"י לא להביא 
לעימות מיותר בין הציבור החילוני והדתי . " מי ששובר היום את הסטטוס - 
קוו לכיוון אחד , ישבור אותו מחר לצד השני , כולל גיוס בני ישיבות " . ח"ך 
משה שחל ( מערך ) פנה לשרי הממשלה ואמר להם : " אנא מכם , בלי צביעות , 
חדלו להיות אופוזיציה כאשר אתם בשלטון " . הוא סיפר שכבר ב7791 חתמה ממשלת 
בגין על הסכם עם המפלגות הדתיות , שבו כלול החוק לאסור פרסומי תועבה . 
ח"ך אברהם פורז ( שינוי ) אמר שהצעת החוק היא " פארסה משפטית וכפייה חומייניסטית " . 
לדבריו , אגו"י מנסה , בעזרת הליכוד , להחזיר את הציבור בישראל לאורחות 
חיים שמקומם לפני 000 , 3 שנה . ח"ך חיים אורון ( מפ"ם ) שאל " האם הדתיים 
חושבים באמת ובתמים למדוד כמה סנטימטרים של חזה אנו רשאים לראות במודעות ? 
" לדבריו הדתיים מכריזים , בחוקים שהם כופים על הציבור , מלחמת תרבות 
חריפה וקיצונית . ח"ך דדי צוקר ( רץ ) התריע כי אגו"י פתחה במערכה נוספת 
במלחמת התרבות בישראל . הוא הדגיש כי " אגו"י ראתה בכליון עיניים את הישגי 
ש"ס ונחפזה לטמון את ידה בצלחותינו " . לדבריו , מעתה לא יוכלו להשתמש בתמונת 
פסל דוד של מיכלאנגלו ובכל מטבח ומקרר ימתין לנו שוטר שיפקח על הכשרות . 
קפידבינח"ך רן כהן ( רץ ) אמר שההסכם הקואליציוני עם אגו"י הוא עונש קולקטיווי 
שמוטל על העם . הוא הדגיש כי מי שטוען שרץ הסכימה בעבר להסכם דומה עם אגו"י 
שיזם המערך , משקר ביודעין . ח"ך מרדכי וירשובסקי ( ר"ץ ) הביע את כעסו 
על הזלזול המוחלט שמגלה הממשלה ברצון הציבור ובאורחות חייו . לדעתו , בכל 
החוקים המועלים על - ידי אגו"י , אין כדי לשפר את חיי הדתיים או למנוע קיפוחו 
של הציבור הדתי . להיפך , אלה נועדו לקפח ולצמצם את זכויותיו של הציבור 
החילוני . " חוקים אלה יכתיבו לציבור החילוני הרחב , המהווה % 08 מהאוכלוסייה , 
מה יבשל בסיריו , אם יסע בשבת , מה זו תועבה וייכנסו גם לחדר המיטות " . 
ח"ך נאוה ארד ( מערך ) הגדירה את החוקים הדתיים כ"חוקי תועבה קואליציוניים " . 
לדבריה , מחזירה החקיקה את ישראל לעידן חשוך בימי הביניים . ח"ך אברהם 
בורג ( מערך ) הדגיש , בפנותו אל הליכוד ואגו"י , כי " החוק כלל לא 
חשוב לכם , זהו עלה תאנה קטן שנועד לכסות את ערוותכם הגדולה , את תאוות 
הבצע שאינה יודעת שובעה , את רדיפת המיליונים , השררה והכבוד " . ח"ך גד 
יעקובי ( מערך ) ציין כי ההסכם בין הליכוד לאגו"י קובר את הסיכוי לשינוי 
שיטת הממשל והבחירות , ואמר כי זוהי פשיטת רגל מוסרית ולאומית . ח"ך מיכאל 
בר - זוהר אמר כי הדיון הזה הוא הזימה והוא התועבה והוא חשיפת הכנסת במערומיה . 
ח"ך תמר גוזנסקי ( חד"ש ) גינתה את המגמה להפוך את ישראל ממדינת רווחה 
למדינת הלכה . ח"ך עוזי ברעם ( מערך ) האשים את אגו"י כי היא מנסה להשניא 
את הדת על הדור הצעיר . קפידבינמבין חברי הקואליציה שנטלו חלק בדיון , הביע 
במפורש רק ח"ך יואש צידון ( צומת ) את התנגדותו לחקיקה הדתית . " החוק 
למניעת תועבה הוא מעשה אונס פוליטי דוחה ומתועב " , אמר צידון . לדבריו , 
המצב הוא תוצאה של שיטת ממשל קלוקלת , אשר יש צורך דחוף לשנותה . הוא 
הכריז שצומת תצביע נגד כל החוקים הדתיים . ח"ך אברהם שריר ( ליכוד ) הביע 
הסתייגות מן החוקים , אולם אמר כי יצביע בעדם בקריאה הראשונה , תוך מחאה . 
הוא הבהיר כי עדיין לא החליט כיצד יצביע כשהחוקים יובאו לקריאה שנייה ושלישית . 
ח"ך אריאל וינשטיין ( ליכוד ) אמר גם הוא , שדעתו אינה נוחה מהחקיקה החדשה , 
אולם הוא יצביע בעדה משום שהמערך התכוון לוותר לאגו"י באותה מידה . ח"ך 
גרשון שפט ( התחיה ) אמר שהחוקים המוצעים לא תורמים לדו - קיום ולשיתוף 
פעולה בין דתיים וחילוניים . ח"ך אליקים העצני ( התחיה ) אמר שחוק זה , 
שניסוחו קלוקל ומעוות , היה עובר גם אם היה המערך בשלטון . " אבל אצביע 
בעדו בשתי הידיים , כדי שיהיה לי ראש ממשלה שימשיך לומר שארץ ישראל מן הים 
ועד הירדן למען הדורות הבאים " , אמר העצני . הח"ך יצחק לוי ( מפד"ל ) 
הודיע כי מפלגתו תומכת בתיקון לחוק , משום שעל - פי צווי התורה וההלכה אסור 
להסתכל באותן תמונות , ובפרסומן ברשות הרבים יש סממן של כפייה אנטי - דתית . 
ח"ך משה זאב פלדמן ( אגו"י ) דיבר בהתרגשות רבה ודמעות חנקו את גרונו . 
הוא ציין כי אינו מצליח להבין כיצד ח"כים מתנגדים לחוק , שנועד לרסן את 
הדירדרות וההפקרות המוסרית . בתום הדיון על החוק למניעת פרסומי תועבה , 
החל דיון ארוך אל תוך הלילה בנושא חוק צמצום התחבורה הציבורית בשבת . שר 
התחבורה משה קצב , שהביא את הצעת החוק לקריאה ראשונה , הדגיש שהתיקון המוצע 
יאפשר לאסור הפעלת תחבורה ציבורית בקווי שירות בשבת , ומאידך יאפשר הפעלת 
תחבורה ציבורית בשבת בקווים בהם יש צורך חיוני בהפעלתם . לדבריו , אין 
הכוונה לאסור הפעלת תחבורה ציבורית בשבת באופן כולל , ובמיוחד אין כל כוונה 
לאוסרה במקום שהשירות ניתן לצרכים חיוניים . עשרות הח"כים שהשתתפו בדיון , 
חזרו על הטיעונים שהינחו אותם בהתנגדותם לחוק האוסר פרסומי תועבה בחוצות . 
