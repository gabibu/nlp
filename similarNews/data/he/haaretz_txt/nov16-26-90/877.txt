נדיה מחאמיד , אסירה ביטחונית בכלא השרון , מתלוננת כי רשויות הכלא מונעות 
ממנה תרופות , הדרושות לה בעקבות ניתוח כריתה של בלוטת התריס . התרופות 
לא סופקו לה , לטענתה , מאז החלה לרצות את עונש המאסר בעשרה בספטמבר , 
למרות שסניגורה , עו"ד חאלד כבוב , מסר אותן לחובש הכלא . בתצהיר לעו"ד 
יוספה פיק , מטעם " נשים למען אסירות פוליטיות " , כתבה מחאמיד תושבת 
יפו בת 92 , שנידונה ל51 חודשי מאסר בשל קשר עם גורמים עוינים ( משימתה 
הראשונה היתה להתיידד עם קצין צה"ל כדי להוציא ממנו מידע ביטחוני ) כי 
היא חשה כאבים בכליות , בראש , בעצמות ובכל חלקי הגוף . לדבריה , היא 
סובלת מעצירות קשה וישנה שעות רבות ביום . עו"ד פיק טוענת כי ממחאמיד נמנעת 
גם התזונה העשירה מוצרי חלב , ירקות , פירות ודגים מדי יום הדרושה לה 
בשל הניתוח . " בשל אי מתן התרופות ותזונה בלתי מתאימה " , כתבה למנהל 
מחלקת הרפואה של שירות בתי הסוהר , " סובלת נדיה כיום מהידרדרות במצבה 
הבריאותי , ויש חשש לנזק בלתי הפיך " . דוברת שירות בתי הסוהר , שולי מאירי , 
אמרה בתגובה כי מחאמיד נבדקה בידי רופא הכלא שהתרשם כי איננה זקוקה לתרופות . 
למרות זאת החליט כי תעבור בדיקות נוספות . " המסמך הרפואי האחרון שהביאה 
עמה נדיה מחאמיד הוא משנת 7891 . התרופות שנרשמו לה הן הורמונים , שנתינתם 
מצריכה מעקב . לצורך כך בוצעו לה בדיקות דם . בהתאם לתוצאות הבדיקה יקבע 
לה הרופא את הטיפול הרפואי הדרוש " , אמרה הדוברת . בתשובה לשאלה על מועדי 
הבדיקות הרפואיות שעברה מחאמיד , נמסר משירות בתי הסוהר כי " אין לנו עניין 
לדון בפומבי בבעיותיה הרפואיות של האסירה ובפרטים מתוך תיקה הרפואי . הפרטים 
הרפואיים יינתנו בצנעה רק למי שהוסמך לכך " . לטענת מחאמיד , מאז נכנסה 
לכלא נבדקה פעמיים בידי רופא . רופאים בכירים בבית החולים וולפסון בחולון , 
שם טופלה מחאמיד , אמרו כי אין באפשרותם לשפוט את מצבה הרפואי המדויק , 
מאחר שאין הם מטפלים בה כעת ומשום שהתוצאות של בדיקת הדם אינן בידיהם . 
עם זאת אמרו כי מחאמיד עברה ניתוח כריתה של בלוטת התריס , האחראית על חילוף 
החומרים בגוף , וכריתה של יותרת בלוטת המגן , המפקחת על משק הסידן בגוף , 
ושהיא זקוקה לתחליפי הורמון של שתי הבלוטות על - פי הערכים שנמצאים בדם . 
במקרים חמורים עלול מחסור בהורמון בלוטת המגן לגרום להידרדרות ולמוות . 
עו"ד פיק טוענת עוד כי מחאמיד סובלת מבעיות רפואיות נוספות שאינן מטופלות 
בידי הממונים עליה בכלא השרון . 
