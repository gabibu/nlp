להקת המחול " בת שבע " נמצאת בסיור הופעות בארצות - הברית ובקנדה , כשהיא 
מציגה בפני הקהל האמריקאי , בפעם הראשונה מאז נוסדה , את פניה החדשות בניהולו 
האמנותי של אוהד נהרין . התוכנית כוללת , מלבד יצירותיו של נהרין , גם 
יצירה אחת של דני עזרלו ויצירה אחת ( " דואט " ) של איציק גלילי . הכל 
התנהל כשורה עד שהלהקה הגיעה לפורט - לאודרדייל . המשאית הנושאת את הציוד 
( אבזרי התפאורה , התאורה , התלבושות , הקלטות המוסיקה , נעלי המחול ) 
הוחנתה בחניון בית המלון , ותוך פחות משעה נגנבה , על כל הציוד שבה . 
המשטרה המקומית טענה שהמשאית תימצא תוך 84 שעות . היא אכן נמצאה , אבל 
אז התברר שהגנבים עשו עבודה יסודית וגנבו כל ציוד בעל ערך : אבזרי תאורה 
מיוחדים , סלילי הקלטה ונעלי ריקוד חדשות . בלית ברירה נאלצה הלהקה להופיע 
בפורט - לאודרדייל בתלבושות מאולתרות , שחלקן נרכשו ברגע האחרון בבתי הכל - 
בו המקומיים , וכשהיא משתמשת בסלילי הקלטת המוסיקה ששימשו לחזרות . כיוון 
שאבזרי התפאורה והתאורה נגנבו , זכו אנשי פורט - לאודרדייל בתוכנית שכולה 
מיצירות נהרין , שאפשר היה להתאימן לתנאים החדשים . מגבית בין הקהל באותה 
הופעה הניבה רק מעט פחות מ000 , 1 דולאר . למרבה המזל נמצאה עזרה מטעם קרן 
תרבות אמריקה - ישראל . מנכ"ל הקרן , בני גלעד , שהה במיאמי באותה עת , 
ואותר באמצעותו של הקונסול הישראלי , משה ליבה , שלא חסך במאמצים לסייע 
ללהקה . כיוון שתחנתה הבאה של הלהקה היתה לוס - אנגלס , יצר גלעד קשר עם 
תורמי הקרן בקליפורניה , והללו העבירו ללהקה 000 , 4 דולאר , שאיפשרו להשלים 
את פריטי הציוד ההכרחיים להופעות . הלהקה אמורה להופיע בקנדה ולשוב ארצה 
בתום סיור של יותר מששה שבועות . 
