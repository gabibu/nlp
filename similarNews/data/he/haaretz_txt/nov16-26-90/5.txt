במדריך הטלפונים העדכני מצאתי את כפר תוחלת ברשימת היישובים תחת האות ת : 
" תוחלת , דואר , תוחלת " . אולם הטלפון מצדו השני של הקו לא ענה . 
במודיעין בזק 441 הסבירו : " דואר תוחלת אינו קיים יותר , במקומו יש דואר 
כפר חב"ד " . בכפר חב"ד פסקו : " אתה מחפש משהו שמזמן היה ואיננו . תוחלת 
שייכת מזמן להיסטוריה " . לפני 42 שנים סיקרתי את סיפורו של כפר תוחלת , 
ששכן שלא בטובתו סמוך לכפר חב"ד . בעקבות פרשת סירובה של הנהגת חב"ד להתיר 
לילדים אתיופים ללמוד בבית הספר חב"ד - יבנה בקרית טבעון נזכרתי בכפר שפורק , 
שתושביו פונו ופוזרו ואדמותיו הועברו לרשות כפר חב"ד . כפר תוחלת הוקם 
בשנת 9491 . שבעים וחמש משפחות שבאו מהונגריה , מפולין ומרומניה יושבו 
על אדמת הכפר הערבי ספריה , ליד בית - דגן , ושוכנו בבתיו . בדצמבר 6691 
סיפרו לי כמה מבני - משפחות אלו : " אנו מיהודי שארית הפליטה , ששרדו 
אחד מעיר ושניים ממשפחה . אחרי החורבן האיום נאחזנו בקרש - ההצלה של מדינת 
ישראל והגענו אל חופיה . שם היינו עשירים , בעלי עסקים טובים ובתים חמים , 
אך הכל כלה בעשן ונשטף בנהרות דם בידי המרצחים הגרמנים . לארץ הגענו כשפצעינו 
שותתים דם ותרמילים דלים הם כל רכושנו . לא ביקשנו לספסר ולהתעשר בארץ . 
רצינו להיות איכרים ולהוציא את לחמנו מן האדמה " . עם הזמן הצטרפו למשפחות 
אשכנזיות אלו משפחות שמוצאן מתימן . יחד הם היוו צירוף מוזר . כשפגשתי 
בנציגיהן בכפר , אז , לפני 42 שנה , בביתו של הרב ישראל לנדאו המנוח , 
התרשמתי שבין בני שתי העדות שררו יחסים טובים . יחד עסקו בהכשרת הקרקע 
והוציאו ממנה את פרנסתם . תוחלת נודע , בין השאר , במפעל כבד האווז שלו , 
שיצא חלק מתוצרתו לחו"ל . באותה שנה עלה על הקרקע בשכנות כפר חב"ד . בין 
שני היישובים הפריד כביש צר , ושנים אחדות שררו ביניהם יחסים טובים . עם 
השנים נפערה תהום . מנהיגי כפר חב"ד לא רצו בהם כשכנים . הם לא הסתירו 
זאת אז , וגם היום הם מודים בכך בפה מלא . אנשי תוחלת מנו באותו זמן כמאה 
משפחות , ולרשותן עמדו רק 673 דונם . לרשות תושבי כפר חב"ד , שמנו כמאה 
ועשרים משפחות , עמדו , לעומת זאת , כ000 , 3 דונם . למן הרגע שבכפר 
חב"ד גמרו אומר לסלק את שכניהם , החלו הסכסוכים . המאבק הוכרע מראש . איש 
לא עמד לצד אנשי תוחלת , שעה שאנשי כפר חב"ד נהנו מאמצעים , בין השאר כספים 
מחצרו של הרבי מלובביץ , מתמיכת מוסדות המדינה הנוגעים בדבר והסוכנות היהודית , 
ומגיבויו המלא של נשיא המדינה דאז , זלמן שז"ר המנוח . לתושבי תוחלת לא 
עזרה גם השתייכותם לזרם מושבי הפועל המזרחי וחברותם במפד"ל . אלה פנו להם 
עורף , כיוון שהעדיפו לשמור על קשריהם הטובים עם חצר הרבי מלובביץ . בתחילת 
6691 , כשביקשו אנשי הכפר להחליף את בתיהם המטים ליפול , הגישו תוכנית 
משותפת לבניית 621 יחידות דיור ובנייני דת ותרבות . תוכניתם אושרה על - 
ידי המוסדות השונים , לרבות מינהל מקרקעי ישראל והסוכנות . בעקבות ההסכמה 
הושקו כוסות תה . אך לא עברו ימים רבים , ובלחצם של אנשי חב"ד , שלא הוכחש 
אז ולא היום , בוטלו האישורים . במקום זאת נמסרה להם הודעה כי ועדה בין - 
משרדית משותפת למשרד החקלאות ולמינהל מקרקעי ישראל הגיעה למסקנה , ש"לא 
יכולים להיות שני כפרים בשטח זה , אלא צריכה להיות יחידה מוניציפלית אחת " 
קרי , כפר חב"ד . כפר תוחלת , נמסר להם , יחוסל , אדמותיו יסופחו לכפר 
חב"ד ותושביו יוכלו לבחור בין הסתפחות לכפר חב"ד לבין פינוי למקום אחר . 
אז גם נאמר להם כי מאחר שאין אפשרות להוציאם בכוח או להעבירם בכוח , לא 
יינתנו להם הרשיונות הדרושים לבניית בתים חדשים . כלומר , הובהר להם שדינם 
נחרץ להישאר בבתים הרעועים , שגגותיהם דולפים , עד שיישברו וייאלצו , 
בלית ברירה , להתפנות . ועדת הפנים של הכנסת נדרשה לנושא ( 7691 . 8 . 
71 ) בעקבות העלאתו במליאה . שר החקלאות דאז , חיים גבתי המנוח , הצהיר 
מעל במת הכנסת : " אין מקום לדבר על הוצאת תושבים מכפר תוחלת נגד רצונם . 
הרוצה להישאר יישאר " . תושבי תוחלת לא קיבלו את דין החיסול . באחד הכרוזים 
שפירסמו בינואר 7691 הם הלינו בזעם ובמרירות על אותה ועדה בין - משרדית , 
אשר " החליטה כי יש לחסל את כפר תוחלת ולהסגיר את תושביו לידי כפר חב"ד , 
לעשות בהם ובזכויותיהם כשרירות רצונו . באותה הודעה הבהירה הוועדה , כי 
מי מאתנו , אנשי תוחלת , אשר לא יסכים להיספח לכפר חב"ד מרכזה של תנועה 
גזענית , אלילית וחסרה סובלנות יהא חופשי וזכאי לנטוש ביתו וליטול שוב 
מקל הנדודים , תוך קיפוח פרנסתו , רכושו וזכויותיו " . " . . . החלטת 
ועדת הקנוניה הבין - משרדית אין לה כל תוקף מוסרי או חוקי , ולא תוכל לשמש 
כמסווה וכצידוק לנישולנו " , נאמר בכרוז , והמשכו מזכיר נימות אקטואליות : 
" אותה החלטה הקוראת לחיסול כפרנו ולהגלייתנו מאדמתנו , רק משום שצבענו 
ואורח חיינו אינם מוצאים חן בעיני המתחסדים , לא תוכל להיות בעלת תוקף כלשהו 
במדינת ישראל , כל עוד קיימים בה ערכי היסוד המשותפים לאנושות התרבותית . 
( . . . ) הננו פונים אל ציבור אזרחי ישראל הנאור והתרבותי לקרוא 
לסדר את המתנכלים לזכויותינו ולהבהיר להם , כי הוא לא יישאר שאנן , אם 
תמשיך תנועת חב"ד וכפר חב"ד להפיץ בחברתנו המתגבשת את נגיפי הגזענות , ההתנשאות , 
חוסר - הסובלנות והזלזול במוסר , בחוק וביהדות " . אנשי חב"ד לא הגיבו על 
הכרוז , ואף לא נקטו שום צעדים משפטיים נגד מחבריו ומפיציו . אך אנשי תוחלת , 
שהיו נחושים בדעתם להישאר בכפרם , נאלצו להתמודד עם אין - ספור בעיות קיום 
ועם עימותים יום - יומיים עם שכניהם שמעבר לכביש . הדברים הגיעו לידי קטטות , 
ולא פעם היו מעורבים בסכסוכים המשטרה ובתי - המשפט . ובינתיים קיבלו משרדי 
הממשלה השונים גיבוי להחלטת הפינוי . בדיון שהתקיים באפריל 9691 החליטה 
ועדת הפנים של הכנסת לסמוך את ידה על ההחלטות החדשות של משרדי החקלאות והשיכון 
ושל מינהל מקרקעי ישראל . מוסדות אלה החליטו כי תושבי תוחלת יועברו לאזר , 
וכי אדמותיהם יימסרו לכפר חב"ד . ועדה בין - משרדית בראשותו של חיים דבירי , 
שהיה הממונה הארצי על הפינויים , טיפלה בפינוי . אנשי תוחלת הבינו כי מלאכתו 
של כפר חב"ד החזק והעשיר , שניצח במערכה לנישולם , נעשית בידי מוסדות המדינה . 
הפינוי , שנמשך קרוב לעשרים שנה , בוצע בדרכי פיתוי , באמצעות הכנסת 
טריז בין התושבים ופילוגם , ובעיקר על - ידי הפעלת לחצים וזירוז התפוררות 
הכפר . נגד המתמהמהים הגיש מינהל מקרקעי ישראל תביעות - פינוי , ואלו התישו 
ורוששו אותם . משפחות שהתרחבו בינתיים נאלצו לבנות , מי מחסן ומי פינת 
מגורים , בלא רשיון , וגם לעמוד על כך למשפט . החוזים של חכירת הקרקע 
לא חודשו . הכפר הוזנח . בקשות חוזרות ונשנות למקורות להחליף את צינור 
המים המרכזי הישן והדולף נדחו , הוצאות המים גדלו , וכשחשבונות המים תפחו 
ולא שולמו ניתקה החברה את אספקת המים . המשקים התמוטטו , האנשים נאלצו 
למצוא את פרנסתם מחוץ לכפר , ורבים מן הילדים שגדלו עזבו וחיפשו את פרנסתם 
במקום אחר . בסופו של דבר נשברו תושבי תוחלת . רובם עברו לאזר . לכל משפחה 
ניתנו שני דונם קרקע , ופיצוי כספי לבניית יחידות דיור של 06 , 08 או 09 
מטרים רבועים , על - פי גודל המשפחה . הם התחייבו שלא לגדל באזור לא עופות 
ולא פרות ; ובאין מים , גידול ירקות היה בלתי - אפשרי . כל תושבי תוחלת 
בעבר , מלבד הזוג רחל ומשה דרוב , אינם גרים עוד ביישוב . רובם מתגוררים 
בשכונה נפרדת בשדרות בן - גוריון שבאזור . לעומת החורבות שבהן התגוררו בכפרם , 
בתיהם היום מסודרים . בעובדה זו אין כדי להפחית ממרירותם . רבים מגיבורי 
הפרשה מתו ב42 השנים שחלפו מאז . אלה שנותרו שפכו השבוע את מרי לבם . הם 
ביכרו , מטעמים שונים , לשמור על אלמוניותם . אולי הם רוצים לשכוח , 
אולי מתביישים שהצליחו לשבור אותם . משפחת דרוב , אם , אב , חמש בנות 
ושני בנים , מתעקשים לחיות במקום שבו עמד כפרם , גם אם ביתם רעוע ומוזנח . 
בסמוך ניצב במלוא הדרו הבית , שנבנה על - פי הדגם של בית הרבי מלובביץ 
בברוקלין . גם אז וגם היום הסבר אחד בפי אנשי תוחלת מדוע נמחק יישובם : 
" אנשי חב"ד חמדו את האדמה שלנו , והם לא יכלו לסבול אותנו , התימנים " . 
אחד מהמפונים סיפר במרירות : " חלק מאנשי חב"ד לא ראו בנו יהודים . לא 
עזרה לנו העובדה שאנחנו אנשים דתיים ושומרי מצוות מחמירים . אירע שאנשי 
חב"ד , אשר ביקשתי מהם להשלים מניין לצורך התפילה , דחו את פנייתי . אנחנו , 
בני העדה התימנית , איננו נוהגים להתפאר ולהתהדר בדתיותנו . אנשי חב"ד 
אוהבים פרסום ויחסי ציבור . למען אלה הם מוכנים ללכת , כמו המסיון , לקיבוצי 
השומר הצעיר , אבל אתנו הם לא היו מוכנים לחיות בשכנות . בגלל אנשי חב"ד 
התרחקו חלק מן הצעירים מן הדת וממצוותיה . מאז שעזבנו את תוחלת השתנו גם 
החיים שלנו . חסרה לנו האדמה " . חיים דבירי , איש הוועדה הבין - משרדית 
שהיה ממונה על הפינוי , חושב שהפינוי היטיב עם תושבי תוחלת . " כשהגעתי 
לתוחלת מצאתי יישוב מוזנח . לאנשים בקושי היתה פרנסה . לכל משפחה היו פרה , 
פרה וחצי . חלק מהם עסק בפיטום אווזים . רבים התפרנסו מעבודות מחוץ ליישוב . 
בתיהם היו חורבות . בחורף הגגות דלפו והתושבים נאלצו להניח גיגיות בחדרים . 
הילדים התרוצצו יחפים . היה פילוג בין המשפחות . ואני , שהוטל עלי לפנות 
אותם , על - פי החלטות מוסדות הממשלה והכנסת , עשיתי כמיטב יכולתי , לפעמים 
במחיר ביקורת מוסדות מבקר המדינה , כדי להבטיח להם את תנאי הפינוי הטובים 
ביותר שיכולתי . אלה שהתעקשו , נאלצתי לתבוע אותם למשפט . ברור שאלה שהתמהמהו 
להתפנות , מצבם החמיר . גם אלה שעסקו בפיטום אווזים , סופם שהתייאשו ונאלצו 
לחסל את העסק " . דבירי , שהסביר באריכות עד כמה היה מצבם של אנשי תוחלת 
גרוע ועד כמה הוא השתפר עם פינויים , נמנע מלהזכיר את כפר חב"ד . הוא הכחיש 
כל קשר לאנשיו . " לי לא היה כל קשר עם כפר חב"ד . אני מילאתי אחר הוראותיהם 
של השר חיים גבתי המנוח ושל מנכ"ל משרד השיכון דאז , מר טנא . אם הם היו 
נתונים ללחצים של אנשי חב"ד , אני לא יודע על כך . אני , כעובד מדינה , 
מילאתי את הוראות הממונים עלי ולא שאלתי שאלות . ומה שנוגע לתוחלת , אני 
שלם עם עצמי " . יו"ר הוועד הנוכחי של מזכירות כפר חב"ד , מנחם לרר , הסכים 
לקבל אותי לאחר שיו"ר הוועד ש"עסק בנושא הפינוי " , שלמה מדנציק , סירב 
להגיב . לרר , שבפי חבריו במושב הוא " הרב לרר " אם כי הוא עצמו מציין 
שאינו רב , הוא בן 14 , חי בכפר חב"ד 81 שנה , וממלא את תפקיד היו"ר זה 
שמונה שנים . הוא מיהר להבהיר : " אני לא חייתי כאן כשהיו העניינים בין 
כפר חב"ד לתוחלת . אני אומר מה ששמעתי ומה שעיני ראו כשבאתי לגור כאן . 
כפר חב"ד הוא כפר מבוסס ומגובש . במרחק מאתנו , כשכביש מפריד בינינו , 
עמד ישוב תוחלת רעוע , בלי משק חקלאי , עם בתים שהיו חורבות , מבחינה 
חברתית שסוע בפנים , כל יום שני וחמישי נבחר בו ועד חדש . החיים בשכנות 
היו בלתי - נסבלים . אנשי תוחלת התנכלו לאנשינו באוטובוס . הבנות שלנו 
לא היו מסוגלות בערב לטייל ברחוב , מפני שצעירי תוחלת הטרידו אותן והציקו 
להן . הם שרקו , הם גידפו , הם יידו אבנים , חלקם גם לא שמרו את השבת 
בפרהסיה . היו גם סמים וגם יותר מסמים . לא יכולנו לחיות בשכנותם . " העובדה 
שהם היו תימנים לא הפריעה לנו . בחב"ד חיים כיום גם מרוקאים וגם תימנים . 
בעוד תוחלת הלך והתפורר , כפר חב"ד הלך והתפתח ונזקק לאדמה נוספת . לכן 
היה לגיטימי מצדנו , הן משום שהשכנות היתה בלתי - נסבלת והן משום שתוחלת 
לא היה יישוב חקלאי , שאנחנו נדרוש את פינויים . היה לגיטימי מצד מוסדות 
המדינה להחליט שכפר תוחלת אינו יכול להמשיך ולהתקיים וכי יש לפנות את תושביו . 
נכון , אדמות תוחלת הועברו לידינו . החורבות שהיו עליהן נהרסו . השטח 
נמצא בשלבי פיתוח . עוד לא התחלנו לבנות עליו " . על חיסולו של כפר תוחלת 
החליטו מוסדות הממשלה . איש אינו מכחיש את פעילותם הנמרצת של אנשי חב"ד בכיוון 
זה . הם אלה שיזמו את סילוק שכניהם , והם אלה שלחצו על הממשלה , ובסופו 
של דבר נהנו מן התוצאות . המחלוקת שנותרה היא רק סביב העילה האמיתית לחיסולו 
של הכפר . 
