קופנהאגן ( רויטר ) . שלושה שחקנים מובילים בנבחרת דנמרק הכניסו את הכדורגל 
בארצם לאי - סדר , בעקבות הודעתם , כי אין הם מתכוונים ללבוש עוד בעתיד 
את מדי הנבחרת הלאומית של ארצם . שבוע אחרי שדנמרק נוצחה 02 בקופנהאגן בידי 
יוגוסלוויה , במוקדמות אליפות אירופה , הודיעו יאן ברטמאן , מיכל לאדרו 
ובריאן לאדרו , כי לא ישחקו יותר בנבחרת . ברטמאן , המשחק בקבוצה הגרמנית 
באייר אירדינגן , אמר כי אין בכוונתו לשחק במונדיאל ב - 4991 והוא רוצה 
לפנות דרך לשחקן צעיר . מיכאל לאודורף המופיע בברצלונה הספרדית אמר , כי 
איבד את התלהבותו מהמשחק . בריאן , המשחק בבאיירן מינכן , הודיע כי אינו 
מכבד את המאמן הלאומי ריצארד מילר נילסן . " לא אשחק עבור הנבחרת כל עוד 
הוא המאמן " , אמר הכדורגלן הצעיר בן ה - 12 . " אני מכבד אותו כאדם , 
אך לא כמאמן " , הוסיף . קצין העיתונות של ההתאחדות לכדורגל הדנית , אמר 
כי ההתאחדות תדון בבעיה עם המאמן נילסן : " קיימת בעיה אמיתית ועלינו לדון 
על כך . יש הרבה מה לבנות מחדש אחרי ההפסד ליוגוסלוויה . זה היה מאוד מאכזב " . 
