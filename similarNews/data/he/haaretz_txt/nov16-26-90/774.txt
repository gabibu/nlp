מאז שטבעו פועלי המושבות היהודיות את המושג " עבודה עברית " , לא נטענו 
שתי מלים אלה במטען רגשי פוליטי , רעיוני ולאומני כה רב , כפי שאירע בשבועות 
האחרונים . מי שלא העז להעלות אותן על דל שפתיו לבל יוחשד בשנאת ערבים , 
מי שנזהר מהן מחשש שיואשם בהצבתו מחדש של הקו הירוק , מי שדוגל בהסדר מדיני 
המחייב שתי מדינות , והמחנה הקיצוני שלא היסס להפריח את ססמת " מוות לערבים " , 
חברו בשלהי נובמבר 09 וקראו בקול גדול : עבודה עברית . המושג ההיסטורי 
שהיה כלוא כשד בבקבוקי התבערה של האינתיפאדה , קם לתחייה וזכה בן לילה לרהביליטציה : 
שר הכלכלה והתכנון , דוד מגן , הביא השבוע לממשלה הצעה לאכוף באיחור של 
12 שנה את חוק שירות התעסוקה , האוסר עבודה בלתי מאורגנת . הלכה למעשה , 
נחשבים שני שליש מבין 801 אלף ערביי השטחים העובדים בישראל עובדים בלתי 
מאורגנים . תוכנית זו , בשילוב איוש מקומות עבודה קיימים בעולים , אמורה 
להעמיד את מספרם של ערביי השטחים העובדים בישראל על 05 אלף . בענף הבנייה 
בו מועסקים קרוב ל%06 מכלל עובדי השטחים , שיעור המאורגנים מגיע ל%01 בלבד . 
בתכנון ארוך טווח מספרם של בעלי ההיתרים מהשטחים יגיע לכל היותר לכ05 אלף . 
הצעת השר מגן כורכת גם את הפסקת העסקתם של עובדים בלתי מאורגנים מאסיה ומאירופה , 
אולם ברור לכל כי זהו סעיף משני בתוכנית . ב81 בנובמבר 09 , היום בו הניח 
השר מגן את תוכניתו על שולחן הממשלה , נוצר למעשה הדיאלוג הפוליטי הממשי 
הראשון בין הליכוד לבין המערך והשמאל על עתיד השטחים ויחסי הגומלין בין אוכלוסייתם 
לבין תושבי ישראל . בשלושת ימי הסגר על השטחים שהקדימו בכשבועיים את תוכנית 
מגן , בעקבות אירועי הר הבית והתגברות הטרור הסכינאי , נשמעו קולות במרכז 
המפה הפוליטית ובאגפיה השמאליים שראו בסגר ראשיתה של ההתפקחות במחנה הימין 
מחלום ארץ ישראל השלמה , ממנו נובעת השליטה על אוכלוסייה השואפת להגדרה 
עצמית . בשלושת ימי הסגר הגיעו לשירות התעסוקה 000 , 01 הזמנות עבודה , 
סופקו 006 , 5 מקומות ש000 , 3 מהם נשארו לעבוד עד היום במקום ערביי השטחים . 
אלה נתונים רשמיים של שירות התעסוקה , המתייחסים בעיקר לעובדים מאורגנים . 
בפועל מספרם של הערבים שהפסידו מקומות עבודה בתחומי הקו הירוק גדול לאין 
שיעור . שירות התעסוקה הישראלי ואיגודים מקצועיים והמנהיגות הפוליטית בשטחים 
שוקדים עתה על עדכון הנתונים , אולם בינתיים הם אינם מלאים . בשטח מתהווה 
תהליך ממוסד של הוצאת העובדים הערבים ממקומות העבודה בארץ . דוד מנע , 
מנכ"ל שירות התעסוקה , מצביע בבירור על מגמה של החלפת תושבי השטחים בישראלים 
בכל ענפי המשק , בין אם מדובר בעובדים מאורגנים או כאלה המועסקים באמצעות 
קבלני משנה וראיסים הגובים עד % 03 דמי תיווך . הוא עצמו פנה למקסים לוי , 
יו"ר מרכז השלטון המקומי , בתביעה שינחה את ראשי הרשויות המקומיות להעדיף 
ישראלים . דובר הפדרציה של האיגודים המקצועיים בגדה דיבר השבוע על אלפים 
רבים של מפוטרים , מהם עובדים מאורגנים שמעסיקיהם הישראלים מסרבים לשלם 
להם פיצויי פיטורים . הספיגה הגדולה של כוח עבודה ערבי התחילה לאחר מלחמת 
ששת הימים . המשק הישראלי היה בתהליך מואץ של צמיחה ונזקק לתוספת משמעותית 
של ידיים עובדות . כשליש מכוח העבודה בשטחים נקלט בארץ ; האבטלה העמוקה 
שאיימה על האוכלוסייה בעקבות המלחמה ואובדן הקשר עם ירדן ומצרים נעלמה כמעט 
כליל . ב9691 אישרה הממשלה להעסיק באמצעות לשכות התעסוקה עד 04 אלף עובדים 
מהשטחים . בין השנים 77911891 גדל מספר העובדים מהשטחים בתחומי הקו הירוק 
ב%81 , בין השנים 18912891 שיעור הגידול עמד על % 3 . 5 . יזמים ישראלים 
גילו במהרה את הפוטנציאל הגלום בהעסקת עובדים זולים , עקפו את שירות התעסוקה 
והתקשרו עם קבלני משנה מהשטחים . הקבלנים גייסו עבורם עובדים יומיים שעלותם 
ללא תנאים סוציאליים וללא תשלום מס הכנסה נמוכה בכמעט % 05 לעומת שכרם של 
עובדים מאורגנים . יש הסבורים ששכרם של היזמים הישראלים יצא לפחות בחלקו 
בהפסדו ; יובל פורטוגלי , מרצה בחוג לגיאוגרפיה באוניברסיטת תל אביב קובע 
במחקרו מ8891 על עבודת פלשתינאים בארץ , כי העסקתם בלמה את קצב המיכון וגרמה 
להאטת ההתפתחות הטכנולוגית בענפים אחדים , בעיקר בבניין ובחקלאות . באמצע 
שנות ה07 בנו 011 אלף עובדים שטח כולל של כ6 מיליון ממ"ר ואילו בשנת 4891 
בנו 031 אלף עובדים רק כ4 מיליון ממ"ר . כלומר , התפוקה לעובד ירדה בכ%65 . 
העסקת עובדים מהשטחים גרמה לשינוים דמוגרפיים בענפי המשק ויצרה תלות הולכת 
וגוברת של מגזרים שלמים בכוח העבודה מהשטחים . הם מהווים % 5 . 11 מכלל העובדים 
בחקלאות , % 2 . 01 בתעשייה , % 2 . 85 בענף הבנייה , % 02 בשירותים ועיסוקים 
אחרים . בגדה מגיעה ההכנסה מעבודה בישראל ל007 מיליון שקל בשנה , ואילו 
בעזה 005 מיליון שקל . לאוכלוסיית עזה העבודה בישראל תורמת % 64 מהתוצר הגולמי 
לנפש , ולאוכלוסיית הגדה % 62 מהתל"ג . בפועל הפכו העובדים הפלשתינאים לצבא 
המילואים התעשייתי של מדינת ישראל . החברה הישראלית השלימה עם ביזוים של 
עובדי השטחים , קיפוחם ודחיקתם לתנאים תת - אנושיים . גם ההסתדרות , שברמת 
ההצהרות יצאה להגן עליהם , לא נקפה בפועל אצבע לשנות את המציאות העגומה . 
דוד נגר , המטפל בעובדי השטחים בוועד הפועל , הסביר השבוע כמובן מאליו : 
" אנחנו מטפלים רק בעובדים מאורגנים " . בהעדר כתובת אחרת בארץ לטיפול בעשרות 
אלפי עובדים אחרים , הקימה קבוצת מתנדבים ארגון בשם " קו לעובד " המנסה 
להתמודד עם מעסיקים פרטיים וציבוריים . לארגון מגיעים גם עובדים מאורגנים 
שנואשו מהבירוקרטיה ההסתדרותית . זו הגישה אשתקד בסך הכל 01 תביעות משפטיות 
נגד מעסיקים על הפרת הסדרי שכר ותנאי עבודה . אלא שנגר זוקף לזכותו ארגון 
ימי עיון לערבים עובדי לשכות התעסוקה בשטחים באוהלו . לדבריו , ניסה גם 
ליצור קשר עם אישים בשטחים בתקופה שדיין היה שר ביטחון . מפגשים אלה סוכלו 
על ידי דיין , שהתנגד למהלך מחשש שיתפרש כסיפוח זוחל . ההסתדרות הקימה גם 
ועדה לנושא העסקת הערבים מהשטחים בראשות יצחק גלעדי , מזכיר הסתדרות עובדי 
המתכת והאלטרוניקה , שאינו נחשב בעל השפעה בוועד הפועל . הוועדה קיימת 
בעיקרה על הנייר . מאז 76 חזרה וטענה ההסתדרות שאין בידה סמכויות להתמודד 
עם העבודה הבלתי מאורגנת . על פי הסדר עם הממשלה , גבתה דמי ארגון בגובה 
אחוז משכרם של העובדים המאורגנים עבור טיפולה בהסכמי שכר ותנאי עבודה . 
הכנסתה השנתית מסתכמת מסעיף זה בכמיליון שקל . " השר מגן לא המציא את הגלגל " 
אמר השבוע בעל תפקיד בכיר במערכת הביטחון , המלווה את עבודתם של ערביי השטחים 
זה שנים . תרומתו של מגן היא בעיקר בכך שנתן לגיטימציה להלוך רוחות שרווח 
זה זמן בחוגים פוליטיים כלכליים וציבוריים . שבועיים לפני שהניח השר על 
שולחן הממשלה את הצעתו להסיג את עובדי השטחים במסגרת תוכנית לאכוף את חוק 
שירות התעסוקה , התקבלה החלטה לא פחות מהפכנית בהתאחדות האיכרים . קפמאבינמנכ"ל 
ההתאחדות , שלמה רייזמן , כינס ישיבה של " פורום ההדרים " , לדיון מיוחד 
שלא ניתן לו פרסום . פרדסנים , מנהלים בבתי אריזה , ראשי חברות מרכזיות 
בגידול ויצוא הדרים , לרבות מפעלים הסתדרותיים , חשו כי מגיע רגע האמת 
שבו לא יוכלו עוד לעמוד באיום הגובר לפיגועים מצד עובדי השטחים ובהעדרויות 
התכופות שלהם , בעיקר ערב פתיחתה של עונת יצוא ההדרים . רייזמן : " בחודשים 
האחרונים אישרתי , בתוקף הסדר עם המשטרה , הנפקת מאות אקדחים לפרדסנים . 
מדובר בכמויות שלא זכורות לי מכל שנות עבודתי . אנשים חשים עצמם מאוימים 
ובאיזה שהוא מקום גם התעוררה התחושה שצריך לעשות משהו מעבר לדיבורים על קליטת 
עלייה . סוף סוף לא באנו לכאן כסתם מתנחלים המחפשים כרי מרעה , הציונות 
היא עניין ממשי " . פורום ההדרים החליט פה אחד להחליף את מרביתם של 000 , 
8 העובדים מהשטחים בעולים חדשים מברית המועצות ומאתיופיה ובמובטלים , ולדרוש 
מהממשלה להשלים את שכרם לכדי התעריף הבסיסי . הערבים נחשבים בענף ההדרים 
לעובדים מיומנים וחרוצים ; הם מספיקים לקטוף כטון הדרים ( 23 נורמות ) 
ומשתכרים עד 001 שקל ביום . מזה % 02 זורם לכיסו של הראיס המגייס אותם בכפרים 
ובמחנות הפליטים ברצועה . גורמים ממשלתיים מעודדים את הפרדסנים להשלים את 
המהלך בו פתחו ; אצל שר החקלאות , רפאל איתן , שבוודאי אינו נחשד כמי 
שעומד בדרכם , וכן בביטוח הלאומי ובשירות התעסוקה יש יותר מאוזן קשבת לתביעתם . 
לא רק ראשי התאחדות האיכרים המזוהים עם יוצאי המפלגה הליברלית , מבקשים 
להחליף את עובדי השטחים . גם מושבים וקיבוצים מחפשים חלופה עד שהעולים והמובטלים 
ייקלטו . היא נמצאה , כהסדר ביניים , על ידי הבאת פועלים מתאילנד במעמד 
של מתנדבים . משרדי העבודה והפנים , הממונים על הנפקת היתרי עבודה לעובדים 
זרים , אישרו באחרונה העסקת 005 , 1 " מתנדבים " מתאילנד לקראת עונת הקטיף , 
בשכר 006 שקל בחודש . ח"ך אורה נמיר , יו"ר ועדת העבודה והרווחה של הכנסת , 
תבעה לבטל לאלתר את ההיתר , ולדרוש משר האוצר להאריך את התקנה המבטיחה 
לחיילים משוחררים תוספת 003 שקל מעבר לשכר מינימום . בביקורת שנערכה באשדוד 
אצל חקלאי המעסיק תאילנדים , נמצאו 82 מהם מצטופפים בדירת שלושה חדרים . 
החלטת הפרדסנים לא התקבלה בחלל ריק . אחד היוזמים הפועלים בנושא הוא ח"ך 
מיכאל קליינר , יו"ר ועדת הקליטה של הכנסת . בשם הצורך לקלוט את העלייה , 
אין היום כל קושי לפנות לקבלנים , תעשיינים , ראשי ערים מהליכוד ולדרבן 
אותם לפנות מקומות עבודה . ראשי רשויות מסוימים לא רק גיורא לב , ראש 
עיריית פתח תקוה , ומנחם אריאב ראש עיריית נצרת עילית פועלים בהתמדה להפסקת 
עבודתם של הפועלים הערבים . מרכז השלטון המקומי בראשותם של מקסים לוי , 
ויריבו אלי לנדאו , מעודד את המהלך בתיאום מלא עם שירות התעסוקה . ח"ך 
קליינר : " נוצר אקלים חדש בשוק , יש מגמה ברורה להעדיף עבודה עברית . 
בקרוב ייאלץ כל מי שמעסיק ערבים להסביר לשכנים , לחברים ולאנשים הקשורים 
איתם בקשרי עסקים , מדוע הם מעדיפים עדיין להעסיק ערבים במקום לתת פרנסה 
ליהודים . הם יגמגמו . עבור 001 אלף עולים דרושים 000 , 21 מקומות עבודה . 
לא חתמנו חוזה שצריך לעזור לערבים בכל מחיר " . לשאלה ממה יתפרנסו תושבי 
השטחים משיב קליינר : " חלקם ימצאו עבודה בשטחים , ייווצר איזון , אפשר 
לשאול גם מאין ניקח 04 מיליארד שקל לקלוט את העלייה , לא כן ? שיעור האבטלה 
בשטחים דומה לשיעורה בגרמניה וביפן % 3%4 , לעומת כ%9 בתחומי הקו הירוק . 
אם אמנם תתבצע תוכנית האכיפה , כפי שהיא מכונה בפי השר מגן , האבטלה בשטחים 
עלולה להרקיע לכדי % 02 תוך זמן קצר . מציאות זו הולידה את הוויכוח המתנהל 
זה זמן בין מערכת הביטחון לבין המערכת הפוליטית , המבקשת להטיל חלק נכבד 
מאכיפת הצמצום על העסקת ערבים בישראל על הצבא ומשמר הגבול . תוכניתו של 
השר מגן , לחייב את המעסיקים הישראלים לשמור על חוק שירות התעסוקה ולא להעסיק 
אלא עובדים מאורגנים , מהווה פשרה חלקית עם מערכת הביטחון וניסיון להקל 
עליה את העומס . 
