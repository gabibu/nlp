בפעם הראשונה מאז הפלישה לכוויית , הודיעה אתמול עיראק כי תשחרר בלא תנאי 
את כל הזרים המצויים בתחומה . בהודעה קצרה ורשמית של ממשלת בגדאד , נמסר 
כי תהליך השחרור יחל ב52 בדצמבר ויימשך שלושה חדשים , עד 52 במארס . בהמשך 
ההודעה של מועצת ההפיכה העיראקית , הגוף השלטוני בבגדאד מופיע תנאי חשוב : 
עיראק תמשיך במדיניות השחרורים " אלא אם כן יפגע מישהו באווירת השלום באזור " , 
במילים אחרות כל עוד לא יתקפו מעצמות המערב את עיראק . אין זו הפעם הראשונה 
בה מצהירה עיראק על נכונותה לשחרר את בני הערובה שבידיה , אך הפעם נעשה 
הדבר , לכאורה , בלא תמורה כלשהי מצד המערב . מזכיר המדינה האמריקאי , 
גיימס בייקר , דחה את הצעתו של סדאם חוסיין והגדיר אותה כ"מניפולציה צינית 
נוספת " . בשיחה עם עיתונאים בפאריס אמר בייקר " אסור היה להם לתפוס אותם 
מלכתחילה . יש ביכולתו לשחרר אותם מיד " . 
