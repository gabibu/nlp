אם עד כינוס מליאת הכנסת אחר הצהרים , ואישור סגני השרים של אגודת - ישראל , 
לא יוגדרו סמכויותיו של ח"ך יגאל ביבי במשרד ראש הממשלה , תתנגד המפד"ל 
למינויים החדשים . זאת חזרו והבהירו אמש ראשי המפד"ל לאחר פגישתם עם ראש 
הממשלה יצחק שמיר . בפגישה הובטח לנציגי המפד"ל כי עד מועד ההצבעה ייקבעו 
סמכויותיו החדשות של ביבי . ככל הנראה ימונה ביבי לאחראי במשרד רה"ם על 
תחום יהודי אתיופיה ויהודי בריה"ם . סיעת דגל - התורה הביעה אתמול מורת - 
רוח מההסכם הקואליציוני שחתם הליכוד עם אגו"י . במכתב לראש הממשלה הבהירו 
סגני השרים רביץ וגפני כי הסכם זה מהווה מבחינתם הפרת ההסכם עמם ופגיעה ברוחו . 
בראש וראשונה , טוענים השניים , סותר הסיכום עם אגו"י את הבטחת הליכוד 
שלא לחתום על הסכם נפרד עם מפלגה כלשהי ללא הסכמה מוקדמת עם השותפות בקואליציה . 
רביץ וגפני הזהירו את שמיר כי אם לא ימולאו ההבטחות שניתנו להם , יחדלו 
לפעול כרובוטים לצד הקואליציה . בדגל - התורה טוענים כי ההסכם עם אגו"י 
מקפח אותם , וכי הם עשויים להתנגד למינויו של ח"ך הרב משה זאב פלדמן ליו"ר 
ועדת הכספים של הכנסת . סגן השר משה גפני אמר אתמול כי סיעתו לא תביא להפלת 
הממשלה , מאחר ומועצת גדולי התורה שלה אוסרת על כך . " אנו מעוניינים 
שהקואליציה תתפקד . תרמנו לא מעט להקמתה . אנו מבקשים שלא להינזק . אם 
יזיקו לנו , שוב לא נהיה ילדים טובים , ונקשה על תפעול הקואליציה " , אמר 
גפני . בסיעת ש"ס חזרו ונשמעו קולות הקוראים להפלתה של הממשלה . שר התקשורת 
רפאל פנחסי אמר אתמול כי הליכוד עומד מאחורי חקירה פוליטית שמנהלת המשטרה 
במטרה לחסל את ש"ס , וכי מצב זה לא יכול להימשך . " התחושה היא שהחקירה 
נגד ש"ס היא חקירה פוליטית ולא עניינית . אנו מרגישים שהחקירה הולכת ומסתעפת . 
לא ניתן שיגמרו אתנו חשבונות בדרכים כאלו " , אמר פנחסי . יחד עם זאת , 
אמר , האיום של ש"ס לפרק את הממשלה הוא מדיני דווקא , ולא על רקע חקירת 
המשטרה . לדבריו , בעת חתימת ההסכם הקואליציוני הבטיח ראש הממשלה לרב עובדיה 
יוסף כי יעשה לקידום תהליך השלום ולמצבה של ישראל בעמים , " אולם מה שקורה 
עכשיו זה בדיוק היפוכו של דבר " . בצמרת הליכוד נשמעו קולות של סלידה מהמשך 
המריבות בין הסיעות החרדיות השונות ומניסיונות של סחטנות פוליטית נוספת מהליכוד . 
גורם בכיר בליכוד אמר ל"הארץ " כי אם לא ייפסקו הדרישות מצד המפלגות החרדיות , 
הרי הליכוד יוביל במהרה לבחירות חדשות וישים קץ לסחטנות . בצמרת הליכוד 
גורסים כי גם במפלגת העבודה יהיו מוכנים לשמוע עתה על בחירות חדשות . קפידבינבפגישת 
ראשי המפד"ל עם ראש הממשלה אתמול , דרש ח"ך יגאל ביבי למנותו כסגן - שר 
האחראי למשרד לאיכות הסביבה . נציגי המפד"ל הבהירו לשמיר כי אם הליכוד לא 
יעמוד בהבטחותיו לזרז את חקיקת חוק ההסמכה ולתת סמכויות ביצוע מוגדרות לביבי , 
הרי שסיעתם תנקוט עמדה נגד מינוים של סגני השרים החדשים מטעם אגו"י . ראש 
הממשלה הבהיר לנציגי המפד"ל כי יקשה עליו להטיל עתה את אחריות המשרד לאיכות 
הסביבה בידי ביבי , שכן יש לו תוכניות אחרות למשרד זה ( ככל הנראה העברתו 
של סגן השר אפרים גור לתפקיד במשרד , מאחר ובינו לבין שר התקשורת רפאל פנחסי 
מש"ס יש נתק מוחלט ; או הפקדת המשרד בידי ח"ך אברהם שריר . א ש ) . שמיר 
הציע אפוא לביבי לשמש במשרד רה"ם כאחראי מטעמו על כל נושאי קליטת העלייה . 
שר החינוך זבולון המר הציע שינויים בתפקוד סגני השרים כדלהלן : להעביר 
למשל את סגן השר פנחס גולדשטיין למשרד החינוך ולהפקיד בידו את האחריות לספורט ; 
למנות במקומו במשרד התחבורה את אפרים גור , ולהציב את יגאל ביבי במשרד 
לאיכות הסביבה . ראש הממשלה הבטיח כי עד ההצבעה בכנסת היום ימסור ליגאל ביבי 
מה הן סמכויותיו החדשות , והן יובאו לאישור הכנסת בחבילה אחת עם המינוי 
של נציגי אגו"י . אשר לחוק ההסמכה , שמיר אמר כי יפעל במרץ לקידומו , 
כפי שיפעל במרץ לקידום החוקים הדתיים האחרים . קפידבינניסיון נוסף להפלת 
הממשלה צפוי בעקבות החלטתן של סיעות רץ ומפ"ם להפוך את הדיון השבוע בהצעות 
לסדר היום , בנושא ההסכם הקואליציוני בין הליכוד ואגו"י , להצבעת אי - 
אמון . עם הצטרפותה של אגו"י לקואליציה , קרוב לוודאי שהצבעת האי - אמון , 
השלישית מאז נפתח מושב החורף של הכנסת , תיכשל , למרות החלטתה של סיעת 
צומת להתנגד לחקיקה הדתית ואי - הנחת של המפד"ל מהעיכוב בחקיקת חוק ההסמכה 
ובמינויו של יגאל ביבי לסגן - שר והתרעומת של דגל - התורה מחתימת הסכם קואליציוני 
נפרד עם אגו"י . יו"ר סיעת המערך בכנסת חיים רמון אמר כי ניסיונות הליכוד 
לתרץ את כניעתו המוחלטת לאגו"י בהסכמים שעשה כביכול המערך הם צביעות והתחסדות . 
רמון אמר כי כאשר ניהל המערך מו"ם עם אגו"י , נקבע שייעשה מאמץ לאכוף את 
החוקים הקיימים , והמערך עמד על כך שלא יחוקקו חוקים דתיים חדשים . לדברי 
רמון , הליכוד , שמזה 31 שנה מקיים ברית עם הדתיים ועדיין מרגיש רגשי אשמה 
ובושה , צריך לתת על כך הסבר לציבור , ולא להאשים בכך את המערך . סיעת 
רץ אומרת כי החוק נגד פרסומי תועבה צריך לחול בראש ובראשונה על ההסכם הקואליציוני 
עם אגו"י , המעורר תיעוב . לדברי רץ , מיעוט קטן , קנאי , אנטי - ציוני , 
טפילי וסחטני מתעקש לכפות אורחות - חיים של ימי - הביניים על הרוב המכריע 
בארץ . רץ הודיעה כי לא תסכים שאנשי האתמול ינהלו לנו את החיים היום ומחר 
וימררו אותם . " על החרדים בישראל להבין שעולמם הזר איננו עולמנו , וכשם 
שלא נכפה עליהם את עולמנו , לא נאפשר להם בתכסיסיהם לכפות עלינו את מנהגיהם " . 
סיעת שינוי , שכמה מחבריה הפגינו אתמול מול משרד ראש הממשלה נגד החקיקה 
הדתית , אומרת שהליכוד , ובראשו שמיר , מפקירים את הציבור החילוני בישראל 
למדיניות חומייניסטית השייכת לחשכת ימי - הביניים . לדברי הסיעה , שמיר 
הוכיח שוב שהוא פועל ממניעים מפלגתיים זרים , ללא שום אחריות לאומית . סיעת 
הליכוד בכנסת דחתה את הביקורת של האופוזיציה נגד החקיקה הדתית החדשה . מ"ם 
יו"ר הסיעה יהושע מצא אמר אמש כי ביקורת זו גובלת בצביעות ובחוסר יושר ציבורי . 
מצא מזכיר כי במהלך ניסיונותיו של פרס להקים ממשלה בראשותו , הבטיח המערך , 
בתמיכת כל סיעות השמאל , לתמוך בחקיקה דומה , וזאת בנוסף להטבות כספיות 
מפליגות שהוצעו לאגו"י . הוא הוסיף כי האופוזיציה פתחה במסע הפחדה דמגוגי 
ובהסתה נגד היהודי המאמין . 
