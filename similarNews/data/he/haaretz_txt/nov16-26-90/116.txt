ערוכתו של אוסקר קוגוי , " עיצוב מן הטבע " , מתקיימת בימים אלה במוזיאון 
ישראל בסמוך לתערוכתו של אטורה סוטסאס . המעבר מאולם לאולם הוא גם מעבר 
בין שני עולמות . אם אצל סוטסאס אפשר למצוא את הספקנות , האירוניה והתחכום 
העירוני המלאכותי של שנות השמונים , הרי שקוגוי הוא מעין שמורת טבע . המעצב 
היוגוסלווי , שלמד ועבד באיטליה , חזר להתגורר בכפר שבו נולד ומשם הוא 
מבקש לעצור את הזמן . כשקוראים בקטלוג את הראיון שקיים עמו איזיקה גאון , 
אוצר התערוכה , מגלים שגם בימינו נותרו מאמינים נלהבים לתורתם של גוהן 
ראסקין ויליאם מוריס . קוגוי היה משתלב בקלות בתנועת " ארטס אנד קרפטס " 
שהקימו שני הוגי הדעות באנגליה של אמצע המאה ה91 . גם הוא , כמוהם , 
מייעד לעיצוב תפקיד מוסרי , מתוך ביטחון שניתן להחזיר את האנושות לחיים 
האידיליים בחיק הטבע . ואמנם , קוגוי הוא נציג מושלם של העיצוב האורגני . 
הוא קשור אל עולם הצורות והחומרים שמציע לנו הטבע . קוגוי אינו מבקש להתנתק 
מהעבר , אלא לחזור ולהתחבר אל המסורת המקומית , שאת שורשיה הוא מרחיק לחפש 
באלף השני לפני הספירה . בכל התערוכה קשה למצוא קו ישר אחד . אפילו הסכו"ם 
מכסף מצטיין בקווים המתפתלים והזורמים . העץ ממלא תפקיד ראשי . כבן למשפחה 
שעסקה במסחר ובעיבוד של עצים , יש בעיני קוגוי לחומר זה משמעות אישית ורגשית . 
הרהיטים , המראות , המגשים וכל יתר הפריטים מבליטים את יופיו של העץ 
המלא , שעיבודו המושלם כמו מבקש להדגיש את הטוהר האידילי של הטבע . שיאה 
של התערוכה הוא סדרה של קשתות ציד שנתלו זו ליד זו , במרחק - מה מהקיר , 
בשורה מדויקת . דרך הצבתן ואיכות עיצובן הופכות את הסדרה לאובייקט אמנותי . 
חומר אחר שבו מרבה קוגוי לעסוק הוא הזכוכית . גם לחפצים יום - יומיים , 
כמו בקבוקים וכוסות , הוא מוסיף קישוטים , כדי להפקיע אותם מהאנונימיות 
של העיצוב התעשייתי . כבן נאמן לאסכולה האורגנית ( המוכרת לנו היטב באמצעות 
העיצוב הסקנדינווי ) הוא מנסה להתאים את העיצוב לגוף האדם . האולרים מותאמים 
לפעולת כף היד , וכך גם שתי המראות , שאחת מהן נועדה ליד ימין ואחת ליד 
שמאל . בשביל קוגוי העיצוב אינו תהליך אינטלקטואלי מרוחק , אלא עיסוק קרוב 
ומוחשי בחומרים . הוא גם משתתף בכל תהליך הייצור . העניין שיש למעצב היוגוסלווי 
בהיסטוריה הקדומה משתקף גם בחיקוי של מוטיווים ארכאיים : סיכת הזהב בצורת 
סוס שעיצב לתחרות רכיבה בין - לאומית הועתקה מתבליט ברזל מהמאה ה6 לפנה"ס . 
גם הקמיע למשחקי הים התיכון שהתקיימו ביוגוסלוויה ב9791 מזכיר פיסול סמלי 
של תרבויות עתיקות . פריטים אלה הם החלק החלש של התערוכה . קוגוי איננו 
מצליח לשמור על רמה אחידה . לצד העבודות הטובות מוצגים גם ניסיונות - נפל , 
כמו שולחן גדול - ממדים מעץ אגוז הנשען על בסיס ברונזה . בקטלוג הנאה שעיצב 
אילן מולכו מתפרסם מאמר של פרוף גוזפה מאצאריול , שהיה מורהו של קוגוי . 
זה כתב הגנה נלהב בזכות העיצוב האורגני , המסוגל לפענח את הצפנים הטמונים 
בהרמוניה האוניוורסלית של הטבע . הפער בין חלק מרעיונותיו של הפרופסור לבין 
הדברים שהשמיע קוגוי בשיחתו עם איזיקה גאון הופכים את הקטלוג למסמך מעניין 
כשלעצמו . 
