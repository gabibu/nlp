כובשי הרחם שהתמקמו ב"אגף הסגור " , הינם החרדים והם והחקיקה הדתית , מטילים 
את צילם השחור על " סוף - שבוע " . עד שבפיו של דורון נשר הצעה מקורית . 
כלומר , שיטת - ניקוד לבחינת יהדות , וקורס מונע , שבסיומו בילוי סוף - 
שבוע במחיצתו של הרב עובדיה יוסף . אפשר היה לצחוק . אבל אנו צופים במחזור 
נובמבר , המתגייס לצה"ל , בנערים ובהורים הנרגשים , ולעומתם בבחור ישיבה , 
שזכה בפטור , ובמענק חודשי גבוה משל חייל והכל כדי להציל לדבריו את חייהם 
של החיילים ובא לנו לבכות . ואם ב"אגף הסגור " ההולך ומשתפר , אם כי 
החומר שם אינו ברמה אחידה , ויש בעיה עם חדותן וחידודן של פואנטות אנו 
צופים בשמונים שנות ציונות באמצעותן של שתי זונות משעשעות ( אסנת וישינסקי 
ורבקה מיכאלי ) , בנוסח המערכון מ"לול " על העליות השונות של אורי זוהר 
ואריק אינשטיין , יגאל גורן בא ומציג היבט שונה של העלייה , שהרב פרץ 
ויש מי שקורא להשתיק אותו מתכנן לכפות עליה חוק שבות מתוקן . ושוב בא לנו 
לא לצחוק אלא לבכות , שעה שבמצפה לבון מנסה סטף ורטהיימר , איש עם חזון , 
יוזמה ואויבים , לחבב את הגליל ותעשיות הייצוא על חיילי סיירת גבעתי " הלומדים 
את הערבים דרך עזה " , ומגלים עולם חדש . היומן עדיין מרתק פי - כמה מתוכנית 
הבידור הארוכה מדי , בהנחייתו של ירון לונדון . לונדון בזקט חורפי , עובר 
מעלות ומורדות . כמראיין הוא שילוב לא - מאוזן של אגרסיוויות מופגנת , 
התנשאות ויוהרה . הוא משחק את עצמו או אולי את ברנאר פיבו , בהגזמות הגובלות 
לפרקים בגיחוך . קוטע את דברי מרואיניו , לעתים בגסות מתחכמת , ונוהג 
בהם כמו היו ילדים טעוני - טיפוח לונדוני . שלום קיטל בביקורת העיתונות 
הקונטרוורסאלית שלו , מתאמץ יותר מדי , מבלי להצליח . הוא מתקיף את מאמריו 
של חגי סגל ב"חדשות " כהסתה נגד העיתונות , ומתעלם מכך , שדווקא ב"הלילה " 
בטלויזיה , קראו להרוג את העורך , ולסגור עיתון , ומה זה אם לא הסתה ? 
על הכוונת הטור של אהרוני בידיעות , ששאל מספר בישול צרפתי מתכונים וצילומים , 
והביאם בשמו . אני לפחות משתכנעת , שהאלרגיה שלי לטורים הגסטרונומיים - 
קולינאריים הפרובינציאלים , שהפכו מבצרי - פטפטנות ושאו - אוף , מוצדקת . 
