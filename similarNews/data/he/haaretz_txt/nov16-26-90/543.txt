בהדרגה נעשה פיטר גרינוויי הבריטי לאחד היוצרים המרתקים ביותר בקולנוע היום . 
כל סרטיו עד כה ( ביניהם " חוזה השרטט " , " טובעים במספרים " , " כרס 
של ארכיטקט " ) הובילו באופן בלתי - נמנע לסרטו הנוכחי , ובמיוחד הגרסה 
הטלוויזיונית והניסיונית שלו ל"התופת " של דאנטה , שהוקרנה בפסטיבל הקולנוע 
האחרון של ירושלים . גם כאן המדובר בתופת : של יצרים ומזון , מוות והפרשות , 
והכל בצבעים לוהטים עד קודרים ובסגנון קולנועי דשן וסוחף . יש להניח שמרבית 
ההתייחסויות אל ההסרט יבליטו את האלמנטים הסנסציוניים בו ( אחרי הכל , 
וכדאי לעמוד על כך מיד , זה סרט שמתחיל בסצינה שבה מאכילים גבר בצואתו ומסתיים 
בסצינה מקבילה של אכילת אדם ) , אולם צריך להישמר שהבלטה זו לא תסיח את 
דעתנו מהעיקר . זו קומדיה שחורה מאוד , המחברת , ולא בפעם הראשונה , 
בין סוגים שונים של צרכנות גסטרונומית , מינית ואנושית , והולכת עם זה 
רחוק יותר מכל סרט שקדם לה . עלילת הסרט נוטלת את הסיטואציה הבסיסית של הבעל , 
אישתו והמאהב , ובסדרת ערבים המתרחשים ברובם במסעדת איכות , שכולה היכל 
לגרגרנות , ממקמת אותה במציאות של משחקי כוח , מין , מזון וממון . הצלם 
סשה ויירני הוותיק , שהרבה לעבוד עם אלן רנה וצילם גם את סרטיו הקודמים 
של גרינוויי , עושה כאן עבודה מצוינת . המוסיקה של מייקל ניימן סוחפת . 
משתתפים : מייקל גאמבון ( המוכר מ"הבלש המזמר " ) בתפקיד הבעל , הלן 
מירן אישתו , אלן האוורד המאהב הצורך ספרות , ורישאר בורינגר הטבח . אלן 
רודולף ממשיך להקסים ולהפתיע ויוצר הפעם קומדיה של טעויות , שהיא גם פילם 
נואר וגם מלודרמה רומנטית . הכל פשוט , אך זה אף פעם לא פשוט . סרט יפה 
על אהבה ועל סיבוכיה , שפרנסואה טריפו היה נהנה מכל רגע בו . טום ברנגר , 
אחד השחקנים המעולים , שלעומת כוכבים מעניינים פחות כקווין קוסטנר ודניס 
קווייד , לא זכה עדיין למעמד שהוא ראוי לו , מגלם כאן את דמותו של בלש 
פרטי ושמו הרי דובס שיוצא למשימה לעקוב אחרי גבר מסתורי . שוכרת אותו , 
וכך הרי זה צריך להיות , אחת מאותן נשים מסתוריות של זאנר זה , שאותה 
מגלמת בחו ובשנינות אן ארצר . אך דובס עושה טעות קטנה אחת : הוא עוקב אחרי 
הגבר הלא נכון ומסתבך בסיפור לא לו , שהוא , כמובן , הסיפור המתאים לו 
ביותר . רודולף ( " בחר בי " , " בעקבות הכרך " ) , ללא ספק , יודע 
מה זה קולנוע קודם כל , מבט המחפש אובייקט שניתן לאהוב . ועל זה הסרט . 
מככבים גם קייט קאפשו , אנט אוטול , ניל יאנג ואליזבט פרקינס הסימפטית . 
הצעיר המיוסר , שהוריו אינם מבינים אותו , סביבתו דוחה אותו ולפיכך הוא 
מסתבך בצרות , היה גיבור פופולרי במלודרמות רבות בשנות החמישים , והוא 
חוזר אל הבד בסרט זה שביים יו האדסון הבריטי ( " מרכבות האש " , " גרייסטוק " ) 
. כמו במרבית סרטים אלה , ילמד הצעיר להסתדר במציאות החדשה שאליה הוא 
נקלע בעזרתו של מבוגר מבין , שאף הוא אינו חף מאשמה , ובעיקר יצטרך לעבור 
בעצמו תהליך של למידה שממנו יצא מבוגר יותר ושלם עם עצמו ועם סביבתו . זוכרים 
את גיימס דין ב"מרד הנעורים " ? כאן המדובר בצעיר ושמו טים , שהוריו גרושים , 
אמו נישאה מחדש ואיש אינו דואג למחסורו הנפשי . אחיו הוא חבר בכנופיית 
עבריינים וטים עצמו מסתבך ונשלח למוסד לעבריינים . שם הוא פוגש בפסיכיאטר 
הלוקח אותו תחת חסותו החלקית . אדם הורביץ הוא הצעיר , דולנד סאתרלנד הוא 
מדריכו הרוחני , והאדסון עצמו יודע שאת הסיפור הזה ראינו כבר . 
