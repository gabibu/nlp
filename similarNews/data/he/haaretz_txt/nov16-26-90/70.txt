בנק ישראל הודיע אתמול על הפעלת מכרזים מוניטריים יומיים לבנקים , שיחליפו 
בחלקם את השימוש במכסות ההלוואות המוניטריות לניהול מצב הנזילות על ידי הבנקים . 
מכשיר מוניטרי חדש זה יהיה נוסף למכרזים המוניטריים השבועיים לבנקים ולציבור . 
סכום הכסף שיעמיד בנק ישראל לבנקים במכרז היומי ייקבע מדי יום בצהריים , 
על סמך מצב נזילות המערכת , והבנקים יפרעו את ההלוואה למחרת . חבר הנהלה 
הבכירה של בנק ישראל , דוד קליין , הסביר שמטרת המכשיר החדש היא לבטל את 
התנודות ברמת הנזילות של הבנקים במשך החודש , שגורמות לתנודות בשיעורי הריבית . 
" יש לא מעט ימים בחודש בהם יש שינוי ברמת הנזילות של הבנקים , והמכשירים 
שיש לנו לא מאפשרים התאמה למצב זה . עם המכשיר החדש , אנחנו מקווים שלא 
יהיו יותר סטיות כאלו . " קליין העריך שהמכשיר החדש יופעל לראשונה בעוד 
כחודש . 
