זאב אפיק , היועץ המשפטי של משרד האנרגיה , שלח שלשום מכתב לאברהם שני , 
מנכ"ל חברת פי גלילות , בו הוא מורה לו שלא לנפק בנזין לחברת הדלק " גל 
אנרגיה " . אפיק מסביר זאת בכך שהוא פסל את רשיונה של גל לשיווק בנזין . 
כשאנשי החברה הגיעו אתמול לפי גלילות , נאסר עליהם לתדלק את המכליות . 
במכתב אומר אפיק כי בעת קבלת הרשיון לשיווק בנזין התחייב אורי קיסין , הבעלים 
של גל , כי תחנות - הדלק שבבעלותו בגדה המערבית אינן קשורות בהסכמי שיווק 
עם חברות - הדלק הוותיקות . מבדיקה נוספת התברר לו כי לפחות 3 תחנות - דלק 
קשורות בחוזים בני - תוקף עם חברת פדסקו לשיווק בנזין בגדה , שבבעלות שלוש 
חברות הדלק הותיקות . " החברה הצהירה בפנינו כי התחנות אינן קשורות בהתחייבות 
לשיווק בנזין באמצעות חברות דלק אחרות ומידע זה הוכח לכאורה כלא - נכון ( 
בלשון המעטה ) " , אומר היועץ המשפטי של משרד האנרגיה . " לפיכך החלטתי 
לבטל לאלתר את האישור לשיווק בנזין שהוצאנו " . בחברת גל התייחסו בחומרה למכתבו 
של היועץ המשפטי של משרד האנרגיה . מנכ"ל החברה הודיע כי לא יעבור על כך 
לסדר היום וכי ייתכן " פיצוץ גדול " . 
