בשבוע שעבר , לצד בחירות לאלפי כהונות פוליטיות , התבקשו המצביעים ב05 
מדינות בארצות הברית להשתתף במאות משאלי - עם . בקליפורניה , הגדולה במדינות , 
התקיימו בעת ובעונה אחת לא פחות מ71 משאלי - עם כלל - מדינתיים . עליהם 
נוספו משאלי - עם מחוזיים , עירוניים וכפריים . זה חלק ממסורת דמוקרטית 
השואבת השראה מאסיפות כיכר העיר , שאיפיינו את חייהם של המתיישבים בניו 
אינגלנד שנים רבות לפני עצמאותה של המדינה . במסצוסטס , הגדולה במדינות 
ניו אינגלנד , נערך משאל עם מעניין במיוחד . הבוחרים התבקשו להצביע על 
הצעה , שהיתה מחייבת את המושל החדש לקצץ בתוך שנתיים 6 . 3 מיליארד דולר 
מתקציב המדינה . המועמד הרפובליקאי למושל , ביל ולד , העמיד את התמיכה 
בהצעה במרכז מסע הבחירות שלו . המועמד הדמוקרטי , גון סילר , העמיד את 
ההתנגדות להצעה במרכז מסע הבחירות שלו . ביום ג שעבר , 6 בנובמבר , בחרו 
בני מסצוסטס את ולד למושל , ברוב קטן , אבל הביסו את ההצעה , ברוב גדול . 
הם הודיעו בעצם שהם מעדיפים כי ולד ינהל מטעמם את המלחמה נגד מיתון כלכלי 
מחמיר והולך , אבל חטפו מידיו את כלי הנשק העיקרי שלו . אילו היו בישראל 
משאלי - עם , היה יכול להתרחש גם בה משהו מעין זה . למשל , אילו הועמדה 
להכרעה שאלת הסימביוזה בין דת למדינה , או אפילו שאלות קטנות ממנה ( תחבורה 
ציבורית בשבת , נישואים אזרחיים ) , אין זה מן הנמנע שרוב חילוני גדול 
היה מצביע בעד ליברליזציה של חוקים קיימים . הרוב הזה עצמו היה מתפצל אחר 
כך , על יסוד העדפות פוליטיות , ומצביע בעד מפלגות שונות לכנסת . מן המפלגות 
האלה היתה נשללת אז היכולת לוותר למיעוט אורתודוקסי קיצוני במהלך משא - ומתן 
קואליציוני . בית המשפט העליון היה חייב לבטל כל ויתור כזה , אם לא היה 
מתיישב עם רצון המצביעים במשאל - העם . נוסחת מסצוסטס , אם מביאים אותה 
עד קיצוניות , עלולה לשבש ללא תקנה את יכולת התפקוד של דמוקרטיה ייצוגית . 
אחרי הכל , דמוקרטיה כזאת כרוכה בנכונות האזרחים להיות מיוצגים בתהליך 
קבלת ההחלטות באמצעות באי - כוח , במקום להשתתף בו במישרין . בארצות הברית 
היתה בשנים האחרונות נטייה של מצביעים לצמצם עד למינימום את יכולת התמרון 
של הפוליטיקאים הנבחרים . ריבוי משאלי - העם בקליפורניה השנה הפך את תהליך 
הבחירה לשווה ערך להשתתפות בדיון פרלמנטרי מורכב . הבוחר נדרש לקרוא ולהבין 
שורה של הצעות חוק מורכבות , מהן סותרות , ולגבש דעה לגביהן . אפילו בפרלמנטים 
נמסרים עניינים כאלה בדרך כלל לעיונן של ועדות מצומצמות , ולא למליאה כולה . 
כאן נמסר העניין לעיון מליאה של שבעה מיליון בוחרים . ארצות הברית אינה 
המקום היחיד בעולם שבו נערכים משאלי - עם . אחת הביקורות השכיחות על משאלים 
כאלה היא שלמנסח השאלה מובטח תמיד הניצחון . אבל זה פשוט לא נכון . שארל 
דה - גול התפטר מן הנשיאות ב9691 מפני שהפסיד במשאל - עם , שאת השאלה בו 
ניסח הוא עצמו . אוגוסטו פינושה איבד את נשיאות צילה באותן נסיבות . הגנרלים 
של אורוגוואי ערכו משאל - עם בתחילת שנות ה08 כדי להנציח את השתתפותם בשלטון , 
והעם שלח אותם לכל הרוחות . פרוף מרטין לינסקי מבית הספר לממשל ע"ש קנדי 
באוניברסיטת הרווארד אומר , שבארצות הברית נוצרו משאלי - העם מלכתחילה " כדרך 
להתמודד מדי פעם עם אי - יכולת לחוקק באמצעות התהליך הפרלמנטרי . עכשיו 
משאלי - עם הם ניסיון להתעלם לחלוטין מן התהליך . זו נטייה לא בריאה " . 
אבל לינסקי מאמין כי משאלי - עם יכולים לעבוד היטב , גם בשיטה פרלמנטרית , 
" אם ייקבעו שני תנאים : לעריכת משאל - עם יידרש מספר רב מאוד של חתימות , 
ויתברר מעל לכל ספק שתהליך חקיקה פרלמנטרי באמת אינו מסוגל להניב את התוצאות 
הרצויות " . בישראל יכולים משאלי - עם להפוך את הבחירות הכלליות להכרעה רב - 
נושאית . כיום הבחירות האלה הן בעצם משאלי - עם על מדיניות חוץ וביטחון . 
שום עניין אחר אינו נידון בהן ברצינות , וכנראה גם לא יידון , כל זמן 
שלא תיושב שאלת הביטחון . הואיל וציבור המצביעים חצוי ללא תקנה באשר לשאלה 
המרכזית , יכולים נציגים של מיעוט שולי להתגנב דרך הסדקים , ולכפות הכרעות 
לרוחם בעניינים שלגביהם יש דווקא הסכמה רחבה והפוכה בין הבוחרים . ישראל 
מייצאת בשנים האחרונות לידידיה בחו"ל יהודים ולא יהודים את הפנטזיה שהכול 
יבוא על מקומו בשלום כאשר תשונה שיטת הבחירות . זו גישה אמריקאית מאוד , 
המניחה שמוסדות פוליטיים מניבים תרבויות פוליטיות , ולא ההיפך . מותר להגיב 
בהיסוס על ההנחה ששיטת בחירות חדשה תשחרר את הסתימות בעורקים הפוליטיים . 
אולי כדאי לשקול כמה אמצעים אחרים . משאלי - עם יכולים לגבש פסיכולוגיה 
חדשה בישראל . הם יכולים לשקף קונסנזוס לאומי על עניינים רבים , בחברה 
המתקשה יותר ויותר לאיית את המלה " קונסנזוס " . שערו בנפשכם אוהדי מערך 
וליכוד חוגגים ניצחון פוליטי משותף בכיכר מלכי ישראל : רוקדים , טופחים 
זה לזה על השכם ושותים בירה . ייתכן שמנצחים כאלה יתחילו לשנוא זה את זה 
קצת פחות . אל הגונגל הישראלי תתגנב חיה כמעט נכחדת , סולידריות חברתית . 
בלעדיה אין תקוות שיור למרקם החברתי , ואפילו למערכת הפוליטית . שיקומה 
של הסולידריות החברתית אולי יניב בסופו של דבר הסכמה גם על שאלת - השאלות , 
הביטחון הלאומי . 
