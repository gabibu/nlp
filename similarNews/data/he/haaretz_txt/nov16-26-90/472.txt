אספת החירום של לשכת מארגני התיירות הנכנסת קראה לממשלה להגיש להם סיוע מיידי , 
כדי למנוע קריסת הענף בגלל השפל בתנועת הנוסעים לישראל . לפי נתונים שהוצגו 
באסיפה , מסתמנת ירידה ממוצעת של % 08 בתנועת התיירות ארצה בחודשים הקרובים . 
ההערכה היא שאם לא יחול שינוי במצב הקיים תוך חודשיים , יהיה צורך להיערך 
למשבר של שנה נוספת לפחות . יו"ר הנהלת לשכת מארגני התיירות הנכנסת , אבי 
פרידמן , פירט את הצעדים שנקט הארגון לקבלת סיוע ממשלתי . בדבריו שם דגש 
על הצורך להקים קרן שיווק משותפת לגורמי הממשלה ולענף , כדי לנסות להחזיר 
את תנועת התיירות ארצה לממדים שלפני פלישת עיראק , וליצור תשתית לטיפול 
בנושא מיד עם תום המשבר המפרץ . בנייר עבודה שהכין מנכ"ל הלשכה , עמי אתגר , 
מדובר בקרן שיווק שהיקפה 3 מיליון דולר לפחות . לגבי הרעיון להוציא עובדים 
שמועמדים לפיטורים לקורסי השתלמות מקצועיים , דוח כי אין עדיין תשובה חד - 
משמעית ממשרד האוצר לגבי מימונם . באסיפה דוח עוד על המגעים עם חברת אל - 
על והניסיון להגיע עמה להדברות על הפעילות בשוק . הובעה תרעומת על שאל - 
על מנצלת את המצב הקיים היום , כדי לפעול באופן עצמאי . 
