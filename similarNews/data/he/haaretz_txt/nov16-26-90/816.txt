אבי נמני , הלהיט החם של הכדורגל הישראלי , הגיע במקרה למכבי תל אביב , 
בגיל 9 . תפקידו הראשון היה שוער . כך סיפר אמש אביו עמוס , בשיחה של 
" ספורט הארץ " עם משפחת נמני המתגוררת בחולון . עמוס , בעל זכיון חלוקת 
לחם של מאפיית אנגל ( קו ראשון לציון - רחובות - נס ציונה ) , נשוי לאתי 
( מועסקת באחד מגני הילדים של עיריית חולון ) ואב לבנימין ( חייל בן 91 
וחצי ) , אבי ( מתגייס היום ) , קרן ( 51 וחצי ) וברכית ( 01 ) . 
" יום אחד בא אלי חבר מצמיגי שלום , אוהד של מכבי תל אביב , ואמר כי במכבי 
יש הרשמה לילדים . הוא לקח את הבן שלו והציע לי לבוא איתו ולרשום גם את 
אבי . לפני כן , בשכונה , שיחק אבי כדורגל בתפקיד שוער . במכבי ביקשו 
ממנו לכדרר וכבר אז ניתן לו תפקיד של קשר בונה . אני לא דיברתי עם המאמנים 
שלו , כי אני לא מתערב , אך אוהדים תמיד אמרו לי שאבי הוא היחיד שיגיע 
לקבוצה הבוגרת " , נזכר אבא עמוס ומספר כי הוא הפך לשיחת היום בין חבריו 
ומכריו , בעיקר בעבודה , בזכות בנו . לאם אתי אין ספק : " ההצלחה , 
גדולה ככל שתהיה , לא תשנה את אבי . הוא ישאר אותו אבי שקט ומקובל על כולם . 
תמיד הוא נוח , פשרן , לא מתחצף ולא היה לו אפילו תיקול אחד עם מאמנים 
במשך כל השנים . בכל קבוצה היה המצטיין והבית שלנו מלא גביעים . התחביב 
העיקרי שלו הוא ספורט , לא רק כדורגל , אך יש לו שטח התעניינות נוסף העולם 
הגדול . אבי מרבה לקרוא באנציקלופדיות גיאוגרפיות על ארצות שונות בעולם " , 
סיפרה אמא נמני . " השאיפה של אבי בשלב זה היא להגיע לנבחרת הלאומית " , 
אומרים ההורים . אתי : " הפירסום והכותרות מחמיאים לנו , אך קצת מגזימים , 
בעיקר עם ההשוואות לשחקני עבר . אני מעריצה את רוני רוזנטל והייתי רוצה 
שאבי יצליח כמוהו " . אבא עמוס אינו מתלהב מקריירה באירופה , חלום של כל 
כדורגלן בישראל : " אני מעדיף שישאר בארץ " , אמר וביטא ודאי גם את רצונם 
של אוהדי מכבי תל אביב . 
