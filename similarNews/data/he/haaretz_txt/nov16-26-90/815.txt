המאמן הלאומי יצחק שניאור יסע בחודש הבא לקפריסין , כדי ללמוד את היריב 
הבא שלנו בטורניר הקדם אולימפי . ב - 91 בדצמבר תארח הנבחרת האולימפית של 
האי השכן , למשחק ידידותי , את נבחרתה של איטליה . משחק המבחן הקפריסאי 
עם האיטלקים יכול לשמש מטרת ריגול נוחה למאמני הנבחרת , כדי לקבל מושג ראשון 
על הנבחרת השכנה שתהיה היריב הבא שלנו בטורניר הקדם אולימפי ( ב - 02 במארס 
בישראל ) . מאחר שלמסע הריגול הקודם , בשוודיה , נסע גרונדמן , יסע 
כנראה הפעם שניאור . לאחר המשחק עם האיטלקים לא צפוי לקפריסאים שום מבחן 
בין לאומי משך חודשיים . רק בסוף פברואר 1991 שוב יהיו להם שלושה מבחנים 
בין לאומיים ביתיים בזה אחר זה : איסלנד , נורווגיה , פינלנד . את שלושת 
המשחקים הללו יקיימו הקפריסאים בין ה - 12 בפברואר ל - 5 במארס . מאמני הנבחרת 
הופתעו מיכולתה הטובה של קפריסין שהובילה 10 מול שוודיה עד לדקות הסיום ורק 
אז נכנעה לשער משווה ( 11 ) . גרונדמן אמר , כי לאחר שראה את שוודיה 
מביסה בביתה 50 את יוון , ההסבר שלו למה שקרה בקפריסין הוא אחת משתיים : 
או שהשוודים תפסו יום שחור או שהקפריסאים התקדמו מאוד ושיפרו יכולתם . 
אם האפשרות השניה נכונה , אזי מן הראוי ללמוד נבחרת זו ביסודיות . גרונדמן 
מזכיר , כי הכדורגל באי השכן התקדם בשנים האחרונות בזכות הופעותיו הרצופות 
באירופה ותעיד על כך העובדה שנציגת קפריסין היוותה יריב קשה לבאיירן מינכן 
בגביע אירופה . לדעת המאמן יצחק שניאור יכולים הקפריסאים להיות הסוס השחור 
של הטורניר . " חושבים אצלנו שרק נבחרות שוודיה ויוון מסוכנות , ולבסוף 
עוד יתברר שדווקא נבחרת האי השכן יכולה להיות זו שתקבע מי יעלה לשלב הבא " , 
דברי שניאור . היום יוגש למזכירות ההתאחדות ולועדה המקצועית דו"ח המסע הקצר 
ליוון בשבוע שעבר . את הדו"ח המקצועי ימסור המאמן הלאומי יצחק שניאור . 
