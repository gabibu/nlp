בצד ההספדים והכיבודים שלהם זוכה כהנא מאז נרצח בניו יורק , ראויה גם תנועתו 
לכמה מלות הערכה בפתח עידן חדש בתולדותיה , או אולי מאסף , כאשר המייסד 
איננו . את כהנא ביכו בשמאל משום שאבד יריב ברור , שהכל היו מאוחדים בשנאה 
כלפיו , אדם ששמו הפך לביטוי . מעתה , אמרו , בהעדר כתובת לניגוח , 
יהיה המאבק בתופעה שייצג קשה יותר . לכן אסור שגם " כך " תאבד . התנועה 
הזו משרתת צורך חיוני , מביך ככל שיהיה , בחברה הישראלית . זו תחנה אחרונה 
לפני פורקן כל עול . זה בית לקיצונים , מכון לשחרור לחצים , ססמוגרף לחוקרים 
ועיתונאים , אך גם כתובת לאנשי שירות הביטחון הכללי ולבלשי משטרה סמויים 
החודרים ומפקחים מקרוב על הפאנאטים בימין . תנועה לא לגיטימית שכמותה היתה 
חייבת לקום . התדהמה בציבור מן הזלזול בחוק שמפגינים אנשי " כך קפמאליד4מופרזת . 
חולשת הרשויות להחיל את מרותן , או התעלמותן מרצון או מכורח מהקפדה על 
נורמות וחוקים , מהווה קרקע פורייה ליצירת אווירה של סטייה פוליטית . הסירוב 
או הקושי של ישראל להעניק זכויות פוליטיות לתושבי השטחים הערבים אף שהיא 
מקפידה אצלה בבית , במרחק נסיעה קצר , על יסודות הדמוקרטיה והמוסר מעניקים 
גושפנקה לתופעה של איפה ואיפה ולאי הקפדה על החוק , כאשר זה נוח . המשכיות 
התופעה בשטחים , כמעט שני תריסרי שנים , בהעדר סיכוי לפתרון , מחריפה 
את התופעה ומחדדת את השלכותיה גם על החברה הישראלית . מדינת ישראל אינה נרתעת 
מהתעלמות מהחוק הבין - לאומי ; היא עושה זאת לא מתוך תאווה לזלזול לשמו , 
אלא משום מה שמתואר כצורכיה הביטחוניים והאידיאולוגיה שלה שמתערבבים זה 
בזה . לכן היא אף מרשה לעצמה לגנות בפומבי החלטות של פורום בין - לאומי , 
כמו מועצת הביטחון של האומות המאוחדות , ובה בעת מוכנה למשא ומתן באותן 
סוגיות עם ארצות הברית , שהיא בעלת הכוח וספקית הסיוע . אנשי " כך " 
יעידו כי גם הם לא מחפשים להפר חוק מתוך תאווה לשמה , אך לדידם הם אינם 
יכולים שלא לפעול על - פי צו מצפונם , ומה שמותר למדינה מותר גם להם . בשנותיה 
הראשונות חששה החברה הישראלית מהאיום הערבי , וכל ילד ידע שערבי הוא אויב 
מסוכן . היום , החברה מן הימין ועד לשמאל אימצה לתוכה את הערבים כעובדים 
הזולים לעבודות הנחותות , ללא התנאים והזכויות , שאפשר לפטרם ולגרשם . 
בבתי המשפט מחילים על הערבי עונשים חמורים יותר , ומסוג שונה : את בתיו 
מותר להרוס ובכפריו מותר להטיל עוצר , לאו דווקא לצורכי ביטחון , כי אם 
גם לשם גביית מסים . יחס הזילות לערבי , בתוקף היותו נחות ומאיים , לא 
יכול שלא להוליד קבוצה שתאמר בקול את מה שכל האחרים ורשויות המדינה עושים 
בפועל . משאלי דעת - הקהל מלמדים כי הסכסוך הישראלי - פלשתיני חסר המוצא 
מוביל לתמיכה גוברת בפתרונות דרסטיים כגון הטרנספר ; סקר אחרון מראשית נובמבר , 
שערך מכון " דחף " , בהנהלתה של ד"ר מינה צמח , קובע כי כשליש מן האוכלוסייה 
מציג עצמו כמי שאינו מתנגד לטרנספר ; רחשי לב שמאות אלפים אינם נרתעים 
לבטא אי אפשר שלא יתורגמו למסגרת של תנועה . על מעמדה של הכנסת אין ערעור 
ובכל זאת הציבור אינו שוכח לה את חולשותיה . חברי הכנסת עצמם מותחים דברי 
ביקורת נוקבים על רמתו ואמינותו של המוסד שבו הם חברים . בצד החלשת הרשות 
הנבחרת , מרבים לשבח את התנועות החוץ - פרלמנטריות כמי שהביאו לכמה מן ההישגים 
הפוליטיים הבולטים מתום מלחמת יום הכיפורים . שלום עכשיו לחצה משמאל , 
וגוש אמונים יצר עובדות מימין , וזו דרכן של המדינה והמדיניות להתנהל . 
בחממה החוץ - פרלמנטרית צומחות איפוא חבורות נוספות , שהרי מה שמחוץ לפרלמנט 
איננו פסול ; את " כך " דחקו לחממה מן הכנסת . ככלל , החברה הישראלית 
אינה שומרת חוק קפדנית . פה ושם מותר לאזרחים ולרשויות לעשות מה שמתחשק 
ולהגיד מה שחושבים . תסמונת האופנובנק עבריין שזכה לאהדה ציבורית רחבה 
שטרם התפוגגה היא ביטוי תקשורתי לכך . לעבריינות אידיאולוגית יש לפחות 
אליבי ציבורי . רצח השוטר צרלי שלוש בשכונת בקעה , שנמנע מלהרוג את תוקפו 
הערבי ושילם בחייו , לא הביא לשינוי הנהלים , אך סיפק סדרה של התבטאויות 
רשמיות שמקלות ללחוץ על ההדק . יותר מאשר שימשו ההצהרות הללו מדריך לשולפים , 
היתה זו הכרזה על מצב מלחמה מסוג חדש שבו שותפים כל האזרחים . כאשר כל התנאים 
בשטח מלמדים כי יש מקום לעוינות ולדריכות מפני הערבי , יש מקום לתנועה ימנית 
קיצונית , ואם כבר ישנה כזו אזי היא פורחת . גם כאשר גינו את התנועה הזו 
היא שיגשגה . מכשולים שהניחו בדרכה , על מנת למוטטה , הקשו עליה אך לא 
גרמו לה להשתנות . המוניטין המיוחד שלה בקרב אוהדיה ויריביה נותר כשהיה . 
עתה נקלעו התנועה והאינתיפאדה , כל אחת לחוד , אל פרשת דרכים . שתיהן 
מצויות במשבר ומחפשות דרך חדשה . תנועת " כך " איבדה את המנהיג ובלעדיו 
היא עלולה ללכת לאיבוד ; אולי להתפצל לתאים יריבים , מקצתם בעלי אופי מחתרתי , 
שבהם יהיה מספר חברים קטן וקנאי מאוד . גם באינתיפאדה מת משהו . אותם מאבקים 
פוליטיים על הדרך לפתרון מדיני , שהובילו לנפילת הממשלה רק לפני חודשים 
אחדים , נשכחו בגלל משבר כוויית . מאידך הצליח הצבא להדק עוד יותר את שליטתו 
בשטחים תוך קפמאליד4הקטנת מספר הנפגעים . תחושת האין - מוצא תורגמה בחודשים 
האחרונים לאובדן שליטה אף מידי המנהיגים הפלשתינאים . סדרה של תקיפות ורציחות 
אקראיות בידי אנשים שלא היו חברים ולא נשלחו על - ידי ארגוני חבלה , שכל 
נשקם היה סכין , העניקה לאינתיפאדה ממד חדש . הפינוי החפוז בתגובה של הפועלים 
הערבים משום שכולם חשודים , והחזרתם בלית - ברירה בחלוף ימים אחדים , הגבירו 
את החשש בציבור מפני כל ערבי . בעיקר אם הוא צועד מאחוריך . במירוץ הטירוף 
החדש של האינתיפאדה שותפים גם יהודים . ראשון להם הוא עמי פופר , שהרג 
שבעה ערבים בראשון לציון , בחודש מאי . אך על שלוש פעולות ההרג הבולטות 
ביותר של הערבים בחודשים האחרונים הגיבה יד יהודית נעלמת . בתגובה לרצח 
הנערים , ליאור טובול ורונן קרמני , מירושלים , נהרגה ערביה בחברון , 
כנראה מירי מתנחל שפעל מקרית ארבע . בתגובה לרצח בשכונת בקעה בירושלים 
נרצח תושב הרצועה באמצעות ירי לעבר המכונית בה נסע , בצומת מבטחים . חשודים 
בשתי התקריות טרם נעצרו . שעות אחדות אחרי רצח כהנא , נרצחו גבר ואישה 
ערבים בכפר לובן א - שרקייה . האינתיפאדה עברה לחזקתם של אנשים בודדים 
ואלמונים , המעניקים לה את הקצב והעוצמה . כאשר מטורפים פונדמנטליסטים ערבים 
ויהודים מכתיבים את צורת המאבק , ישנם כמה פתרונות : אפוד מגן , משמר 
אזרחי , פיקוח משטרתי הדוק וכנראה גם המשך פעילותה של " כך " . לכידתו 
של בן ציון גופשטיין , החשוד ברצח שני הערבים בלובן א - שרקייה , הסתייעה , 
כך נראה , במקורות של גורמי הביטחון שחדרו אל תוך התנועה . כאשר יש כתובת 
קל יותר לעקוב , לנווט ואולי לרסן את החברים ב"כך " . כל שוטר יעיד , כי 
ההצעה לייסד ועד של פושעים רק על מנת שהדבר יסייע בתפיסתם היא מטורפת . 
אבל מדינת ישראל והחברה לא רק שהן יוצקות את היסודות לתפיסה של תנועת " כך " , 
אלא אין בידן הכוח לחסל את התופעה . כתנועה בלתי מוסרית אפשר להרחיק את 
" כך " מן הכנסת , אבל יש קושי להפסיק את פעילותה . חבריה ימשיכו לפעול . 
כמו שבשמאל ייתכן מצב שיהיו חסרים את כהנא כדי לתוקפו , אולי עדיף שהתנועה 
שבנה תמשיך להתקיים כמסגרת לכל הקנאים . אם חשים בכאב , טוב יותר שיודעים 
בדיוק היכן . 
