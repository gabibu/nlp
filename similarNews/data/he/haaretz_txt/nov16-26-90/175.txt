שר הכלכלה והתכנון , דוד מגן , המחזיק גם בתיק העבודה והרווחה , יזם 
דיון בממשלה שיביא לצמצום היקף העסקתם של ערביי השטחים בארץ . " כל עוד 
אני מחזיק בתיק העבודה והרווחה , אפעל לצמצום האנומליה הנגרמת מכך שיש במשק 
הישראלי 000 , 29 מובטלים מצד אחד ו000 , 89 עובדים זרים שאינם נמנים עם 
אזרחי ישראל מצד שני " , אמר מגן בראיון לפורום העסקים של ישראכרט , שהתקיים 
שלשום במלון הילטון בת"א בהנחיית דן מרגלית . ועדה בין - משרדית , בראשות 
מנכ"ל משרד הכלכלה והתכנון , המליצה להקטין במחצית את מספר העובדים מהשטחים , 
המועסקים כיום שלא באמצעות שירות התעסוקה . כיום רשומים ומאוגדים כחוק 
רק 33 מתוך 801 אלף עובדי השטחים בקו הירוק . הוועדה ממליצה להטיל קנסות 
חד - פעמיים על מעסיקים בסכום של 000 , 5 שקלים , וקנסות של 000 , 2 שקלים 
לכל יום העסקה נוסף של עובד מהשטחים שלא באמצעות שירות התעסוקה . קבלנים 
שיעסיקו את תושבי השטחים ללא היתר , עלולים להימחק מפנקס הקבלנים . רשויות 
ותאגידים יימנעו מהעסקת קבלני משנה , המעסיקים עובדים מהשטחים שלא באמצעות 
שירות התעסוקה . הוועדה ממליצה עוד לקבוע תקופת מעבר של שלושה חודשים , 
כדי לאפשר למעסיקים להיערך . 
