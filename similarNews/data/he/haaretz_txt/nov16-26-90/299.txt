, לאחר פתיחה מסוימת של שערי בריה"ם בפני יהודים , החל בארץ גל של בנייה 
ממשלתית בעבור העולים החדשים . רבבות דירות הוקמו במימון המדינה , במקומות 
ובאיכויות שקבעו פקידים במשרדי האוצר והשיכון . לכאורה , היתה זו עשייה 
ברוכה . בפועל , התמונה לא היתה כה ורודה : אלפי דירות לא נמכרו משום 
שנבנו במקומות שאליהם לא מיהרו העולים לצאת . דירות אלו עמדו כאבן שאין 
לה הופכין , עד שנמסרו כמעט בלא תמורה לחברות שיכון ממשלתיות כמו עמידר . 
בהעדר ביקוש לרבות מהדירות , העבירה עמידר את השימוש בהן לבתי - כנסת . 
עכשיו מגלים לפתע בעמידר כי המדובר בכ000 , 2 דירות כאלה , וזאת בעת שהממשלה 
מעורבת בבנייה . והנה , במקום לעודד את היזמות הפרטית להקמת רבבות יחידות 
דיור חדשות , בוחרת הממשלה גם עתה , לפי הצעתו של שר השיכון והבינוי אריאל 
שרון , לנקוט באותה דרך מוטעית , קרי : הקמת יחידות דיור על - ידי הממשלה , 
ובמקומות שהיא תקבע . בעוד שנים , אם יישארו הדירות הללו ריקות אפשר יהיה 
לטעון כי הממשלה לא נערכה כיאות , ולזכור את דברי מבקרת המדינה : " הלב 
דואב " . ויהיה אפשר להחזיר את הדירות הללו למוסדות ולארגונים . לפחות יובטח 
שלא יחסרו בתי - כנסת , וקשה להניח שאגודת ישראל תתנגד לכך . 
