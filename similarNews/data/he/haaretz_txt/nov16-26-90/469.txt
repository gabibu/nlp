מנהל בתי הזיקוק בחיפה , משה בר - אילן , מסר כי בתי הזיקוק מאמצים את 
דו"ח הררי במלואו , ואף היקצו במשותף עם המפעלים המזהמים , ובראשם חברת 
החשמל , משאבים רבים לשכלול ופיתוח אמצעי החיזוי המטאורולוגיים . בר - 
אילן מסר על כך בסיור שערך במפעל לראש העיר , אריה גוראל . בסיור הוצג 
לגוראל מתקן לטיהור שפכי תעשייה , שיצמצם את הפסולת שמזרימים בתי הזיקוק 
לקישון . יו"ר דירקטוריון בתי הזיקוק , ד"ר נתן ארד , הציג את תוכנית האולפן 
התעשייתי במפעל , שעתיד לקלוט עולים מיד עם הגעתם לארץ . על - פי התוכנית 
יעברו העולים הסבה מקצועית בתחומי התעשייה והפטרוכימיה , ילמדו עברית ויעבדו 
בסדנאות . 
