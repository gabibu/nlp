משרד הפנים הגיש לממשלה הצעת חוק לפיה תוקפו של דרכון המונפק במשרד הפנים 
יהיה עשר שנים ולא חמש כנהוג כיום . ממשרד הפנים נמסר כי מדי שנה מונפקים 
כ562 אלף דרכונים והארכתם בחמש שנים נוספות נעשית ברוב המקרים בדרך שגרה 
וללא גביית אגרה נוספת . לטענת המשרד הארכת תוקפם של הדרכונים מכבידה מאוד 
על לשכות מרשם האוכלוסין בארץ , ועל נציגויותיהן בחו"ל וגורמת גם טרחה לאזרחים . 
לפי הצעת החוק שהגיש משרד הפנים תישאר לשר הפנים סמכות לקבוע תקופת תוקף 
קצרה יותר לדרכונים מסוימים . 
