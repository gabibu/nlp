שטוקהולם ( ע"ר וע"ץ ) . ניסיון לחטוף מטוס סובייטי של חברת " אירופלוט " , 
שביצע טיסה מקומית , ולהנחיתו בשוודיה , נכשל שלשום . המטוס שיצא ממוסקווה 
נחת כמתוכנן בבירת אסטוניה , טאלין , שבתחומי בריה"ם כך מסר פקח אווירי 
שוודי . מפקח הטיסות בנמל התעופה ארלנדה של שטוקהולם , לארס גוראן נורטגרן , 
אמר כי המידע על ניסיון החטיפה הגיע אליו מפקיד " אירופלוט " בשטוקהולם 
ומפקחי האוויר של הלסינקי . במטוס מדגם טופולב 431 היו 46 נוסעים ו7 אנשי 
צוות . נציג " אירופלוט " בשטוקהולם אמר כי לא היו נפגעים , ולא נגרם 
כל נזק . לדברי נורטגרן , עדיין לא ידוע דבר על זהות החוטף או החוטפים , 
ומה היו הסיבות לניסיון החטיפה . זהו הניסיון השני לחטוף מטוס סובייטי ביומיים 
האחרונים . ביום חמישי ניסה אזרח סובייטי לחטוף מטוס טופולב שבו היו 27 
נוסעים , ולהנחיתו בהלסינקי . המטוס נחת בהלסינקי , והחוטף הסגיר את עצמו 
למשטרה וביקש מקלט מדיני . ב9 ביוני שלף נער סובייטי בן 71 רימון - יד צעצוע , 
ואילץ טייס של " אירופלוט " לטוס לשוודיה . מאז נעשו שני ניסיונות לחטוף 
מטוסים לשוודיה , ארבעה לפינלנד , ועוד כמה ניסיונות נכשלו . ארבעה מבין 
שבעת החוטפים הוסגרו לשלטונות הסובייטים . אחד הושאר בשוודיה לאחר שניסה 
להתאבד , והוא נמצא בפיקוח המשטרה . אחר , עדיין מחכה להחלטה בדבר גירושו 
מפינלנד . 
