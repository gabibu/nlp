נוסח הסכם הסחר שייחתם בקרוב בין ישראל לפולין סוכם אתמול בשיחות שהתקיימו 
במינהל סחר חוץ במשרד התעשייה והמסחר , עם סגן השר לסחר חוץ של פולין . 
זוהר פרי , סמנכ"ל לסחר חוץ במשרד התמ"ס , שניהל את השיחות , מסר שהוסרה 
נקודת המחלוקת העיקרית לפיה אפשר יהיה לנקוט בצעדי הגנה לגבי מוצרים שונים 
שרגישים במיוחד ליבוא מפולין . נושא זה היווה סלע מחלוקת בדיונים עם מדינות 
מזרח אירופה השונות . עוד אמר פרי שבקרוב יגיע השר לסחר חוץ של פולין למפגש 
עם שר התמ"ס , משה נסים , לחתימת ההסכם . בשיחות נדונו דרכי השתתפות ישראל 
בפרויקטים בין - לאומיים בפולין , ובמיוחד החלפת מידע בקשר לפרויקטים ואפשרויות 
סחר . הפולנים הציעו שירותי אנשי עסקים לסחר עם ברית - המועצות באמצעות 
אזורי סחר חופשי בהן פעילות חברות פולניות . 
