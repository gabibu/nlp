חד המרכיבים המעניינים בעבודתו של כל אמן הוא הרצף הנושאי שלו . תולדות 
המעברים מנושא למשנהו יש בהן מטען פרשני בפני עצמו . איך צמח נושא מתוך 
הקודם לו ? מה הביא את האמן לטפל בדימוי מסוים ? האם יש קו מקשר בין הנושאים 
או שהכל נובע מגחמות שרירותיות ? יצחק לבנה איננו אמן של גחמות . הוא אמן 
מודע לעצמו ולנושאיו ומשתמש היטב בחומרים שבידיו על הרקע התרבותי - אמנותי 
שמאחוריהם . בשלוש - ארבע השנים האחרונות מאז החל לבנה להציג בארץ לאחר שהות 
ממושכת בניו יורק , הצטברו בעבודתו שורה של נושאים שאינם קשורים טבעית זה 
לזה . המעבר מציור המבוסס על עולם הפרסום האמריקאי , אל סדרת ציורי המכוניות 
הנוסעות במהירות בכבישים ריקים , אל ציורי טבע דומם בסטודיו הגיע עכשיו , 
בתערוכת היחיד שלו בגלריה ארטיפקט , אל נופים כהים המזכירים נופים של הרומנטיקה 
הגרמנית , ובעיקר את ציורי המראות הריקות שאינן משקפות דבר . אפשר לזהות 
בציורו נסיגה לאחור מבחינת הטיפול הנושאי : ממקורות השפעה פופיסטיים , 
הקשורים לחיי היום - יום בעולם התעשייתי , מנופים אורבניים של גורדי שחקים 
וכבישים מהירים , נסוג לבנה אל עולם של טבע דומם בתוך הסטודיו , בנוסח 
המאה ה71 , המכיל שעונים , כלי זכוכית , קפלי בדים מבהיקים וענקי פנינים , 
ולבסוף אל הנקודה הטעונה - מאוד של מוטיב המראה . לבנה מרבה לדר על תחושת 
הזיוף והשקר בציור . טבע דומם אינו הציור עצמו , הוא טוען , אלא המושג 
ציור , הציטוט של המסורת המתה ששמה ציור , כמעט ההגדרה המילונית שלו . 
לכן גם משיכות המכחול הענייניות , נטולות הרגישות כביכול ; לכן העיסוק 
בעולם הפרסום , שם שולטת התדמית ולא הדבר עצמו . הדבר האמיתי נשאר ברקע , 
מאחורי הקלעים , מאחורי התדמית . לבנה לוקח מהמציאות אך ורק את ההקרנה 
החיצונית שלה , את האור המנצנץ ונזרק החוצה מן הפנסים , מהדופן המבריקה 
של כלי הזכוכית או מקפלי הקטיפה שנהפכו ממרכיב שולי לנושא עיקרי . בסדרת 
המראות שצייר השנה , אפשר לראות ביטוי מושלם לפעולת החזרת האור מפני השטח 
והחוצה . בהעדר כל דמות המשתקפת בתוכה מקרינה המראה כלפי חוץ רק הבהובים 
של אור , לעתים בוהק ולעתים מעומעם . אבל מלבד זריקת האור והעיסוק בהבהוב 
במקום במקור האור , יש תכונה נוספת המקשרת בין הנושאים השונים בעבודתו של 
לבנה , וכוונתי להעדר הדמות האנושית והמראה הריקה מגלמת את ההעדרות הזאת 
בשיאה : עולם ריק מצליל , ריק מפעולה , ריק מאדם . לבנה לא איפשר מעולם 
פתח הבנה אישי לציוריו והעלים מתוך זהירות מסויגת ואולי גם מוצדקת את היותו 
בנם של ניצולי השואה . לבנה , יליד הארץ , הוא בן הדור השני , הנושא 
את המשקע הבלתי נמנע של הקיום שהיה לפניו . במידה רבה אפשר לומר על הציור 
שלו שהדבר היחיד האמיתי בתוכו היא תחושת המוות והעדר כל סימן לנוכחות אנושית . 
הגילויים האחרים של המציאות הם רק הבהובים מרוחקים שלה . ידועה טענתו של 
משה קופפרמן שלא יכול להיות ציור משמעותי בארץ שאיננו מכיל את חוויית השואה . 
קופפרמן מעביר אותה בחוויה של עומס ומתח הנערמים ומבטלים את עצמם בו בזמן , 
ומפעיל טכניקות ציוריות של רגישות סייסמוגרפית . לעומת זאת , הציור של 
לבנה הוא ציור קונצפטואלי ביסודו , הבנוי על רמות שונות של טיעונים , ואין 
להבינו כפשוטו . ציורי המראות הממוסגרות בשחור אלגנטי הם על טוהרת החשיבה 
הקונצפטואלית גם אם הושקע בהם מאמץ ציורי עצום שהגיע להישגים לא מבוטלים . 
המאמץ הגדול הושקע ביצירת אובייקטים המוצגים לראווה כיקרי ערך , בהשראת 
קטלוגים של סותבי וכריסטי , אך בהקשר הציורי שלהם הם מייצגים דבר אחר לגמרי . 
המראות הללו מייצגות שלילה של הקיים והפיכתו לנתן בכוח . 
