ההסכם שחתמה בשבוע שעבר הנהלת הסוכנות היהודית על מכירתה של חברת הבנייה 
" דיור לעולה " , לא היה צריך להפתיע לאחר שראשי הסוכנות עסקו במשך קרוב 
לשנתיים בניסיונות למכירת החברה . כ02 גורמים שונים גילו עניין ברכישתה 
של החברה , שהיא מהגדולות בארץ , ובהם גורמים כבדי - משקל כמו איש העסקים 
גד זאבי וחברת הכשרת היישוב , וגורמים שוליים ששמם אינו אומר דבר גם בענף 
הבנייה , כמו מאיר שרגאי ואפרים פרל , שכמעט שרכשו את החברה . בסופו של 
דבר סוכמה מכירתה של החברה במהלך פגישה שנערכה במלון המלך דוד בירושלים , 
שם התגורר איש העסקים האמריקאי , ארווין לוי , המכהן כיו"ר ועדת החברות 
של הסוכנות . דבר המכירה נודע יומיים אחר כך , אך הגורמים שרכשו את החברה 
סירבו לנקוב בשם הקונים בטרם ייחתם ההסכם . רק בבוקרו של יום רביעי , ה7 
בנובמבר , דלפה הידיעה שכללה את שמם של הרוכשים בפרסום ב"הארץ " : איש העסקים , 
יוסי דיאמנט , בעליה של חברת " שיכון אזרחי " . באותו הערב שבו נחתם ההסכם , 
ניסו עוד כמה עורכי דין , שייצגו אינטרסים שונים , לברר פרטים על ההסכם 
הצפוי בניסיון לסכל את המכירה . אך זו בוצעה . את תביעותיהם של אלה הם 
ינסו להגיש למי שקשורים לעסקה במישרין , ואולי עוד יפנו לבית המשפט . דיאמנט , 
האיש שרכש את החברה , שהיה מיוצג במו"ם על ידי עו"ד יוספה טפיירו , הוא 
דמות לא מוכרת בציבור הרחב . איש עסקים המתרחק מזרקורים , למרות שהיה קשור 
לעסקים הנהנים מחשיפה רחבה כמו השקעות בסרטים ובעלות חלקית על אולפני הסרטים 
ברקי , ביחד עם שותפו בעבר , איש העסקים יצחק ( איזו ) שני . לפנים 
היה דיאמנט בעליו של מלון אלמוג ים , והיה שותף גם בעסקי תיירות אחרים . 
בעבר רכש את חברת " שיכון אזרחי " מידי חברה של המפלגה הליברית ובאמצעותה 
רכש כעת את " דיור לעולה " . כדי לממן את הרכישה מכר מגרש בגבעתיים תמורת 
1 . 1 מיליון דולר . קפמאבינהמעניין בעסקה זו שהיא מצביעה על כך שהסוכנות 
עדיין לא למדה את הלקח ממכירת חברות . כאשר החלו המגעים הראשוניים למכירתה 
של " דיור לעולה " , שדורגה במקום השמיני בין חברות הבנייה הגדולות במשק 
ל0991 , אמר מקור בכיר ל"הארץ " ( 8 במאי , 8891 ) " שהפעם יש כוונה 
לממש את המחיר המלא של החברה . לא נחזור על השגיאות שאיפשרו את המכירה בזול 
של הכשרת היישוב " . אך גם הפעם זוכה הסוכנות לביקורת על כך שהיא מוכרת 
חברות " במחיר מציאה " . לאחר שנודע כי " דיור לעולה " נמכרה במחיר של 
2 . 4 מיליון דולר , היו מי שטענו , בסוכנות ומחוצה לה , כי שוויה של 
החברה הגיע ל6 מיליון דולר לפחות . אין לדעת אם יש בסיס לטענה זו . מה 
שוודאי הוא שהסוכנות לא ביקשה חוות דעת כלכלית לגבי השווי של החברה , וזו 
נמכרה למי שהציע את המחיר הגבוה ביותר . המחיר נקבע במו"ם ולא בדרך של מכרז , 
ואולי זו ההזדמנות לקבוע קריטריונים לגבי מכירה של חברות סוכנותיות ולמנוע 
מחול שדים כאשר מוכרים נכסים של הסוכנות , כמו הניסיון הנערך כעת למכור 
את החברה בעלת הקרקעות שליד נמל תל - אביב , שכבר הביאה לעימותים משפטיים . 
" דיור לעולה " , שמחזורה מגיע כעת לכ06 מיליון שקל , היתה חברה די רדומה 
עד לפני כשנתיים . בניגוד לשמה , היא כמעט שלא עסקה בבנייה , בוודאי שלא 
עבור עולים חדשים שכמעט שלא היו באותה עת . היא עסקה בעיקר בעבודות קבלניות 
ובביצוע עבודות שיפוץ עבור חברות משכנות כמו " עמיגור " , שגם היא בבעלות 
הסוכנות . בראשית 8891 מינה אריה דולצין המנוח , שעמד אז בראש הסוכנות , 
את יוסף ( גו ) זילברשטיין , שהיה בעבר מנכ"ל חברת חנ"ה ( חיפושי נפט 
והשקעות ) , כיו"ר חדש לחברה . זילברשטיין החל לתפעל את החברה על בסיס 
רציונלי יותר . מחזור החברה שהגיע לכ52 מיליון שקל , הוגדל בהתמדה . עבודות 
מפסידות כמו שיפוץ דירות ל"עמיגור " הופסק . נעשה ניסיון לקבלת עבודות 
חדשות . מספר העובדים שהתקרב ל003 צומצם ומגיע כעת לכ001 . החברה החלה להתחרות 
בשוק העבודות הקבלניות עם הקבלנים הפרטיים וזכתה בכמה מכרזים , שאחד הבולטים 
שבהם היה מכרז להרחבת תחנת הכוח בירושלים , שבעקבותיו זכתה החברה לעבודות 
נוספות מחברת החשמל בהיקף של 51 מיליון שקל . היא מבצעת כעת גם פרויקט ביטחוני 
בדרום הארץ שהשתיקה יפה לו . בתקופה של מיעוט עבודות קבלניות חוזיות , 
כאשר חברות בנייה רבות סבלו מהפסדים , הצליחה החברה להיחלץ מהפסדים של יותר 
משני מיליון שקל והיא מסיימת את 0991 עם רווח של כחצי מיליון שקל . אך מי 
שרכשו את החברה לא יכלו להתבסס על השיפור במצבה אלא גם על שורה של תביעות 
משפטיות שהוגשו נגד החברה במהלך השנים האחרונות , שעשויות לגרום לכך שהחברה 
תצטרך לשלם סכומים בעתיד . השופטת עדנה גבריאלי , מבית הדין לעבודה בתל - 
אביב , נענתה לבקשתו של המנכ"ל לשעבר של החברה , אהרן דב קמחי , והוציאה 
לאחרונה צו ביניים שלא לעשות כל שינוי בנכסי " דיור לעולה " ברח חשמונאים 
19 בתל - אביב עד לדיון בפניה , שיהיה ביום שני הבא ה91 לנובמבר , שבו 
תישמע בקשתו של המנכ"ל לשעבר להגדיל את העיקול הזמני על נכסי חברת " דיור 
לעולה " בע"ם . הצו הוצא עוד לפני שנודע על החלטת הסוכנות למכור את החברה 
לאיש העסקים יוסי דיאמנט . קמחי היה כעשר היה שנים יו"ר ומנהל העסקים של 
" דיור לעולה " בע"ם . הוא הודח מתפקידו בסוף 7891 על ידי נציגי הסוכנות 
בדירקטוריון החברה , למרות שהיה לו חוזה עבודה מובטח לעוד כשלוש שנים . 
בעקבות זאת הגיש קמחי , באמצעות עו"ד חיים ברנזון , תביעה לבית הדין לעבודה 
נגד " דיור לעולה " . קפמאבינקמחי תבע לפצותו בעיקר על הפרת חוזה העבודה 
בטרם עת ולשלם לו פיצויים בגובה שכרו הצפוי לעתיד , פיצויי פטורים מוגדלים 
בגין שנות העבודה , פדיון חופשה , גמול הודעה מוקדמת וכו , בסכום כולל 
של כ057 אלף ש"ח . קמחי , שהיה מודע לרצון הסוכנות למכור את החברה , ביקש 
למנוע את המכירה אך נכשל . לעומת זאת סוכם לעקל את משרדי " דיור לעולה " 
בתל - אביב ב052 אלף דולר , כדי להבטיח שלקמחי יהיה ממה לגבות כספים אם 
יזכה . בבקשה לבית הדין טען עו"ד ברנזון כי העיקול הישן איננו מספיק , 
וכי חלו מאז שינויים מהותיים . ראשית , חלפו כשנתיים , וסכום התביעה עד 
היום תפח בגלל האינפלציה בלבד לכ4 . 1 מיליון שקל . שנית , עד שיינתן פסק 
דין סופי בבית - הדין האזורי לעבודה , ואולי בערעור ובבג"ץ , יחלוף זמן 
רב וסכום התביעה עלול להגיע מעל למיליון דולר . כעת תובע קמחי מבית - הדין 
לעבודה להבטיח את תביעתו על ידי עיקול רכוש מספיק של " דיור לעולה " , ובעיקר 
את משרדי החברה בתל - אביב ובחיפה , ששווים מוערך ביותר ממיליון דולר . 
תביעה אחרת גדולה יותר היא של החברה הממשלתית " שיכון ופיתוח " . הרקע לתביעה 
זו , המוערכת במיליוני דולר , קשורה לעסקה מאוקטובר 4791 , בעת שרכשו 
" שיכון ופיתוח " ו"דיור לעולה " את הקרקע של המעברה של קריית מוצקין . 
על פי ההסכם , טוענת " שיכון ופיתוח " , התחייבה " דיור לעולה " להעביר 
את הזכויות בשטח לזכות " שיכון ופיתוח " , אך " דיור לעולה " נמנעה מכך . 
מהתביעה מתברר כי " שיכון ופיתוח " העניקה ל"דיור לעולה " זכות לבניית 
052 יחידות דיור לשיכון מפוני המעברה , הפחיתה את דמי החכירה וההיתר שהיה 
על " דיור לעולה " לשלם למינהל מקרקעי ישראל . תביעותיה של " שיכון ופיתוח " 
לא נענו על ידי " דיור לעולה " , וזו פנתה לפני שלושה חודשים לבית המשפט 
המחוזי בתל - אביב וביקשה למנות בורר בסכסוך . התביעה תתברר בחודש הבא . 
מקורות ב"דיור לעולה " מצינים כי התביעה למנות בורר מצביעה על חולשתה של 
תביעת החברה הממשלתית , ומעריכים כי החברה לא תצטרך לשלם דבר לחברה הממשלתית . 
למעט המשרדים המעוקלים , ואלה שעליהם עוד רוצים להטיל עיקול , יש ל"דיור 
לעולה " זכויות לבניית 006 יחידות דיור בקריית מוצקין , ושטח של 001 דונם 
בפרדסיה , מקום שבו היה בעבר אחד ממפעלי הסוכנות שנמכר לאיש העסקים , משה 
לוי . המפעל נמכר ללוי אך הקרקע והמבנים הם של " דיור לעולה " בתנאי שכירות . 
חוזה השכירות עומד להסתיים ו"דיור לעולה " תצטרך להחליט על השימוש בקרקע 
בשטח המגיע לכ001 דונם שמוחכרת ממינהל מקרקעי ישראל והונה . נשקלות שתי 
אפשרויות מרכזיות , האחת הקמת מרכז לבנייה מתועשת או בניית 002 וילות . 
בעליה החדשים של החברה מציינים בהקשר לתביעות השונות שהוגשו נגד החברה ולתביעות 
אחרות שעשויות עוד להגיע , כי אם יהיה צורך , החברה תשלם את כל אשר יידרש 
ממנה . דבר אחד הם מבקשים לציין בכל הזדמנות : החברה לא נרכשה על - מנת 
למכור את נכסיה ואת ציודה , אלא כדי להמשיך ולהפעיל אותה במסגרת ענף הבנייה , 
ענף שבזכות המוני העולים המגיעים לארץ , לא יסבול בעתיד הקרוב ממחסור בעבודות . 
