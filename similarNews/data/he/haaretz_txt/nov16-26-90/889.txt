מנכ"ל שירות התעסוקה דוד מנע ייצא בימים הקרובים לבריה"ם בשליחות הסוכנות 
היהודית וייפגש עם יהודים העומדים לעלות ארצה . הביקור הוא במסגרת פעילות 
חדשה ונרחבת של הסוכנות שנועדה להכין את העולים לקליטה בישראל עוד בעת שהותם 
בבריה"ם . אל מנע מתלווים מנהלת המחלקה לתעסוקת עולים , נציה בן - צבי , 
ועובד שירות התעסוקה חיים רוזנטל . המשלחת תבקר בריכוזים יהודיים בבאקו , 
בירת אזרבייגאן , ובטשקנט , בירת אוזבקיסטאן . בערים אלו אחוז היהודים 
העולים הוא הגבוה ביותר , ובהן גם ניתן למצוא בעלי מקצועות נדרשים בישראל . 
בעקבות הביקור הראשון תשגר הסוכנות היהודית לבריה"ם פקידי השמה של שירות 
התעסוקה לפעולות הסבה וייעוץ קדם - עלייה . 351 מהנדסים העומדים לעלות סיימו 
בימים אלה במוסקווה סמינאר להכוונה מקצועית . הסמינאר התקיים במרכז " אורט " 
במוסקווה בחסות האקדמיה למדעים של בריה"ם , ביוזמתה ובמימונה של הסוכנות 
ובשיתוף רשת " אורט - מבוגרים " . בשאלון בסיום הסמינאר ענו רוב המשתתפים 
שיהיו מוכנים להחליף את תחום עיסוקם בישראל . מלבד העולים , הוכשרו בסמינאר 
12 מרצים מקומיים מתשע ערים בבריה"ם , שיקיימו סמינארים דומים בקהילותיהם . 
