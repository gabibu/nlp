סופת ענק מתחוללת בשבועות האחרונים על פני כוכב הלכת שבתאי . הסופה החלה 
כ"כתם לבן " שגודלו כקוטר כדור הארץ , הפכה במהלך 51 יום לטבעת שהקיפה 
את קו המשווה של כוכב הלכת הענק . הסופה נקלטה תחילה בטלסקופים קרקעיים , 
ולאחר מכן הופנה לעבר שבתאי גם טלסקוף החלל האבל . על פי התצפיות , עוררה 
הסופה ענני אמוניה שהתנשאו לגובה של 052 ק"ם . אסטרונומים בארה"ב שבחנו 
את התמונות שהעביר טלסקוף החלל אמרו , כי ייתכן מאוד שזוהי התופעה האטמוספרית 
הגדולה ביותר שנצפתה במערכת השמש , להוציא את ההתפרצויות על פני השמש עצמה . 
לדברי האסטרונום אנדרו אינגרסול , מהמכון הטכנולוגי של קליפורניה , הפעם 
האחרונה שבה נצפתה סופה כזו על פני שבתאי היתה בשנת 3391 . הכתם הלבן התגלה 
לראשונה על ידי אסטרונומים חובבים בתחילת ספטמבר , כאשר קוטרו הגיע כבר 
לפי שלושה מקוטר כדור הארץ . לאחר תצפיות קרקעיות מטלסקופים שונים , ובעיקר 
מן הטלסקוף הדרום - אירופי בלה סילה , הוסט טלסקוף החלל האבל לעבר שבתאי . 
תחילה בין ה9 ל11 בנובמבר ושוב ב71 בנובמבר . כאשר הופנה האבל לראשונה 
לצפות בשבתאי , כבר הקיפה הסופה את כל כוכב הלכת ברצועה שרוחבה הגיע ל000 , 
01 ק"ם . התמונות ששידר האבל הראו בבירור מערבולות וזרמים בעננים אלה . 
העננים הגבוהים ביותר נראים אדומים , והעננים בגובה הרגיל של פני הכוכב 
נראים כחולים . סוכנות החלל האמריקאית מתכוננת ליצור סרט רציף מ004 התמונות 
שצולמו במהלך תצפיות אלו כדי להציגו בדומה להצגת תנועת העננים מתצלומי הלוויין 
בתחזיות מזג האוויר בטלוויזיה . לדברי צרלכס פלרין , מנהל נושא האסטרופיסיקה 
בנאסא , יוכלו המדענים בקרוב לצפות בפירוט רב במה שאפשר לכנות " הסערה 
של המאה " . עד עתה לא הצליחו האסטרונומים לעמוד על הסיבה לסערה זו או על 
תנועת החומר המדויקת בה . כוכב הלכת שבתאי , וכוכב הלכת צדק , הם גופים 
ענקיים המורכבים מנוזלים ומגזים . על כוכבי לכת אלה אין געש מתפרצים ואין 
קרום מוצק . " אלה הן יורות מבעבעות של נוזל וגז " , הסביר אינגרסול . 
האטמוספרה של שבתאי עשויה בעיקר מימן והליום והעננים על פניו מכילים אמוניה , 
גבישי קרח , וככל הנראה גם גופרית ותרכובות של פחמן . צפיפות החומר הממוצעת 
בשבתאי היא נמוכה במיוחד 7 . 0 גרם לסמ"ק , צפיפות נמוכה במיוחד ואפילו 
צפיפותו של צדק , כוכב הלכת הגזי - נוזלי הענק השני , גדולה בהרבה ומגיעה 
לשני גרם לסמ"ק . אינגרסול אינו מעריך כסבירה את האפשרות שהסערה על פני 
שבתאי פרצה כתוצאה מפגיעתו של כוכב שביט או של גוף שמיימי אחר שפגע בשבתאי 
או שהסופה פרצה כתוצאה מהתחברות של מספר סופות ענקיות . לדבריו , " חייבת 
להיות סיבה פנימית כלשהי , מעין גיהוק של שבתאי . מדוע הוא המתין זמן רב 
כל - כך כדי לגהק עכשיו , אינני יודע " . הסערה על פני שבתאי , כוכב הלכת 
השני בגודלו במערכת השמש , נעה במהירות של כ0061 קמ"ש בכיוון מערב , ותחילתה 
נראתה כאילו היא באה ממעמקי הכוכב . אם אכן החלה הסערה כהתפרצות ממעמקים , 
ייתכן שמדובר בלחץ שנצבר במעמקי הכוכב והשתחרר כבועה אל פניו . זהו אחד 
ההבדלים העקרוניים בין התופעות האטמוספריות של שבתאי לבין אלה המוכרות מכדור 
הארץ , שכן האטמוספרה של שבתאי אינה מופעלת רק מאנרגיית השמש ( כמו זו 
של כדור הארץ ) , אלא גם מן הכוחות הפנימיים המשפיעים על הנוזלים והגזים 
שמהם מורכב הכוכב . 
