הונגריה מציעה לאנשי עסקים מישראל שותפויות בעסקים בהונגריה כחלק מתהליך 
פיתוח מואץ שהיא מתכננת לבצע בזמן הקרוב , אמר אתמול נשיא לשכת המסחר ההונגרית , 
ד"ר ליוש טולנאי , בדיון על פיתוח יחסי המסחר בין המדינות שהתקיים אתמול 
בבית איגוד לשכות המסחר בתל אביב . ד"ר טולנאי ציין כי הכלכלה ההונגרית עוברת 
בתקופה האחרונה תהליך של ליברליזציה מואצת בכל התחומים , דבר ששיפר דרמטית 
את המאזן המסחרי של הונגריה שהסתיים בעודף של כמילארד דולר . אולם במקביל 
סובל המשק ההונגרי מפיטורים ואבטלה . לפיכך מקווים ההונגרים לצמצם את האבטלה 
על ידי פיתוח מואץ בסיוע חברות זרות . המאזן המסחרי בין ישראל להונגריה נוטה 
לטובת ההונגרים . ב98 ייבאה ישראל מהונגריה סחורות בסכום כולל של 9 . 32 
מיליון דולר וייצאה סחורות בסכום של 7 . 21 מיליון . בתשעת החודשים הראשונים 
של 0991 מורגש שיפור קל במאזן לטובתה של ישראל . עיקר הייבוא מהונגריה הוא 
חומרי גלם , ברזל , עצים , עור מעובד וציוד סניטרי . עיקר הייצוא למדינה 
זו הוא ציוד חקלאי ואלקטרוני , פרי הדר , יהלומים וכימיקלים . 
