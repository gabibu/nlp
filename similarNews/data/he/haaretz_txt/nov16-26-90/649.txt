. ממש כמו פעם , המנהיגים אומרים שזהו רגע היסטורי , שעת חסד דמוגרפית , 
אך מתקשים להתגבר על הזרם העצום , שהופך לאיום על תשתית המדינה . הציבור 
מגיב בהתלהבות אך ממעט לעסוק בקליטה . על סדר היום כמו בעלייה הגדולה של 
פעם עומדות לא רק טרדות ההתאקלמות אלא גם בעיות קשות של דיור , של אבטלה , 
של " מיהו יהודי " ומי ילמד את ילדי העולים . ארבעים שנה אחרי וכמעט שום 
דבר לא השתנה לא באופן שבו המדינה מתפקדת ולא באופן שבו העולים מתייחסים 
אל העלייה . המדינה זקוקה להם , אוהבת את העלייה אך לא את העולים . מדינת 
ישראל בראשית דרכה וגם היום מאמינה בעיקר בעלייה . אחת מן ההסכמות הבודדות 
מקיר לקיר בחברה הישראלית השסועה היא שאי אפשר בלי עולים ורצוי הרבה . במגילת 
העצמאות כבר הוצהר שמדינת ישראל שייכת לעם ישראל כולו , ומה תכליתה של בניית 
הארץ אם לא תשמש המדינה בית לכל היהודים ; מקלט לעם נרדף . המון יהודי 
בארץ הוא האמצעי היחיד להבטחת המשך קיומה של המדינה , ולקיום רוב מול הערבים 
בשטח ארץ ישראל . כך אמרו ב8491 וכך אומרים ב0991 . תגובת המדינה לבוא העולים 
נרגשת . הכל מתארים את האירוע בצורה דרמטית . זהו פרק בהיסטוריה שבו עם 
שהתפזר שב ומתאחד מחדש במולדתו . המנהיגים מדרבנים את הוותיקים להתגייס 
למבצע , שהצלחה בו היא תנאי לעצם הישרדות האומה . ברחוב מסבירים פנים בעיקר 
מתוך סקרנות לכל דובר שפה זרה . כך בעלייה בראשית ימי המדינה וכך היום . 
בשני גלי העלייה העיקריים לישראל , בראשית ימי המדינה והיום , מתגייסת 
המדינה למבצע הקליטה אגב מתיחות ביטחונית . ראשוני העולים ב8491 גויסו מיד 
לצבא , ואלה שבאו בעקבותיהם איכלסו רבים מיישובי הספר . כיום טרודה המדינה 
במאבק מתעצם בפלשתינאים בשטחים שמפעפע גם לתוך המדינה . בראשית ימי המדינה 
אמרו כי מדובר בלוחמים בפוטנציה ; היום כל עולה הוא חייל במלחמת הדמוגרפיה . 
שעריה של ישראל פתוחים כל העת לעלייה והיא משוועת לבאים , אך היא לא מכתיבה 
את עיתוי בואם ואת קצב הגעתם . ברצותם של העולים , או למעשה על - פי רצון 
מנהיגי מדינות המוצא , הם באים לפתע באלפיהם תוך יום אחד . המדינה נדרשת 
תמיד להיות נכונה לקולטם בצורה הראויה , הן כמתבקש בהכנסת אורחים והן כמי 
שאין רוצים בירידתם . ב9491 עלו 675 , 932 , ב0591 עלו 942 , 071 וב1591 
עלו 590 , 571 . מאז ועד היום עלו כ52 אלף עולים בממוצע מדי שנה ולא יותר 
מ17 אלף ( ב7591 ) . היעדר שליטה בכמות הזורמת לפתע מקשה ומחבל בתהליך 
של קליטה תקינה . בהיעדר אפשרות להעברת עולים ממחנות עולים למגורי קבע , 
הוכרזו המחנות מאפריל 0591 כ"מחנות מעבר " ( מעברות ) . רבים נותרו 
בהם שנים אחדות . גם כיום מצוקת הדיור קריטית . מלאי הדירות יאזל בתוך 
חודשים אחדים ועתה מוטרדים שמא גם החלופות קרוואנים , בתי מלון , בסיסי 
צה"ל ימוצו עד תום . גלי עלייה מסמנים שעה של התגייסות גם עבור הדתיים , 
החרדים מפני כניסתם של לא יהודים לישראל ולעם . שר הקליטה , יצחק פרץ , 
מזהיר מ"בכייה לדורות " על כי שליש מהעולים , לדבריו , אינם יהודים . 
הוא גם מוטרד מהיות רוב העולים חסרי כל הכרה דתית . זירת המאבק כמו בראשית 
ימי המדינה היא סביב חוק השבות ; כשנחקק ביולי 0591 , הגדיר החוק כיהודי 
את כל מי שמצהיר על עצמו כיהודי . אך הדתיים באמצעות עריכת רשימות , הלשנות , 
קבלת משרד הפנים לאחריותם , ולבסוף שינוי הגדרת מיהו יהודי בחוק , ביצרו 
את שליטתם על הכניסה לעם . פרשת ילדי אתיופיה בקריית טבעון שמורי חב"ד התנו 
את תלמודם בהתגיירותם לחומרה שבה ומזכירה את רוח מאבקי החינוך בימי הקליטה 
של פעם . בעוד רוב האשכנזים נקלטו בזרמי החינוך של תנועת הפועלים והציונים 
הכלליים , תבעו הדתיים לחנך את יוצאי ארצות המזרח רק בבתי הספר של הזרם 
הדתי ; בן גוריון נעתר להסדר מיוחד בעבור ילדי תימן , אך עדיין חלם על 
בניית חברה הומוגנית , והקים במסגרת זרם הפועלים תת - זרם דתי שיוכל לקלוט 
את ילדי יוצאי תימן . על יוזמת חילון זו שילם במחיר נפילת ממשלתו בראשית 
1591 והקדמת הבחירות . שוכני האוהלים במרכזי הערים הם המעיזים להשמיע את 
ביטויי המחאה החריפים ביותר בגנות העלייה , ושוב אין זו תופעה חדשה . בראשית 
שנות ה05 החל הציבור להתנכר לעולים . בצד ביטויי הערכה בדבר חשיבות העלייה 
הסתגרו למעשה הוותיקים בדלת אמותיהם . הסוכנות האשימה : " אווירה נגד 
העלייה השתלטה ביישוב " , ובן - גוריון התבטא לימים : " רק מעטים גילו 
יחס של אחווה יהודית ואנושית כלפי העולים " . המלאכה נותרה בידי השלטון , 
אך גם הוא ביטא מעין התנשאות . בראשית ימי המדינה ביקשו לשפץ את תרבותם 
של העולים , להוציא מהם את הגלות . יוזמה זו החריפה את תופעת משבר הקליטה 
והאריכה אותה . בשקט בשקט ישנם המזהירים כי שכרה של עלייה המונית עלול לצאת 
דווקא בהפסדה של המדינה . החוששים , העומדים על מגבלת כושר הקליטה , מתריעים 
מפני פגיעה בתשתית החברתית ובחוסן הכלכלי , שתוביל לירידה גם מקרב הוותיקים . 
אותן חששות הושמעו גם פעם . גיורא יוספטל , לימים שר , התבטא ב9491 : 
" יש כאן פתיחת ברז בלי מחשבה ואומרים שזה המעשה הציוני הגדול " . חבר 
הכנסת פרץ ברנשטיין מן הציונים הכלליים , גם הוא שר לימים , עורר עליו 
זעם בראשית 1591 , כאשר העז לומר את הדברים בפומבי מעל דוכן הכנסת . הסוכנות 
אימצה איפוא מדיניות של סלקציה להגבלת העלייה . יו"ר הנהלת הסוכנות , 
ברל לוקר , קבע : " אין להפוך את מדינת ישראל לבית חולים של העם היהודי " . 
צעירים בעלי כושר עבודה זכו לסיוע הסוכנות , ואילו את הזקנים , החולים 
והמקרים הסוציאליים הותירו בארצותיהם . זו גם הסיבה מדוע לא קמה יוזמה 
אף לא בראשית 2591 כשפסקה העלייה להעלאת 000 , 07 יהודי פרס . בחודש מאי 
3591 , אף האשים בכנסת שר הבריאות , יוסף סרלין , שאין מקפידים על מדיניות 
העלייה הסלקטיווית . כל תושב ותיק היה פעם עולה או שהוא בן או נכד לעולה . 
משעה שהתאקלם שכח כי גם הוא הגיע במנוסה , בחוסר כל ובתחושה של אין ברירה ; 
זמן רב היה עדיין רגיל לבית אותו נטש , וחלם על בית טוב מזה שזכה להתגורר 
בו . מבחירה , מציונות לשמה , עלה רק מיעוט לארץ ישראל בכל תולדותיה . 
הרוב בא בגלל פרעות , מהומות וגזרות , ובתוספת סגירת שערי גלויות אחרות 
שאליהן העדיפו לעבור לו יכלו . " הסופות בנגב " של 1881 הביאו לארץ ישראל 
רק כשתי רבבות בעלייה הראשונה , בעוד שמיליון יהודים פנה לארצות הברית . 
מאורעות ברוסיה שלאחר המהפכה חידשו את העלייה משנת 9191 . גזרות בפולין 
הביאו לכאן את היהודים באמצע שנות ה02 , והיטלר הוא הסיבה לעלייה בשנות 
ה03 . בסוף שנות ה04 הגיעו , מלבד פליטי השואה , גם מי שנמלטו מארצות 
קומוניסטיות או דיקטטורות ערביות . ממערב אירופה ומארה"ב לא עלו יהודים 
גם כאשר קמה המדינה , וכך גם היום : לישראל מגיעים עולים רק ממדינות במצוקה 
ברית המועצות ואתיופיה שבהן יש קשיים כלכליים ועוינות אנטישמית . בגלי 
העלייה הגדולים מגיעים מי שניצלו הזדמנות לברוח מארצם . הם באים עם רק מעט 
מרכושם , ועם סכום כסף שאינו מאפשר התבססות בארץ חדשה ללא תמיכה . על המדינה 
להשקיע בהם כדי ללמדם את השפה ולהופכם ליצרנים במשק הישראלי . החרדה של 
תנועת העבודה שמא יתגלה לעולים שדגלה הוא האדום וההמנון הוא האינטרנציונל 
גם היא איננה חדשה . אף כי בעבר לא ביקשו לבטל סמלים אלה , ניכר היה שהעולים 
ממזרח אירופה יראים מסימני המשטר שממנו נמלטו ( למשל , הרתיעה מעיקרון 
השוויוניות בקיבוצים , שנתפסו אצלם כקולחוזים ) . בראשית ימי המדינה התנפץ 
חזון חברתי אחר . המנהיגים חלמו להפוך את העולים לחקלאים . אלא שמיתוס 
כיבוש האדמה שפרח בעלייה השנייה גווע בעלייה השלישית ; מאז ראשית שנות ה02 , 
כאשר נסגרו שערי ארצות הברית ולישראל הגיעו כל בני העם , קולטת הארץ רק 
עלייה עירונית בורגנית של סוחרים , פקידים ובעלי מקצועות חופשיים . בשנה 
הראשונה של גל עלייה גדול אין כמעט יורדים . כך היה ב9491 . בשנתיים אחרי 
כן התייצב שיעור היורדים על % 3%4 . לעולים כמעט לא היתה יכולת לעזוב ; 
לא היה לאן לחזור והיה קושי למצוא ארץ קליטה אחרת . ב2591 , משפסק גל 
העלייה , נראה היה כי לפתע הירידה פורחת . מ000 , 5 איש בשנים הראשונות 
גדל מספר היורדים ל000 , 8 . אלא שבשנה זו שיעור זה כבר היווה שליש מכלל 
העולים , שמספרם היה 963 , 42 . מקרב 009 אלף שעלו בעשור הראשון ירדו כ000 , 
07 , מקצתם כאלה שהעדיפו לחזור לארץ מוצאם , לעתים אל רכושם שם ; כאלה 
שחששו מגיוס ; ומי שנתקלו בקשיי התאקלמות או קיוו לשיפור התנאים . עלייה 
של המונים סופגת ביקורת , מחלישה בטווח הקצר את המדינה , מעוררת עימות 
עם הדתיים , גורעת תקציבים מן הוותיקים , עד כי ניכרת אפילו אפתיה בציבור 
לגבי המשכיותה . פתאום , כמו שהתחילה בהפתעה , העלייה נפסקת . ואז שוב 
כולם דואגים לגורל המדינה שחדלה לקבל את העירוי , ולגורל היהודים הנותרים 
שכלואים במשטרים עוינים . ביוני 9491 נפסקה העלייה ממזרח אירופה והתגובות 
בארץ היו של הלם . כאשר התחדשה באפריל 0591 לכמה חודשים שוב דובר על הבעייתיות 
שבעלייה המונית לא מבוקרת , באשר מחנות העולים כבר החילו 001 אלף דיירים , 
רבים מהם מובטלים . תחושת חוסר אונים חזרה בדצמבר 1591 , כאשר דעכה העלייה 
מבלי להתאושש עוד . הסוכנות טענה כי דווקא בפתח שנת 2591 היא היתה ערוכה 
טוב מתמיד . אבל העולים לא באו עוד בהמוניהם . אותו הלם ניכר גם כאשר מרוקו 
הפסיקה את העלייה ב6591 . עתה יש המנבאים במין דאגה , כי העליה ההמונית 
תימשך לפחות חמש שנים . הדאגה רבה יותר כאשר העלייה נפסקת פתאום . 
