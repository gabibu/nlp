אחרי שחזרו ממוסקווה , גילו ב"הבימה " שגירעון של כ6 מיליון ש"ח זה לא 
דבר שאפשר לחיות אתו . ידיעה יצאה מעם ההנהלה על " היערכות חדשה בעקבות 
המצב " . אף מלה בהודעה על הסיבות שגרמו ל"מצב " . הבשורה היא , שהחל מאפריל 
תעבוד " הבימה " עם פחות 05 שחקנים ועובדים זמניים . זה עדיין משאיר מצבה 
של כ031 שחקנים ועובדים , אבל זה חיסכון מקוה של כ2 מיליון ש"ח לשנה . בהודעה 
של התיאטרון לא נכתב , שהפקה אחת שיועדה לבמה הגדולה , " רביזור " של 
גוגול ( בבימויו של מיקי גורביץ , עם נסים עזיקרי וששון גבאי בתפקידים 
הראשיים , שחזרות עליה החלו , ומיד נפסקו ) , יורדת מעל הפרק , בלא 
תאריך לחידוש העבודה . הפקה זו לא מופיעה בתוכניות לעונה הנוכחית , אם 
כי היתה רשומה בתוכניות מלפני ארבע שנים . כבר התחילו בחזרות , שלהן הוקצבה 
תקופה ארוכה מהרגיל , והחתימו בעקבות דרישות הליהוק של הבמאי מיקי גורביץ 
שחקנים מחוץ לתיאטרון , גם להפקות אחרות . כל זה נעשה כשכבר היו צריכים 
לדעת ב"הבימה " שהמצב לא טוב . גם זו התנהגות שגרמה ל"מצב " , שמחייב עכשיו 
שינויים . ההפקה הגדולה הבאה באולם הגדול תהיה " הקסם הגדול " , שתעלה ב4 . 
7 , מחזה מאת אדוארדו דה פיליפו , עם יוסי בנאי ונסים עזיקרי , בבימויו 
של עמרי ניצן , ובהשתתפות 41 שחקנים . עד אז יש ל"הבימה " רק את " טרטיף " 
כדי למלא את בימת האולם הגדול . האולם הגדול הוא ההכנסה הגדולה , שצריך 
למדוד אותה כנגד ההוצאות של העלאה והרצה של הצגה גדולה . " מעגל הגיר הקווקזי " , 
" סאלח שבתי " , ו"קברט " באולם הגדול עלו הון תועפות , הכבידו על תקציב 
התיאטרון בהעסקת צוות אמנותי וטכני נוסף למצבה הקיימת , ולא הכניסו את הסכומים 
המקווים . הימור על כל הקופה שלא הצליח . הצגה כמו " הדיבוק " , על הבמה 
הקטנה , עם 52 שחקנים ומוסיקאים ערב ערב על הבמה , היתה עוד עול שגרם לצורך 
לשנות היערכויות . כדי ש"טרטיף " לא יישאר בודד במערכה על האולם הגדול 
גם מפני שעם כל מעלותיה של ההצגה היא לא תהיה להיט קופתי , ואולי גם לא 
אמורה להיות יעבירו לשם את " אדם " של יהושע סובול ואת " מלאכת החיים " 
של חנוך לוין . " הצגות " אדם " יתקיימו באולם הגדול במסגרת הצגות לתלמידים . 
זו הצגה שהתקשתה ליצור אווירה של סיכון מוחשי באינטימיות של האולם הקטן , 
ויש לקוות שיעבדו עליה באופן רציני לפני שתעלה באולם הגדול לפני תלמידים , 
שאינם קהל קל במיוחד . כבר עכשיו נעשו בה שינויים בליהוק . 21 שחקנים 
באולם הגדול , בהצגות בוקר לפני תלמידים , יאפשרו אולי הכנסה . אבל כל 
אלה אילוצים שבינם לבין תכנון ועשייה אמנותית הקשר מקרי בלבד . עכשיו ישב 
מנהל אמנותי ויחליט על רפרטואר לפי מספר הכיסאות באולם ומספר השחקנים על 
הבמה . הצגות יחיד ב"הבימרתף " , עד 5 שחקנים באולם הקטן , ועד 51 באולם 
הגדול . אלה שיקולים מובהקים של תיאטרון מסחרי . גם העברת הצגות מאולם 
לאולם איננה יכולה להיות פתרון אמנותי רציני . למה לא ביימו מלכתחילה את 
ההצגות האלה לאולם הגדול ? לשיקולים מסחריים כאלה הגענו ממצב שבו התיאטרון 
הרפרטוארי הנתמך ניסה להתחרות בתיאטרון מסחרי . נראה היה שהצגות גדולות 
יביאו אתן קהל גדול , שיגלגל את מחזור הכספים הגדול , שיחפה על ההוצאות 
הגדולות , ואולי אם יצא לכולם להיט גם יממן את הניסיונות האמנותיים . 
זה לא קרה ב"הבימה " , גם מפני שמנהליו לא הונחו בתכנון מדוקדק כפי שהיה 
נוהג ביחס להפקות כאלה מפיק פרטי מקצועי . עכשיו , אחרי דמי לימוד של גירעון 
כבד , מפעיל תיאטרון רפרטוארי שיקולים מסחריים מובהקים . אנחנו צריכים 
רק לקוות , שגם במגבלות האלה אפשר לעשות תיאטרון טוב . כי הרי לא חשוב 
כמה שחקנים יש על הבמה , חשוב מה הם עושים . גם כשעושים תיאטרון מסחרי , 
צריך להפיק אותו באופן מקצועי . שאם לא כן , בבואך לעשות תיאטרון " אמנותי " , 
תצטרך לנהוג כמפיק מסחרי . במאי 9891 , לקראת עונת 9809 , פירסם " הבימה " 
עלון למנויים ובו מוזכרות 81 כותרות של הצגות חדשות , מהן תיכנן להפיק כ01 . 
עד היום הפיק שש : " אדם " , " מלאכת החיים " , " זהב " , " טיול בין 
העצים " , " סוף התחלה " , ו"עלי כינור " . האחרונה ירדה מהר מאוד , האחרות 
עדיין רצות . " ייסוריה של משוררת גולה " מאת מוטי לרנר אמורה לצאת בקרוב 
ב"הבימרתף " . " טרטיף " נוסף לתוכניות בעקבות ביקורו של הבמאי רוברט סטורואה 
עם תיאטרונו בפסטיבל ישראל . כרגע לא מדברים כבר על העלאת " דבר מצחיק 
קרה לי בדרך לפורום " ( מחזמר ) , " אחים לנשק " ( מחזה חדש של הלל 
מיטלפונקט ) , " המלט " ( בבימויו של חנן שניר ) , ו"כטוב בעיניכם " 
של שקספיר . על " ציד המכשפות " התחילו בעונה הקודמת חזרות עם היי קיילוס 
ונתן דטנר , ואולי בעתיד ישחק את התפקיד יוסי פולק . חתמו חוזה . לעונה 
הקרובה מתכננים עוד את " חתונת הדמים בבימויו של שניר באולם הגדול . עם 
תשע הפקות בעונה עומדת הבימה בהתחייבותה למנויים , ויש בסיס לטענה של הודעת 
ההיערכות החדשה , שהתיאטרון נאמן לתוכניתו , אך בהיערכות אחרת . אבל אין 
ספק שהיה אפשר להגיע לתוצאות אמנותיות לא פחות טובות בניהול נכון יותר , 
ובתשלום דמי לימוד נמוכים יותר על חשבון הציבור . בחלק מן הגירעון אשם 
" המצב " ( סבסוד נמוך , מזל , ירידה בצריכת התרבות ) , אבל בחלקו 
הגדול אשמים ניהול לא נכון , אלתור ושיקולים לא מבוססים . 
