ביירות ( ע"ם ) . העיתון הלבנוני אל - בירק , מוסר כי תוכנית אירופאית - 
ערבית בשיתוף עם הוותיקאן לפיתרון משבר לבנון מתבשלת על אש נמוכה . ממתינים 
איתה לתוצאות מגעיה של הוועדה הערבית המשולשת , עם מלכים ומנהיגים ערביים , 
על הסכם טאיף . הידיעות מוסרות עוד , כי האפיפיור מנהל מגעים עם המלכים 
והמנהיגים הערבים על המשבר בלבנון , וייתכן שיפגש עם מנהיג ערבי בכיר , 
במהלך הימים הקרובים , לדיון בהתפתחויות האחרונות . כוויית ( ע"ם ) . 
מקורות לבנוניים ואמריקאיים אמרו לעיתון אל - קבס , ששליח מטעם נשיא לבנון , 
אליאס הראווי , מנהל שיחות רשמיות עם האמריקאים . השליח , בוטרוס חרב , 
מבקש שארה"ב תגדיל את תמיכתה בלבנון בתחומים מדיניים , כלכליים וצבאיים . 
כמו כן שוחח השליח על הדרכים לשפר את המגעים הדיפלומטיים בין שני הצדדים , 
ועל האפשרות להחזיר את השגריר האמריקאי ללבנון . הנשיא הראווי , קיבל הזמנה 
רשמית לערוך ביקור בארה"ב בחודש מארס , לפי אל - בירק . במהלך השבועות הבאים , 
יחלו מגעים בין ביירות לוואשינגטון , במטרה להכין את סדר היום של הביקור . 
זאת , אחרי ששגריר לבנון החדש בוואשינגטון , נסיב לחוד , יכנס לתפקידו , 
לאחר שממשלת ארה"ב תאשר את מינויו לתפקיד שגריר לבנון בשטחה . דמשק ( ע"ר ) 
. סוריה הציעה פעם נוספת שחייליה יסייעו לסלק את הגנרל מישל עאון , מן 
המובלעת הנוצרית בביירות . נשיא סוריה , חאפז אל - אסד , אמר למנהיגי 
לבנון המבקרים בדמשק , כי הוא מוכן לתת כל סיוע לבקשת השלטונות הלבנונים , 
כדי להרחיב את שלטונם , כך מסר דובר הנשיא . אסד הסכים גם להדק את השליטה 
על הגבול המשותף ולמנוע כניסה בלתי חוקית של אזרחים שאינם לבנונים . לדברי 
דיפלומטים , הצעד מכוון נגד משמרות המהפכה האיראניים , שכ005 , 1 מהם פועלים 
בלבנון מאז 2891 . הראווי , שזהו ביקורו הראשון בחו"ל מאז נכנס לתפקידו 
בנובמבר , קיים אתמול סיבוב שיחות נוסף עם בן בריתו , נשיא סוריה . סגן 
נשיא סוריה , עבד אל - חלים חדאם , שנכח בשיחות , אמר כי שימוש בכוח צבאי 
נגד עאון , הוא באחריות לבנון , אולם סוריה מוכנה לסייע אם תתבקש לעשות 
זאת . נשיאי סוריה ולבנון הגיעו ביניהם להסכמה , על האמצעים שיש לנקוט כנגד 
הגנראל עאון , כך מסר אתמול מקור כלכלי בדמשק . האמצעים הללו יהיו בעיקר 
בעלי אופי כספי וכלכלי . במהלכם ייעשה מאמץ לסגירת הנמלים והגבולות של המובלעת 
הנוצרית . צעדים אחרים יהיו נושא לדיונים בשלב יותר מאוחר , נאמר בהודעה 
שפורסמה בדמשק . ביירות ( ע " ר וע"ץ ) . הפצתם של שניים מעיתוניה החשובים 
של לבנון , א - נהאר ולוריון לה - זור נאסרה בשטח הנוצרים . עיתונאים ממערכות 
שני העיתונים , מסרו כי כוחות הנאמנים לעאון , החזירו טנדרים שהפיצו את 
עיתוניהם בשטח הנוצרי . דובר צבאי אישר כי יש החלטה לאסור את הפצתו של א - 
נהאר במזרח ביירות , אולם אמר כי אינו מודע לאיסור להפצת לוריון לה - זור . 
א - נהאר יצא אתמול לראשונה מאז אסר עאון על כינוי נשיא לבנון הראווי וראש 
הממשלה אל - חוס , בתואריהם הרשמיים . 
