קהיר ( ע"ץ וע"ר ) המוסלמים במצרים טענו אתמול , כי שר הפנים החדש בחר 
בדרך של " דו - שיח באמצעות כדורים " , אך למרות זאת הם ימשיכו במאבקם נגד 
הממשלה ויקיימו מצעדים דתיים ועצרות ברחובות ובכיכרות . אסיפות והתכנסויות 
פומביות גדולות במצרים ניתן לקיים על פי החוק רק לפי רישיון משטרתי . " שר 
הפנים מוחמד מוסא החליט על דו - שיח באמצעות כדורים " נאמר בהודעת גאמע 
אל - איסלאמיה , ארגון מוסלמי קיצוני , שנמסרה לסוכנות רויטר בקאהיר . 
" מכיוון שכך , הגאמע רוצה זכות לעצמה לקיים את ההפגנות שלה ברחובות ובכיכרות , 
כל עוד המשטרה ממשיכה להטיל מצור על המסגדים " . הגאמע הוא אחד הארגונים 
האיסלמים הקיצוניים , הפועלים במחתרת ומטרתם להשליט במצרים את החוק האיסלמי 
( שאריע ) . ההודעה מתייחסת לפריצת המשטרה למסגד בקהיר ולתקרית נוספת 
שארעה באסיוט במצרים העליונה ביום שני בערב . 
