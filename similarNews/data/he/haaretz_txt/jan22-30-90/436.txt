העולם הוצף בתמונות של הכישלון הכלכלי מצד אחד וההתחדשות הפוליטית מצד אחר 
במזרח אירופה . מדינות המערב מתכוננות לספק חלק גדול מהסיוע שגרורותיה לשעבר 
של ברית המועצות זקוקות לו באורח כה בולט לעין . אבל במדינות שמדרום לסהרה , 
שם תנאי החיים גרועים יותר מאשר באירופה ואינם משתפרים , רואים את האופוריה 
לנוכח החירות האירופית כמכה ניצחת נוספת . " מזרח אירופה היא הבחורה הסקסית 
היפה ביותר , ואנחנו גברת זקנה בלה " , אמר לא מכבר לעיתונאי בי - אי קיפלגט , 
המזכיר הקבוע של משרד החוץ בקניה . שליטי אפריקה חוששים שפרוסות גדולות 
מכספי הפיתוח הבין - לאומי וסיוע החוץ יועברו מהעולם השלישי למזרח אירופה . 
בוועידת סחר של מדינות אפריקה המזרחית והדרומית שנערכה לא מכבר אמר סלים 
אחמד סלים , מזכ"ל הארגון לאחדות אפריקה : " כפי שהדברים נראים כעת , 
המצב יהיה אמריקה למזרח אירופה , אירופה לעצמה ואפריקה לעצמה " . לסכנה 
זו ערים גם מחוץ לגבולות אפריקה . " היה זה הרה אסון לו ציודה הכלכלי המחודש 
של מזרח אירופה היה נעשה על חשבון העולם השלישי " , אמר קנצלר מערב גרמניה 
לשעבר , וילי ברנדט , בכנס נציגות מדינות הצפון והדרום בבון בשבוע שעבר . 
" לא יכולה להיות שום בחירה בין השניים " . על אף הסכנות עשויה הפסקת האש 
במלחמה הקרה לעזור לטווח הארוך לעולם השלישי . המשטרים באפריקה לא יוכלו 
יותר לבזבז את משאביהם כעושי דברן ולקוחותיהן של מעצמות - על בסכסוכים בין 
מזרח למערב , והעמים עשויים ללמוד מההתקוממויות העממיות נגד המשטרים בגוש 
המזרחי . בשום מקום אחר לא מוטלות על הכף שאלות כה גורליות . דו"ח של הבנק 
העולמי כינה לא מכבר את המשבר הכלכלי ברחבי אפריקה " אתגר יוצא מגדר הרגיל 
לקהיליית הפיתוח " . בין ממצאיו : אפריקה שמדרום לסהרה , שהיא בעלת אוכלוסייה 
של 054 מיליון איש , מייצרת סחורות ושירותים בשווי 531 מיליארד דולר לשנה , 
בהיקף הדומה לזה של בלגיה , מדינה בת 01 מיליון איש . בעוד האוכלוסייה 
שמדרום לסהרה מוסיפה לגדול בלא רסן על פי התחזיות היא תגיע למיליארד תושבים 
בשנת 0102 הגידול הכלכלי מפגר אחריה במידה מעוררת רחמים . התוצאה , לדברי 
הבנק , היא ש"כללית , אפריקאים עניים כיום כפי שהיו לפני 03 שנה " . החובות 
לטווח ארוך גדלו כמעט פי 02 מאז 0791 . חובה של אפריקה שמדרום לסהרה משתווה 
כעת לתל"ג השנתי שלה . לעומת זאת , החוב הדרום - אמריקאי שכה מרבים לדבר 
עליו מסתכם רק ב%06 מהתל"ג . איש אינו מצפה שהסיוע המערבי הרב - צדדי ייפסק 
כולו , אך במהלך ביקור בזימבאבואה בסוף השנה שעברה יצא מגדרו נשיא הבנק 
העולמי , ברבר קונייבל , כדי להרגיע חששות . " מדינות כמו פולין זקוקות 
לסיוע בארגון מחדש של כלכלתן יותר מאשר לסכומי כסף גדולים " , אמר קונייבל . 
" הבנק לא ינטוש את אפריקה " . מעט מסיוע הפיתוח לטווח ארוך , שבו הבנק 
מטפל , הועבר או יועבר למזרח אירופה . בשנה שעברה הלווה הבנק למדינות אפריקה 
כמעט ארבעה מיליארד דולר . למעלה ממחצית הסיוע ( 3 . 2 מיליארד דולר ) 
נמסר בצורת מלוות סיוע פיתוח בין - לאומי ( איי - די - אי ) , המוצעים 
רק למדינות העניות ביותר שהכנסתן לנפש נופלת מ054 דולר . לעומת זאת , מדינות 
הגוש המזרחי עשו עסקים קטנים בלבד עם הבנק העולמי . רק הונגריה שמאז 3891 
לוותה 2 מיליארד דולר היא לקוחה גדולה . מלווה של 063 מיליון דולר לפולין 
נמצא בשלביו האחרונים . רומניה לא לוותה כלל מאז 2891 , ומזרח גרמניה ובולגריה 
אינן שייכות לבנק . אולם מסעה של אפריקה השחורה למשוך השקעות זרות , שמעולם 
לא הוכתר בהצלחה , עלול להתפורר עוד יותר כעת , כשדלתות מזרח אירופה נפתחו 
יותר לרווחה בפני עסקים מערביים . שחיתות , אי - יציבות פוליטית , ביורוקרטיה 
ומלחמות גרילה הרתיעו זה מכבר את בעלי ההון המערבי . קניה , סיפור הצלחה 
על פי אמות מידה אזוריות ומי שנחשבת לדגם מבריק של קפיטליזם באפריקה השחורה , 
משכה השקעות זרות ישירות בשווי 7 מיליון דולר בלבד ב8891 . אפילו היפאנים 
השאפתנים חשו עצמם מתוסכלים במדינה . לפני עשור פעלו 51 חברות יפאניות בקניה , 
כיום נותרו רק שתיים . התפתחותה של מזרח אירופה עלולה גם לפגוע בסיכוייה 
של אפריקה לקבל סיוע מהקונגרס האמריקאי . ואשינגטון מוציאה 565 מיליון דולר 
על קרן הפיתוח שלה לאפריקה , אבל למדינות שמדרום לסהרה יש כוח השפעה פוליטי 
מועט . לאפריקה השחורה אין " אנשי שדולה יעילים בקפיטול היל " , אומר מרק 
אדלמן , אדמיניסטרטור בפועל של הסוכנות האמריקאית לפיתוח בין - לאומי . 
233 מיליון הדולרים שהקציב הקונגרס לפולין והונגריה בשנה שעברה באו מכספים 
שהסוכנות לפיתוח בין - לאומי ( אי"ד ) קיוותה כי יוקצבו לתוכניות של העולם 
השלישי . " איש אינו מקבל יותר , אלא אם מישהו מקבל פחות " , אמר אדלמן 
באחרונה . עם זאת , קץ המלחמה הקרה אמור לסייע למדינות שמדרום לסהרה , 
ולוא רק בכך שיגן עליהן מפני עצמן , או ליתר דיוק מפני שליטיהן . לעתים 
קרובות מדי בעשור האחרון הבטיחו הנאמנויות של משטרים לגוש זה או אחר , וניסיונותיהם 
לתמרן בין הגושים , את הישרדות השכבה השלטת , אך התעלמו מטובת הכלל . 
מדגסקר למשל , מדינה מרוששת בלא כל אויבים באי באוקיינוס ההודי , קיבלה 
מטוסי קרב מדגם מיג , שלעתים רחוקות ממריאים כיום . הממשלה אינה יכולה 
להרשות לעצמה את רכישת הדלק למטוסים . קרן אפריקה היתה זה מכבר מוקד של 
תחרות בין מזרח למערב שהתנהלה באכזריות על גבם של העמים באזור . בסוף שנות 
ה07 זינקה אתיופיה מהמחנה האמריקאי לסובייטי בתמורה לתמיכת מוסקווה במלחמתה 
נגד סומאליה ובעיקר נגד מלחמתה של אריתריאה לשחרור וההתקוממות בטיגרה . 
בו בזמן התייצבה סומאליה מאחורי ואשינגטון . בעוד סיוע צבאי בשווי מיליארדי 
דולרים זרם לשתי המדינות , מתו למעלה ממיליון אתיופים ברעב , וסומליה הידרדרה 
והיתה לשדה קרב בין קבוצות יריבות . כעת התרחקה ארצות הברית מסומליה , בעוד 
ברית המועצות לוחצת על אתיופיה לשים קץ למלחמות האזרחים הממושכות ולפתוח 
את גבולותיה להשקעות מערביות . " חלק גדול מהחשיבה האסטרטגית שפותחה לפני 
עשר שנים נראה כעת פרה - היסטורי " , אומר דיפלומט מערבי באדיס אבבה . הסערה 
הפוליטית במזרח אירופה עשויה גם לשמש השראה לתנועה עתידה לקראת חירות רבה 
יותר במדינות שמדרום לסהרה . המפה הפוליטית בחלק עולם זה נחלשת על ידי עריצים , 
אוטוקרטים ומשטרים חד - מפלגתים המשתמשים בקלישאה שמרבית אותן מדינות , 
המפולגות על ידי יריבויות אתניות עזות , אינן יכולות להרשות לעצמן את המותרות 
של שיטות פוליטיות פתוחות . גם קניה תחת שלטונו המתון יחסית של " האיחוד 
הלאומי האפריקאי של קניה " , עומדת בסימן האילוצים של שלטון חד - מפלגתי . 
החודש הכריז בדרשה כומר ידוע ושנוי במחלוקת , טימותי אנגויה , כי ההתמוטטות 
במזרח אירופה טומנת בחובה לקח לשלטון חד - מפלגתי באפריקה . הוא ליגלג על 
פוליטיקאים , הטוענים שהעריצים של אפריקה שונים מאחרים ואמר : " נראה 
שכל הצורות של הרעות החולות החברתיות מפסיקות להיות רעות ברגע שהן מוטבלות 
כאפריקאיות " . הממשלה הגיבה באיום לאסור את אנגויה על חתרנות , אך נסוגה 
מכך . ממשלות מוזמביק , בנין והארכיפלג של סאו טומה ופרינסיפה נערכות בשורה 
מאחורי הגלאסנוסט והפרסטרויקה , ולפעמים הן מייצרות תערובת מבולבלת של מחוות 
ורפורמות . פרלימ"ו , המפלגה הלגאלית היחידה במוזמביק , השמיטה אזכורים 
של מארקס ולנין מהחוקה הלאומית בקיץ האחרון . אבל הדבר לא מנע מן הממשלה 
לפטר את העורך הראשי של העיתון היומי הגדול במדינה , בטענה כי כיסויו של 
העיתון את אירועי מזרח אירופה היה " אנטי קומוניסטי " . " זו עובדה שפרלימ"ו 
הפסיקה להיות מארקסיסטית - לניניסטית " , אמר שר ההסברה , תיאודטו הונגואנה , 
בנסותו להסביר את מדיניות ממשלתו . " אך היא לא הפכה למפלגה אנטי - מארקסיסטית 
או אנטי - קומוניסטית " . גם מוזמביק וגם טנזניה עלו על דרך של רפורמות כלכליות , 
שהן מקוות כי יטפחו שוק חופשי . אבל הרפורמות לא יוכלו להצליח , אם לא 
יתירו המשטרים האפריקאים פלורליזם פוליטי רב יותר . " יהיה זה קשה לשמור 
על השיטה החד - מפלגתית " , אמר א"ר קמונטו , יועץ הבנק העולמי למזרח אפריקה 
המוצב בקניה . " תחרות , בחירה ואפשרות של חלופה הן ממהותו של תהליך הפיתוח " . 
תושבי אפריקה והגוש המזרחי יכולים לחיות בעולמות שונים זה מזה , אבל הודות 
לתקשורת מודרנית ולעלייה ברמת ההשכלה יודעים כולם מה הם הדברים שהם מחמיצים . 
