בלבד . במשרד החוץ מעריכים שיישום ההסכם הכלכלי , שנחתם בין לשכות המסחר 
של ישראל ובריה"ם , והגדלת היקף הסחר שבין שתי המדינות , תלויים בהצלחתו 
של נשיא בריה"ם מיכאל גורבצוב ליישם את הפרסטרויקה , אומר ד"ר יעקב כהן , 
סמנכ"ל משרד החוץ לכלכלה . ד"ר כהן , שהשתתף במסיבת עיתונאים , שהתקיימה 
אתמול בבית סוקולוב בתל אביב , הצטרף לדני גילרמן , נשיא איגוד לשכות המסחר , 
ולמשה זנבר , יו"ר מועצת המנהלים של בנק לאומי , אשר הציגו בהזדמנות זו 
את ההסכם עליו חתמו בשבוע שעבר במוסקווה . גילרמן , שחתם על ההסכם בשם איגוד 
לשכות המסחר הישראלי , טען במסיבת העיתונאים שהסובייטים הגדירו את ההסכם 
כהסכם רשמי לחידוש היחסים הכלכליים בין שתי המדינות כהסכם היסטורי וכפריצת 
דרך . מהצד הסובייטי חתם על ההסכם ולאדיסלאב מלקביץ , יו"ר לשכת המסחר 
הסובייטית , הנושא במעמד של שר ובכיר ונחשב כמוציא לפועל של מדיניות הפרסטרויקה 
של הנשיא גורבצוב . במסגרת ההכנות לקראת החתימה על ההסכם נפגש מלקביץ כמה 
פעמים עם שר החוץ הסובייטי אדוארד שוורדנדזה וזה אף עיכב את חתימת ההסכם 
המדעי , שעליו סוכם עם השר עזר וייצמן בעת ביקורו במוסקווה עד לחתימת ההסכם 
בין לשכות המסחר . לאחר החתימה על ההסכם אמר מלקביץ " לאחר 32 שנים , 
הצדק ניצח " . העיתון הסובייטי הרשמי איזווסטיה , שהקדיש לחתימה על ההסכם 
כתבה נרחבת וראיון עם מלקביץ הדגיש כי מדובר בהסכם שנחתם בין שני ארגונים 
ציבוריים , שאינם ממשלתיים והמטפלים בנושאים , שאינם נוגעים בתחום היחסים 
הבין - ממשלתיים , אך גילרמן וד"ר כהן הסבירו , כי מדובר בהסכם כלכלי על 
פי המודל הדרום - קוריאני המתחייב מתוקף העובדה שאין עדיין יחסים דיפלומטים 
בין שתי המדינות . על פי ההסכם שנחתם במוסקווה ייפתחו בתוך זמן קצר נציגויות 
של לשכות המסחר של שתי המדינות בתל אביב ובמוסקווה . הראשונה שבהן תיפתח 
ב - 2 לאפריל 0991 במוסקווה ותאוייש על ידי שלושה נציגים מישראל , שיישאו 
דרכונים דיפלומטיים . הנציגות של לשכת המסחר ההסובייטית תיפתח בתל אביב 
ב - 22 לאפריל ותיחנך בביקורו של ולאדילסב מלקביץ בישראל . על פי ההסכם ביוני 
09 יתקיים במוסקווה " שבוע ישראל " שיכלול סימפוזיון על כלכלת ישראל , 
ותערוכת מוצרים . באביב 1991 יתקיים שבוע סובייטי דומה בתל אביב . 
