( ע ) . הפתיחות והשינויים במדינות מזרח אירופה גרמו לגיאות בבקשות של 
ניצולי שואה יהודיים , מהארץ ומחו"ל , הפונים ל"יד ושם " להעניק תואר 
" חסיד אומות העולם , למציליהם החיים שם . מאז ראשית השנה הגיעו ל"יד 
ושם " 133 בקשות כאלה . ישראלים רבים וכן יהודים ממערב אירופה , מדרום 
אפריקה , מארה"ב ומאוסטרליה , נוסעים עתה ביתר קלות לארצות מזרח אירופה , 
שם הם פוגשים במציליהם מתקופת השואה . הפגישות וכן השינוי במדיניות השלטונות 
בארצות אלה מביאים רבים מהנוסעים לפנות לוועדה המיוחדת ב"יד ושם " , בראשות 
השופט משה בייסקי , המעניקה את התארים . מספר העדויות בנושא זה , המגיע 
בימים אלה ל"יד ושם " , עולה ב%54 , בהשוואה לשנים קודמות , שכן רבים מהניצולים 
גם מוכנים כיום להתמודד , יותר מבעבר , עם סיפור הצלתם . גם העובדה שניתן 
להזמין את המצילים , החיים במזרח אירופה , לביקור בישראל , מאיצה את מספר 
הבקשות . כאמור , מאז ראשית השנה , הגיעו ל"יד ושם " מאות בקשות לתואר 
" חסיד אומות העולם " , מהארץ ומחו"ל . בדיקת המועמדים לתואר נמשכת עד 
שנה , ולכל מציל יהודים , הזוכה בתואר , מוענקת הזכות לנטיעת עץ בשדרת 
חסידי אומות העולם באתר ההנצחה בהר הזיכרון , וכן ניתנות לו מדליה ותעודה 
מיוחדות . ב4 השנים האחרונות מהווים אזרחים פולנים % 55 ממקבלי התואר . 
