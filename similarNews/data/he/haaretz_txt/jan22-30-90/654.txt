ארגון הסוכנים ובעלי תחנות הדלק החליט להשבית בסוף השבוע את כל תחנות הדלק 
ברחבי הארץ . ההחלטה על ההשבתה התקבלה עוד בשבוע שעבר , על רקע הרפורמה 
במשק הדלק . האספה הכללית של ארגון בעלי תחנות הדלק תכונס ביום ד , כדי 
לקבל דיווח על מהלך העניינים ולהחליט סופית על משך השביתה . ראשי הארגון 
יפרסמו היום מודעות בעיתונות , ובהן יסבירו בפני ציבור הנהגים את הצעדים 
שהם מתכוונים לנקוט ויציעו להצטייד בדלק . ראשי הארגון מוחים על כך שהבטחות 
שנתן שר האנרגיה משה שחל לא מולאו עד היום . הם קובלים על שבמשק הדלק לא 
קיימת תחרות שווה , וכי העדיפות שיש לחברות הדלק החדשות על - פני הוותיקות 
פוגעת גם בבעלי התחנות . ראשי הארגון דורשים לדחות את יישום הרפורמה , ובכל 
מקרה , להביא לעיונם המוקדם את הצעת החוק שבאמצעותה אמורה הרפורמה לצאת 
לדרך . מחר הם ייפגשו עם השר שחל . " הפעם איננו מוכנים לקבל הבטחות חסרות 
בסיס , ורק פעולה אמיתית של שר האנרגיה תמנע את פרוץ השביתה " , הסבירו 
ל"הארץ " . 
