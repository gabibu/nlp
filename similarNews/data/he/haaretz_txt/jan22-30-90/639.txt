" משרד האוצר עשוי לדחות את הגשת הכספים הייחודיים למוסדות הדתיים , ולא 
לצרפם להצעת תקציב המדינה לשנת 09 . מחר אחר - הצהריים יגיש שר האוצר , 
שמעון פרס , למליאת הכנסת את תקציב המדינה . הסיעות החרדיות חלוקות עם 
שאר המפלגות הדתיות על אופן חלוקת התקציב למוסדות הדת המקורבים להן , וגורמים 
בכנסת מעריכים , כי האוצר לא יגיש מחר את מכסת הכספים הייחודיים במסגרת 
הצעת התקציב . ש"ס , אגודת - ישראל והמפד"ל תובעות לחלק יותר מ001 מיליון 
ש"ח למוסדות , על - פי רשימה שמית שלהם , שתיקבע על - ידי המפלגות . לעומתן , 
דגל - התורה עומדת על כך שהכספים יחולקו על - פי קריטריונים שווים ואחידים , 
ויוכנסו להצעת תקציב המדינה . בחודשים האחרונים נוצרה חזית מגובשת של חברי 
כנסת בוועדת הכספים ובוועדה לביקורת המדינה , התובעת שחלוקת הכספים למוסדות 
הדת תיעשה במסגרת תקציב המדינה , ולא על - פי רשימה שמית , שתוגש על - 
ידי המפלגות לאישור ועדת הכספים . יו"ר ועדת הכספים , ח"ך אברהם שוחט ( 
מערך ) , הביע בסוף השבוע תקווה , כי בסופו של דבר יחולקו הכספים על - 
פי קריטריונים שווים , ולא על - פי קביעה שרירותית של המפלגות הדתיות . 
מרכז סיעת הליכוד בוועדת הכספים , ח"ך אריאל וינשטיין , אמר כי הענקת הכספים 
למפלגות הדתיות יכולה להעשות רק בדרג של הצעת חוק ממשלתית . 
