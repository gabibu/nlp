לבית המשפט המחוזי בתל - אביב הוגש שלשום כתב אישום נגד ארבעה המואשמים בקשירת 
קשר לבצע שוד מוזיאון עתיקות בצרפת . הארבעה הם : יובל משולם מחולון , 
אורן מרציאנו ודוד כליפא מבת - ים ושלמה סיני מחולון , בעל גלריה לאומנות 
ברחוב בן - יהודה בתל - אביב . התובעת , עו"ד פנינה גיא , טוענת בכתב האישום 
כי הנאשמים תכננו את ביצוע השוד בחודשים נובמברדצמבר 98 . לפי כתב האישום 
טסו סיני וכליפא לפאריס כדי לבדוק את סדרי האבטחה ופריטי האומנות של המוזיאון . 
הארבעה תכננו כי משולם ומרציאנו , שלטענת התביעה רכשו את כרטיסי הטיסה , 
יצטרפו אליהם מאוחר יותר . עוד טוענת התביעה כי כליפא וסיני הגיעו לפאריס 
ובדקו את סדרי האבטחה . במהלך השהייה שם הבחינו במעקב משטרתי והזהירו את 
שני חבריהם שהמתינו בארץ . התביעה מבקשת לעצור את הנאשמים עד תום ההליכים . 
הסנגורים עו"ד דוד יפתח , ששי גז ואהרון בנימין ביקשו לדחות את הדיון בבקשת 
המעצר כדי ללמוד את חומר הראיות שבתיק . בית המשפט נענה בחיוב לבקשת הסנגורים 
וקבע את הדיון בבקשת המעצר לעוד מספר ימים . 
