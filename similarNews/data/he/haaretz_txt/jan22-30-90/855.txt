( ע ) . בעיריית רעננה יוזמים פרויקט של בנייה להשכרה עבור העולים החדשים . 
העירייה מצפה שהממשלה תכריז על הפשרת קרקעות ליזמים שיבנו עליהן דירות להשכרה 
עבור העולים החדשים ועבור הזוגות הצעירים ברעננה . כיום , במסגרת הקליטה 
הישירה , משוכנים העולים המגיעים לרעננה בדירות מרוהטות . אולם בעירייה 
מודעים לעובדה שמלאי הדירות יצטמצם בקרוב , ככל שיגבר זרם העלייה . בחצי 
השנה האחרונה הגיעו לרעננה 002 משפחות של עולים חדשים בקליטה ישירה . 002 
משפחות אחרות נמצאות במרכז הקליטה בעיר . פרויקט הקליטה הישירה נקרא בשם 
הסמלי " נטאשה - רחל " . נטאשה על שום קליטת העלייה מבריה"ם , ורחל כהוכחה 
שאין שוכחים את שכונות המצוקה . ברעננה הוקם משרד קליטה עירוני , המרכז 
את פעילות הגופים הקשורים לקליטת העלייה , ביניהם משרד הקליטה , הסוכנות 
וארגוני מתנדבים . דוברת העיריה , פרי נתיב , הסבירה כי העולה החדש נזקק 
לסיועם של 52 משרדים עירוניים , ממשלתיים ואחרים , בתקופת שהותו הראשונה 
בארץ , וברעננה החליטו לרכז בלשכה אחת את כולם . לשם כך הוכשרו הפקידים 
בהכשרות מקצועיות וצוידו כבר בטפסים המתאימים . כך מתכוונת העירייה לדאוג 
ישירות לכל משפחת עולים המגיעה לעיר . כמו כן מחכים נציגי העירייה בשדה 
התעופה לעולים ומסיעים אותם לדירותיהם ברעננה , שרוהטו וצוידו במכשירי חשמל . 
אל כל משפחת עולים מצמידים משפחה מקומית , המלווה אותה בצעדיה הראשונים 
בארץ . עיריית רענה כרתה ברית עם קהילת ניו גרסי , שתרמה חצי מיליון דולר 
לקליטת העלייה . הכספים משמשים לפעילות חברתית ותרבותית בקרב העולים , 
שחלקם הגיעו עם ידיעה דלה בכל הקשור למורשת ישראל . העולים ברעננה הספיקו 
כבר לבקר בכותל המערבי , במצדה , בקברות המכבים ובקרוב יהיו אורחיהם של 
חיילי המפח"ש ויפקדו את קבר בן - גוריון . בשיתוף שירות התעסוקה נערך ברעננה 
יריד תעסוקה לעולים . כן נערכים לעולים סיורים מאורגנים במפעלים באזור השרון , 
כדי שיכירו מקרוב את התעשייה הישראלית . בעיר עומד להיפתח קונסרווטוריון , 
והכוונה להעסיק בו גם מורים עולים . ליועצים החינוכיים בבתי - הספר ברעננה 
הוצמד פסיכולוג מיוחד עבור העולים , שמתפקידו יהיה לאתר קשיים ומשברים 
אפשריים אצל בני הנעורים שעלו ארצה . 
