שיטה חדשה לטיפול בפיות מתבססת על ההנחה שהדרך הטובה ביותר לשחרר אדם מפחדים 
חסרי בסיס היא להביא אותו לעימות עם גורם הפוביה שלו נחש , טלפון , מושב 
של מכונית , לכלוך עד אשר אותו דבר מפסיק לעורר בו חרדה . השיטה קרויה 
בעברית " טיפול באמצעות הצפה " ( ) . המטופל מתבקש לדמיין את הגרוע 
ביותר שבין פחדיו ולחשוב עליו שוב ושוב ושוב , עד שהפחד נחלש , ובסופו 
של דבר נעלם . השיטה יעילה גם לטיפול ברגשות שליליים אחרים מלבד חרדה , 
כמו כעס , אשמה , קנאה . בארץ יושמה גרסה של השיטה במקרים מסוימים של 
הלם קרב . פרוף זאב ונדרר , המלמד בתוכנית להתערבות התנהגות קוגניטיווית 
בבית - הספר לעבודה סוציאלית באוניברסיטת תל - אביב , שיפר את השיטה המוכרת 
לפסיכולוגים קרוב לעשרים שנה באמצעות שימוש במכשיר הבודק לחץ דם . הוא מכנה 
את שיטתו " טיפול בהצפה בפיקוח פיסיולוגי " . השיטה מבוססת על בדיקת לחץ 
הדם של מטופלים פוביים בשעה שהם מספרים על דברים שונים המפחידים אותם . 
עלייה משמעותית בלחץ הדם עוזרת למטפל לזהות את מקור הפוביה המאורע המפחיד 
ביותר . הסיבה לחשיבות של התוספת במדד לחץ הדם היא שהמטופלים לעתים קרובות 
אינם מודעים למקור הפוביה שלהם . ונדרר מדווח על שני מקרים שבהם עשה שימוש 
מוצלח בשיטה , במאמר העומד להתפרסם בכתב - העת " טיפול התנהגותי ופסיכיאטרייה 
ניסויית " . המקרה הראשון הוא של אישה נשואה בשנות הארבעים המוקדמות לחייה , 
שהגיעה לטיפול בשל עוצמת השנאה שחשה כלפי גיסתה . השנאה החלה ביום נישואיה 
של האישה , כשגיסתה חיבלה בכוונה בתוכניות החתונה ובכך מנעה מכמה מחברותיה 
הטובות ביותר של הכלה להשתתף באירוע . כעת , עשרים שנה מאוחר יותר , הכעס 
שחשה היה עדיין כה חזק שעצם המחשבה על כך שבעלה נפגש עם אחותו לארוחת צהריים , 
די היה בה לגרום לאישה לבחילה נוראה . באמצעות שיטתו גילה ונדרר את התמונה 
שעוררה באישה את התגובה הגופנית העזה ביותר . הוא הקליט את האישה כשתיארה 
" סצינה מבחילה " זו , שבה ראתה את בעלה מבלה בנעימים עם אחותו ומדבר 
עליה , אישתו , בזלזול . ההקלטה נעשתה על סרט החוזר על עצמו , והאישה 
קיבלה הוראה להקשיב במשך שעה ביום לטייף המתאר שוב ושוב אותה " סצינה " . 
כעבור כשבוע נמאס לה להקשיב לטייף , נמאסה עליה הסצינה . כעת שוב לא עוררה 
בה המחשבה על בעלה המבלה בנעימים עם אחותו כעס או בחילה , אלא רק שעמום . 
מקרה אחר שמתאר ונדרר הוא מקרה של גבר שפחד מטלפונים . מדובר באדם שאחד 
מתפקידיו בעבודה היה לצלצל לקונים פוטנציאליים . באמצעות השיטה התגלה כי 
הדבר שהפחיד אותו יותר מכל היה הרמת השפופרת וחיוג המספר לאדם זר . מכיוון 
שכך , הוקלט תיאור " הסצינה " המפחידה הזאת , והאיש קיבל הוראה להקשיב 
לה במשך שעה ביום . ושוב , כעבור כשבוע בלבד הסצינה חדלה לעורר חרדה . 
כעת יכול היה להרים את השפופרת ולחייג ללא היסוס . לשיטה של " טיפול בהצפה 
בפיקוח פיסיולוגי " % 08 הצלחה , מדווח ונדרר . אך חשוב להדגיש , לגבי 
אלה מבין הקוראים החושבים לנסות ולפתור באמצעות השיטה בעיה המטרידה אותם , 
כי השיטה מתאימה לבעיות מסוימות , ולאנשים מסוימים ( היא אינה מתאימה , 
למשל , לאנשים רגישים ופגיעים במיוחד ) . כדאי לבדוק , לפני תחילת הטיפול , 
אם היא מתאימה . 
