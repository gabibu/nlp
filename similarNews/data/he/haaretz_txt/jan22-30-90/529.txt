התנועות הקיבוציות התק"ם , הקיבוץ - הארצי והקיבוץ הדתי , יזמו מבצע " בית 
ראשון במולדת " לקליטת עלייה בקיבוצים . פגישה נערכה במועצה האזורית מטה 
אשר , בין מזכירי התנועות הקיבוציות לבין סגן שר האוצר , יוסי ביילין , 
על מנת לסכם פרטים אחרונים בהפעלת שלב א של המבצע . הובטח כי החלטה תתקבל 
בישיבה הקרובה של ועדת המנכלים לקליטת העלייה , שבראשות סגן שר האוצר . 
ראשי התנועות הקיבוציות הודיעו שהם ערוכים ומעוניינים להשתלב במשימה הלאומית 
החשובה ביותר כיום היא קליטת העלייה , ומחכים לאישור מהיר של התוכנית ע"י 
המוסדות המתאימים . כל דחייה באישור התוכנית על - ידי המוסדות האחראים לקליטה , 
תעכב ותפגע קשות בקליטת העלייה אומר עזרא רבין , מזכיר הקיבוץ הארצי . 
מבצע " בית ראשון במולדת " , מציע סיוע בקליטת אלפי עולים במסגרת - מעבר , 
המאפשרת לעולה ולמשפחתו פרק - זמן בן ששה חודשים להתארגנות בארץ , תוך 
הסתגלות לסביבה חדשה ולימוד השפה . פרק זמן זה יאפשר לעולה ליצור קשרים ולבדוק 
אפשרויות לקליטת - קבע באזורים השונים בארץ : ערי פיתוח , ישובים קהילתיים , 
ערים וקיבוצים . הקיבוץ יספק לעולה את כל צרכיו , כפי שניתנים לחברים בו . 
