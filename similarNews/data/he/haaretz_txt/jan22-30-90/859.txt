יו"ר הוועדה לביקורת המדינה ח"ך דוד ליבאי ( מערך ) קרא אתמול לנתק את 
השכר והתעסוקה של עובדי רשות השידור ממסגרות השכר בשירות הציבורי . הוא 
הציע לקבוע את תנאי השכר של העובדים , בהסכם שבין הוועד המנהל לבין ארגוני 
העובדים במקצועות השונים . בסיור שערכה אתמול הוועדה במתקני רשות השידור 
הודיע ליבאי כי הוא עומד להגיש הצעת חוק רשות השידור ובו מספר תיקונים שיתאימו 
את מסגרת הפעולה של הרשות להתפחויות ולצרכים המשתנים , ויאפשרו לה להתחרות 
בהצלחה בערוצים המסחריים העתידים לקום . ליבאי הודיע כי יגיש את הצעת החוק 
למרות התנגדותו של שר החינוך . ח"ך יוסי גולדברג ( ליכוד ) הזכיר שאזורים 
שלמים בצפון הארץ לא קולטים את שידורי הטלוויזיה הישראלית ועל רשות השידור 
להשקיע מהמשאבים הפנויים הרבים שברשותה לפתור בעייה זו . ח"ך חיים אורון 
( מפ"ם ) אמר כי הרזרוות הענקיות שהצטברו ברשות השידור מכספי האגרה , 
נמשכים על ידי הממשלה לכיסוי פעולות שוטפות בתקציב , במקום לייעד אותם למטרה 
שלשמה ניגבו . ח"ך אברהם בורג ( מערך ) אמר : " פראייר מי שמשלם אגרה 
גם בשביל אלה שאינם משלמים אותה " . לדברי ח"ך רענן כהן ( מערך ) ניתן 
לממן את פעולות רשות השידור מפרסומות הנעשית כיום . ח"ך ראובן ריבלין ( 
ליכוד ) אמר כי הרשות חייבת לעשות סדר בביתה . בזמן היותה מונופול התעללו 
עובדיה בציבור וגם היום , כשחרב מונחת על צווארם מפסיקים שידורים , מונעים 
שידורים ממוסקווה , ומצלמים בפילם . לדבריו שר החינוך צריך להפסיק להסס 
בעניין חלוקת זמני שידור בין הטלוויזיה הכללית לחינוכית . 
