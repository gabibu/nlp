מנילה ( ע"ר ) חיילי הצבא הפיליפיני תפסו בפשיטה שביצעו אתמול , את אחד 
הגנרלים שעמד בראש המרד האחרון נגד הממשלה ואשר נכשל לאחר קרבות של כמה ימים . 
בהודעה רשמית נאמר , כי בפשיטה נעצר גנרל אדגארדו אבנינה , שמילא תפקיד 
מרכזי בארגון הקשר הצבאי האחרון נגד הנשיאה קורסון אקינו . רמטכ"ל הצבא הפיליפיני 
רנאטו דה - וילה אמר , כי עם תפיסתו של אבנינה ירד עוד יותר הסיכוי לחתור 
תחת הממשלה . אבנינה היה הבכיר מבין ששת הקצינים שארגנו את המרד הכושל נגד 
אקינו , ואשר נעצרו עד עכשיו . דה - וילה הביע את בטחונו כי הצבא יתפוס 
בסופו של דבר גם את יתר הקצינים המורדים . אבנינה נחבל קלות בעת שניסה להימלט 
מבית בו התחבא בפרבר של מנילה ואשר הוקף על - ידי חיילים . 
