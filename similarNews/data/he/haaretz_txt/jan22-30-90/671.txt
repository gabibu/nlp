בפריצה שלשום למערכת עיתון " כל העיר " נגנבו קלטות של ראיונות שהוכנו 
על ידי כתבי העיתון . הקלטות שנגנבו עוסקות בנושאים שונים , ואינן מצביעות 
על כיוון אפשרי ברור לפריצה . נראה , כי הפורצים היטיבו להכיר את מבנה 
המערכת . הפריצה למערכת העיתון , הממוקם ליד מרכז מסחרי במבואות ירושלים , 
אירעה ביום ו אחרי השעה שש אחר הצהריים . הפורצים חדרו למקום דרך חלון 
בחדר הארכיון , אליו יש גישה משטח המרכז המסחרי . הסימנים מעידים , כי 
הפורצים עשו בבניין שעה ארוכה , לאחר שניתקו במומחיות את מערכת האתרעה האלקטרונית 
שפעלה דקות קצרות בלבד . חברת השמירה שהגיעה למקום לא נכנסה כלל לבניין , 
מאחר שמערכת האזעקה הפסיקה לפעול , והבניין היה שרוי בחשיכה . מחקירה 
ראשונית של המשטרה עולה , כי הפורצים לבשו כפפות ולא הותירו תביעות אצבעות . 
מעשה הפריצה התגלה רק בשבת בבוקר , כאשר צלמת של העיתון הגיעה לבניין . 
לעיניה נגלתה אנדרלמוסיה מוחלטת . הפורצים הפכו את כל חדרי המערכת בבניין , 
אך לא נגעו כלל בחדרי המינהלה הצמודים . עובדה זו יכולה להצביע על כך שהאלמונים 
חיפשו חומר מערכתי . במהלך החיפוש הפכו על פיהן את כל המגירות בהן מאוחסן 
החומר העיתונאי , קרעו את המעטפות המכילות את החומר הארכיוני , וערכו חיפוש 
מדוקדק בארכיון הצילומים , בו נשמרים גם תשלילים של התמונות . קפידבינגורמים 
ב"כל העיר " ובמשטרה מעידים , כי הפריצה נשאה אופי מוזר . הפורצים לא 
פגעו ברכוש היקר , ואף לא נטלו פריטים בעלי ערך שהיו במקום . עם זאת , 
רוקנו בקבוק יין שמצאו בחדרו של העורך , שפכו חלב ופיזרו קפה שנמצא במקום . 
עובדים ב"כל העיר " ציינו , כי הפורצים הכירו היטב את מבנה המערכת ועובדיה . 
על אף שלא גילו כל עניין בחדרי המינהלה , ניסו לפרוץ לחדר אחד באזור המינהלה , 
המשמש לצרכים עיתונאיים ובו יושבת עורכת הכתבות של העיתון . עוד מדגישים , 
כי הפורצים ביצעו עבודה יסודית מאד , על אף שנמנעו מלהדליק את האור ופעלו 
בחשיכה . לפני כשנה וחצי נעשה נסיון להצית את מערכת " כל העיר " , ובחודשים 
האחרונים איימו על עורכים וכתבים בעיתון , גורמים הנקשרים לתנועת " כך " . 
האיומים החלו , לאחר שכתב שהושתל בתנועה פרסם בעיתון כתבה ארוכה על " כך " . 
מאוחר יותר הופצו בירושלים כרוזי שטנה על " השמאלנות " של " כל העיר " . 
עם זאת , אף אחת מן הקלטות שנלקחו לא עסקה בנושא התנועה , או בכל נושא 
הקשור לפעילותיהן של תנועות מן הימין הקיצוני . 
