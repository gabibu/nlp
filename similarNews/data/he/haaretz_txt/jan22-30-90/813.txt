בשריון לא אוהבים כל כך את " המסבים " . כך מכונים קצינים בכירים שצמחו 
ביחידות חיל הרגלים ובשלב כלשהו עברו השתלמות קצרה בטנקים ולוחמת שריון בדרך 
לפיקוד על עוצבות משוריינות במילואים ובסדיר . תופעת ההסבה לשריון מלווה 
את צה"ל מאז מבצע קדש , שבעקבותיו הפך השריון לחיל המוביל של צה"ל והעוצבה 
המשוריינת התגבשה לכוח הלוחם העיקרי בקרבות היבשה . לאחר מלחמת יום הכיפורים 
הפנה צה"ל מאות חיילי חי"ר ( נח"ל בעיקר ) ומפקדים ברמות שונות לשריון . 
גל ההסבות נבע ממחסור במפקדי טנקים וחיילי שריון , אך הוא הביא לירידה 
ברמה המקצועית של הלוחמים והמפקדים בחיל וכעבור זמן מה הופסק . היום השריון 
מקבל את הקצבות כוח האדם שלו כבר בבסיס הקליטה והמיון בצה"ל ואיכות הלוחמים 
הנשלחים זהה לאיכות החיילים שמקבלות יחידות החי"ר הרגילות ( בדומה ל"גולני " , 
ל%46 מהחיילים בשריון נתוני קצונה ) . מספר המוסבים לשריון בשנים האחרונות 
הוא עשרות בודדות בשנה והמדובר בעיקר בקציני חי"ר בדרגות אל"ם ותא"ל המועמדים 
להמשך קידום בצה"ל . המטה הכללי של צה"ל מורכב ברובו מקציני חי"ר שעברו הסבה 
לשריון . הרמטכ"ל דן שומרון עבר הסבה מהצנחנים לפני מלחמת יום הכיפורים 
ובמלחמה פיקד על חטיבה משוריינת בסיני . שומרון מצביע על כך שהוא אולי המוסב 
היחידי מהצנחנים לשריון שחובש כומתת שריון שחורה עניין סמלי אך חשוב בנושא 
רב מתחים זה בצמרת הצבא . סגן הרמטכ"ל , אהוד ברק , עבר הסבה לשריון בשלב 
מוקדם מאוד , ואפילו פיקד על פלוגת טנקים . האלופים שגיא , שחק , וילנאי 
ויאיר עברו הסבה כמפקדי חטיבות , והאלוף יתום כמפקד גדוד . העובדה שרוב 
האלופים במטכ"ל הם אנשי חי"ר בניגוד גמור לשנות ה07 , עת שלטו בכיפה אנשי 
השריון , מעוררת תרעומת רבה בקרב קציני השריון הבכירים , והדבר שב ועולה 
בתקופת מינויים בכירים . אולם מעבר לשאלת השיוך החילי של האלופים , עולה 
השאלה מהו מסלול ההכשרה האופטימלי של מפקד עוצבת השריון של צה"ל . האם כל 
קצין חי"ר שעבר השתלמות שריון לפני קבלת הפיקוד על העוצבה המשוריינת מצליח 
להבין ולהפעיל נכון יחידת שריון ? האלוף ישראל טל , ממפקדיו הבולטים של 
השריון בצה"ל ובעצמו קצין חי"ר מוסב ( אחרי " קדש " ) , אמר בנושא זה 
ל"במחנה " : " מפעם לפעם מופיעים מפקדי שריון מוסבים , שלדאבוננו מוסבים 
לא טוב מספיק ולא קלטו את העניין . הם לא נחשבים שריונאים , לא בעיני ולא 
בעיני שום טנקיסט אמיתי . לא די ללכת עם כובע שחור . מפקד עוצבה משוריינת 
אמר בראיון שפירסמתם , כי לא אהב את הצנטרליזם בשריון . אותו מפקד לא תפס 
את גרעין העניין . הוא לא תופס כי המדובר במכונת מלחמה עם משמעת . מי שדוחה , 
מי שלא רואה מבעד לצנטרליזם את האופקים הרחבים של היוזמה וחופש הפעולה , 
מי שלא מבין שבאמצעות הצנטרליזם הזה מכניע הלוחם את המכונה והיא בידיו כחומר 
ביד היוצר , אינו מפקד שריון גם אם יחבוש מאה כומתות שחורות " . גורם צבאי 
בכיר האחראי במידה רבה לכל נושא ההסבות בצה"ל אומר שהמדיניות שלו היא שאם 
לא מוכרחים לעשות הסבה לא מסיבים . להסבות יש שני טעמים עיקריים : בחירת 
קצינים טובים ממערך החי"ר והכנסתם למסלול קידום בחש"ן . הסבות מסוג זה נדירות 
היום וקצינים צעירים בצה"ל חותרים לקידום מרבי בחיל וביחידה שבהם התחילו 
את שירותם . סוג אחר של הסבות הוא הסבת קצינים בכירים שלהם אופק קידום לפיקוד 
על עוצבות סדירות וקידום לדרגות בכירות ביותר . אישור לקצין חי"ר עד דרגת 
סא"ל לעבור הסבה לשריון נותן מפקד המפח"ש ומעבר לרמה זו האישור הוא של הרמטכ"ל . 
הדובר דוחה ביקורת על עצם התופעה של הסבת קצינים לשריון , ושבצורה כזו הם 
דוחקים את רגלי השריונאים . לדבריו ברמות הפיקוד הגבוהות חייב צה"ל לאתר , 
להכשיר , ולקדם את הקצינים הטובים ביותר ללא קשר לשיוכם החילי . לטענתו , 
הרכבו הנוכחי של המטכ"ל נובע מכך שחבריו ( המוסבים ) היו קצינים טובים 
יותר מאנשי השריון בני גילם . תופעה זו תשתנה בשנים הקרובות לנוכח מספר 
ניכר של אלופי משנה בולטים בשריון המועמדים לקידום לדרגות תא"ל ובבוא העת 
אף למעלה מכך . קצין בכיר בחי"ר העובר הסבה בימים אלה אומר : " ברור לי 
שלא אהיה התותחן הכי טוב או מפקד הטנק הכי מוצלח בעוצבה , ממש כשם שברור 
לי שאהיה מספר אחת בהפעלה המקצועית של העוצבה , בתחכום וביכולת החשיבה . 
עוצבה לא משיגה הכרעה על ידי טנק אחד , ואם יצטרכו לסמוך על כך שההכרעה 
תושג ע"י טנק האוגדונר זה יהיה רע מאוד " . תוכנית ההסבה נמשכת כ8 חודשים , 
ובצה"ל אומרים שאם מתמיד הקצין בשיעורים ובהדרכות , שהן לרוב פרטיות , 
ההכשרה טובה ומציידת אותו ברקע הדרוש לפיקוד על יחידות שריון . למרות החשיבות 
הרבה להסבה בשלב מוקדם , בשנים האחרונות עוברים לשריון קצינים ותיקים ( 
כולל בדרגות תא"ל ) , רק לאחר שביצעו את כל התפקידים האפשריים בחי"ר , 
והם מגיעים כגנרלים , על כל החסרונות שבכך . הדגם של שנות ה07 ותחילת 
שנות ה08 שמצא את ביטויו באלופי המטכ"ל הנוכחי עדיף על פני המתרחש היום בצה"ל . 
האלוף טל חולק על כך שהסבות קצינים לשריון נמשכות מכיוון שלשריון אין מועמדים 
טובים . לדבריו , ההסבות מתקיימות גם כתוצאה מהצורך ליצור משקעים ומודעות 
אינטר - דיסציפלינרית בצה"ל . אולם הוא מזהיר מפני הגזמה במספר המוסבים : 
" ככלל , הייתי רוצה לראות מפקדי אוגדות שקודם פיקדו על חטיבות טנקים , 
ומפקדי חטיבות טנקים שקודם פיקדו על גדודים וכדומה . בהחלט הייתי רוצה 
לראות את המידה הנכונה . נושא הסבות קציני חי"ר לשריון כחלק מהכשרתם לפיקוד 
על עוצבות , בדומה להרבה מאוד נושאים חשובים בצה"ל , מתנהל באורח אקראי , 
בלא תכנון , חשיבה ונורמות מחייבות . הסבת קצין חי"ר לשריון עולה לצה"ל 
אלפי שקלים וקורס פרטי זה חייב להיות קשור בצורה הדוקה לתוכניות הצבא לגבי 
אותו קצין . לעתים מוסבים קצינים לשריון ולאחר מכן ממלאים תפקידים שלא חייבו 
את ההסבה , ולעתים זמן קצר לאחר ההשתלמות היקרה משתחרר הקצין מצה"ל . אולם 
הליקוי החמור ביותר הוא השלב המאוחר מדי שבו נשלח הקצין להשתלמות שריון . 
צה"ל חייב לפתח מערכת מיון משוכללת שתאתר מפקדי חי"ר מצטיינים אחרי תפקיד 
מג"ד , תשלח אותם להסבה לשריון בעודם צעירים , והתפקידים הבכירים שאותם 
יבצעו יכולים להיות הן במערך החי"ר והן בפיקוד על יחידות שריון . כן יש 
להעמיק את ההכשרות החוץ טנקאיות של מפקדי שריון מצטיינים . שדה הקרב המודרני 
תובע מפקדים בעלי השכלה צבאית מגוונת ורחבה . 
