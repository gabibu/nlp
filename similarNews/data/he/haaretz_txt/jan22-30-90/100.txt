מאז נכנס יוסף חריש לתפקיד היועץ המשפטי לממשלה לפני שלוש שנים וחצי , הוטחה 
נגדו ביקורת על כך שלא ניחן באומץ לב וכי קיבל החלטותיו באיטיות . אבל לא 
הטילו ספק בכישוריו המשפטיים . אולם באחרונה התברר , שחריש אינו מכיר את 
כל סעיפי החוק , או שהוא נותן להם פרשנות מוטעית . האם יעלה על הדעת שהיועץ 
המשפטי לממשלה לא ידע על בוריו את חוק מרשם האוכלוסין ? האם ייתכן שחריש 
יופיע בפני ועדת החוקה של הכנסת בלי להכין " שיעורי בית " ויביע דעה הסותרת 
את לשון החוק ? מסתבר שכן . דוגמה בולטת לכך היא פרשת יוסי קשת . לפני 
חודשים ספורים , במלאות לקשת 61 שנה , הוא הגיש למשרד הפנים בקשה לקבלת 
תעודת זהות . עם קבלת התעודה , הבחין שהיא אינה נושאת את חתימותיהם של 
שר הפנים ופקיד הרישום הראשי של משרד הפנים . במקומן הודבקה תווית שעליה 
נאמר : " לפי סעיף 3 לחוק מרשם האוכלוסין התשכ"ה5691 יהיו פרטי הרישום 
שבתעודה זו , למעט רישום הלאום המצב האישי ושם בן הזוג ראיה לכאורה לנכונותה " . 
באמצעות אביו , עו"ד משה קשת , עתר הצעיר לבג"ץ ותבע לחייב את שר הפנים 
ופקיד הרישום לחתום על תעודת הזהות ולהשמיט את התווית שהשר הרב אריה דרעי 
החליט לצרף לתעודת הזהות . בדיון שהתקיים בבגץ נדונה השאלה אם להוספת הנוסח 
הנוסף לתעודת הזהות דרוש אישור של ועדת החוקה של הכנסת . כן הוסכם , שההודעה 
שנמסרה לביהמ"ש על - ידי שר הפנים ופקיד הרישום במשרדו תיחשב כתצהיר תשובה . 
אולם למרבה הפליאה , בהודעה שנמסרה לביהמ"ש על - ידי מנהלת מחלקת הבג"צים 
בפרקליטות המדינה , עו"ד נילי ארד , ב4 באוקטובר אשתקד נאמר , שהוספת 
הנוסח אושרה על - ידי ועדת החוקה . חברי הוועדה זקפו גבות , לא היה זכור 
להם שהדבר הובא לאישורם . ב62 בנובמבר הוצג בדיון הפרוטוקול מישיבת ועדת 
החוקה , וממנו עולה שהנוסח הנוסף של תעודת הזהות לא זכה כלל לאישור הוועדה . 
יתרה מזו , היועץ המשפטי לממשלה סיבך את העניין . בהופיעו בפני ועדת החוקה 
הוא אמר , כי אישורה אינו נחוץ ולכן הוועדה לא התבקשה לאשר את הנוסח הנוסף . 
טענתו זו של חריש מעוררת תמיהות . שכן סעיף 52 בחוק מרשם האוכלוסין קובע : 
" תעודת זהות תכיל את פרטי הרישום שיקבע שר הפנים באישור ועדת החוקה , 
חוק ומשפט של הכנסת ופרטים נוספים שייקבעו ויאושרו כאמור " . סעיף 74 ( 
ב ) קובע : " תקנות לפי חוק זה . . . טעונות אישור ועדת החוקה חוק 
ומשפט של הכנסת " . בג"ץ בהרכב השופטים דב לוין , תיאודור אור ויעקב קדמי 
הדגיש בהחלטתו , כי " עיון בסעיפים אלה ובסעיפים אחרים של החוק מלמד , 
שלפקיד הרישום הראשי או לשר הפנים , הם לבדם , אין כל סמכות להוסיף או 
להשמיט פרטים מתעודת הזהות . . . המחוקק גם קבע את הדרך שבה ייקבע איזה 
פרטים ייכללו בתעודת הזהות . . . על מנת לשמור על אופיה המיוחד ראה 
המחוקק לקיים ביקורת של ועדה מוועדות הכנסת , ועדת החוקה חוק ומשפט , לכל 
שינוי בפרטים אשר יירשמו בתעודה " . יתרה מזו , נשיא ביהמ"ש העליון השופט 
מאיר שמגר קבע ב6891 , בפסק הדין של הגיורת שושנה מילר נגד שר הפנים , 
כי " אין לרשום פרטי רישום או פרטים אחרים בתעודת הזהות , אלא אם קביעתו 
של שר הפנים לעניין זה קיבלה את אישורה של ועדת החוקה , חוק ומשפט של הכנסת " . 
בג"ץ גם דחה את טענתה של נציגת הפרקליטות , כי נוסח סעיפי החוק והמשתמע 
מהם אינם חלים על הנוסח הנוסף ששר הפנים ביקש להכניס לתעודת הזהות . הסיבה 
היא שאין בנוסח הזה כל תוספת או שינוי מבחינת תוכנם של פרטי הרישום המתייחסים 
לבעל התעודה וכמוהו ככותרת " פנקס זיהוי " או " תעודת זהות " המופיעה 
בתעודה , בלי שהתקבלה החלטה עפ"י החוק על כך שתיכלל בה . באלה , טענה ארד , 
אין החוק עוסק , ולכן אין מניעה לכלול אותם בתעודה . שופט ביהמ"ש העליון , 
תיאודור אור , שכתב את פסק הדין הדגיש : " לא נראית לי לצורך הכרעה בענייננו 
ההבחנה בין הוספת או שינוי פרטי רישום לבין הוספת דברים לתעודת הזהות , 
אשר אינם נכללים בפרטי הרישום לפי חוק . החוק מתייחס לתעודת הזהות כמסמך 
רשמי בעל חשיבות , שמן הראוי שיירשם בו , יוסף אליו או יושמט ממנו , רק 
כל מה שקבע החוק ובהתאם להוראות שהחוק קבע ולא עוד . . . באותם מקרים 
בהם סבור היה שר הפנים שראוי שרישומים מסוימים ייכללו בתעודת הזהות , הוא 
דאג להתקנת תקנות מתאימות שיאפשרו זאת , תקנות אשר קיבלו את אישור הוועדה 
קודם פרסומן " . מפליא שגם אחרי שבג"ץ קיבל את העתירה ודחה את נימוקי - הסברי 
חריש ומנהלת מחלקת הבג"צים , אין חריש מודה כי שגה . כשביקשתי את תגובתו 
( באמצעות דוברת משרד המשפטים ) השיב , כי " בהופעתו בוועדת החוקה הסתמך 
על חוק מרשם האוכלוסין בו נאמר שלא יירשם דבר בתעודת הזהות אלא על פי הוראה 
שבחוק או בתקנות שהותקנו על - ידי שר הפנים . כוונת המחוקק בסעיף זה שלא 
יירשם לגבי נושא התעודה שום פרט בתעודת הזהות זולת הפרטים הקבועים בחוק ובתקנות . 
בכל פעם שהמחוקק משתמש במלה רישום , ירשום או לא ירשום , כוונתו לפרטים 
הנרשמים ולא לטופס כפי שהוא מודפס ומשתנה מזמן לזמן " . 
