ביירות ( ע"ם ) . ארגון חיזבאללה האשים את מנהיג אמל , נביה ברי , כי 
רצח במו ידיו שניים מבכירי אנשי ארגונו בכלא כותרארי אלרז , משום שסירבו 
לפגוע באנשי ה"התנגדות האיסלאמית " . אמל טען , כי השניים השתתפו בקשר שאורגן 
ע"י החיזבאללה לחיסולו של ברי . לדברי הארגון , מפיצה אמל שקרים על פעילותה 
של רשת חבלה . לדברי חיזבאללה , טענת אמל כי יש ברשותה מסמכים על קשר החבלה , 
היא מופרכת . הארגון זייף את המסמכים בעצמו , שכן הוא שולט שליטה מלאה 
בכל רשויות המדינה בדרום , למשל פקיד רישום התושבים בעיר , נבטיה צאלח 
פקיה , הוא אחד מאנשי אמל . עוד נאמר בהודעת הארגון , כי הנשק שהוצג ע"י 
אמל ונטען כי הוחרם , שייך למעשה לו , וההוכחה לכך היא שהוצגו פגזי טנקים 
בקוטר 551 מ"ם , שאינם מצויים ברשות " ההתנגדות האיסלאמית " . " אמל הפגיזה 
בפגזים אלו את עמדותינו ואת הכפרים באקלים א - תופאח , ואף הציגה מספר פגזים 
ישראליים בטענה כי נתקלה בהם בעת חשיפת החוליה של חיזבאללה " . בסיכום ההודעה 
נאמר : " עמנו יודע היטב מי מגן עליו ומי מוכר אותו כמטבע עובר לסוחר , 
ולכן אינו מאמין לשקרים שהוא שומע מפי אנשי אמל . אנו מגנים בחריפות את 
ההתקפות על מחמד חסין פדלאללה , הפועל כדי לשים קץ למלחמת האחים ולחדש את 
השלום והרגיעה באזור " . 
