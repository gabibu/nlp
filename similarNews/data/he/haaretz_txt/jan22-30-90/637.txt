ראש הממשלה יצחק שמיר החליט להחרים את הילולת הבבא סאלי , המתקיימת מחר 
בנתיבות . שמיר החליט שלא להיענות להזמתנו של הרב ברוך אבו חצירא , בעקבות 
הכרזתו של הבבא ברוך במצרים , כי יהיה מוכן להיפגש עם ערפאת . נודע כי שמיר 
זעם מאוד על דבריו של אבו חצירא שהסבו , לדבריו , נזק חמור למדינת ישראל . 
שמיר גם נדהם מנוסח דבריו של אבו חצירא , בעיקר לאור הידידות הקיימת ביניהם , 
ולאור עמדותיו הלאומניות והקיצוניות , כפי שזה השמיע באוזניו בשיחות שקיימו 
בשנים האחרונות . ראש הממשלה והבבא סאלי קיימו שיחות ערב הבחירות האחרונות 
לכנסת , ואבו חצירא יצא בכמה הכרזות לתמיכה בליכוד , למרות שרשמית פעל 
למען אגודת ישראל . לאחר הבחירות , היה הבבא סאלי אחד המתווכים בין שמיר 
לאגודת ישראל , בעיקר לאחר ששמיר החליט להקים ממשלת אחדות ולא להישען על 
הדתיים במפלגה צרה . 
