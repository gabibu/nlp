יושב ראש הכנסת , דב שילנסקי , יחליט היום אם לצאת לנטיעות המסורתיות של 
הכנסת בט"ו בשבט בחורשה סמוכה להר - הצופים , שמחציתה בתחומי הקו הירוק 
ומחציתה בשטחים . זאת הפשרה שמציע שילנסקי לאחר שהסיעות היוניות דחו את כוונתו 
המקורית לנטוע את השתילים ליד מעלה אדומים . הסיעות היוניות טענו , כי 
בכך הפר שילנסקי הסכמה שרווחה בעבר בכנסת , לנטוע רק באזורים מוסכמים . 
סיעות אלה טרם קיבלו את הצעת שילנסקי לפשרה ולכן נמנעו מתגובה רשמית . עם 
זאת , המגמה היא לדחות את הפשרה המוצעת , ולתבוע כי הנטיעות ייערכו בשטח 
שכולו בתחומי הקו הירוק . 
