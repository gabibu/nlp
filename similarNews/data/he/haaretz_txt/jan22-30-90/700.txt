קומוניסטים שמרדו בהנהגת מפלגתם פרשו ממנה אתמול והקימו איחוד סוציאל - 
דמוקרטי חדש , ובכך שיבשו את תוכניות המפלגה הקומוניסטית הפולנית להקים 
מפלגת שמאל חדשה משלה . תדאוש פישבאך , מראשי הרפורמיסטים וחבר הפוליטבירו 
לשעבר , פרש בשבת בלילה מוועידת המפלגה הקומוניסטית , מתוך אכזבה עמוקה , 
אך חזר אתמול כדי להודיע ל736 , 1 משתתפי הוועידה , כי הקים את " האיחוד 
הסוציאל - דמוקרטי " של הרפובליקה . פישבאך מסר את ההודעה , לאחר שמפלגת 
הפועלים המאוחדת של פולין ( שמה הרשמי של המפלגה הקומוניסטית ) , שהובסה 
קשות על ידי סולידריות בבחירות ביוני אשתקד והודחה מן השלטון בספטמבר , 
לא התפרקה בשבת כמתוכנן . הפורשים קראו לפיזור המפלגה הקומוניסטית ולהחלפתה 
במפלגה שמאלית חדשה . זאת לאחר שמרבית הצירים הצביעו בשבת נגד פיזורה . 
על רקע המשבר שפרץ בוועידה בין הרפורמיסטים והשמרנים , החליטו באי הוועידה 
על הקמת מפלגה חדשה לפני פירוק הישנה , וכינסו ועידת יסוד כדי להקים מפלגה 
זו . הפורשים אמרו כי צעד זה הוא תכסיס כדי להשאיר את הליברלים ובעלי הקו 
הנוקשה יחדיו במפלגה מונוליטית שכמעט לא תהיה שונה מהמפלגה הקומוניסטית הקודמת . 
באי הוועידה האזינו בדממה לדבריו של פישבאך , קרח וממושקף , שהאשים את 
הקומוניסטים כי הובילו את פולין למשבר כלכלי ופוליטי , לאחר שהכוחות הסובייטיים 
מסרו לידיהם את השלטון אחרי מלחמת העולם השניה . דבריו לא זכו לתשואות . 
פישבאך אמר כי צירי המפלגה הושפעו ממנהיגותו של המזכיר הראשון מייצסלאב 
ראקובסקי . " אנשים אלה יחתמו על כל דבר בלבד שישארו במפלגה אחת , אולם 
יש כמה אנשים איתם איננו יכולים ללכת באותה הדרך " , אמר פישבאך . פישבאך 
והפורשים נימנו על 001 הצירים שסרבו לחתום על פי דרישת הנהגת המפלגה , להצטרף 
לוועידת ההקמה של מפלגה רשמית חדשה . הם חששו כי הקשר שלהם למפלגה כזו יפגע 
בסיכוייהם להבחר במסגרת מפלגה סוציאל - דמוקרטית . השר לסחר חוץ מרסין סווייסיסקי , 
אחד מארבעת השרים הקומוניסטים בממשלת סולידריות , סירב אף הוא לחתום . 
הוא אמר לכתבים כי הוא מעתה שר ללא מפלגה . הצירים שכן חתמו הביעו חשש שהמפלגה 
החדשה לא תהנה מאמון הציבור . אלכסנדר קבסנייבסקי , לשעבר שר הנוער והספורט , 
הנחשב אף הוא לרפורמיסט , נשאר נאמן לרוב ואמר כי יוזמתו של פישבאך מהווה 
" פארסה ומכה שפלה לתנועת הרפורמות " . קפידבינכמה עשרות צעירים מן האופוזיציה 
האנטי - קומוניסטית הקיצונית פרצו אתמול אחה"ץ למטה האזורי של המפלגה הקומוניסטית 
בגדאנסק , והודיעו כי עשו זאת " כדי לשמור על התיקים " . יותר מ051 צעירים , 
רובם תלמידי תיכון וחברי ה"פדרציה של הנוער הלוחם " , יצאו אחרי תפילה בכנסייה 
לעבר מטה המפלגה . תוך כדי השמעת סיסמאות כגון " יארוזלסקי חייב להסתלק " 
ו"הלאה הקומוניסטים " , פרצו הצעירים את שער הברזל של הבנין . הם הכריזו 
כי " הקומוניסטים חייבים לתת דין וחשבון " וכי מטרת פעולתם היא " למנוע 
שהמפלגה הקומוניסטית תשרוף את תיקיה " . 
