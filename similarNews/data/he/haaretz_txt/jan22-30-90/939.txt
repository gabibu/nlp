ממשלת ישראל צריכה להתחייב במפורש , כי לא תפנה עולים מבריה"ם לשטחים , 
אם אין ברצונה לסכן את עלייתם של רבבות עולים נוספים ולאפשר טיסות ישירות . 
כך הובהר בימים האחרונים לדיפלומטים ישראלים מפי גורמים סובייטים בכירים , 
בעקבות הכרזתו של ראש הממשלה , יצחק שמיר , כי " לצורך קליטת עלייה גדולה 
דרושה ארץ - ישראל גדולה " . גורמים בכירים במפלגת העבודה אמרו אתמול , כי 
ידרשו לקיים דיון דחוף בדרג המדיני הבכיר , ויתבעו מהממשלה לנקוט צעדים , 
שימנעו פגיעה ברבבות יהודי בריה"ם , המבקשים לעלות ארצה . אותם גורמים 
גינו את שמיר , ואמרו כי " בשל רצונו להפגין זקיפות קומה ערב כינוס מרכז 
הליכוד היה מוכן לסכן את עתידם של המוני יהודים " . גורם בכיר ביותר בליכוד 
אמר אף הוא , כי דברי שמיר היו מיותרים , וגרמו נזק רב . מלשכת ראש הממשלה 
נמסר , כי דברי שמיר פורשו שלא כראוי , וכי כוונתו היתה להצביע על הצורך 
בישראל חזקה . דברי ראש הממשלה הביאו לראשונה להתקפה על ישראל מכיוון שתי 
המעצמות , כיוון שבד - בבד עם האזהרה הסובייטית רמזה ארה"ב , כי לא תסייע 
לקליטת העלייה , אם יישלחו העולים לשטחים . הנציג הקונסולרי של ישראל במוסקווה , 
אריה לוין , זומן אתמול לסגנו הראשון של שר החוץ הסובייטי , יולי וורונצוב , 
שהבהיר לו , כי לא מקובל על בריה"ם , שישראל תסלק פלשתינאים כדי ליישב 
עולים במקומם . לדבריו , זוהי הפרה של החוק הבין - לאומי ופגיעה מובהקת 
בתהליך השלום . הדברים התפרשו כאיום מפורש בשינוי מדיניות הגירת היהודים , 
אם לא תתחייב ישראל , שלא להפנות עולים לשטחים . סוכנות הידיעות הסובייטית 
טא"ס מסרה , כי וורונצוב אמר ללוין , שארצו מתנגדת בתוקף ל"סיכון חייהם 
של מהגרים סובייטים , על - ידי ניצולם במטרה לגרש את הפלשתינאים מעל אדמתם " . 
המדינאי הסובייטי הוסיף : " על המנהיגים הישראלים להיות מודעים לתוצאות 
המסוכנות של מעשים כאלה " . סגן - השר הסובייטי הדגיש , כי עתה מוכנסים שינויים 
בחוקים הסובייטיים , במיוחד לגבי חופש התנועה , כדי שיתאמו את הנורמות 
הבין - לאומיות . " אך איננו יכולים להתעלם מהעובדה , שמהגרים יהודים 
מסוימים עלולים להפוך לקרבנות התעמולה הישראלית ולכלי - שרת בידי שלטונות 
ישראל כדי ליישם מדיניות בלתי - חוקית , שגונתה בידי דעת הקהל הבין - לאומית " , 
התרה . וורונצוב נחשב לסגן הבכיר ביותר בין סגניו הרבים של שוורדנדזה , 
והוא ממונה על הטיפול במזרח - אירופה . ההחלטה לזמן את לוין דווקא אליו 
מתפרשת בירושלים כרצון סובייטי להבליט את החשיבות , שמוסקווה מייחסת לעניין . 
נשיא מצרים , חוסני מובארק , וראש אש"ף , יאסר ערפאת , פנו בשבוע שעבר 
לבריה"ם בנושא העלייה , והדגישו כי מחאתם מופנית אך ורק לעניין הפניית העולים 
לשטחים , ולא לעצם העלייה לישראל . קפידבינבשיחה עם שר התחבורה , משה קצב , 
הבהיר שלשום ראש המשלחת הקונסולרית הסובייטית בישראל , גיאורגי מרטירוסוב , 
כי כל ההכנות לטיסות ישירות הושלמו , וכי ההחלטה לעכבן נובעת מלחצים ערביים 
בעקבות דברי שמיר בעניין ההתנחלויות . מרטירוסוב לא הסתפק בהצעת קצב , 
לפיה תכריז ישראל כי לא תכפה על העולים להשתקע בשטחים ואף לא תכוון אותם 
לשם , ודרש שהמשלה תתחייב מפורשות , שהעולים החדשים לא ייושבו בשטחים . 
לדבריו , מנוגדת הפניית העולים לשטחים הכבושים לאמנת זנווה . שגריר בריה"ם 
באו"ם אמר לסגן ראש המשלחת הישראלית לארגון , אפרים דובק , כי הבעייה העיקרית , 
שיכולה לסבך את הבאת העולים ולגרום לסגירת ברזי העלייה , היא יישובם בשטחים . 
הוא ציין , כי עד כה הדפה מוסקווה לחצים מצד גורמים ערביים , אולם הפניית 
העולים לשטחים תקשה עליה להודפם בעתיד . דובר במחלקת המדינה של ארה"ב אמר 
אתמול , בתגובה על המחלוקת המתרחבת בעניין יישוב עולים מבריה"ם בשטחים , 
כי ממשלתו עוקבת אחר השימוש , שנעשה בכספי הסיוע שלה , כדי לוודא שהוא 
מופנה לאותן המטרות , שנקבעו לו מלכתחילה . " יש לנו היכולת לבדוק את 
זה " , אמר הדובר , ריצארד באוצר . הוא נשאל על הדאגה , שהביעו בימים האחרונים 
דוברים ערביים מהכרזותיו של שמיר . " אנו מודעים לדאגותיהם " , אמר באוצר , 
" בייחוד לדאגתם מפני פעולות ההתיישבות בשטחים הכבושים " . באוצר סירב 
לפרט ממה בדיוק , לדעתו , מודאגים הערבים , ואמר : " אני משער שהם מאמינים , 
שזה עלול להיות מכשול לשלום . אני אניח לערבים ולפלשתינאים להסביר את דאגותיהם " . 
מדינות ערב מתכננות לפתוח בשיחות עם בריה"ם ושאר מדינות מזרח - אירופה בנושא 
הגירת היהודים לישראל . כך הכריז אתמול ראש המחלקה המדינית של אש"ף , פארוק 
קאדומי , בראיון לעיתון " אל - באיאן " , המופיע בדובאי . קאדומי אמר , 
כי ועדה של שרי חוץ ערביים תדון בסוגייה בפגישה משותפת , שתיערך בתוניס 
בחודש פברואר . " הוועדה תבחן את הסכנות של התוכניות הישראליות ליישב מהגרים 
בשטחים הכבושים , ותעניק עדיפות לפתוח בדו - שיח ישיר עם ידידינו בבריה"ם 
וביתר מדינות מזרח - אירופה סביב שאלת הגירת היהודים לישראל " , אמר קאדומי . 
לדבריו , תורכב הוועדה בפגישה של מועצת שרי הליגה הערבית , שתיערך ב5 
לפברואר . קפידביניו"ר הנהלת הסוכנות , שמחה דיניץ , אמר אמש , כי מדיניות 
הסוכנות היתה ונשארה להשקיע את כל המשאבים , שנאספו על - ידי העם היהודי , 
רק בתחומי הקו הירוק . הוא הביע את תקוותו , שבריה"ם תתמיד במדיניות ההגירה 
שלה , שזוכה להערכה רבה בעם היהודי ובקרב מדינות העולם החופשי . אתמול נמסר , 
כי התבטאויותיו של שמיר והתגובות הסובייטיות להן עוררו חששות כבדים בקרב 
המנהיגות היהודית בארה"ב , שראשי הקרמלין ישנו את מדיניות ההגירה , ויפסיקו 
את מתן היתרי היציאה ליהודים . ראשי פורום ערי הפיתוח הביעו אתמול בפגישה 
עם שר הקליטה , הרב יצחק פרץ , את מורת - רוחם מכך , שאין מפנים מספר 
גדול יותר של עולים לערי הפיתוח . בפגישה , שבה השתתפו ראשי העיריות של 
מעלות , כרמיאל וערד ( שלמה בוחבוט , עדי אלדר ובצלאל טביב ) , הדגישו 
השלושה , כי לא ייתכן , שקליטת העולים מתבצעת בעיקר במרכז הארץ " בין 
גדרה לחדרה " , וכי יש להמריץ את העולים ולכוונם להשתקע בערי הפיתוח . שר 
הקליטה השיב להם , כי הצעותיהם תואמות את תכניות משרדו , שלפיהן אמורים 
שני שלישים מן העולים להיות מופנים לערי הפיתוח , ורק שליש מהם יתיישב במרכז 
הארץ . לדבריו , מנהל משרד הקליטה משא - ומתן עם האוצר על הגדלת התמריצים , 
שיינתנו לעולים , שישתקעו בערי הפיתוח . 
