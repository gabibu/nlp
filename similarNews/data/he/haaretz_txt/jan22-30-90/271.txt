בודפשט ( ע"ר ) . ראש ממשלת הונגריה , מיקלוש נמת , אמר אתמול כי בריה"ם 
הסכימה להוציא את כל כוחותיה הצבאיים המוצבים בהונגריה . נמת הודיע בפרלמנט 
כי הגיע לכלל הסכמה עם עמיתו הסובייטי ניקולאי ריזקוב , כי אין סיבה פוליטית 
או צבאית להמשך נוכחות החיילים הסובייטים בהונגריה , ובקרוב יתנהלו בבודפשט 
שיחות על לוח זמנים לנסיגה . בריה"ם החזיקה בהונגריה יותר מ05 אלף חיילים 
מאז דיכאו טנקים סובייטיים את המרד ההונגרי ב6591 . " המיקום הגאוגראפי , 
האסטרטגי והצבאי של הונגריה מאפשר את הוצאת הכוחות הסובייטיים במלואם מהונגריה , 
ללא סיכון כלשהו , תוך פרק זמן קצר ביותר " , אמר נמת . להונגריה אין גבולות 
משותפים עם מדינה כלשהי החברה בברית נאט"ו . קפידבינשר - הפנים ההונגרי , 
אישטוואן הורוואת , התפטר אתמול על רקע שערוריית הציתות , אך האשים את 
האופוזיציה בציד - מכשפות . " ברית הדמוקרטים החופשיים " , מפלגה ליברלית 
המנוהלת בידי מתנגדי משטר לשעבר , פרסמה מסמכים שהוכיחו כי משרד הפנים בראשותו 
של הורוואת עדיין מרגל אחר האופוזיציה , למרות הבטחות הממשלה לחוקה דמוקרטית 
חדשה . הורוואת , חבר במפלגה הסוציאליסטית שנוסדה באוקטובר אשתקד במקום 
המפלגה הקומוניסטית , הודה כי שגה בכך שלא שם קץ למעשים אלה בימי הפיכתה 
של הונגריה לדמוקרטיה בנוסח המערב . בנאום תקיף בפרלמנט אמר הורוואת כי הוא 
ומשרדו פעלו רבות כדי להקל על המעבר לדמוקרטיה , והאשים " כוחות מסוימים " 
בניהול מערכה פוליטית מסוכנת כדי להפיק הון פוליטי לקראת הבחירות בחודש מארס . 
" אם ציד - מכשפות זה נגד משרד הפנים יימשך , אני סבור כי הוא יגרום לפחד 
ולמתחים בקרב מיליוני אנשים " , אמר . השערוריה נחשפה לאחר שיוזף וגווארי , 
רב - סרן במשרד הפנים , הדליף דו"חות של המשרד בעניין ציתות לטלפונים וצורות 
מעקב אחרות אחר אישים מובילים של האופוזיציה . הממשלה פירקה ביום א את המחלקה 
של משרד הפנים שהיתה אחראית לציתות , וביטלה שלוש תקנות סודיות שהסדירו 
פעילות זו . הממשלה קיבלה גם את התפטרותו של סגן שר הפנים פרנץ פאלאגי והטילה 
על שירות הריגול הנגדי את האחריות לביטחון הפנים , עד לחקיקת חוק חדש בנושא 
ביטחון המדינה . 
