" המלה רווח אינה מלה גסה . מאז שהייתי ילד רציתי להיות בעסקי ההמבורגרים 
ואני רוצה שהם ירוויחו " , אומר דייוויד תומאס , הבעלים והיו"ר של " ונדיס " , 
רשת מזללת ההמבורגרים השלישית בגודלה בעולם . האימפריה שבראשה הוא עומד 
מתפרשת על 81 מדינות שבהן הוא פועל מחוץ לגבולות ארה"ב , ובהן ערב הסעודית 
וטורקיה . ל"ונדיס " 008 , 3 מזללות למזון מהיר , לעומת כ000 , 5 שיש 
ל"ברגרקינג " ו000 , 8 סניפים שמפעילה " מקדונלדס " , אבל תומאס טוען שאיכות 
המזון והשירות שברשת שלו טובים יותר . השבוע הוא בישראל . מכאן ייצא לסיור 
בסניפי " ונדיס " בטורקיה ומשם לוואשינגטון , לפגישה עם הנשיא גורג בוש , 
שעמו ידבר על בעיותיהם של הילדים המאומצים בארה"ב . בוש הוא , אגב , 
ידיד ותיק . מוואשינגטון ימריא תומאס לעיר טולידו שבמדינת אוהיו , כדי 
לחנוך בית יתומים , ומשם לסיור זריז בדרום קרוליינה , פאלם ביץ וניו אורלינס . 
בארוחת בוקר שקיים השבוע עם כמה כתבים בסוויטה שלו שבמלון הילטון , עשה 
תומאס הכל כדי להצדיק את המוניטין שלו כאדם חביב ונוח . כמו כל עובדיו הוא 
מקפיד לענוד סיכה של " ונדיס " על דש מקטורנו . " אם היה לי שכל כבר 
הייתי פורש מהרשת ומממש את השקעתי " , הוא אומר . " אבל רשת אינה יכולה 
לפעול מעצמה , צריך לנהל אותה ולכן אני כאן . לפני 02 שנה קיבלתי את כל 
ההחלטות בעצמי , אבל כיום העסק גדול מדי , גם עלי . יש הנהלה ולא כל ההחלטות 
עוברות דרכי . תומאס נולד ב2391 באטלנטיק סיטי שבניו גרסי ואומץ על - ידי 
רקס ואוליוויה תומאס ממישיגן . אמו המאמצת מתה כשהיה בן חמש , והוא נדד 
עם אביו ממדינה למדינה ברחבי ארה"ב בחיפושיו אחר מקום עבודה . " לא היו 
לי שורשים " , הוא מספר , " לא תחושה של שייכות , ומרוב נדודים לא היתה 
לי הזדמנות להכיר ילדים בגילי " . את מרבית זמנו בילה בעבודה . בן 11 החל 
לעבוד כשליח בחנות מכולת בעיירה קטנה בטנסי , וכשפוטר , בשל אי - הבנה 
עם הבוס בעניין אורך חופשתו , מצא עבודה אחרת בדוכן למשקאות קלים , אך 
גם משם פוטר לאחר שהבוס גילה שלא מלאו לו עדיין 61 . כשהיה בן 51 עקרו תומאס 
ואביו לפורט וין שבמדינת אינדיאנה . הוא מצא שם עבודה במסעדת " הובי האוז " , 
וכשאביו בחר להמשיך בנדודיו , החליט תומאס שהגיע הזמן כי יעמוד ברשות עצמו . 
הוא שכר חדר באימק"א והמשיך בעבודתו במסעדה . העבודה התישה אותו , והוא 
פרש מלימודיו בתיכון לאחר שהשלים עשר שנות לימוד בלבד . בהיותו בן 81 התגייס 
לצבא האמריקאי , סיים את לימודו בבית - הספר הצבאי לבישול והוצב בפרנקפורט 
שבגרמניה , שם נחשב לחייל הצעיר ביותר שהופקד על ניהולו של חדר אוכל צבאי . 
בתום שירותו חזר למסעדת " הובי האוז " בפורט וין , והפעם כטבח , ושם 
הכיר את רעייתו לוריין , שעבדה במקום כמלצרית . ב6591 , לאחר שהוא והבוס 
שלו לשעבר פתחו יחד מזללת גריל בשם " ראנץ האוז " , פגש תומאס אדם שהשפיע 
השפעה מכרעת על חייו . הכוונה לקולנל הארלד סאנדרס , מי שייסד את רשת מזללות 
" קנטקי פרייד ציקן " , שדמותו מעטרת עד היום את המזללות של הרשת . הקולונל 
שיכנע את שותפו של תומאס לרכוש זיכיון להפעלת מסעדת " קנטקי פרייד ציקן " 
וכך למד תומאס ממקור ראשון על עסקי העוף הצלוי . ב2691 הציע לו הקולונל 
לקחת על עצמו את הניהול וההפעלה של ארבע מזללות " קנטקי פרייד ציקן " כושלות 
בעיר קולומבוס שבאוהיו , שחובן עלה על 000 , 002 דולר , ולהפוך אותן לעסק 
רווחי . התמורה : קבלת % 54 מהבעלות על המסעדות . " באותם הימים השתכרתי 
531 דולר בשבוע וזה היה יפה . ידידים הזהירו אותי שלא לקחת את העסק " , 
מספר תומאס , " היו לי כבר אישה וילדים והמסעדות היו בפשיטת רגל , אבל 
אני החלטתי עוד קודם שאני רוצה להיות בעל עסק משלי ולא יכולתי לעמוד בפיתוי " . 
לאחר זמן קצר בעסקי העוף הצלוי הגיע תומאס למסקנה שכישלון המסעדות נובע מכך 
שהן הציעו ללקוחות יותר מדי פרטים . הוא חתך באכזריות את התפריט והתרכז 
בעוף הצלוי ובסלטים . הוא פתח במתקפת פרסום ברדיו ובעיתונות המקומית ושילם 
בסלים של עוף צלוי . מבצע ההתאוששות עלה יפה . המסעדות החלו לשגשג ותומאס 
פתח ארבעה סניפים נוספים . לאחר זמן קצר מכר את כל השמונה ל"קנטקי פרייד 
ציקן " תמורת מיליון וחצי דולר . מכירת המזללות לרשת לא גרעה ממעמדו של 
תומאס . הוא מונה מנהל התפעול האזורי והיה אחראי ל003 מזללות , לצד הקולונל . 
" עד מותו ב0891 היה הקולונל מקצוען אמיתי . ישר והוגן עם העובדים . 
הוא העיר להם כשהיה צריך , אך תמיד דאג להשאיר אותם עם הרגשה טובה " , מספר 
תומאס . לאחר שפרש מרשת " קנטקי פרייד ציקן " סייע תומאס בייסוד רשת הדגים 
והציפס של ארתור טיצר . בסופו של דבר , אף כי המומחים העריכו ששוק ההמבורגרים 
האמריקאי רווי , פתח תומאס מזללה נוספת וקרא לה על שם בתו , שכינוי החיבה 
שלה היה ונדי . להבדיל מהרשתות הגדולות , כלל התפריט של " ונדיס " המבורגרים 
מבשר בקר טרי , תבשיל צילי , ציפס , משקאות קלים וקינוח חלבי מוקפא . 
המסעדה עוצבה באווירה ביתית , עם שטיחים , מנורות תלויות וכיסאות נוחים 
בהרבה מאלה שאיפיינו את המתחרים הגדולים . לתומאס לא היו באותם הימים תקוות 
גדולות . הוא קיווה לכמה מסעדות בקולמבוס ובסביבתה שיספקו עבודה לילדיו 
בחופשת הקיץ , אבל השיטה הצליחה ודחפה את הרשת קדימה . ב3881 החל תומאס 
למכור זיכיונות להפעלת מזללות נוספות , והתעקש למכור אותם למדינות שלמות , 
לערים או לאזורים ולא למפעילים יחידים , כדי שרק משקיעים מבוססים ירכשו 
אותם . הרשת גדלה בהתמדה , ובתוך עשר שנים נפתחו יותר מ000 , 1 מזללות 
בכל רחבי ארה"ב . הגידול המהיר נמשך גם בשנות ה07 וה08 . ב9791 ייסד תומאס 
את המרכז למחקר ופיתוח של הרשת , שעוסק בפיתוח מוצרים חדשים . בין השאר , 
אחראי המרכז לפיתוח מזנון הסלטים " סלט בר " , שכבש לו מקום בכל מזללה 
בארה"ב , תפוחי אדמה אפויים ממולאים , כריך של חזה עוף ללא עצמות , ואת 
הספר בר , שיטה חדשה של אכול כפי יכולתך מהמזנון של הרשת . במרכז הרשת , 
בעיר דאבלין שבאוהיו , מועסקים 056 עובדים וברשת כולה יותר מ000 , 031 . 
על ביקורו בארץ אינו מרחיב את הדיבור . " באתי לראות את הסניפים הקיימים 
ולבדוק את האתרים שבהם יוקמו המזללות המתוכננות ברעננה ובירושלים " . נועדו 
לו כאן פגישות עם שרים וחברי - כנסת , אבל הוא מכחיש כל כוונה להשקיע בישראל 
מעבר לעסקי " ונדיס " . לישראל הגיע לאחר שהות של חודש עם הפרסומאים של 
הרשת בניו יורק . באחרונה מככב תומאס בסרטוני הפרסומת של החברה , אך לדבריו , 
מי שקובעת בפועל את המסר והסיסמאות שיובילו את מכירות הרשת היא בתו , שתמונתה , 
בתסרוקות זנבות - סוס , משמשת הלוגו של הרשת . תומאס סבור שבתוך זמן קצר 
יצליח להרחיב את רשת " ונדיס " בישראל ל02 סניפים , אך אינו מאושר מהשמועות 
ש"מקדונלדס " מתעניינים בהשקעה בישראל . 
