כ08 פעילים מ"שלום עכשיו " , ועמם רעייתו של פייסל חוסייני , הד"ר סרי נוסייבה 
ועשרה פלשתינאים , הפגינו אתמול מול בית - המעצר במגרש הרוסים בירושלים , 
בקריאה לשחרר את חוסייני . דוברי שלום עכשיו הדגישו , כי בניגוד לטענות 
שהשמיעו נגדם , אין הם מתערבים בהליכי המשפט , אלא מוחים נגד ההחלטה הפוליטית 
לסלק כל פלשתינאי מתון ונגד המשטרה . בהפגנה נישאו שלטים ברוח זו : " סכנה ! 
פלשתינאי מתון " ; " אל תאסרו אותם , דברו איתם " ועוד . אל מול הקריאות 
לשחרר את חוסייני , התייצבה קבוצה קטנה של פעילי " כך " וחברי מדינת יהודה , 
שהשמיעו קריאות נאצה נגד חוסייני ונגד שלום עכשיו . טירן פולק , שאיבד 
את שתי אחיותיו בפיגוע בקו 81 בירושלים , צעק מעל ראשיהם של השוטרים : 
" דמו של חוסייני הפקר " , ומפגין עוטה חולצה צהובה של כך התרה אחריו בקריאה : 
" כהנא ישחט אותו " . עיקר הנאצות הופנו לשלום עכשיו : " צריך לתלות 
אתכם " , " חבל לבוגדים " . המשטרה חצצה בין שני המחנות . אשתו של חוסייני 
קבלה באוזני אנשי שלום עכשיו , כי המשטרה טרם הצליחה לשים את ידה על נועם 
פדרמן , שירק בפניו של חוסייני במסדרון בית - המשפט ביום ו , וקרע את מעיל 
העור שלו . לדבריה , העובדה כי פדרמן טרם נלכד " מוכיחה את כוונותיה האמיתיות 
של המשטרה " . פדרמן עצמו הרבה ביומיים האחרונים לשוחח עם עיתונאים , ואף 
התייצב לראיון באולפני הרדיו בירושלים . בעת ההפגנה אתמול אמרו חבריו כי 
" יתכן שפדרמן יסגיר עצמו למשטרה הבוקר " , וכי הוא לא הסגיר את עצמו עד 
עתה " משום שהיו לו כל מיני אילוצים במשך יום אתמול " . הבוקר שוב יפגינו 
שלום עכשיו וקבוצות פלשתינאים במגרש - הרוסים , בתביעה לשחרר את חוסייני . 
