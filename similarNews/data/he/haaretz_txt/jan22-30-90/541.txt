בצמרת תנועת רץ קיים זעם גדול בימים האחרונים , כלפי חבר תנועתם , ח"ך 
רן כהן , לאחר שנודע שהוא מקיים מגעים עם המפלגות הדתיות , כדי לנסות ולמצוא 
איתן מכנה - משותף להשתתפות בממשלה צרה בראשותה של מפלגת - העבודה . על - 
פי המידע שהגיע לראשי תנועת רץ , נפגש רן כהן בתקופה האחרונה עם ראשי הסיעות 
הדתיות , וניסה לשמוע מהם אם יהיו להם דרישות בתחום הדתי , ואם ניתן יהיה 
למצוא מכנה משותף בינם לבין תנועת רץ . מסתבר שמפגשיו של ח"ך כהן היו ללא 
ידיעת עמיתיו מצמרת תנועת רץ . ח"ך שולמית אלוני , יו"ר התנועה , ששהתה 
בעשרת הימים האחרונים בברית - המועצות , הגיבה לאחר חזרתה לישראל בחומרה 
רבה ובתדהמה על מגעיו של כהן עם המפלגות הדתיות . " שמעתי על קיומם של מפגשים 
אלה לאחר שחזרתי ממוסקווה . רן עושה זאת על דעת עצמו . אין ברץ כל החלטה 
בעניין זה . אני מופתעת מכך . בפעילות זו ח"ך כהן אינו מייצג את התנועה . 
אני מקווה שהוא ישתף אותנו ויספר לנו מה הוא אומר להם " אמרה ח"ך שולמית 
אלוני . לדברי אלוני היא אינה מאמינה כלל באפשרות של הקמת ממשלה צרה על - 
ידי מפלגת העבודה . " אנו נתייחס ברצינות לאפשרות של הקמת ממשלה צרה רק 
לאחר שפרס וחבריו אכן יפרשו מהממשלה " אמרה . ח"ך יוסי שריד הגיב גם הוא 
בתדהמה על מגעיו של רן כהן . שריד אמר שהוא מקווה שהידיעות הללו אינן נכונות , 
ולדבריו אם אכן נפגש כהן עם הנציגים הדתיים , הוא עושה זאת על דעת עצמו 
בלבד וכאדם פרטי , ומוטב שידעו כולם , שמהבחינה הזאת אין ח"ך כהן מייצג 
את תנועת רץ . לא ניתן היה להשיג אמש את תגובתו של ח"ך רן כהן . 
