התנאים , שיוצעו לציבור החוסכים בתכניות החסכון החדשות , שיוצגו על ידי 
הבנקים בשבועות הקרובים , יורעו לעומת התכניות הקודמות , כך עולה מבדיקת 
" הארץ " . האוצר כבר אישר את הפעלתן של ארבע תכניות חסכון חדשות , שתיים 
מהן מעניקות הצמדה למדד , ושתיים הצמדה לדולר . התכניות המדדיות , שיופעלו 
החל מה1 למרס 0991 , נקראים " תשורה " ו"תשורת המשך " . אלה אמורים להחליף 
את התכניות הקיימות מסוג " תשואה " . התכניות הדולריות , המכונות " דולרית " 
ו"דולריות המשך " , יופעלו החל מה1 לאפריל . הרעת התנאים תהיה בנקודות הבאות : 
: התכניות המדדית החדשות תהיינה לתקופה של 013 שנים ( עם נקודות יציאה 
כל תשעה חודשים ) . התכניות הקודמות היו החל מתקופה של שנתיים , ונקודות 
היציאה היו בתדירות גבוהה יותר . : הבנקים לא קבעו עדיין את הריבית על 
תכניות החסכון החדשות , אך נוכח " הכיסוי " המוצע בתכניות אלה ( % 55 
באגרות חוב ממשלתיות ) תהיה הריבית נמוכה ממה שהיתה עד כה ) . הריבית בתכניות 
הדולריות תפסיק להיות קבועה ( כפי שהמצב היום ) ותקבע על פי הריבית של 
אגרות החוב הנסחרות בבורסה . : התנאים להמשך החסכון , יהיו נחותים לעומת 
אלה הקיימים היום . מי שהחזיק בתכנית חסכון שהגיעה לסיומה , והוא מעוניין 
להמשיך לחסוך , יחוייב לחסוך לפחות לתקופה נוספת של שנתיים ימים . בתכניות 
ההמשך הקיימות , חוייב החוסך להמשיך לתקופה של שנה אחת בלבד . 
