פקינג , ( ע"ץ , ע"ר ) . סין מיחתה אתמול על הצבעה בבית הנבחרים האמריקאי 
בעד הארכת שהותם של סטודנטים סיניים בארה"ב , והזהירה את הסנאט כי החלטה 
דומה מצידו תגרום לפגיעה ביחסים בין שתי המדינות . " בית הנבחרים קיבל את 
ההחלטה מבלי לדעת את העובדות והסתמך על שמועות . בכך חשף את עמדתו האנטי 
סינית " , הכריז דובר משרד החוץ הסיני , במסיבת העיתונאים השבועית שלו . 
הדובר הגיב על הצבעה שנערכה שלשום בבית הנבחרים האמריקאי , שביטלה וטו שהטיל 
הנשיא בוש והחליט ב093 קולות נגד 52 כי 000 , 04 הסטודנטים הסיניים הנמצאים 
כיום בארה"ב , יוכלו להאריך את אשרות השהייה שלהם , כדי להימנע מרדיפות 
אפשריות מצד השלטונות בעקבות המאורעות בימי אביב פקינג . ההחלטה של בית הנבחרים 
היתה עלולה להיות מכה קשה לנשיא בוש , שהטיל וטו על החוק המתיר לסטודנטים 
סיניים להישאר בארה"ב . אולם בהצבעה שנערכה אתמול בסינאט , הציל בוש את 
כבודו , לאחר שמתנגדיו לא הצליחו להשיג את הרוב הדרוש לביטול הווטו נשיאותי . 
