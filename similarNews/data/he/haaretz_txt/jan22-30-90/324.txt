הוועדה לביקורת המדינה תבדוק טענות על טעם לפגם בהתקשרויות ובהליכי המינוי 
של גליה מאור כיו"ר מטה להסדר חובות הקיבוצים . מאור תוזמן לוועדה כדי למסור 
את תגובתה . הוועדה התייחסה אתמול לטענה בדבר הטעם לפגם בהיתר שעומד להינתן 
לה , לשכור את שירותיו של משרד רואי חשבון " סומך - חייקין " , שהוא המשרד 
המעסיק של מאור , ומשלם את משכורתה . הנושא הועלה על סדר יומה של הוועדה 
על - ידי ח"ך מרדכי וירשובסקי ( רץ ) , שגם הטיל ספק בעצם הבחירה של מאור , 
לאור ההערות שנקבעו לגביה בועדת בייסקי . ח"ך דן תיכון ( ליכוד ) אמר 
כי מי שהחליט למנות את גליה מאור לתפקיד זה אינו מודע לרגישות הציבורית הנודעת 
לנושא , שכן היא היתה חלק מהמערכת הנושאת באחריות להליכים שהולידו את המשבר 
בקיבוצים , ואת הצורך בהסדר חובותיהם . לדעתו , הסדר חובות הקיבוצים יכול 
להתנהל גם בלא מטה , ובכל מקרה אין מקום להשתתפות הממשלה בתקצוב הפעולות 
של המטה . ח"ך אברהם בורג ( מערך ) אמר כי גם אם מדובר בהליך כשר , הריח 
הנודף ממנו אינו נעים במיוחד , וסביר להניח שניתן היה למצוא מועמד אחר מקרב 
אנשי הכלכלה בארץ . ח"ך חיים אורון ( מפ"ם ) אמר כי לא ייתכן לפסול ולשלול 
כל אדם בשל אבק ביקורת שאי פעם דבק בו . קפידבינמבקרת המדינה , מרים בן - 
פורת , אמרה כי יש לברך על כך שמאור הניחה על השולחן את קשריה עם משרד הייעוץ 
" סומך - חייקין " ותבעה לקבל מראש החלטה עקרונית באשר לבקשה להיעזר במילוי 
תפקידה בצוות עובדי רואי החשבון של המשרד . המבקרת נמנעה מלהביע דעתה באשר 
לתקינות ההליך בטרם תשמע את תגובתה של גליה מאור . מנכ"ל משרד האוצר , יעקב 
ליפשיץ , אמר כי תפקידו של משרד רואי החשבון " סומך - חייקין " יהיה שולי 
לגמרי ביחס למשרדים אחרים של רואי חשבון שהבנקים יתקשרו עמם , בהקשר לביצוע 
ההסדר . לדבריו לא היה קל למצוא מועמד מתאים שיאות לקבל על עצמו את התפקיד , 
ומאור נמצאה כמועמדת המתאימה ביותר לתפקיד . יו"ר הוועדה , ח"ך דוד ליבאי 
( מערך ) , אמר כי יזמין לוועדה גם את היועץ המשפטי לממשלה כדי לקבל את 
חוות דעתו בנושא , וכן בהקשר הרחב יותר של נוהלי התקשרויות של גופים ציבוריים 
עם משרדים של רואי חשבון . לישיבה יוזמנו גם מנהלי הבנקים הקשורים להסדר : 
בנק הפועלים ובנק לאומי , והמזכירים הכלליים של התנועות הקיבוציות . 
