באזור התעשייה ברמאללה , נמצאה אתמול גופתו של עבדאללה ראלב עומר , בן 
12 , תושב ביתוניא , שנעלם מביתו לפני ימים אחדים . על גופתו של האיש , 
שנחשד בשיתוף פעולה עם השלטונות , נמצאו סימני אלימות . שתי צעירות תושבות 
קרית - ארבע , נפצעו אתמול קל כשאוטובוס אגד בו נסעו , נרגם באבנים בעיירה 
חלחול . אחת הפצועות טופלה במקום והשנייה נשלחה לטיפול בבית החולים הדסה 
עין - כרם , בירושלים . בכיכר השוטר בחברון , נפצע אתמול חייל צה"ל , 
באופן קל בלסתו . הוא הועבר לטיפול בבית החולים הדסה בירושלים . בשכם הוצת 
אתמול אוטובוס שהסיע פועלים . כמה רעולי פנים עצרו את האוטובוס , הורידו 
את הנהג והנוסעים והציתו את האוטובוס . בביתוניא נאטם אתמול ביתו של תושב 
הכפר , מחמוד זיאד , שנחשד ברצח תושב מקומי ב98 . 01 . 7 . , הנרצח נחשד 
בשיתוף פעולה . שני בתים נוספים נאטמו אתמול בחברון בתיהם של החשודים ברצח 
גואד טמיזה , שוטר לשעבר מכפר אידנא שבהר חברון . ברשות החשודים , הנמנים 
על כוחות ההלם של הפת"ח , נמצא אקדחו של טמיזה . מקורות צבאיים אמרו כי 
בקרוב צפויים מעצרים נוספים . עוצר הוטל אתמול על העיירה ענבתא , באזור 
טול - כרם , בעקבות יידוי אבנים על מכוניות ישראליות . מקורות פלשתינים 
מסרו כי צה"ל סגר את בית הספר של אונרוו"א בקלקיליה בעקבות התפרעויות של 
תלמידיו . קפידבינמקורות פלשתינים מסרו כי במהומות ברצועת עזה נפצעו 5 תושבים , 
במהלך התנגשויות עם כוחות צה"ל . מקורות פלשתינים וגם נציג דובר צה"ל בפיקוד 
הדרום , דיווחו אתמול על שקט יחסי ברצועה , למעט הפרות סדר מעטות . מקורות 
פלשתינים דיווחו , כי תקריות היו במספר מחנות פליטים וכאמור דווח על חמישה 
פצועים . לעומת זאת בבתי הספר ברצועה , נמשכו הפרות הסדר והתלמידים המשיכו 
לידות אבנים על כוחות צה"ל . עד כה סגר המינהל האזרחי 51 בתי ספר . קצין 
צה"ל בכיר ברצועה , אמר אתמול ל"הארץ " : " הבעיה המרכזית שלנו כיום זה 
הפרות הסדר בבתי הספר , הנמשכות מאז חידוש הלימודים בתחילת החודש " . בבית 
המשפט הצבאי בעזה הוגשו כתבי אישום נגד עשרות צעירים , השייכים לארגון הגיהאד 
האיסלמי . על - פי כתב האישום הם נאשמים בהתארגנות חבלנית , יידוי אבנים 
ובניסיון לחסל משתפי פעולה שנחשדו בסיוע לישראל . בביהמ"ש נמשכים משפטיהם 
של פעילי החמאס . עד כה אין תאריך להמשך משפטו של מנהיג תנועת החמאס , 
השייח אחמד יאסין . 
