מוסקבה ( ע"ר ) . ממשלת בריה"ם הודתה אתמול כי יש " כוחות בריאים " 
בחזית העממית האזרבייגאנית , ובכך רמזה כי הקרמלין עשוי להיות מוכן לשאת 
ולתת עם תנועה זו . שר הפנים ואדים באקאטין אמר כי המשטרה האזרבייגאנית וחברי 
ההחזית העממית , שהיא כיום הכוח המוביל ברפובליקה הדרומית השסועה , חייבים 
לשתף פעולה כדי להתגבר על המשבר בעיר הבירה באקו . עד עכשיו הציגה מוסקווה 
את החזית העממית כקבוצה של קיצונים מסוכנים המבקשים לפגוע בשלטון הסובייטי . 
שר הפנים גם אמר כי אפשר יהיה לבטל בקרוב את העוצר בבאקו , אם המשטרה המקומית 
תשתלט על המצב . בידיעות שנפוצו בשבוע שעבר נאמר כי שוטרים לא נקפו אצבע 
כאשר כנופיות של אזרים מצויידות ברשימות כתובות רדפו אחר בני המיעוט הארמני 
ופגעו בהם . התנועות הלאומניות האזריות והארמניות הסכימו על הפסקת אש בחלק 
מהגבול בין שתי הרפובליקות . כך הודיעה סוכנות הידיעות טא"ס . זאת הפסקת 
האש הראשונה בין שתי הרפובליקות שהוכרז עליה רשמית . ההסכם אינו בין ממשלות , 
אלא בין התנועה הלאומית הארמנית והחזית העממית האזרית שתי התנועות הלאומניות 
הטוענות כי הן מחזיקות במרבית האזור . הפסקת האש תיכנס לתוקפה ב00 : 61 על 
פי שעון מוסקווה תחול על הגבול בין נאחיצבאן לארמניה . נאחיצבאן הכריזה 
בשבוע שעבר על עצמאותה מבריה"ם . עבד אל - רחמן ואזירוב , מי שהיה ראש המפלגה 
הקומוניסטית באזרבייגאן , והודח מתפקידו לאחר פריצת הצבא הסובייטי לבאקו , 
גורש מן המפלגה . כך הודיעה סוכנות טא"ס . הידיעה המצטטת שידור ברדיו 
באקו אומרת כי הצעד נגד ואזירוב אושר בישיבת לילה של הוועד המרכזי של המפלגה 
הקומוניסטית הסובייטית . ראש הממשלה , איאז מוטאליבוב , מונה במקומו . 
אחד מראשי החזית הלאומית העממית באזרבייגאן אמר כי בחירתו של מוטאליבוב באה 
מאוחר מדי , ולא יהיה בה כדי להפיג את המתח שנוצר בין המפלגה לבין הציבור . 
