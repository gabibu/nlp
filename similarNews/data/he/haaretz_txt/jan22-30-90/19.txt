ההגבלה שהטילה ממשלת ארה"ב על מכירת מחשבי - על לישראל אינה אפקטיווית במאה 
אחוזים , בשל היכולת לפצל את החישובים המורכבים , המיועדים לביצוע על גבי 
מעבדים וקטוריים המותקנים במחשבים כאלה , ולבצעם בעיבוד מבוזר על - גבי 
מערכות קטנות יותר , שמכירתן אינה מוגבלת מעריכים בכירים בענף המחשבים . 
יהושע מאור , מנכ"ל יבם ישראל , אומר כי המגבלות האמריקאיות בתחום זה אמורות 
למנוע או להכביד על גופים בישראל העוסקים בתחומים מסוימים , אך ברור שהידע 
לגבי עיבודים כאלה מצוי כבר בארץ . ממשלת ארה"ב , המעכבת על - פי פרסומים 
בחו"ל מתן רשיון ייצוא למחשב יבם 0903 בעל כושר עיבוד וקטורי , אישרה התקנה 
של מחשב כזה במרכז המדעי של יבם בחיפה , והוא אמנם מופעל שם כיום על - ידי 
חוקרים ישראלים . מאור מעריך , כי הבעיה העיקרית בהבאת המחשב היא פעולתה 
של המערכת הביורוקרטית בארה"ב . " העברת הנושא לטיפולו של הדרג המדיני 
בארץ ובארה"ב אינה מקדמת את העניין " , אומר מאור , " בנסיבות הנוכחיות , 
הופכת שאלת אספקתם של מחשבי - על לחלק ממשחק רחב יותר שהם ( המחשבים ) 
אינם החלק העיקרי בו " . לדבריו , ההתמודדות עם בעיית אישורי היצוא נמשכת 
משנת 8891 , והבעיה טרם נפתרה באורח מניח את הדעת , הן מבחינתה של מדינת 
ישראל והן מבחינת יבם . קפידבינאתמול נועד מנכ"ל יבם בישראל עם כתבים , 
לסיכום שנת 9891 . לדבריו , סיימה יבם ישראל את השנה שעברה בהשיגה את החלק 
הארי של יעדיה מכירותיה הוגדלו " בשיעור גידול דו - ספרתי " , ונרשמו תוצאות 
טובות הן ביחס למתחרות בארץ והן ביחס לתוצאות הענף בעולם . מאור ציין במיוחד 
את ההצלחה בשיווק מחשבי אי - אס - 004 , שהיוו יותר מ%04 מהמכירות אצל לקוחות 
חדשים ואצל לקוחות שהחליפו מחשבים מתוצרת אחרת בזו של יבם . גם בתחום הפי - 
אס נרשמה הצלחה ב98 . תחומי העסקים שבהם נרשמו אשתקד מכירות טובות היו ביטוח , 
מלונאות , קיבוצים , תעשיה ותיב"ם ( תכנון באמצעות מחשב ) . מאור העריך , 
כי כישלונה הגדול של יבם הוא באי - עמידה במשימות הגידול בתחום התוכנה , 
גם אם גם כאן נרשם שיעור גידול דו - ספרתי . למעלה משנה לאחר חתימת מה שהוגדר 
כעסקת המחשוב הגדולה יבם - כלל , ולאחר שבשוק המחשבים נשמעו שמועות המטילות 
ספק במידת הצלחתה בפועל של העסקה , מדבר מנכ"ל יבם על השנה שחלפה , בהקשר 
זה , כעל " תקופה של צבירת ניסיון והפקת לקחים " . להערכתו , מדובר בכל 
זאת בעסקה טובה , כאשר מה שדרוש מבחינתה של יבם הוא ללמוד לעבוד בצורה שונה 
מכפי שעשתה עד כה בתחום הזה . מחקרים של יבם ישראל מעידים , לדברי מאור , 
על עלייה בשביעות הרצון של לקוחות החברה , שיפור בשביעות הרצון של הקבלנים 
והמשווקים המורשים , ועלייה בשביעות הרצון של העובדים , גם כתוצאה של תוכנית 
הפרישה מרצון , שבמסגרתה סיימו השנה עשרות עובדים ותיקים את עבודתם ביבם . 
