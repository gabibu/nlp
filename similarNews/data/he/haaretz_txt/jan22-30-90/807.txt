מאת מריאן רבינוביץ : " גילו של אדם , שעסק בתופעת הזיקנה מנקודת - מבט 
עיונית - רפואית . אפשר לראות את " איוב " כהמשך משלים על הספר הקודם . 
" איוב " הוא מבט אישי של רופא - מטפל על עצמו ועל המטופל שלו , מבט של 
אורח . ב"איוב " מנסה רבינוביץ ( מנהל המחלקה לגריאטריה שיקומית בתל - 
השומר ) לחשוף את עולמו של הזקן בדרך שאיננה רפואית או עיונית , ולשם כך 
הוא נוקט שתי דרכים : האחת היא תיאור אישי מאוד של פגישותיו עם קשישים שהיו 
נתונים לטיפולו . כאשר רבינוביץ מנסה לבדוק את התהליך העובר על הזקן , הוא 
בודק באותו זמן את עצמו , מכיוון שגם הוא חלק בתהליך הזה ; התיאור מכיל , 
באופן " בלתי מקצועי " במתכוון , הן את ההתרחשויות והן את תחושותיו הפנימיות 
החריפות של רבינוביץ . בדרך זו הוא נותן לנו להבין את המעורבות העצומה שלו 
בתהליך , המבטלת במחי - יד את ההפרדה המלאכותית , המקצועית , בין " רופא " 
לבין " מטופל " . אבל בנקודה הזאת מאיים הזקן " לבלוע " את המתבונן בו , 
וכדי לשמור על צלילות הדעת חייב רבינוביץ לשמור על מרחק מסוים . זאת הוא 
עושה בדרך השנייה : התבוננות בעולמו של הזקן באופן מטאפיזי יותר , דרך 
המטאפורה המרכזית של הספר איוב . אולם המטאפורה של איוב , שהשתלטה על הספר , 
גם מכשילה אותו במובנים מסוימים : מכיוון שאיוב האדם שאיבד את כל מה שהיה 
לו , שנכסיו ובניו ויכולתו הגופנית נשללו ממנו ללא כל סיבה רציונלית רובץ 
עתה בערימת האפר שלו , מחוץ לעיר . מחוץ למקומם של בני - האדם , מחוץ 
לזמן החברתי ומחוץ לזמן ההיסטורי . איוב הוא נקודת - קיצון מופשטת ומטאפיזית . 
הקשיש לעומתו מצוי במוקד התרחשותם של תהליכים אחרים , קונקרטיים : ביולוגיים , 
חברתיים , משפחתיים וכיו"ב . חלק מהבעייתיות היא בכך שהוא מחליף מערכת . 
ההחלפה הזאת יכולה להתבצע בצורה של התנתקות טוטאלית : בארה"ב , למשל , 
יש קהילות עצמאיות של קשישים בעלי - אמצעים . חלק אחר מהבעייתיות המלווה 
את הזקן היא התדמית החברתית שלו . לעתים קורה שהסביבה משליכה על הקשיש 
את מטען הסטריאוטיפים שלה , בלי קשר לעובדות , ומצפה ממנו " שיתנהג כזקן " . 
לאחר שנותר הקשיש ללא תפקידיו החברתיים הקודמים , הוא נקלע לריק חברתי . 
הריק הזה שואב לתוכו סטריאוטיפים , תוויות והגדרות . כך , למשל , הודבקה 
תווית של " בית אבות " למוסד שאיננו בית ואיננו מאכלס אבות . הקשיש פוסע 
לא רק מחוץ לתפקוד החברתי , אלא גם מחוץ לזמן החברתי . הגדרת הזמן של הקשיש 
אינה ברורה למטפליו : לעתים הם דורשים ממנו שישכח את עברו ( למשל , אם 
נפגע ממחלה ניוונית ואינו יכול ללכת יותר ) ולעתים הם דורשים ממנו , במודע 
או שלא במודע , ש"ישכח " את עתידו . זמנו של הקשיש עובר בקצב שונה , נמדד 
על - ידי אירועים חיצוניים וחוויות פנימיות האופייניות רק לו ; מי שאינו 
קשיש אינו חווה זאת , ולכן אינו שותף לזמן הזה . רבינוביץ נוגע בכל הבעיות 
המורכבות הללו ( שנזכרו כאן רק בצורה פשטנית ) , אבל איננו מתעכב עליהן ; 
הוא חוזר לשיחה הארוכה והנפתלת אודות איוב . ואולי אין כוונתו של רבינוביץ 
כלל להתעכב על הבעיות שהוזכרו . אולי כל רצונו לדבר על הנפש הקרובה אליו : 
נפשו של הרופא המטפל , נפשו שלו . כל הספר עומד בסימן הדיאלוג שמנהל רבינוביץ 
עם עצמו . הוא מתרחק מניתוח אנליטי . הוא נצמד לתיאורים אמפתיים , בלתי 
אמצעיים . הוא עורך אנליזה עצמית , אבל איננו מרחיק מעבר לגבול מסוים . 
הקושי שלו לדובב את עצמו , להגיד את הדברים עצמם , הוא גם קושי המכתיב 
את אורכו ומעגליותו של הספר . רבינוביץ שם את עצמו במקומו של הזקן ושואל 
מה הזקן מרגיש ; האם הזקן מרגיש שרבינוביץ מטפל בו . מנסה לעזור לו , 
אם בכלל אפשר לעזור לו . רבינוביץ , כמו אוגוסטינוס , נזקק לווידוי , 
מכיון שהוא חש עייף , מכיוון שהוא חש לא בטוח בעצמו . לא בטוח ברפואה שבשמה 
הוא פועל : " כל מה שאני רואה משעות הבוקר המוקדמות ועד מאוחר בערב זה 
התקף לב , טרשת נפוצה , סרטן הרסני ושיטיון סנילי , פאראנויה ודיכאון 
עמוק וחלומות מרוסקים של תקווה . בני זוג מותשים , בנים ובנות רדופי אשמה . 
. . ואני מתרוצץ מצד אחד למשנהו , נדחף בכוח מחוגי השעון שלי " . התקרבות 
גדולה מדי לתופעות הזיקנה ( התקרבות הכרחית בשביל רופא גריאטרי ) טומנת 
בחובה גם סכנת היבלעות . המתח המכתיב לרבינוביץ את הדיאלוג הכפייתי שהוא 
מנהל עם עצמו , עם ה"ילד שבתוכו " ( כפי שהוא מגדיר זאת ) , עם איוב , 
עם מטופליו , הוא המתח שבין זמנו שלו לזמנו האחר של הזקן , והמתח הזה 
מכיל את העוצמה הטמונה בספר . " בעומדי על כתפיהם של כל האיובים שלי , 
גם אני מסיג גבול " , כותב רבינוביץ על מטופליו . באופן מקאברי - כמעט אנחנו 
נאלצים להיזכר באמרתו של ניוטון : " אם הרחקתי לראות , הרי זה כיוון שעמדתי 
על כתפיהם של ענקים " . 
