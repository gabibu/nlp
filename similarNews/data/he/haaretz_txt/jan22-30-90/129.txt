אדיס אבבה ( ע"ץ ) . דגל ישראל התנוסס אתמול בפעם הראשונה מזה 61 שנה 
בבירת אתיופיה . הדגל הונף בטקס חגיגי לרגל פתיחת השגרירות הישראלית באדיס 
אבבה . כזכור , אמר שר החוץ האתיופי לפני כחודשיים , כי בעקבות הסכם השלום 
בין ישראל למצרים , לא קיימת סיבה לניתוק היחסים בין אתיופיה לישראל . שגריר 
ישראל באתיופיה , מאיר יפה , העריך כי פתיחת השגרירות מרמזת על נכונות 
ישראל ואתיופיה לחדש את שיתוף הפעולה ביניהן . יפה דחה את הטענות כאילו 
החליטה אדיס אבבה לחדש את היחסים עם ישראל במטרה למצוא ספקית נשק חדשה . 
בשלב זה עדיין לא ברור מתי תיפתח שגרירות אתיופיה בישראל . 
