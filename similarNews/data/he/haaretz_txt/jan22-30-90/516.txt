בוקרשט , ( ע"ר ) חזית ההצלה הלאומית , המכהנת כממשלה זמנית ברומניה , 
החמירה אתמול את אמצעי הביטחון , בעקבות ההפגנות שלשום . בחצות הגיעה 
תגבורת של חיילים וטנקים , שתפסו עמדות סביב בניין הממשלה , בטמפרטורה 
שמתחת לאפס . צעד זה בא לאחר הפגנה שלשום , בכיכר האוניברסיטה , שם השמיעו 
קרוב ל0002 מפגינים , קריאות נגד החלטת החזית הלאומית להופיע ברשימה ולהתמודד 
בבחירות הכלליות שיתקיימו במאי . ברומניה רווחה הדעה , כי חזית ההצלה תתפזר 
לקראת הבחירות ותיתן הזדמנות למפלגות החדשות להתמודד על השלטון . החזית הודיעה , 
כי אין היא מקימה מפלגה , אלא " תנועה פוליטית עצמאית " . המפגינים טענו , 
כי אין הם רואים הבדל בין תנועה זו לבין כל מפלגה אחרת . בהודעה ששודרה 
ברדיו בוקרשט לאחר ההפגנה , נאמר כי מעתה תידרש הודעה מוקדמת של 84 שעות 
לפני כל הפגנה . כן נאסרו התקהלויות בריכוזים אסטרטגיים והוטל איסור על 
שיבוש התחבורה , הפעילות הכלכלית והסדר בציבורי . העוברים על החוק ייקנסו 
או יישלחו למאסר ל03 יום . המפלגות החדשות , ביניהן שלוש העיקריות מפלגת 
האיכרים , המפלגה הליברלית הלאומית והמפלגה הסוציאל דמוקרטית , הודיעו 
כי יקיימו הפגנה מאוחדת ביום ראשון הבא ומצפים כי ישתתפו בה אלפים . 
