מאות כלבים משוטטים נורו בשבוע החולף באזור באר - שבע ובמרכז הנגב על - ידי 
פקחי הסיירת הירוקה של רשות שמורות הטבע . קטל הכלבים המשוטטים , שהיו חשודים 
כנגועים בכלבת , בוצע במסגרת מבצע , שתואם עם השירותים הווטרינריים לאחר 
שהתגלו באזור מקרי כלבת . לאורך השנה החולפת כולה , התגלו בנפת באר - שבע 
81 מקרי כלבת , אצל כלבים ושועלים . מנהל האגף להגנת חיית הבר ברשות שמורות 
הטבע , ד"ר אליעזר פרנקנברג , מקווה כי הפעולה שננקטה תצמצם בצורה משמעותית 
את בעיית הכלבת באזור באר - שבע . קפידבינהשבוע נפגשו אנשי רשות שמורות הטבע 
עם מפקדי צה"ל בגדה המערבית , וסוכם שצה"ל יסייע בליווי ובאבטחה לפקחי רשות 
שמורות הטבע בעת שיעסקו במבצע להשמדת כלבים משוטטים ובעלי - חיים אחרים החשודים 
כנגועים בכלבת , בכל רחבי הגדה . ברשות מעריכים , כי שטחי הגדה מהווים 
את אחד המקורות העיקריים לבעלי - חיים נגועים בכלבת , החוצים את הקו הירוק 
בחיפושיהם אחר מזון . מפקחי הרשות נמנעו זה תקופה ארוכה לירות בכלבים חשודי - 
כלבת בגדה , אך התרחבות מקרי הכלבת חייבה לנקוט בפעולה מיוחדת . 
