ישראל חשין ואברהם משי - זהב הורשעו אתמול על - פי הודאתם , בעבירה של 
קשירת קשר לביצוע פשע . השניים הורשעו בקשירת קשר להנחת מטעני חבלה בחנויות 
בבני - ברק , המוכרות עיתונים חילוניים . חשין ( 12 ) הוא תלמיד ישיבה 
בבני - ברק ואילו הנאשם השני הוא תלמיד ישיבה ברחובות . הטיעונים לעונש 
במשפטם , יישמעו ב31 במארס . משפטם של שני הנאשמים נשמע על - ידי השופטים 
ויקטוריה אוסטרובסקי - כהן ( ראש ההרכב ) , אריה סגלסון ורות אליעז . 
במסגרת עסקת הטיעון בין התובעת דבורה חן לבין הסניגורים פנינה דבורין ( 
מטעם משי - זהב ) אורי וגמן ומישאל משין ( מטעם הנאשם השני ) , נמחקו 
העבירות בכתב האישום המקורי , של הנחת המטענים וניסיון הצתה . בכתב האישום 
המתוקן הורשעו שני הנאשמים כי קשרו קשר להנחת מטעני חומר נפץ בחנויות לממכר 
עיתונים חילוניים באזור בני - ברק . בנוסף לכך הורשעו הנאשמים בקשירת קשר 
להנחת חומר נפץ סמוך למבנה משטרתי ( מחסן ) . בכתב האישום נטען כי המעשים 
של הנאשמים בוצעו בלילה שבין ה92 ל03 בדצמבר 8891 . במסגרת עסקת הטיעון הגיעו 
באי - כוח שני הצדדים להסכמה , גם באשר לעונש , בכפוף לתקציר של קצין המבחן , 
המחייב לפי החוק ( הצדדים טרם חשפו את פרטי העסקה באשר לעונש ) . במהלך 
הדיון אתמול הבהירה השופטת אוסטרובסקי - כהן לבאי כוח הצדדים , כי בית המשפט 
אינו קשור לעסקת הטיעון ואין עליו חובה לאמץ את העסקה . 
