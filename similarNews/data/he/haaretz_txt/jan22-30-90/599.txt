חמשל מילן קונדרה , אומר : " מאבק האדם נגד השררה הוא המאבק של הזיכרון 
נגד השיכחה ) . . הנשיא גוסטב הסאק , שקשר יחד עם הסובייטים בעת הפלישה 
של שנת 8691 , התפטר בבושת פנים . הרוב הקומוניסטי בפרלמנט בחר באנטי - 
קומוניסט מושבע , ואצלב האוול , למלא את מקומו . ( הוסאק היה אולי האופורטוניסט 
הציניקן הברוטלי ביותר בכל אירופה המזרחית . מצד שני , הזכיר דמויות בספרו 
של ארתור קסטלר " אפילה בצהריים " : בשנות החמישים נעצר , עונה והודה ב"סטייה 
בורגנית ולאומנית " , באחד ממשפטי הראווה המפורסמים , ונידון לעשר שנות 
מאסר . ב8691 היה אחד מעוזריו הקרובים של דובצק ) . . הוקמה ממשלת מעבר , 
שהקומוניסטים מיעוט בה . עניין זה היה הקשה ביותר להסדר . הממשלה החדשה 
היתה הראשונה מאז שנת 8491 שלא שלטו בה קומוניסטים . רצה המקרה וטקס השבעתה 
היה ביום הבין - לאומי לזכויות האדם . המאורע נחוג ברחבי צכוסלובקיה בצפירות 
מכל בית - החרושת , בפעמוני כנסיות וצופרי מכוניות . זה היה רגע של הקלה 
אמוציונלית עצומה . שוחחתי בטלפון עם מכר , רופא צעיר , כאשר החלה יללת 
הצפירות . מכרי נעצר באמצע המשפט . שמעתיו מדבר בהתרגשות עם מישהו בחדרו . 
כאשר חזר לטלפון , רטט קולו . " בפעם הראשונה זה שנים רבות " , אמר , 
" נדמה לי . . . נדמה לי . . . " שוב הפסיק ולא סיים את דבריו . 
אחר - כך אמר : " האופטימיות היא האופיום של ההמונים ? אינני רוצה לחגוג 
בטרם עת " . בין אלה שהתמנו לשרים בממשלה החדשה , היו אנטי - קומוניסטים 
ידועים . אחד , הפרקליט הסלובקי יאן קארנוגורסקי , קתולי אדוק , עוד 
היה בכלא שלושה שבועות קודם - לכן . שר החוץ החדש היה זירי דינסטביר מ"הפורום 
האזרחי . יום לפני מינויו , עדיין היה הטלפון שלו מנותק בפקודת שירותי - 
הביטחון . כאחד ממקימי אמנה 77 , ישב שלוש שנים בכלא , מזה חצי - שנה 
בצינוק . הוא היה עיתונאי ידוע , לפני 8691 . אחרי הפלישה הסובייטית , 
פוטר ממשרתו והתפרנס כמאחזק תנורי ההסקה בבית מגורים גדול . " זירי מודאג 
מאוד בשל דייריו " , אמר לי אחד מידידיו , שחקן , ביום שהתמנה האיש לשר 
חוץ . " הוא לא התפנה לטפל בתנורים בשלושת השבועות האחרונים והוא חושש 
כי יש בעיה בהסקה המרכזית " . בין השרים הקומוניסטים החדשים , היה כלכלן 
צכי ידוע , ולטר קומארק . ימים מספר לפני מינויו , כינס מסיבת - עיתונאים 
ואמר בה כי מאז 9691 שולטת בצכוסלובקיה " מאפיה סוציאל - פשיסטית " . . 
. " מפלצת שורדת זו " היא עדיין כיהנה בתפקידה בעת נאומו " חייבת 
להתפרק . אל ייעשה שום ניסיון להתפשר אתה " . ספרו האחרון על חוליי הכלכלה 
הצכוסלובקית אמר קומארק נאסר לפרסום על - ידי הממשלה . בספר זה הטיף לשיבה 
מהירה לכלכלת שוק . קומארק נשאל לדעתו על הקומוניזם , והשיב : " השכלתי 
וניסיוני שיכנעו אותי כי קומוניזם הוא הבל . . . אוטופיה מסוכנת " . כעבור 
רגע , כאילו נמלך בדעתו , הוסיף ואמר שהוא מבין היטב עד מה מוגבלת סמכותו 
המוסרית , כחבר ותיק במפלגה הקומוניסטית . אף - על - פי כן , הוסיף , 
יש צורך בהתחלה דמוקרטית חדשה . " הבה נתחיל מחדש ברוח בנש ומסריק " , 
אמר ולטר קומארק . ( כעבור חודש התפטר מחברותו במפלגה אך נשאר שר וסגן 
ראש הממשלה ) . מנגנון דיכוי , מן היעילים והקשוחים באירופה המזרחית , 
התמוטט והתפורר תחת מהלומותיהם הרכות של סטודנטים ואינטלקטואלים ארוכי שיער . 
רק ארבעה חודשים קודם - לכן ביקר בפראג הסופר הפולני אדם מיכניק , מפעילי 
ארגון סולידריות , והשווה את קומץ הסרבנים הצכים ל"נוצרים הקדומים בקטקומבות " . 
הכל נדהמו מקצב השינויים . שבועים אחרי ה"טבח " , פורקה המשטרה החשאית . 
התמוטטותה עוררה מחשבות על קוצר ימיה של השררה . השררה היתה בכל מקום ובשום 
מקום . לרגע היה נדמה שהיא שם ; ובמשנהו התרסקה והיתה לאבק . פראג היתה 
כיכר טיאנאנמן בלב אירופה . אך פרט להסתערות אחת על הסטודנטים , ב71 בנובמבר , 
לא עשה המשטר אף ניסיון לדכא בכוח מה שאמצעי התקשורת הרשמיים תיארו עדיין 
כחוליגניות . תוך כמה ימים לא נמצא אף מנהיג קומוניסטי שיהיה מוכן לקבל 
עליו את האחריות ל"טבח " . בקרב המהפכנים רווח החשש המתמיד שמא איפוק זה 
לא יאריך ימים . היה ידוע שמבין 51 המזכירים האזוריים של המפלגה הקומוניסטית , 
31 אינם נוטים לפשרות וצידדו בהפעלת כוח . שבוע לאחר ה"טבח " בנארודני , 
עורר שר ההגנה מילאן וצלאבק בהלה כללית , כשהכריז שהצבא " עומד הכן להגן 
על הישגי הסוציאליזם " . ללא הרף נפוצו שמועות על ריכוזי צבא סביב פראג . 
אבל מאום לא קרה . ארבע שעות לאחר שהשמיע את הזהרתו , התמוטט שר ההגנה 
והובהל לבית - חולים . נפוצו שמועות כי ניסה להתאבד . שבועיים לאחר ה"טבח " 
עדיין ראה " הפורום האזרחי לנכון לקרוא קריאה נרגשת לכוחות המזוינים לבל 
יתירו שייעשה בהם " שימוש לרעה " : " זכרו , אתם באים מהעם " , נאמר בקריאה . 
" כבדו את רצונו והגנו על האינטרסים שלו " . במבט לאחור נראה שחששות אלה 
לא היו מבוססים . המורדים הטילו את מרותם על המשטר כבר מהיום הראשון . 
די היה לומר " ב ! " כדי שיפלו החומות . בזה אחר זה קרסו פיגומי השררה . 
מהיום השלישי ואילך לא נראה עוד שוטר בפראג , חוץ מכמה שוטרי תנועה . 
הסתבר שגם יחידות " המיליצית העממית , הצבא הפרטי של המפלגה , נסוגו . 
( באמצע דצמבר פורקה רשמית גם מיליציה זו ) . התמורות השתקפו יפה בעיתונות 
הקומוניסטית : בשבת עדיין הצליפה ב"בבריוני רחוב " ו"בפרובוקטורים " אנטי - 
חברתיים . ביום ג תוארו אותם אנשים באותם עיתונים כ"מפגינים " נגד האלימות 
ה"לא מוצדקת " של הממשלה . הראשונים שקפצו מן הספינה הטובעת היו עסקני 
מפלגת - הלוויין ה"סוציאליסטית " , שבמשך שנים היתה שריד מת ומשרת נאמן של 
המשטר . ביום הרביעי למהומות הציעו הסוציאליסטים לפורום האזרחי מרפסת נוחה 
המשקיפה על ככר ונצסלס , שאפשר לשאת ממנה נאומים אל ההמונים העומדים למטה . 
כאשר עסקניה המפוחדים של הקהילה היהודית הצטרפו אף הם למחאות , ראו בזה 
רבים הוכחה סופית כי המשטר הישן התמוטט ואיננו . צעירים מיהרו להכריז על 
" דה - סטליניזציה " של הקהילה היהודית . ראשיה , שהתמנו לתפקידם על - 
ידי המפלגה הקומוניסטית , אולצו להתפטר . דגל ישראל הונף על שערי המסעדה 
הכשרה שסועדים בה יום יום כמה עשרות ישישים וישישות . לא עבר זמן רב ומתוך 
המינהל העירוני והממשלתי החלו להגיש סיוע חומרי למתקוממים . בראשית המהפיכה 
נישאו הנאומים בכיכר ונצסלס בעזרת מגבירי - קול ניידים . ביום הרביעי חיבר 
מישהו את המיקרופונים של " הפורום האזרחי למערכת הממשלתית הקבועה בכיכר 
ונצסלס . מרגע זה היה אפשר לשמוע את הנאומים ברדיוס של קילומטר וחצי . 
לרשות " הפורום האזרחי עמדו פתאום מכונות - דפוס , כמויות נייר אדירות , 
מחשבים , מכונות צילום למסמכים וצי של מכוניות חדשות . חודש קודם - לכן 
לא ניתן לצלם בפראג מסמך ללא הצגת תעודת - זהות . בוקר אחד , כאשר נראה 
כי המתקוממים משיגים את יעדם , הלכתי לפגוש את יאן סירובקי , פקיד בכיר 
בסגל הוועד המרכזי של המפלגה הקומוניסטית . שאלתי אותו איזה תפקיד מילאה 
ברית - המועצות בתמורה שהתחוללה בצכוסלובקיה . סירובקי נראה נבוך . אחר 
אתנח קצר , אמר מוכנית , כמי שמדקלם טקסט ידוע , כי העניינים " אינם 
מתנהלים עוד כך " . הוא הבטיח שהמפלגה " נפטרת לבלי - השב מעיוותי העבר " . 
מנוי וגמור עמה לנטוש את " התפקיד שמילאה בעבר , שהתבסס על כוח ומונופול 
אידיאולוגי . . . איננו זקוקים עוד לדיקטטורה של הפרולטריון " , הוסיף 
בחיוך דק . " הסטליניסטים עיוותו תפישה זו . פעמים רבות לא הובנה כהלכה . 
מרקס ולנין התכוונו לדיקטטורה כמוסד - מעבר , לא כמכשיר דיכוי קבוע " . 
המפלגה הקומונסיטית של צכוסלובקיה עשויה בקרוב לשנות את שמה , אמר . היא 
מתכוונת " להישען על המסורת הדמוקרטית של אירופה ושל האומה הצכוסלובקית " . 
הביטחון העצמי של ההמונים גדל מיום ליום . עם כל הישג , העלתה האופוזיציה 
דרישות נועזות יותר , והמפלגה נענתה להן כל הזמן . כדי להרגיע את הציבור , 
אולץ מילוסלב סטפן , מנהיג המפלגה בפראג , להתפטר בבושת פנים , 21 שעות 
בלבד לאחר בחירתו לפוליטביורו החדש . 84 שעות לאחר שראש הממשלה הקומוניסטי 
אדאמץ התפטר מתפקידו הוא טען כי אינו מסוגל לפעול תחת לחץ מתמיד של האופוזיציה 
נענה יורשו , מאריאן קאלפה , לכל התביעות ועוד הוסיף עליהן . גבול הפחד 
נע כמעט בגלוי : אותם אנשים שיום אחד חששו ממרחץ דמים , נוסח פקין , אמרו 
כעבור יומיים : " הם לא יעזו לירות בנו כאן . אחרי ככלות הכל , אנו באירופה " . 
עד לשעה מסוימת , המורדים פחדו ; למחרת היום , המשטר נתקף אימה ופחד . 
מנהיגים קומוניסטים ידועים נעלמו מפראג . ביום שהסכימה המפלגה להצטרף כמיעוט 
לממשלת מעבר , נשמע עסקן ותיק , נדהם אומר : " זו הפיכה ! המפלגה משותקת ! 
המנהיגים הוותיקים התחרו זה בזה בהצהרות חרטה וצער על " משגים חמורים " 
והמציאו לעצמם כמעט בין לילה זהות חדשה : הם מצדדים בדמוקרטיה פלורליסטית , 
מוכנים להתמודד עם מפלגות אחרות בבחירות חופשיות . בוקר אחד , בשידור 
של רדיו פראג בשפה האנגלית , שמעתי את הקריין אומר כי פלורליזם פוליטי היה 
תמיד אחד מעקרונות הקומוניזם , מימי קארל מרקס ופרידריך אנגלס . הלניניזם 
צידד תמיד בחופש הדיבור ובבחירותקפמאליד4חמחופשיות . סטלין המציא את מונופולין 
הכוח והביא לאסון . סטלין מת . הקומוניזם מוכן להתחדשות . התוצאות של 
טקטיקה זו היו , במקרה הטוב , מעורבות . במשך שנים התבצרו המנהיגים בבונקרים 
המנטליים שלהם . הם לא היו מסוגלים לחוש את מצב - הרוח של הציבור . כאשר 
הכריזו חגיגית על " רהביליטציה " לחצי - מיליון חברי מפלגה שהודחו בטיהור 
של 9691 , הזמינו את המטוהרים להצטרף שוב למפלגה . הם נענו בלעג : " ריטואל 
ציני , סר - טעם " , הגיב עיתונאי ותיק , איש דובצק שהודח ב0791 והתפרנס 
מאז משטיפת מכוניות . " הם רוצים שאני אתן להם לגיטימציה . אבל רק החברה 
יכולה לתת להם לגיטימציה " . ויתורי המפלגה ביטול המונופולין האידאולוגיים 
והשלטוניים , ההסכמה לבחירות חופשיות , פירוק המיליציה העממית , כל אלה 
לא הספיקו ובאו במאוחר מדי . לפי אומדן מוסמך אחד , % 03 מכלל חברי המפלגה 
התפטרו בשבועיים הראשונים של דצמבר . משאל דעת - הקהל הראה שרק % 51 מהמצביעים 
עדיין העדיפו את המפלגה הקומוניסטית . ( בבחירות החופשיות האחרונות , 
לפני ההפיכה הקומוניסטית של 8491 , קיבלו הקומוניסטים % 83 מן הקולות ) . 
המפלגה נעשתה ככנסייה ללא מאמינים , אך עם אינקוויזיציה . דומה היה כי 
דעך הרצון או הכושר להפעיל אינקוויזיציה זו . הבריות הירבו בהשערות על הסיבות 
לדעיכה זו . לפי גירסה נפוצה אחת , בשעה מסוימת , לפני פרוץ המרד , הממסד 
הקומוניסטי " איבד את עשתונותיו " . עולמם של המנהיגים השמרנים התמוטט עליהם 
בעקבות הגלסנוסט והפרסטרויקה במוסקווה . רובם היו עסקנים ותיקים , בשנות 
השבעים לחייהם . תלותם הפסיכולוגית במוסקווה היתה עזה . מדיניותו של גורבצוב 
עירערה את שיווי - משקלם . " תאר לעצמך חשמן קתולי אדוק המגלה כי האפיפיור 
התגייר " , אמר פרופסור באוניברסיטת פראג . התוצאה היתה כמו שיתוק . הנשיא 
הוסאק עצמו הוכיח תלות פסיכולוגית זו , כאשר העיר בנאום - ההתפטרות שלו 
בטלוויזיה כי למעשה הודח , " כפי שהחבר גורבצוב אמר , ובצדק " . אחרי - 
כן פתח בהצגה של ביקורת עצמית פתטית . אחרים טענו כי המכה הקשה ביותר למשטר 
הישן היתה הצטרפות הפועלים למחאה במספרים גדלים והולכים . ייתכן שהצבא הסיני 
לא היה פותח באש על הסטודנטים בככר טיאנאנמן אילו היו הפועלים מצטרפים אליהם . 
בדרך - כלל , מצבם של פועלי צכוסלובקיה טוב בהרבה ממצב הפועלים בארצות 
קומוניסטיות אחרות . אספקת המזון , שלא כמו בפולין , סדירה . בגרמניה 
המזרחית ממתינים שבע שנים למכונית חדשה . בפראג פחות משבוע . תפוזים , 
בננות ודברי - יבוא אחרים מוצעים בשפע . רוב הפועלים והעובדים התעלמו מהפצרות 
השלטון והצטרפו בהמוניהם לשביתה הכללית הגדולה שהכריזו המורדים ב72 בנובמבר . 
הצלחת השביתה ניפצה עוד טאבו . ראש הממשלה הקומוניסטי , אדאמץ , התחנן 
לשווא באוזני העובדים כי יסתפקו בשביתה " סמלית " של כמה דקות . ההמון 
השיב לו בקריאות בוז . המורדים לא רצו סמל ; הם רצו , לדברי האוול , 
" משאל עם " . 
