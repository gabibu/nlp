( ע ) . שופט בית המשפט המחוזי בתל אביב , חיים אדר , המליץ אתמול לשירות 
בתי הסוהר , לאפשר לנאשם ברצח , לבקר את אביו המצוי על ערש דווי . הנאשם , 
סמי כהן מחולון , עצור באשמת רצח הקשישה ריקה חזן , בפברואר אשתקד . 
פרקליטו , עו"ד שאול עידה , הניח על שולחנו של השופט אדר מכתב בקשה של 
אם הנאשם הטוענת , כי אביו של סמי כהן מאושפז במצב אנוש במחלקת טיפול נמרץ 
של ביה"ח וולפסון , וימיו ספורים . האם מבקשת לשחרר את בנה למספר שעות , 
כדי שיוכל לראות את אביו לפני מותו . " אנחנו הורים שכולים וסמי הוא בננו 
היחיד " נאמר במכתב . השופט אדר ציין בהחלטתו , כי מדובר בנאשם שיש נגדו 
ראיות לכאורה ובמקרים שכאלה , הכלל הוא שלא לשחרר עצורים . " כל מה שיכול 
אני לעשות , זה להמליץ לאפשר לנאשם לבקר את אביו למשך שעה . אין לי ספק , 
שבמידת האפשר , יכבדו הגורמים האחראים את רצונו של בית המשפט " , כותב 
השופט בהחלטתו . 
