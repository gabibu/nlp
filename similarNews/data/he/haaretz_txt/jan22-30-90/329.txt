תוכנית הקיצוצים שגובשה לאחרונה במטה הכללי של צה"ל , הכוללת חיסכון של 
כ007 אלף ימי מילואים בשנה הבאה , השפיעה רק באופן שולי על היקף האימונים 
של חיילי צה"ל . גורם צבאי בכיר מסר כי על פי התוכנית החדשה , אימוני המערך 
הסדיר לא ייפגעו , ואילו אימוני חיילי המילואים ייפגעו בצורה מזערית בלבד . 
היקף האימונים של יחידות המילואים בשנת העבודה 0919 יהיה דומה להיקפם בשנת 
9809 . הוא יכלול את רוב יחידות השדה של צה"ל . הערכה זו ביחס להשלכות הקיצוץ 
התקציבי על האימונים בצה"ל סותרת במידה רבה התבטאויות חמורות ואזהרות שהשמיעו 
ראשי צה"ל בתקופה האחרונה . החיסכון בימי מילואים , שעלותם לתקציב הביטחון 
גבוהה מאוד , יהיה בעיקר בהקטנת מספר יחידות המילואים שיישלחו בשנה הבאה 
להתמודדות עם האינתיפאדה בשטחים . עוד חיסכון מתוכנן הוא קיצוץ משמעותי 
בגיוס מילואים של חיילי מנהלה ושירותים בכל זרועות צה"ל . צמצום מספר אנשי 
המילואים בשטחים יתאפשר בעקבות הקמת יחידות סדירות מיוחדות לשירות בשטחים . 
במקביל , נוכח מחזורי הגיוס הגדולים שהיו בשנת 98 , הגדיל צה"ל את מספר 
חיילי הסדיר במערך הלוחם , והשלים תקנים חסרים . הגדלת סדר הכוחות של הצבא 
הסדיר לא נעשתה באמצעות הגדלת המסגרות היחידתיות וכלי הלחימה שלהן , אלא 
ע"י הוספת חיילים מאומנים ליחידות קיימות . גורם נוסף שאיפשר קיצוץ במספר 
חיילי המילואים הנשלחים לשטחים הוא המיומנות שרכשו חיילי צה"ל בהתמודדות 
עם המצב בשטחים . מיומנות זו באה לידי ביטוי בהפעלת הכוחות והאמצעים הרבים 
העומדים עתה לרשות חיילי צה"ל בשטחים , והכרת השטח והאוכלוסיה באזורים השונים . 
המקור הצבאי הבכיר מסר כי לאינתיפאדה בשטחים יש מחיר מבחינת כשירות כוחו 
הלוחם של צה"ל , אולם לדבריו , צה"ל מצא " איזון מתקבל על הדעת " בין 
היכולת להתאמן מול הפעילות בשטחים . 
