" בליקות ושני האזורים האוטונומים של הפדרציה היוגוסלווית עומדים במרכז 
ועידת המפלגה הקומוניסטית הארצית הנערכת בבלגרד . פוליטיקאים רבים חששו , 
כי זו ההזדמנות האחרונה בה נפגשים צירים מכל הרפובליקות , תחת קרות גג 
משותפת . המצב במפלגה משקף את המצב במדינה והחשש היה , שהתפרקות המפלגה 
תהיה מבוא להתפרקות הפדרציה או להיפרדות אחדות ממרכיביה . אך החששות הכבדים 
לא התאמתו , כאשר הוועידה הצביעה ברוב מכריע , לתמוך בהנהגת משטר רב מפלגתי 
ביוגוסלוויה כולה . העימות העיקרי הוא בין הסרבים , הלאום הגדול במדינה 
( % 63 ) לבין הקרואטים ( % 92 ) וסלובנים ( % 8 ) . המפלגה הקומוניסטית 
הסרבית , בראשות סלובודן מילוסביץ , שמרנית ודורשת המשך משטר סוציאליסטי 
ריכוזי ; הסלובנים והקרואטים ליברלים ודורשים אוטונומיה רחבה לכל הרפובליקות . 
הם תובעים שהמפלגה הארצית תוותר על מעמדה הבלעדי ותסכים להנהגת משטר רב - 
מפלגתי , כפי שכבר הוחלט ואושר ברפובליקה הסלובנית וברפובליקה הקרואטית . 
אחדים מהצירים משתי הרפובליקות איימו ערב הוועידה , שאם לא תאשר ליברליזציה 
פוליטית ואוטונומיה רחבה לרפובליקות , ייפרדו סלובניה וקוראטיה מהפדרציה . 
הניגודים המאיימים לפוצץ את יוגוסלוויה אינם חדשים , אינם רעיוניים ולא 
נולדו באווירת הליברליזציה העוברת עתה על המדינות הקומוניסטיות במזרח אירופה . 
את יוגוסלוויה מאפיינים מראשית הקמתה , אחרי מלחמת העולם הראשונה , הבדלים 
לשוניים ודתיים ובעיקר פערים כלכליים שהתרחבו בשנים האחרונות . ככל שעוברים 
מדרום וממזרח לצפון ולמערב , מקוסובו ומונטנגרו , דרך סרביה , לקרואטיה 
ולסלובניה , רמת החיים ורמת הפיתוח גבוהים יותר והתרבות מערבית יותר . 
כל עוד היה המרשל טיטו בחיים , הוא סימל וגם כפה את האחדות היוגוסלווית . 
עם מותו הונהגה נשיאות ברוטציה והעימותים הלאומיים החריפו . סלובניה וקוראטיה , 
מצד אחד , וקוסובו מצד שני , התקוממו נגד המעמד הדומיננטי של סרביה ( 
שמנהיגה הנמרץ נחשד בכך שהוא רוצה לתפוס את מקומו של טיטו ) , בעוד הסרבים 
מוחים על כך שלמרות היותה יותר משליש מהאוכלוסיה , יש גם להם רק שניים מתוך 
21 חברי נשיאות הפדרציה . מאידך , סלובניה וקרואטיה טוענות , שהן נדרשות 
לממן את שאר הרפובליקות העניות והמפגרות יותר , אותן הן רואות אחריות לאינפלציה 
התלת - ספרתית . ההצבעה בוועידה אינה מחסלת את כוחות הפירוד ולא נענתה גם 
לדרישת הסלובנים להפוך את המפלגה לפדרציה של מפלגות . אך היא מעניקה אורכה 
לראשי המפלגה , לעשות מאמץ נוסף , לנטרל את חומר הנפץ הלאומני המאיים על 
אחדות יוגוסלוויה . 
