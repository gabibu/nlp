שבעה עונשי מאסר עולם ועוד 04 שנות מאסר מצטברות נגזרו אתמול על מוחמד חלבי , 
בן 23 , ממחנה הפליטים גבאליה שבעזה , שהורשע על פי הודאתו בשבעה מקרי 
רצח באוקטובר 98 , באזור יפו ודרום תל - אביב . שלושת השופטים ויקטוריה 
אוסטרובסקי - כהן , אריה סגסלון ורות אליעז מציינים בנימוקי גזר - הדין , 
כי מקרה חסר תקדים זה מתאים לאלה שתומכים בהטלת עונש מוות . נאשם נוסף בתיק 
זה הוא אחיו של הנאשם , מחמוד חלבי , בן 03 , הכופר בהאשמות נגדו והמשך 
משפטו נדחה למועד מאוחר יותר . הנאשם השתולל אתמול באולם בית המשפט ואיים 
לרצוח אנשי משטרה , לרבות את אנשי צוות החקירה . התובעת , עו"ד פנינה גיא , 
ציינה בכתב האישום , שסדרת הרציחות נמשכה במשך שלושה ימים : מה71 באוקטובר 
אשתקד עד ה91 בו . השבעה שנרצחו הם : מרים עבאס ; מזל סויסה ; עבדל חוסיין ; 
כרמלה יחיא ; מאיר כהן ; אורלי חכים וסברייה טורק . להגנת הנאשם טען סניגורו 
עו"ד שאול עידה , כי הנאשם ביצע את המעשים כדי להצטרף לארגון החמאס וכדי 
להוכיח כי אינו משתף פעולה עם השלטונות . כמו - כן הורשע הנאשם בשני ניסיונות 
לרצח , שבגינם הוטלו עליו 04 שנות מאסר מצטברות נוספות לשבעת מאסרי העולם 
שנגזרו עליו . השופטת ויקטוריה אוסטרובסקי - כהן , שישבה בראש הרכב השופטים , 
כתבה בנימוקי גזר - הדין : " במשך שלושה ימים השתוללה חיית - אדם ורצחה 
בדם קר שבעה אנשים וניסתה לרצוח עוד שני אנשים , אשר ניצלו רק בנס בסרבם 
להצטרף לאותה חיה " כלשון השופטת . עוד כתבה השופטת : " לא זכור לנו 
מקרה כה מזעזע של אדם אחד אשר פעל שבע פעמים כל פעם בנפרד , כשכל אחד מקורבנותיו 
נחנק בידיו . לנו נראה , כי תיק זה יכול לשמש כדוגמה ברורה לכל אותם הגורמים 
אשר טוענים , כי לגבי מקרים מסוימים מאוד יש מקום להנהיג עונש מוות אלא 
שבחוק העונשין עונש המוות איננו קיים ולכן החלטנו כי העונש המנדטורי לגבי 
שבעת האישומים הראשונים יוטל באופן מצטבר " . 
