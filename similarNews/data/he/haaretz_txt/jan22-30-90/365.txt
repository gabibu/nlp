פקין ( ע"ר ) . מנהיג קמבודיה הגולה , הנסיך נורודום סיהאנוק , התפטר 
אתמול מראשות קואליציית תנועות המורדים בעקבות " עוינות בין - לאומית כלפיו " , 
אולם שמר על התואר " נשיא קמבודיה " . סיהאנוק , ששלט בקמבודיה עד להדחתו 
בידי איש הצבא לון נול ב0791 , התפטר מהנהגת הקואליציה של שלוש תנועות המרד 
לפחות חמש פעמים והשתכנע לחזור . בהודעה שפורסמה בפקין , אמר סיהאנוק כי 
התפטרותו נבעה מהתקפות נגדו מצד מספר גדול של ממשלות מערביות חשובות ואנשי 
פרלמנט , אינטלקטואלים ועיתונאים . " מהיום אפסיק להיות מנהיג תנועת ההתנגדות 
הלאומית הקמבודית ואני מתפטר מתפקיד נשיא המועצה העליונה של ההגנה הלאומית 
של קמבודיה . אולם אינני מתפטר מתפקידי כנשיא קמבודיה " , אמר סיהאנוק . 
הקואליציה של סיהאנוק , בשליטת הקמר רוז , זכתה להכרה על ידי האו"ם ונלחמת 
בממשלתו של הון סן , הזוכה לחסות וייטנאם . 
