ועד עיתונות - הפקה של הטלוויזיה יכנס היום אחר הצהריים אסיפת עורכים וכתבים 
עם הפסקת עבודה , במחאה על ביטולן של זכרון הדברים , שחתם עימם המנכ"ל . 
אריה מקל ביטל את הסעיפים בדבר תשלומי רכב , טלפון , עיתונים , שעות נוספות 
ורטרואקטיוויות של תשלום הכוננויות , כפי שדרש הממונה על השכר באוצר , 
יעקב דנון . הוועד המנהל אישר את צעדו של המנכ"ל . יו"ר הוועד , משה פרידמן , 
אמר כי העובדים רואים בחומרה את החלטת הוועד המנהל : " קשה יהיה לנהל 
משא ומתן עם הנהלה שחותמת הסכם ומפירה אותו חד צדדית " . שלמה קור , יו"ר 
הוועדה לתשדירי שירות וחסות , דרש אתמול השבתת מגן של הטלוויזיה שכן העובדים 
מנעו גם אמש את הקרנת תשדירי השירות והחסות . פירוש הדבר , אובדן הכנסה 
בהיקף של 57 אלף ש"ח . אלישע שפיגלמן , יו"ר אגודת העיתונאים בירושלים , 
אמר , כי הוא מעריך שאם תופעל השבתת המגן , יהיה אובדן ההכנסות גדול עשרות 
ואף מאות מונים מהסנקציות של העובדים . " הדרך היחידה להפסיק את העיצומים 
היא שרשות השידור תשתמש בכספים כדי לעמוד בהתחייבויותיה עליהן חתמה כדת וכדין " . 
