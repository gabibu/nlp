תוכנית השלום של הרב ברוך אבו - חצירא מנתיבות , אשר פורסמה לאחרונה , 
ועיקריה מו"ם ישיר עם אש"ף , הועברה כבר לפני חצי שנה לראש הממשלה יצחק 
שמיר . כך גילה אתמול הרב ברוך אבו - חצירא , בפגישה עם כתבים בדרום , 
לקראת ההכנות להילולה לזכר אביו הבבה - סאלי , שתתקיים ביום שני הקרוב . 
אבו - חצירא גילה כי פרש לפני ראש הממשלה את עיקרי תוכנית השלום שלו וכן 
שוחח על - כך גם עם שר החינוך , לפני כשלושה שבועות . עוד אמר הרב , כי 
בסיועם של יהודים בעלי הון , הוא מתכונן לערוך סקר דעת קהל , שיבדוק את 
נכונות הציבור בישראל לקבל את תוכניתו המדינית . לדבריו תוצאות הסקר יועברו 
לראש הממשלה , ולשרי הממשלה . כן דורש אבו - חצירא מהממשלה , לקיים משאל 
עם בישראל בנושא הידברות עם אש"ף . לדבריו , בשעה שהדעות חלוקות בין המערך 
והליכוד , יש מקום לערוך משאל בקרב העם בישראל כדי שיגיד את דברו . אתמול , 
פרש אבו - חצירא את תוכניתו המדינית , הכוללת הקמת מדינה פלשתינית ברצועת 
עזה וחלקים מסיני . על פי התוכנית , ישראל תוותר על חלקים נרחבים מרצועת 
עזה ובמקביל יוותרו המצרים על שטחי חוף באזור סיני . רצועת החוף בגוש קטיף , 
כולל הישובים שבמקום , ישארו בריבונות ישראלית והעיר עזה תהיה בריבונות 
המדינה החדשה . ערביי מזרח ירושלים , ויהודה ושומרון , יעברו מרצונם למדינה 
החדשה ואלה שלא ירצו , יהיו רשאים לקבל אזרחות ישראלית . לדבריו מדינות 
העולם , לרבות מדינות ערב וישראל , יסייעו בהקמת המדינה הפלשתינית וארץ 
ישראל תישאר שלמה בין הירדן והים . אבו חצירא הוסיף כי מקורבים שלו בעולם , 
ברובם יהודים אמידים , נפגשו עם גורמים פלשתינים במקומות שונים במדינות 
ערב ודיברו על התוכנית . ראש הממשלה יצחק שמיר , ממלא מקומו שמעון פרס , 
השר דוד לוי , שרים וחברי כנסת , אמורים להשתתף בהילולה לזכרו של הבבה 
סאלי , שתתקיים ביום ב הקרוב , בסימן המאה להולדתו . מארגני ההילולה מעריכים 
כי השנה יגיעו כ002 אלף אורחים מכל קצות העולם . המשרד לענייני דתות והמועצה 
המקומית בנתיבות , משתתפות הפעם בארגון ההילולה . משטרת מרחב הנגב נערכת 
על מנת לקלוט את אלפי המוזמנים לנתיבות וחברת אגד תקצה מספר רב של אוטובוסים , 
על מנת להסיע אורחים להילולה . 
