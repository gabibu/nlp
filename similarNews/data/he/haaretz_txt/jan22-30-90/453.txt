, צוות מוחות , מוכר בארה"ב שנים : מכון מחקר , עצמאי או ליד אוניברסיטה , 
שנועד לבחון ולתכנן מדיניות בתחומים שונים ולהגיש המלצות מעשיות למקבלי 
החלטות , בדרך כלל בממשלות . העיר ואשינגטון מלאה במכונים כאלה : מכון 
ברוקינגס , מוסד היוזמה האמריקאית , ומוסד הריטאג הם הידועים ביותר , 
כל אחד עם סגל מרשים , שבאמצעות דו"חות , חלקם מוזמנים , ופרסומים אחרים , 
מנסים להשפיע על מדיניות הממשל והקונגרס . יש מכונים בימין ובשמאל של הקשת 
הפוליטית , יש מכונים המתמחים בכלכלה או באיסטרטגיה . יש כאלה שמתרכזים 
במזרח התיכון , כמו מכון ואשינגטון הפרו - ישראלי העוסק במדיניות המזה"ת . 
אחרי שהנרי קיסינגר עזב את הממשל הוא הקים חברת ייעוץ , קיסינגר ושות . 
המשותף לרוב המכונים הוא המטרה המוצהרת לא רק לחקור אלא גם למכור את המחקרים 
למקבלי ההחלטות . עם צוות מוחות הכולל פקידי ממשל בכירים לשעבר , אנשי 
אקדמיה שמעורים היטב במסדרונות הממשל , וגם לא מעט עיתונאים , יש לכל מכון 
מכלול של ניסיון מעשי , תיאוריה , דמיון וכושר הבעה , והוא מסוגל להוציא 
מתחת ידיו המלצות שלכל הפחות זוכות ליחס של כבוד בחלונות הגבוהים . בארץ 
מושג זה עדיין די חדשני , לפחות בתודעת הציבור . יש אמנם הרבה מכוני מחקר 
אקדמיים , אבל אולי בגלל הנטייה של ממשלות ופוליטיקאים בישראל לקבל החלטות 
על פי אינטרסים ותחושות בטן ולא על פי נתונים בדוקים וניתוחים מעמיקים , 
יחסי הגומלין בין האקדמיה והשלטון אינם דומים למודל האמריקאי . אפילו במכוני 
המחקר הרציניים בארץ אין צוותי מוחות בנוסח האמריקאי , שמגמתם לקדם השקפת 
עולם מגובשת ( לבד מגופים מפלגתיים גרידא , כמכון זבוטינסקי ) . קפמאבינכך , 
" המרכז הירושלמי לענייני ציבור ומדינה " ו"המרכז הבין - תחומי לניתוח 
וחיזוי טכנולוגי " שליד אוניברסיטת תל - אביב אינם משמשים כלים לקידום השקפה , 
אלא מתפרנסים ( הראשון במידה רבה , והשני במידה מלאה ) מחוזי מחקר שהזמינו 
גופים חיצוניים . הלקוחות העיקריים של שניהם הם משרדי הממשלה . המרכז הבין - 
תחומי קשור גם לממשלות זרות ולחברות מסחריות , והמכון הירושלמי מקיים קשרים 
קבועים עם הסוכנות היהודית . אולם בניגוד לשני מכונים אלה קיים ליד אוניברסיטת 
תל - אביב מכון מחקר הפועל לקידום השקפת עולם שקבע הוא לעצמו . זהו " המכון 
לתכנון מדיניות ביחסי ישראל והתפוצות " , שיסד ב0891 נשיא האוניברסיטה דאז , 
פרוף חיים בן - שחר . לדברי ד"ר אריק כרמון , נשיא המכון , יזם בן - 
שחר את הקמת המכון לאחר שהוא וצברים אחרים שהתחנכו על עקרון " שלילת הגולה " 
נוכחו , שרוב יהודי ארה"ב לא היו מעוניינים לעלות לארץ , שיש לקהילותיהם 
חית עצמאית , ויש לבסס מחדש את מושגי הציונות והשותפות על מציאות זו . 
ואם כן , רצוי להקים מסגרת ארגונית שבאמצעותה יוכלו אקדמאים מישראל ומחו"ל 
לתרום לתהליך . הרעיון המנחה , אומר כרמון , היה שהריבונות הפוליטית היהודית 
מיוחדת במינה , ואינה מתמצה בהגדרה המקובלת של מדינה - לאום : " בעם היהודי 
יש מציאות מעניינת . החברים בלאום היהודי רובם אינם אזרחים במדינת העם היהודי . 
מצד שני , מדינת העם היהודי לקחה על עצמה את המטלה להיות המרכז . אם הכוונה 
היא גימיק לאיסוף תרומות , בואו נגיד את זה . אני פשוט לא מאמין שזה המקרה 
. . . מאחורי הטענה הזאת יש יסודות רעיוניים ומהותיים " . מהות ההשתתפות 
של היהודים שאינם יושבים בגבולות המדינה צריכה להתבטא במתנעצה וכספים , 
שישפרו את רמת החברה הישראלית , כל אלה פרט לקבלת החלטות . הפרויקטים שבהם 
עסק המכון מאז נוסד קרובים להשקפותיהם של יהודים בתפוצות , בעיקר משכילים 
וליברליים : תוכנית חינוך לערכי דמוקרטיה וזהות יהודית בבתי ספר , ניתוח 
העימות בין ביטחון ודמוקרטיה , הקמת פורום בין - לאומי של רבנים כדי לטפח 
פלורליזם דתי על פי האמרה " שבעים פנים לתורה " , מעמד האישה בישראל , 
סקרי דעת הקהל הישראלי על מוסדות ציבור בארץ , ובחינה מחדש של היחסים הכלכליים 
של התפוצות וישראל . המכון התחיל לפני שלוש שנים לפרסם רבעון באנגלית , 
" , שמיועד להציג ליהודים בחו"ל את הבעיות של הפוליטיקה הישראלית . בעבר 
שיעור התפוצה היה 000 , 5 עותקים בלבד , אבל מאז הגיליון שעבר הוא מופץ 
חינם ב000 , 04 עותקים עם המהדורה הבין - לאומית של הגרוסלם פוסט . תקציב 
המכון 000 , 054 דולרים בשנה , מתרומות של תומכים בחו"ל . חבר התומכים 
כולל אילי הון מפורסמים מארה"ב , גב סימון וייל מצרפת , פרוף סר ישעיהו 
ברלין מאנגליה ומנדל קפלן ( יו"ר חבר הנאמנים של הסוכנות היהודית ) מדרום 
אפריקה . שלא כנהוג במכוני מחקר בחו"ל , רוב התקציב לא מוקדש להחזקת סגל 
גדול של חוקרים במשרה מלאה , אלא לפעילות , ורוב אנשי האקדמיה שמעורבים 
במכון , כמו פרוף אפי יער , דיקן הפקולטה למדעי החברה באון תל - אביב ופרוף 
יצחק גלנור מהחוג למדעי המדינה באון העברית , מצטרפים לעבודה לפי הצורך . 
תחום העיסוק העיקרי בשנה האחרונה היה שינוי שיטת הבחירות , לכאורה תחום 
פנים - ישראלי . אבל כרמון אומר שהיוזמה באה דווקא מחו"ל , מיד לאחר הקמת 
ממשלת האחדות הלאומית לפני שנה : " קיבלתי פניות מיהודים , בעיקר מארה"ב , 
שהתמודדו עם הטראומה של מיהו יהודי , והם ביקשו להיות מעורבים . הטענה 
היתה : לא ייתכן שמדינת ישראל תקבע לנו את זהותנו . אנחנו חייבים להתערב 
או להשתתף במה שקורה במדינת ישראל . אמרנו להם שהשאלה מיהו יהודי כרוכה 
בשיטת הבחירות " . התוצאה היתה תמיכה כספית ורעיונית בשני פורומים בין - לאומיים 
על שינוי שיטת הבחירות , שהתקיימו במארס ובמאי אשתקד , בהשתתפות אנשי אקדמיה 
מישראל ומחו"ל , שהוזמנו לבחון את המבנים החלופיים של שיטת הבחירות ולסכם 
את ניתוחם בדו"חות . לפני חודש נערך פורום שלישי , הפעם של חברי פרלמנט 
מארה"ב , אנגליה , צרפת ומדינות אירופיות אחרות , לרבות הונגריה ופולין , 
עם עמיתים ישראלים . אמנם הצעת חוק לשינוי שיטת הבחירות כבר גובשה ע"י 
ועדת יעקובי ונמצאת בשלבי חקיקה מוקדמים . אך פורום זה אורגן כדי לתת הזדמנות 
לברר את כל ההשלכות המעשיות של השינוי המוצע , של ה"מה קורה אם ? " שצריכים 
ללמוד אותן בעלי העניין השרים וח"כים שיצטרכו לחרוץ את גורל החוק ולהכניס 
בו תיקונים . חברי הפרלמנטים מחו"ל באו , למעשה , כדי ללמד אותם פרק בשיטות 
בחירות אחרות , מתוך ניסיונם , בעוד שאנשי האקדמיה הישראליים סיפקו תיאוריה 
וכלי ניתוח . לדברי כרמון , בנושא הרפורמה בשיטת הבחירות אין עוד הרבה צורך 
לשדל את רוב הפוליטיקאים לתמוך בה , כי רובם ממילא השתכנעו . " בנושא 
שינוי שיטת הבחירות צריך להיחלץ ממה שמעיק על מקבלי ההחלטות , קרי הלחץ 
של המפלגות הדתיות " . קפמאבינפרוף דניאל אלעזר , מנהל המרכז הירושלמי לענייני 
ציבור ומדינה , מנתח את השוני בתפיסות ישראל וארה"ב כך : בעוד שבארה"ב 
למדו להתייחס למכוני מחקר ברצינות , ישראל , כמו כל חברה חלוצית , פועלת 
על - פי אינסטינקטים . הנסיבות אילצו את כולם להיות מסוגלים לבצע כל משימה , 
ולא היה מקום למומחים . משה דיין אמר לי פעם , אני יודע כל מה שיש לדעת 
על פדרליזם , אף שלא התמצא בנושא " . צה"ל יותר פתוח לתרומות רעיוניות ממכוני 
מחקר , כי הוא נשען יותר על מומחיות וכבר רגיל להזמין עבודות מחקר מבחוץ , 
" אך פוליטיקאים אינם רואים דבר מעבר למשבר הבא , ואינם מכירים בחשיבותם 
של מכוני מחקר , שיעניקו טווח ראייה ארוך יותר " . פרוף אלעזר , המלמד באון 
בר - אילן ובאון טמפל בפילדלפיה , סבור עם זאת שהרצון הישראלי לחקות את 
אמריקה הביא שינוי מסוים במסורת ההסתייגות ממומחים : לפחות בדרגים הבכירים 
ביותר מוכנים לשמוע עצות , בעיקר מאנשים שבאו מתוך המערכת , כמו משה זנבר , 
לשעבר נגיד בנק ישראל , שהנחה פרויקט כלכלי עבור המכון הירושלמי , או 
אלוף ( מיל ) אהרון יריב , מנהל המרכז ללמודים איסטרטגיים ע"ש יפה , 
שעושה מחקרים רבים עבור מערכת הביטחון . מרכז אחר הוקם מלכתחילה ביוזמת מערכת 
הביטחון : המרכז הבין - תחומי לניתוח וחיזוי טכנולוגי שליד און תל - אביב 
הוקם ב0791 ע"י יצחק יעקב , אז המדען הראשי של משרד הביטחון , ופרוף יובל 
נאמן , אז נשיא האוניברסיטה , בעיקר כדי לתת כלים של מחשבה ארוכת טווח 
למערכת שבה מקבלי ההחלטות מתחלפים מדי שלוש או ארבע שנים . חלק ניכר מעבודת 
המכון עוסק בנושאים ביטחוניים חסויים . קפמאבינאלעזר סבור שפתיחותם של פוליטיקאים 
ופקידים בכירים בארץ גם גדלה מפני שדו"ח של מכון מחקר מכובד יכול להעניק 
לגיטימציה אינטלקטואלית ופרסום לעמדותיהם , עד כדי כך שהם לפעמים " משתילים 
במכון מחקר רעיון שאינם יכולים להרשות לעצמם להזדהות אתו בפומבי " . כך הזמין 
ב6791 שמעון פרס , שר הביטחון אז , מחקר מהמכון הירושלמי על פתרונות פדרליים 
לסכסוך במזה"ת , ויורשו , עזר ויצמן , ביטל אותו . פרוף ברוך רז , מנהל 
המרכז הבין - תחומי , חולק על דעתו של אלעזר בנוגע ל"השתלת רעיונות " בכיוון 
זה , אך מקבל גרסה הפוכה , שמכוני מחקר נוטים להשתיל אצל מקבלי החלטות 
רעיונות שהם מעוניינים לקדם , כדי לזכות בחוזים שיממנו את המחקר הדרוש . 
פרוף רז מדגיש שמקבלי החלטות פונים למכונים חיצוניים בגלל התועלת שהם רואים 
בדעה נוספת ובאפשרותם לפתור מצבי תיקו . " אין כל ספק שאנשים שעבדו יחד 
כך וכך שנים פיתחו מידה מסוימת של נוגדנים זה לדעותיו של חברו . אם באים 
למוסד לגמרי פתוח , שלא יודע איפה הרגישויות , מתקבלת דעה עצמאית " . " יש 
גם אנשים פתוחים , התומכים במחקר ומעוניינים לקבל מידע ולשמוע את האמת . 
אלה האנשים הזקוקים לו הכי פחות " , אומר רז , " מי שהכי צריך את העבודות 
האלה הם האנשים שחוששים להיפתח בפני האקדמיה , חוששים לדעת את העובדות וחוששים 
להתעמת עם האמת " . 
