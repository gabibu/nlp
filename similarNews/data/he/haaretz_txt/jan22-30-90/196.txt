ארגונים של הימין הקיצוני , ביניהם כך , ומדינת יהודה , מגבירים את פעילותם 
להביא למאסרו וסילוקו של פייסל אל - חוסייני . מיד לאחר שחרורו של חוסייני 
ממעצר אתמול , התארגנו בנושא זה ישיבות של ארגון צדק , אליו משתייכים אנשיו 
של הרב לוינגר , ואסיפה אחרת התקיימה בחברון . דובר כך , ברוך מרזל , 
אישר כי אכן מתקיימת פעילות זו , אך סירב לאשר שמועות על כוונה לפגוע בחוסייני . 
" אני מנוע מלהגיב על כך " , אמר מרזל ל"הארץ " ; " איני קורא לפגוע בו , 
כי זה בניגוד לחוק , אך אם מישהו יעשה זאת , אשתה לחיים " . אתמול שוחרר 
לאחר חקירה נועם פדרמן , דובר מדינת יהודה , שהסגיר עצמו למשטרה בשעות 
הבוקר . פדרמן היה מבוקש על - ידי המשטרה מאז יום ו , לאחר שירק בפניו 
של חוסייני בין כותלי בית המשפט . בחקירה הודה פדרמן במעשה , סירב להביע 
חרטה , ואף אמר כי היה חוזר על המעשה שנית . במהלך החקירה שארכה שעות ספורות , 
נחקר פדרמן לבקשת משטרת חברון , גם בפרשת חדירתם של אנשי כך למערת המכפלה 
, שם קיימו לפני כחודש תפילה באולם אברהם , בשעה הסגורה לתפילת יהודים . 
פדרמן סיפק אליבי לשעה בה אירעה התקרית . הוא שוחרר בערבות של 000 , 4 
שקל . 
