כ04 חברי גרעין " איתן " , ביניהם חמש משפחות עם ילדים , התנחלו שלשום 
בבית הכנסת נהרן ביריחו . חברי הגרעין הנתמך ע"י גוש אמונים , התבצרו בשעות 
הלילה על גג אחד הבתים הסמוכים . בדיווחים שהגיעו מהשטח נמסר , כי סמג"ד 
של כוח צה"ל מהסביבה הגיע אליהם והודיע כי יפתח ב"נוהל עצירת חשוד " . המתנחלים 
סירבו להתפנות מהמקום . חברי גרעין " איתן " מחכים זה שנתיים לאישור להתנחל 
בנחל אלישע שליד יריחו . שלשום לפני כניסת השבת , הגיעו חברי הגרעין לבית 
הכנסת נהרן , כדרכם מדי שבוע , אלא שהפעם החליטו שלא להתפנות מהמקום " עד 
ששמיר או חבר אחר מהליכוד יסביר לציבור מדוע הליכוד מונע את התיישבותנו ביריחו . 
אתמול התארגנו לשהות במקום עם אוהלים וציוד מאולתר . חברי כנסת אחדים , 
ביניהם יהודה פרח מהליכוד ויצחק לוי מהמפד"ל , פועלים למנוע את פינויים 
מהאתר . בין השאר פנו בעניין זה למושל יריחו וללשכת שר הביטחון . 
