" המשבר הכספי שהספורט הישראלי נתון בו הוא לדעתי ביטוי למשבר ניהולי ומבני 
של הספורט בישראל " , אמר סגן ראש הממשלה ושר החינוך והתרבות יצחק נבון , 
בתשובה להצעות לסדר היום שהגישו חברי הכנסת פנחס גולדשטיין , מיכה גולדמן 
ויגאל ביבי . ההצעות הוגדרו בפי הח"כים כ"התמוטטות כלכלית של הספורט בכלל 
ושל ענף הכדורסל בפרט " . שר החינוך הסכים עם דברי הח " כים שהספורט בישראל 
נקלע למשבר ושקבוצות העילית בכדורסל נמצאות בקשיים כספיים קשים . " למרבה 
הצער מנהלי קבוצות אלו נוהגים להתחייב על תשלומים לשחקנים ולמאמנים בסכומים 
שאין לאל ידן של קבוצותיהם לעמוד בהם וכאשר הם נקלעים לקשיים עד כדי אי יכולת 
לתפקד , הם מגישים את השטר לאחרים " , הוסיף נבון . השר נבון סבור כי יש 
לחזק את מועצת ההימורים ולכן פעל לאישור תוכנית הימורים נוספת ( טוטו - 
תיקו ) . " הנני קורא להנהלות הקבוצות ולאגודות הספורט לנהוג באחריות " , 
הוסיף השר . לאחרונה פתח נבון בדיונים פנימיים בנושאים הללו ובדעתו לקיים 
דיונים נוספים שבהם ישותפו נציגי המוסדות וארגוני הספורט , כדי להביא לכלל 
הכרה שהספורט יתנהל באופן אחראי ולפי נורמות ציבוריות או עסקיות מקובלות . 
