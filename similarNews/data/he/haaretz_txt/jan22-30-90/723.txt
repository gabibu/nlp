משרד המשפטים יוזם הצעת חוק שתטיל עונש גם על משתמש בתוכנה מועתקת לצורכי 
עסק ולא רק על מי שמשווק אותה . פרטים אלו מסר מנכ"ל משרד המשפטים , חיים 
קלוגמן , בפגישה עם עו"ד רון גזית ועו"ד בנימין רוטנברג , המנהלים בארץ 
מאבק משפטי נגד העתקות תוכנה , בשם שלוש חברות התוכנה המובילות בעולם : 
מיקרוסופט , לוטוס ואשטון - טייט . קלוגמן גם קיבל לידיו עצומה נגד העתקות 
תוכנה , שהוחתמה ביוזמת שלוש החברות בכינוס האחרון של האיגוד הישראלי לעידוד 
אינפורמציה ( איל"א ) . על העצומה חתמו כ000 , 2 איש , ביניהם מ"ם ראש 
הממשלה שמעון פרס ואישי ציבור נוספים . הצעת החוק נמצאת בימים אלו בשלבי 
גיבוש סופיים במשרד המשפטים ותוגש להחלטת ועדת השרים לענייני חקיקה . כיום 
מטיל החוק עונש של עד שלוש שנות מאסר וקנס של עד 503 אלף ש"ח , רק על משווקי 
תוכנה מועתקת ולא על משתמשים . כתוצאה מהיעדר הוראות עונשין לגבי משתמשים 
בתוכנה מועתקת , מתנהלת בישראל העתקה פירטית של תוכנות , שאין לה אח ורע 
במדינות מערביות אחרות . ההעתקה הפירטית גורמת לישראל נזק תדמיתי ניכר , 
והיא זכתה בקהילית המחשבים הבין - לאומית לכינוי " מדינה של דיסקט אחד " . 
בנוסף לכך נגרם נזק כלכלי רב לחברות תוכנה החוששות להשקיע בארץ , דבר הגורם 
לירידה של מומחי תוכנה מישראל . 
