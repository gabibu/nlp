אמר אתמול מנכ"ל עיריית תל - אביב , אלי עשת , בהתייחסו לאגף התברואה 
בעירייה . במפגש עם הכתבים המוניציפליים בתל - אביב הוא אמר שבכוונת העירייה 
לגרום לכך שהציוד ינוצל טוב יותר . עשת אמר שבכוונת העירייה להביא לכך שעבודות 
איסוף האשפה ברחבי העיר יבוצעו בהיקף נרחב גם בשעות אחר - הצהריים . הוא 
הכחיש שהעירייה מעדיפה עובדים ערבים מהשטחים , על בסיס העסקה של עובדים 
זמניים , על פני עובדים יהודים קבועים טענה שהשמיע באחרונה ארגון העובדים 
בעירייה לנוכח פיטורי 61 עובדים יהודים שהיו על סף קבלת הקביעות . על רקע 
זה מאיים ארגון העובדים בעיצומים באגף התברואה . עשת הדגיש כי כל ההחלטות 
בדבר ייעול מחלקת התברואה יתקבלו בעצה אחת עם נציגות העובדים , ובכל מקרה 
" לא יונחתו עליהם גזירות מהיום למחר " . עשת סיפר עוד כי ראש העירייה שלמה 
להט ביקשו לעבד הצעה למדיניות אכיפה חדשה בנושא החניה בתל - אביב . הוא 
מסר כי הדו"ח יוגש במחצית חודש פברואר . מנכ"ל עיריית ת"א לא היה מוכן למסור 
פרטים על התוכנית המתגבשת , אך היה מוכן לומר רק שהיא תכלול שורה של הקלות , 
לרבות בתחום הסנדול , שלגביו יופקו לקחים לאור ממצאי דו"ח מבקר העירייה . 
ב1 במרץ יועלו מחירי הקנסות על חניה אסורה לפי צו עדכון תעריפי הקנסות שפרסמו 
שרי האוצר והתחבורה . עשת הוסיף כי בצד ההקלות שיומלץ עליהן בתחום החניה 
יוחמר היחס לחונים במקומות האסורים שייוותרו לאחר פרסום ההקלות . 
