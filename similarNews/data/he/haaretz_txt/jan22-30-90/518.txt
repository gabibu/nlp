כדורגלני צפרירים חולון , שעלו השבת למקום הראשון בטבלה , יבקשו לשפר את 
מעמדם ולהתרחק ממכבי שעריים ומהפועל תל אביב . החולונים יארחו את הפועל 
בת - ים , היום בשעה הראשית , 03 . 41 . כל תוצאה מלבד ניצחון חולוני 
תהיה הפתעה . מכבי שעריים , שהודח מהפיסגה , יארח את הפועל טבריה . חניכיו 
של מיכאל קדוש ירצו להוכיח כי ההפסד בחדרה ( 01 ) היה מקרי . הטבריינים 
לא יאפשרו להם חיים קלים . הפועל תל אביב , שהתקרב כדי שתי נקודות מהמקום 
הראשון , ישחק בחוץ נגד מכבי רמת עמידר . ספק אם המארחים יצליחו לעצור 
את שרשרת ההצלחות של התל אביבים . מכבי יבנה , שנסוג למקום הרביעי , צריך 
לשפר את יכולתו במישחק החוץ הקשה עם בית"ר נתניה , שעשוי לטפס למקום הרביעי 
אם ינצח . בתחתית יארח היום הפועל לוד את הפועל ראשון לציון . הלודאים נסוגו 
למקום האחרון , עובדה שלא תקל על ראשון לציון . במיפגש תחתית אחר יתמודדו 
בקרית חיים הפועל חיפה והפועל חדרה , גיבור המחזור האחרון . הביתיות מעניקה 
יתרון לחיפה . מכבי פתח תקוה ינסה לחלוף היום , בהתמודדות ישירה , על 
פני השכן שמעליו , הפועל טירת הכרמל , כך גם מכבי יפו שיארח היום את מכבי 
תמרה . 
