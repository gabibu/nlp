מערכת הביטחון הודיעה כי להקמת תחנת הממסר לשידורי קול אמריקה ליד חצבה שבערבה 
עלולות להיות השלכות של פגיעה במערכת המודיעין ובבטיחות הטיסה . הדברים משתמעים 
וכלולים במסמך עמדה , שמשרד הביטחון וצה"ל הגישו אתמול לוועדת המשנה לעניינים 
תכנוניים עקרוניים של המועצה הארצית לתכנון ולבנייה . ועדה זו התבקשה על - 
ידי המועצה הארצית , שהיא הגוף התכנוני העליון במדינה , ללוות את הכנת 
תוכנית המתאר לתחנת קול אמריקה ולהביא בפני המועצה את המלצותיה בקשר לתוכניות 
להקמת התחנה . זו הפעם הראשונה שמערכת הביטחון מציגה את עמדתה המפורשת במסמך 
כתוב בקשר לתוכניות להקמת קול אמריקה . במסגרת המסמך אומרת מערכת הביטחון 
כי הקמת קול אמריקה תחייב הסטתו דרומה של שטח אימונים קיים שטח אש " תשעים 
צפון " המשמש כיום את חיל האוויר , ואת סגירתם של שטחים שעד כה לא שימשו 
כשטחי אימונים . המדובר בשטחים המקיפים כמאה אלף דונם בקירוב ובמרכזם נחלי 
מרזבה ונקרות המהווים ציר טיולים מרכזי וחיוני , הכולל שורה של אתרי טבע 
ונוף ייחודיים . להפיכת שטח זה לשטח אש מתנגדים נחרצות גם החברה להגנת הטבע , 
רשות שמורות הטבע , יישובי הערבה ומצפה רמון . קפידבינבעקבות הגשת המסמך 
החליטה אתמול ועדת המשנה שיש לפתוח מחדש את תסקיר ההשפעה על הסביבה שהגישו 
יזמי קול אמריקה ולהרחיבו , כך שיבחן גם את דרישות צה"ל . המשמעות המידית 
של החלטה זו הנה דחייה בכמה חודשים בלוח הזמנים של הדיונים בקשר לתוכניות 
להקמת התחנה . במהלך הדיון שהתפתח בוועדה טענו כמה מהדוברים כי המסמך שהגישה 
מערכת הביטחון הוא כה חשוב , עד שנראה להם שכל הפרויקט חייב להיבחן מחדש 
מיסודו , ואולי אף להתבטל , משום שנזקו עלול לעלות על תועלתו . אתמול פנתה 
החברה להגנת הטבע לראש הממשלה , לשרים ולחברי הכנסת בתביעה שיפעלו לביטול 
התוכנית להקמת קול אמריקה . זאת בעקבות החלטת הוועד המנהל ומועצת החברה 
להגנת הטבע שהקמת התחנה תפגע בצורה הרסנית ובלתי נסבלת בטבע , בנוף ובמערך 
הטיולים והתיירות בנגב . החברה גם דורשת כי האזור שבין מכתש רמון לערבה , 
שצה"ל דורש כשטח אימונים חילופי , יובטח וייועד בחוק למטרות טיולים ותיירות 
מדבר . החברה להגנת הטבע טוענת כי מסקר שנעשה על ידי רפא"ל מתברר כי הפעלת 
התחנה תסכן את מטוסי חיל האוויר וטייסיו בשל שיבושים שייגרמו מעוצמות האנרגיה 
המשודרת , וכי ידועים שני מקרים של התרסקות מטוסים בשל השפעה דומה בגרמניה . 
" ברקע כל החששות ראויה לציון העובדה כי בשל הפשרת היחסים בין מזרח למערב 
פסקו הפרעות הרוסים לשידורי התחנה ולמעשה בכך יורדת העילה המרכזית להקמתה " , 
אומרת החברה להגנת הטבע . 
