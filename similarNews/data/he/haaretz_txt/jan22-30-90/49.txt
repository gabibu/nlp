פשאוור ( ע"ץ ) . נשיא אפגניסטאן הסכים לוותר על שלטונו עבור ממשלה זמנית 
בראשות מלך אפגניסטאן לשעבר , זאהר שאה , החי בגלות ברומא הודיע אתמול 
דיפלומט סובייטי בפקיסטאן . הדיפלומט , ולאדימיר קראנסילניקוב , יועץ מדיני 
של שגרירות בריה"ם באיסלמבאד , הכריז במסיבת עיתונאים כי אפשרות זו מהווה 
נושא מרכזי במגעים בין בכירים סובייטים ואמריקאים . קראנסילניקוב אמר כי 
המלך , שהופל בהפיכה פרו - קומוניסטית ב3791 הינו דמות סימלית במדינה . 
אולם לדבריו , הפתרון למשבר האפגני חייב לבוא בדרך המו"ם המדיני . הדיפלומט 
הסובייטי מסר כי האפשרות להקמת ממשלה זמנית באפגניסטאן , בהשתתפות כל המפלגות 
במדינה שבראשה יעמוד זאהר שאה , תהיה אחד הנושאים עליהם ידונו שרי החוץ 
של בריה"ם וארה"ב בפגישתם בתחילת החודש הבא במוסקווה . 
