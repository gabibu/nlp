יושב ראש הכנסת , דב שילנסקי , קבע אתמול כי טכס הנטיעות המסורתי של הכנסת 
בט"ו בשבט , ייערך בהר - הצופים , באזור שחלקו בתחומי הקו הירוק וחלקו 
בשטחים . מיקומו המיועד של שטח הנטיעות הוא מתחת לאמפיתיאטרון של האוניברסיטה 
העברית בהר - הצופים . החלטת שילנסקי עוררה אתמול ביקורת מסיעות הימין והשמאל 
כאחת . שילנסקי קיבל את ההחלטה לאחר התייעצות נוספת עם משה ריבלין , מן 
הקרן הקיימת לישראל . הוא קבע כי במרוצת השנים , יינטעו במקום 000 , 01 
שתילים . הנטיעות יבוצעו במקום שהוא המשך ישיר ליער הצופים . שילנסקי הסביר 
כי יער הצופים מקיף חלקים מירושלים , ולמעשה כאשר ביקש בתחילה לטעת באזור 
מעלה אדומים , היה זה גם בחלק אחר של יער הצופים . בדברי ההסבר של יושב 
ראש הכנסת נאמר , כי הוא חזר בו מכוונתו לבצע את הנטיעות במעלה אדומים ובחר 
באתר החדש בהר - הצופים , כדי לא להשבית את אחדותה של הכנסת ביום שמחתה . 
לדבריו הח"כים שהתנגדו לנטיעות המקוריות באזור מעלה - אדומים , גרמו למיקוח 
מיותר . גאולה כהן ( תחיה ) ורחבעם זאבי ( מולדת ) , שוחחו אתמול עם 
שילנסקי . כהן אמרה כי סיעתה תנהל טכס נטיעות משל עצמה . היא הביעה צער 
על כך שילנסקי חזר בו מתכנית הנטיעה במעלה אדומים . עם זאת לא תחרים את 
הנטיעות בהר הצופים . גם זאבי , המאוכזב מנסיגתו של שילנסקי מתוכניתו המקורית , 
לא יחרים את הנטיעות בהר הצופים . דדי צוקר ( רץ ) , דחה אתמול את פשרת 
שילנסקי . אמנם טוב שקירב את אתר הנטיעות לקו הירוק , אך אין בזה פיתרון 
לבעיה . על מנת לשמור על אחדות הכנסת , צריך היה לטעת בתחומי מדינת ישראל 
הריבונית . סיעת רץ מתכוונת ליזום נטיעות משל עצמה , באחד האתרים בירושלים 
המערבית , נאמר בהודעת הסיעה , ולהזמין לטכס דיפלומטים זרים . 
