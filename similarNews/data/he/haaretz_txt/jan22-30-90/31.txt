אגודת אקי"ם בחיפה תנסה לגייס כספים במבצע ההתרמה השנתי שיתקיים ב6 בפברואר , 
שלא באמצעות ביקורים מדלת אל דלת , גם במחיר הפסדים של כ000 , 05 ש"ח , 
בשל הטרדות של המתרימים מסר אתמול יצחק גניגר , מנהל אקי"ם בחיפה במסיבת 
עיתונאים . סניף חיפה מגייס מדי שנה כ000 , 051 ש"ח במבצע ההתרמות והשנה 
צופים שהתרומות יקטנו בשליש בעקבות שינוי השיטה . גניגר אמר , כי ההחלטה 
תקשה על הארגון להפעיל מעון יום טיפולי לגילאי 3 - 81 , מרכז חברתי למפגר 
המבוגר , דירות למגורים והוסטלים , מפעלי נופש וקייט , ושירותים נוספים 
בחיפה וב31 ישובים הסמוכים לה . " בשנה שעברה התנפלו שני מבוגרים עם סכינים 
על שני ילדים שבאו להתרים " אמר גניגר והוסיף , " החלטנו על צעד זה למרות 
חששות כבדים לירידה חמורה מדי בהכנסות , העלולה לסכן את המשך תפקודו של 
הארגון באיזור חיפה " . לדבריו , גוברת בקרב הציבור מורת הרוח מריבוי המתרימים 
המגיעים לביתם , והם רואים בכך הטרדה . מסקר שנערך בנושא זה עולה , כי 
רק כ%04 פותחים את דלתם בפני מתרימים והתופעה מתגברת , והם אף נתקלים באלימות . 
" לא פעם נתקלים המתרימים הצעירים בטריקת דלת בפניהם , בקללות , בגילויי 
יחס דוחה עד עויין " , אמר גניגר . הוא דיבר גם על תופעות של אדישות וחוסר 
אחריות מצד המתרימים . במקרים רבים חומר ההתרמה נזרק למקומות שונים , פנקסי 
תלושים נעלמים , והסכומים שנאספו אינם תואמים את הרשימות . לדברי גניגר , 
מפגר הסקטור הערבי בטיפול במפגרים ב51 שנה לעומת הסקטור היהודי . קיימות 
אמנם מסגרות טיפוליות בארבעה סניפים , אך חסר כוח אדם מיומן , והכשרתו 
דורשת כמה שנות התמחות . בעבר היתה התנגדות לטיפול בילדים ערביים במסגרת 
הארגון . בסיום דבריו הציע ראש הסניף החיפני לשנות את שיטת ההתרמות בארץ , 
ולקבוע יום התרמה ארצי אחיד לכל ארגוני הסיוע לילדים . בטווח הארוך יגדלו 
לדעתו ההכנסות , ויגיע ל02 מיליון שקלים . שופט בדימוס או שופט בית משפט 
מחוזי יחליט על חלוקת הכספים תוך הצגת מאזן שוטף ותכניות פיתוח . תרומות 
ייחודיות לארגונים השונים יתקבלו בנפרד . 
