חממזה כמה חודשים אין ספק בניו יורק כי קמה " מאפיה רוסית " מסתורית , 
מושג המתאר אנשי עולם תחתון מקרב מהגרים ממדינות אירופה המזרחית . במגדל 
השמור מאוד של הבולשת הפדרלית ( אף - בי - איי ) במנהטן מנסה מייקל פלאנאגן , 
סוכן מיוחד שהועבר למדור הפלילי , להעמיד דברים על דיוקם : " עוד אופנה 
אחת , הסיפור הזה על המאפיה הרוסית . מבין 05 אלף המהגרים הסובייטים שהגיעו 
לניו יורק , יש רק כמה מאות עבריינים . זו עבריינות ברמה גבוהה . האנשים 
מאוד מתוחכמים , מומחים לזיוף . תחילה עבדו בסביבה הטבעית שלהם . כבר 
לא סופרים את הסוחרים הזעירים בברוקלין שהאמינו כי הם עשו טובה כשקנו טבעות 
ישנות שכביכול עברו מדור לדור , ושקים של מטבעות זהב , שלא היו אלא שקים 
של תפוחי אדמה " . המומחיות שלהם היא זיוף שטרות כסף בקיץ האחרון לכדו השירותים 
החשאיים בברונקס כנופייה שהפיצה 01 מיליון דולר בשטרות מזויפים ובעיקר כרטיסי 
אשראי מזויפים . הם וירטואוזים , מודה פלאנאגן בנימה של הערצה . " די 
להם במספר אמיתי של כרטיס , והם ידפיסו אותו על פיסת פלסטיק בתנור מיקרוגל . 
אחר כך הם יוצרים קשר עם הבעלים של חנות ועסקות מזויפות פורחות " . אך אין 
זה אלא כסף קטן . את העבריינות האמיתית שבאה מהמזרח יש לחפש בברייטון ביץ . 
גול בונבולונטה , לבוש בחליפת פסים ורגליו על שולחן הכתיבה , מוכן לדבר . 
הוא נחשב ל"מיסטר מאפיה " . " תסתכל בצד השני של הכביש " , הוא אומר ברישול . 
" הבניין הגדול הזה שייך למייקל מרקוביץ , אחר העבריינים הגדולים ביותר 
של המאפיה הרוסית " . והרי סיפורו של מרקוביץ , סנדק " סלף - מייד " ממוצא 
רומני , " פני - צלקת יהודי " , כפי שכינהו כתב המגזין " ניו יורק " , 
שהקדיש לו כמעט גיליון שלם . מרקוביץ היגר למיל בייזין בברוקלין לפני פחות 
מעשר שנים , וצבר עם שותפיו נכסי מקרקעין בשווי 03 מיליון דולר . הוא החזיק 
02 מיליון דולר בשווייץ , ומחזור העסקים שלו במכירת דלק הסתכם במיליארד 
דולר בשנה . בעיסוק בדלק , מסביר בונבולונטה , מרגישים הרוסים כמו בבית ; 
הסינים עוסקים בהירואין , הדרום - אמריקאים בקוקאין והרוסים בדלק . " הם 
משיגים זכיונות של קמעונאי דלק ומקימים חברות פיקטיוויות , שאינן משלמות 
מסים . תוך ששה חודשים בערך עולים על עקבותיהם , אבל בינתיים הם הקימו 
חברות חדשות . כך הם מתחמקים מתשלום 92 סנט על כל דולר דלק שנמכר . המאפיה 
האיטלקית מטילה עליהם מס הגנה של סנט וחצי לגלון , אך הם מצליחים להעלים 
מהאוצר 5 . 2 עד שלושה מיליארד דולר בממוצע כל שנה " . במשחק זה היה מרקוביץ , 
ללא ספק , רב - אמן , שנהנה משני העולמות , כסוכן כפול של אף - בי - 
איי ושל המאפיה . ב3891 הוא קיים ועידת פסגה יוצאת - דופן בהיסטוריה של 
הפשע בלונג איילנד , כדי לשאת ולתת על סנדקותו היקרה של מייקל פרנצזה , 
הפלייבוי של משפחת קולומבו ( אחת מחמש המשפחות הגדולות של המאפיה בניו 
יורק ) . אבל יאלטה זו של העולם התחתון היתה מזויפת לא פחות מיאלטה של 
העולם העליון , ופרנצזה לא איחר ליפול . אז הגיע תורו של מרקוביץ , הילד 
היהודי הטוב שהפך את הדלק שלו לוודקה במסיבות ריקודים סוריאליסטיות בברייטון 
ביץ , ציפה את חדריו במשי ובמראות , וקודם כל קנה להוריו בית יפה בהרי 
קטסקילס , אותה " חגורת בורשט " שבה נופשים המהגרים מאירופה המזרחית . 
מרקוביץ הגיע לסוף הדרך במאי , ברחוב שליו ברובע ברוקלין , שאותו לא עזב 
מעולם . תאונה מבוימת , ומרקוביץ הוצא מהרולס רויס שלו נקוב בשלושה כדורים . 
002 איש הלכו אחר ארונו בפלאטבוש אווניו . כמה מהם התבוננו סביב בזהירות 
מקצועית . אחד מהם היה פיטר גריננקו , הבלש היחיד ליד בית - הדין הפלילי 
במנהטן הדובר רוסית , וכינויו בברייטון ביץ הוא " הזאב הלבן " . יש לו 
פני תינוק שמנמנים , והוא נהנה ממעמד של אישיות חשובה מאוד בעולם התחתון 
המקומי . והוא גם מספר על כל הטיפוסים . יווסי אגרון , למשל , מומחה לסחיטה 
ויהלומים , הגיע מלנינגרד . הקריירה שלו הגיעה לקצה ב5891 , בהוצאה להורג 
לאור היום כאשר הגיע למרחצאות הרוסיים בווילג . ועוד אחד , מייקל סלאווקה , 
" האינטרנציונליסט " , מחלוצי הרוסים בסחר בסמים , שהפעיל ישראלים וערבים 
בקו לאמסטרדאם . אך דמות המפתח במאפיה הרוסית מוסיף להיות , ללא ספק , 
מרט בלגולה , מעין טראס בולבה קרח ועבה מאודסה , שם עסק בספנות . האגדה 
מספרת עליו כי סחר הדלק איפשר לו לקנות אי ששטחו כשטח דרום אפריקה . " בעיני 
רוב האנשים האלה , אין לעבריינות אותה משמעות שיש לנו " , הסביר גריננקו . 
" שם , בברית המועצות , צריך להילחם כדי להתקיים . להיות נוכל פירושו 
במידה מסוימת להיות בעל מעמד חברתי , להשתלב בשיטה . כאן הם מנסים לנהוג 
באותה דרך . ובהשוואה להפרות זכויות האדם שלהן הם הורגלו , החוקים הקטנים 
שלנו והדיכוי המשטרתי שלנו נראים להם כמשחק ילדים " . אם להאמין לאריק סיידל , 
עוזר התובע הכללי בברוקלין , קשה מאוד לחדור למאפיה הרוסית . " אין שם 
בוסים אמיתיים או ארגון הייררכי כמו בקוזה נוסטרה . נכון יותר יהיה לומר 
שאלה אנשים הקשורים זה לזה על - פי מוצאם או סביבתם , המתארגנים מפעולה 
אחת לשנייה " . אף כי לפעמים הם מפרים את הבריתות הזמניות הללו אף - בי - 
איי חוקרת כעת עשרה מקרי רצח הקשורים לסילוק חשבונות " קורה גם " , ממשיך 
אריק סיידל , " שהם מסדירים את החשבונות שלהם ברוח טובה בבתי - משפט עממיים , 
בחדרים האחוריים של חנויות מסוימות " . את המחלוקת מעמידים אז לבוררות קיבוצית 
או של אחד מנכבדי הקהילה , תפקיד אשר יווסי אגרון מילא פעמים מספר . אומר 
באירוניה חוקר : " אולי במאפיה שלהם למדו הרוסים את השיעור הראשון שלהם 
בדמוקרטיה " . 
