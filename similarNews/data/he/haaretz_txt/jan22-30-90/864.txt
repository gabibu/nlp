ניירובי ( ע"ץ ) . ממשלת קניה החליטה לוותר על הפרויקט לבניית גורד השחקים 
הגבוה ביותר באפריקה . המבנה אמור היה להיבנות במרכז ניירובי . כך מסרו 
שלשום מקורות דיפלומטיים . נציגי קניה כבר מסרו הודעה זו בלונדון ביום ששי 
שעבר , בכנס המדינות התומכות בארצם . נציגי מדינות השוק המשותף , ארה"ב 
ויפאן נטלו חלק בוועידה בשיתוף עם מומחי קרן המטבע הבין - לאומית והבנק העולמי . 
את ממשלת קניה ייצגו מזכ"ל משרד האוצר ונגיד הבנק המרכזי של קניה . הפרויקט 
שהיה שרוי במחלוקת , כלל בניית קומפלקס של מבנים ששיאם היה אמור להיות מבנה 
בן 06 קומות בלב ניירובי . עלות הבנייה היתה אמורה להגיע לסכום של 4 מיליארד 
שילינג קנייתים ( כ191 מיליון דולר ) . % 55 מהסכום היה צריך להיות ממשלתי 
והיתר במימונו של איל העתונות הבריטי , רוברט מקסוול . התנועה להגנה על 
איכות הסביבה , " החגורה הירוקה " , נאבקה נגד הקמת המגדל במקום גן ציבורי 
בלב ניירובי . הפרויקט כלל , מלבד גורד השחקים , גם מרכז לקונגרסים וכמה 
בתי מלון . התוכניות להקמת מרכז הקונגרסים ורשת המלונות , בעינה עומדת . 
כך מסרו נציגי קניה בלונדון , אולם יש לבדוק קודם לכן את רווחיותם . זאת 
משום שבניירובי יש כבר מרכז קונגרסים שאינו בשימוש . כך מסרו אותם המקורות . 
מקורות המימון להקמתם של בתי המלון היו צריכים להגיע ממקורות פרטיים , ככל 
הנראה מרשת מלונות שרתון . ארה"ב הודיעה כי בתמורה לביטול חלק מהפרויקט , 
היא תהיה מוכנה לוותר על חלק מן החוב שחבה לה קניה . 
