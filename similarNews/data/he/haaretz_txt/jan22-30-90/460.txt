לנקודות התורפה בשיטת הבחירות האזורית - אישית בקמפוס , השלכות מדאיגות 
על שיטת הבחירות המוצעת לבחירות לכנסת . בבחירות שנערכו אתמול ( 42 בינואר ) 
בקמפוס אוניברסיטת תל - אביב למועצת אגודת הסטודנטים , יכולים היו להשתתף 
יותר מ81 אלף בעלי זכות בחירה . רק חלק קטן מציבור זה פחות מרבע ניצל 
בשנים עברו את זכותו להצביע בקלפי . לפי האדישות ששררה בשבוע שעבר , גם 
אתמול לא היה אפשר לצפות לשיעור גבוה יותר של השתתפות . סטודנט שלא שמע 
הרצאות ביום - הבחירות , לא טרח להצביע . הקמפוס באוניברסיטת תל - אביב 
מחולק ל54 אזורי בחירה . כל " אזור " מקיף חוג לימודים אחד או שניים , 
ויש בו מספר שונה של בעלי זכות בחירה . 54 אזורים אלה בוחרים ב57 נציגים 
למועצה . כמעט בכל אזור נבחר למועצה מועמד אחד או שניים ואין זה משנה מה 
מספר בעלי זכות הבחירה שהצביעו באותו אזור . במיעוט של האזורים נבחרים שלושה 
מועמדים . בשנתיים שעברו היה שיעור המשתתפים בבחירות % 02 ו%52 בהתאם . 
בכמה " אזורים " הצביעו בפועל 006 סטודנטים , ובאחרים לא יותר מ01 , 
ובכמה אזורים נספר בקלפי רק קול אחד . קולות ספורים אלה העניקו לבוחרים בפועל 
באותו אזור , דל הצבעה , משקל כבד מעבר לכל פרופורציה בבחירות למועצה , 
משום שבקולותיהם הספורים נבחר למעשה נציג או נציגי אותו אזור למועצה . 
ניתוח נכון , מבעוד מועד , של האזורים שבהם יש ניצול חלש של זכות הבחירה , 
ועריכת מאמץ לגיוס קולות קטן יחסית באזורים אלה , יכולים היו בנקל להטות 
את הכף לטובת אחת המפלגות , התומכות בסיעות השונות . למשל , אם צפוי כי 
מספר הקולות הכללי של מצביעים באזור מסוים יהיה נמוך , די בגיוס של 01 קולות 
למען רשימה מסוימת , להבטיח שהכף תוכרע לטובת בחירתו של אחד או שניים מחברי 
המועצה . ההשקעה במאמצים ובמשאבים לגיוס קולות ספורים אלה קטנה במקרים כאלה , 
אך משתלמת יפה . מאמצים מרוכזים דומים , בהשקעה קטנה יחסית על ידי מפלגה , 
יתאפשרו בשיטת בחירות שיש בה יסוד אזורי , אם תאומץ לכנסת . כוחה של המניפולציה 
בשיטת הבחירות האזוריות גדול , איפוא , מאשר בשיטה הארצית . הבחירות בקמפוס 
אוניברסיטת תל - אביב הן אישיות . אך המועמדים ברוב המקרים הם פעילי ששה 
תאים שהמימון לפעילותם מגיע בחלקו , מהמפלגות בישראל . ואלה התאים : ס . 
ל . ע . ( מערך ) , צוותא ( מפ"ם ורץ ) , קמפוס ( תא יהודי - ערבי 
המאגד את תנועות השמאל , רץ ומפ"ם , המתקדמת וחד"ש ) , סטודנטיון ( 
המאגד סטודנטים מהליכוד , תחיה , צומת ושינוי ) , מגוון , ולבסוף תא 
עצמאיים . 
