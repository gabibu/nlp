אגדת " הנזל וגרטל " של האחים גרים , שאינה נעדרת במקורה יסודות אכזריים , 
שופצה ורוככה במעט ע"י אחותו של המלחין אנגלברט הומפרדינק ( 4581 - 1291 ) 
, יוצרה של האופרה . בכורתה היתה ב3981 . הומפרדינק , מצליחן בנעוריו , 
זכה להיות עוזרו של ואגנר בהפקת " פרסיפל " . הוא הלחין מוסיקה יפהפיה , 
עשירה ומורכבת , כפי שרק אמן - מקצוען מדרגה ראשונה מסוגל לכתוב . ויותר 
מכך . הוא הצליח להסתיר את מורכבות המוטיבים והתיזמור במסווה של מוסיקה 
קליטה , כמו - עממית . בכך יישב את הניגוד בין אמנות גבוהה לאגדת עם . 
הביצוע המוסיקלי , הבימוי והתרגום העברי , לא הצליחו לעשות זאת . פרט 
למערכה השלישית , בה התרחש הנס האופראי הצפוי , יש לראות את הביצוע כמצוי 
בנקודת ההתחלה . נגינה מסודרת שטרם זוככה דיה , זימרה טובה וביטוי אסתטי 
שהיסוד הדרמטי האמיתי נעדר מהם כמעט לחלוטין . המילים שבפי הזמרים , בתרגומו 
של אברהם עוז , היו פיוטיות וגבוהות ולא הלמו את הדמויות העממיות . ואלה , 
בזמרתם ובתנועותיהם , ביטאו מעט מאוד ממשמעויות המילים , החייבות להשפיע 
על הביטוי המוסיקאלי . כך אין לפתור את הניגוד שבין אופרה לסיפור פשוט . 
גם עצם המבטא העברי רחוק עדיין מלהגשים את חלום הזמרה האופראית בעברית . 
הנס התגשם כמעט לאחר יאוש . במערכה השלישית פרחה התפאורה . השפה העברית 
הבריקה בניבים עממיים והביצוע המוסיקאלי והבימתי הגיעו לשיא , בעיקר בהופעתה 
של מירה זכאי בתפקיד המכשפה . בשל מערכה מצויינת זו , כדאי בהחלט ללכת 
ל"הנזל וגרטל " . על השאר , נפרט ברשימה נוספת . 
