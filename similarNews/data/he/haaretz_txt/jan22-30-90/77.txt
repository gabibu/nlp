קייב ( אי - פי ) . עשרות אלפי אוקראינים שילבו אתמול ידיים וציינו את 
תקופת העצמאות הקצרה של אוקראינה , לפני יותר משבעים שנה . מארגני השרשרת 
האנושית , מנהיגיה של התנועה העממית " רק " , אמרו שכ001 אלף בני - אדם 
התפרשו על מסלול בן 005 קילומטר , מעיר הבירה , קייב , עד לעיר המערבית 
לבוב . הערכותיהם לא קיבלו אישור ממקורות אחרים , אך ברחובות קייב נראו 
שורות שורות של אוקראינים שמחים שהחזיקו ידיים והניפו דגלים לאומיים שצבעם 
כחול וצהוב . רבים בירכו זה את זה בברכת " תחי אוקראינה " והניפו שלוש 
אצבעות כחיקוי לסמל הרפובליקה בעל שלושת החודים . השרשרת החוגגת , שהמסר 
המפורש שלה הוא של אחדות וגאווה , משקפת צד שליו יותר של ההתעוררות הלאומית 
בקרב הקבוצות האתניות בבריה"ם . קייב ממוקמת במרכז אוקראינה , ולא נעשה 
כל מאמץ למתוח את השרשרת מזרחה , באזור שעבר רוסיפיקציה עמוקה יותר , ברפובליקה 
שהיא השנייה בגודלה בברית - המועצות . השרשרת היא הפגנת - הכוח המוצלחת ביותר 
של " רק " . באירוע דומה , שאורגן באוגוסט על - ידי החזיתות העממיות ברפובליקות 
הבלטיות , לציון 05 שנה להסכם ריבנטרוף - מולוטוב שהביא לסיפוחן לבריה"ם , 
השתתפו כמיליון בני אדם . בקייב השתתפו בשרשרת האנושית גם ילדים וזקנים , 
וכן נציגיהן של קבוצות מקבוצות שונות . כרזות שקראו ל"אוקראינה מאוחדת 
ועצמאית " התנוססו לצד מאות דגלים אוקראינים . כמה צעירים נשאו על דש בגדיהם 
סמלים ועליהם רשום " זיכרו : זוהי ההיסטוריה שלנו " . אנשי " רק " אמרו 
שהטקטיקה העיקרית שלהם היא ללמד את האנשים שלאוקראינה יש היסטוריה לגיטימית 
של ריבונות . " זוהי הפגנתו של עם הרוצה בחופש " אמר חבר " רק " , דמיטרו 
פאווליצקו . ב22 לינואר , 8191 , בשלהי מלחמת העולם הראשונה , כשגבולות 
השתנו בעקבות התמוטטותן של האימפריות הרוסית והאוסטרו - הונגרית , קמה באוקראינה 
מועצה שהכריזה על איחוד ועצמאות אוקראינה המערבית והמזרחית . אורך ימיה של 
הרפובליקה היה שבועות ספורים , לפני שנכנעה לחילות הבולשוויקים , אך דובר 
" רק " , ויקטור לינצווסקי , אמר שלמרות זאת נודעת חשיבות היסטורית לקיומה . 
" כשהוקמה הרפובליקה , ידעו מייסדיה שהיא נועדה להיכשל , אך הם רצו לקבוע 
תקדים חוקי " , אמר . ההיסטוריה הרשמית הסובייטית נוהגת לקבוע את תאריך האיחוד 
של מערב ומזרח אוקראינה בספטמבר 9391 , כאשר פלש הצבא האדום למערב אוקראינה 
וכבשה מפולין . הרשויות בקייב נתנו הסכמתן לשרשרת האנושית ולעצרת שכונסה 
לאחריה . לעתים קרובות בעבר נמנע מ"רק " לקיים את פגישותיה . בדרכה מקייב 
ללבוב עבר מסלולה של השרשרת דרך הערים רובנו וזיטומיר . נציגים מהערים דנייפרופטרובסק , 
פולטווה ומערים מזרח אוקראיניות אחרות , הצטרפו אף הם . ל"רק " , שלטענתה 
חברים בה כ003 אלף איש , יש מצע רשמי הקורא לכינון פדרציה רצונית של הרפובליקות 
הסובייטיות , אך יש בה אגף חזק המצדד בהיפרדות . 
