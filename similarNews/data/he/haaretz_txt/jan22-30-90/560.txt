אלוף פיקוד הדרום , מתן וילנאי , אמר אתמול בפגישה עם תלמידי תיכון בשדרות 
כי משימת צה"ל ברצועת עזה היא להוריד את רמת האלימות למינימום . " מי שרוצה 
לראות את המאבק הזה מסתיים בזבנג וגמרנו , צריך לשכוח מזה . המאבק הוא 
קיומי , ובנוי על אורך נשימה ועל סבלנות " . וילנאי אמר : " זה מאבק על 
עצם קיומנו , מול ארגונים הרוצים להשמיד אותנו ולהעיף אותנו מכאן , ולבנות 
מדינה אחרת במקום זו הקיימת . צריכים להבין שהפלשתינאים היו רוצים לעשות 
הרבה יותר ועשו בהתחלה הרבה מאוד " , אמר . " הם היו באשליות גבוהות מאוד 
וזה שקע לגמרי . צה"ל החזיר לעצמו את כושר ההרתעה וגרם להם להבין מה הם 
יכולים ומה הם לא יכולים לעשות " . 
