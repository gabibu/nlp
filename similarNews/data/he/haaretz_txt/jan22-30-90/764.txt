ועדת הכספים של מועצת המנהלים של כור החליטה אתמול לדחות את ישיבת מועצת 
המנהלים של הקונצרן , שהיתה אמורה לדון היום על העברת תשלומי הריבית החצי - 
שנתית למחזיקי איגרות החוב שהנפיק הקונצרן בארצות - הברית . בעקבות דחיית 
הישיבה , שוב לא יועברו 2 . 6 מיליון דולר למחזיקי איגרות החוב בארה"ב . 
הנהלת כור דיווחה לחברי ועדת הכספים של מועצת המנהלים על הדיון הצפוי להתקיים 
מחר בערב בלשכת שר האוצר , בהשתתפות נציגי ועדת ההיגוי של הבנקים הזרים 
הנושים בכור , ביניהם נציגים מהנהלת " בנקרס טרסט " . בדיון ישתתפו גם 
בכירי משרד האוצר , ראשי הבנקים הישראליים הנושים בקונצרן וראשי חברת העובדים . 
במרכז הדיונים שיחלו מחר תעמוד דרישתם של הבנקים הישראליים כי הבנקים הזרים 
יקחו חלק במחיקת 08 מיליון דולר מחובות הקונצרן . לחילופין , יציעו הבנקים 
הישראליים לעמיתיהם הזרים כי יקנו את חובותיו של כור אליהם תמורת מחצית מערכם . 
צופים כי הדיונים בעניין זה יהיו קשים , נוכח הודעת הבנקים הזרים בעבר 
כי אין בכוונתם למחוק חובות , אלא , לכל היותר , לפרוס אותם או להקטין 
את הריבית עליהם . אתמול עשו ראשי הבנקים הישראליים תיאומים אחרונים לגבי 
הסדר כולל שיפתור את משבר כור , לצורך הצגת עמדה אחידה בפני נציגי הבנקים 
הזרים . 
