הממונה על הכנסות המדינה , יורם גבאי , אומר כי לא יוטל מס על הכנסה הפחותה 
משכר המינימום . רק חברה שוויונית יכולה להגיע לרמת ייצור גבוהה ולצמיחה 
מהירה . בהופיעו בפני ועדת העבודה והרווחה אמר אתמול גבאי , כי עיקר הבעיה 
הוא אי השוויון בשוק העבודה ולא במדיניות הרווחה . לדבריו , יש היום פער 
של % 04 במיסוי לטובת משפחה , שבה שני בני הזוג עובדים לעומת משפחה שבה רק 
אחד מבני הזוג עובד . ישראל חייבת לדבריו להתאים את מדיניות המס שלה לזו 
הנהוגה בארצות המערב . מנכ"ל המוסד לביטוח לאומי , מרדכי ציפורי , אמר 
כי השיטה של חיפוש המטבע מתחת לפנס בכל הנוגע לקיצוצים בתקציב , תשנה את 
פני החברה הישראלית ללא הכר . אחרי ההצלחות הכלכליות הגדולות של מומחי הכלכלה 
הם פונים עכשיו לתחום החברתי . ציפורי ציין , כי מדינת ישראל חייבת להחליט 
אחת ולתמיד אם התשלומים לביטוח לאומי הם תשלומי ביטוח , או מס הכנסה נוסף . 
כל עוד לא הועמדה המדיניות החברתית לדיון כולל בממשלה לא ייתכן ליצור מצבים 
חדשים ע"י כרסום זוחל בחוק הקיים . מנכ"ל משרד העבודה והרווחה , שמואל סלווין , 
אמר כי בוויכוח שבין חסידי הגישה האוניברסלית לבין הגישה הסלקטיווית יפלו 
באמצע החלשים באמת . " אינני ישן בשקט כשאני יודע ש%7 מתשלומי הביטוח הלאומי 
עוברים לשני העשירונים העליונים " , הוסיף . יו"ר הוועדה ח"ך אורה נמיר ( 
מערך ) אמרה , כי כל עוד לא ייקבע בחקיקה שמה שלוקחים מהחזקים יועבר לחלשים , 
לא ניתן לנגוע בחלשים . ועדת העבודה והרווחה לא תתן לפגוע בעצמאות הביטוח 
הלאומי ולהפוך אותו למחלקה של האוצר . ח"ך נמיר מתנגדת בכל תוקף לביטול הפטור 
ממס על ארוחות במקומות העבודה ועל עבודה במשמרות . " אנו הופכים להיות 
עם אטום , שמקבל גושפנקה מהממשלה . ח"ך רן כהן ( רץ ) אמר כי לא ייתכן 
לתמוך במתן קצבאות אוניוורסליות כשמדובר בהפחתת עלות העבודה , ובסלקטוויות , 
כשמדובר בקצבאות הילדים . הוא סבור שהורדת נטל המס על השכבות הפרודוקטיוויות 
תגביר את המוטיווציה לעבודה . עם זאת קשה לדבר על עידוד לעבודה בתקופה של 
אבטלה קשה . ח"ך שאול עמור ( ליכוד ) , אמר כי כל מי שפוגע ברווחה מחבל 
בעלייה . עדיף לקחת בחו"ל הלוואה של 5 . 1 מיליארד דולר למימון העלייה ובלבד 
שזה לא ייעשה על חשבון הרווחה . ח"ך יאיר צבן ( מפ"ם ) , סבור שהאילוצים , 
שבשמם מדבר האוצר , אינם חוק טבע אלא תוצאה של מדיניות בתחומים השונים , 
וניתן לשנות את העדיפויות ע"י הנהגת סלקטיוויות . בהפחתת עלות העבודה ייחסכו 
לדבריו 025 מיליון ש"ח . ח"ך יהודה פרח ( ליכוד ) , ציין כי האוצר שולח 
את ידו לכיסי העובדים והפך את הביטוח הלאומי לקופת משנה שלו . ח"ך נאוה ארד 
( מערך ) , תבעה מהוועדה לקבל החלטה חד משמעית המתנגדת לכל הגזרות המוצעות 
ולקו שבו נוקטת הממשלה . מנהל לשכת הרווחה בת"א , זאב פרידמן , קבל על 
הפער בין רמת השירותים של רשויות מקומיות עשירות ועניות . עובד סוציאלי 
אחד מטפל כיום ב051 תיקים קשים , ציין . 
