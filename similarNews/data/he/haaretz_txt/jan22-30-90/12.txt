מחקר שערך דני זמיר מאוניברסיטת חיפה על " שירות צבאי ומחויבות למדינה " 
מגלה , כי לבני קיבוצים ששירתו במשך תקופה ארוכה כחיילים בלבנון בעת מלחמת 
לבנון רמת נאמנות נמוכה למדינה , והיא נוטה , יחסית , לירידה . מחקרו 
של זמיר בדק 001 בני קיבוצים ששירתו במלחמת לבנון . לדברי החוקר , כל צבא 
מהווה זרוע וסמל של ריבונות לאומית ותפקיד זה בולט במיוחד במדינה צעירה הנתונה 
במצב של מתיחות מתמשכת . אם מוסיפים לכך שירות חובה ממושך בגיל צעיר ושירות 
מילואים ארוך עד גיל מבוגר , ניתן לצפות שלניסיון החיים הצבאי יהיה משקל 
ממשי בעיצוב יחס האדם למדינתו . מלחמת לבנון איפיינה , לדבריו , ניסיון 
חיים צבאי שונה מבעבר , בכך שהיתה המלחמה הראשונה של ישראל שהיתה שנויה 
במחלוקת בחברה הישראלית . היא החריפה תהליכי קיטוב בחברה ותופעות של ניכור 
תרבותי ופוליטי . צעירים בני הקיבוצים דיווחו כי למלחמה היתה השפעה שלילית 
במיוחד על המוטיווציה שלהם לשרת בצבא , והביעו יחס מסתייג מהשירות הצבאי 
הקרוב . אצל הקצינים שנחקרו לא נמצא קשר בין רמת המחויבות למדינה למשך השירות 
בלבנון כולם ביטאו מחויבות גבוהה למדינה . אך חוגרים בני קיבוצים , ששירתו 
תקופה ממושכת במלחמת לבנון , נטו יותר לרדת מן הארץ . לדברי החוקר , גם 
אם קבוצת הקצינים היא מלכתחילה בעלת מחויבות גבוהה , ניכרת בבירור השפעת 
המלחמה על קבוצת החוגרים ברורה . 
