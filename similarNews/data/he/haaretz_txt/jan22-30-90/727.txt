ראש הממשלה , יצחק שמיר , החליט אתמול כי לא ישתתף בהילולה לזכרו של הבאבא 
סאלי , שתתקיים היום בעיירה נתיבות . דובר ראש הממשלה , יוסי אחימאיר , 
אמר אמש כי שמיר החליט לא להשתתף בהילולה , כדי לא לתת גיבוי לדבריו של 
הרב ברוך אבו - חצירא בנושא מו"ם עם אש"ף . אחימאיר אמר כי שמיר אינו מסכים 
וזאת בלשון המעטה עם התוכנית המדינית של אבו - חצירא . בלשכת ראש הממשלה 
העריכו כי " הציבור בישראל יבין מדוע שמיר ביטל את בואו להילולה " . מקורביו 
של ברוך אבו חצירא הביעו אכזבה מביטול בואו של שמיר להילולה , וטענו כי 
תוכניתו המדינית של אבוחצירא והכרזותיו על משא ומתן עם אש"ף אינן קשורות 
להילולה , שכל מטרתה לתת כבוד לזכרו של הבאבא סאלי . שרי המערך , ושרי 
ליכוד אחרים , יגיעו היום להילולה . משטרת מרחב הנגב תפרוס הבוקר כ054 שוטרים 
בכבישי הדרום , ושוטרים רבים ישמרו על הסדר בהילולה בעיירה נתיבות . אורחים 
רבים כבר הגיעו אתמול לרחבת הקבר בנתיבות והתמקמו שם . חברת אגד מקיימת 
הבוקר הסעות מיוחדות לנתיבות מחיפה , תל - אביב וירושלים , ומהתחנה המרכזית 
בבאר שבע . מארגני הטקס מצפים כי בטקס ההילולה , שיגיע לשיאו בשעה 00 . 
51 אחה"ץ , יגיעו כ052 אלף אורחים מישראל ומהעולם . במהלך הטקס ישאו דברים 
הרב הראשי לישראל , הרב מרדכי אליהו , שר הדתות , זבולון המר , ושרים 
אחרים . עדיין לא ברור מי יישא את הנאום המרכזי במקום שמיר . 
