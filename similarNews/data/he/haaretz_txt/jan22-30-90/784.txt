האמת ומסי הארנונהגזבר עיריית ירושלים כותב בתשובתו לד"ר אלחנן בלומנטל 
( הארץ 09 . 1 . 61 ) כי " מטרת המדידות . . . היא לוודא שהתושבים 
אכן משלמים מס אמת , ושהנטל מתחלק שווה בשווה בין האזרחים על פי אמות המידה 
שנקבעו בחוק " . מילא אמות המידה , אך לשם מה להטריח את האמת והשוויון ? 
בשכונות החדשות בירושלים וגם פה ושם בשכונות הוותיקות יש דירות שצמודה 
אליהן גינה פרטית ; דירות אלה מבוקשות ויקרות הרבה יותר מדירות בעלות שטח 
שווה אך ללא גינה צמודה . ואולם בחישוב הארנונה אין לכך זכר ודירה בהרבה 
מחוייבות במסי ארנונה בדיוק כמו דירה זולה יותר . באיזורים של וילות או 
קוטגים מרכיב הגישה מובא בחשבון בקביעת סיווגו של הנכס , אולם בבתים משותפים 
אין לקיומה של גינה פרטית ביטוי בקביעת מסי הארנונה . מאחר ובשנים האחרונות 
התרחבה מאד תופעה זו יש למצוא את הדרך לחיוב ארנונה בגין הערך השונה של דירות 
בעלות גינה פרטית בבתים משותפים , כדי להתקרב במעט לאידיאלים של " מס אמת " 
ו " שוויון " , במיוחד על רקע העליות הניכרות ביותר במסי הארנונה , הרבה 
מעל שיעור האינפלציה , ביחוד בירושלים בשנים האחרונות , ובמיוחד על רקע 
ההנחות והפטורים הסיטוניים הניתנות לקבוצות אוכלוסיה גדולות : משפחות חד - 
הוריות , חיילים משוחררים , עולים חדשים ומי לא ? 
