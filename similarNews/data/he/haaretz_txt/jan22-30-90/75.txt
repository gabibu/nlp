פורום שרינו של מפלגת העבודה דחה את הצעת הליכוד לחלק את המינויים הבכירים 
בשירות החוץ בין שתי המפלגות הגדולות , על מנת לאפשר את מינויו של ח"ך זלמן 
שובל לשגריר בוואשינגטון ופינוי מקומו עבור חיים קופמן ממחנה שמיר , עוד 
לפני כינוס מרז הליכוד ב9 בפברואר . מנהיג מפלגת העבודה , שמעון פרס , 
הודיע לחבריו , כי העסקה היחידה שבאה בחשבון היא מינוי מועמד מקובל לשגריר 
באו"ם , תמורת מועמד מוסכם לוואשינגטון . שרים אחדים כינו את ההצעה למנות 
את שובל , " בדיחה " . הצעת הליכוד כללה גם ויתור על משרת השגריר בצרפת , 
לטובת אהרון נחמיאס מהעבודה , זאת אף שראש הממשלה , יצחק שמיר , ושר 
החוץ , משה ארנס , הבטיחו ליועץ ראש המששלה לתקשורת , אבי פזנר , את 
תמיכתם במינויו לתפקיד , כבר לפני יותר משנה . עובדים בכירים במשרד החוץ 
הגיבו אתמול בלשון חריפה ביותר על הידיעה ב"הארץ " בדבר השימוש שמבקש הליכוד 
לעשות במישרה הדיפלומטית הבכירה ביותר , לצרכים פנים מפלגתיים . ועד עובדי 
משרד החוץ כינה זאת " מחטפי מינויים " ו " סחר מכר " בדבר נציגיה הראשיים 
של ישראל בחו"ל . הוועד פנה לשר ארנס והבהיר כי יתנגד בתוקף לסחף במינוי 
שגרירים , בהדגישו כי הקריטריון היחיד לייצוג ישראל הוא התאמתו של המועמד 
לתפקיד . " לא יעלה על הדעת שבשעה קשה זו לישראל ולהסברתה , ניוצג על 
ידי אנשים שכל התאמתם לתפקיד הוא שירותם המפלגתי . ישראל ראויה להיות מיוצגת 
רק על ידי הטובים ביותר ואלה הם עובדי שירות החוץ המקצועיים , שעברו את 
ההכשרה הטובה ביותר בשירות המדינה " , נאמר בהחלטת ועד העובדים . 
