הרב הראשי אברהם שפירא זימן אליו לפגישה היום את מאשה לובלסקי , מזכ"ל נעמת . 
אתמול אמרה לובלסקי , כי לדעתה ההזמנה היא על רקע הודעתה , כי הארגון 
יפעל להנהגת נישואים אזרחיים בישראל . מזכ"ל נעמ"ת התבטאה ברוח זו לאחרונה , 
בעקבות כנס דיינים שנערך בטבריה , שהחליט לדחות את הצעתו של שר הדתות , 
זבולון המר , להטיל סנקציות של שלילת זכויות אזרחיות מסרבני גט . מלשכתו 
של הרב הראשי סירבו למסור את עמדת הרב לגבי החלטות כנס הדיינים ופרטים על 
נשוא הפגישה עם מזכ"ל נעמת . עו"ד עופרה פרידמן , יו"ר הלשכה המשפטית של 
נעמת , מסרה אתמול כי היא עומדת להצטרף לפגישה ולהציג בפני הרב הראשי מקרה 
של אשה המחכה לגט 22 שנה , וזה שנתיים וחצי היא ממתינה לדיון בבקשתה לחיוב 
גט בבית הדין הרבני בפתח - תקווה . במוקד ועידת נעמת ה - 51 שתיפתח מחר יידונו 
נושאים כאבטלת נשים ; הפגיעה בקיצבאות הילדים ; זכויות סוציאליות לנשים 
העובדות במשק ביתן ; בריאות האישה , פגיעה של ההלכה בנשים מעוכבות גט ; 
נישואים אזרחיים ופתרון לבעיה הפלשתינאית . בועידה שתמשך יומיים , יוגש 
גם קובץ של הצעות חקיקה שנועד למנוע אפליה של נשים , להגביר את ההתחשבות 
בצרכי המשפחה ולחזק את מניעת האלימות במשפחה . בכינוס תשתתפנה 109 צירות 
ממפלגות שונות , המייצגות 004 אלף מצביעות מקרב חברות ההסתדרות . מזכ"ל 
נעמת מאשה לובלסקי הודיעה אתמול שהוועידה תעמוד בסימן ויכוח עם הממשלה על 
המדיניות הכלכלית שלה הפוגעת באמהות ובנשים עובדות , במסווה של רפורמה במס 
הכנסה . לובלסקי הוסיפה כי הארגון יביע לראשונה את דעתו גם בנושא מדיני , 
" משום שאי אפשר עוד להתעלם מהצורך בפתרון לבעיה הפלשתינאית , ונוכח העובדה 
כי קיים קונסנסוס באירגון ביחס לצורך להתייחס לנושא השלום " . 
