בלגרד ( ע"ר ) . המפלגה הקומוניסטית של יוגוסלוויה ויתרה אתמול על המונופול 
שלה על השלטון , והחליטה לאפשר את כינונו של משטר רב - מפלגתי , אחרי 54 
שנים של שלטון בלתי מעורער . " ליגת הקומוניסטים מוותרת על תפקידה המוביל 
בחברה שהוענק לה על - פי החוקה " , הודיע מומיר בולאטוביץ , מנהיג המפלגה 
הקומוניסטית ברפובליקה של מונטנגרו ויו"ר מושב המליאה בוועידת המפלגה . הוא 
הוסיף שהמפלגה מציעה לפרלמנט היוגוסלווי לאשר חוק שיקבע פלורליזם פוליטי 
במדינה , כולל משטר רב - מפלגתי . יחד עם זאת דחתה המפלגה הקומוניסטית 
ברוב מוחץ הצעות לפרק את עצמה . באי הוועידה הפריעו בקריאות בוז וביניים 
לנאומיהם של נציגים מהרפובליקות של סלובניה ובוסניה - הרצגובינה , שדרשו 
לפזר את המפלגה בתור גוף מאוחד ולפצלה לכמה מפלגות . מנהיג המפלגה הסלובנית , 
ציריל ריביציץ , הכריז שההצעה הסלובנית , לפצל את המפלגה לקונפדרציה של 
8 סניפים מפלגתיים , ולהעניק להם אוטונומיה כמעט מלאה , מייצגת עמדה של 
סניף מפלגה שלם ולא של ציר אחד . בעד ההצעה הצביעו 961 איש , בערך כמספר 
נציגי סלובניה , ונגדה הצביעו 6511 . 
