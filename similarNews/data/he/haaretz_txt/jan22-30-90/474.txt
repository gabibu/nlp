חברת שמרוק , בבעלות בני משפחת דיסני , בעלי אולפני וולט דיסני עומדת להצטרף 
לחברת השקעות דיסקונט בבעלות על אולפני טלעד בירושלים , הסובלים בשנים האחרונות 
מהפסדים כבדים . הרקע להחלטת החברה האמריקאית , שהיתה לאחרונה מועמדת לרכוש 
את קונצרן כור , להצטרף כשותפה בטלעד הוא כוונתה של טלעד להשתתף במכרזים 
להפעלת הערוץ השני . שמרוק נתנה כבר הלוואה של 1 . 1 מיליון דולר לחברת 
טלעד וקבלה אופציה לרכישת מחצית ממניות החברה . בכוונת שמרוק להפעיל אופציה 
זו לאחר שיאושר חוק הערוץ , הצפוי לדיון ולאישור הכנסת בחודשים הקרובים . 
במקרה כזה צפויה השקעה של מיליוני דולר נוספים בחברת טלעד שיושקעו באופן 
שווה על ידי השקעות דיסקונט ושמרוק . כיום מגיע הגרעון של חברת טלעד לכ3 . 
3 מיליון שקל . שמרוק והשקעות דיסקונט מתכננות להזרים כספים לחברת טלעד 
על מנת לכסות את הגרעון ולאפשר לה להערך לקראת הפעלת הערוץ השני . ההלוואה 
שנתנה שמרוק לחברת טלעד נועדה להבטיח לחברה האמריקאית בעלות על מחצית חברה 
שתשתתף במכרז להפעלת הערוץ השני . מניחים שאם חוק הערוץ השני לא יאושר או 
שתתקבל החלטה לא להפעיל את הערוץ השני תמנע שמרוק מניצול האופציה ותבקש לקבל 
את ההלוואה שנתנה , בלא ריבית , בחזרה . 
