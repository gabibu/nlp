( ע ) . " חוות - דעת פתולוגית , בלתי - ידועה עד כה , בעניין נסיבות 
הירצחו של הילד דני כץ ז"ל מחיפה מטילה צל כבד על אמינות הפתולוג , ד"ר 
בצלאל בלוך , לשעבר מנהל המכון לרפואה משפטית , ומעוררת חשש שממצאיו תוקנו , 
כדי להתאימם לראיות התביעה " , טוען עו"ד אביגדור פלדמן , סניגורם של חמשת 
המורשעים ברצח הילד דני כץ , בבקשה יוצאת - דופן שהגיש בסוף השבוע לבית 
המשפט העליון , לקראת פתיחת הדיון בערעור החמישה היום . עו"ד פלדמן מבקש 
מביהמ"ש העליון לקבל כראיה חדשה חוות - דעת לא חתומה של ד"ר בלוך , ולהתיר 
את חקירתו הנגדית של הפתולוג על מסמך זה . יצוין כי חקירת עדים אינה מקובלת 
בשלב של ערעור . כזכור , הורשעו ב3891 חמישה ערבים ישראליים ברצח הילד , 
תושב שכונת רמת - דניה בחיפה . החמישה , אחמד קוזלי , סמיר גניימה , 
פתחי גניימה , עלי גנאים ועאטף סביחי , הם תושבי סכנין ושכונת ואדי אל - 
עין בחיפה , וחלקם עבדו בסופרמרקט בשכונת רמת - דניה . ביהמ"ש המחוזי בחיפה 
הרשיע אותם , על - פי הודאותיהם בלבד , אולם ההגנה טוענת בערעורה כי ההודאות 
אינן תואמות את הראיות האובייקטיביות , הנוגעות לאופן ולמקום ביצוע הרצח 
ואף אינן חופפות בינן לבין עצמן . חמשת המורשעים טענו לאורך כל משפטם כי 
הם חפים מפשע וכי ההודאות הוצאו מהם בכוח . אחת הראיות החשובות בהן הסתייע 
ביהמ"ש המחוזי בהרשעת הנאשמים היתה חוות - דעת מפורטת של ד"ר בלוך , שניתח 
את גופת הילד דני כץ . עתה מציין עו"ד פלדמן בבקשתו כי חוות - דעת נוספת , 
שבראשה מופיע שמו של ד"ר בלוך , נתגלתה באקראי , וכי היא מכילה ממצאים 
שונים מאלה שבחוות דעתו שהוגשה לביהמ"ש . חוות - דעת זו נתגלתה על - ידי 
נצ"ם בדימוס , עזרא גולדברג . בתצהיר שצירף לבקשת הסניגור מספר גולדברג , 
כי לאחר פרישתו מהמשטרה עסק בהתנדבות בחקירת מקרי רצח , שבהם טענו הנאשמים 
בעקשנות כי הם חפים מפשע . בין היתר חקר את פרשת הרצח של הנער ישראל נולמן 
ז"ל , שבה הורשע אדם שטען לחפותו . " סברתי שיש סימני דמיון בין רצח דני 
כץ ורצח ישראל נולמן טוען הקצין בדימוס בתצהירו וביקשתי לבדוק את חוות 
הדעת הפתולוגית שהוגשה בתיק דני כץ . לכן פניתי לפני שנתיים למכון הפתולוגי 
באבו - כביר וביקשתי לצלם את חוות הדעת שבתיק . מצאתי בתיק חוות דעת ארוכה 
שהוגשה לביהמ"ש וחוות דעת נוספת קצרה , שבראשה מופיע שמו של ד"ר בלוך , 
שהדפסתה מסתיימת לפני החתימה והיא אינה חתומה " . עו"ד פלדמן , שחוות הדעת 
הזו הגיעה לידיו , טוען כי כנראה שהמסמך נרשם והודפס , כדי שיהווה ראיה 
במשפט הרצח , אך מסיבה לא ידועה לא נחתם ונקטע לפני סיומו . הסניגור גורס 
כי חוות הדעת החדשה שונה באופן מהותי ויסודי בשני נושאים מקודמתה . לדברי 
הסניגור , בעוד שבמסמך שנמסר לביהמ"ש כתב ד"ר בלוך כי מותו של הילד דני 
כץ נגרם כתוצאה מלחץ לולאה על צווארו , שיכול היה להיגרם עקב תלייה , אך 
גם בדרך של משיכת הלולאה בידיים , הרי שבמסמך השני הוא קבע באורח פסקני , 
כי " סיבת המוות , לדעתנו היא כמעט ללא ספק חניקה בלולאה על ידי תלייה " . 
שוני מהותי אחר , לדבריו , נוגע לזיהוי הגורם לסימני חבלה שנמצאו על גופת 
הילד . לטענת ההגנה , הודעות חלק מהנאשמים " קרובות יותר " לפרטים המופיעים 
בחוות הדעת הפתולוגית שהוגשה לביהמ"ש ולכן " מתעורר חשש שמא הממצאים של 
ד"ר בלוך בחוות הדעת הזו תוקנו , כדי שיתאימו יותר לראיות התביעה " . עו"ד 
פלדמן מציין כי " זוהי האשמה קשה המטילה צל כבד על אמינות הפתולוג וממצאיו 
ומסייעת לטענת המערערים , כי לא רצחו את הילד דני כץ , וההודאות שנגבו 
מהם הן הודאות כזב " . לפיכך הוא מבקש מביהמ"ש העליון להתיר לו לחקור את 
ד"ר בלוך על השוני בין שתי חוות הדעת . 
