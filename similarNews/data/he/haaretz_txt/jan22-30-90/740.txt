עובדת השופרסל שטענה כי הוטרדה מינית על ידי אחד מעובדי החברה וכי על רקע 
זה נמנע קידומה ולא פוטרה , חזרה אתמול מטענותיה , בהסכם פשרה שקיבל תוקף 
של פסק דין בבית הדין האזורי לעבודה בתל - אביב . העובדת , שיוצגה באמצעות 
עו"ד עופרה פרידמן , יו"ר הלשכה המשפטית של נעמ"ת , הגישה את תביעתה לבית 
הדין מכוח החוק לשוויון הזדמנויות בעבודה 8891 האוסר על הטרדה מינית בעבודה 
ועל הפלייה מינית המונעת קידום . החברה , שיוצגה על ידי עו"ד חיים ברנזון , 
הכחישה את עובדת ההטרדה המינית וטענה כי הרקע לפיטוריי התובעת היה אי התאמתה 
לעבודה . הסכם הפשרה שנחתם באולמו של השופט מאיר נחתומי קבע כי השופרסל ישלם 
לתובעת , שעבדה בחברה כשלש שנים , 000 , 41 שקל הפרשי שכר , פיצויי פיטורין , 
הלנת שכר ונזקים שנגרמו לה לאחר שהושעתה מעבודתה לפני ארבעה חודשים . היא 
הבטיחה כי לא תהיה כל תביעה או טענה אחרת כנגד החברה או מי מעובדיה . עו"ד 
עופרה פרידמן מסרה לסופרת " הארץ " כי לאחרונה התרבו הפניות למחלקה המשפטית 
של נעמ"ת בנושא הטרדות מיניות בעבודה . במקרה אחד שנאסר לפרסום , הוחזרה 
עובדת לעבודתה . 
