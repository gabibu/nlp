( ע ) . הרב הראשי לישראל , הרב אברהם שפירא , נועד עם מזכ"ל נעמ"ת , 
מאשה לובלסקי , ועוזרותיה והתריע בפניהן על שהצעתן לחקיקת חוק לנישואין 
אזרחיים , תיצור פירצה גדולה בקדושת הנישואין . הרב הראשי הביע צער על 
כי הגב לובלסקי מצטרפת למערכת ההתקפות המופנית כלפי מערכת בתי הדין והדיינים , 
המופקדים על - פי החוק , על ענייני האישות בישראל . בפגישה נמסר כי בכנס 
הדיינים שהתקיים לאחרונה בטבריה , הוחלט שבנוגע לכפייה על גט , ינהגו הדיינים 
לפי ההלכה וכפי שנהוג בישראל לדורותיו , ללא שינוי . הצעתו העקרונית של 
שר הדתות , אינה נוגדת בעיקרון , את האמור בשולחן - ערוך , כי גם במקום 
שאין כופין על הגט , מחייבים את הבעל לשלם מיד את הסכום הנקוב בכתובה , 
וכן יכולים לחייב את הציבור להתרחק מבעל זה , שאינו מציית לבית הדין . 
אולם , בפרטי ההצעה יש דברים הטעונים תיקון התואם להלכה , והדיינים יאמצו 
את ההצעות השונות לאחר שוועדה של דיינים תפעל בעצה עם הרבנות הראשית , על 
מנת שכל ההצעות יעלו בקנה אחד עם ההלכה . בכנס הדיינים התייחסו לפרסומים 
לפיהם יש , כביכול , מאות עגונות . לדעת הדיינים יש פתרון לכלל הבעיות 
על פי ההלכה ומערכת בתי הדין עושה רבות לפתרונן . 
