חממכונת זמן נוסח ה"ג וולס , שתאפשר לנו לנוע כרצוננו אל העבר ואל העתיד , 
ובחזרה , לא תוכל כנראה להתקיים ביקום שבו אנו חיים . במשך שנים רבות 
קבעו הפיסיקאים שמכונה כזו פשוט נוגדת את חוקי הטבע , אבל עתה באים כמה 
פיסיקאים תיאורטיים ואומרים כי בניגוד למה שהיה מקובל לחשוב , תנועה מסוימת 
בזמן עשויה להיות אפשרית מבחינה עקרונית , ואין עוד סיבה לקבוע שהיא סותרת 
את חוקי הפיסיקה הידועים לנו . עם זאת , האמת היא שבין ההיתכנות העקרונית 
לבין האפשרות הטכנית לבנות מכונת זמן מוגבלת כזו מצוי שטח הפקר אפור שבו 
עולות לא מעט שאלות שעדיין אין לנו תשובה עליהן . כאשר מדובר בתנועה בזמן , 
הכוונה היא , בדרך כלל , לתנועה אל העבר . אל העתיד אנו נעים ממילא , 
ללא הרף , וללא שום מאמץ מצדנו . למעשה , גם תנועה מואצת אל העתיד היא 
אפשרית , מבחינה עקרונית . האפשרות הזאת עולה מתוך תורת היחסות של איינשטיין , 
האומרת כי ככל שגוף נע מהר יותר , הזמן " שלו " נע לאט יותר . התופעה 
הזאת ( יחסיותו של הזמן ) באה לידי ביטוי משמעותי רק במהירויות גבוהות 
מאוד , הקרובות למהירות האור . אפשר להדגים תנועה מואצת אל העתיד באמצעות 
ניסוי התאומים : נפריד שני תאומים . אחד מהם יישאר על הארץ , ואילו האחר 
יטוס בחלל במהירות הקרובה למהירות האור . אם התאום האסטרונאוט יטייל בחלל 
במשך פרק זמן שייראה לו כשנה אחת , ולאחר מכן ינחת על הארץ , הוא יגלה 
כי באותו זמן חלפו על הארץ הרבה שנים . אחיו התאום יהיה זקן ממנו בהרבה , 
כך שמבחינה מסוימת , אפשר לומר שהתאום האסטרונאוט צופה בעתיד . בחזרה לשאלת 
התנועה אל העבר . כאן המצב שונה בתכלית . תורת היחסות של איינשטיין ( 
אותה תורה המאפשרת , עקרונית , תנועה מואצת אל העתיד ) קובעת כי התנועה 
אל העבר כמוה כתנועה במהירות העולה על מהירות האור . כלומר , היא אינה 
אפשרית . עוד קושי המעיק על האפשרות של המסע אל העבר אפשר להדגים באמצעות 
פרדוקס הסבא : נניח שתחזור אל העבר ותהרוג את סבך , לפני שפגש את סבתך . 
מה יהיה אז על קיומך שלך ? שהרי , לולא פגש סבך בסבתך , לא היית אתה 
נולד כלל . במלים אחרות , העובדה שאתה קיים סותרת את האפשרות שתוכל לנוע 
אל העבר . כך קרה , שבמשך שנים רבות היה מקובל לחשוב כי מסע אל העבר הוא 
בבחינת משימה בלתי - אפשרית . אלא שבאחרונה טוענים כמה פיסיקאים מהמכון 
הטכנולוגי של קליפורניה ( " קלטק " ) ומאוניברסיטת ויסקונסין כי סוג מסוים 
של תנועה אל העבר הוא אפשרי , מבחינה עקרונית . הרעיון מבוסס על תופעה תיאורטית 
המכונה " חור התולעת " , העשויה להתקיים במרחב - זמן ארבע - מימדי , כמו 
מרחב - הזמן שבו אנו חיים . קל להמחיש את תופעת חור התולעת באמצעות דגם 
של יקום דו - ממדי , כמו דף העיתון . לאחר מכן , יש ( וזה כבר לא כל - 
כך קל ) להשליך את הממצאים על היקום הארבע - ממדי שלנו . נניח שאנו חיים 
ביקום דו - ממדי כזה , המתפתל ומתעקל לכיוונים שונים . העיקולים ליתר 
דיוק , העיוותים הללו במבנהו של היקום יכולים לנבוע מכוחות כבידה עזים 
הפועלים במקומות שונים ביקום . ביקום דו - ממדי מעוות כזה ייתכנו מצבים 
שבהם שני אנשים שהמרחק ה"רגיל " ביניהם הוא גדול מאוד , יהיו , למעשה , 
קרובים זה לזה במימד השלישי . בתנאים רגילים , בהיותם חיים ביקום דו - 
ממדי , הם לא יהיו קרובים זה לזה , כיוון ש"דרך הקיצור " עוברת במימד 
השלישי , שאינו קיים מבחינתם . אבל אם ייווצר מעין עיוות במרחב הדו - ממדי 
שלהם , שיתבטא בהופעת מנהרה ( " חור תולעת " ) המוליכה ומחברת את שני 
חלקי היקום שבהם הם חיים , יוכלו האנשים האלה לבקר איש את רעהו בתוך זמן 
קצר מאוד , בלי לכתת את רגליהם במסלול הארוך , הרגיל . חור התולעת אינו 
יוצא אל מחוץ ליקום . כלומר , אם מדובר ביקום דו - ממדי , ה"חור " אינו 
עובר במימד השלישי , הוא תוצאה של עיוות ביקום הדו - ממדי , והוא מהווה 
חלק ממנו . הדבר דומה לתולעת המטיילת על - פניו של תפוח ורוצה להגיע לעברו 
השני . בדרך הטבע , היא הולכת על היקפו של התפוח , שאפשר להשוותו ליקום 
דו - ממדי . התולעת סבורה שהיא הולכת מנקודה לנקודה בדרך הקצרה ביותר האפשרית 
( קו ישר ) ; היא אינה מודעת לכך שלמעשה היא זוחלת בקו עקום ביקום תלת - 
ממדי . אם היא תגלה זאת , היא תוכל לחפור תעלה לעומקו של התפוח , ובאמצעות 
המנהרה הזאת היא תוכל להגיע למחוז חפצה בדרך קצרה יותר . מהדימוי הזה נלקח 
שמה של התופעה , " חור התולעת " . חור תולעת , המחבר מקומות שונים ביקום 
דו - ממדי , וגם ביקום תלת - ממדי , עשוי לאפשר " קפיצת דרך " בין המקומות 
הללו . כך , למשל , מסע בין - כוכבי המתבצע באמצעים " רגילים " ( חלליות , 
אפילו מהירות מאוד ) עשוי להימשך אלפי שנים ; ואילו אותו מסע , בין אותם 
שני כוכבים , עשוי להימשך שניות ספורות , אם יתבצע באמצעות חור תולעת שיקשר 
ביניהם . מובן שחור תולעת יכול להתקיים רק ביקום שכוחות כבידה עזים מעוותים 
את מבנהו , כפי שאכן קורה ביקום שלנו , לפי תורת היחסות של איינשטיין . 
אלא שביקום שלנו , שהוא מרחב - זמן ארבע - ממדי , חור התולעת עשוי להוליך 
ממקום מסוים במרחב - זמן ( למשל כאן ועכשיו ) , למקום אחר במרחב - זמן 
( למשל , גלקסיית אנדרומדה , בזמן אחר , כלשהו ) . השאלה היא איך ( 
והאם ) נוכל לנוע בזמן מבלי לשנות את מקומנו במרחב . כלומר , איך נוכל 
להגיע מ"כאן ועכשיו " ל"כאן לפני חצי שעה " ( או ל"כאן לפני אלף שנים " ) 
. כאן נכנסים לתמונה הפיסיקאים מיכאל מוריס מאוניברסיטת ויסקונסין וקיף 
תורן ואולווי יורטסבר מהמכון הטכנולוגי של קליפורניה ( " קלטק " ) . הם 
מעלים את האפשרות של שילוב עקרון יחסיות הזמן של איינשטיין ( המודגם באמצעות 
ניסוי התאומים ) בתופעתקפמאליד4חמחור התולעת , הנובעת מרעיון אחר של איינשטיין , 
מרחב - הזמן המעוות על - ידי כוחות כבידה . הפרוף מרדכי מילגרום ממכון ויצמן , 
אסטרופיסיקאי תיאורטי העוסק בדינמיקת הגלקסיות ובשאלת המאסה החסרה ביקום , 
מתאר את הדרך שהציעו השלושה ליצירת מסע אל העבר של המקום שבו אנו נמצאים 
( מ"כאן ועכשיו " ל"כאן לפני חצי שעה " ) : " נניח שתימצא דרך לקחת קצה 
אחד של חור התולעת ולהזיזו לפנים ולאחור , במהירות הקרובה למהירות האור . 
להזיז אותו למרחק מסוים , ואז להחזירו למקומו המקורי ( כפי שאפשר לראות 
בציור ג ) . במקרה כזה , אפשר לראות את שני הפתחים של חור התולעת , כשני 
התאומים בניסוי התאומים . חלק היקום בקצה חור התולעת , שיישאר במקומו , 
" יזדקן " בקצב רגיל , אבל הקצה שינוע לפנים ולאחור במהירות האור , 
ויחזור למקומו , יזדקן בקצב אטי יותר . כלומר , הוא יהיה צעיר יותר מתאומו , 
הקצה השני של חור התולעת . למעשה , מרגע שקצה החור שהוזז לפנים ולאחור 
במהירות האור יחזור למקומו , ינועו שני הקצוות בזמן בקצב שווה , תוך שמירת 
פער זמנים קבוע ביניהם . " אדם , או כל דבר אחר , שינוע בחור התולעת מהקצה 
הזקן לקצה הצעיר , יבצע , למעשה , מסע לאחור בזמן . ברור שהמסע הזה בזמן 
כרוך במסע בשלושת הממדים הנוספים , אבל תייר הזמן שיעבור דרך חור התולעת 
ויחזור למקומו הקודם ביקום , באמצעים רגילים ( חללית , מכונית , או כל 
אמצעי אחר ) יחזור , למעשה , לעברו . הלולאה הסגורה הזאת עשויה לפעול , 
בתנאי שמשך החזרה באמצעים הרגילים יהיה קצר מהזמן שהרווחנו בעת המעבר בחור 
התולעת . למשל , אם המעבר בחור התולעת עשה אותנו צעירים יותר בשנה אחת , 
ומשך המסע , בחזרה לנקודת המוצא שלנו , באמצעים רגילים , הוא אחד - עשר 
חודשים , כי אז בסוף הלולאה נמצא את עצמנו כאן לפני חודש ( כמתואר בציור 
ד ) . תייר זמן , שישתמש לצורך המסע חזרה בחללית שמהירותה שווה למהירות 
האור , יוכל להרוויח את השנה כולה ( בהפחתת זמן המעבר בחור התולעת , שהוא , 
ממילא , קצר מאוד ) " . השאלה היא אם את הרעיון הזה אפשר ליישם , או שיהיה 
אפשרי אי - פעם ליישום . הפרוף מילגרום : " כדי לענות על השאלה הזאת , 
יש לענות קודם על הרבה שאלות אחרות , שבשלב זה , פתרונן נראה רחוק מאוד 
מהישג ידינו . למשל , צריך לזכור שכל עניין חור התולעת הוא , נכון לעכשיו , 
רעיון תיאורטי . איש עדיין לא ראה חור תולעת במציאות . יותר מזה , אין 
לנו שום סיבה להניח שבטבע קיימים חורים כאלה , אם כי , האמת ניתנת להיאמר , 
אין גם שום סיבה שתמנע את קיומם . " גם אם נניח שחורי תולעת אכן יכולים 
להתקיים ביקום , עדיין איננו יודעים איך ליצור אותם בעצמנו . לפי התיאוריות 
הטוענות לקיומם של חורי תולעת ביקום , החורים האלה , שהם בגודל מיקרוסקופי , 
נוצרים ונהרסימקפמאליד4חמבתוך פרקי זמן קצרים מאוד , חלקיקי שנייה . כלומר , 
ברור שלא יהיה אפשר להשתמש בהם כמות שהם . כדי לרתום חור תולעת טבעי לשירותנו , 
יהיה עלינו ללכוד חור כזה ולמנוע ממנו להרוס את עצמו . ברור שאין לנו כיום 
כל מושג איך אפשר לתמוך בקיומו של חור תולעת . דרכים שונות המוצעות בתחום 
זה מבוססות על שימוש בסוג מסוים של שדות כוח , שספק אם הם עצמם יכולים להתקיים . 
לפי סימנים שונים , קיים חשש סביר שקיום השדות האלה עומד בסתירה לתורה 
הפיסיקלית המאחדת , אותה תורה שתאחד את מכניקת הקוואנטים עם תורת היחסות " . 
מקובל לחשוב שהפתחים של חורי התולעת יהיו חורים שחורים , שיהוו מעין משפכים 
שישאבו לתוכם גופים שונים שיעברו בקרבתם . במקרה כזה , מי שנכנס לחור התולעת 
בצד אחד , עלול להיכלא בתוכו לנצח , שכן שום עצם אינו יכול לחצות את " סף 
האירוע " של החור השחור , מבפנים החוצה . כך לפחות היה נהוג לחשוב עד 
שסטיוון הוקינג חישב ומצא כי חורים שחורים פולטים קרינה וחלקיקים . בדרך 
זו הם מקיימים את החוק השני של התרמודינמיקה , הקובע כי האנתרופיה ( אי - 
הסדר ) ביקום יכולה רק לגדול , ולעולם לא תפחת . הוקינג אומר כי החלקיקים 
המרכיבים את הקרינה הזאת אינם באים מתוך החור השחור , אלא מהריק הכמעט מוחלט 
שמחוץ ל"סף האירוע " . אבל , כפי שהוא מתבטא , חורים שחורים הם לא כל - 
כך שחורים , כך שייתכן שיש דרך כלשהי לצאת מהם , ובמקרה שלפנינו , משמעות 
הדבר היא שיש דרך לצאת מהם , כשאנחנו צעירים יותר . הפרוף מילגרום : " למעשה , 
מכונת זמן שתהיה בנויה לפי המודל של חור התולעת ויחסיות הזמן , תוכל לעצור 
את הזמן רק מהרגע שבו תיבנה . כלומר , היא לא תוכל לקחת אותנו למאה השבע - 
עשרה . אבל בעתיד , נאמר בעוד עשר שנים , היא תוכל להחזיר אותנו ליום 
שבו נוצרה והחלה לפעול . מכל הדברים שנאמרו כאן אפשר להסיק , במידה סבירה 
של ביטחון , שמכונת זמן כזאת לא תיבנה בטווח זמן הנראה לעין . ועם זאת , 
המודל של מכונת הזמן הזאת הוא ניסיון מחשבתי חשוב , העשוי לחדד שאלות ותשובות 
לא מעטות המעסיקות כיום פיסיקאים בתחומים שונים " . 
