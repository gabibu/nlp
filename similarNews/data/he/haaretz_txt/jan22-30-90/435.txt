המלחמה על מכסות הביצים רק מחזקת את התחושה כי משהו לקוי בגישתה של הממשלה 
לגליל . נראה שבשנים האחרונות קיימת נטייה להפנות את עיקר משאבי הפיתוח 
לנגב או לירושלים , ואילו את הגליל מזניחים . קשה להוכיח את התחושה הזאת 
בנתונים סטטיסטיים , אך אפשר להבחין שהממשלה נוטה חסד לנגב , הן בתחום 
התכנון והן בתחום הקצאת המשאבים . התחום הבולט ביותר הוא התיירות . בנגב 
ניתן זה לא כבר לתיירות מעמד שווה לאזור פיתוח א . הגליל לא קיבל יחס כזה , 
אף על פי שהוא אתר תיירות מובהק . הממשלה , בהשראת שר האוצר , גם פועלת 
במרץ להקים בנגב אזור ענקי של תעשיות עתירות - ידע . בגליל התוכניות יותר 
צנועות , אם כי גם הוא מתאים לתעשיות כאלה , הן בשל קרבתו הגיאוגרפית למפרץ 
חיפה ולטכניון והן בשל איכות החיים שהוא יכול להעניק לאוכלוסייה המתאימה . 
אבל הזנחת הגליל מדאיגה גם בגלל התפתחות בתחום אחר : הדמוגרפיה . תזכיר 
פנימי שהכין הכלכלן דוד פיורקו מהרשות לתכנון לאומי וכלכלי במשרד הכלכלה 
והתכנון מלמד , כי זה כמה שנים יש נסיגה באכלוס הגליל . גם אם בודקים את 
השינויים הדמוגרפיים במחוז הצפון כולו , כולל הנפות צפת , כינרת , יזרעאל , 
עכו והגולן , מתברר כי בתוך עשר שנים הפכה האוכלוסייה היהודית בו מרוב 
( % 5 . 15 ב8791 ) למיעוט ( % 5 . 84 ב8891 ) . התמונה מדאיגה עוד יותר 
אם מחלקים את מחוז הצפון לאזורים טבעיים ; כלומר אזורים שלהם תכונות משותפות 
מבחינת המבנה הפיסי , האקלים , הקרקעות והאוכלוסייה . יש אזורים טבעיים 
שהיהודים הם רוב בהם . באזורים אלה היו היהודים ב8891 כ%58 מהאוכלוסייה , 
אך גם בכך ניכרת מגמה של ירידה , שכן האוכלוסייה היהודית גדלה שם ב%1 בלבד 
לשנה . אמנם אין לירידה הזאת משמעות דמוגרפית רבה , אך לפחות באחד האזורים 
הללו גבול הצפון יש בעיות ביטחוניות וכלכליות קשות , ויש לעשות מאמץ למנוע 
הגירה ממנו . האזורים הטבעיים שיש בהם רוב ערבי נמצאים בדרום - מזרח הגליל 
ובמרכזו , והם יוצרים רצף טריטוריאלי ששטחו כ005 , 1 קמ"ר , % 54 משטח מחוז 
הצפון כולו , חוץ מהגולן : מגבול לבנון בצפון עד לא הרחק מגבול ירדן בדרום - 
מזרח . באזורים אלה היו היהודים ב8891 כ%5 . 12 בלבד מהאוכלוסייה . עקב 
ריבוי מהיר של האוכלוסייה הלא - יהודית כפרים קטנים מתרחבים , כפרים גדולים 
נעשים ליישובים עירוניים , ויישובים עירוניים מתחברים זה לזה ומשתרעים על 
שטחים נרחבים . את מספר היישובים העירוניים היהודיים אפשר למנות על אצבעות 
יד אחת : מגדל - העמק , נצרת עלית , כרמיאל ומעלות . קפמאבינכשהחלו להקים 
את היישובים היהודיים החדשים בגליל , בשנים 97915891 , גדלה אמנם האוכלוסייה 
היהודית ב%8 . 4 לשנה , מהר יותר מהאוכלוסייה הערבית , אך בשלוש השנים 
האחרונות ירד קצב הגידול ל%7 . 1 לשנה בלבד . לפיכך גדל אחוז היהודים באוכלוסייה 
מ%2 . 02 ב87 , ל%1 . 22 ב58 , אך בשנים האחרונות שב וירד ל%6 . 12 . לפי 
חישוביו של פיורקו , כדי ששיעור היהודים בכלל האוכלוסייה יהיה % 03 בשנת 
אלפיים , על האוכלוסייה היהודית לגדול ב%8 . 6 לשנה . כדי להגיע לשיעור 
של % 04 מכלל האוכלוסייה , עליה לגדול ב%7 . 9 לשנה . קצב גידול כה מהיר 
היה עד לאחרונה בבחינת משאלת לב בלבד . אבל בעת שחובר התזכיר לא הובא בו 
בחשבון גל העלייה הגובר . זרם העולים נותן הזדמנות לשנות את המצב . אבל 
לשם כך נחוץ מהפך בתפיסה : יש להעמיד את הגליל בראש סולם העדיפויות , להפנות 
אליו עולים ולהקצות להם משאבים הולמים לא מכסות לייצור ביצים , אלא כספים 
להקמת תעשיות מתוחכמות , אתרי תיירות וענפים מודרניים אחרים . אין הכוונה 
לאזורים שבהם רוב יהודי גדול ; כדי לפתור את הבעיה הדמוגרפית , או לפחות 
לבלום את החמרתה , חייבים לפעול במקומות שבהם היהודים במיעוט . יש לתת 
עדיפות יחסית גם לפיתוח הגולן וקו העימות , כפי שפיורקו ממליץ , בגלל חשיבותם 
המדינית והביטחונית , אם כי אין בהם בעיה דמוגרפית חריפה . אין המדובר בפתרון 
לטווח קצר של חודשים , שכן אין די דירות באזור וגם לא מקורות פרנסה כדי 
לקלוט המוני עולים . אבל גם ברגע האחרון אפשר לתקן את המעוות ולשנות את 
הכיוון . 
