משרד החקלאות פועל להוביל ייצוא חקלאי מישראל ליפאן באמצעות חברת אירופלוט 
בנסיון לשבור את הקיפאון שמעכב את ביצוע הסכם הייצוא של התוצרת החקלאית 
מישראל למוסקווה , עליו סיכם שר החקלאות אברהם כץ עוז בביקורו האחרון במוסקווה . 
ביצוע עיסקת הבארטר לייצוא 000 , 09 טון תוצרת חקלאית מישראל לברית המועצות 
מתעכב כיוון שעיריית מוסקווה , שהזמינה את התוצרת , מציעה לשלם לחברת התעופה 
הסובייטית אירופלוט עבור ההובלה מישראל למוסקווה ברובלים רוסיים ואילו חברת 
התעופה דורשת את התשלום במטבע קשה מערבי . ההצעה היא לאפשר לרוסים , שמפעילים 
בין כה וכה טיסות מטען ממוסקווה ליפאן , להוביל תוצרת חקלאית מישראל לברה"ם 
וליפאן , שעבורה יקבלו תשלום שחלקו יהיה בדולרים וחלקו בדולרים ובכך להשביע 
את רצונם של כל הצדדים ואף לפתור בעיות הובלה של הייצוא החקלאי מישראל ליפאן 
ההולך בתקופה האחרונה וגודל . בעיסקת הבארטר הראשונה , שכבר סוכמה , שותף 
איש העסקים ניסים גאון שמקום מושבו בגנבה . היקף העיסקה כ03 מיליון דולר 
וגאון כבר הפקיד בבנק לאומי מכתב אשראי כנגד התוצרת לטובת חברת אגרקסקו . 
גאון אגב יקבל מהסובייטים בעד התוצרת החקלאית ציוד מיכני וחומרי גלם שאותם 
ימכור ללקוחותיו בניגריה . אתמול נפגשו במוסקווה משה זנבר , יו"ר מועצת 
המנהלים של בנק לאומי ודני גילרמן , נשיא אגוד לשכות המסחר עם ראשי הבנק 
לסחר חוץ והבנק המרכזי הסובייטים בנסיון למציאת פתרונות מימוניים לקשרי הסחר 
המתהווים שבין שתי המדינות . בין היתר הם דנו בפתרון שיאפשר את ביצוע עיסקות 
הייצוא . השניים נפגשו גם עם ראש עיריית מוסקווה עימו דנו על צירוף חברות 
בין - לאומיות נוספות לביצוע עיסקות הבארטר כשהם מסכמים על פתרונות בשני 
מסלולים מקבילים : הראשון על ידי פתיחת קווי אשראי לתשלום במזומנים שיאפשר 
ביצוע עיסקות ישירות ללא צורך בבארטר . והשני באמצעות קרנות מוגבלות בהיקפן , 
בין 02 ל03 מיליון דולר שבאמצעותן ניתן יהיה לממן את העיסקות . 
