מדריד ( ע"ר ) . לפחות ארבעה מנהיגים של תנועת הנוער הקומוניסטית של קובה 
נעצרו בשבוע שעבר בהוואנה , לאחר שהתלוננו על היעדר דמוקרטיה בארצם מסר 
אתמול העיתון הספרדי " אל - פאיס " . הארבעה , סטודנטים למתימטיקה באוניברסיטת 
הוואנה , גם מתחו ביקורת על פולחן האישיות סביב שליט המדינה , פידל קסטרו . 
העיתון מסר כי ידיעה על המעצרים שודרה , במסר מוצפן , מהשגרירות בהוואנה 
של מדינה החברה בשוק האירופי המשותף , והובאה לידיעת כל משרדי החוץ של מדינות 
השוק . באחרונה הכריז קסטרו פעמים רבות כי לא יאפשר את התפתחותה של תנועת 
רפורמות בקובה , בדומה לתנועות שקמו בכל העולם הקומוניסטי . על רקע זה 
בוצעו בחודשים האחרונים מעצרים של מתנגדי משטר . 
