תקרית אלימה פרצה שלשום בין העציר יעקב אלפרון לבין קצין בכלא ניצן שבו הוא 
כלוא . בעקבות התקרית הגיש שירות בתי הסוהר תלונה למשטרה נגד אלפרון , 
על תקיפת סוהר . יעקב אלפרון נחשב למנהיג של משפחת אלפרון והוא נאשם בפרשיות 
של עבירות אלימות , איומים וסחיטה במסגרת פעולות חברת הגבייה שניהל . בעקבות 
התקרית בינו לבין הקצין בכלא הועבר יעקב אלפרון בדחיפות מכלא ניצן לכלא רמלה 
ונכלא בתא מבודד באגף ההפרדה ( האיקסים ) . נודע כי שלשום בשעה 7 בבוקר 
סירב אלפרון , שהיה בתא אחד עם עוד מספר עצירים לקום לספירת הבוקר , כפי 
שמחייבות הוראות שב"ס . הוא טען כי חש ברע והתפתח ויכוח בינו ובין הקצין 
התורן . במהלכו דחפו השניים זה את זה ולפי גירסת אנשי שב"ס אלפרון אף בעט 
בקצין . לפי אחת הגירסאות הוא אף סטר לו . בתקופה שבה יושבים יעקב אלפרון 
ואנשיו בכלא כבר אירעו כמה תקריות ביניהם לבין סוהרים על רקע טענות אנשי 
אלפרון שהסוהרים מתנכלים להם ונוהגים בהם בגסות . 
