האומר כי מה שמתרחש עתה באירופה המזרחית ובברית - המועצות הוא קצו של המרקסיזם , 
מתעלם מאופיו המורכב של המשטר הקומוניסטי כפי שהקימוהו לנין וסטלין . מה 
שמתרחש עתה לנגד עינינו הוא תהליך מרחיק - לכת הרבה יותר : התפרקותה של 
האימפריה הרוסית ההיסטורית , שימיה כימי פטר הגדול וקתרינה הגדולה , ואשר 
הבולשוויזם היה רק השלב האחרון שלה . בשנים 817191 , בעקבות מלחמת העולם 
הראשונה , התפוררו שלוש אימפריות קונטיננטליות היסטוריות : העותמנית , 
האוסטרו - הונגרית והרוסית . התפוררותן של שתי הראשונות היתה סופית , 
ואילו לאימפריה הרוסית היתה עדנה למרבה הפרדוקס בדמותו של המשטר הקומוניסטי . 
זה היה תהליך רב - סתירות : עמדתם הראשונית של הקומוניסטים היתה שהמהפיכה 
הפרולטרית תתיר לעמים השונים , שנאנקו תחת שלטון האימפריה הצארית , לפרוש 
ממנה ולהקים את מדינותיהם הלאומיות . כך הסכימה רוסיה , בהנהגת לנין , 
לעצמאות פינלנד , ליטא , לטוויה , אסטוניה , פולין והרפובליקות הטרנס - 
קווקזיות ( ארמניה , גרוזיה , אזרבייגאן ) . בחוזה ברסט - ליטובסק הפליג 
לנין ואף הסכים אמנם באין ברירה לעצמאותה של אוקראינה . היה דומה כי המהפיכה 
הקומוניסטית משמעה קץ האימפריה הרוסית , שהוקמה במאות שנים של מסעות כיבוש 
ומלחמות , התיישבות רוסית והתבוללות כפויה . אולם הדינמיקה של מלחמת האזרחים 
ברוסיה והתערבותן של מעצמות המערב נגד השלטון הקומוניסטי , תוך תמיכה במדינות 
הלאומיות החדשות שקמו בפריפריה של האימפריה הרוסית הישנה , הביאה בסופו 
של דבר שינוי בעמדת הממשל הסובייטי . במעטה של הגנה על " המדינה הפרולטרית 
הראשונה " חזר השלטון הקומוניסטי והשתלט על רוב האזורים שנותקו . קפמאליד4חמאוקראינה , 
שטחי מרכז אסיה והרפובליקות הטרנס - קווקזיות נכבשו בדם ואש , אם כי פינלנד , 
הרפובליקות הבלטיות ופולין שמרו על עצמאותן . אולם בשעת הכושר של 9391 , 
הצליח סטלין לנצל את האפשרויות שנפתחו תודות להסכם שכרת עם היטלר , וסיפח 
את ליטא , לטוויה ואסטוניה , קרע מעל פולין את חבליה המזרחיים וניתק את 
בסרביה מעל רומניה ; גם מפינלנד נותקו כמה שטחי - גבול בעלי חשיבות אסטרטגית . 
מהלכים אלה גרמו שבפועל הוקמה מחדש האימפריה הרוסית : תנועות לאומיות נמחצו , 
אם כי הובטחה ללאומים השונים אוטונומיה תרבותית וגם מסגרת פוליטית פורמלית , 
בדמות מבנה מורכב של רפובליקות , רפובליקות אוטונומיות ומחוזות אוטונומיים . 
אך מעבר למציאות הפורמלית המסורבלת , והמעורפלת לעתים , הובטחה המציאות 
הריאלית של הגמוניה רכזנית . המשטר הטוטליטרי , שהקים לנין ושיכלל סטלין , 
נועד לא רק להבטיח את הגשמת החזון החברתי הקומוניסטי או לערוב למונופול 
שלטונה של המפלגה הקומוניסטית : בראש וראשונה נועד משטר זה להבטיח את שמירת 
אחדותה של המדינה הרוסית ההיסטורית , החולשת על שטחים נרחבים ועל לאומים 
רבים . גם היסודות הלא - רוסיים , שהיו כה דומיננטיים בהנהגת המפלגה הקומוניסטית 
בשלביה הראשונים ( יהודים , גרוזים , פולנים , לטווים ועוד ) סולקו 
בהדרגהקפמאליד4חמוהובטחה הנהגה מרכזית שהיתה , בסופו של דבר , כמעט כולה 
על טהרת המרכיב הרוסי . העובדה שתהליך זה התרחש , לפחות בחלקו , בהנהגתו 
של סטלין הגרוזי , אינה מפחיתה כהוא - זה מעוצמתו אלא מוסיפה אירוניה לנוכח 
המקבילות הדומות ( נפוליאון היה קורסיקאי , היטלר היה אוסטרי , ולהבדיל , 
דישראלי , האידיאולוג והמגבש בפועל של האימפריה הבריטית , היה יהודי שהתנצר ) 
. כך אירע שהאימפריה הרוסית הוקמה מחדש . המלט המלכד אותה היה שילוב רב - 
עוצמה של אידיאולוגיית גאולה מהפכנית ( מרקסיזם - לניניזם ) ושלטון דיכוי 
של מדינת - משטרה , שהמשיך במידה מרובה את משטר הדיכוי הצארי . קפמאפרקאף 
אחד משני מרכיבים אלה כשלעצמו לא היה בו די להחזיק יחדיו לאומים ועממים כה 
שונים כרוסים וארמנים , אוקראינים ואזרים , אוזבקים וגרוזים : מה , בסופו 
של דבר , משותף בין רוסי מלנינגרד , אזרי מבאקו , אוקראיני מקייב וארמני 
מיירוואן ? ואולם כשהוצבה מולם אידיאולוגיה חובקת - עולם של גאולה משיחית 
( " אנחנו בני המולדת הסובייטית וחלוצי המהפיכה הקומוניסטית העולמית " ) 
, וכאשר נשענה אידיאולוגיה זו על נוכחותה הכל - יכולה של משטרה פוליטית 
רבת - עוצמה התברר כי מכונת תעמולה וארגון מלווה במכשירי הפחדה משטרתיים 
הם דרך יעילה ללכד יחדיו לאומים וציבורים דוברי שפות שונות , יוצאי דתות 
שונות ובעלי מסורות תרבותיות ופוליטיות שונות ומנוגדות . לאחר מלחמת - העולם 
השנייה , נמצאה ברית - המועצות מוקפת מדינות - חסות , שההגמוניה הרוסית 
נכפתה עליהן בדמותן של מפלגות קומוניסטיות הכפופות למוסקווה ונשענות על כידוני 
הצבא הסובייטי . מי שביקש להשתחרר מחיבוק - דוב זה הונגריה ב6591 , צכוסלובקיה 
ב8691 דוכא בברוטליות והושב אל " מחנה המהפיכה " ( קרי : האימפריה הרוסית ) 
בכוח הזרוע . אולם הדבק המלכד אימפריה אדירה זו האידיאולוגיה המהפכנית 
שיסודה במרקס היה גם חולשתה . הסוציאליזם המרקסיסטי היה תורת גאולה מערבית , 
והניסיון להגשימו בתנאיה של רוסיה היה מועד לכישלון . המרקסיזם נוצר על 
רקע המציאות הקפיטליסטית של אירופה המערבית , ונועד להיות תוכנית פוליטית 
לארצות הקפיטליסטיות המפותחות דאז : אנגליה צרפת , גרמניה . בארצות אלו , 
שעברו תהליך תיעוש ומודרניזציה באמצעות הקפיטליזם , ראה מרקס את הסתירה 
בין אפשרויות הייצור התעשייתיות הבלתי - מוגבלות כמעט לבין המעצורים שצורת 
הייצור הקפיטליסטית מטילה על פוטנציאל תעשייתי זה . המרקסיזם ביקש לשחרר 
ממגבלות הקניין הפרטי את פוטנציאל הייצור הטמון במשק הקפטיליסטי המפותח , 
כדי להבטיח גם לפרולטריון חלק ונחלה בשגשוג שהתעשייה המודרנית מסוגלת להעניק 
לכל באי עולם . לא זה המקום לדון בשאלה , מדוע לא הוגשם החזון המרקסיסטי 
בארצות המערב : הקפיטליזם והדמוקרטיה המערבית התפתחו בדרך שונה מזו שחזה 
מרקס . אך דבר אחד ברור : הניסיון להגשים חזון כלכלי ופוליטי , שנועד 
לארצות קפיטליסטיות מערביות , בארץ לא - מפותחת כרוסיה , נועד לאותו סוג 
של כישלון מוחץ כניסיון להגשים דמוקרטיה נוסח - וסטמינסטר באוגנדה . אף 
אחד מן התנאים שמנה מרקס בקפיטליזם המפותח ובו ראה את בסיסו של הסוציאליזם 
האמור להתפתח ממנו דיאלקטית לא נמצא ברוסיה של שנת 7191 : במקום פרולטריון , 
היתה האיכרות רוב באוכלוסייה ; בורגנות ליברלית כמעט לא היתה , ובמקום 
שלטון בורגני , שלטה ברוסיה ביורוקרטיה אימפריאלית הנשענת , בין השאר , 
על ממסד כנסייתי חשוך , כנוע למדינה ; ובנוסף על כל אלה , מצאו עצמם 
לנין וחבריו שולטים על מדינה שהוקז דמה ונהרסה כלכלתה בעטיה של מלחמת - השמד 
בת ארבע שנים , עקובה מדם ורצופת כישלונות . הניסיון להקים בתנאי משק הרוס 
כזה כלכלת רווחה סוציאליסטית , המבוססת על חברה תעשייתית מפותחת , על מעמד 
פועלים בעל הכרה ועל יכולת ייצור טכנולוגית מודרנית היה בגדר חלום באספמיה . 
זו היתה הטרגדיה של המהפיכה הסובייטית : היא ביקשה להקים משטר סוציאליסטי 
בארץ שטרם עברהקפמאליד4חממהפיכה תעשייתית ולא ראתה עדיין את עלייתה של חברה 
בורגנית . במקום שחרור בא דיכוי ; במקום פיתוח תיעוש כפוי , דרקוני ; 
במקום שכלולה של דמוקרטיה בורגנית מוגבלת חיסול כל שריד של ממשל עצמי ; 
במקום יצירתיות קונפורמיזם ומדינת משטרה . עם זאת , נשארה אידיאולוגיית 
הגאולה הקומוניסטית , המלוה במדינת משטרה , כחזון האמור ללכד מחדש את האימפריה 
הרוסית . בעקבות מלחמת העולם השנייה , נהפכה אימפריה זו למעצמה עולמית , 
תוך השקעה עצומה בביטחון , בצבא , בטילים ובנשק גרעיני . אך התעצמותה 
זו של בריה"ם כמעצמה גלובלית חיסלה את שרידי הסיכוי להגשים את החזון הקומוניסטי . 
אי - אפשר להגשים סוציאליזם בתנאים של חימוש - יתר והפניית מיטב המשאבים 
לביטחון ; ( אגב : כפי שלומדת ארה"ב בימים אלה , גם אי - אפשר לקיים 
כלכלת - שוק ליברלית לאורך ימים , תוך כדי רמת - חימוש גבוהה ) . עליית 
גורבצוב היא הביטוי לעלייתו של דור חדש של הנהגה סובייטית , המכירה במגבלות 
הכוח הסובייטיומודעת שאין בריה"ם מסוגלת לעמוד בכל המשימות שלקחה עליה גלובלית 
בלי שכלכלתה תיהרס לחלוטין מבפנים . המשבר הכלכלי המבני של בריה"ם הביא 
את גורבצוב להכרה כי יש לקצר את קווי החזית : להורדת רמת - העימות עם ארה"ב , 
ליציאה מאפגניסטאן , להתנתקות צבאית מאנגולה ומוזמביק , לצמצום המעורבות 
בסכסכוך המזרח - תיכוני ( התנתקות הדרגתית מסוריה , והפשרה ביחסים עם ישראל ) 
ומעל לכל , קיצוץ בתקציב הבטחון ; וכן מתן היתר לארצות אירופה המזרחית 
ללכת בדרכן שלהן , ובלבד שלא יסכנו את ביטחונה של ברי"ם ; ומאמץ נואש לתקן 
מיסודה את הכלכלה הסובייטית ההרוסה ולהפוך את בריה"ם לחברה פתוחה - יחסית . 
אולם מה שגורבצוב לא חזה הוא כי עצם קיומה של ברית - המועצות מבוסס על אנכרוניזם 
היסטורי : כפי שהאימפריות העותמנית וההבסבורגית לא יכלו לעמוד בלחץ הכוחות 
הלאומיים שהביאו בסופו - של - דבר את התפוררותן , כך גם האימפריה הרוסית 
אינה יכולה להתקיים משנעלם הדבק המלכד של אידיאולוגיה מהפכנית והפחדה משטרתית . 
ואולם העניין אינו כוונותיו של גורבצוב , אלא התוצר ההיסטורי של מפעלו . 
העניין הוא שחזון המהפיכה העולמית אינו עומד עוד על סדר - היום הסובייטי ; 
מי שאינו מסוגל לספק בשר , לחם , שיכון ותרופות לאזרחיו , אינו יכול 
להביא גאולה לעולם ; ומרגע שבטל החזון ונחלש הדיכוי המשטרתי אין עוד מה 
שיחזיק יחדיו את עשרות הלאומים והעממים הכוללים את בריה"ם . קפמאפרקמרקס 
טען כי לפועלים אין מולדת . לא היתה טעות גדולה מאי - הכרתו של המרקסיזם 
בכוחו ובעוצמתו של המרכיב הלאומי בתודעה ובהתנהגות האנושית : זה גם היה 
הבסיס למחלוקת בין הקומוניזם לציונות הסוציאליסטית ( ובהקשר אחר , זה מה 
שאנו למדים עתה גם נוכח האינתיפאדה ) . הרפורמות של גורבצוב התירו את הרסן 
והפכו את קץ האימפריה הרוסית למציאות של ממש . אין טעם לנחש מה יעלה בגורלו 
האישי של גורבצוב , כמו שאי - אפשר לחזות במדויק את קווי - המתאר הפוליטיים 
של מה שיבוא במקום ברית - המועצות של היום . אך מה שאירע בליטא לפני שבועיים 
ובאזרבייגאן וארמניה לפני שבוע ( ומה שיתרחש באוקראינה בעתיד הקרוב ביותר ) 
מלמד על הכיוון הכללי : ברית - המועצות מתפוררת למרכיביה הלאומיים . אם 
כל החטיבות הלאומיות יגיעו לעצמאות , או רק אחדות מהן ; אם לאומים אחדים 
כמו הארמנים ימשיכו לקשור את גורלם עם מוסקווה , מסיבות של הגנה עצמית ; 
אם רק הארצות הבלטיות ייפרדו מברית - המועצות ; ואם תוקם קונפדרציה רופפת 
במקום השלטון הריכוזי , וגם היא תלך ותתרופף במשך הזמן הכל פתוח ואפשרי , 
צפון בחיק העתיד ואין טעם להתנבא עליו במדויק . ברור מכל מקום שהתהליך 
יהיה ממושך , שבאזורים מסוימים הוא עשוי להיות עקוב מדם , שיהיו בו זיגזגים 
ושלבי - מעבר לא - מעטים , וייתכן כי יהיו לו השלכות גם על היציבות הפוליטית 
של מדינות הגובלות בברית - המועצות ( טורקיה , איראן ) . גם ברור שתהליך 
ההשתנות יהיה איטי ויימשך שנים רבות : כדאי לזכור כי הונגריה ורומניה עדיין 
חלוקות ביניהן על גורלה של טרנסילווניה , 07 שנה לאחר התפוררות האימפריה 
ההבסבורגית . דבר אחד ברור : האימפריה הרוסית , שהתפוררה ב7191 והוקמה 
מחדש על - ידי לנין וסטלין , איננה עוד , גם אם ייעשו נסיונות אלימים לשיקומה . 
הגרעין המרכזי של אימפריה זו רוסיה ההיסטורית יישאר גם בעתיד בגדר מדינה 
גדולה שמספר תושביה כמעט 041 מיליון . ייתכן כי יתפתח בה משטר לאומני - 
דתי חלומם של סולזניצין ואנשי " פאמיאט " . הכל אפשרי . אף ייתכן שהתהליך 
ייעצר לשנים מספר . אך מפעלם של לנין וסטלין , שביקשו בשמו של מרקס לקיים 
את מורשתם של פטר הגדול וקתרינה מפעל זה עובר לנגד עינינו תהליך התפוררות 
מואץ , אינטנסיווי , שאין להשיבו . 
