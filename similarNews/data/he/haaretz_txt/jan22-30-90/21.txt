( עש"ת ) . הצייר יחזקאל שטרייכמן נבחר לחתן פרס ישראל בתחום האמנויות 
הפלסטיות לשנת תש"ן נמסר בהודעת דוברת משרד החינוך והתרבות . שר החינוך 
והתרבות יצחק נבון התקשר טלפונית לביתו של הצייר , והודיע לו רשמית על ההחלטה , 
להעניק לו את הפרס בזכות הישגיו ותרומתו לאמנות הישראלית . טקס הענקת הפרס 
יתקיים ביום העצמאות בירושלים . על בחירתו של יחזקאל שטרייכמן המליצה בפני 
שר החינוך והתרבות ועדת שופטים מיוחדת , שכללה את פרוף מנספלד ( יו"ר ) 
, פרוף רן שחורי , אמנון ברזל והממונה על פרסי ישראל במשרד החינוך והתרבות 
ד"ר דב גולדברגר . השר אישר את המלצת השופטים . יחזקאל שטרייכמן נולד בשנת 
6091 , בקובנה שבליטא . ב4291 עלה לישראל ולמד ב"בצלאל " . לאחר מכן השתלם 
בפריס ובאקדמיה הלאומית בפירנצה . בשנת 5491 הקים יחד עם האמן אביגדור סטימצקי 
ז"ל , את ה"סטודיה " אולפנא להתמחות מתקדמת של ציירים . במשך שנים רבות 
לימד במכון לאמנות ע"ש אבני בתל אביב , הציג תערוכות יחיד במוזיאון תל אביב 
ובמוזיאון ישראל בירושלים , וכן בחו"ל , כולל בביאנאלה בוונציה . שטרייכמן 
נמנה עם מייסדי קבוצת " אופקים חדשים " וקיבל שורה של פרסים על יצירתו 
הנרחבת . בהחלטות ועדת פרס ישראל לאמנויות פלסטיות נאמר , כי יחזקאל שטרייכמן 
היה ממפלסי הדרך בציור המודרני באמנות הישראלית וממניחי היסוד לקביעת קנה 
מידה בין - לאומי לאמנות הישראלית . " יחזקאל שטרייכמן הוא אחד מאמני הצבע 
הבולטים . בציוריו הוא מפגין יכולת , רגישות והבחנה דקה בדרך טיפולו באור 
ובצבעוניות הארץ - ישראלית , ובהעברתם לדרך המופשט " נכתב בנימוקי השופטים . 
עוד נאמר בהחלטת השופטים , כי חתן הפרס הפך לאחד המורים הבולטים בתחום 
האמנות הישראלית והקים דור של אמנים ויוצרים . 
