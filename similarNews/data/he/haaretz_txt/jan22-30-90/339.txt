מדריד ( מיוחד ל"הארץ " ) . עם נעילת ביקורו הרשמי של שר החוץ משה ארנס 
במדריד הוסדר אמש בפעם הראשונה בתולדות היחסים בין שתי המדינות מיסוד רשמי 
של הקשרים בין מערכות הביטחון של ישראל וספרד : בשיחה עם שר ההגנה של ספרד 
נרסיס סרה סיכם ארנס את בואו הקרוב לישראל של מזכיר המדינה לנושאי ביטחון 
במשרד ההגנה הספרדי רפאל דה - לה - קרוז קורקול . ביקורו של מזכיר המדינה , 
שהוא " איש מקצוע " ביטחוני , אמור להכשיר את הקרקע לביקור פוליטי - 
יותר מטבעו של שר ההגנה עצמו בארץ . שיחתו של ארנס עם שר ההגנה סרה נמשכה 
כשלושת רבעי שעה וקדמה לה שורה של מגעים בין אישים ישראליים וספרדיים השוקדים 
זה למעלה משנתיים על הרחבת הקשרים הדו - צדדיים במיגזר הביטחוניאתמול אחר 
הצהריים קיים ארנס את השיחה המדינית המרכזית של ביקורו כשעה וחצי של דיונים 
עם ראש ממשלת ספרד פיליפה גונזאלס . ארנס הביא עמו לראש ממשלת ספרד איגרת 
מראש הממשלה שמיר . לא נמסרו פרטים על תוכנה , להוציא את העובדה שהתמקדה 
בהתפתחויות האחרונות של המאמצים לקידום הסדר . ציון העמדה הספרדיות בהקשר 
המזרח - תיכוני הצטיינה גם אתמול במתינות יחסית בהשוואה להצהרות ספרדיות 
מקבילות אשתקד . לאחר השיחה המדינית של ארנס עם ראש הממשלה גונזאלס לא פירסמה 
לשכת ראש הממשלה הספרדי הודעה מדינית . השר ארנס שב והעלה בשיחתו עם גונזאלס 
את ביקורו המיועד של ראש הממשלה הספרדי בארץ וזה השיב כי אכן עומד על הפרק 
ביקור כזה , אף כי מועדו טרם נקבע . זמן קצר לפני השיחה עם ראש הממשלה גונזאלס 
התקבלו השר ארנס ורעייתו לשיחת נימוסין בארמון המלך על - ידי חואן קרלוס 
הראשון ורעייתו סופיה . ארנס העביר פעם נוספת לידיעת המלך את הזמנתו של 
נשיא המדינה חיים הרצוג לחואן קרלוס לבוא לביקור בישראל . 
