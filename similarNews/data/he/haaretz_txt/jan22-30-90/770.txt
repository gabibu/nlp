בון ( מיוחד ל"הארץ " ) . במזרח - ברלין נפתחו אמש שיחות בין ראש הממשלה 
האנס מודרו וקבוצות האופוזיציה על הקמת ממשלה רחבה , שתכהן עד לבחירות הכלליות 
ב6 למאי . ככל הנראה מוכן מודרו לקבל לפחות חלק מן התנאים של האופוזיציה , 
הכוללים דרישה שכל השרים ישעו באופן זמני את חברותם במפלגות שאליהן הם משתייכים . 
עד כה הכחיש מודרו את הדיווחים כאילו הוא מוכן להשעות את התחייבויותיו למפלגה 
הקומוניסטית . אולם הוא הדגיש כי מחויבותו כראש - ממשלה הנה למזרח - גרמניה 
כולה , ולא למפלגה אחת בלבד . גרגור גיזי , מנהיג המפלגה הקומוניסטית , 
אמר אתמול כי אין לו שום התנגדות להקמת קואליציה רחבה ונייטראלית . הואיל 
וארבע המפלגות הקטנות האחרות בקואליציה הנוכחית כבר תמכו ברעיון לממשלה נייטראלית 
ללא שייכות מפלגתית , " דבר לא צריך עוד לעמוד בדרך לפתרון הזה " , אמר 
גיזי . יחד עם זאת הזהיר כי כל חברי הממשלה צריכים להיות בעלי אותו מעמד . 
" אסור שאיש ייצא מושפל מההסדר " , אמר . בממשלתו של מודרו מכהנים כיום 
רק קומוניסטים וחברי " מפלגות בלוק " , ששיתפו עד כה פעולה עם הקומוניסטים . 
הרחבת הממשלה נדרשת כדי להעניק לה לגיטימציה בקרב האוכלוסיה , ולנסות ולבלום 
את גל הבריחה למערב - גרמניה , שנמשכה בימים האחרונים בקצב של כ000 , 2 
פליטים ליום . אחת מבנות בריתה של המפלגה הקומוניסטית , המפלגה הנוצרית - 
דמוקראטית , כבר נטשה את הממשלה , שהוקמה לפני תשעה שבועות בלבד , ומודרו 
נותר חסר - אונים , גם נוכח המחסור במצרכים ובכוח - עבודה והפגנות המחאה 
הנערכות ברחבי המדינה . אתמול אישר ארגון הפורום החדש , ארגון הרפורמה הגדול 
ביותר במזרח - גרמניה , המונה 002 אלף חברים , את מצעו לקראת הבחירות החופשיות . 
הארגון החליט לתמוך באיחוד גרמניה ובשוק חופשי . אולם ההחלטה עלולה לגרום 
לקרע בשורותיו , לאחר ששניים ממנהיגיו העיקריים פרצו החוצה בזעם במהלך כינוס , 
באמרם כי אינם יכולים לקבלה . הקומוניסטים מצדם , תומכים בקונפדראציה כלכלית 
ותרבותית עם מערב - גרמניה , אך מתנגדים לאיחוד שתי המדינות . לקומוניסטים 
צופים % 02 בלבד מן הקולות בבחירות , אך הם עדיין לא איבדו תקווה . הנהגת 
המפלגה החליטה לזנוח את שמה המסורתי , " מפלגת האיחוד הסוציאליסטי " , 
לטובת שם שעדיין לא נקבע . העיתון ההאמבורגי " בילד " מסר אתמול כי אריך 
הונקר בן ה77 ייאסר היום , מיד עם שחרורו מבית - חולים . רופאיו החליטו 
כי ישהה עתה בבית - חולים המסונף לבית - כלא , משום שהוא חולה מכדי לשהות 
בתא אסירים רגיל , לאחר שעבר ניתוח , מוצלח אמנם , להסרת גידול מכלייתו . 
הונקר ישהה במעצר לאחר שמשרד התובע הכללי המזרח - גרמני דרש זאת . הוא יואשם , 
יחד עם הממונה לשעבר על שירותי הביטחון אריך מילקה ושר התעמולה לשעבר יואכים 
הרמן , בבגידה ובשחיתות . מרעייתו , שרת החינוך לשעבר , נשללו מגורי 
היוקרה , והיא מתגוררת עתה עם בתה במזרח - ברלין . בבחירות מחוזיות אתמול 
בחבל הסאאר במערב - גרמניה זכה ראש הממשלה הסוציאל - דמוקראטי אוסקר לאפונטיין 
בניצחון מוחץ , בצברו קרוב ל%55 מן הקולות . עתה כמעט ודאי שלאפונטיין 
יהיה מועמד הסוציאל - דמוקראטים למשרת הקאנצלר של מערב - גרמניה , שהבחירות 
הכלליות בה צפויות בדצמבר . מפלגתו של הקאנצלר הלמוט קוהל הפסידה בחבל הסאאר 
יותר מ%4 , וירדה ל%33 מכלל הקולות . 
