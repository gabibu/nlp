טגוסיגלפה ( אי - פי ) . רפאל לאונרדו קלחאס החל אתמול את כהונתו כנשיא 
הונדורס בטקס שציין את העברת השלטון במדינה לידי האופוזיציה בדרכי שלום בפעם 
הראשונה מזה 75 שנים . משלחות מ06 מדינות הגיעו לבירה טגוסיגלפה כדי להשתתף 
בטכס ההשבעה . בין הבאים נשיאי ונצואלה , גואטמלה , אל - סלוודור , קוסטה - 
ריקה וכן סגן נשיא ארה"ב , דן קווייל . קלחאס ( 64 ) מן המפלגה הלאומית , 
ניצח בבחירות שנערכו בנובמבר , לאחר שהביס את מועמד המפלגה הליברלית השלטת . 
הוא יהיה הנשיא ה67 של הונדורס , במקומו של חוזה הויו , איש המפלגה הליברלית , 
המנוע על פי החוקה לכהן תקופה נוספת . לאחר ניצחונו בבחירות אמר קלחאס כי 
ברצונו לקיים דו - שיח ישיר עם הממשלות השכנות , במיוחד ניקרגואה ואל - 
סלוודור . הונדורס , המונה 2 . 5 מיליון תושבים , גובלת באל - סלוודור , 
ניקרגואה וגואטמלה . היחסים עם ניקרגואה היו מתוחים מפני שהונדורס איפשרה 
למורדי הקונטראס להקים בסיסים על אדמתה . קלחאס אמר כי הוא רוצה שהקונטראס 
ייצאו מאדמת הונדורס , אך הוא גם רוצה לשמור על יחסים צבאיים קרובים עם 
ארה"ב , שלחיל - האוויר שלה בסיסים בהונדורס . קלחאס תומך בהמשך התמרונים 
המשותפים עם ארה"ב כדי לשפר את תפקוד הצבא של הונדורס . הנשיא הטרי , אשר 
למד כלכלה חקלאית בארה"ב , אמר כי השלום הכרחי להצלחת מאמציו למשוך משקיעים 
זרים להונדורס . בפני קלחאס עומדים מכשולים כגון אבטלה גבוהה , אינפלציה , 
חוב חיצוני של 2 . 3 מיליארד דולר וכלכלה המגינה על התוצרת המקומית . הונדורס 
היא אחת המדינות העניות בחצי הכדור המערבי . ההכנסה הממוצעת לנפש לשנה היא 
כ005 דולר . שיעור האנאלפבתיות מגיע ל%44 . ענפי הייצוא העיקריים הם בננות , 
קפה , בקר , עץ , מתכות וסוכר . עיקר הסחר שלה הוא עם ארה"ב . קלחאס 
הבטיח ביזור תפקודי הממשלה , מכירת חלק מן החברות הממשלתיות ויצירת תמריצים 
להשקעות ולייצוא . סגן הנשיא קווייל נפגש בעת שהותו בהונדורס עם מנהיגי 
מדינות האזור לשיחות פרטיות . אמש הוא היה אמור לטוס לפנמה לפגישה עם הנשיא 
החדש אנדרה . קווייל אמר , כי בדעתו לבשר למנהיגי מרכז אמריקה כי ארה"ב 
מתכוונת להוציא את כוחות הפלישה מפנמה בתוך כמה שבועות . 
