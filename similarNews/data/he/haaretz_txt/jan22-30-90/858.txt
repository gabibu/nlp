יותר משנה מבקש מאמן הנבחרת האולימפית , שלמה שרף , מבחן כלשהו לחניכיו . 
היום בהרצליה ( 00 . 61 ) תהיה לאולימפית טבילת אש בין - ארצית מול הנבחרת 
המקבילה של רומניה ( עד גיל 12 ) , אך שרף לא ציפה ודאי שיהיו לו בעיות 
כה רבות . העיקרית שבהן היא מכת ההיעדרויות בגלל פציעות ומישחקים דחויים . 
" לפחות שלושה שחקנים שייעדרו היום ( אורן מוחרר , רן בן שמעון ורפי כהן ) 
היו בטוחים בהרכב " , אמר שרף . הבעיה העיקרית היא עם השוער רפי כהן , 
שחלה בשפעת וקלושים סיכוייו לשחק . גם לאחר האימון הקל באיצטדיון רמת גן 
התלבט אתמול שרף לגבי ההרכב . " אחליט הלילה או מחר ( היום ) " . כך 
גם לגבי השחקן שימונה לקפטן . שרף מתייחס בכבוד ליריב מרומניה ובפרופורציות 
נכונות למישחק עצמו . " אחרי הכל זה רק אימון . חשוב לנו לשחק היטב . 
אם נהיה שווים לרומנים , זה יהיה הישג . הם נבחרת אירופית מהשורה הראשונה . 
אנחנו משחקים עם הגנה לא מנוסה . בגלל כל הסיבות הללו הם פייבוריטים , 
אך אני מקווה שמי שיבוא לא יתאכזב . את הנבחרת שלנו ישפטו רק במישחקים 
הרישמיים " ( הקדם אולימפיים ; ההגרלה תהיה ביום ו ) . גם הרומנים ערכו 
אימון אחד אתמול לפנות ערב במגרש האימונים של איצטדיון רמת גן . " באנו 
לנצח " , אמר יון סבורלא , בלם אחורי שאינו נמנה עם ההרכב הראשון . יון 
בן ה - 91 , המשחק באוניברסיטת קריובה , סיפר כי כוכבי הנבחרת הם החלוצים 
ראדוצו ( דינאמו בוקארשט ) וסטניץ ( ספורט סטונדסק ) . " שמענו שלישראל 
יש קבוצה טובה מאד , אך גם אנחנו רוצים להגיע לאולימפיאדת ברצלונה . מי 
יודע אולי נוגרל בבית אחד " , אמר יון . 
