" מבחינתי ערפאת וכל צמרת אש"ף , אם ינתקו עצמם כיחידים או כגוף מדרך הטרור 
כשירים להיות נציגי העם הפלשתיני , כי אנחנו לא יכולים להכתיב את המנהיגות 
שלהם , אך אנחנו זכאים לא לשבת עם ארגון טרור " . כך טוען אהוד פלג , יזם 
פרויקטים חינוכיים ממשרד " אתגרים " , במסגרת תוכנית מדינית חדשה , האמורה 
לדעתו , להתקבל על מרבית תושבי המדינה . התוכנית הוכנה על - ידו כפרויקט 
לבחירות דמה , שיקויימו בשבוע הבא בבית הספר התיכון בליך , ברמת - גן . 
במסגרת תעמולת הבחירות יופיעו בפני תלמידי כיתות י"א וי"ב , חברי הכנסת 
בני בגין ( ליכוד ) , חיים רמון ( מערך ) , גאולה כהן ( התחיה ) ויוסי 
שריד ( רץ ) . אהוד פלג ייצג את התוכנית החדשה כראש ה"מפלגה " החדשה , 
שמצע הבחירות שלה אמור למצוא פתרונות בני - ביצוע שיתקבלו על ידי רוב העם , 
למעט אולי הגופים הקיצוניים ביותר . חלקו העיקרי של המצע דן בנושא הפלשתיני , 
המשמש סלע מחלוקת בקרב הציבור הישראלי , אך גם בשאלות אחרות בהן קיימת 
מחלוקת , כמו אופי המדינה , כבוד האדם , חירותו והשוויון לכל האזרחים 
במדינת ישראל , דמוקרטיה ושלטון החוק ועוד . אשר למעמד הדת במדינה , קובע 
המצע כי היהדות היא דת ולאום וכי הדת היהודית היא הדת הרשמית של המדינה , 
כאשר היסודות הלאומיים שבדת היהודית ומנהגים שהפכו למסורת , יאומצו על 
ידי המדינה כמנהגים לאומיים . עם זאת , אורח החיים האישי של כל פרט במדינה , 
ייקבע על ידו בלבד , תוך חופש בחירה ומצפון ובכפוף לחוק . בסעיף זה מוצע 
כי תחבורה ציבורית תפעל בשבת , אך במירווחי זמן גדולים יותר וכי בתי עינוגים 
למיניהם וכן בתי קפה ומסעדות יפעלו בשבת , למעט באזורים בעלי אופי דתי . 
פיתרון הבעיה הפלשתינית כולל את הפסקת השליטה על הפלשתינים בשטחים , תוך 
המשך הריבונות הישראלית בשטחים , כאשר הריבונות תהיה משותפת למדינת ישראל 
ולמדינה הפלשתינית על אזורי יהודה , שומרון ועזה . ריבונות משותפת פירושה , 
לפי המוצע , שלטון משותף על הקרקע ושלטון נפרד על התושבים . כאן נקבע 
כי התושבים היהודיים יהיו אזרחי מדינת ישראל והתושבים הפלשתינים אזרחי המדינה 
הפלשתינית , בעוד שהיישובים יהיו הומוגניים ( ולא מעורבים ) ואוטונומיים , 
כאשר תושבי היישוב יהיו מרכיבי הרשות המקומית . אשר לשטחים שבין היישובים , 
מוצע כי הם ינוהלו במשותף על - ידי ועדה בעלת מספר שווה של נציגים משתי 
המדינות . בסוגיות משפטיות המערבות תושב יהודי ותושב פלשתיני , יחולו ההסדרים 
המקובלים במשפט הבין - לאומי . התוכנית קובעת כי אזורי יהודה , שומרון ועזה , 
יהיו מפורזים מכוחות צבא וכוח משטרה יישובי יפעל בכל יישוב , וכוח משטרה 
משותפת , יפעל בשטחים שבין היישובים . במקומות הקדושים , שיהיו פתוחים 
לכל תושבי האזור , יוצב כוח משטרה משותף . ירושלים כולה תימצא בריבונות 
ישראלית בלעדית ותושביה הפלשתינים ייחשבו לתושבים מן המניין בעיר , אך אלו 
יוכלו לבחור את אזרחותם , וזכויותיהם וחובותיהם יהיו בהתאם . הר הבית ינוהל 
על - ידי רשות משותפת לדת היהודית ולדת המוסלמית . לביצוע התוכנית מוצע לוח 
זמנים , שבראשיתו פרסום מיידי של התוכנית והכרזה על בחירות למנהיגות הפלשתינית 
כעבור שנה וחצי , בשטחי יהודה , שומרון ועזה . בבחירות ישתתפו לפחות % 07 
מכלל האוכלוסיה הבוגרת של הפלשתינים בשטחים ותיבחר המנהיגות הפלשתינית . 
השלב הבא יהיה חתימת הסכם בין ממשלת ישראל , לבין המנהיגות הפלשתינית , 
להחלת הריבונות המשותפת , כאשר על המנהיגות הפלשתינית להצהיר בהסכם על 
ביטולם של הסעיפים באמנה הפלשתינית , הקוראים להשמדתה של מדינת ישראל . 
המנהיגות הפלשתינית תתחייב בהסכם , למנוע טרור פלשתיני מכל סוג , בשטח 
ארץ - ישראל . לאחר מכן יוצאו כוחות צה"ל מיישובים ערביים ושלוש שנים לאחר 
התחלת הריבונות המשותפת , אם אכן ייפסק הטרור , יתייצב צה"ל על הירדן ועל 
הקו הירוק . כן מציעה התוכנית לשנות את שיטת הבחירות ולבחור את ראש הממשלה 
בבחירות אישיות וישירות . התכנית מציעה שורת הצעות בנושאי כלכלה , מיסוי , 
בנייה להשכרה , אבטלה , גיוס בני המיעוט הערבי לצה"ל , יישובים במצוקה 
וקליטת עלייה . 
