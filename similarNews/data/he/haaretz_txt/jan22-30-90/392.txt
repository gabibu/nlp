ניו - יורק ( ע"ר ) . פושע נאצי המואשם ברצח המוני במלחמת העולם השנייה 
הוסגר אתמול למערב - גרמניה . ברונו קארל בלאך , בן 96 , הסכים להסגרה 
בבית משפט מחוזי בלוס - אנגלס , מאחר שהוא בגיל מבוגר ועייף מן המאבקים , 
אמר עורך - דינו . בלאך מואשם על ידי בית משפט בדויסבורג , שבמערב - גרמניה , 
כי שרת כשומר האס - אס וכמטפל בכלבים במחנה הריכוז דאכאו בין השנים 3491 - 
0491 ובמחנה ריכוז נוסף עד סוף המלחמה . בלאך היה עצור בביתו , שבלה - האוורה , 
פרבר של לוס - אנגלס , מאוקטובר שעבר . הוא פושע המלחמה הנאצי הרביעי 
שהסגירה ארה"ב למערב - גרמניה . בלאך , יליד צכוסלובקיה , הואשם ברצח אסירים 
שהיו בדרכם ממחנה ווינר מאודורף בגרמניה למחנה מאוטהאוזן באוסטריה בין 2 
ל41 באפריל 5491 . שופט הגירה הורה על הסגרתו באפריל 7891 , אולם בלאך ערער 
על ההחלטה . צו ההסגרה הוצא בעקבות עדות מרגשת של ניצול שואה , אלקסי ביאלאס , 
שזיהה את בלאך כשומר נאצי שרצח יהודי זקן שהתקשה לצעוד . בלאך הפיל את 
הזקן לבוץ וירה בו . " לעולם לא אשכח זאת . הזקן הביט בי שעה שנורה " , 
אמר ביאלאס . בלאך הגיע לארה"ב ב6591 ועבד כפקיד בחנות מכולת . אתמול הוטס 
לדיסלדורף והועבר למעצר . התביעה במערב - גרמניה מסרה , כי התיק נגד בלאך 
כמעט הושלם , אך לא נמסר מתי יועמד למשפט . 
