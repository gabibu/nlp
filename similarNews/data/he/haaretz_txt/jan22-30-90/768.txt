עיצומיהם של עובדי משרד הקליטה כמעט לא הורגשו אתמול באולם הנוסעים הנכנסים 
בנמל התעופה בן גוריון . עובדי המשרד המשיכו לספק את השירות המקובל , אבל 
יתכן שהעולים מבריה"ם נאלצו להמתין זמן רב יותר עד לקבלתם . השוני המהותי 
התבטא בכך שאת מקום העובדים הקבועים הוותיקים , שמאיישים דרך קבע את חדרי 
הקליטה , מילאו עובדים זמניים המועסקים במשרד הקליטה בחוזים מיוחדים . 
גם מספר העובדים במשמרת היה קטן מהרגיל . במקום 31 - 21 איש במשמרת עבדו 
אתמול רק תשעה . סייעה להם העובדה , שמספר העולים החדשים שהגיעו דרך הונגריה 
היה נמוך יחסית . 98 העולים הגיעו אתמול בבוקר בטיסה 012 של חברת " מאלב " 
מבודפשט . פחות משעה אחר כך נחתה טיסה נוספת של אותה חברה , עם מספר דומה 
של עולים חדשים . בטיסה הראשונה הגיעה פולינה סוקלובסקי ( 23 ) מטשקנט 
עם בעלה יעקב ( 53 ) ובנם אלכסנדר בן ה8 . " לא שמענו על שביתה או על 
בעיות כלשהם הצפויות עם בואנו ארצה " , הסבירה סוקולובסקי . העובדים הקבועים 
הותיקים של משרד הקליטה שנעדרו מעבודתם בנתב"ג הצטרפו אתמול למאות חבריהם 
שבאו מרחבי הארץ למסדרונות משרד הקליטה בירושלים לאסיפת מחאה , בדרישה לתוספות 
שכר ולהגדלת תקני כוח אדם . בזמן האסיפה הושבתה העבודה במשרד הראשי ובלשכות 
המשרד . בתום האסיפה , הודיעה יו"ר הוועד הארצי של עובדי משרד הקליטה חנה 
וזאנה , כי החל מהיום יצומצמו שעות קבלת הקהל בלשכות הקליטה ובסניפים לשעות 
8 עד11 בלבד ; לא יועברו שיחות טלפון ולא יועברו דוחו"ת . וזאנה דרשה להוסיף 
001 תקני כוח אדם ולפצות את העובדים על העבודה הנוספת שהם מבצעים בגלל גל 
העליה . לדבריה , 26 אחוזים מעובדי המשרד , ביניהם עובדים ותיקים , מקבלים 
השלמת הכנסה . גורג בן שמחון , יו"ר ועד העובדים בירושלים טען שעובדי משרד 
הקליטה ממוקמים בתחתית סולם השכר של כל משרדי הממשלה . " לא נשלים יותר 
עם המצב ששכרנו יהיה נמוך ב03 אחוז מהשכר במשרדים אחרים " , אמר . הוא הזהיר 
שהועד ייזום עיצומים רבים . שר הקליטה יצחק פרץ הגדיר את מאבק עובדי משרדו 
כצודק הגם שאינו מסכים עם שיטת השביתה . " מצבת כוח האדם של המשרד מונה 
873 עובדים והממשלה הטילה עלינו גזירת קיצוץ של 83 תקנים " , הסביר . " בעבר 
צוות הרבה יותר גדול קלט כ31 אלף עולים בשנה , בעוד שבשנה שעברה קלטנו עם 
אותו מספר עובדים 52 אלף עולים . השנה אנו מצפים לבואם של ך - 001 אלף עולים , 
ולמרות המאמצים המרובים שהשקעתי בנושא זה , בשיחותי עם אנשי האוצר , טרם 
נעניתי באופן שלם " . 
