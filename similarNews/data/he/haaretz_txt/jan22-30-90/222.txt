תאגיד הזיכרונות האמריקאי יהיה בקרוב זיכרון בלבד . זניחת הברית הבלתי שגרתית 
בין יצרנים ומשתמשים במוליכים למחצה מעידה , כי חברות אמריקאיות עתידות 
להתקשות בעתיד להתעלם משיקולי הטווח הקצר שלהם ומן הצורך להציג רווחיות ומיד 
ולהתמקד במקום זאת בעתיד התעשייה כולה . משמעות חוסר היכולת הזאת , אומר 
סנפורד קיין , היא כי חברות אלה לא יהיו בנות תחרות של ממש ליצרנים היפאנים , 
השולטים כיום בתעשיית השלבים . קיין , נשיא חברת יו - אס ממוריס , מסר 
באחרונה כי תומכי החברה הולכים ומתייאשים וזונחים את התוכניות הגדולות להקים 
מפעל ייצור לשבבים . יו - אס ממוריס מתה , הכריז . הולדת הקונסורציום , 
באמצע 9891 , היתה מחזה נדיר ככל שהיא נראית עתה כבזבוז מאמצים ללא תוצאה 
של ממש . מאחורי החברה התייצבה שורה ארוכה של חברות מחשבים אמריקאיות ובהן 
שתי יצרניות המחשבים המובילות ושלוש מיצרניות השבבים הגדולות בארצות הברית . 
כל אלה התאגדו יחד מתוך הכרה בכך שהתעשייה האמריקאית חייבת לחקות את הדוגמה 
היפאנית ולייסד חברה גדולה שתאגד ספקים ומשתמשים לכל רוחב השוק . חברה כזאת 
היתה אמורה להיות מקור בטוח ויציב לשבבים ולטכנולוגיה חדשה ללא העומס המעיק 
בדרך כלל על חברות אמריקאיות בצורך להציג רווחים בטווח הקצר , צורך הנחשב 
כיום לאחת המכשלות היותר חמורות המכבידה על מנהלים אמריקאים . בריאתה של 
החברה החדשה היתה במידה מסוימת צעד גמול מצדם של יצרנים אמריקאים , לאחר 
שבמהלך 8891 ובראשית 9891 לא יכלו , או אולי סירבו , היצרנים היפאנים לעמוד 
בדרישות התעשייה האמריקאית ותעשיית האלקטרוניקה בעולם כולו לשבבי זיכרון . 
כתוצאה מאי - ההתאמה בין רמת דרישה גבוהה בשוק לבין רמת תפוקה נמוכה ביפאן 
זינקו מחירי השבבים האלה לשיאים שלא היה להם תקדים , וחברות אמריקאיות נאלצו 
להעלות את מחירי מוצריהן ולקצץ בתפוקה . יוזמי ההתאגדות החדשה ביקשו להפוך 
במהירות לענק ולייצר שבבי זיכרון בכמויות גדולות . האויבים הרבים שקמו להם 
בשוק טענו כי ההתאגדות הזאת מפירה את החוקים נגד מונופולים בארצות הברית 
וכי הפניית הון ומאמץ רב כל כך לאפיק אחד , הנשלט על ידי הענקים , תקפיא 
ניסיונות יצירתיים ושאיפות לחדשנות טכנולוגית , שרק בהן טמון עתיד התעשייה 
האמריקאית . בסופו של דבר , אומר קיין , מי שחיסל את יו - אס ממוריס היו 
בעיקר יצרני המחשבים שאותם היתה החברה אמורה לשרת . למעט שני יוצאים מן 
הכלל , יבם ודיגיטל , סירבו יצרני המחשבים להתחייב לתמוך באופן מסיווי 
בחברה החדשה , או שלא היו מעוניינים בה כלל . רוב היצרנים בחרו להדחיק 
את חששותיהם מפני מחסור חדש בשבבים והעדיפו לשפוט את יו - אס ממוריס מזווית 
הראייה האמריקאית המסורתית : האם ניתן להשיג החזר גבוה להשקעה . מכה של 
ממש לתוכניות הגדולות היתה נסיגתה של אחת המובילות בחבורת המייסדים , היולט - 
פקרד , יצרנית המחשבים השלישית בגודלה בארצות הברית . יצרני המחשבים שהשתתפו 
בראשית החודש בפגישה האחרונה של יזמי החברה טענו כי הבעיה היתה העדר מספר 
מספיק של שותפים לגיוס ההון הדרוש . הכישלון הוא מכה לתומכי מדיניות תעשייתית 
מתוכננת יותר בארצות הברית . הוויכוח בין חסידי יוזמה חופשית בצורתה הפתוחה 
ביותר , ובין מי שמבקשים להכניס מעט תכנון ריכוזי במערכת , עתיד להימשך 
כל עוד ממשיכים היפאנים לזכות בנתח אחר נתח של שיווקי מפתח . השאלות האלה 
עתידות לשוב ולעלות בתעשיית השבבים אולי אף מוקדם מכפי שמעריכים כיום . 
לפני כשלושה שבועות הודיעו רוב ספקי השבבים היפאנים כי הם מצמצמים את תפוקתם 
בשל רמת מחירים נמוכה בשוק וכי הם מתכננים לעבור לייצור שבבים מתקדמים יותר 
ויקרים יותר . צרכני שבבים בארצות הברית עשויים לעמוד בתוך 81 חודשים בפני 
מחסור נוסף בעיקר דווקא באותם שבבים מתקדמים . " מדכא לראות כיצד תעשיית 
השבבים אינה מסוגלת להתאחד להשגת מטרות אסטרטגיות לטווח ארוך לנוכח השליטה 
היפאנית בתעשיית השבבים " , אומר הכלכלן קנת פלאם ממכון ברוקינגס . " יש 
בכך הוכחה לתזה של יו"ר מועצת המנהלים של סוני , אקיו מוריטה , לפיה אופק 
הזמן שאליו מסוגלים העסקים האמריקאים לתכנן עומד על 01 דקות " . מותה של 
יו - אס ממוריס הוא גם כישלונו האישי של קיין , מנהל לשעבר ביבם . בגיל 
74 נטש קיין אשתקד את הקריירה שלו ביבם לאחר 72 שנות עבודה מוגנת במסגרת 
הענק הכחול . אולם במקום " ההזדמנות לעשות משהו מלהיב " שעליה דיבר , 
סיים קיין את דרכו לפני כשבועיים מתוך מידה רבה של תסכול . בפגישה עם נציגי 
11 החברות השותפות בתאגיד השבבים שלו ביקש קיין התחייבויות להשקעה ולרכישת 
שבבים . אחדות מהחברות השמיעו התחייבויות ספציפיות . אחרות הודיעו כי יצטרפו 
אם כל עמיתותיהן יסכימו ללכת בדרך הזאת אלא שהיו כאלה שלא היו מוכנות אפילו 
להתחייבות מוגבלת דוגמת זאת . " כאשר סיכמנו את כל ההתחייבויות וחצאי ההתחייבויות 
ראינו כי אין לנו סיכוי " , אמר קיין . קיין מטיל את האשמה באורח שווה על 
יצרני המחשבים שמסביב לשולחן . למעט יבם ודיגיטל , הוא אומר , לא היה 
איש מהם מוכן להשקיע די הון כדי לעמוד בסכום הכולל שנדרש 051 מיליון דולר 
כדי להתניע את תהליך הקמתו של מפעל ייצור חדש לשבבים . משוכה אחרת היתה 
השגת התחייבות מצדם של יצרני מחשבים לרכוש לפחות % 02 משבבי הזיכרון שלהם 
מן המסגרת המשותפת החדשה . חוגים הבקיאים באירועיה של אותה פגישה אחרונה 
אומרים , כי חברות דוגמת איי - טי - טי ן - סי - אר קומפק וטנדם לא היו 
מוכנות לתמוך ביוזמה המשותפת כפי שביקש קיין . " לאנשים האלה יש ראיית 
עולם טקטית , הם אינם חושבים באורח אסטרטגי " , אמר קיין , " מוזר שהם 
אינם מוכנים להשקיע בספק שלהם , כפי שעושים היפאנים , מוזר כיצד הם שוכחים 
כל כך מהר כיצד זעקו לפני שנה בקריאה להקמת שותפות כזו . בשבילם העיקרון 
הוא אל תדאג היה שמח , רק עצום את עיניך והמשך ללכת כשאתה עיוור " . החברות 
שנציגיהן השתתפו באותה פגישה אומרות , כי לא כל האשמה נופלת עליהן . קל 
היה יותר להקים את המערכת אילו היו יותר חברות מוכנות להירתם לעניין , אמר 
מתיוס סגל , סגן נשיא לפיתוח עסקי בחתימת המיקרו אלקטרוניקה של אי - טי - 
טי . גורג בדווי , מנהל התכנון בהיולט פקרד , אמר כי החברה מוכנה עדיין 
לשקול את התוכנית ולרכוש כמות מסוימת של רכיבים , אבל אין חברות נוספות 
לבד משבע המייסדות הראשונות , המוכנות להשקיע בתאגיד השבבים האמריקאי . 
הבעיה המרכזית , אמר בודווי , היא כי המחסור בשבבים הוקל . הנושא אינו 
עומד על סדר היום ויש דברים רבים אחרים בעלי קדימות רבה יותר בחברות מסוימות , 
אמר . מעבר לכך , רוב יצרני המחשבים האמריקאים אינם מעוניינים לחקות את 
דוגמת מערכת היחסים הקרובה עם מעסיק ספקיהם המצליחה כל כך ביוון . נציג 
דיגיטל באותה פגישה , סגן הנשיא רוברט פלמר , מסכים עם עמדתו של קיין . 
בהודעה מטעמו נאמר כי " אירוני הוא שהצעתו של קיין לא התקבלה , בעיקר 
בשל חוסר הנכונות לקחת סיכון מצדן של יצרני המערכות . אלה אותן חברות שביקשו 
מלכתחילה מתעשיית המוליכים למחצה להתמודד עם בעיית שבבי הזיכרון . חברות 
המוליכים למחצה היו מוכנות לעמוד בחלקן בהשקעה , אלא שדומה כי חברות מחשבים 
מסוימות סובלות מהתקף שכחה בכל הנוגע למצב בשוק שבבי הזיכרון " , דברי הודעת 
דיגיטל . בודווי אומר , כי התפיסות השונות לגבי זהות האחראי לנפילת תאגיד 
השבבים הן תוצאה של תסכול בקרב תאגיד הזכרונות בקרב יצרני השבבים . סיכוייו 
של קיין לא היו גבוהים במיוחד מן ההתחלה . יפאן מחזיקה כבר ביותר מ%08 מן 
השוק לדור האחרון של שבבי זיכרון . יצרנים דרום - קוריאנים דוגמת סנסונג 
השקיעו מיליארדי דולרים במפעלי שבבים כאלה , והם מובילים בתהליך של קיצוץ 
במחירים . בראשית 9891 הוטרדו יצרני המחשבים מן השחיקה היפאנית בשוק השבבים , 
ומן הפגיעות הגבוהה שבעסקיהם למחסור בשבבים כאלה . בראשית מארס בוואשינגטון 
הציג קיין מסמך סודי בפני יצרני השבבים . יבם היתה מוכנה למכור את טכנולוגיית 
הייצור שלה לשבבי זיכרון לקבוצה של חברות שבבים אמריקאיות שתקים חברה אמריקאית 
העתידה להוות מקור חדש לשבבים כאלה . שעה שהדיו של המחסור בשבבים נשמעו 
עדיין , היה העיתוי להצעה הזו נכון . תאגיד השבבים האמריקאי הוכרז ביוני , 
כשמאחוריו רשימה מכובדת של תומכים : יבם דיגיטל , היולט פקרד אדוונסד 
מיקרו דיווייס , אינטל , אל - אס - איי ונשיונל סמיקונדקטור , העמידו 
כל אחד הון יסודי של 05 אלף דולר כדי ליצור את ראשיתה של תוכנית עסקית והביעו 
עניין בהשקעה בפרויקט משותף בקנה מידה מלא , אם יוכל קיין לגייס משקיעים 
נוספים . בספטמבר החזיק כבר קיין בשני דגים שמנים : אי - טי אנד טי ון - 
סי - אר . השיחות עם השתיים התנהלו בסודיות , אולם בסוף ספטמבר חזה קיין 
כי יוכל לבשר על הצטרפותם של משקיעים גדולים חדשים " בתוך שלושה שבועות " . 
אלא שהדברים התהפכו שעות ספורות לאחר ההכרזה הזאת . אפל , אחת מן הצרכניות 
הגדולות לשבבי זיכרון , הודיע לכתבים כי לא תצטרף לקבוצה . בתוך שבועות 
ספורים התברר , כי גם סאן נמנעת מקפיצה על עגלת תאגיד השבבים . במקביל 
נשמעה ביקורת בקונגרס האמריקאי על ההקמה של שותפות הענקים הזאת ונרמז כי 
ייתכנו צעדים נגדה במסגרת החוק נגד מונופולים הקיים בארצות הברית . תומכי 
התוכנית עדיין קיוו כי התוכנית העסקית , שבהכנתה עסקו 53 מומחים משורת חברות 
ייעוץ מכובדות , תפזר את הספקות . התוכנית הזאת הציעה הקמתם של ארבעה קווי 
ייצור במשך למעלה מארבע שנים שאמורים היו להפיק שבבי זיכרון בני ארבעה ו61 
מגאוויט תוך הסתמכות על טכנולוגיה הנמסרת ברשיון באיי - בי - אם . תפוקת 
המפעלים האלה וקצב ההחזר על ההון היו אמורים להשתוות לאלה המקובלים ביפאן 
והם אמורים היו לתפוס % 8 מן השוק העולמי באמצע שנות ה09 . אלא שכמה חברות 
ביקרו את התוכנית הזאת וטענו כי היא שאפתנית מדי . דחיית התוכנית העסקית 
היתה תחילת הסוף עבור קיין . אי - טי - אנד טי ואן - סי - אר דישדשו עדיין 
במקומן וסירבו להצטרף הצטרפות של ממש לתאגיד . ללא תמיכת החברות הגדולות 
לא יכול היה התאגיד לגייס גל שני של חברות מחשבים המעוניינות ברעיון , אך 
זהירות בצעדיהן , דוגמת איי - אס - טי . נובמבר חלף ואחריו גם דצמבר וקיין 
לא הצליח לעמוד במועד בתאריך היעד שלו להכרזה על תחילת הפעילות המעשית ראשית 
השנה האזרחית החדשה . קיין הציע תוכנית עסקית חדשה , שכללה קיצוץ בתחזיות 
הייצור והניחה מחירי שבבים נמוכים יותר והוריד יחד אתה את תחזית ההשקעה שלו 
מ005 מיליון דולר ל051 . 002 מיליון נוספים אמורים היו להיות מגויסים ממשקיעים 
מוסדיים , מחוץ לתחומי התעשייה . התוכנית הזו דיברה כבר על התחלה עם מפעלי 
ייצור אחד במקום ארבעה . גם כאן דובר עדיין על רמת החזר על ההשקעה של % 02 . 
אחר כך , כשסיכם קיין את מכתבי ההתחייבות להשקעה שבידיו מצד אחד , ואת 
ההתחייבויות לרכישה מן הצד השני , התברר כי אין די בכך . מאמץ אחרון מצדם 
של אנשי דיגיטל לשכנע את השותפים האחרים התגלה כעקר . קיין עוד השתעשע ברעיון 
להקמת תאגיד שבבים אמריקאי בקנה מידה קטן , אולם זנח אותו במהירות . חברת 
שבבי זיכרון קטנה אינה עניין הגיוני בעולם של ענקים . 
