קייפטאון ( אי - פי ) . משטרת דרום - אפריקה השתמשה אתמול בכדורי גומי 
ובתותחי מים כדי לפזר יותר מ000 , 5 סטודנטים לא - לבנים שמחו נגד מדיניות 
החינוך של הממשלה . הצעירים הנמלטים ניפצו שמשות בחנויות ובמכוניות . לא 
נמסר על נפגעים או מעצרים . ההתנגשות אירעה לאחר שסטודנטים ומורים מעיירות 
שמסביב לעיר התקבצו בקתדרלה האנגליקנית ע"ש סט . גורג במרכז קייפטאון , 
כדי לקיים מצעד שלא בהיתר לכיוון מחלקת החינוך הנמצאת בקרבת מקום . המשטרה 
פיזרה גלילי תיל חד לאורך המסלול המיועד של המצעד ודחתה את דרישת המארגנים 
לאפשר את המשך המצעד . למרות שלא קיבלו אישור , המשיכו המפגינים בצעדה לאורך 
הרחוב עד שנתקלו בתיל . כאשר השורות הראשונות של הצועדים החלו לחזור , 
הפעילה המשטרה תותחי מים והקהל החל לנוס בכיוונים שונים . חלק מן הצעירים 
ניפצו חלונות והפכו פחי זבל תוך כדי המנוסה . המפגינים התכוונו להגיש עצומה 
לשלטונות החינוך ובה דרישה לשיפור ההשכלה הניתנת לתושבים שאינם לבנים . 
בעצומה גם הובע זעזוע נוכח תוצאות מבחני הסיום בבתי ספר לשחורים שנערכו באחרונה . 
בבחינות אלה נכשלו רוב התלמידים . מערכת החינוך סובלת מ"הטיות אידאולוגיות , 
מניהול לקוי ומטרתה להחזיק את השחורים בעבדות עולם " , נאמר בעצומה . המפגינים 
דרשו לבדוק מחדש את הבחינות ולשים קץ להפרדה הגזעית בבתי ספר ממלכתיים . 
