דריכות רבה שוררת בקרב כל הגורמים העומדים לקחת חלק בדיונים שייחלו אחר הצהריים 
בלשכת שר האוצר בירושלים , בנושא משבר כור . בדיונים יקחו חלק מלבד ראשי 
הקונצרן , ראשי משרד האוצר , ראשי חברת העובדים , ראשי הבנקים הישראלים 
ונציגי ועדת ההיגוי של הבנקים הזרים וכן נציגי חברות אמריקאיות ממשלתיות 
שהעניקו ערבויות להלוואות שניתנו לכור . הבנקים הישראליים שהם הנושים העיקריים 
של הקונצרן קיימו אתמול פגישה אחרונה לקראת הפגישה בלשכת שר האוצר . הפגישה 
התקיימה במשרדו של עמירם סיון , יו"ר הנהלת בנק הפועלים , ולקחו בה חלק 
כל מנהלי מחלקות האשראי בבנקים השונים . בפגישה לובנה פעם נוספת עמדת הבנקים 
בכל הנוגע למשבר וכהדרך בה תוצג עמדתם בפני הבנקים הזרים הנושים של כור . 
לפי שעה לא ברור אם הבנקים הזרים יקבלו את עמדת הבנקים הישראליים וכבר עתה 
ידוע כי צפוייה מחלוקת חריפה . מקורות בנקאיים הביעו אכזבה מכך שהפגישה 
מתקיימת בלשכת שר האוצר ולא ישירות בין הבנקים הזרים לבין הבנקים הישראליים . 
אותם המקורות הביעו את החשש כי הפגישה בלשכת פרס עלולה לשמש פתח להפעלת 
לחצים נגד הבנקים הישראליים . בפגישה היום יקחו חלק נציגי הבנקים הזרים אשר 
אינם נמנים בהכרח עם ההנהלות הבכירות באותם בנקים . גם אם הפגישה לא תביא 
לסיכומים היום , כפי שצפוי , נראה כי המגעים עם הבנקים הזרים יימשכו באנטנסיביות 
רבה . במערכת הבנקאית הביעו אתמול הערכה לפיה נציגי הבנקים הזרים יסכימו 
להגיע להסדר שימנע את פירוקו של הקונצרן ויאפשר לו לפעול כעסק חי . עם זאת , 
ציינו אותם גורמים כי יש להניח שהדיונים לא ימוצו היום ולכן הם ימשכו גם 
מחר . בפגישה שתתקיים היום , יציגו ראשי האוצר את ההסדר שגובש על - ידי 
בנק הפועלים וזכה לתמיכתם של הבנקים הישראלים האחרים ולאחר שינויים קלים 
זכה לתמיכת ראשי האוצר . גורמים המקורבים לבנקים הזרים אמרו אתמול , כי 
בבנקים אלו מתייחסים בחומרה לעובדה , שפרטי ההסדר המוצע לא הועברו לעיונם 
טרם הדיונים , וזאת למרות בקשות חוזרות ונשנות מצידם לקבל את פרטי ההסדר . 
על - פי ההסדר המוצע על - ידי בנק הפועלים , יהיה על הבנקים הזרים לקחת 
חלק במחיקת החובות , וחלקם יהיה בוויתור על 08 מיליון דולר . לחילופין , 
יציעו הבנקים הישראלים לרכוש את חובות הבנקים הזרים במחצית מערכם . הבנקים 
הישראלים יביעו את נכונתם למחוק 004 מיליון דולר מחובות הקונצרן ולהביא בכך 
להקטנת החובות לרמה של 056 מיליון דולר . ההסדר המוצע מתבסס על הנחה לפיה , 
הקונצרן יוכל לשרת את היקף החובות שיוותרו אחרי המחיקה . עם זאת ידרשו 
הבנקים להגביר את הפיקוח על הנהלת כור . 
