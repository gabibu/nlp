אגודת ידידי בית החולים וולפסון . ב - 5891 הקימה קנמון , רעייתו של ראש 
עיריית בת ים , את אגודת ידידי בית החולים וולפסון , סניף בת ים , והיתה 
לנשיאת האגודה . לפני כתשעה חודשים , לאחר שלוש שנות פעילות עניפה שבהן 
השיגה תרומות נאות לבית החולים , הפסיקה קנמון את פעילותה בזעם רב , עקב 
סכסוכים פוליטים שנגעו לבעלה . קנמון פנתה באותה תקופה לעיריות חולון ובת 
ים וביקשה להעביר תרומות לבית החולים . עיריית חולון העבירה את התרומה , 
עיריית בת ים לא . בראיון לשתי ערים אמרה אז קנמון : " לאהוד היו בעיות 
עם סניף מפלגת העבודה בעיר , והם מנעו ממנו להעביר כספים לטובת בית החולים 
כחלק מהמאבק הפוליטי נגדו . בוולפסון לא קיבלו את תשובתי בקשר לאי העברת 
כספי התרומה " . דר ברק , היו"ר הארצי של אגודת ידידי בית החולים , שלח 
לעירייה מכתב ובו טען , שקנמון מונע את מתן התרומה . בתגובה , הפסיקה 
שושנה קנמון את פעילותה באגודה והודיעה , שהיא נוטרת לד"ר ברק על המכתב . 
בשבוע שעבר חזרה קנמון לפעילות וארגנה נשף התרמה מפואר למען בית החולים באולמי 
נפטון בבת ים . מטרת הנשף היתה לאסוף תרומות למימון רכישת מכשיר אנגיוגרף , 
מכשיר לבדיקת כלי דם , שיוצב במחלקת הרנטגן בבית החולים . שוויו של המכשיר 
כמאה אלף דולר . " תשעה חודשים לא הייתי פעילה " , אמרה שושנה קנמון , 
" אך כל הזמן המשיכו להזמין אותי לישיבות ולדווח לי על הפעילויות . כשהתלבטו 
מהיכן ישיגו תרומות לצורך רכישת המכשיר , החלטתי לשוב לפעילות מלאה ולארגן 
את הערב הזה . צריך לעשות למען בית החולים . הוא חלק מאיתנו ומשרת את הקהיליה 
שלנו . החלטתי להתעלם מהעבר ואני שוב פעילה במלוא המרץ " . במהלך הערב , 
שהוקדש לזכרה של מזל גרבי , אמם של מרדכי ( תרבות נוער וספורט בעירייה ) 
ואלי ( אמרגן , תיאטרון אורות ) גרבי , הופיעו אריק סיני ויוסי ברק . 
במכירה הפומבית , שניהל דן כנר , נאספו תרומות בסך 05 אלף שקלים . 
