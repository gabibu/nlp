שר הפנים , אריה דרעי , מינה את אברהם חיון , לשעבר הממונה על מחוז המרכז 
במשרד , כחוקר מיוחד מטעמו לשמיעת ההתנגדויות של תושבי רמת אביב ג , לתוכנית 
להקמת בית עלמין אזורי בסמוך לשכונתם . מינוי החוקר הוא על פי סמכות מיוחדת , 
המוקנית לשר הפנים , במסגרת חוק התכנון והבנייה , על מנת לקצר את הליכי 
הרישוי . לאחר שישמע את ההתנגדויות , יגיש החוקר את ממצאיו לוועדה המחוזית 
וזו תחליט אם לאשר את התוכנית , כפי שהיא כיום . להקמת בית העלמין ליד 
רמת אביב ג הוגשו כ002 , 1 התנגדויות , רובן ככולן של תושבי השכונה . זאת 
למרות שרק 07 דונמים , מתוך 053 המיועדים לבית העלמין , מצויים בתחום השיפוט 
של ת"א ואילו היתר הם בשטח השיפוט של רמת השרון . בזמנו לא הגישה המועצה 
המקומית רמת השרון כל התנגדות לתוכנית . הקמת בית העלמין נגזרת מתוכנית מתאר 
ארצית לבתי - עלמין , שאושרה לפני כשנתיים על ידי הממשלה . במסגרת התוכנית , 
נקבעו מספר אתרים לשמש כבתי עלמין אזוריים לגוש דן . מלבד בית העלמין , 
בין רמת אביב ג לרמת השרון , מתוכנן שטח נוסף , דרומית לכביש חוצה שומרון , 
המשתרע על כ003 דונם אדמה חקלאית , והוא נמצא בתחום השיפוט של עיריית פ"ת . 
להתנגדות תושבי רמת אביב ג להקמת בית העלמין , הצטרף גם ראש עיריית ת"א , 
שלמה להט , שלחץ להעביר את בית העלמין לצומת מורשה . עיריית פ"ת מצידה 
מתנגדת לבניית בית עלמין על השטח שאותר למטרה זו בנימוק שהשטח שאותר למטרה 
זו הוא שטח ירוק . בשל ההתנגדויות , חל עיכוב מתמשך במימוש התוכניות לבניית 
בתי - העלמין החדשים . האחראית במשרד הפנים על תוכניות המיתאר הארציות , 
דינה רצבסקי , מסרה כי שני האתרים , הן במורשה והן ברמת אביב ג , מיועדים 
לבתי עלמינואין אפשרות שהאתר בצומת מורשה יחליף את האתר ליד רמת אביב ג . 
מטעם חברה קדישא נמסר כי בתוך זמן קצר יתמלאו כל המקומות הפנויים בבתי העלמין 
בחולון ובקריית - שאול ולא יוותרו יותר מקומות קבורה בבתי העלמין האזוריים 
בגוש דן . כל זאת לאחר מספר הרחבות שבוצעו באחרונה בבתי העלמין , בהמלצת 
ועדת שרים מיוחדת בראשותו של שר הדתות , זבולון המר . 
