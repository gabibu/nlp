ראל לטיפול רפואי . ביום שלישי השבוע היו ילדי צרנוביל אורחי מרכז הספורט 
של ההסתדרות בחולון . הילדים הפגועים הגיעו לישראל לפני כשבועיים בטיסה ישירה 
מקייב , והם מתארחים בבית הספר לפעילי הסתדרות בתל אביב . הם הגיעו לארץ 
ביוזמתו של מזכ"ל ההסתדרות , ישראל קיסר . קיסר הבטיח למזכ"ל האיגודים 
המקצועיים בברית המועצות , שהילדים יזכו לטיפול בבית החולים בילינסון . 
הילדים סובלים בעיקר מתופעות לוואי של החשיפה לקרינה גרעינית : סחרחורות , 
כאבי ראש עזים ופגיעות בראיה , בדרכי הנשימה , בקיבה ובכבד . הם מאושפזים 
במחלקה האונקולוגית בבית החולים בילינסון , ומקבלים טיפול מפרוף רינה זצוב , 
ראש המחלקה . אבחנה מדויקת של המחלות שמהן סובלים הילדים ואת דרכי הטיפול 
בהן , ימסור צוות הרופאים בעוד כשבועיים . בביקורם במרכז הספורט הם התקבלו 
בחמימות על ידי האקורדיוניסט שלמה שביט , שניגן להם נעימות ושירים רוסיים . 
הילדים נהנו מפעילות ספורטיבית , מהופעת הקוסם שימי אילוזיני ומארוחה דשנה 
בקפיטריה . 
