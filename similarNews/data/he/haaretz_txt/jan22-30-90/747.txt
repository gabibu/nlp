משרד התיירות שלל נתונים שהפיצה התאחדות המלונות בשבוע שעבר , לפיהם מחיר 
כרטיסי הטיסה הם המרכיב היקר ביותר בעלות חבילת הסיור הכוללת לישראל . בהתייחסו 
לנתונים שמסר מנכ"ל התאחדות המלונות , משה עמיר , בנושא זה , אמר אתמול 
דובר משרד התיירות , יוסף שובל , כי חלקו של מחיר כרטיס הטיסה מכלל עלות 
חבילת הסיור , הוא " נתון שנוי במחלוקת וקשה לניתוח . שכן , לא הרי מחיר 
כרטיס טיסת שכר מגרמניה המערבית או מסקנדיונוויה לישראל כמחיר כרטיס טיסה 
במחלקה ראשונה מארה"ב . לפיכך כל החישובים של הכנסות התיירות מעולם לא כללו 
את מחיר הטיסה " , אמר . לדברי שובל , בהסתמך על סקר תיירים יוצאים בנמלי 
התעופה , שהוא הסקר התקף האחרון שבוצע בשנת 78 ע"י יחידת המחקר והסטטיסטיקה 
של משרד התיירות , הוצאות התייר לאיכסון במדינת ישראל הם % 04 מהוצאות התייר 
ולא % 32 כפי שפרסמה התאחדות המלונות . " לכן השפעת חלק האיכסון על הוצאות 
התייר היא משמעותית ומשפיעה על דימויה של מדינת ישראל כארץ זולה או יקרה 
לתיירות " , בניוגד לעמדת התאחדות המלונות . 
