אביב , דוד בר - אופיר , גזר אתמול חמש שנות מאסר בפועל על חנוך ורטנשטיין 
( 93 ) מתל - אביב , שהורשע בהוצאת 64 אלף ש"ח ממשפחות חשוכות ילדים , 
לאחר שהבטיח להביא להן ילדים לאימוץ . הנאשם ערך ביקורים במחלקות גינקולוגיות 
של בתי - חולים ומרפאות פרטיות בכל חלקי הארץ ושם איתר את המשפחות . הנאשם 
נהג לגולל בפני קרבנותיו סיפור בדוי על צעירה ישראלית , בת משפחה חרדית , 
שהרתה מחוץ לנישואין לעובד איטלקי שעבד אצלו , ושזנח אותה . סיפור - כזב 
זה הופץ על - ידי הנאשם בין כמה משפחות חשוכות ילדים , ואלה שילמו לו סכומים 
שונים בתמורה למסירת הילדים לחזקתן . בנימוקי העונש כתב השופט כי בשיקול 
הענישה ראוי להתחשב , לכף זכותו של הנאשם , בהודאתו באשמה בעבירות המיוחסות 
לו , מכיוון שבכך חסך את זמן בית - המשפט . אל מול הודאתו באשמה , כתב 
השופט בר - אופיר , מונחים הנתונים הבאים שנזקפים לחובתו : הנאשם לא החזיר 
את הכספים לקרבנותיו , ואין סיכוי שיחזיר את מה שנטל במרמה ; אין זה כישלונו 
הראשון , ומתברר שהנאשם הוא עבריין - מרמה בעל ותק , ותלוי ועומד נגדו 
מאסר על - תנאי של שנה אחת . גרסתו של הנאשם , שיוצג על - ידי עו"ד בנימין 
זיגל , היתה כי היה צריך את הכספים מפני שנסחט על - ידי כנופיית עבריינים 
ומימן את כספי הסחיטה מהכספים שקיבל מאותן משפחות . השופט כתב עוד שידו של 
הנאשם לא רעדה כשעמד מול קרבנותיו וקיבל מהם כספים במרמה ובידיעה ברורה שלא 
יתן להם תמורה כלשהי . " לא מדובר בעבירה מקרית וחד - פעמית " , כתב השופט , 
" אלא בסדרה של מעשים שבוצעו במחשבה תחילה , ברשעות ובכושר תחכום כשהנאשם 
לוחץ את קרבנותיו בנקודה רגישה ואנושית העומדת במרכז חייהם " לשון השופט 
בר - אופיר . במקום אחר כתב השופט כי יש להעדיף את טובת הציבור על הנסיבות 
האישיות של הנאשם " ולהרחיקו לתקופה משמעותית , כדי שיניח לציבור ממעלליו 
ויפסיק להשחית ולהרע " . 
