אייבי נתן קורא למאבק כולל לביטול החוק האוסר מפגשי שלום עם פלשתינאים מסרה 
חברת הכנסת לשעבר אמירה סרטני לעשרות מפעילי מפ"ם , שהגיעו השבת לעצרת הזדהות 
עם אייבי נתן מול כלא אייל . סרטני וחבר הכנסת לשעבר ואליד צאדק , ביקרו 
את אייבי נתן בכלא . בתום הביקור העביר צאדק את קריאתו של נתן למשתתפי העצרת . 
אייבי נתן , בהתייחסו להפגנת השלום שתתקיים בכיכר מלכי ישראל בתשעה בפברואר , 
יום שחרורו מן הכלא , קרא לכל הגופים , הארגונים והמסגרות , להתעלות 
מעל לשיקולים זרים ולהתאחד במאמץ , שיבטיח שההפגנה לביטול החוק המונע מפגשי 
שלום , תהיה הפגנה המונית . 
