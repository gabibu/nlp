על מדפי ספרי הילדים מתרבים והולכים באחרונה הספרים המתקראים " קלאסיים " , 
כלומר ספרי האגדות וההרפתקאות שהלהיבו את הנוער בדור הקודם ובדור שלפניו . 
הספרים מיתרגמים מחדש כדי לסבר את אוזנו של הקורא הצעיר בן - זמננו , הבוחל 
במאמץ הקריאה הקטן ביותר , ולפעמים גם מצוירים מחדש , בידי טובי המאיירים 
בארץ . הנוער בגיל בית - הספר היסודי איננו אוהב לקרוא , וזה לא סוד . 
הוא התרגל לקרוא את הכתוביות שבתחתית מרקע הטלוויזיה , וטקסט מינימלי זה 
מספק אותו . הביקורים בספריות מצומצמים ; ההורים מוכנים לקנות לילדיהם 
כל ספר בחנות , ובלבד שיקראו . בביקור במחלקת ספרי הילדים בחנות " כתר " 
ברחוב דיזנגוף בתל - אביב ראינו ילדים שעטו בחמדה על ספרים מן הסוג של הרובוטריקים , 
הדרדסים או ספרי הפעלולים , שבהם הדפים נעים ומסתובבים עם כל דפדוף . 
איש לא חיפש את " עליסה בארץ הפלאות " או את " הלב " , ואפילו לא את " פו 
הדב . הזבנית המופקדת על מחלקה זו הסבירה , כי הספרים המבוקשים ביותר הם 
אלה המתפרסמים בעקבות סדרות טלוויזיה או סרטי קולנוע כמו " האסופית " . קפמאפרק 
יש אמנם הורים שבאים מתוך כוונה לקנות לילדים ספר מאגדות ילדותם , אולם 
הילדים ביוזמתם מעולם לא מבקשים את ספריהם של רודיארד קיפלינג או אוסקר ויילד . 
בדרך כלל , היא אומרת , אלה הם ספרים שנקנים כמתנות לבר - מצווה או ימי 
הולדת אחרים , בעיקר כדי להעיד על טיבם של נותניהם . לפעמים עורכת החנות 
" מבצעים " לאחדים מספרי הילדים הקלאסיים , ואז קונים אותם יותר . בין 
הספרים שיצאו במהדורות חדשות היו כאלה שתורגמו מחדש ואחדים נשארו בתרגום 
הישן והנוקשה . כך מצאנו על המדפים את ספרו של פרנק באום , " הקוסם מארץ 
עוץ " , שתורגם ארבע פעמים לעברית ובאחרונה ראה אור בהוצאת מחברות לספרות , 
את " עליסה בארץ הפלאות " מאת לואיס קארול , שתורגם בפעם המי - יודע - 
כמה וכעת יצא לאור בזמורה - ביתן עם תרגום של אוריאל אופק ועם הציורים המקוריים . 
מודן הוציאה את " שירי אמא אווזה " , בתרגום של אורי סלע וציוריו המקוריים 
של ארנולד לובל , והוצאת " ברוש מיוצגת בספר " היה היה פעם " 21 אגדות 
הילדים המפורסמות ביותר . . שולה מודן , מהבעלים של הוצאת " מודן " , 
מאששת שיש נהירה מחודשת לספרי הילדים הקלאסיים . ההוצאה מצליחה למכור כמה 
מן הספרים בכמויות עתק " , כלשונה . היא מונה בהצלחות הגדולות את " יפתח 
המלוכלך " , בן דמותו של " יהושע הפרוע " , שכתב וילהלם בוש הגרמני . 
" מודן " נוהגת לצרף לחלק מן הס - קפמאליד1פרים , כמו אלה של רודיארד 
קיפלינג או אוסקר ויילד ובוש , גם קלטות מוסיקליות , המעודדות את הקנייה 
ואת הרצון לקריאה או להאזנה . הגדילה לעשות מכולן הוצאת " כתר " הירושלמית , 
שהקימה שתי סדרות מיוחדות לספרות קלאסית מתורגמת לבני נוער : " ספרי ראשית 
קריאה " , בעריכת ירדנה הדס , ו"כתרי " , בעריכת עדה תמיר . הסדרה הראשונה 
מיועדת לקוראים הצעירים בראשית דרכם , והספרים מעובדים ומותאמים לגיל הצעיר . 
רחל מראני מהוצאת " כתר " אומרת , כי לספרים הקלאסיים שיצאו עד כה לילדים 
( כ57 ) יש ביקוש גדול . מפעל התרגומים נמשך כבר 51 שנה , והספרים ממשיכים 
לצאת בקצב סביר . בין הספרים המתורגמים מחדש מונה מראני את " אוהל הדוד 
תום " של הריאט ביצר סטו , " ילדי המים " של קינגסלי , " כלבם של בני 
בסקרוויל של קונן דויל , רובינזון קרוזו של דניאל דפו ו"בישימון וביער עד " 
של ה סנקביץ . " האסופית " של ל"ם מונטגומרי הוא הצלחה מסחררת . " אין 
אמא שלא בכתה עם קריאת הספר , ושלא רצתה שגם בתה תקרא אותו " , אומרת מראני . 
עם זאת היא מאשרת , שצפייה בסרטים ובסדרות מפורסמות בטלווזיה משפיעה על 
בחירת חלק מן הספרים . ספריית מעריב הוציאה לאור בשנים האחרונות ספרים כ"הקלברי 
פין " בתרגומו המחודש של אהרן אמיר וכמה מספריו של זול ורן , בהם " חמישה 
שבועות בכדור פורח " , בתרגום אביטל ענבר , " מסביב לעולם ב08 יום " ו"מסע 
אל בטן האדמה " . ההוצאה מתכוונת להוציא לאור חלק מספריו של ויקטור הוגו . 
רותי באר - לי , מהוצאת " זמורה ביתן " , טוענת שתפוצה גבוהה של 000 , 
1 עותקים בממוצע יש לספרים כ"עליסה בארץ הפלאות " ו"פיטר פן " . " שלושת 
המוסקטרים " נמכר בשנה החולפת בלבד ב003 עותקים . קפמאפרק " הרנסנס של ספרות 
הילדים היא אצל המו"לים , ולא אצל הקונים " , אומרת באר - לי . " הם רוצים 
לשמר את הנושא של ספרי איכות ישנים ולהוציא אותם בצורה הטובה ביותר " . גם 
לזמורה - ביתן , כמו ל"כתר " , יש סדרה מיוחדת של תרגומי מופת לילדים , 
ששמה " מרגנית " ובה רואים אור ספרים כ"אי התעלומות " , " הרפתקאותיו 
של סקרלט פימפרנל " ואחרים . בזב"ם יצאה מהדורה מחודשת ומלאה של " פינוקיו " , 
בליווי האיורים המקוריים , בתרגומה של מרים שוסטרמן . באר - לי מוסיפה , 
שהיות שספרי הקלאסיקה נקנים בעיקר כמתנות , טורחים להוציא אחדים מהם במתכונת 
אלבומית . הוצאת " מחברות לספרות " שהתחדשה באחרונה ושייכת אף היא למשפחת 
זמורה , אמונה בעיקר על ספריו של א . א . מילן . באחרונה הופיעו בכריכה 
אלבומית פו הדב " , " אנחנו שנינו " , " כשהיינו קטנטנים " ( בתרגומה 
המחודש של אורה מורג ) , " עליסה בארץ הפלאות " וסיפורי שיקספיר . 
