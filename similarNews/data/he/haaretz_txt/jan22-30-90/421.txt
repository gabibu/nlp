מוסקווה ( ע"ץ וע"ר ) . טנקים , תותחים ואוניות מלחמה של צבא בריה"ם 
הפגיזו אתמול את אוניות הסוחר שהטילו הסגר על נמל באקו באזרבייגאן , ואילצו 
את האוניות להסתלק ולבטל את ההסגר . הירי נמשך שעה וחצי , ואילו הפגזת הטנקים 
שהיו מוצבים בכיכר לנין , הנשקפת על הנמל והים הכספי , נמשכו כ04 דקות . 
כך נמסר טלפונית לסוכנות הידיעות הצרפתית . כשהתפזר העשן , אפשר היה לראות 
כי אוניות הסוחר שעגנו כדי למנוע יציאה כלשהי מן הנמל , הסתלקו . אין יודעים 
לפי שעה אם נפגעו אנשים ואילו נזקים נגרמו לאוניות האזרחיות . הטלוויזיה 
הסובייטית מסרה בגירסתה , כי חילופי ירי אירעו אתמול אחרי הצהריים בנמל 
באקו , לאחר שחיילים בנמל שימשו מטרה לירי מצד מכליות נפט . זמן קצר לאחר 
מכן מסרה סוכנות טאס על הסרת ההסגר על הנמל , בלי למסור הסבר . כתב הטלוויזיה 
דיווח כי שני חיילים נפצעו . בשעות הערב חזר השקט לנמל , מלבד כמה יריות 
פזורות . ההסגר על הנמל החל ביום ראשון בלילה , ערב הלווייתם של האזרבייגאנים 
שנהרגו כשטנקים של הצבא הסובייטי פרצו לעיר . הלאומנים הטילו את ההסגר מכיוון 
שחששו שהצבא יסלק את גופות ההרוגים בדרך הים , כדי שאיש לא יידע את מספרם 
המדויק של החללים . מאז שיתק ההסגר את הנמל ואת אוניות המלחמה שעגנו בו . 
לאומנים גם איימו בשלב מסוים לפוצץ את מכליות הנפט בנמל , במקרה של פעולה 
מצד הצבא . כלי התקשורת הסובייטיים מסרו , כי החיילים סובלים בכל לילה מפעולות 
הטרדה , למרות העוצר , וכי אנשים רכובים על אופנועים ירו לעבר החיילים , 
ובקבוקי מולוטוב נזרקו עבר טנקים . הכוחות הסובייטיים עצרו מנהיגים לאומניים 
המתנגדים להתערבות הצבאית ברפובליקה , אך האוכלוסייה של באקו התעלמה מהוראות 
הצבא לשוב לעבודה . קפידבינהשיחות בין ארמניה ואזרבייגאן על הפסקת התנגשויות 
הגבול התמוטטו אתמול כאשר נציגים אזריים מן האזור האוטונומי נאחיצוואן פרשו 
מהן , מסרה סוכנות טאס . הוועד המרכזי של המפלגה באזרבייגאן זימן ישיבה 
לשעה מאוחרת בלילה , כדי לדון מי יעמוד בראש המפלגה לאחר שמנהיגה , וזירוב , 
הודח . סוכנות הידיעות הצרפתית מוסרת כי לא פחות מלושה חברים בפוליטביורו 
הסובייטי נמצאו אתמול בבאקו , כדי להשתתף במושב מליאה של המפלגה האזרבייגאנית . 
השלושה הם מנהיג השמרנים , איגור ליגאצב , גיאורגי ראזומובסקי ויבגני 
פרימאקוב . גם שר ההגנה הסובייטי , הגנרל דמיטרי יאזוב , נמצא בבירת אזרבייגאן . 
נוכחות בולטת זו של הפוליטבירו בבאקו מדגימה ברורות את הדאגה העמוקה שהשתררה 
בקרמלין נוכח המצב ברפובליקה . קפידבינמוסקווה ( ע"ר וע"ץ ) . כוחות סובייטיים 
עצרו במהלך הלילה מנהיגים של החזית העממית האזרית , הרסו את מפקדת החזית 
ונטלו תיקים וטלפונים . כך הודיע אתמול אחד מחברי החזית . האיש , באסור 
אלסקרוב חבר בוועד המנהל של החזית , הודיע כי התנועה תמשיך להילחם . אלסקרוב 
אישר דיווחים של סוכנות הידיעות טאס כי הכוחות הסובייטיים עצרו 34 איש בפשיטות 
שנערכו על מה שהוגדר כמפקדותיהם של ארגונים שפעלו באופן לא חוקי . טאס הודיעה 
כי בפשיטות הוחרמו מכונות צילום ו"ציוד תעמולה אחר " , אולם לא פירטה מי 
העצורים . אלסקרוב אמר כי יו"ר החזית , אבו לפאז אלייב לא נעצר עד כה . 
המעצרים בוצעו בעקבות צו של המפקד הצבאי בבאקו , האוסר את קיום מועצת ההגנה 
הלאומית האזרית , הקשורה בחזית העממית . קפידבינמעצרם של מנהיגי החזית העממית 
האזרית במשך הלילה לא מנע מתושבי באקו לערוך אתמול שביתה כללית . מדיווחים 
מקומיים נמסר כי העיר שובתת לגמרי . גם מתקני הנפט אינם עובדים . השוטרים 
המקומיים עדיין מפטרלים ברחובות , אולם תלשו מבגדיהם את סמל המשטרה . הצבא 
לא ניסה עד כה להחזיר את האנשים לעבודה . השביתה המשפיעה גם על ערים אחרות 
באזרבייגאן , החלה ביום שני שעה שכמיליון איש זרמו לרחובות באקו לאזכרה 
המונית לזכר הרוגי הקרבות . המספר הרשמי של ההרוגים עלה בינתיים ל99 , מתוכם 
71 חיילים . מדיווחים של משרד הפנים נמסר כי במהלך הלילה נשמעו יריות ברחבי 
באקו . אולם המפקד הצבאי המקומי לא יכול היה למסור פרטים נוספים . קפידבינתושבים 
אזרים ממחוז מארן יילי ( דרום מזרח גרוזיה ) הורידו מהפסים רכבת שהגיעה 
מירוואן , בירת ארמניה . לא היו נפגעים . כך הודיעה סוכנות טאס . התקרית 
גורמת לעיכוב הזרמת מזון לארמניה , שרוב אספקתה מגיעה בדרך כלל מאזרבייגאן . 
זאת הפעם הראשונה בה נודע על התגייסותם של אזרים מגרוזיה בעימות הנוכחי בין 
אזרבייגאן לארמניה . קפידבינואשינגטון ( ע"ר וע"ץ ) . הנשיא גורג בוש 
אמר אתמול כי הוא מקווה שנשיא בריה"ם מיכאיל גורבצוב , יתגבר על המשבר הפוליטי 
שנוצר בעקבות הסכסוך האתני באזרבייגאן , וימשיך לכהן כמנהיג חזק . " אינני 
יכול להשמיע תחזיות , אך אני מקווה כי לא רק יישרד אלא גם ישאר חזק " , 
אמר במסיבת עיתונאים בבית הלבן . 
