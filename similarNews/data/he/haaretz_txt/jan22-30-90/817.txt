" רק שבעה דרוזים מכהנים כפקידים בכירים בממשלה . זהו מצב בלתי נסבל שאין 
לו שום כפרה " , אמר אתמול השר לענייני מיעוטים אהוד אולמרט , ביום עיון 
בנושא הדרוזים שהתקיים באוניברסיטת חיפה . בקהל נכחו חלק מראשי העדה הדרוזית 
בישראל ( המונה 000 . 67 איש ) , ביניהם חברי ועדת המעקב לענייני הדרוזים , 
ראשי מועצות ואנשי אקדמיה . השר אולמרט אמר : " אינני רוצה לעשות לעצמי 
חיים קלים . אני מייצג את הממשלה ולוקח אחריות . תפקיד השר הוא להשפיע 
בדרך קביעת מדיניות הממשלה בנושא העדה הדרוזית . לצערי עד היום לא הצלחתי 
בכך . יגידו לי " לך הביתה ? " , אולי . איני בטוח שמשהו טוב היה צומח 
מזה לאוכלוסיה הדרוזית " . אולמרט אמר כי הוא מאמין שהפער שנוצר בין מצב המעניק 
בסיס מוצדק לתחושת הקיפוח של העדה הדרוזית בארץ , לבין סיפוק הפערים הללו 
ניתן לצמצום , במאמץ נכון וחכם , תוך שלוש עד ארבע שנים . הוא טען כי 
בעיית תעסוקת הדרוזים תוכל להיפתר בין היתר , על ידי תקנה אדמיניסטרטיווית 
ממשלתית , למכסות מינימום של העסקת דרוזים , על בסיס כישוריהם בממשלה . 
דבריו של השר בנוגע לעתיד הנהגת העדה , קוממו חלק מהמשתתפים שטענו כי " העובדה 
ששייך אמין טריף ידע לשמור על אחדות , היא מקור לגאוה והערצה אליו , אך 
אין ספק שהוא לא נעשה צעיר והשאלה של הנהגה עתידית , מעלה תסיסה ופעילות " . 
ראש ועד המועצות הדרוזיות וראש מועצת אבו סנאן , ד"ר חמד סעב זעק , הוסיף : 
" עזבו אותנו , אנו נסתדר עם עצמנו , יש בעית הנהגה ויהיה בלאגן שלם " . 
השר אולמרט טען כי מה שמייחד את הדרוזים בישראל , הוא שאינם רואים עצמם 
כבעלי שאיפות פוליטיות לגבי מדיניות החוץ של ישראל כמו יתר הערבים , אף 
שיש להם רגישות עצומה לבני העדה מעבר לגבול . על הדרוזים ברמת הגולן אמר : 
" אינני חושב שהם פטריוטים סורים דווקא , ושהם מאמצים את התפיסות הפוליטיות 
של מפלגת הבעת . מה שיש להם זו נאמנות פוליטית לשלטון ולמשפחותיהם " . לדבריו 
הספקולציה של הסדר עם סוריה , זורעת בשבועות האחרונים אי ודאות בקרב הדרוזים 
בגולן . לדעת השר , עלול להיווצר מצב שמוחמד וופא מבית גאן , חבר חד"ש , 
יהיה חבר הכנסת הדרוזי היחידי , וזאת למרות שמשקל התנועה בעדה הדרוזית 
לא משמעותי . גם ועדת היוזמה הדרוזית , הרואה עצמה חלק מן התנועה הערבית , 
היא שולית , טען אולמרט . " אל תזלזל בהקצנה ההולכת וגדלה בקרב העדה " , 
אמר ח"ך לשעבר זידאן עטשי לשר אולמרט . אחרים מראשי העדה , טענו כי הבעיה 
החמורה ביותר של העדה כיום , היא זו של רמת החינוך הירודה . פרוף ארנון 
סופר , שהשתתף ברב שיח שנערך בתום יום העיון , הפתיע בנחרצותו בנושא : 
" תוך עשר שנים תהיו העדה המפגרת במדינה " , הטיח לעבר ראשי העדה , " הבעיה 
העיקרית היא זו של החינוך הגבוה . ביוב אפשר לתקן תוך שבועיים . חינוך 
גבוה לוקח שנים " . פרוף סופר האשים גם את החברה הישראלית שאינה מסייעת די 
לקדם את רמת החינוך בעדה . מצבם של הנוצרים והמוסלמים בארץ טוב יותר לדבריו , 
הודות לכך שהם רוכשים השכלה גבוהה : " הבעיה שלכם היא שאתם לא רצים לאוניברסיטאות , 
ולכן הנוצרים והמוסלמים השיגו אתכם " , טען סופר . 
