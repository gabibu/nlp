" פרוות מזויפות מצילות יותר ויותר חיות ממוות " , אומרת כותרת ב"ניו יורק 
טיימס " . הכתבה ממשיכה בניתוח שתי תופעות בולטות במכירת פרוות בחורף זה : 
מצד אחד מאבק להגנה על החיות מפני תעשיית הפרוות , ומצד שני גאות בתעשיית 
הפרוות המלאכותיות בכלל ובאופנה המנומרת בפרט . לבעלי חיים כמו צובל , לאופרד , 
נמר , בונה וחולדה יש חיקוים סינתטיים רכים במגוון רחב של צבעים . בדרך 
כלל הם משמשים לתפירת מעילים . מחיר החיקוי אינו זול , והוא נע בין 052 , 
1 דולר למעיל נמר של אנה מאצי בבלומינגדיילס , ו009 דולר למעיל של פרוות 
זאב מלאכותית של אמפוריו ארמאני בבוטיק שלו בשדרה החמישית . צובל מלאכותי 
של אנה ביוצי נמכר ב000 , 1 דולר ומעיל ארוך של בונה מלאכותי בגזרת פעמון 
רחבה עם ברדס עולה 009 , 1 דולר אצל צארי וארי בניו יורק . לעומת זאת ענף 
הפרוות בארץ הוא ענף יציב , טוען נחום רוזנברג , מפרוות " רונאר " בתל - 
אביב . " אם המכירות השנה יהיו כמו בשנה שעברה נהיה מרוצים " . הענף בארץ , 
המונה 04 פרוונים שלהם סניפים בתל אביב , ירושלים , חיפה ודלית אל - כרמל , 
נשען על קונים ישראלים בחורף ועל תיירים מצרפת , ארה"ב וברזיל , כל השנה . 
הקנייה בארץ נחשבת כדאית במיוחד , שכן בענף הפרוות בארץ עובדים אנשי מקצוע 
יוצאי מרכז אירופה או דרום אמריקה , שחלקם דור שלישי או רביעי של פרוונים . 
כמו כן יצרני הפרוות הישראלים , שהם גם בעלי החנויות , מוכרים את הפרוות 
בפער תיווך נמוך יחסית לחנות דומה בחו"ל . הפער עשוי להגיע לעשרות אחוזים . 
מעמדו של מעיל הפרווה בעולם התערער באחרונה לנוכח מסע התקשורת העקשני שמנהלים 
גופים מאורגנים ואנשים פרטיים , כמו בריזיט בארדו , הנלחמת נגד ציידי גורי 
כלבי הים , ואנטוניה דה פורטגו , המרבה להטריד לובשי פרוות במעלית , ברחוב 
או בחנות , בגנות ציד - החיות וערעור המאזן בטבע . רוב המדינות , פרט 
לישראל וקנדה , אוסרות על מכירת פרוות של חיות בר כמו ליאופרדים , נמרים 
וברדלסים . למסע השפעה רבה על השימוש בפרוות . בבית הספר לאופנה בניו יורק 
בוטלה המגמה לעיצוב פרוות מחוסר מועמדים . ביל בלאס וקרולינה הרארה הפסיקו 
לעצב פרוות " מסיבות אישיות " ( או מסיבות כלכליות היינו מחסור בקונים ) 
. לעומתם , מעצבים אירופאים , כמו גיאנפרנקו פרה וקלוד מונטנה , ממשיכים 
לעצב מעילי פרוות , חלקי לבוש ואביזרים . מונטנה עיצב פרוות הנראות כמו 
בדי קורדרוי לחורף הזה , ופרה ניצל את הפספוס של הזברות והנמרים למשחקי 
צבעים וצורות . הנשים האיטלקיות והצרפתיות ממשיכות ללבוש פרוות כאילו לא 
קרה דבר . באנגליה , ובעיקר בלונדון , נראות פחות ופחות פרוות , היות 
שהאנגלים הם חסידי הצמר האנגלי . הלוחמים נגד תעשיית הפרוות בתואנה כי היא 
מפרה את האיזון בטבע מתעלמים מהעובדה , כי רוב הפרוות שמהן עושים את המעילים 
עשויות חורפנים ושועלים וכבשים פרסיים ( קרקול ) ומגדלים אותם לצורך זה 
בחוות גידול מיוחדות . איגוד הפרוונים האמריקאים פירסם בימים אלה מודעה 
בנוסח זה : היום פרווה , מחר עור , מחרתיים צמר ולבסוף אומצה . ובאמת , 
דה פורטגו מצהירה שהיא לא אוכלת גבינות , לא משתמשת בעור ויש בכוונתה גם 
להפסיק ללבוש צמר . כנגד קיצוניים כמו דה - פורטגו יצא יצחק מזרחי , אופנאי 
ניו יורקי חשוב , בהכרזה : ללבוש פרווה אינו גרוע מלאכול אומצה או לנעול 
נעלי עור . המלחמות בעד ונגד הביאו לירידה במחירי הפרוות . בארה"ב ירד מחירו 
של מעיל מינק מ000 , 2 דולר ל054 , 1 , ומינק משובח , שעלה 000 , 6 דולר , 
נמכר עתה ב000 , 4 . באירופה וארה"ב התפתחה תעשיית חיקויים ענפה , ההולכת 
ומשתלטת על חלונות הראווה והמדרכות . הפרוונים מצדם מוחים שהתפתחות תעשיית 
החיקויים מזהמת את הסביבה . המשבר בענף הפרוות התרחש גם במקביל למשבר שפקד 
את האופנה בכלל . לדעת הפרוונים , הירידה במכירות מושפעת בין השאר מנפילת 
המניות באוקטובר 78 , מהחורף הקל בשנה שעברה , ומשינוי בשיטת הקנייה . 
הקונים מחפשים דרך לקנות את המוצר ישירות מהיצרן או במחסנים של סיטונאים . 
לכן נערכים בארה"ב לשינוי בשיטת שיווק האופנה ועוברים למכירה בחנויות מתמחות , 
כמו חנויות מיוחדות לבגדי ילדים או לצעירים , לנשים בהריון או למידות גדולות . 
הירידה במכירות מורגשת במיוחד בחנויות הכל - בו היוקרתיות , הסובלות מהמגמה 
המסתמנת לשנות צווי אופנה , צבעים או דגמים , יותר מפעמיים במשך השנה . 
בבלומינגדיילס , שהיתה שנים רבות שם מקביל ליוקרה ולהצלחה , מוצע עדיין 
למכירה מעיל צובל ב000 , 56 דולר . למרות הקשיים יציעו שם כל עוד אפשר מוצרים 
יקרים . בארץ נמכרים מעילי הפרווה במחירים שבין 000 , 1 ל000 , 2 ש"ח , 
מחיר ממוצע אצל שרף בירושלים ובפחות מ000 , 1 ש"ח כשמדובר במעיל עור משולב 
בפרווה ( אצל אותו היצרן ) . הפרוונים הישראלים , כעמיתיהם בעולם , 
קונים את חומר הגלם בירידים בקופנהגן , לנינגרד , קנדה וארה"ב . הקנייה 
נעשית במכירות פומביות למרבה במחיר . את הפרוות המוכנות מציגים היצרנים 
בירידים בעולם לפני קניינים . היצרנים יכולים לקנות בירידים גם גזרות מוכנות 
של מעצבים חשובים ( כמו קרל לגרפלד או גיאנפרנקו פרה ) . הקונים העיקריים 
בירידי הפרוות העולמיים הם איטלקים , יפאנים ואמריקאים . במקביל לירידה 
במכירות , מפתחות חברות - העל לגידול חיות לפרוות , כמו סאגה וסוארקרה , 
המגדלות חיות בארצות סקנדינוויה , זנים חדשים של חיות בעלות פרוות חדישות . 
בעזרת הנדסה גנטית משפיעים על הרבייה ועל פיתוח צבעוניות שונה אצל היילודים 
החדשים . הצבעים החדשים שפותחו באחרונה אצל שועלים הם תערובת של לבן , 
אדמדם , חום ושחור בפסים , והם משפיעים על מחיר הפרווה . אורי שרף , דור 
ששי לפרוונים , יו"ר ארגון הפרוונים בארץ , ויצרן שנקלע לקשיים והצליח 
לשקם את עסקיו , מציע כיום מעילי פרווה ארוכים וקצרים הנמכרים בתשלומים ; 
מעילי גשם מבוטנים בפרווה עם צווארוני שועל ( 597 ש"ח ) , בלוזונים משולבים 
בעור ופרוות זאב , מעילי זאבים , שפנים , שפנים בהדפסה מנומרת , שועלים 
וחורפנים . מעיל פרווה קיים אפשר לשנות רק אם הוא עשוי מפרווה ארוכת שיער 
או שיער באורך בינוני ( כמו ראקון , שפן , חורפן , שועל ומינק ) . 
אי אפשר לשנות פרוות שטוחות של כבש פרסי ( קרקול או סואקרה ) , של ברייטשוונץ 
או של כלב ים . לדעת עודד גרא , המעצב גם פרוות , מעילי הפרווה לחורף 09 
הם ארוכים ונוחים . הדגם שזכה להצלחה מיוחדת הוא מעיל באורך הברך , בגזרת 
פעמון . 
