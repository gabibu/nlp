לאחר מחלה מת בגיל 88 בת"א יוליוס - גדליהו סלפטר , מאישי תנועת הציונות 
הכללית , המפלגה הליברלית והבונים החופשיים , מי שהיה במשך שנים חבר מועצת 
עיריית ת"א ואחר - כך הוענק לו תואר הכבוד יקיר ת"א . המנוח היה מפעילי ההגנה 
והעלייה הבלתי - לגאלית לארץ בתקופת המנדאט הבריטי . נתן יד בשעתו להקמת 
מבני האוניברסיטה בת"א . שימש נשיא התאחדות עולי הונגריה . יליד הונגריה , 
שעם עלותו לארץ ב1291 בחר בבנייה הציבורית כמקצוע ענפי רב - אופקים . נטל 
חלק בהקמת מגדל המים בעל המוניטין של ת"א הצעירה מאוד , וכן בהקמת בית הכנסת 
הגדול ברחוב אלנבי והקאזינו שעל שפת הים , שאיננו קיים עוד . בתקופת מלחמת 
העולם השנייה עסק בבניין מבצרי טייגרט ומחנות הצבא הבריטי . לאחר קום המדינה 
השתתף בהקמת שכונת המגורים לאנשי צה"ל , צהלה . זמן מסוים ניהל את חברת 
הבנייה " המפדה האזרחי " ושיכון אזרחי של הציונים הכלליים . הובא למנוחות 
אתמול בבית העלמין בת"א . השאיר אחריו אשה ומשפחה ענפה . 
