בון ( ע"ר וע"ץ ) . משטרת מערב - גרמניה ניהלה שלשום בערב חיפוש מיוחד 
במטוס של חברת התעופה הלובית שחנה בנמל התעופה של פרנקפורט . כך מסר דובר 
מטעם משרד הפנים המערב - גרמני . החיפושים נערכו בכל חלקי המטוס וכן בקרב 
הנוסעים והמטען . המשטרה חששה שמא אחדים מן הנוסעים מחזיקים בכלי נשק , 
אולם בחיפושים לא נתגלה דבר , מלבד מספר כלי נשק שנתגלו ברשותם של שלושה 
מאנשי הצוות . למרות העובדה שלא היה ברשותם אישור לשאת את הנשק , הם שוחררו . 
ממשלת לוב הגישה מחאה חריפה לבון . לדברי סוכנות הידיעות הלובית , עצרה 
המשטרה את הצוות , הורידה את הנוסעים מהמטוס , וערכה חיפוש מדוקדק . כל 
נוסע עבר חיפוש קפדני , והסוכנות הלובית טוענת כי אחדים מהנוסעים הוכו והושפלו . 
ממשלת מערב - גרמניה הצדיקה אתמול את החיפוש שנערך במטוס הלובי . לטענת 
הממשלה , היא קיבלה מידע " קונקרטי " על איום טרוריסטי , מידע שהיה צורך 
לבדוק אותו ברצינות . כך אמר דובר משרד הפנים . בתום החיפוש , אתמול בבוקר , 
המריא המטוס , מדגם בואינג 727 , לטריפולי לאחר 02 שעות של עיכובים . 
הדובר המערב - גרמני סרב למסור מהיכן הגיע המידע על איום טרוריסטי במטוס , 
ומה היתה מהות הסכנה ממנה חששו . " אנו שמחים כי לא נמצא בסיס לחשדותנו " , 
אמר . הדובר הכחיש את הטענות בדבר יחס גרוע ומכות שספגו אנשי הצוות והנוסעים 
מידי אנשי הביטחון הגרמנים . 
