בון ( מיוחד ל"הארץ " ) . אגון קרנץ , מי שהנהיג את מזרח - גרמניה במשך 
שבועות אחדים לאחר הדחתו של המנהיג הסטליניסטי , אריך הונקר , סולק אתמול 
משורות המפלגה הקומוניסטית השלטת . על ההדחה החליט בית - דין פנימי של המפלגה , 
והיא נעשתה על רקע סימנים גוברים לכך שתושבי מזרח - גרמניה דורשים ויתור 
מוחלט של הקומוניסטים על אחיזתם בשלטון . בוועידת המפלגה הקומוניסטית בחודש 
שעבר הואשם קרנץ על ידי חברים רבים בכך שניצל את תקופת כהונתו הקצרה כראש 
מדינה וכמזכיר כללי של המפלגה להעלמת מסמכים ול"טישטוש עקבות " . במשטר הקודם 
נחשב קרנץ לנער טיפוחיו של הונקר . הוא התגורר בפרבר המיוחסים של הצמרת 
ליד ברלין , בו ניתן היה להשיג סחורות מערביות במחירים נוחים במיוחד . בוועידת 
המפלגה עצמה סירב קרנץ ליטול את רשות הדיבור , כדי להשיב על האשמות נגדו . 
ל"הארץ " אמר : " יש לי הרבה דברים להגיד , אך אני יודע מראש שלא יאמינו 
לי . נוצרה במפלגה אווירה שאיננה מאפשרת לי לדבר . אולי יבוא יום והאמת 
תצא לאור " . במהלך הקריירה המהירה שלו היה קרנץ יושב ראש אירגון הנוער הקומוניסטי 
וכן אחראי בפוליטבירו על שירותי הביטחון הפנימיים , שעיקר תפקידם היה לעקוב 
אחרי מתנגדים פוליטיים ולדכא כל גילוי של התנגדות למשטר . לאחר שנבחר ליושב 
ראש המפלגה ולראש מדינה הוא הפך לפתע לחסיד הרפורמות . עד היום מתגאה קרנץ 
בכך שהוא זה שקיבל ב9 לנובמבר אשתקד את ההחלטה המכרעת לפתוח את הגבולות של 
מזרח - גרמניה למערב . יחד עם קרנץ סולקו אתמול מן המפלגה עוד 31 חברים בכירים 
של הצמרת הקודמת , ביניהם גינטר שאבובסקי המזכיר הכללי של המפלגה במזרח - 
ברלין שמילא תפקיד מרכזי בתקופת המעבר אחרי הדחת הונקר , וקורט האגר , 
מי שהיה האידיאולוג הראשי של המפלגה במשך שנים רבות . האגר אמר ל"הארץ " 
בחודש שעבר , כי הוא אינו מעורב בשום פרשיות שחיתות , וניסה להטיל על הונקר 
את האחריות למשבר אליו נקלעו המדינה והמפלגה . אתמול נעצר במזרח - ברלין 
הורסט זינדרמן , יושב הראש הקודם של הפרלמנט המזרח - גרמני וחבר הצמרת הקומוניסטית 
המודחת . זינדרמן מואשם בניצול מעמדו להתעשרות אישית ובשחיתויות בקנה מידה 
גדול . בין השאר הוא " סידר " דירות מוזלות למקורביו וקנה בכל שנה מספר 
גדול של מכשירים חשמליים מערביים מן החנויות המיוחדות למיוחסים קומוניסטים . 
אתמול נעצרו גם שר הבינוי לשעבר בממשלת מזרח - גרמניה , וכן סגן שר לשעבר 
בממשלה . אתמול נפתחה בלייפציג חקירה פלילית נגד שרת הכספים בממשלה הקומוניסטית 
הנוכחית קריסטה ניקל . היא חשודה בכך , שבתפקידה הקודם כאחראית על ענייני 
הכספים במחוז לייפציג , היא העבירה סכומים גדולים לחשבונות מסתוריים וניצלה 
את מעמדה להתעשרות אישית . לדברי משקיפים במזרח - ברלין , גל המעצרים וההדחות 
הוא תגובה של המפלגה הקומוניסטית לאי - שביעות הרצון הגוברת באוכלוסייה . 
הדבר בא לידי ביטוי בהתגברות זרם הבריחה למערב . מדי יום נמלטים ממזרח - 
גרמניה למערבה כ005 , 1 פליטים . רובם טוענים , כי תחת השלטון הקומוניסטי 
אין כל סיכוי לשינוי ממשי של התנאים בארצם . קפידבינבמקומות אחדים באיזור 
הגבול עם מערב - גרמניה אירגנו אתמול עשרות אלפי מזרח - גרמנים " הפגנות 
בריחה " סימליות למערב . בהפגנה הגדולה ביותר צעדו 000 , 06 בני אדם עם 
שקים ומזוודות אל מערב - גרמניה , והכריזו שהם מתכוונים לברוח מארצם בגלל 
המשך הדיכוי הקומוניסטי . לאחר מכן שבו המפגינים לבתיהם . הכנסיות הקתוליות 
בשתי הגרמניות החליטו אתמול להקים אירגון משותף . בשבוע שעבר החליטו הכנסיות 
הפרוטסנטיות להתלכד במסגרת משותפת , ובנוסף לכך לדרוש איחוד של שני חלקי 
גרמניה . דרישה כזאת הועלתה אתמול גם על ידי מפלגה ליברלית קטנה ששרתה עד 
כה את הקומוניסטים . המפלגה , הנושאת את ראשי התיבות ן - ד - ף - ד , 
החליטה בנוסף לכך לתמוך בכינון פרלמנט כלל - גרמני של מדינות מחוזיות , 
שיפעל מבניין הרייכסטאג בברלין . יושב ראש המפלגה הקומוניסטית השלטת גרגור 
גיזי הודיע אתמול , כי לשכת המפלגה החליטה שוב לדחות לחצים לפירוק המפלגה 
בטענה שהדבר יגביר את הקיטוב בחברה המזרח - גרמנית . עם זאת הודיע גיזי 
על נכונות מפלגתו להעביר חלק מן הרכוש האדיר שלה למוסדות ציבוריים . כמו 
כן הוחלט לכנס ועידה שתיקרא להחליט על שינוי סמל המפלגה ( בצורה של ידיים 
שלובות ) , ועל שינוי סופי של השם . בעתיד לא תיקרא עוד המפלגה " מפלגת 
האחדות הסוציאליסטית " , אלא " מפלגת הסוציאליזם הדמוקרטי " . 
