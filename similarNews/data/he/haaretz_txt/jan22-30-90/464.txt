ביום פרסום מדד המחירים לצרכן בדצמבר הופיעה באחד מעיתוני הצהריים ידיעה 
מובלטת : משפחה ממוצעת משלמת בעד סל התצרוכת שלה יותר מ000 , 3 ש"ח , ואילו 
השכר הממוצע במשק אינו עולה בהרבה על 000 , 2 ש"ח . היו שהסיקו מסקנות מרחיקות 
לכת מן הפער המוזר הזה בין יכולתו הכספית של השכיר לבין הוצאותיו . די בידיעה 
בסיסית באריתמטיקה ובקורטוב של היגיון כדי להבחין כי ההשוואה לעיל מוטעית 
לחלוטין . ראשית , סל התצרוכת מכיל את כל המוצרים והשירותים שמשפחה שלמה 
7 . 3 נפשות בממוצע צורכת , ואילו השכר הממוצע הוא של שכיר יחיד , והרי 
במשפחות רבות יש יותר ממפרנס אחד . ( הממוצע הארצי הוא 3 . 1 מפרנסים למשפחה ) 
. שנית , היחיד שמדובר בו אינו המפרנס הממוצע אלא רק שכיר החי על משכורת , 
והרי יש גם עצמאים , חברי קיבוצים , מעסיקים , ואפילו בני משפחה שתורמים 
לפרנסה בלי לקבל משכורת . אפילו אם מתעלמים מההסתייגויות הללו , יש לזכור 
שנתוני הלשכה לסטטיסטיקה עלולים להטעות , אם אין מביאים בחשבון את מגבלותיהם . 
לדוגמה : את השכר הממוצע מחשבים בלשכה לפי דיווחי המעסיקים לביטוח לאומי . 
אבל אם יש לשכיר עסק צדדי או עבודה צדדית , שממנה מנכים דמי ביטוח לאומי , 
גם זה נכלל בשכר הממוצע . לעומת זאת , יש הכנסות שמסייעות בפרנסת המשפחה 
אך אינן נכללות בשכר . למשל : ריבית על חסכונות . אם ההשוואה שפורסמה בעיתון 
אינה משקפת את המציאות , צריך לברר כיצד מממן הישראלי הממוצע את הוצאותיו 
מדי חודש . מתברר שאי אפשר . דוברה הוותיק של הלשכה לסטטיסטיקה , דוד 
נוימן , אומר כי קיימים כמה כלים סטטיסטיים , כגון סקר ההכנסות שהלשכה 
עושה אחת לשנה , או סקר הוצאות המשפחה , אבל יש בסקרים אלה בעיות של הגדרות 
ושל אמיתות הדיווח של הנסקרים . ראוי , אפוא , לעבד כלי סטטיסטי הולם , 
שיאפשר לענות על השאלה הפשוטה : האם אנו מתקיימים מהכנסותינו ; ואם לא 
ממה ? 
