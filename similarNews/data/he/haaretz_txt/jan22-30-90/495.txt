ינני יודע אם קיים חיבור המתחקה על גלגולי הביטוי " הנפש הרוסית " ( או 
" הנפש הסלאווית " ) , זו הקלישאה שבאמצעותה פתרו להם לעתים קרובות בני - 
המערב את " חידת האדם הרוסי " , את זרויותיה של ההוויה הספק מזרחית ספק 
מערבית של העם הרובסי שהילכה עליהם קסם ואימה משלהי המאה השמונה - עשרה ועד 
היום . דומני שמקורו של הביטוי הוא בצרפת הוא מוכר במיוחד , בכל מקרה , 
בצורתו הצרפתית אך לימים החל לשמש כלי ( כלי משחית ? ) בידיהם של עיתונאים 
ואף סופרים לרוב , עד שהתרוקן כמעט מכל לתוכן . המעניין הוא שעדיין היום 
מעדיף המערב להתבונן ברוסיה מבעד לקלישאה או לקלישאות , ואפילו השימוש ב"נפש 
הרוסית " נעשה כבר בקריצת - עין . עדיין מחפשים הכתבנים הזריזים , ועושי 
הסרטים וכל כיוצא בהם ( ובעצם : בנו ) פריזמה נוחה , שבסופו של דבר לא 
ערק שאינה נכונה אלא היא נוטלת את הממד האנושי מן האיש הרוסי , מקפיאה אותו 
בתבניות קליטות ועל פי רוב דוחות , על דרך הקיטש , או ה"פושלוסט " ( 
תועבה , בערך ) , זו המלה שהיתה חביבה כל כך על נבוקוב , שניסה להיאבק 
בקלישאה המערבית על רוסיה בכל האמצעים פשבידיו , בספריו ובמסותיו ובראיונותיו , 
פה ושם עד זרא . בעשורים האחרונים משמשת את המערביים , ובמקרה זה דווקא 
בעיקר את האנגלים , דמותו של בוריס פסטרנק לשם הקפאת " הנפש הרוסית " 
בתבנית הנושנה והקיטשית ( מיסטיקה מעמקים כמיהה פרועה לאלוהצות נעלמת 
עם האהבה למהפיכה המתמדת וכו ) . למה נגרע כל כך חלקו של המשורר הנפלא 
הזה , במה הוא אשם אם אמנם שדווקא יצירתו וגורלו האנושי - ספרותי משמשים 
את האנגלים להעמקת הקלישאה הרוסית ? לא בפעם רהראשונה שאלתי את עצמי את 
השאלה הזאת , תוך עיקוב אחרי הפרסומים הרבים על אודות פסטרנק באנגליה , 
אך מובן שתהייתי התגברה בשבועות אלה , שבהם מצוינת שנת המאה להולדתו של 
המשורר הרוסי ממשפחה יהודית ( ודווקא משפחה של יהודים ספרדיים ; לאוניד 
פסטרנק , אבי הסופר , ראה את עצמו צאצאו של ר יצחק אבראבנל ! ) . יובל 
זה יצוין בוודאי באירועים רבים בעולם כולו בהמשכה של שנת 0991 שהוכרזה על 
ידי אונסקו " שנת פסטרנק " , אך ייתכן מאוד שהחגיגות האנגליות , שכבר החלו , 
תהיינה הבולטות ביותר . אכן , יש קשרים מיוחדים בין פסטרנק ובין אנגליה , 
שבה חיו שתי אחיותיו ואף אמו ( דומני ) , והיום מתגוררים בה עדיין בני 
משפחתו , ביניהם בת - אחותו אן פסטרנק - סלייטר , חוקרת - ספרות המתרגמת 
את שיריו של הדוד לאנגלית . בנימין תמוז סיפר לי פעם על ביקור שהזדמן לו 
לעשות בביתם של הפסטרנקים באוקספורד , והוא תיאר אותו כמוזיאון פסטרנק אמיתי , 
עם מיטב ציורי ליאוניד , אבי בוריס וידידו - ציירו של לב טולסטוי . חלק 
מן ה"פסטרנקאינה " הללו , אולי אף כולם , אפשר יהיה ודאי לראות בתערוכת - 
פסטרנק האמורה להיפתח בחודשים הקרובים באוקספורד . בינתיים יצאו כבר כמה 
ספרים חדשים על פסטרנק באנגלית , ומונוגרפיות ( סימפוזיונים וכיו"ב ) 
נוספים עוד יבואו . אירועי שנת פסטרנק האנגלית החלו בהקרנת סרט על אודותיו 
במסגרת תוכניות ה"סאות בנק שואו " של חברת אי - טי - וי . זו קופרודוקציה 
אנגלית - רוסית שהושקעה בה עבודה רבה , של הבימאי אנדריי נקראסוב וצוות 
גדול של רוסים ואנגלים , ויש להודות : הצפייה בסרט הארוך נושאת עמה הנאה 
אסתטית רבה . צילומי הנופים האותנטיים מוסקווה , פרדלקינו וכו נוסכים 
תוגה רוסית אמיתית בלב הצופה , והסרט אינו חסר מאומה משלל אביזריה של הפריזמה 
שמבעדה אוהב המערב להביט ברוסיה וברוחניותה . אכן , זו " הנפש הרוסית " 
הנגולה כאן בשלמותה : המיסטיקה , האכזריות , תהומות האהבה והמחילה , 
החטא ועונשו , הכל . . . וכל זה בסרט על פסטרנק , תוך הקפדה שלכאורה 
על הנאמנות לפרטים ההיסטוריים , תוך שימוש בתעודות ובכתבי המשורר ובני חוגו 
הקרובים . איך נוצר הקיטש האדיר והנפלא למראה הזה , ושאלה לא פחות טובה : 
למה עשו אותו רוסים , שצריכים היו להילחם בקלישאה המקפיאה את תרבותם ואת 
דמותם בתוך נוסחה נוחה וחסרת - תוכן ? בכך , אין ספק שהמתוחכמים או העצלים 
ברוסים משחקים כיום בשקידה רבה לידי הקלישאה הזאת , מוכרים את עצמם באמצעותה 
בקלות ובנוחות למערב . ובעצם גם זה אינו חדש כלל , וההיסטוריה של השימוש 
הערמומי של הרוסים עצמם בקלישאת ה"נפש הרוסית " היא ארוכה אולי כמעט כתולדות 
הביטוי עצמו , ובכל מקרה היתה כבר בפריחתה בתקופת טורגנייב . כעת אפשר לשוב 
לשאלה שכבר הועלתה : במה אשם פסטרנק , הליריקן רב - העוצמה , אך גם רב - 
העדינות , שכך עלתה לו , שהוא נעשה לכלי שבאמצעותו מנציחים את " הנפש 
הרוסית " ? ובכן , הוא כתב את " דוקטור זיוואגו " . הרומאן הזה עצמו נראה 
לפרקים פארודיה לא - מצחיקה על " הנפש הרוסית " , ואף יותר מזה על הרומאן 
הרוסי הגדול . זו המהוללת ביצירותיו של פסטרנק אך ודאי לא הטובה שבהן , 
בלשון המעטה . כלומר : גם בספר הזה יימצאו קטעים , אפילו עמודים , נפלאים 
ביופיים ומחזור שיריו של יורי זיוואגו , החותם את הספר , הוא מפרקי השירה 
היפים ביותר גם בתוך מכלול שירתו המפואר של פסטרנק אך בכללו וברבים מפרטיו 
הספר הזה קרוב מאוד אל הקיטש , שלא לומר הפושלוסט ( כפי שהתעקש נבוקוב , 
שראה ב"דוקטור זיוואגו , בהפרזה מסוימת , את תכלית התועבה ) . בכל מקרה , 
זהו אחד הרומאנים ה"גדולים " הבודדים , אולי הבודד , שתרגומו לסרט הוא 
תרגום מספק כמעט לחלוטין . לאחר הצפייה בסרטו של דייוויד לין , על כל הדרו , 
לא חשתי בדחף לחזור אל הספר , אלא לשם הצצות נסיבתיות שלצורך מסוים . המעניין 
הוא שהסרט על פסטרנק , שהוקרן בטלוויזיה הבריטית בהקרנה בכורה עולמית , 
ואפשר שייראה גם בישראל , חוזר על נוסחת " דוקטור זיוואגו " , אף - על - 
פי שהיתה לבימאי הרוסי ( היושב בלונדון ) הזדמנות נדירה להעמיד דברים על 
דיוקם המסוים , להאיר את גדולת יצירתו הפיוטית , ואף הפרוזאית , של פסטרנק 
המוקדם , זו היצירה שהקנתה לו את המעמד שאין רבים רמים ממנו בספרות הרוסית . 
אך הוא ויתר בשלמות על ההזדמנות הזאת ותחת זאת בחר לדוש שוב בפרשת פרס נובל , 
ברדיפתו , או גם אי - רדיפתו , של המשורר על ידי " הצאר " , פרשת המאהבת 
אולגה איוינסקאיה , וכל שאר חיי פסטרנק בחלקם השני , הטראגי ( או כמעט ; 
רציתי לכתוב אפילו : " הטראגי אך לא יותר מזה " ) . הסרט הדוקומנטרי על 
חיי פסטרנק נעשה במעין הקבלה גסה לאירועי הרומאן " דוקטור זיוואגו " . אותה 
שחקנית , יפהפייה רוסיה אמיתית , משחקת את לארה , אהובת יורי זיוואגו , 
ואת איוינסקאיה , אף שלא אותו השחקן מגלם את הדמות הבדיונית של זיוואגו 
ואת הדמות " מן החיים " ( אלכסנדר סמירנוב , השחקן המשחק את פסטרנק , 
הוא בעל דמיון מדהים , מושלם - כמו , לדמותו של פסטרנק כפי שהיא מוכרת 
מן התצלומים הרבים וקטעי סרטים אחדים ) , גם אם נכון שזיוואגו הוא פסטרנק 
בהסוואה קלה . הפס - קול , כאמור , היה על טהרת ה"מקורות " . אבל דומני 
שגם אלה עובדו קלות , לא רק בעיבוד המתחייב מן התרגום אלא גם בדיאלוג המתנהל 
ברוסית בסרט , לצורך ההתאמה לקלישאות . דוגמה קטנה שלכדה אוזני היתה בעת 
השיחה בין סטאלין לפסטרנק , השיחה הטלפונית המפורסמת על אודות מנדלשטאם , 
שמביאה אותה נדייזדה בזיכרונותיה , וכן מביאים אותה אחמטובה ויבטושנקו 
( באוטוביוגרפיה שלו ) , כפי שהיא סופרה להם מפי פסטרנק עצמו , בזמנים 
שונים . בכל נוסחי השיחה , המשתנים קלות , מופיע הסיום , שבו מבקש פסטרנק 
מן העריץ לדבר עמו " על עניינים חשובים " , וכשהוא נשאל על מה בדיוק , 
הוא משיב " על החיים ועל המוות " ( מיד אחרי ששמע זאת סיים סטאלין את 
השיחה . ואגב , מי מאתנו היה נוהג אחרת ? ) . בשיחה כפי שהושמעה בסרט 
היתה תשובתו של פסטרנק : " על האהבה , על החיים ועל המוות " . כמובן , 
בשביל השלמת הקלישאה צריך גם את " האהבה " , אף - על - פי שקשה להניח שאפילו 
פסטרנק היה מגיע לדרגה כזאת של פושלוסט : שיחה עם סטאלין על אהבה ! העניין 
הוא בזה שבפסטרנק , דמות מפולאה ומורכבת ביותר , עם כמה יסודות דוחים , 
היתה גדולה אמיתית , אנושית ויצירתית כאחת . על טיב המשבר שפקד אותו בראשית 
שנות השלושים , משבר שבו הקיץ למעשה הקץ על תקופת היצירתיות האמיתית שלו , 
נכתבו וייכתבו עוד הרבה ספרים . הספר המשובח בעיני ביותר בתחום זה הוא 
ספרו של הפרוף לזר פליישמן , " פסטרנק בשנות השלושים " , שראה אור לפני 
כשש שנים בהוצאת מאגנס של האוניברסיטה העברית ( ברוסית ) . אך ככל שרב 
העניין הביוגרפי - סוציולוגי במחצית השנייה של הוויית פסטרנק , ברור שאמיתו 
וגדולתו מתגלות במחצית הראשונה , בשירתו המופלאה משנות העשרה והעשרים ( 
החל משנות השלושים הוא כמעט משתתק . בשנות השלושים עצמן הוציא רק קובץ אחד , 
ועבר כמעט רק להתקנת תרגומים וכתיבת ספרי - ילדים ולבסוף לחיבור " דוקטור 
זיוואגו " ) . מובן שבמערב נתפסים במיוחד לחלק השני של החיים הכרותים - 
כמו , שהרי זהו זמן ה"רדיפות " , הפרס ודחייתו הכפויה , האהבה הגדולה לאולגה 
הפטפטנית , שהפרוף פליישמן מציע , בצדק בלי ספק , לא לתת כל אמון בזיכרונותיה , 
שמי יודע אלו ידיים מערביות בחשו בהם לצורך התאמתם לתמונת הנפש הרוסית והסובייטית . 
אכן , למי שאינו קורא את שיריו של פסטרנק במקורם קשה לעמוד על גדולתו ולהבין 
כי זהו משורר מוסיקאלי להפליא , מן המעטים שהשיגו את תכלית השירה : זימון 
הצליל והמשמעות לחפיפה אחת לבית של שיר . איך לתרגם לשפה כלשהי את הביטוי 
המופלא " סיאסטרה מאיה זיזן " , שם ספרו השני של פסטרנק ( 2291 ) ? תרגומו 
הפשוט של הביטוי " אחותי החיים " הוא בהכרח פארודיה , אך ברוסית קונות 
להן המלים הללו , היום - יומיות מאוד , איזו בתוליות וראשוניות כאילו המשורר 
הוא שהמציאם . הישג זה משיג פסטרנק בעוד כמה עשרות שירים שלו , אם גם לא 
בכולם ( ודאי לא בפואמות המהפכניות שלו " שנת 5091 " או " הקצין שמידט " ) 
. אכן , אפשר שפסטרנק ניתן למכירה במערב רק בצורת הפארודיה שלו , רק 
כהתגלמות הנפש הרוסית . 
