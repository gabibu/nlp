קרוב לשנה מנסה אלכס עוואד , אחיו של ד"ר מובארק עוואד , לקבל אישור כניסה 
לישראל , אך למרות פניות רבות שהגיעו לנציגויות ישראל בארה"ב , מסרב משרד 
הפנים להתיר לו להיכנס לארץ . ד"ר מובארק עוואד , פסיכולוג , שעמד בראש 
המכון לחקר אי - אלימות במזרח - ירושלים , גורש ביוני 8891 מישראל , כשמונה 
חודשים לאחר שפג תוקפה של אשרת התייר שלו . משפחת עוואד התגוררה עד סוף 
שנות ה06 במזרח - ירושלים . ב3891 שב ד"ר מובארק עוואד לארץ והיה פעיל בניסוח 
רעיונות המאבק הבלתי - אלים , אותן אימץ מפרופסור גין שארף , אבי תורת 
האי - אלימות במערב . אשרת השהייה של עוואד לא הוארכה על סמך ההנחה שהוא 
תרם לביסוס המרי האזרחי בשטחים . אחיו , אלכס עוואד , הוא כומר באפטיסטי , 
שהתגורר בשנים 97917891 בבית - לחם , לימד בקולג הבאפטיסטי בעיר ולא היה 
מעורב בכל פעילות פוליטית . כיום הוא מתגורר במדינת אוהיו בארה"ב . לפני 
כשנה הוזמן אלכס עוואד לשרת בכנסייה הבאפטיסטית במזרח - ירושלים והוא פנה 
לקונסוליה הישראלית בפילדלפיה בבקשה לקבל ויזה . למרות בקשותיו החוזרות 
סירבה עד כה ממשלת ישראל לאשר את כניסתו לארץ , בלי לנמק את הסירוב . בחודשים 
האחרונים הועברו פניות רבות לישראל בניסיון לברר את פשר הסירוב . חבר הקונגרס , 
מייקל אוקסלי מאוהיו , פנה לפני שלושה חודשים לקונסול ישראל בפילדלפיה , 
ישראל פלג , אליו הפנה עוואד את בקשת הוויזה , אך ללא הועיל . אלכס עוואד 
עצמו פנה לקונסול כמה פעמים והבטיח לממשלת ישראל שהמניע היחידי לרצונו לשוב 
לירושלים הוא המניע הדתי למלא את משרת הכומר בכנסייה הבאפטיסטית , שאינה 
מאוישת כבר קרוב לשנתיים . עד היום לא קיבל עוואד תשובה מהקונסוליה . בחודשים 
האחרונים הגיעו פניות בעניין לשגריר ישראל בארה"ב , משה ארד , וגם שר החוץ 
האמריקאי גיימס בייקר והבית הלבן התבקשו להתערב . השבוע הצטרפה לפונים לממשלת 
ישראל גם קבוצת רבנים למען זכויות האדם . במכתב לשר הפנים הרב אריה דרעי 
מבקש הרב דוד פורמן , דובר הקבוצה , לאפשר לעוואד להיכנס לישראל ולמלא 
את שליחותו הדתית . " כמיעוט דתי נרדף לאורך כל ההיסטוריה חלה עלינו החובה 
להגן על חופש הדת במדינת ישראל . כל האשמה כלפיו בגלל הקשר המשפחתי נוגדת 
את עקרונות היהדות " , כתב הרב פורמן . בתגובה על טענות אלה אומרת טובה אלינסון , 
דוברת משרד הפנים , כי אלכס עוואד ביקר בארץ פעמיים ושהה מעבר לתקופת הזמן 
שהותרה לו באשרת הביקור . כמו כן עבד בתקופת שהותו כאן בלי רשיון עבודה , 
הוסיפה . " בקשתו הנוכחית להיכנס לארץ מצויה עדיין בדיון הגורמים הנוגעים 
בדבר ובקרוב יקבל תשובה " , אמרה . 
