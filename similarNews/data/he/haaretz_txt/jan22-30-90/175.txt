הממונה על השכר במשר האוצר , יעקב דנון , הודיע שלשום בכתב למנכ"ל רשות 
השידור אריה מקל , כי הפתרונות שהציגה הרשות לסיום הסכסוך עם העיתונאים 
אינם מקובלים עליו וכי הוא עומד על דרישתו כי מקל יבטל את כל ההסכמים החריגים 
שחתם עם העובדים . במכתב דנון מתריע כי כל סטייה מההסכמים שהאוצר מוכן לאשר , 
ובכלל זה תשלומים שיבוצעו בלא אישורו , הם עבירה חמורה על חוק יסודות התקציב , 
הן מצד רשות השידור והן מצד מנהליה באופן אישי . לדברי דנון , הסכמים אלה 
נעשו בנוסף על ההסכם שאישר האוצר והם מגדילים את עלותו לפחות ב%5%4 מעבר 
ל%11 שאושרו . הממונה על השכר שב ומעלה במכתבו את הדרישה כי מנכ"ל רשות השידור 
יבטל את זכרון הדברים שחתם עם העובדים והכולל סעיפים בדבר תשלומי רכב , 
טלפון , עיתונים ושעות נוספות . כמו כן הוא שב ודורש ממקל כי יבטל את מכתבו 
לעובדים בדבר רטרואקטיוויות של תשלום הכוננויות . בעניין זה מציין דנון 
כי האישור העקרוני שניתן בקשר לכוננויות ברשות השידור היה כפוף לכך שיתבצע 
בהתאם למקובל בשירות המדינה , בהתאמה לתנאי העבודה ברשות , בתור כלי בידי 
ההנהלה לניהול תקין של הרשות . ואולם בשום שלב לא אישר האוצר כי נושא הכוננויות 
ייכלל בהסכם קיבוצי עם העובדים . דנון מזכיר למנכ"ל רשות השידור כי עד היום 
לא אישר האוצר את טבלת השכר לשנת 099891 שהיתה צריכה להיות מצורפת להסכם 
שנחתם , וממילא אין הנהלת רשות השידור רשאית לבצעו בלא שטבלה זו תאושר . 
הממונה על השכר מודיע במכתבו כי רק אם יבוטלו כל ההסכמים החריגים הללו , 
ולאחר שיינתן אישורו לטבלת השכר , יהיה אפשר להפעיל את הסכם השכר ברשות 
השידור . העתקים של מכתב זה נשלחו , בין השאר , ליועץ המשפטי לממשלה , 
לפרקליטת המדינה ולמבקרת המדינה . באוצר מזכירים כי הממונה על השכר הודיע 
כבר בראשית החודש כי לא יאשר לעיתונאי רשות השידור כל תוספת שכר מעבר ל%11 
שניתנו לכל עובדי המגזר הציבורי . לדברי האוצר , הסכם שלא קיבל את אישורו 
בטל מעיקרו אפילו אם אישר אותו הוועד המנהל של רשות השידור . בעניין זה , 
מזכירים באוצר כי בית משפט ביטל , על פי דרישת הממונה על השכר , הסכמים 
שנחתמו בין עיריית תל אביב לבין קבוצות עובדים , אף על פי שהנהלת העירייה 
כבר חתמה עליהם . מנכ"ל רשות השידור , אריה מקל , הביא שלשום את תוכן המכתב 
של יעקב דנון לידיעת העובדים . לדבריו , תמשיך הנהלת הרשות לפעול על פי 
החוק אך עם זאת תעשה כמיטב יכולתה לשפר את שכר העובדים ולשכנע את משרד האוצר 
כי עובדי רשות השידור זכאים לתוספות השכר . 
