של המשורר ש . שלום . אי - אפשר לטעון שרבים באו לשמוח אתו , אבל כל 
מי שצריך היה להיות , היה שם . סגן ראש הממשלה ושר החינוך והתרבות קרא 
את ההקדמה שכתב לקובץ שירי המשורר שיצא ביוזמת משרד החינוך , ושלום עצמו 
קרא שירים שהוא כותב בימים אלה . במשך הערב הוקרנו קטעים מסרט וידאו הנמצא 
בהכנה , שמתעד את האיש ואת פועלו הספרותי . זהו חלק מיוזמה של המדור לספרות 
של המועצה לתרבות , בתקציב של משרד החינוך . הסרט על ש . שלום הוא אחד 
משלושה , שעל הכנתם שוקדים במסגרת מכרז בין חברות להפקת סרטי וידאו . אחרי 
שיופקו גם סרטים על אבות ישורון , ועל לוין - קיפניס וימימה טשרנוביץ - 
אבידר ( בסרט אחד ) יוחלט מי מחברות הווידאו מקבלת את פרויקט התיעוד הספרותי 
הזה כולו . קפמאפרק מפעל תרגומי שייקספיר המחודש ממשיך לראות אור תחת חסותו 
של המפעל לתרגום ספרי מופת ( שסימנו הוא האות " ם " על הספר ) . עורך 
הסדרה הוא אבי עוז . אחת הסיבות לקיומו של המפעל היא , שעם כל הכבוד למפעלם 
התרגומי של נתן אלתרמן , אברהם שלונסקי , רפאל אליעז , לאה גולדברג , 
אפרים ברוידא ולפניהם גם אנשים כד . שמעונוביץ השפה העברית מתקדמת ומתפתחת . 
כשהמדובר בתרגום שצריך לא רק להיקרא אלא גם להישמע , העברית דורשת את שלה , 
עם הזמן . זו טענה שהמציאות לפעמים מכחישה אותה . תרגום חדש של ט . כרמי 
ל"המלט " יצא לאור כבר לפני כמה שנים בהוצאת " דביר " . הוא הוכן כשעוד 
חשבו להעלות את המחזה בתיאטרון באר - שבע . הסברה המקובלת אצל אנשי התיאטרון 
היתה שאת שלונסקי ותרגומו קשה יהיה להבין מהבמה היום . תיאטרון הבימה " 
הודיע מאז כמה פעמים על כוונתו להעלות את " המלט " , בבימויו של חנן שניר , 
בתרגום של כרמי . התעקשותה של " הבימה " , שהזכויות לתרגום החדש בידיה , 
אילצו את רינה ירושלמי להשתמש בתרגומו של שלונסקי כשעבדה עם שחקנים צעירים 
על גרסתה ל"המלט " . אחת התוצאות של הפקה מצליחה זו היא שכולם משבחים את 
תרגום - שלונסקי הישן , שכביכול קשה להבנה משמיעה , ואילו תרגומו של כרמי 
מונח בחנויות הספרים וב"הבימה " כטקסט שאין לו הופכין , בלי שאיכותו יוצאת 
לאור הבמה . מבין מתרגמי מחזות שקספיר של הדור הקודם חי ופועל רק אפרים ברוידא . 
לפני 53 שנים הוא תירגם את " מקבת " , והספר , גם בהיותו חלק מתוכנית 
הלימודים , נמכר מאז בכ06 אלף עותקים , בהוצאת שוקן . לפני שנים מספר 
באו אנשי תיאטרון וביקשו תרגום חדש . מאיר ויזלטיר תירגם את המחזה , והוא 
זכה לגרסה בימתית אחת בתיאטרון חיפה ( בבימויה של רינה ירושלמי , בלא הצלחה 
אצל הביקורת והקהל ) ולגרסה שנייה בתיאטרון הקאמרי ( בבימויו של מיקי גורביץ , 
בהצלחה אצל הביקורת , אבל במספר מוגבל של הצגות ) . מאז יצאו לאור בהוצאת 
" עם עובד " תרגומיו של ויזלטיר ל"מקבת " , " טימון איש אתונה " ו"אנטוניוס 
וקליאופטרה " . ידיו של ברוידא לא רפו בגלל מאמצי ויזלטיר . הוא הביא להוצאת 
שוקן עתה גרסה מחודשת של התרגום שלו ל"מקבת " , מתוך תקווה שכוחו של התרגום 
ימשיך לפעול במסגרת תוכנית הלימודים הקיימת , גם אם לבמה מעדיפים תרגומים 
אחרים . בהקדמה לנוסח החדש , עם עטיפה מעוצבת מחדש , כותב ברוידא כי לא 
נשתנתה גישתו לתרגום השירה , אבל ראה לשנות במבנה המשפט ורכיביו , ולהרבות 
פשטות ובהירות , בכל מקום שניתן . התרגום הזה אינו חלק ממפעל תרגומי שקספיר 
המחודשים . בתרגום הראשון של ברוידא הוא תרגם את ה - המפורסם של שלוש המכשפות 
בתמונה הראשונה כאור הוא שחור ושחור הוא אור : נרכב בערפל עכר " . בהתאם , 
בתמונה השלישית , אומר מקבת " יום שחור ואור כמוהו לא ראיתי " . ויזלטיר 
תירגם את אותן השורות כ"טוב הוא רע ורע ייטב נרחף בערפל , באוויר המטנף " , 
ובתמונה השלישית אומר מקבת " יום טוב ורע כמו זה עוד לא ראיתי " . בגרסה 
המחודשת מתרגם ברוידא " הצח נדלח , נדלח הוא צח ; בערפל עכור נפרח " , 
ומקבת , בהופעתו הראשונה במחזה , מצהיר כי " יום צח נדלח כזה עוד לא 
ראיתי " . קשה לי לראות כיצד הנוסח החדש פשוט ובהיר מזה הישן , או מזה של 
ויזלטיר . התרגום של ברוידא , עם הקדמות שלו , מודפס באות גדולה וקריאה , 
לעומת תרגום ויזלטיר המודפס באות קטנה מאוד . מחזות שקספיר יוצאים לאור , 
בעברית , בדרך כלל עם הקדמות ראויות . בסדרת התרגומים הערוכה על ידי עוז 
יש מבוא כללי של עוז עצמו , החוזר בכל ספרון , והקדמה של המתרגם לגבי סגולותיו 
של המחזה הספציפי . בסדרה זו יצא " ריצרד השני " בתרגומו של שמעון זנדבנק . 
באחרונה יצא לאור במסגרת זו שוב התרגום של אבי עוז ל"הסוחר מוונציה " , 
שיצא בעבר בהוצאת " מסדה " ( וכרך זה מונח בבית שקספיר בסטרטפורד ) ועתה 
ראה אור ב"הקיבוץ המאוחד " . רוב התרגומים האלה הם יוזמות של תיאטרונים . 
לכן יש עוד מחזות שלא תורגמו אפילו פעם אחת . " הנרי ה5 " , למשל . לעתים 
כל מה שנשאר מהתוכניות להציג מחזה שקספירי הוא התרגום החדש . בהקשר שקספירי , 
ספר שצריך להפנות את תשומת הלב אליו הוא תרגומו של ט . כרמי למחזהו של 
טום סטופרד " רוזנקרנץ וגילדנשטרן מתים " , בהוצאת " דביר " . כרמי תירגם 
את המחזה לפני שנים רבות , להצגה בתיאטרון החאן , שלא היתה הצלחה אצל הביקורות 
והקהל . המחזה הודפס אז בחוברת " במה " . סטופרד לא נקלט על הבמה העברית . 
" כל ילד טוב ראוי לקצת חסד " ו"יחי החופש " הוצגו בקאמרי , אבל המורכבות 
האנגלית שלו דוחה , כנראה , במאים ומנהלי תיאטרונים . " רוזנקרנץ וגילדנשטרן 
מתים " הוא עירוב מופלא של שקספיר ובקט , כששני החצרנים מעבירים על הבמה 
את הזמן שבו אין הם על הבמה בעלילה של המלט . מחזה מבריק , בתרגום מבריק 
לא פחות , שראוי לקריאה ולהצגה , לא רק להוצאה לאור . 
