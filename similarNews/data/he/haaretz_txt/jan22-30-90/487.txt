( ע ) . חברת חוגלה למוצרי נייר תתחיל לשווק בישראל כלי הגשה חד פעמיים 
ומוצרי נייר ביתיים , הידועים בעולם בשם דיקסי , כחלק מהסכם שיתוף פעולה , 
שנחתם בין חברות האם מפעלי נייר אמריקנים - ישראלים בחדרה לבין חברת הענק 
גיימס ריוור מארה"ב . במסיבת עתונאים אתמול , בה נמסר על ההסכם בין שתי 
החברות , השתתף הנספח המסחרי של שגרירות ארהב בישראל , סקוט הנקוק . עמוס 
מר חיים , יו"ר מועצת המנהלים של מפעלי נייר , אמר , כי ההתקשרות היא 
חלק מהכנות החברה הישראלית לחדירה לשוק האירופי בעוד כמה שנים . הכוונה 
היא לייצר מוצרי דיקסי בישראל ולשווקם באירופה . מנהל פיתוח שווקים בחברת 
גיימס ריוור , פראנק דון , הביע שביעות רצון על חתימת ההסכם עם החברה הישראלית . 
הוא הביע תקווה להידוק שיתוף הפעולה ולהרחבת החדירה לשווקים הבין - לאומיים 
של שתי החברות . מחזור גיימס ריוור הגיע ב9891 ל6 מיליארד דולר , והיא אחת 
החברות המובילות בעולם ליצור ושיווק מוצרי נייר . בחברות גיימס ריוור עובדים 
24 אלף איש , והיא מחזיקה בעשרות מפעלים לייצור נייר בארה"ב ובאירופה וגם 
שטחי יערות גדולים להפקת עצים לצורך יצור הנייר . 
