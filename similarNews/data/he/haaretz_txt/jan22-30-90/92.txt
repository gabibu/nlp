עד לא מכבר נמנה בית הגפן , המרכז הקהילתי היהודי - ערבי בחיפה , עם שורת 
מוסדות הנחשבים פרות קדושות של הממסד החיפני . הכוונה לתאגידים , חברות 
ומוסדות תרבות של חיפה כמו החברה לתערוכות וירידים , אפת"ח , ואחרים , 
המנוהלים על ידי נאמני מפלגת העבודה באין מפריע . עם התערערות ההגמוניה 
של מפלגת העבודה בבחירות האחרונות , נבקעו סדקים בחומה הבצורה של מוסדות 
עירוניים אלה . מבקר העירייה צבי רק , שנבחר לפני יותר משנה , לא מתחשב 
במעמדם המיוחד , וכשהגיע לבית הגפן גילה שם אי סדרים בהוצאות הבית . בית 
הגפן הוקם בידי ראש העיר המנוח אבא חושי בשנות הששים באזור הגבול בין השכונות 
היהודיות לשכונות הערביות , בפאתי הדר הכרמל . המרכז פועל באמצעות הנהלה 
ציבורית מעורבת של יהודים וערבים הרשומה כעמותה , שמטרותיה לפי התקנון : 
" לארגן ולטפח מפגשים חברתיים א - פוליטיים לאזרחים יהודים וערבים למען 
הביאם להיכרות והבנה ביניהם , יצירת חברה משותפת לחינוך ואזרחות טובה " . 
המרכז מקיים פעילויות בכל הארץ , בהן תיאטרון בשפה הערבית ( כ062 הופעות 
בשנה ) , תיאטרון בובות ( בעברית ובערבית ) , להקת פולקלור ותזמורת , 
ופעולות מקומיות הכוללות 02 חוגי לימוד לנוער ומבוגרים , שני מועדונים 
חברתיים , ספרייה , גלריה לתערוכות ועוד . התקציב לשנת 8891 שנבדק על ידי 
המבקר היה 000 , 112 , 2 ש"ח . ביוני 9891 מנתה מצבת כוח האדם 36 עובדים , 
בהם עובדים עונתיים ועובדים במשרות חלקיות , מתוכם 91 עובדי מנהלה . טענות 
הביקורת כוונה בעיקר אל מנהל בית הגפן וסגנו , שקיבלו כל אחד שתי משכורות 
אחת מן העירייה והשנייה מבית הגפן . על פי הדו"ח , קיבל המנכ"ל צבי ישראל 
בספטמבר 7891 מענק בסך 000 , 21 ש"ח , כסיוע להחלפת רכבו הפרטי . לדברי 
המבקר , נרשם המענק בתלוש המשכורת של המנכ"ל רק ביוני 8891 , כעבור 9 חודשים , 
וגם אז לא כמענק אלא כהפרש הוצאות רכב . הממצא העיקרי של דו"ח הביקורת קבע , 
כי יש להעביר מתפקידו את מנכ"ל מרכז בית הגפן זה 62 שנה , צבי ישראל , 
בשל ניהול כספי כושל . המבקר התייחס להסכם של בית הגפן עם העיתונאי רפיק 
חלבי , לפיו הועסק ב8891 , במשכורת של 000 , 2 ש"ח לחודש , יומיים בשבוע , 
לא כולל הוצאות נסיעה ואש"ל . המנהל האמנותי של התיאטרון הערבי , טען 
המבקר , מועסק לפי חוזה אישי , אינו מופיע לעבודה באופן סדיר , ולא חל 
רישום כלשהו לגבי התייצבותו לעבודה . המבקר קבע כי התנאים שבהם מועסקים 
עובדי בית הגפן חריגים ואינם תואמים אמות מידה מקובלות במגזר הציבורי או 
במוסדות המתקיימים מהקצבות של כספי ציבור . אי לכך המליץ המבקר להפסיק את 
תנאי ההעסקה הנוכחיים ולהשוותם לתנאים הנהוגים בעיריית חיפה . המבקר יצא 
גם נגד פתיחת שבוע הספר הערבי שעבר בארוחה חגיגית לאלף ומאתיים מוזמנים , 
בעלות 000 , 22 ש"ח , ובהוצאות על פרסומים וצילומי תמונות בעלות של 005 , 
26 ש"ח . לסיכום קבע המבקר , שנמצאו חריגות מאמות מידה מקובלות , ובמקרים 
מסוימים הן גבלו בבזבוז ופזרנות . לאחר שהנהלת בית הגפן קיבלה את ממצאי 
ועדת הביקורת הקימה " ועדת בדיקה לנושא ממצאי המבקר " . חברי הוועדה שנבחרו 
הם יצחק גץ , לשעבר חבר מועצת עיריית חיפה , והקאדי , שייך פריד ושדי 
טאברי . שני חברי הוועדה סיכמו , שבדיקת המבקר התמקדה בעיקר בנושא מנהל 
וכספים . לדבריהם , " קיים אמנם גירעון בסעיפים , אך בשום אופן לא פעולות 
המוגדרות כלא חוקיות ולא מקובלות " . עוד ציינו חברי הוועדה , ש"בבדיקה 
במסמכי האירועים שהוגדרו על ידי המבקר כפזרנות וכבזבוז לא הגיעה הוועדה למסקנה 
שהיו תופעות כאלו . יחד עם זאת הוועדה תובעת מהנהלת הבית לפעול ביתר צניעות " . 
כמסקנת סיכום לדו"ח שהגישו , קבעו שני חברי הוועדה , שלא נעשתה על ידי 
הנהלת בית הגפן , שכיהנה בתקופת הדו"ח , או היו"ר , עו"ד זאכי כמאל , 
או המנכ"ל , כל פעולה הגובלת בפגיעה בטוהר המידות , ואו הטבה , או מעשים 
כלשהם , החורגים מן המנהל הציבורי התקין ומן הטעם הטוב . הוועדה לא רואה 
שום סיבה שתצדיק פגיעה או הסקת מסקנות אישיות כלשהם עקב המצב בבית הגפן או 
עקב דו"ח מבקר העירייה . בין התצהירים שצורפו על ידי ועדת הבדיקה הפנימית 
לדו"ח נכלל תצהיר של האני אלפאר , מנהל אגף הנוער בבית הגפן : " התרשמתי 
מעוינותו של המבקר ומניסיונו לפגוע במפגשי תלמידים יהודים וערבים , כשאמר 
לי שהתקשר ישירות למנהל בית ספר , בשאלות המערערות את חשיבות קיומם של המפגשים 
המתקיימים בסיועו של בית הגפן . הייתי המום ומופתע מכל הפגישה הזו . ובסיום 
השיחה אתו הודעתי למנכ"ל על הפגישה העוינת לבית הגפן ומוסדותיו , ובמיוחד 
כלפי היו"ר " . לנוכח הדו"ח הפנימי של בית הגפן סיכם ראש העיר אריה גוראל : 
" לפי מיטב ידיעתי , ערכה ועדה זו בדיקה מעמיקה של ממצאי המבקר והגישה 
דו"ח על פעילותה וכן את מסקנותיה " . גוראל ציין , כי הוא ער ל"סערה הציבורית " 
שהביא פרסום הדו"ח ול"אווירה שנוצרה בקרב חלקים מסוימים בציבור " . יחד עם 
זה קבע : " מאחר שהן המבקר בממצאיו והערותיו והן ועדת הבדיקה המכובדת לא 
הצביעו על הצורך בהסקת מסקנות אישיות לגבי אישים בבית הגפן , איני מוצא 
לנכון להתייחס לסוגייה זו בשלב זה " . ועדת הביקורת העירונית , בראשותו של 
עו"ד פנחס נרקיס , לאחר שקיבלה את תשובת ראש העיר , יצאה נגד ניסיונו להמעיט 
בחשיבות מוסד מבקר העירייה : " הוועדה רואה בחומרה את התייחסות ראש העיר 
לוועדת הבדיקה , שיש בה משום פגיעה במוסד מבקר העירייה . הגוף היחיד הבלעדי 
המוסמך לבצע ביקורת עניינית ומקיפה הוא מוסד מבקר העירייה . הקמת ועדת בדיקה 
או התייחסות אליה מהווה תקדים שלילי ומחסום בפני אפשרות של תיקון המערכת 
ושיפור תפקידה . יש להצטער על כי ראש העיר נמנע מלהגן על מעמדו ויוקרתו 
של מבקר העירייה " . ועדת הביקורת הפנימית ראתה בחומרה את השימוש בשיטה , 
לפיה מקימים גופים מבוקרים ועדות פנימיות נוספות לבדיקה , שבסופו של דבר 
סותרות את הביקורת . בהקשר לכך קבעה הוועדה , כי " על ראש העיר להוציא 
בעניין הנחיות ברורות לכל הגופים המבוקרים , והאוסרות עליהם ועדות בדיקה 
עצמיות בעקבות או במקביל לדו"ח מבקר העירייה " . אשר לטרוניות שהעלו אנשי 
בית הגפן כנגד המבקר , ראתה הוועדה בחומרה רבה את הניסיון לערער מאמינותו 
והדגישה , כי היא " דוחה בשתי ידיים את המתקפה חסרת התקדים מצד המרכז כלפי 
מוסד מבקר העירייה ואנשיו שמילאו תפקידם נאמנה " . נוכח עמדה נחרצת זו של 
ועדת הביקורת העירונית נאלץ גוראל לסגת , והוא הודיע כי יקבל את ההמלצה 
להסיק מסקנות אישיות כלפי מנכ"ל בית הגפן צבי ישראל . הנהלת בית הגפן קיבלה 
החלטה פה אחד בישיבה מיוחדת שקיימה בסוף השבוע לתמוך במנכ"ל . ככל שמנסים 
להתחקות ולהבין מדוע ניסה ראש העיר להביא את פרשת בית הגפן לסיומה , גם 
כשדחה את הביקורת וגם כשנכנע לה , נראה שחשש שהוויכוח יחרוג מן הבסיס המנהלי - 
ארגוני שלו ויהפוך לוויכוח על מהות הפעולות ואיכותן . דיון כזה מוביל בהכרח 
לשאלה באיזה מידה עונה המרכז על הציפיות באשר לדיאלוג יהודי - ערבי אמיתי 
והאם אינו עוסק יותר בהצגת הדו - קיום מאשר במימושו . 
