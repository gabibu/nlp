את שכנתה הצפונית בחבלה מכוונת בניסיון להקים נבחרת משותפת למישחקי אסיה , 
שיהיו בספטמבר בפקין . " מלכתחילה לא היתה לצפון קוריאה שום כוונה לשיתוף 
פעולה , והשיחות נוצלו במגמה להשהות את הכנותינו למישחקים " , אמר אתמול 
הנציג הדרום קוריאני , לים טאה סון . נציגי הצפון והדרום נפגשו אתמול פעם 
נוספת בכפר - השלום פאנמונגום , אולם השיחות הופסקו כבר בראשיתן בעקבות 
סירובם של הצפוניים לחתום על הערובות שתבעו הדרומיים , כדי לקדם את הקמת 
הנבחרת המשותפת . צפון קוריאה התנתה המשך הדיונים בהקמת ועדת - מישנה שתטפל 
בהרכבת המשלחת , למרות שבפגישה שהיתה בדצמבר כבר הושגה הסכמה עקרונית על 
בעיות שנויות במחלוקת כמו שם הנבחרת המשותפת , הדגל , אופן בחירת הספורטאים 
ואימוניהם . 
