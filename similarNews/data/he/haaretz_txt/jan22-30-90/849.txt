ואשינגטון ( ער ) . שר ההגנה האמריקאי דיק צייני , הציע אתמול לסגור , 
או לצמצם את הפעילות של 96 בסיסים צבאיים אמריקאיים , כולל 41 בסיסים בחו"ל . 
זאת עקב הערכה כי צפויים קיצוצים ניכרים בכוחות הצבאיים בחמש השנים הקרובות . 
הפנטגון נתון תחת לחץ כבד מצד הקונגרס , להקטין את תקציבו השנתי , ודוברים 
של משרד ההגנה הביעו דעתם כי יתכן שבחמש השנים הקרובות ישוחררו יותר מ000 , 
002 חיילים , מן הצבא המונה כיום 1 . 2 מיליון איש , בשל קיצוצים בתקציב 
והסכמים בין המזרח והמערב . חברי קונגרס , הנרתעים מלפגוע ביתרונות הכלכליים 
הנובעים מקיומם של בסיסים צבאיים באזורי הבחירות שלהם , לוחצים על - כן 
לכלול בסיסים בחו"ל בקיצוצים שייעשו בעתיד . לפי דרישתם , יש לסגור בסיסים 
זרים באיטליה , טורקיה , יוון , דרום קוריאה , אנגליה ומערב גרמניה , 
ולהקטין את הנוכחות הצבאית בבסיסים הימיים בברמודה ובפיליפינים . אשתקד 
אישר הקונגרס את סגירתם של 68 בסיסים צבאיים בארה"ב , או הקטנת הפעילות 
בהם . 
