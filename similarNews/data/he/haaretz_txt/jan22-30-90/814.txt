בית משפט השלום בירושלים הרשיע אתמול את פעיל תנועות השלום , גדעון ספירו , 
בהעלבת עובד ציבור ובניסיון להשפיע לא באופן הוגן על תוצאות הליך שיפוטי . 
כתב האישום הוגש לבית המשפט בעקבות שני מכתבים ששלח ספירו לשופטים ב5891 . 
במכתב אל השופטים במשפט הרצח של הילד דני כץ , הציע להם ספירו כי יתפטרו 
מתפקידם ויביאו שופטים מחו"ל , כפי שנעשה במשחקי כדורגל רגישים . זאת 
לנוכח האווירה הציבורית שהיתה סביב המשפט . כזכור , ח"ך כהן אבידוב אמר 
אז על הנאשמים כי צריך " לעקור להם את העיניים " . סניגורו של ספירו , עו"ד 
אביגדור פלדמן , טען כי הצעתו של ספירו היתה אירונית . הוא כלל בסיכומי 
ההגנה אמריו של הסטיריקן האנגלי גונתן סוויפט " הצעה צנועה כדי למנוע מילדי 
העניים באירלנד ליהפך נטל על הוריהם " , שבו הוא מציע להשתמש בתינוקות כמזון , 
כדי לפתור את בעיית העוני . פלדמן אמר כי מצער שצריך להצביע בפני התביעה 
על טכניקת האירוניה , המביאה דבר לידי אבסורד " . טיעוניו של פלדמן לא שיכנעו 
את השופט אליהו בן - זמרה , שקבע כי בהשוואה שעשה ספירו לעולם הכדורגל , 
יש משום " השפעה לא הוגנת על הליך שיפוטי " . את המכתב השני שלח ספירו לשופטי 
בית הדין הצבאי ברמאללה , שדנו ילד בן 41 לחמש שנות מאסר בהליך שיפוטי קצר . 
הוא כתב כי זהו " משפח ולא משפט , כתם אישי על כל אחד מכם , ההופך לקריקטורה 
את כל מושגי הצדק המקובלים ואשר מהלכו מזכיר בתי דין צבאיים של משטרי רודנות 
ועריצות " . בית המשפט דחה את טענות סניגורו של ספירו , כי המכתב נכתב " בעת 
רתיחת נפש חריפה , המותרת במסגרת הפעלת חרות הפרט " . בסיכומי ההגנה הגיש 
עו"ד פלדמן גם את מאמרו של הסופר ס . יזהר , שבו אמר כי מערכת השיפוט הצבאי 
היא " ביזיון המשפט וחרפת הצבא . משפח במקום משפט " . הטיעונים לעונש יתקיימו 
במארס . עו"ד פלדמן מסר על כוונתו לערער על ההרשעה בבית המשפט המחוזי . 
