עובדי מחלקת החדשות של הטלוויזיה יתכנסו הבוקר כדי לבחור ועד חדש למחלקה 
וכן לדון בכוונתו של מנהל הטלוויזיה , נסים משעל , למנות את חיים יבין 
למגיש " מבט " ברוב ימות השבוע . הצעתו של משעל מעוררת זה ימים אחדים 
סערה ותסיסה במחלקת החדשות . יו"ר רשות השידור , אהרון הראל , אמר אתמול 
שלדעתו אין לממש תכנית זו עתה , שכן היא נעשית על חשבון מגישים מוכשרים 
ובעלי ותק . " לא נראה לי מצב שבו מנקים את המסך מקריינים וקרייניות בעלי 
ותק . יבין צריך להגיש , אך ראוי לו להיות יותר ממגיש " . מנכ"ל רשות השידור 
אריה מקל , אמר כי נפגש עם יבין פעמים אחדות , והעלה בפניו הצעות עבודה 
בתחום המקצועי , אך בשלב זה אין עדיין סיכום סופי עמו . 
