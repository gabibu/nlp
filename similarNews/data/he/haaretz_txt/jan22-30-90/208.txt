אישים אחרים בשטחים שלחו מזכר ל11 קונסוליות זרות בירושלים , בו הם מבקשים 
למנוע את עליית יהודי בריה"ם לישראל . המיזכר בן שלושת העמודים מופנה לכל 
הקונסולים הזרים בירושלים . האישים מהשטחים מבקשים מהקונסולים לפעול בארצותיהם 
כדי למנוע הגירה של יהודים לישראל מבריה"ם . האישים כותבים לקונסולים כי 
הגירה מאסיווית של יהודים מבריה"ם לישראל עלולה לחבל בתהליך השלום באזור . 
הם דורשים כי הקונסולים יפנו לממשלותיהם בשמם ובשם העם הפלשתיני , כדי 
להבטיח שלושה תנאים : ההגירה של היהודים לא תשנה את הסטטוס - קוו הדמוגרפי 
באזור . היהודים שיעלו מבריה"ם לא ישוכנו בשטחים ובמזרח ירושלים . להטיל 
הגבלה על ההגירה מבריה"ם למערב , כפי שהוסכם בהסכמי הלסנקי . על התזכיר 
חתומים פייסל אל - חוסייני , ד"ר זכריה אל - ערא , יו"ר אגודת הרופאים 
בעזה , ד"ר חיידר עבד אל - שאפי , ראש הסהר האדום בעזה , סעיד כנעאן , 
איש עסקים משכם , ומוסטפה נאטשה , ראש עיריית חברון , ואחרים . האישים 
כותבים : " אנו מביטים בדאגה רבה על ההגירה המאסיווית של יהודים סובייטים 
לארץ זו . להגירה זו יש משמעויות חמורות מהבחינות ההיסטוריות והפוליטיות , 
ומהיבטים של זכויות האדם . אולם ההיבט החמור ביותר הוא ההשפעה על תהליך 
השלום באזור " . בתזכיר נאמר כי ב84 נעקרו ממולדתם 5 . 3 מליון פלשתינאים . 
" לכן " , נאמר במזכר , " יהיה זה מעוות לתת עכשיו למליון יהודים סובייטים 
את הזכות לבוא לארץ זו , בזמן שזכות זו נשללת ממליוני פלשתינים " . 
