הפעם נפתח בבדיחה ישנה : ישראלי משליך חפיסת סיגריות ריקה ברחוב בקופנהגן . 
תושב מקומי מתכופף , מרים את החפיסה ומחזיר אותה לישראלי . " איבדת משהו " , 
הוא אומר לו . " אני לא צריך את זה " , עונה הישראלי . " גם דנמרק לא " , 
משיב הדני . על מודעות לשמירה על נקיון ועל איכות הסביבה אין מה לדבר בישראל , 
אבל גם על החוק לא שומרים כאן . חוק העזר של עיריית חולון מניעת מפגעים 
ושמירת הסדר והנקיון כולל 51 פרקים ומאות סעיפי משנה . בפרק הפרשנות בלבד 
מוגדרים 04 סוגי מפגעים נפוצים . החוק אמור למנוע את זיהום מקורות המים 
בשפכים תעשייתיים , לשמור על הנקיון , לצמצם מפגעי רעש וזיהום אוויר ועוד . 
אילו נאכפו החוקים , היו הרחובות הנקיים של ערי אירופה חזיון נפוץ גם אצלנו . 
החוק דורש מהאזרח לשמור על הנקיון , הן ברשות הפרט והן ברשות הציבור . 
" מי שהוא בעל נכס , חייב להחזיקו באופן שלא יתקיים בו מפגע " , קובע 
הסעיף הראשון בחוק למניעת מפגעים . " לא יזרוק אדם , לא ישאיר ולא יניח 
אשפה במקום ציבורי או פרטי , אלא בכלי אשפה בהתאם לחוק " , קובע סעיף אחר . 
אבל הישראלי המצוי , המודע לקיומם של חוקים אלו , רואה כנראה בבחירה ללכלך 
את סביבתו , חלק מחופש הפרט במדינה . 
