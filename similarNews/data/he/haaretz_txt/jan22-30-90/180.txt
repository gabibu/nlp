פייסל אל - חוסייני שוחרר אתמול ממעצר , ארבעה ימים בלבד אחרי שנעצר , 
ולאחר שנפוצו שנפוצו שמועות כי בידי המשטרה הצטבר חומר נוסף שישאירו במעצר . 
גורם ביטחוני בכיר אמר אמש ל"הארץ " כי " חקירתו ומעצרו של פייסל אל - 
חוסייני נבע מתוך מניעים מקצועיים ושיקולים מקצועיים ללא שום מניעים פוליטיים 
או לחצים פוליטיים משום גוף ממלכתי " . המקור ביקש להדגיש כי חקירתו של חוסייני 
נמשכת , וכי בעקבות החקירה נעצרו כמה אישים החשודים במעורבות ובקשר עם חוסייני . 
לדברי המקור , החקירה היתה מוצדקת , וכאשר הסתיימה , והושגו מטרותיה , 
היה צורך יותר להחזיקו במעצר . קפידבינעיתונאים רבים , אנשי כך וחברי ועד 
נפגעי הטרור המתינו אתמול בצהריים בכניסה למטה המשטרה במגרש הרוסים בירושלים , 
משם היה אמור חוסייני להילקח להארכת מעצר בבית - משפט השלום הסמוך . אבל 
סמוך לשעה 00 : 21 בצהריים בישר קצין משטרה לחוסייני על שחרורו המיידי . 
עם צאתו של חוסייני , מלווה בעורך דינו ובקומץ מקורבים מהכניסה האחורית 
של בית המעצר , התנפלו עליו אנשי כך וועד נפגעי הטרור וניסו להכותו . למרות 
האווירה המתוחה ששררה במקום קודם צאתו , ולמרות ההתקפות על חוסייני בבית - 
המשפט ביום ו , היו במקום רק שוטרים מעטים , שלא הצליחו להתגבר על אנשי 
כך שהסתערו עליו . התוקפים , ביניהם ברוך מרזל דובר כך , ואמו של החייל 
עקיבא שאלתיאל , שנחטף ונרצח על - ידי מחבלים , צעקו " מוות לחוסייני " 
וניסו להכותו . אנשיו של חוסייני , שגוננו עליו , נקלעו לתגרה אלימה עם 
תוקפיו . אך בקושי נדחף למכונית פרטית והוברח מהמקום . קפידבינשר המשטרה , 
שהתבקש להגיב על האירועים , ארבע שעות לאחר התרחשותם , אמר כי עדיין לא 
קיבל דו"ח על האירוע . בר - לב הסביר , כי אילו המשטרה היתה יודעת על נוכחותם 
של אנשי כך בבית - המשפט ביום ששי , היתה דואגת להביא יותר שוטרים למקום . 
שר המשטרה הוסיף , כי לא הוא קיבל את ההחלטה לעצור או לשחרר את חוסייני , 
וכי המשטרה פעלה לפי הנחיות השב"ך . גם ראש הממשלה , יצחק שמיר , טען 
אתמול כי לא הוא קיבל את ההחלטה לעצור או לשחרר את חוסייני . על נסיבות שחרורו 
של חוסייני , אמר אתמול השר בר - לב : " מדיניות המשטרה היא לא להחזיק 
במעצר אדם שנייה אחת מעבר לנחוץ . חוסייני שוחרר מכיוון שהתברר כי לא יוכל 
לשבש הליכי החקירה " . בר - לב הוסיף , שייתכן כי יוגש כתב אישום נגד חוסייני 
בעניין שבו נעצר . כמחצית השעה לאחר שחרורו , כינס פייסל אל - חוסייני מסיבת 
עיתונאים במלון נשיונל - פאלאס במזרח - ירושלים . הוא הודה , בפני עשרות 
עיתונאים זרים ומקומיים , לכל אלה שסייעו בשחרורו והפעילו לחצים בארץ ובחו"ל . 
חוסייני סיפר כי חוקריו נהגו עמו בהגינות , למרות שעות החקירה הממושכות 
שגזלו ממנו שינה . בתשובה לשאלות , אמר חוסייני , כי מעצרו היה פוליטי 
וכי לא עבר על החוק ואינו קשור בשום פעילות בלתי - חוקית . " עובדה שלא 
מצאו נגדי שום דבר ושוחררתי " , אמר חוסייני , והדגיש כי לא היתה זו החלטה 
של מערכת המשפט אלא של חוקריו . הוא הוסיף , כי ייתכן ויש קשר בין מעצרו 
ליוזמת השלום , מאחר ש"שמיר לא רוצה , כנראה , שתושבי מזרח - ירושלים 
ישתתפו במשלחת הפלשתינית " . הוא אמר כי האלימות שהיתה במגרש הרוסים נתנה 
ביטוי להשפעה המוסרית השלילית של הכיבוש . " אני בכל אופן , מאמין עדיין 
בשלום ואפעל יותר ויותר למען השלום " , הוסיף . תנועת " שלום עכשיו " אמרה 
בתגובה לשחרורו של חוסייני ממעצר , שכעת הוכח שמעצרו היה מעצר שווא פוליטי 
ואיוולת מדינית שגרמה נזק רב לישראל . התנועה מגנה את המשטרה על שלא נערכה 
כראוי להגן על חוסייני , ואיפשרה את התנפלות בריוני הימין בעת צאתו ממעצר , 
למרות שהפגיעה בו היתה צפויה לאחר השתוללות אנשי כך בבית - המשפט ביום ו . 
אנשי שלום עכשיו , שהיו עדים להתפרעות , מתכוונים להגיש תלונות במשטרה . 
קפידבין " בשנה השלישית לאינתיפאדה אנו מתכוננים להילחם על דעת הקהל הישראלית " , 
אמר אתמול פייסל אל - חוסייני בכנס של מועדון המורה הערבי שהתקיים בגבעת - 
חביבה , לאחר ששוחרר ממעצרו . " לכם , ערביי ישראל " , פנה אל מאות האנשים 
בקהל , " יש חובה חשובה לשכנע את הישראלים בצורך בשוויון ובמסר של האינתיפאדה , 
האומר כי אנו נלחמים על - מנת לשחרר את עמנו ולא על - מנת לשעבד עם אחר . 
אנו לוחמים להקמת מדינה משלנו , ולא כדי לדרוס מדינה אחרת . " מיום שהתחלנו 
לדבר על השנה השלישית , היה ברור שהדבר לא ימצא חן בעיני מישהו בשלטון . 
ראשית , מנעו ממני מלהגיע לגדה המערבית ולעזה . שנית , מנעו ממני לנסוע 
לחו"ל , ושלישית עצרו אותי . ארבעה ימים חקרו אותי , ולא מצאו דבר נגדי , 
ואז השליכו אותי " . " האינתיפאדה " , המשיך חוסייני , " איננה מלחמה 
לשחרור האדמה , אלא תנועה הלוחמת על דעת הקהל . אנו לוחמים בארבע חזיתות : 
החזית הפלשתינית , החזית הבין - לאומית , החזית הישראלית והחזית הערבית . 
השנה הראשונה של האינתיפאדה הסתיימה בניצחון על החזית הפלשתינית . ברגע 
שהוכרז על הקמת המדינה הפלשתינית , כשאמרנו כן למדינה פלשתינית על - יד 
ישראל , דחקנו הצדה את החלק הגדול של פלשתין מן הנהר עד הים . זה היה 
קשה אבל החלטנו . " גם השנה השנייה , שבה נלחמנו על דעת הקהל הבין - לאומית , 
הסתיימה בניצחון . ההוכחה לכך היא הפגנת השלום הגדולה שהתקיימה בירושלים 
בהשתתפות מפגינים מאמריקה ומאירופה " . 
