הממונה על יחסי העבודה בחיפה , בשמשו כבורר , אישר פיטורין של עובד השקם 
מחיפה , שהוא גם חבר ועד , בשל חשד למעילה באמון וקבלת כספים במרמה ממעביד . 
החשד היה כי העובד , בתפקידו בוועד העובדים , מכר כרטיסים למופעים במחירים 
שמעבר למחירים שסובסדו על ידי המפעל ואת ההפרש הכניס לכיסו . כן מצאה הביקורת 
הפנימית של השקם כי העובד דיווח למעסיקו על מכירת כרטיסים מסובסדים שלא ניקנו 
והוא אישית נהנה מדמי הסבסוד . המדובר היה בסכום של כ04 שקל בלבד . העובד 
טען כי המשטרה לא מצאה לנכון לדון בעניינו ולכן גם אין מקום לפטרו . הבורר 
קבע כי החלטת המשטרה לסיים את החקירה בהיעדר עניין ציבורי , אין משמעה היעדר 
ראיות . עוד קבע , כי עקב חוסר האמון האישי שנוצר לגבי אדם בתפקיד בכיר , 
לאור מסקנות הביקורת הפנימית ומסקנות חקירת המשטרה , הפיטורין היו בדין . 
