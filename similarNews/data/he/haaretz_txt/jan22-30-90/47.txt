דמשק , ( ע"ר וע"ץ ) . נשיאי לבנון וסוריה שוחחו אתמול בדמשק על האפשרות 
של הפעלת כוח , כדי לסלק את הגנראל הנוצרי , מישל עאון , ממאחזו במזרח 
ביירות מסרו דיפלומטים בדמשק . נשיא לבנון , אליאס האראווי , המבקש להרחיב 
את סמכותו על המדינה החצויה עורך את ביקורו הראשון בחו"ל , מאז נבחר בנובמבר , 
בעקבות רצח קודמו , רנה מועוואד . עאון , הנתמך על ידי כ000 , 51 חיילים 
נוצרים , סירב לקבל את סמכותו של האראווי , למרות עיצומים כלכליים ואחרים , 
והוא רואה בנשיא האראווי בובה סורית . אלפי חיילים סוריים ולבנוניים - מוסלמיים , 
מכתרים את המובלעת הנוצרית שבה שולט עאון . האראוי נפגש עם הנשיא חאפז אסד 
בדלתיים סגורות . הם שוחחו גם עם ראש ממשלת לבנון , סלים אל - חוס , יו"ר 
הפרלמנט חוסיין חוסייני , סגן נשיא סוריה , עבדל חלים חאדאם , ועם שר 
החוץ פארקו אלשרעה . מקורות סוריים אמרו כי שני המנהיגים דנו בשאלה איך תוכל 
ממשלת לבנון להרחיב את סמכותה על פני לבנון כולה , תוך שימוש בכוחותיה . 
אחד המקורות אמר כי " הרחבת הסמכות אמורה להתבצע בשלב ראשון במערב ביירות 
( המוסלמית ) , ולאחר מכן לכל שטח לבנון " . בחודש שעבר איים האראווי להפעיל 
כוח , כדי לסלק את עאון מארמון הנשיאות שממזרח לביירות , אך החליט להמתין , 
כדי לתת הזדמנות נוספת לתיווך בין - לאומי . העיתונים הרשמיים של סוריה 
הבטיחו לנשיא לבנון את כל הסיוע הדרוש , כדי לסלק את עאון . ביירות ( ע"ר ) 
. הראווי אמור לבקר במספר מדינות ערביות נוספות , במטרה לגייס סיוע מדיני , 
צבאי ופיננסי , מסרו המקורות בביירות . ביירות ( ע"ם ) . " תומכי ההתנגדות 
האיסלאמית " ( אנצאר אלמקאומה אלאסלאמיה ) , ארגנו בשבוע שעבר תהלוכה 
של נאמניהם , והאשימו את ארגון אמל , בביצוע מעשי הרג וטבח באנשיהם . התהלוכה 
יצאה ממיסגד " אלאמאם אלרצא " בבאר אל - עבד , ומשתתפיה הניפו כרזות שקראו 
לשמור על ההתנגדות ולתמוך בה . הם קראו סיסמאות נגד ישראל וסוכניה . התהלוכה 
עברה בחלק מרחובות הפרבר הדרומי והסתיימה מול מטה אירגון חיזבאללה , שם 
נערכה עצרת נאומים , שבה נשא אלחאג חסין , דברים בשם תומכי ההתנגדות האיסלאמית . 
ביירות ( ע"ם ) . העיתון הלבנוני א - שראע , מוסר כי מפלגות במערב - 
ביירות החלו לחזור לדרום . טכס האזכרה אשר נערך לד"ר חכמת אלאמין , אורגן 
ע"י המפלגה הקומוניסטית הלבנונית והוא מהווה סימן ראשון לחזרתן של המפלגות 
לדרום . ידיעות המגיעות מהדרום , מוסרות כי מספר ארגונים השלימו את שיבתם 
המדינית בצורה מלאה וכי יש הכנה לחזרה צבאית במסגרת התיאום עם תנועת אמל . 
יש הסבורים כי הדבר מהווה הקדמה לשובו של צבא לבנון לדרום . המקורות גם 
סבורים כי אמל החליטה להרחיב את חזית העימות עם חיזבאללה , לנטרל את הפלשתינים 
מחד ולפתוח את הדרום בפני המפלגות הלאומיות מאידך . מזכ"ל מפלגת הבעת הערבית 
הסוציאליסטית בדרום לבנון , עבדאללה אלאמין , אמר לעיתון דיאר , כי כינס 
את ועידת המפלגה באזור הדרום , על מנת לאותת על חידוש פעילותן של יתר המפלגות 
הפוליטיות באיזור . פעילות זו לא נתקלה עד כה בשום התנגדות , מצד תנועת 
אמל , שעליה מוטלת האחריות על שמירת הביטחון בדרום . 
