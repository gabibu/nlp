מפקד פלוגה , סרן בקבע , שעמד בראש כוח שנכנס לכפר טורא אל - ערביה , 
באזור גנין , הודח לאחרונה מתפקידו , בעקבות מסקנות תחקיר שעשה תא"ל יעקב 
אור בנסיבות תקרית ירי שאירעה בכפר ובה נפצעו שני ילדים . התקרית אירעה 
ביום שלישי שעבר . מן היריות נפצע קשה בראשו ילד בן חמש וילד בן שמונה נפצע 
ברגלו . התקרית החלה כאשר כוח של צה"ל נרגם באבנים ומפקד הפלוגה החליט להיכנס 
לתוך הכפר בכוח קטן . החיילים השתמשו בנשקם ומן היריות נפצע בראשו בקליע 
פלסטיק , הילד מוחמד מחמוד כבהא , בן חמש . הוא הועבר לבית החולים הדסה 
בירושלים במצב קשה . לדברי מקורות פלשתיניים , נפצע בתקרית גם הילד מוניר 
עיזאת כבהא ( 8 ) , מפגיעת קליע ברגלו . בתחקיר שביצע מפקד אזור יו"ש 
החדש , תא"ל יעקב אור , נמצא כי מפקד הכוח שפעל בכפר טורה אל - ערביה 
" חרג מהנהלים המבצעיים בדרך פעולתו בכפר " . בהודעה שפרסם אתמול דובר צה"ל , 
נמסר כי מפקד האוגדה החליט עקב זאת , להוציא את מפקד הכוח מפעילות מבצעית 
באזור . המשטרה הצבאית החוקרת , מנהלת חקירה נפרדת בנסיבות הירי שהביאו 
לפציעת הילדים . זהו מקרה ההדחה השני של מפקד פלוגה בגדה בשבועות האחרונים . 
במקרה הראשון הודח מ"ף טנקים במילואים , שעמד בראש כוח שפעל בכפר אל - 
גניה , ליד רמאללה . באותו אירוע יזם המ"ף שיחת " מוטיבציה " עם התושבים , 
במהלכה זרק לעברם חזיזים ורימוני הלם . באותה תקרית נורה למוות תושב מקומי , 
פארס יוסוף שחאדה , בן 03 . 
