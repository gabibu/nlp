( ע ) . שליח ארגון פתח המתגורר באלגיר , עבד - אל והב , גייס את העולה 
החדשה מיוגוסלוויה לארגון , לצורך משימות ריגול בישראל . סגן בכיר ראשון 
לפרקליטת מחוז חיפה , עו"ד סילביה פריימן , הגישה אתמול כתב אישום לבית 
המשפט המחוזי בחיפה נגד הנאשמת ויקטוריה ( בת ליאון ) דויד ( 43 ) , 
ילידת יוגוסלוויה , שעלתה בנובמבר 7891 לישראל ומספר חודשים לאחר מכן קיבלה 
אזרחות ישראלית . פרשת הריגול נחשפה בתחילת ינואר השנה ופורסמה בשבוע שעבר . 
בכתב האישום נאמר , כי הנאשמת ביקרה בישראל כתיירת בשנים 18 ו38 . ב5891 
יצרה הנאשמת קשר עם שליח ארגון הפתח המתגורר באלגיר , שגייס אותה לארגון 
והעניק לה את הכינוי המחתרתי " חליאלה " , לאחר שהביעה נכונות להתגייס ולפעול 
למען הפתח . התביעה טוענת , כי ערבי תושב כווית , נאהיל עבדו , המתגורר 
ביוגוסלוויה , שימש איש קשר בין הנאשמת לבין מפעילה , עבד - אל והב , 
המתגורר רוב הזמן באלגיר . הנאשמת , ויקטוריה דוד , שנעצרה יחד עם תיירת 
יוגוסלווית , פטריטיציה קזנביץ , שהתגוררה בדירה ברחוב ארלוזורוב 88 , 
במעלה שכונת הדר - הכרמל בחיפה , עלתה לישראל בשנת 78 . לאחר מכן נסעה 
לביקור ביוגוסלוויה , שם פגשה את מפעיליה . התביעה טוענת , כי ויקטוריה 
דוד מסרה למפעיליה לקט עיתונים ישראליים בנושא האינתיפאדה ואלה ביקשו ממנה 
לשוב לישראל ולאסוף מידע עדכני , אודות מצב הערבים בישראל , לצלם מקומות 
אסטרטגיים בארץ , לרבות בסיסי צה"ל , דרכים , גבולות ותמונות של אתרים 
המתעדות את המצב בשטחים . כן נתבקשה הנאשמת , לטענת התביעה , להעביר ליוגוסלוויה 
מפות של ישראל וערים אחרות בה ולצורך כך , צויידה הנאשמת במצלמה . התביעה 
טוענת עוד , כי במשך תקופת שהייתה של ויקטוריה דוד בישראל , ביצעה את המשימות 
שהוטלו עליה ושיגרה ליוגוסלוויה תמונות של נמל חיפה ובסיסים צבאיים . מידע 
זה שוגר לבית אמה , המתגוררת עדיין ביוגוסלוויה . בכתב האישום נטען שפטריציה , 
השוהה בישראל מאז ספטמבר 98 , קיבלה מידי הנאשמת סרט צילום של מקומות איסטרטגיים 
ואתרים שונים , לצורך העברתם לאיש הקשר ביוגוסלוויה . פטריציה ביצעה משימה 
זו והעבירה את המידע לארגון הפתח ביוגוסלוויה . בכתב האישום נאמר עוד , 
כי הנאשמת ביצעה גם צילומים בשטחים , שחלקם שוגרו ליוגוסלוויה באמצעות הדואר 
וחלקם נתפסו ע"י המשטרה . עו"ד סילביה פריימן , מייחסת לנאשמת שורה של האשמות : 
מסירת ידיעות לאוייב העשויות להיות לתועלתו , מגע עם סוכן ללא הסבר סביר , 
חברות בהתאגדות אסורה ומתן שירותים לה . 
