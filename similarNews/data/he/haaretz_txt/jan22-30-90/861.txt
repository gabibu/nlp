בלגרד ( ע"ר וע"ץ ) . סרביה , הרפובליקה הגדולה ביוגוסלווייה , האשימה 
אתמול את הרפובליקות היריבות קרואטיה וסלובניה , באחריות למהומות של מפגינים 
ממוצא אלבני , שגרמו בסוף השבוע למותם של לפחות 41 איש בקוסובו . הפוליטבירו 
של המפלגה הקומוניסטית הסרבית הכריז , כי " החמרת המצב הפוליטי והבטחוני 
בקוסובו נובעת בעיקר מן התמיכה הבוטה מצד סלובניה וקרואטיה , בפרישתה של 
קוסובו מסרביה ויוגוסלווייה " . קוסובו היא חלק מסרבייה , ונראה כי ההודעה 
מאשרת את הקרע בין סרביה לבין שתי הרפובליקות האחרות , שקראו לשים קץ לדיכוי 
של האלבנים בקוסובו . פריסטינה ( ע"ר ) . אלבנים מקוסובו התנגשו אתמול 
עם המשטרה במהלך הפגנות הנמשכות מאז יום שבת ובהן נהרגו לפחות 41 איש . 
הטלוויזיה של בלגראד הודיעה , כי המשטרה פיזרה מפגינים בערים סובה רקאה 
ופריזרן , אולם לא מסרה כל פרטים נוספים . האלבנים במחוז קוסובו נשבעו 
לנקום את מות 41 מחבריהם בהפגנות המחאה שקיימו בסוף השבוע שעבר ואשר בהן 
השתתפו מאות אלפי אנשים . עדי ראייה אמרו כי שוטרים הרגו ביריות 01 אלבנים 
מפגינים בשבת ו4 נוספים בהפגנות שהתחדשו ביום ראשון . האלבנים המהווים רוב 
במחוז קוסובו , דרשו את התפטרותם של המנהיגים המקומיים , קיום בחירות חופשיות 
ושחרור אסירים פוליטיים . שלטונות המחוז הזהירו מפני סכנה של שפיכות דמים 
נוספת , נוכח המתיחות השוררת בקרב האוכלוסיה . כ000 , 8 איש הפגינו בעיר 
הקטנה דרניצה , וסוכנות הידיעות היוגוסלווית מסרה על שביתות ב04 מפעלים . 
מאות אנשים גם הפגינו בערים ובעיירות אחרות בקוסובו . קוסובו נתונה מזה 
שנים רבות במאבק חריף בין 7 . 1 מיליון התושבים ממוצא אלבני , מרביתם מוסלמים , 
לבין 000 , 002 הסרבים והמונטנגרים הנוצרים . יותר מ04 אלף סרבים ומונטנגרים 
נמלטו מן המחוז ב01 השנים האחרונות , בטענה כי הם סובלים מטרור ורדיפות 
מצד האלבנים המבקשים לגרש את כל המיעוטים הנוצריים ולהפוך את קוסובו למחוז 
אלבני טהור . המתח הגיע לשיא במארס שעבר כאשר במהומות שהתחוללו אז נהרגו 
82 בני אדם . היו אלה האלבנים שיצאו להפגנות נגד ניסיון מחוז סרביה לחסל 
את הממשל העצמי בקוסובו . 
