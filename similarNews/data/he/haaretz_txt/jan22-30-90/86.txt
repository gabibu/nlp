המחזה של ארבוזוב הרוסי , מגולל את קורותיהם של נערה ושני נערים , ברוסיה 
של מלחמת העולם השנייה והשנים שאחריה , ודן בהבטחות שהתממשו וכאלה שאינן 
יכולות להתממש . למרות שהמחזה כיום קצת פרטני מדי , הוא בעיקרו של דבר 
כלי טוב לשחקנים צעירים , להראות את מידת ההבטחה שיש בהם . הוא נותן להם 
אפשרות להראות טריות נעורים וגם להפגין מידה של בגרות ומיומנות של משחק . 
הבמאי לא הידק את המחזה וגם לא טרח יותר מדי ליצור אמינות בפרטים קטנים של 
תפאורה ותלבושות . מבחינת המשחק , סנדרה שונולד נאבקת בהצלחה בבעיות מבטא , 
ואישיותה הבימתית הקורנת והנעימה , מתגברת על מגבלה זו . הנוכחות שלה 
היא השלמה וגם המבטיחה ביותר . שרון אלכסנדר משעשע בילדותיות במערכה הראשונה , 
מאכזב במערכה השנייה ומתעשת לכדי עיצוב של דמות מבוגרת ומעניינת במערכה 
השלישית ; מרק מייסון מוגבל במבטא אנגלו - סכסי , אם כי במשך רגעים ארוכים 
מצליח להתגבר עליו , בתפקיד המורכב ביותר שבמחזה . שלושה שחקנים צעירים , 
שיש להם יותר רגעים יפים מאשר סך הכל של הצגה משכנעת , בהבטחה שמתממשת 
רק בחלקה . 
