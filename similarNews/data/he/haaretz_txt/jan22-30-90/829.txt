רבת עמון ( ע"ר ) . השלטונות הסובייטיים אינם יכולים לעצור את נהירת יהודי 
ברית - המועצות לישראל אמר השגריר הסובייטי בירדן , אלכסנדר זינצוק , 
בראיון שראה אור אתמול ב"גורדן טיימס " . הוא הוסיף שארצו מוכנה לתת יד למאמצים 
למניעת יישובם בגדה המערבית וברצועה ואם אפשר היא תעשה זאת באמצעות האו"ם . 
השגריר אמר שארצו נמצאת במצב קשה ביחס לבעיית ההגירה לישראל , במיוחד לאחר 
שארה"ב הגבילה במכסת ההגירה את מספר היהודים שיוכלו להגר אליה . " כאשר 
פתחנו את השערים הם סגרו את שלהם " , אמר השגריר בראיון לעיתון בשפה האנגלית 
המופיע ברבת - עמון . לדבריו , יש לבקש מארה"ב להגדיל את מכסת ההגירה ליהודים 
הסובייטים . זינצוק אמר שרוב המהגרים אינם עוזבים את מולדתם מסיבות דתיות , 
אלא לצורך שיפור מצבם הכלכלי , וכי בחירתם הראשונה היתה המערב . לדבריו , 
לאחר שההגירה לארה"ב נחסמה , חייבים היהודים המהגרים לפנות לישראל . השגריר 
קבע שחופש ההגירה והנסיעה הוא חלק ממדיניות הליברליזציה בברית - המועצות , 
שאינה יכולה " להטיל הגבלות אך ורק על היהודים הסובייטים " בעוד שהיא 
מאפשרת לאחרים לצאת . זינצוק אמר עוד כי הממשלה הסובייטית דנה בעניין עם 
נציגות אש"ף ועם נציגי המדינות הערביות , וציין שהבעייה לא גרמה נזק ליחסי 
ארצו עם אש"ף . זינצוק חזר על קריאתה של מוסקווה לכנס ועידה בין - לאומית 
לפתרון הסכסוך הערבי - ישראלי . " אנו גם מוכנים לתרום לפגישה מוקדמת על 
מנת לצמצם את הפערים בין הצדדים המעורבים " , הוא אמר . 
