רבת - עמון ( ע"ר ) . שר החוץ של ירדן , מרואן קאסם , אמר כי התנחלות 
עולים מבריה"ם בשטחים יזיק לתהליך השלום במזה"ת . " מי שמעוניין ביציבות 
האיזור צריך להבין כי כאשר ישראל מתכוונת לקלוט מספר כה גדול של אנשים בשטחים , 
הדבר יכול רק להפריע לתהליך השלום " , אמר קאסם בראיון ל"גורדן טיימס " , 
שהתפרסם אתמול . לדבריו , ירדן העלתה את הנושא לפני שגרירי ארה"ב ובריה"ם . 
" יש הרבה מדינות היכולות לפעול נגד יציאת היהודים מבריה"ם " , הוסיף קאסם . 
הוא אמר כי מנהיגי מדינות ערב צריכים להסכים על עמדה משותפת כדי להתנגד לתוכניות 
ישראל לקלוט אלפי יהודים מבריה"ם " על חשבון הפלשתינאים והשלום באזור " . 
ירדן , אמר השר , תעלה את הנושא בפגישת שרי החוץ הערביים בתוניס בראשית 
החודש הבא . קאסם האשים את ישראל בקיפאון שנוצר בתהליך השלום . " ב0991 
ברור לעולם שהצד הערבי עשה הכל כדי להתאים עצמו להסדר מדיני המבוסס על החלטות 
עצרת האו"ם , וברור עוד יותר כי הישראלים הם המכשול העיקרי לשלום שהאזור 
ותושביו זקוקים לו " . השר קרא גם לארה"ב לדון מחדש בחוקי פטור ממיסים , 
שלדבריו , מעודדים באופן עקיף הקמת התנחלויות . " הפטור ממסים , ממנו 
נהנים ארגונים יהודים בארה"ב , מאפשר להם להעניק לישראל קרנות פרטיות לשם 
קידום מדיניות הקליטה " , הוסיף קאסם . 
