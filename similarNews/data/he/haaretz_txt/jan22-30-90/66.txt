הממשלה החליטה אתמול עקרונית לאשר את הצעת החוק לקיצור הליכי רישוי בנייה , 
שנועד להאיץ את התחלות הבנייה למגורים , לנוכח גל העלייה הגובר . הצעת 
החוק הועברה לוועדת השרים לחקיקה לניסוחה הסופי , מתוך כוונה להגישה מייד 
לכנסת . בדברי ההסבר להצעת החוק נאמר כי היא מיועדת לקיצור הליכי היתרי הבנייה 
באזורים שכבר תוכננו למגורים , ותהליך הבנייה שם איטי ומתמשך . כך למשל 
קובע חוק התכנון והבנייה , כי המועד המירבי להחלטת ועדה מקומית או רשות 
רישוי מקומית לגבי בקשה להיתר , הוא שלושה חודשים , ואם הוגשה הבקשה לרישוי 
בדרך מקוצרת , המועד המירבי להחלטה הוא חודשיים . לעומת זאת אין המחוקק 
מגביל את הרשויות האחרות כגון הג"א , מכבי אש , חברת החשמל לגבי זמן התגובה 
שלהם למתן אישורים מוקדמים , לפני היתר הבנייה . גורם מעכב נוסף הוא הצורך 
לשלם את אגרות הבנייה ואגרות הפיתוח , לפני שההיתר מוצא . על פי הצעת החוק , 
תצטרך הוועדה המקומית לאשר היתר הבנייה בתוך חודש אחד בלבד , ומייד לאחר 
מכן יוכל מקבל ההיתר להתחיל לבנות . את התנאים המוקדמים שנדרשו עד כה לפני 
הוצאת ההיתר , יהיה הבונה חייב להשלים בתוך שלושה חודשים , מיום הוצאת 
ההיתר . אם לא ישלים תנאים אלה במועד , יושעה ההיתר והבנייה תופסק עד שימציא 
את האישורים . הצעת החוק גם כוללת הקלות לקבלנים על ידי כך שיתאשפר להם 
לפרוס את תשלומי האגרות לוועדות המקומיות . דרעי הדגיש כי הצעת החוק היא 
בגדר הוראת שעה לנוכח מצוקת הדירות , ואין בה שבירת עקרונות או שינוי הליכי 
תכנון . מועצת ענף הבנייה תובעת מן הממשלה לטפל ללא דיחוי בשיפור הליכי 
הרישוי בדרך של שינוי החוק , ולא להסתפק בצווי חירום לקיצור ההליכים . 
המועצה קובעת כי השינוי הנתבע בחוק התכנון והבנייה , אינו חיוני כעת , 
וכי די בשינוייים מיזעריים שיקבעו חלוקה נכונה בין עבודת הוועדות המחוזיות 
לוועדות המקומיות , כדי לייעל את הליכי הרישוי . מועצת ענף הבנייה אימצה 
את התוכנית שעובדה על ידי לישכת האדריכלים והמהנדסים , כפי שעובדה על ידי 
האדריכל יוסף פרחי . לדעת פרחי אחד משורשי הבעיות ביצירת צווארי בקבוק בהליכי 
הרישוי , הוא העדר תוכנית מיתאר מפורטת , ברוב הרשויות המקומיות . בהעדר 
הנחיות כאלה , נאלצת הוועדה המקומית להעביר החלטות לוועדות מחוזיות , וכל 
פרוייקט הופך למו"ם מסחרי בין יזמים לפקידים . גורם נוסף בסרבול הוא בריבוי 
ועדות , העוסקות בחישוב שטחי הבנייה . לכל ועדה יש טכניקה משלה : חישוב 
אחד לצורך קביעת היטל , חישוב אחר לצורך זכויות בניה , חישוב נפרד לצורך 
בתים משותפים וכדומה . לשכת המהנדסים והאדריכלים תובעת עוד להעניק למהנדס 
העיר , סמכות לאשר הזזת חלון או הגבהת בניין במספר סנטימטרים , שעל פי 
וחוק הקיים מחייבים היתר מיוחד . מועצת ענף הבנייה קובעת כי הליכי הרישוי 
הקיימים היום , אינם מאפשרים בשום פנים להגדיל את היקפי הבנייה מעבר ל81 
אלף הדירות שנבנו ב9891 , שהוא המספר הנמוך ביותר שנרשם בשנה כלשהי , מאז 
קום המדינה . 
