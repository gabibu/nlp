" קבלת החלטה על הקמתה של תחנת קול - אמריקה בערבה מסוכנת ושלילית למדינה , 
לנוף הערבה ולטבעה , ומעל לכל מזיקה והרסנית להתיישבות בצפון הערבה " , 
נאמר בעצומה שעליה חתמו יותר מ005 איש , המהווים את רוב התושבים הבוגרים 
במרכז הערבה ובצפונה . העצומה שוגרה לכל שרי הממשלה ולחברי ועדות החוץ והביטחון , 
הפנים , איכות הסביבה והחינוך של הכנסת . בעצומה , הנושאת את הכותרת " היכן 
הציונות " , נאמר כי " התנועה הציונית ראתה לעצמה מטרה ליישב על הקרקע יהודים 
שימצאו פרנסתם בעבודה יצרנית . קול - אמריקה יעביר חלק ניכר מתושבי האזור 
לעבודות שירותים עבור מדינה זרה . אפשר שכלכלית מעבר זה יהיה מוצלח מהכלכלה 
הנוכחית , אך מה באשר למטרות הציונות . לאזורנו שני קווי - זהות עיקריים : 
זהות יצרנית - חקלאית , המוקנית על - ידי שבעה יישובים חקלאיים , וזהות 
של אזור שמירת טבע ונוף עם פוטנציאל של תיירות - מדבר , הנמצא בשלבי התפתחות 
ראשונים . אין ספק שקול - אמריקה ישבש ויחבל קשות בקווי הזהות האזוריים . 
החקלאי היצרן יידחה ויידחק על - ידי איש השירותים המתפרנס מקול - אמריקה . 
איש הטבע , החינוך והמחקר ימצא עצמו מול טבע פגוע והרוס . " בסביבת התחנה " , 
נאמר בהמשך העצומה , " שוכנים המושבים עידן וחצבה , וכן יישובים נוספים . 
יש חוות - דעת שאין לבטלה , שקרינת הרדיו עלולה לגרום לנזקים בריאותיים . 
אם יוכח מדעית שאכן יש סכנה , לא תיסגר התחנה , אלא ייסגרו היישובים " . 
