( ע ) . החייל אלון מזור , ממושב מולדת , נהרג ושלושה חיילים ואזרח 
נפצעו אתמול בבוקר , בתאונת - שרשרת בצומת ברקאי , סמוך למחצבת ורד . 
טנדר פגו צבאי נסע בשעה 01 בבוקר מחדרה לכיוון עפולה . ליד מחצבת ורד ביצע , 
כנראה , עקיפה על כביש רטוב . נהג המכונית הצבאית לא הספיק לעקוף והתנגש 
חזיתית בטנדר פולקסווגן שנסע מולו . טנדר פגו אזרחי אחר לא הספיק לבלום 
והתנגש מאחור בפולקסווגן . בתאונה נהרג החייל אלון מזור . חייל אחר נפצע 
קשה , הוא טופל בביה"ח " הלל יפה " והועבר אחר - כך לבית החולים שיבא 
בתל השומר . חייל ואזרח נוספים נפצעו באורח בינוני ואזרח אחר נפצע באורח 
קל , באותה תאונה . שלושתם הועברו על ידי נט"ן ואמבולנסים ממד"א חדרה ממקום 
התאונה לבית החולים " הלל יפה " . בתאונת דרכים שאירעה אתמול סמוך לשעה 03 . 
8 בבוקר בכביש המוביל למושב אליקים , סמוך למפעל " אוסם " , התנגשו שני 
כלי רכב , אחד צבאי והאחר אזרחי , וכתוצאה מכך נפצעו ארבעה אנשים , שניים 
קל ושניים בינוני . משטרת מרחב העמקים פתחה בחקירה . שלושה אנשים נפצעו 
באורח קשה בשתי תאונות דרכים שאירעו אתמול באזור השרון . בנתניה נפגעה שפרה 
יונה , אשה בת 76 , כאשר חצתה את רחוב הרצל ביציאה מן העיר לכיוון המחלף . 
מכונית פרטית פגעה בהולכת הרגל , כאשר זו חצתה את הרחוב שלא במעבר החצייה . 
היא הועברה לבית חולים בילינסון בפתח - תקוה , במצב קשה . בתאונה אחרת , 
בכביש הכניסה לטייבה , נפצעו קשה משה דיין , בן 53 , מנתניה , ויצחק 
אשריאן , בן 23 , מכפר יונה . השניים נסעו במשאית של חברת " תנובה " , 
סמוך לתחנת הדלק בטייבה . מערבל בטון שנסע לכיוון דרום , פנה שמאלה וחסם 
את דרכה של המשאית ובכך גרם להתנגשות . נט"ן ואמבולנסים של מד"א העבירו 
את דיין לבית חולים בילינסון ואת אשריאן לבית חולים שיבא ברמת - גן , שניהם 
במצב קשה . נהג מערבל הבטון נעצר לחקירה . לשכת התנועה במשטרת מרחב השרון 
ממשיכה לחקור את נסיבות שתי התאונות . 
