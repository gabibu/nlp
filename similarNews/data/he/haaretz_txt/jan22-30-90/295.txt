( ע ) . המועצה האזורית שער הנגב עומדת להקים בקרוב כפר לצעירים עולים , 
בו ישוכנו כ051 איש בתנאי קיבוץ , עד לקליטתם המלאה בארץ . בימים האחרונים 
הניח ראש המועצה שי חרמש תוכנית מפורטת להקמת הכפר על שולחנו של שר האוצר 
שמעון פרס . על - פי תוכנית זו , יוקם הכפר בשטח של כפר נוער פנוי באזור 
יער איבים , הנמצא בסמוך לעיירה שדרות . בכפר יש חדר אוכל , מטבח , דירות 
סגל , כיתות לימוד וכ04 חדרים קטנים . לדברי שי חרמש , ניתן להקים בכפר 
גם בעתיד הקרוב כ051 יחידות דיור , בהן ייקלטו העולים הצעירים . העולים 
יזכו לסיוע בבעיותיהם השונות ובהכוונה לדיור ולתעסוקה . הם ילמדו במכללת 
שער הנגב , שתפעיל אולפנים לעברית , במסגרת תוכנית לעולים חדשים , ותכשיר 
חסרי סיווג מקצועי . כמו כן תיושם תוכנית להשלמת בגרות והכשרה למקצועות 
שונים . בתום תקופת קליטתם יפוזרו העולים החדשים ביישובים באזור , ובכללם 
העיירה שדרות . ראש המועצה האזורית הוסיף כי בכוונת המועצה לקלוט גם 24 משפחות 
עולים שישוכנו בקיבוצי שער הנגב . במועצת שער הנגב ממתינים למתן אור ירוק 
ממשרד האוצר לתוכנית שהוצעה . 
