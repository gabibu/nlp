וכה של קביעת זכויות הצבעה שוות למניות הנסחרות בבורסה . אני מבקש להתייחס 
לסוגיה זו מנקודת מבט של משקיע מן הציבור הרחב . מעבר ליתרונות של זכויות 
שוות בתחום מחירי המניות והתפתחות השערים בשוק , העברות שליטה והצעות רכש , 
נשאלת השאלה , איזה שימוש יעשה בהן המשקיע שלנו . זכות הצבעה היא במהותה 
זכות להשתתף באסיפות כלליות של החברה ולהצביע בהן . מעקב רב - שנים מוכיח , 
שבעלי המניות מן הציבור אינם מטריחים עצמם , בדרך כלל , לאסיפות כלליות , 
ואינם מממשים את זכות ההצבעה שלהם . או במילים אחרות , בעלי המניות מצביעים 
ברגליים במקום בידיים . היו מקרים אחדים , בשנים האחרונות , שבעלי מיעוט 
עקשנים באו לאסיפות , שאלו שאלות , הפעילו את הרשויות וגרמו לשינוי חיובי 
בדרך ניהולה של החברה . אך מקרים אלה הם נדירים ובודדים . בעבר נשמעה הטענה , 
" מה טעם לבוא לאסיפה אם אינני יכול להשפיע , היות שברשותי מניות נחותות " . 
אך יחד עם זאת , לא ראיתי שבחברות בהן סוג מניות אחד , היתה נוכחות משמעותית , 
אם בכלל , באסיפות כלליות . סוגיה זו כרוכה גם בהרגלי השקעות של ציבור 
המשקיעים . כאשר אדם משקיע לזמן קצר , כי קיבל רמז או שמועה , שניתן לגרוף 
במניה מסוימת רווח נאה תוך ימים ספורים , אין לו , כמובן , כל עניין באסיפה 
כללית או בהתרחשויות המתחוללות בחברה לאורך זמן . משקיעים המכוונים את השקעתם 
לטווח בינוני או ארוך , מן הראוי שיעקבו מקרוב אחר ההתפתחויות בחברה ואין 
זה משנה מה שיעור אחזקתם בחברה חשובות נוכחותם ותשומת לבם . השתתפתי לפני 
זמן מה באסיפה כללית מיוחדת לאישור הקצאה פרטית לבעלי עניין , כנדרש על 
פי כללי הבורסה . היתה לי הרגשה טובה להיווכח , שבחברה זו היתה קבוצת " משקיעים 
מן הציבור " , שאיכפת להם מה קורה בחברה , שדרשו מן ההנהלה הסברים על העסקה 
ועל ההקצאה , ורק אחרי שהשתכנעו אישרו את הצעת ההחלטה . בשוק ההון מתרחש 
עתה תהליך של יתר מעורבות של משקיעים מוסדיים בשוק המניות . משקיעים אלה 
הם , בדרך כלל , משקיעים לטווח ארוך ולהשתתפותם יש חשיבות רבה הן בשלב 
ההנפקה , הן בפעילות במסחר בבורסה והן במעקב שוטף אחר המתרחש בחברות , 
כבעלי מניות . כמו שניתן לצפות לשיפור איכות ההנפקות כדי שיקלעו לטעמם של 
המשקיעים המוסדיים , יש גם לצפות שלנוכחות נציגיהם באסיפות החברה או בעצם 
העובדה שהם בעלי מניות בחברה , תהיה השפעה על מהלך פעילותה של החברה . זו 
אולי גם הזדמנות לקרוא למנהלי קרנות הנאמנות , להן חלק דומיננטי בשוק המניות , 
" לרדת מן הגדר " ולממש את זכויות ההצבעה הנלוות למניות שברשותם . פעולה , 
שבדרך כלל נמנעו ממנה עד עתה , גם במקרים בהם לקולם יתה חשיבות רבה לעתידה 
של החברה . אין לי ספק שגילוי עניין בחברות על ידי בעלי מניות יתרום לסטנדרטים 
גבוהים יותר של ניהול חברות ציבוריות בישראל כהשלמה חיובית להנהגת זכויות 
הצבעה שוות . 
