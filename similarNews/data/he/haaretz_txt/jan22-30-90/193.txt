בעקבות חידוש היחסים בין הונגריה לישראל , החליטו מנהלי מכון סלאדאס לחקר 
הסרטן שבבודפשט , לאפשר לישראלים לבוא לטיפול במכון . קבוצת חקר הסרטן במכון , 
בראשות פרוף רטי ואדם קובץ , הצליחה לפתח שיטה לשמירת האיזון של חילופי 
המידע בין התאים שנפגעו במחלת הסרטן , ובכך לשפר את מצב המערכת החיסונית 
שנפגעת עקב המחלה . התהליך הנקרא חילופי מידע , נגרם עקב פגיעת המחלה בתאים 
המתחילים להתרבות בנפרד , וכך מופרע האיזון הטבעי בגוף . על - פי דיווחי 
המכון , טופלו בשיטה זו עד כה , 71 אלף חולים , שנפגעו מסוגים שונים של 
סרטן . הפעילות של מכון " סלאדאם " , התמקדה עד כה בהונגריה . בעקבות פריצת 
גבולות מדינות מזרח אירופה , הופצה השיטה גם לארצות אחרות והיא מעוררת עניין 
רב בעולם המערבי . הרשות ההונגרית המוסמכת , המכון הפרמתאוטי הלאומי , 
נתנה הכשר למכון ולשימוש בתרופות שפותחו ואישרה את הפצת השימוש בו . ל"הארץ " 
נמסר כי הטיפול במכון נמשך בין שבועיים לחודש ובתקופה זו אסור לחולה לעבור 
טיפולים נוספים , לרבות קבלת הקרנות וטיפולים כימותרפויטים . החולים מקבלים 
את הטיפול באווירה של מנוחה ונופש במלון בהונגריה . המכון פתח נציגות בתל - 
אביב , דרכה נעשית ההרשמה לטיפול . כדי להוזיל את השהות יוכלו הישראלים 
לצאת לטיפול בקבוצות . 
