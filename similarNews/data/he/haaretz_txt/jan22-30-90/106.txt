קופנהאגן ( מיוחד ל"הארץ " ) . אם לא יודח גורבצוב , כפי שחוזים מרבית 
המשקיפים בעיתוני המערב , וכן בוריס ילצין החוזר על נבואתו כי מתקרב קיצו 
הפוליטי של גורבצוב , צפויה תעשיית הנשק בעולם המערבי למשבר ממושך . בעוד 
תעשיית הנשק הסובייטית יכולה לעבור בקלות יחסית מייצור טנקים לייצור טרקטורים 
או מכונות כביסה , ענקי התעשייה הצבאית במדינות המערב צפויים לסגירה ולפיטורים 
המוניים , אם לא יחודשו ההזמנות של משרדי ההגנה במדינות אלה . המשבר הפוקד 
את ענק התעשייה הצבאית של שוודיה , בופורס , הוא רק קצהו של הקרחון . 
אם ייאלצו מפעלי התעשייה הצבאית בארה"ב לצמצם את ייצורם יהיה המשבר גדול 
בהרבה . קל להבין מדוע יצרני הנשק בארה"ב ממתינים עם שעון ביד להדחתו של 
גורבצוב . במערב אירופה גרמה הציפייה לקץ המלחמה הקרה לספקות על עתידו של 
פרויקט מטוס הקרב אירופייטר . מערב גרמניה , אחת מבין ארבע מדינות נאט"ו 
שתכננו ייצור מטוס קרב משותף , שוקלת לפרוש ותעמיד בסימן שאלה את הפרויקט 
כולו . המדובר בפרויקט לייצור 008 מטוסים במחיר כולל של עשרים ואחד מיליארד 
דולר . התוכנית לייצור האירופייטר עברה גילגולים רבים ואמורה היתה להוות 
את חוד החנית של חיל האוויר המשותף למדינות מערב אירופה . ייצורו של המטוס 
אמור היה להתחיל בעוד שנתיים , והכנסתם לשירות פעיל תוכננה החל משנת 6991 . 
אווירת ההפשרה הבין - גושית וקריסת חומת ברלין גרמה לשינוי דעות במפלגה הליברלית 
במערב גרמניה , שהיא שותף זוטר בקואליציה , וביטול הסכמתה לתמוך בייצור 
האירופייטר ימנע השגת רוב בבית הנבחרים המערב גרמני . לתוכנית ייצור המטוס 
קיימת התנגדות של מפלגות האופוזיציה , הסוציאל - דמוקרטים והירוקים . אם 
תפרוש מערב גרמניה יעמיד הדבר בספק את ייצור המטוס . ההזמנה הכוללת תפחת 
משמונה מאות לחמש מאות מטוסים , ותחול במקביל התייקרות במחיר ייצורו של 
כל מטוס . ספק אם בריטניה , ספרד ואיטליה יהיו מוכנות להשקיע כספים בפרויקט 
ללא השתתפות מערב גרמניה . בעיית האירופייטר דומה לבעיה בה מתחבטת כיום שוודיה : 
המטוס השוודי יאס גריפנ39 תוכנן להוות את חוט השדרה של חיל האוויר השוודי , 
החל מן המחצית השנייה של שנות התשעים . ייצורם של מאה וארבעים מטוסים עומד 
כיום בסימן שאלה . השקעת הכספים בייצור היאס חרגה מגבולות תקציב ההגנה ומסכנת 
את ציודם מחדש של חילות היבשה והים . שוודיה היא כיום המדינה היחידה בעולם 
בעלת אוכלוסייה של פחות מעשרה מיליון תושבים שנטלה על עצמה משימה לייצר מטוס 
קרב לשנות האלפיים . 
