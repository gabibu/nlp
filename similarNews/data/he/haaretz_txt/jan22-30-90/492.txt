נפסקה מגמת הירידה בפעילות הכלכלית בישראל . ירידה זו איפיינה את מרבית 
החברות במשק בשנתיים האחרונות ועד לרביע השלישי של 9891 . מסקר החברות , 
שפירסם בנק ישראל , עולה , כי במרבית החברות בענף התעשייה נבלמה לחלוטין 
מגמת הירידה במכירות , וזאת תוך שיפור בניצול כושר הייצור . בענף המסחר 
ובמרבית חברות הבנייה נמשך הגידול המהיר במכירות . בענף המלונות חלה ירידה 
עונתית בפעילות ומחברי הסקר מציינים , כי בהשוואה לרביע המקביל אשתקד הירידה 
היתה מתונה בהרבה . הרחבת הפעילות בענף התעשייה נבעה , לדעת מחברי הסקר , 
מהמשך גידול היצוא , כאשר במכירות לשוק המקומי לא חל עדיין גידול , בדומה 
למגמה ששררה ברביע הקודם . המלאי במרבית החברות בענף המסחר עלה בקצב מהיר 
ברביע האחרון של 9891 , דבר המצביע , לדעת מחברי הסקר , על ציפיות לגידול 
מכירות בעתיד . 
