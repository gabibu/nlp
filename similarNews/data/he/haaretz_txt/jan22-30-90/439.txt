מפתה מאוד להצביע על שפיכות הדמים הנוראה בטראנס - קווקז לעומת האיפוק בעימות 
בין הליטאים לבין הנהגת בריה"ם ולאבחן הבדלים של תרבות , מסורת פוליטית 
ויחס לאלימות בין אירופים לאסיאנים , נוצרים ומוסלמים לא כל שכן שיעים 
קנאים . אך למרות ההבדלים הללו יש יותר מן המשותף לשני המשברים שפקדו את 
בריה"ם בתוך שבוע אחד , תחת הכותרת : סימני ההתפוררות של האימפריה הסובייטית . 
" הבומרנג שהשלכנו ממוסקווה סבב את כל מזרח - אירופה וכעת חזר לפתחנו " , 
אמר לי חבר הסובייט העליון יורי שצרבק מאוקראינה . מתברר כי השד ששיחררה 
הפרסטרויקה מן הבקבוק למד הרבה במהלך הסיבוב הזה . אחת התופעות המשותפות 
הבולטות ביותר בין ליטא ואזרבייגאן ועמן עוד כמה מן הרפוליקות התוססות עתה 
היא השתכנעות הממסד הקומוניסטי המקומי , כי המשך ההישענות על הגיבוי ממוסקווה 
פירושו התאבדות ודאית , בעוד שהזדהות עם התנועה הגורפת את הרחוב המקומי 
עשויה להעניק לפחות פסק זמן וסיכוי להישרדות , כגוף הפוליטי אם לא כשלטון 
הבלעדי . במדינות הבאלטיות היתה התנועה הזאת התקדמות הדרגתית לאוטונומיה , 
עד להשבת העצמאות המלאה , ובקווקז בארמניה לא פחות מבאזרבייגאן היתה 
זו מלחמה לאומנית על שטחי מחיה . אבל בכולן הלכו השלטונות והמפלגות הקומוניסטיות 
של הרפובליקות אחרי התנועות הלא - פורמליות , שנעשו מוקד הכוח היכול לכנס 
המונים להפגנות ולהצבעות , ובמקרה של קווקז גם להקזת דם . בליטא הבהירה 
התנועה הלאומית " סאיודיס " , כי בבחירות הקרובות לסובייט העליון של הרפובליקה 
תתמוך במועמדים הקומוניסטים " רק באופן אינדיווידואלי , באותם אישים המקובלים 
עלינו " , כפי שאמר עורך ביטאון התנועה . הקומוניסטים הבינו את המתחייב 
מכך : התנתקות מן המפלגה הכלל - סובייטית , אם ברצונם להישאר בשלטון ול 
כשותפים . הוועד המרכזי של המפלגה בליטא אף עמד על החלטה זו , נוכח צירוף 
של איומים ותחינות מפי גורבצוב עצמו . למחרת ביקורו של המזכ"ל בחר הסובייט 
העליון של ליטא , שחלק הארי מחבריו תומכי סאיודיס , בראש המפלגה המקומית , 
אלגירס ברואוסקאס , לנשיא הרפובליקה . נשיאת הרפובליקה האזרבייגאנית , 
אלמירה קאפארובה , הועמדה לפני ברירה דומה , לא תחת לחץ של החזית העממית 
אלא מכוח הטנקים הסובייטיים שהוחדרו לבירתה באישון לילה בלי הסכמת הממשלה 
המקומית ומול התנגדות פעילה של תושבים . בעוד ההמון צובא על משרדי המפלגה 
המקומית ותובע את הדחת ראשיה , שידרה קאפארובה ברדיו באקו גינוי חריף ל"פלישה " 
והטילה את האחריות על הוועד המרכזי והסובייט העליון במוסקווה ועל גורבצוב 
אישית . כך נעשתה , לפחות זמנית , לגיבורת - היום , אף כי ספק אם בבוא 
יום פקודה ישאירו הלאומנים הליטאים , האזרים וכל היתר מישהו מן הממסד 
הקומוניסטי על כנו . קפמאפרקהאזרים , שאתם אפשר היה להתקשר טלפונית לבאקו , 
בירכו על ההתקשרות אליהם . מדבריהם התבררה תחושת ההתמרמרות כי " כוחות 
האופל והמאפיה הארמנית , הנשענת על שדולה עתירת - הון במערב , מרעילים 
נגדם את התקשורת העולמית " . כך , למשל , אמירבק איידין , חבר המפלגה 
הרדיקלית העל - לאומית שמרכזה ברומא , הבהיר שמפלגתו מושיטה תמיכה מוסרית 
לחזית העממית של אזרבייגאן ובין השאר התחייבה להקציב מכספה לפעילות החזית 
ולתרום להפצת רעיונותיה הן בתחומי בריה"ם והן מחוצה לה . אבל לא פחות מן 
השנאה לארמנים מורגש חוסר אמון כלפי מוסקווה ומניעיה . איידין האשים את 
מוסקווה בכריתת ברית עם איראן במטרה למנוע את כינונה של אזרבייגאן העצמאית 
והמאוחדת . פקיד בכיר בממשלת באקו תלה את קולר המאורעות האחרונים לא רק 
ב"תוקפנות הארמנית " , אלא גם ב"צד השלישי , שאינו תורם דבר ליישוב הסכסוך " . 
הממשלה , כך אמר , מסכימה עם רוב מטרותיה של החזית העממית , אף כי היא 
מעדיפה " שיטות פרלמנטריות " . בין שאר המטרות מנה את פתיחת הגבול עם אזרבייגאן 
האיראנית , שאותו המשיל לגבול בין שתי מדינות גרמניה או שתי מדינות קוריאה . 
סגירת הגבול הזה בימים האחרונים , כנראה בהסכמה בשתיקה בין טהרן ובין מוסקווה , 
מאשרת לפחות מקצת מן החדשות בבאקו . כבר בשלב הזה , ועוד לפני שהמשבר בבאקו 
הגיע לשיאו , ההדים למתרחש נשמעים היטב מעברו האחר של הים הכספי מוקד הסכנה 
המוסלמית , המעוררת חלחלה אצל רבים במוסקווה . קולות הזדהות נשמעו מקזחסטאן 
ומאוזבקיסטאן . לדברי איידין , החלו הטורקמנים , שאל שטחם פינו את הפליטים 
הארמנים במעבורות מבאקו , למנוע מהם אפשרות נחיתה . על עצרות הזדהות עם 
האזרים נמסר מן המחוזות המוסלמים צצניה ודאגסטאן שבצפון הקווקז , ואפילו 
בקרב הגרוזינים הנוצרים , שעד הזמן האחרון התכתשו עם המיעוט האזרי בקרבם 
אבל זוכרים במרירות את הטבח שעשו כוחות משרד הפנים בטביליסי באפריל שעבר . 
עם כל הפגיעה במוניטין של גורבצוב עקב אותו אירוע , ריסן טבח טביליסי את 
התסיסה הלאומנית הגרוזינית . אבל החשש לחזור על התערבות כזאת היה כנראה 
גורם חשוב בשיקולי גורבצוב מאז . קו דמיון נוסף בין אירועי ליטא ואזרבייגאן 
הוא ההיסוס להפעיל אמצעים שהיו עשויים להיות יעילים אילו ננקטו בזמן . נוכחות 
צבאית קבועה ותקיפה יותר בארמניה ובאזרבייגאן היתה בוודאי מעוררת התמרמרות , 
אך אפשר שהיתה מצמצמת את ממדי ההרג ההדדי בין תושביהן וחוסכת את הצורך לפרוץ 
לבסוף אל באקו בעד מתרסים של התנגדות מאורגנת . כך היו נחסכות העריקות וההתקוממויות 
של חיילים מקומיים , המסרבים למלא אחר פקודות של קציניהם הרוסים , והשוואות 
לפלישות לאפגניסטאן ולצכוסלובקיה , כפי שהשמיע המנהיג הרוחני של השיעים 
האזרים שהוא גם חבר בעצרת נבחרי העם של בריה"ם . 
