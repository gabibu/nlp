" מחנכים יהודים מקהילות דוברות צרפתית השתתפו באחרונה בסמינר להסמכת עובדי 
הוראה , שנערך לראשונה במרוקו , ביוזמת המחלקה לחינוך ותרבות תורניים בגולה . 
הסמינר , שנמשך 01 ימים , התקיים בקזבלנקה וכלל גם סיורים לימודיים וביקורים 
בקהילות היהודיות במרקש , מקנס , פס וערים אחרות . המורים , הגננות ומרכזי 
הסמינר התקבלו בכל הערים על ידי נשיאי הקהילות היהודיות והציבור הרחב , 
וכן בפגישותיהם עם נציגים רשמיים של הממשל המרוקאי . במרוקו חיים כיום כ0008 
יהודים . כל ילדי הקהילה , המונים כ0061 תלמידים , מקבלים חינוך יהודי 
מלא בשמונה בתי - ספר . בסמינר השתתפו גם 51 מורים וגננות ממרוקו . ההשתלמות 
כללה לימודים בשפה העברית , דידקטיקה , הוראת המקרא והנביאים ועוד . הסמינר , 
שאורגן ע"י ד"ר רפי ממן , נציג המחלקה לחינוך ותרבות תורניים בצרפת , 
התקיים בסיוע " קרן פינקוס " , במסגרת פרויקט הנמשך שנתיים , כולל שני 
סמינריוני קיץ המתקיימים בארץ ושניים בעונת החורף , המתקיימים בחו"ל . 
בין המשתתפים בתוכנית הלימודים היה גאן גק ואל , המנהל החינוכי של רשת " אליאנס " . 
הפרויקט החינוכי מאורגן ע"י יצחק ריינר , מנהל אגף ההשתלמויות של המחלקה 
לחינוך ותרבות תורניים בגולה , שהשתתף בצוות ההוראה של הסמינר במרוקו . 
