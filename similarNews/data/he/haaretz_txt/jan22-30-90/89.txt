הצעד המעשי הראשון להלבנת הרפואה השחורה במערכת האשפוז הממשלתית נעשה בשבוע 
שעבר , משהושלמה עריכת ההסכם בין משרד הבריאות , הנהלת המרכז הרפואי " שיבא " 
וקופת חולים " מכבי " , שלפיו בית החולים " רמת מרפא " שבבעלות הקופה 
יסונף מבחינה רפואית , החל ב2 . 1 , למרכז הרפואי " שיבא " . משמעות ההסכם , 
שהוא הניסיון הראשון לשילוב רפואה פרטית ורפואה ציבורית , הבטחת תוספת 
הכנסה לרופאי " שיבא " . רופאי " שיבא " יקבלו , בעקבות חתימת ההסכם , 
חצי מיליון מבוטחי " מכבי " ומבוטחי קופות אחרות שלמכבי הסכמים עמן למכירת 
שירותי " רמת מרפא " . הכוונה היא , שהרופאים יתוגמלו על ידי הנהלת " רמת 
מרפא " , ואילו השירותים למבוטחים יינתנו במסגרת הביטוח הרפואי וממכירת שירותים 
פרטיים . היתרון מהתקשרות זו לקופת חולים " מכבי " , אומר מנכ"ל הקופה , 
רפי רוטר , הוא " ש"רמת מרפא " יסונף למרכז רפואי אוניברסיטאי מהשורה 
הראשונה , וייהנה מהעשרה מקצועית , כשמיטב הכוחות המקצועיים של " שיבא " 
יעמדו לרשות מבוטחי הקופה . לקראת ביצוע הסינוף הורחבה התשתית של " רמת 
מרפא " , והושקעו מיליון דולר בהקמת חדרי ניתוח לניתוחי לב , חדרי טיפול 
נמרץ וחדרי צנתורים . במקום יש 24 מיטות כירורגיות , מעבדות , מתקני הדמיה 
כולל סורק ממוחשב , ומכשור לטיפול פולשני במקצועות השונים , לרבות מכשור 
חדיש לריסוק אבני כליות . כמו כן יש שירותי מרפאות חוץ , כמו שירותים אונקולוגיים , 
מרפאת שד , מרפאת פריון ועוד . רוטר הוסיף , כי " מכבי " קיבלה על עצמה 
שלא לפתח במקום שירותים ייחודיים , כדי למנוע כפילויות . לעומת זאת יתאפשר 
לה לקנות שירותים שונים בבית החולים במחיר סביר . שיתוף פעולה בין המתקנים 
יקצר באופן ניכר את התור לניתוחים ולטיפולים לחברי הקופה . אם ההתקשרות 
הזאת תוכיח את עצמה , מבטיח רוטר להקים בית חולים נוסף ליד " שיבא " במטרה 
להרחיב את השירותים לחברי הקופה . קפמאבינהשר צור הוא הראשון משרי הבריאות 
ממפלגת העבודה שהבין , שאי אפשר יותר להמשיך ולשלם שכר נמוך לנותני השירות 
באחת מהמערכות המורכבות והמרכזיות של המדינה . הוא מודע לכך שהצרכים של 
המערכת , דרישות הציבור והקדמה הטכנולוגית מחייבים מודל אחר של שירותי בריאות , 
שיתאים לשנות ה0002 . כל עוד לא יהיה כזה , ימשיך הציבור לפנות לרפואה 
שחורה . הצלחתו של צור בשמירת שקט תעשייתי במערכת במשך שנה נובעת מהיכולת 
לשכנע את האוצר לעשות " תיקונים " בשכר העובדים במערכת הממשלתית . הוא 
גם מודע לכך ש"התיקונים " יאפשרו להחזיק את העובדים ב"שקט תעשייתי " לטווח 
קצר מאוד , מאחר שתיקונים אלה לא מספקים את העובדים . כבר לפני שנה החל 
השר צור לפעול לגיבוש תוכנית להפרדת בתי החולים מניהול מרכזי , הן של הממשלה 
והן של קופת חולים , ולהקמת מודל אחיד של מסגרות ארגוניות עצמאיות ואזוריות 
של שירותי אשפוז . מסגרת שתתבסס על מכירת שירותים לקופות חולים , חברות 
ביטוח ואחרים , כשתגמול הרופאים יהיה צמוד לתפוקה . לדבריו , ההתייצבות 
מאחורי עיקרון של בריאות ציבורית אינו מחייב מבנה ריכוזי ותקציבי כפי שקיים 
היום . כדי להפעיל את התוכנית צריך צור הסכמה של ההסתדרות , מאחר שתוכניתו 
אמורה להשאיר את קופת חולים , שהיא היום קופה מבטחת ונותנת שירות , רק 
קופה מבטחת . לאחר שההסתדרות דחתה הצעה זו על הסף , הוא זקוק לגיבוי ממפלגתו . 
וכדי לקבל גיבוי , הוא זקוק להמלצות ועדת החקירה למערכת הבריאות , שיתפרסמו 
ככל הנראה בסוף החודש . במערכת הממשלתית מברכים על ההתקשרות בין " שיבא " 
ל"רמת מרפא " ; התקשרות שבתנאים הפוליטיים הקיימים היא הטובה ביותר , אם 
כי היו מעדיפים להכניס את שירותי הרפואה הפרטית למסגרת בית החולים הציבורי . 
מנהל המרכז הרפואי תל - אביב , פרוף דן מיכאלי , אומר שהסכם " שיבא " 
ו"מכבי " מהווה בפועל אישור להפעיל שר"ף בבתי החולים הממשלתיים - העירוניים . 
עם זאת , יש בהתקשרות זו הרבה ניגוד אינטרסים , כמו למשל תפקוד בו - זמני 
של מנהלי מחלקות של בית חולים ציבורי ופרטי , מה גם שלא ניתן להבטיח בהסכם 
העדפה של בית חולים . לכן יש צורך לקיים דיון מעמיק בנושא לפני שנוקטים 
צעד כזה . לדעת מנהל המרכז הרפואי " רמב"ם " , ד"ר משה רווח , " יש בהחלט 
מקום לשקול פיתוח שירות רפואי פרטי בתוך כותלי בית החולים . היתרון שיושג 
הוא החזרת הרופא הבכיר לפעול יותר שעות בתוך בית החולים הציבורי . יתרון 
נוסף הוא מיסוד התגמול לרופא על פעולות שמתבצעות היום מחוץ לבית החולים , 
או בצורה לא נכונה בתוך בית החולים " . משום כך אומר ד"ר רווח , כי יש 
לקוות שהוועדה הממלכתית שבוחנת את מצב המערכת תמליץ על שינוי מבני , שיאפשר 
לשלב בבית החולים מסלול של שירות רפואי פרטי . באחרונה נעשה ניסיון ליצור 
התקשרות דומה לזו שבין " שיבא " ל"רמת מרפא " גם בין בית חולים רמב"ם 
בחיפה לבין הסניף החדש של " מדיקל סנטר " שנבנה במרכז חורב בעיר . שלא 
כמו במקרה של " שיבא " , שם מדובר על סינוף שירותים רפואיים של גורם פרטי , 
הכוונה של ההתקשרות בחיפה היתה להקים חברה שתמכור שירותים שחלקם יינתנו 
ברמב"ם וחלקם במדיקל סנטר החדש . הדבר היה מאפשר להגדיל את הכנסת בית החולים 
ולהגדיל את הכנסת העובדים . כשההסכם היה על סף חתימה התברר , כי בהיות 
רמב"ם יחידת סמך של משרד הבריאות , אין הוא יכול להיכנס , על פי החוק , 
לשותפות עם גורם פרטי . תוכנית ההתקשרות הוקפאה . הקפאת התוכנית רק מוכיחה 
עד כמה מערכת הבריאות ביורוקרטית וריכוזית . הרחבת היקף הרפואה השחורה בבתי 
החולים נובעת מהעובדה כי הרפואה הפרטית אינה מסוגלת לגדול יותר ולהיבנות 
מחורבנה של מערכת הבריאות הציבורית . בארץ רופא נעשה לפרטי בזמנו הפרטי . 
מספרם של הרופאים המתפרנסים רק מפרקטיקה פרטית הוא נמוך מאוד , פרט לרופאי 
שיניים . עיקר הרפואה הפרטית מתבססת על רופאים מבתי חולים ציבוריים וממשלתיים , 
שרכשו את מיומנותם בבתי חולים אלה . אצלם ההצלחה בפרטיקה פרטית נובעת מהצלחה 
בשירות הציבורי . היקפה של הרפואה הפרטית נאמד ב%01%51 מהיקף מערכת הבריאות 
במדינה . מספר המיטות במתקנים הפרטיים הוא % 3 מכלל המיטות במערכות האשפוז 
במדינה . המערכת הפרטית אינה גדולה דיה כדי להתחרות במערכת הציבורית והממשלתית . 
לעומת זאת היא מכרסמת בשירות שנותנים במערכת הציבורית . יתרונה של הרפואה 
הפרטית היום הוא בכך שהיא ערוכה לתת תשובה לזמינות שירות ולבחירת רופא בכל 
שעות היום . במצב הכלכלי שבו המשק נתון , לא מובטחת לעובדי מערכת הבריאות 
הגדלת הכנסתם בשנת 0991 , ויותר מכך : ספק אם יהיה אפשר להמשיך את הסדר 
השכר שנחתם אם ארגוני הרופאים במסגרת המבצע לקיצור תורים . רק הסדר של שילוב 
שירותים פרטיים במערכת הציבורית ממשלתית יוכל להבטיח לאלתר תוספת הכנסה לרופאים 
ובעקבות זאת שירותי בריאות זמינים וטובים יותר לציבור . 
