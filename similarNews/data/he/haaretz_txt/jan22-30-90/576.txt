" : 093 ) את הווטו , שהטיל הנשיא בוש , על חוק להארכת אשרות השהייה של 
הסטודנטים הסינים הלומדים בארה"ב ושלא רצו לחזור לפקין אחרי הטבח בכיכר טיינאנמן . 
מכה זו ליוקרת הנשיא באה למחרת פרסום סקר דעת קהל , המראה כי בפעם הראשונה 
מאז 6491 , כמעט שווה שיעור האמריקאים המזדהים עם המפלגה הרפובליקאית של 
בוש עם אלה המזדהים עם המפלגה הדמוקרטית , שמאז רוזוולט וטרומן שמרה על 
תדמיתה כמפלגת רוב העם . ( בארה"ב במיוחד יש להבדיל בין הזדהות עם מפלגה 
לבין תמיכה בה בהצבעה זו או אחרת ) . הסתירה מעלה שני נושאים נפרדים . 
האחד הוא יחסי ארה"ב וסין , והשני הוא היחס בין מעמדו של הנשיא בציבור מול 
מעמדו בקונגרס . בנושא הסיני מייצג בוש את הגישה הפרגמאטית , האומרת שבקשרים 
עם מעצמות - על חייבים לקחת בחשבון שיקולים גלובאליים , ושהתמיכה האמריקאית 
בזכויות האדם היא מרכיב חשוב אך לא בלעדי . הדרך היעילה ביותר לריכוך עמדת 
פקין , גם בנושא זכויות האדם , היא מינון זהיר של גינוי וסנקציות ושל המשך 
דו - שיח ופיתויים כלכליים . פקין הזהירה מפני תוצאות הארכת אשרות הסטודנטים 
( שבה היא רואה עידוד ההתנגדות למשטר ) , והנשיא טוען שיש לו דרכים אלטרנטיוויות 
לאפשר לסטודנטים להישאר , לפי שעה , בלי לקומם אותה . הקונגרס אולי אינו 
מאמין כל כך להבטחות אלה , וממשיך להחזיק בדעה שיש להעניש את מנהיגי סין 
על רמיסת " האביב של פקין " . הקונגרס ודעת הקהל מצדדים בהענשה , ופרשנים 
רבים מבקשים לראות בנושא הסיני עוד ביטוי להעדר עמוד - שידרה במדיניות בוש . 
אך יש יסוד להנחה כי העלייה בהזדהות עם המפלגה הרפובליקאית קשורה ביחס החיובי 
של הבוחר אל הנשיא בוש : סקרי דעת קהל מראים שמאז קנדי המנוח , לא היה 
לשום נשיא שיעור תמיכה כה גבוה בתום השנה הראשונה לכהונתו , כמו שיש כיום 
לבוש . ייתכן שהציבור רוצה בנשיא פשרני ( להוציא נושאים כה רגשיים כמו 
טבח הסטודנטים בפקין ) , חסר רעיונות ויוזמות מרעישים , נשיא שיאפשר " להנות 
מפרות ההפשרה הבין - גושית " . וכמובן , אמריקאים רבים מייחסים למפלגה הרפובליקאית 
ולמדיניות החימוש שלה בעבר את החלטתו של גורבצוב לנטוש את מחץ החימוש ולעבור 
לפרסטרויקה . למעמדו של נשיא בדעת הקהל יש , לכאורה , השפעה עצומה על מעמדו 
בקונגרס . אך במושב הקונגרס , שנפתח השבוע , עומדים על סדר היום כמה חוקים 
רגישים : חידוש חוק הסיוע לחקלאים , הגדלת הקצבות לבניית דיור לבעלי הכנסה 
נמוכה , הקצבות למלחמה בסמים ובפשיעה וגם השאלה כמה מותר לקצץ בתקציב הביטחון 
והאם להפנות את הסכום הנחסך לתוכניות חברתיות פנימיות או לצמצום הגרעון . 
עמדת הנשיא והרפובליקאים בשאלות אלה אינה תמיד תואמת את העדיפויות בדעת 
הקהל האמריקאית . 
