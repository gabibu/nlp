חברת תעופת השכר סטרלינג איירוייס מסקנדינוויה , הגישה תלונה רשמית למבקרת 
המדינה , מרים בן - פורת , על פגיעה בתנועת תיירות השכר לאילת בגלל כוונת 
חיל - האוויר לסגור נתיבי אוויר בין ה - 91 ל - 12 בפברואר לאימונים . בימים 
אלה אמורים מטוסי חברת התעופה לבוא לאילת מסקנדינוויה ובחזרה . " אנו רואים 
בחומרה רבה את הדרישה מאיתנו לשנות את זמני הטיסות , על אף שבידינו אישורים 
של מינהל התעופה האזרחית לטיסותנו . העתקי מכתב התלונה הועברו לשר הביטחון , 
שר התחבורה , שר התיירות , רשות שדות התעופה ומינהל התעופה האזרחית . 
במכתבו אומר מנכ"ל החברה בישראל , כי לא יהיה באפשרותה של סטרלינג איירוייס 
להענות לבקשת חיל האוויר לשנות את מועדי הטיסות משתי סיבות : לא ניתן לשנות 
את זמני כל טיסות הקשר בתוך סקנדינוויה , המנתבות נוסעים לטיסות לאילת וממנה . 
משך הטיסה , הנוסף לשלוש שעות חניה מאולצת בעובדה , גורם לצוות המטוס לעבוד 
שעות רבות מן המותר , והדבר יצריך להחליף צוות שאינו בנמצא בישראל . " אי 
לכך אבקשכם לוודא שהאישור שבידנו יכובד , ומטוסינו והתיירים שבהם , יוכלו 
להגיע לאילת על - פי התוכנית המקורית בלא איחורים ועיכובים . לדעתנו , 
בזמן רגיעה , יש לחייב את צה"ל להתאים עצמו לצרכי המדינה . לא יתכן להפריע 
חדשות לבקרים לתנועה האווירית האזרחית , שמביאה בחודשי החורף , עשרות אלפי 
תיירים לאילת , המכניסים לקופת המדינה מיליוני דולרים " , נאמר במכתב התלונה . 
ראש מינהל התעופה האזרחית במשרד התחבורה , שי שוהמי , אמר בתגובה , 
כי הבעיה ידועה , וכי יש מגעים עם צה"ל כדי לאפשר את הפעלתן של הטיסות האזרחית 
ביומיים שבהם מדובר . 
