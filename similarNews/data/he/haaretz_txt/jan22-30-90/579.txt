רופאים עולים במערכת הבריאות הממשלתית והציבורית בשנתיים הבאות . הקליטה 
מותנית בעמידה במבחני הרישוי לעיסוק ברפואה , כפי שהחוק מחייב . בינתיים 
החלה כבר ההיערכות לקליטת בעלי המקצועות הפרה - רפואיים , וזאת דרך עריכת 
קורסים להסבה מקצועית בהתאם לנדרש . על כך סוכם שלשום בדיון שנערך בלשכת 
שר הבריאות בירושלים , בהשתתפות שר הקליטה , סגן שר האוצר , מנכ"לי משרדי 
הבריאות והקליטה ונציגי אגף התקציבים באוצר . מניתוח תוצאות המבחנים שנערכו 
לרופאים עולים בספטמבר האחרון , מטעם המועצה המדעית של ההסתדרות הרפואית , 
עולה כי שיעור ההצלחה בבחינות לרישוי עיסוק ברפואה , לרופאים עולים , 
נע בין % 16 ל%001 שיעור גבוה יותר בהשוואה למבחנים קודמים . יו"ר ועדת הבחינות 
לרישוי ולסטאג , פרוף יוסף שנקר , מסר כי למבחנים נגשו 901 רופאים עולים , 
ביניהם 54 רופאים עולים מבריה"ם , ש%17 מהם הצליחו לעבור שיעור הצלחה 
דומה לשיעור ההצלחה של רופאים שעלו מארצות דרום אמריקה . 51 רופאים שעלו 
מרומניה ובודדים מפולניה והונגריה , הגיעו ל%16 שיעורי ההצלחה . % 001 מהרופאים 
שעלו מארצות כמו אנגליה , אוסטרליה וארצות דוברות אנגלית אחרות , עברו 
את המבחנים . לאותם רופאים שלא עמדו בבחינות ואינם מסוגלים לעמוד בדרישות 
המבחנים , יהיה צורך למצוא תעסוקה מתאימה . פרוף שנקר הוסיף כי המועצה להשכלה 
גבוהה ובתי הספר לרפואה , יצטרכו לתת דעתם לפיתרון שתי בעיות נוספות , 
הנוגעות בעיקר לעולים שיגיעו מארצות מזרח אירופה . המדובר בעולים שלמדו רפואה 
ולא עברו בארץ מוצאם בחינות סטאג , או עולים סטודנטים שהחלו לימודי רפואה 
ולא סיימו אותם . הבעיה תהיה להתאים את רמת הידע שלהם לרמת הלימודים בארץ . 
בעיה שנייה שיש לבדוק היא האם מסוגלים בתי הספר לרפואה , להתמודד עם קליטת 
עולים סטודנטים לרפואה , ומהיכן יילקחו המשאבים . ועדה שהוקמה במשרד בראשות 
הסמנכ"ל , יוסי קוציק , תעסוק בקליטת העולים בעלי המקצועות הפרה - רפואיים , 
בין השאר קיום קורס הסבה של בוגרי מדעי הטבע למקצוע הרוקחות . במקביל החל 
השירות בהדרכה מיוחדת לעולים בתחומי התזונה הנכונה , הסתגלות לבעיות האקלים 
המיוחד של ישראל , תכנון משפחה , הסבר על חומרי נקוי , תרופות , שימוש 
בפירות וירקות והתמודדות עם פגעי טבע כמו נחשים או טביעה בים . 
