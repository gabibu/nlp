ח"ך אברהם פורז ( שינוי ) הניח אתמול על שולחן הכנסת הצעת חוק להעתקת שדה - 
התעופה שדה דב בתל - אביב לאזור ימי מיובש . בנימוקים להצעתו מציין ח"ך 
פורז כי שדה דב במיקומו הנוכחי מהווה מכשול לפיתוח העיר תל - אביב וכן מטרד 
סביבתי חמור . ח"ך פורז טוען , כי העתקת שדה התעופה לשטח ימי מיובש היא 
הפתרון הסביר לטווח הארוך . הפרוייקט לדעת פורז יכול לממן את עצמו בגלל 
שווי הקרקע שעליה ממוקם שדה התעופה כיום . לדעתו שווי הקרקע יעלה במידה 
ניכרת עם פינוי השדה . מאחר שהפרויקט כרוך בסבך של בעיות משפטיות ובתיאום 
בין משרדים שונים , מציע ח"ך פורז להקים רשות משותפת לממשלה ולעיריית תל - 
אביב , שתהיה בעלת סמכויות סטטוטוריות ותנהל את הפרויקט . על פי ההצעה , 
ימומן הפרויקט בעיקר מכספי הלוואות , שייפרעו מכספים שיגיעו לרשות ממכירת 
השטחים . כמו כן ישתתפו משרד הביטחון ורשות שדות התעופה במימון הפרויקט . 
מנכ"ל רשות שדות התעופה , ברוך לוי , אמר בתשובה לפניית ח"ך פורז , כי 
רשות שדות התעופה תומכת בהצעה ואף הציעה פתרון זה בעבר . 
