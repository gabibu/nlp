מאז שקראתי את מאמרו של עמוס עוז " עשו שלום , לא אהבה " לפני חודשים 
אחדים שאהבה בין שני העמים לא תשרור לעולם בגלל ההיסטוריה הרוויה בדם שנשפך 
במלחמות ביניהם , ואת השלום נעשה לא מתוך אהבה , אלא מתוך זה , שזהו הדבר 
שנכון לעשות אותו היום ; ואם בתוכנו , או מחצית מבינינו , יש " החושדים 
והחוששים " , שאין להם ספקות באשר לכוונותיהם האמיתיות של אויבנו , קרי 
זריקתנו לים , אז על המחצית השנייה מבינינו , קרי , " השמאלנים " , לא 
להתנצח אתם , אלא לנהל דיאלוג , לשכנע אותם מאז קראתי את המאמר , זה 
בדיוק מה שעשיתי . הראשון היה נהג האוטובוס הקבוע בכל בוקר באותה השעה . 
ערימה של עלוני תנועת מולדת שהיתה מונחת לפניו משכה את עיניהם של הנוסעים . 
הוא רק הציע להם , ואמר שמי שרוצה , רשאי לקחת עלון ולקרוא . הוא הציע 
גם לי . לרגע זה הרגיז אותי , אבל חשבתי על עמוס עוז . לקחתי את העלון 
ואמרתי לנהג : " אבל אני מצדו השני של המתרס " . והוא ענה : " מה איכפת 
לך , תקרא . זה הכל " . קראתי , למחרת דיברנו . הוא שאל לדעתי על מאמר 
זה או אחר שפורסם בעלון , ואני אמרתי שאני מכיר חלק מהכותבים , ושאני קורא 
את רשימותיהם בעיתונים היומיים . וכך , במשך חודשים ארוכים , שוחחנו כל 
בוקר מבלי שאחד משנינו יצליח להזיז , כהוא - זה , משהו מדעתו של רעהו . 
אף להיפך , בשיחה האחרונה בינינו , שבה דיברנו על הפגנת שלום עכשיו סביב 
חומת ירושלים , הוא הרים קצת את קולו , ושתי נוסעות ששמעו הצטרפו לשיחה , 
ובאופן שהן דיברו , והמבטים שהן שלחו לעברי , מזל שבדיוק הייתי צריך לרדת . 
ניסיתי לדבר על כך עם חברי , לוטשי יהלומים כמוני , במפעל שבו אנו עובדים , 
ולפני ימים מספר , פועל אחד , שרק לפני ששה חודשים בא לחגיגת הבר - מצווה 
של בני ואמר לי " מזל טוב " , צעק לעברי , מבלי שהיה כל ויכוח פוליטי : 
" אוהב ערבים מלוכלך " . ניסיתי אפילו לדבר עם אישתי , חושדת וחוששת מושבעת . 
הפסקתי לפני שזה יגיע להריסת משפחה בישראל . לעמוס עוז היו כוונות טובות , 
ואני האמנתי וניסיתי לעשות , כמיטב יכולתי . אך כנראה שאין מנוס מלהודות 
שוב שהפרוף ישעיהו לייבוביץ קורא ומבין את המציאות המתהווה בצורה הרבה יותר 
מפוכחת ממנו . וכפי שהוא אמר על ההווה של שנת 7691 , שיביא בהכרח עתיד 
כלשהו , והתברר שהוא צדק , כן היום . בדברו על ההווה שיביא בהכרח לעתיד 
של מלחמת חורמה מבחוץ , הוא , כנראה , יצדק שוב . בת - ימקפמאביגביומן 
השבוע שודרה כתבה על הבאתו של מר פייסל אל - חוסייני בפני בית - משפט השלום 
בירושלים , שדן בהאשמות שהוגשו נגדו על - ידי התובע הצבאי . הזדעזעתי עד 
עומק נפשי בראותי את התמונות ובשומעי את הקולות בכניסה לאולם בית - המשפט . 
בתוך עמי חי אנוכי , והתרגלתי לקוטביות ההצעות הפוליטיות , להתקפות המילוליות 
שלוחות - הרסן שבפי השחקנים על הבימה הפוליטית בארצנו . אך בדמיוני לא שיערתי 
שיהודים במדינת ישראל יעזו ויורשו להשתמש בביטויים מהמילון של רוצחי עמנו 
בכותלי בית - משפט ישראלי . להטיח בפני אדם , יהיו מעשיו אשר יהיו , ביטוי 
" ערבי מלוכלך " , לירוק בפניו עד שלדברי כתב הטלוויזיה , " פניו היו 
רטובות מהיריקות " ? נחמה מעטה מוצא אני בכך שהיו אלה מעשי מיעוט שאינו ראוי 
להיכלל בחברת בני תרבות שמעשיו ופעליו זרים למסורת היהדות . יהיה זה מן הצדק 
האלמנטרי שהמשטרה , שלא השכילה להגן על כבודו של אל - חוסייני , תנקוט 
בכל האמצעים כדי להביא את האחראים לדין בהתאם לסעיפי החוק נגד גזענות . מקווה 
אני שנבחרי האומה יוקיעו בפומבי את מעשי הבריונות , ובשם כולנו יתנצלו בפני 
קורבן ההתקפה . זכר יקירינו , שנספו בהיותם " יהודים מלוכלכים " לקול 
דממה של העולם , מחייב אותנו להתעורר מאדישותנו ולהרים את קולנו בגנות הדעות 
הגזעניות המסכנות כסרטן את חוסננו הלאומי וצביוננו האנושי . ירושלימקפמאביגאנו 
עדים בזמן האחרון לתופעה חמורה במישור האקדמי , שמרצים מרשים לעצמם להשמיע 
מעל בימת המרצה דברי נאצות כלפי אנשים המשמשים בתפקידים בשלטון . פרוף ון - 
קרפלד , מרצה להיסטוריה צבאית באוניברסיטה העברית בירושלים , התבטא כלפי 
הרמטכ"ל שהוא " מפקיר את חייליו " . ד"ר חיים גורדון , מרצה לחינוך באוניברסיטת 
בן - גוריון בבאר שבע , כינה את היועץ המשפטי לממשלה בשם " עוכר הצדק " . 
העובדה ששני המרצים הנ"ל ממשיכים לתפקד באוניברסיטות הנ"ל , למרות דברי 
הנאצה , מעלה הרהורים נוגים על טיבן של האוניברסיטות . אני מציע לשני המרצים 
הנ"ל לעבור הסבה מקצועית ולפתוח במשותף באסטה בשוק מחנה יהודה או בשוק הבדווי 
בבאר שבע , ושם ימכרו את מרכולתם למי שחפץ בכך . תל אביבקפמאביגקיבלתי ב11 
בינואר גלויה של אגף התפעול של רשות הדואר ובראשה המספרים : 8541 - 11 . 
הודפס בה שאני מתבקש לסור לבית - הדואר " המצוין לעיל לשם קבלת דבר דואר 
גדול " . לא מצוין שום בית - דואר , אין חתימה , ורק מודפס ששולח הגלויה 
הוא " מנהל הדואר " . באין שום מידע או כתובת מעבר לשגרה המודפסת , מחייב 
אותי מנהל הדואר האנונימי לנחש ולחפש בכמה בתי - דואר , אולי , אחר איזה 
דבר - דפוס שישולח לסל . האם זאת הקידמה שמבשרים עליה בפומבי רב בשירותי 
הדואר ? מתי נפגר סוף סוף אל הקדמה של הימים ההם , כאשר קיבלנו עוד בפלשתינה 
( א"י ) מכתבים מבוילים ועליהם חותמת קריאה באיזה תאריך נשלח המכתב ומאיזו 
עיר או ארץ ? מתי יואיל שולח ההודעה הרשמית לחתום עליה ולאיית את שמו וסמכותו ? 
מי צריך מהפיכות , פרסומת רבה , השתחררות ממרות של משרד ממשלתי אל העצמאות 
של רשות שרירותית ? ירושלימקפמאביגבמאמרו " האם גורבצוב יחזיר את השטחים " 
( " הארץ " , 1 . 91 ) , מנסה בועז שפירא להשוות בין שליטת ברית המועצות 
בארצות הבלטיות לבין שליטת ישראל בשטחים . שפירא מתעלם מן ההבדל " הקטן " 
בהשוואתו , והוא שלארצות הבלטיות אין אמנה הקוראת להשמדת רוסיה והקמת מדינה 
בלטית על חורבותיה . המדינות הבלטיות לא ניסו אף פעם לכבוש את רוסיה כפי 
שהערבים ניסו לחסל את ישראל ב7691 . ירושלימקפמאביגבמרכז קליטה ב בבאר שבע 
משתכנים עולים אתיופיים בתנאים קשים ובצפיפות , בלי תשומת לב ויחס נאות 
אליהם . כבר שש שנים הם תקועים שם . לעומתם , זוכים עולים מרוסיה ומרומניה 
לטיפול בכל מחסורם . 
