כשלושת אלפים ראש מעדרי הכבשים והעיזים של הבדואים בנגב עלו מאז מחצית ינואר 
צפונה , לאזור מרכז הארץ , כדי לרעות ביערות קק"ל בחורשים ובשטחים הפתוחים . 
ההערכה היא שנוכח השנה השחונה והמחסור במזון זמין לעדרים בשטחי הדרום , 
צפוי כי בשבועות הקרובים יגבר זרם העולים עם עדריהם צפונה ויסתכם ב04 אלף 
ראש . ברשות שמורות הטבע מקווים , כי הרעייה המאסיבית של העדרים ביערות 
מרכז הארץ , תביא לירידה בסכנת השריפות בשטחים אלה בחודשי הקיץ . עליית 
עדרי הבדואים צפונה , התאפשרה עם פתיחת עונת המרעה , שתמשך עד לסוף חודש 
מאי . במסגרת הפעולה המתבצעת בפיקוח הסיירת הירוקה ובתיאום עם מינהל מקרקעי 
ישראל , קק"ל ומשרד החקלאות , מתבצעת פעולה מיוחדת לאיתור שטחים מתאימים 
לרעיית עדרי הבדואים . זו השנה השלישית שפעולה זו מתבצעת במסגרת מאורגנת . 
אשתקד עלו למרכז הארץ כחמש עשרה אלף ראש מעדרי הבדואים . יצויין כי עבור 
קבלת הרישיון לעלות עם עדריהם לרעות באזורי מרכז הארץ , נדרשים בעלי העדרים 
לשלם בין שקל אחד לשלושה שקלים לראש , עבור כל חודש רעייה . עוד נמסר כי 
נתבדו החששות , כי אם ינתנו היתרים כאלה לעליית העדרים למרכז הארץ , יישארו 
חלק מהעדרים בתום תקופת החוזה באזורי המרכז . אשתקד שבו כל העדרים חזרה 
לשטחיהם שבנגב . 
