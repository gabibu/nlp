לינסקי , מוותיקי השחקנים בארץ , ששיחק ב"המטאטא " והתיאטרון הקאמרי והשתתף 
בסרטים שונים , נפטר אור לאתמול בבית החולים " איכילוב " בתל - אביב , 
בגיל 67 . קהל של שחקנים , אמנים וותיקי תל אביב ליווה אותו אתמול בדרכו 
האחרונה , לבית העלמין בקריית שאול . זאב ברלינסקי עלה לארץ מפולין בשנות 
ה02 , בעודו נער . הצטרף לחוג הדרמטי של " הנוער העובד " ונסע לברלין 
ללמוד משחק אצל ריינהארדט . בעלות הנאצים לשלטון חזר לארץ והיה שחקן בתיאטרון 
הסאטירי " המטאטא " . הצטיין במשחק כקומיקאי ובתפקידי אופי שונים . בפרוץ 
מלחמת העולם השנייה התגייס לצבא הבריטי ונפל בשבי הגרמני בכרתים . בתום 
מלחמת העולם חזר מהשבי ושיחק ב"המטאטא " ולאחר מכן בתיאטרון הקאמרי . בהמשך 
דרכו הקים את התיאטרון " סמבטיון " והשתתף בסרטים של אורי זוהר , כגון 
" חור בלבנה " . תקופה מסויימת שיחק בווינה ובברלין ( " האדם העשירי " 
ב"ברלינר תיאטר " ) . בשובו לארץ היה מחלוצי המשקמים של יפו העתיקה , כאחד 
ממקימי המועדון עומר כייאם וקפה אלאדין . הירבה להופיע גם במופעי יחיד . 
