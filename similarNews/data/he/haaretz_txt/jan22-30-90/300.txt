נציב השוק האירופי המשותף לענייני אנרגיה דחה את בקשת ישראל להגביר את שיתוף 
הפעולה עמה בתחום האנרגיה . כך נודע ממקור מוסמך בנציבות השוק האירופי בבריסל . 
שר האנרגיה והתשתית , משה שחל , שביקר השבוע בנציבות השוק המשותף , ביקש 
להרחיב את שיתוף הפעולה , שכמעט אינו קיים כיום . אולם הנציב הפורטוגלי , 
אנטוניו קארדוסו קוניה , אמר כי לדעתו " הזמן איננו בשל " כדי לטפל בנושא 
זה כך מסר המקור . הנציב האירופי רמז למצב בשטחים הכבושים , ולבקשה שהגיש 
בשבוע שעבר הפרלמנט האירופי להקפיא את שיתוף הפעולה המדעי בין השוק האירופי 
לישראל , לאות מחאה על המדיניות הישראלית בשטחים . הפרלמנט הבלגי דן עתה 
בהעלאת דרג הייצוג של אש"ף בבלגיה למעמד גבוה יותר , כדוגמת הנציגות בצרפת . 
כך גילה הסנטור הבלגי אקו מאייר , בפגישה שקיים אתמול השר שחל עם 51 חברי 
הפרלמנט והסנאט הבלגי מהמפלגה הסוציאליסטית . שחל תקף בחריפות את הרעיון , 
ואמר שצעד כזה אינו תורם לתהליך השלום . הסנטורים אמרו שישראל חייבת להוכיח 
כי ביכולתה להתקדם בתהליך השלום , ואם לא כן תימשך השחיקה במעמדה . לנציבות 
השוק האירופי נמסר כי היצוא הישיר של תוצרת חקלאית פלשתינית מהשטחים אל השוק 
האירופי מתנהל בצורה משביעה רצון , בלי לעבור בצינורות מסחריים ישראליים . 
החקלאים הפלשתינים שלחו מראשית החודש 000 , 5 טונות פרי - הדר , 033 טונות 
של חצילים ופלפלונים , וכן כמויות של תות - שדה . 
