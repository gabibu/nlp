( ע ) . בית המשפט העליון זיכה אתמול חייל צה"ל מאשמת בריחה ונשיכת שוטר 
צבאי . ביהמ"ש קבע כי המעצר לא היה חוקי , משום שלא קדמה לו פקודת מעצר 
כדין . ביהמ"ש גם פסל בהקשר זה הוראות חוזר של מזכירות הפיקוד העליון בצה"ל , 
היוצרות אפליה בין חיילי חובה למשרתי קבע וקצינים . ב78 . 7 . 12 , בשעות 
הערב , נעצר החייל דוד כהן , על ידי מפקד משטרה צבאית בפיקוד צפון , כשהוא 
נוהג במהירות מופרזת ברכב צבאי בכביש החוף . הקצין הורה לכהן להתייצב למחרת 
בבוקר בתחנת המשטרה הצבאית בחיפה והורה לאנשי המשטרה לעצרו ולמלא לו דו"ח 
על - פי הוראות חוזר מפ"ע 7881 ( חוזר מזכירות הפיקוד העליון בצה"ל ) , 
בדבר " נקיטת אמצעים נגד עברייני תנועה " . משהגיע כהן לבסיס המשטרה הצבאית , 
הודיע לו סמ"ר דהאן כי הוא עצור ל27 שעות ויובא במהלך המעצר לשיפוט מהיר . 
כהן נמלט לעבר היציאה מן הבסיס . שוטרים צבאיים דלקו אחריו והצליחו להשתלט 
עליו , אף שנשך אחד מהם . הוא הורשע בביה"ד הצבאי באשמת בריחה ממעצר ואלימות 
כלפי שוטר צבאי ונדון ל5 חודשי מאסר , מתוכם 34 ימים בפועל , והיתרה על 
תנאי . השופטים משה בייסקי , יעקב מלץ ושולמית ולנשטיין , קיבלו את ערעורו 
של כהן לבית - המשפט העליון , וזיכו אותו מהעבירות שיוחסו לו . השופט בייסקי 
כתב בפסק הדין כי כהן נעצר באורח בלתי חוקי , משום שלא הוצאה נגדו פקודת 
מעצר טרם ההחלטה לעצרו , לא הופעל שיקול דעת אם לעצרו ולא ניתן לו לומר 
את דברו לפני כן . " זכותו של אדם לחירותו , מחייבת צמצום מעצר ללא צו 
להכרחי בלבד , כאשר אין דרך יעילה להשיג את המטרה בצורה אחרת " , אמר השופט . 
השופט בייסקי פסל את הוראות מזכירות הפיקוד העליון , שמכוחן ביקשה המשטרה 
הצבאית לעצור את החייל . הוא קבע , כי החוזר יוצר אפליה בולטת בין חיילים 
בשירות חובה לבין קצינים ומשרתי קבע , משום שנקבע שחיילים ייעצרו ל27 שעות 
ומשרתי הקבע צפויים רק להתליית הרישיון הצבאי ל51 יום . 
