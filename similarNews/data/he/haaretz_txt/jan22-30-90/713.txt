רמות גבוהות של מזהם האוויר הבעייתי , גפרית - דו - חמצנית , נמדדו אתמול 
בבוקר בשכונת המגורים הגדולה ביותר של חיפה , נוה שאנן . סמוך לשעה שמונה 
בבוקר נמדד בתחנת הניטור המוצבת בבית ספר תל חי שבשכונה ריכוז של 3731 מיקרוגרם 
גפרית במ"ק אוויר . ריכוז זה גבוה כמעט פי שניים מהתקן החדש של 087 מיקרוגרם 
גפרית במ"ק אוויר , העומד להיכנס לתוקף במחצית מארס , לגפרית דו - חמצנית , 
שהיא מזהם האוויר הבעייתי ביותר בארץ . שכונת נוה שאנן ממוקמת על גבי רכס 
הכרמל , המתרומם מעל למפרץ חיפה ממול לתחנות הכוח של חברת החשמל ולבתי הזיקוק , 
שהם שני מוקדי פליטות זיהום האוויר הגדולים ביותר באזור חיפה . נמסר , 
כי בנוסף לחריגת השיא של 3731 , נמדדו סמוך לאותה שעה , ריכוזים גבוהים 
נוספים של גזי גפרית באוויר . בעת שנרשמו החריגות במכשירי תחנת הניטור , 
לא שרפו חברת החשמל ובתי הזקוק דלק דל גפרית , מאחר שלא ניתנה אתרעה מתאימה 
על ידי השירות המטרולוגי . מנהל היחידה לאיכות הסביבה באגוד ערים חיפה , 
צבי פורר , אמר אמש כי לוא היו שני המפעלים שורפים באותה עת דלק דל גפרית , 
היו נמנעות החריגות . יצויין , כי באזור חיפה נחשבות עונות המעבר כמועדות 
לפורענויות של זיהומי אוויר , בעוד החריגה אתמול נמדדה בעיצומו של החורף . 
