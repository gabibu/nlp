הטלוויזיה הישראלית נולדה אחרי הריון מחוץ לרחם , אמר עליה מנהל הטלוויזיה 
הראשון , אליהוא כץ . בתחילה היתה מסופחת למשרד ראש הממשלה ורק אחר - כך 
נבלעה על - ידי רשות השידור . מחמאה מסוג אחר העניק לה אחד המנכ"לים , 
שמואל אלמוג , שאמר כי פה לא מנהלים , פה מדשדשים בבוץ . חוק רשות השידור 
נחקק עוד לפני היות הטלוויזיה , ומאז , במשך 22 שנה , לא שונה והוא עושה 
את הניהול בטלוויזיה לבלתי - אפשרי . אחד מחוליי הניהול שיטת המינויים , 
שבה שום דרג אינו ממנה את הדרג שמתחתיו וגם אינו יכול לפטרו . וכך פוסל 
הוועד המנהל את מועמדו של המנכ"ל למנהל הטלוויזיה , מדלג על משוכת סגן מנהל 
הטלוויזיה , יוסי צמח , ודן את המנכ"ל לעבוד עם מנהל שאינו בחירתו הראשונה . 
מכיון שהחוק נותן למעשה את המינויים המקצועיים בידי הפוליטיקאים ( בכל ועדת 
מכרזים יושבים שלושה מהם ) , מדרך הטבע , מי שמצליח להתחבב עליהם הוא 
זה שזוכה במינוי . וכיום לא די להיות מקושר למפלגה אחת , שכן מאז קיום 
ממשלת הליכוד יש צורך בקשרים הנכונים מימין , משמאל ובמרכז , ומדובר אפילו 
במינויים שוליים כמו מנהל מחלקת בידור . מנכ"ל רשות השידור , אריה מקל , 
הגיע לתפקידו בלא ניסיון ניהול קודם וכך גם נסים משעל , שאמנם צמח בתוך 
המערכת , אך לא בתפקידי ניהול . מינוי מנהלים חסרי ניסיון ניהולי מחזק 
את המנהלים המקצועיים , וכך שני הכוחות החזקים ברשות כיום הם הסמנכ"ל לכספים , 
יוחנן צנגן , והסמנכ"ל לכוח - אדם , עמרם עמר . במאבק על תפקיד מנהל 
הטלוויזיה , שהתרחש לעיני הציבור בשבועות האחרונים , היו מרכיבים של תסריט 
טלוויזיוני : תככים , מתח , בגידה , תפנית בלתי - צפויה וסוף שלאחריו 
כיבו את המכשיר וכל אחד פנה לענייניו . הוועד המנהל אמר את דברו , ועם 
תוצאות הדרמה נשארו חיים יבין , שהתפקיד נשמט מידיו , ונסים משעל , שהכניס 
רגל בדלת . יבין ניסה להציג את כישלונו ככישלון של מי שלא נתן די לפוליטיקאים , 
אך הדעה הכללית בטלוויזיה ובוועד המנהל היא , שהוא פשוט לא היה מנהל טוב . 
אף ניסו בדרכים שונות להסביר לו שלא יקבל תמיכה בוועד המנהל , אך הוא העדיף 
לא לשמוע . העובדה שנסים משעל הוכשל בידי הפוליטיקאים , כשהתמודד על תפקיד 
מנהל חטיבת החדשות , וחודשיים אחר - כך נפל תפקיד מנהל הטלוויזיה לחיקו 
כפרי בשל , מלמדת שברשות הכל יכול לקרות . משעל , בן 04 , התמנה למנהל 
הטלוויזיה בפועל לשלושה חודשים , עם אפשרות הארכה של שלושה חודשים נוספים . 
קדמו לו בתפקיד אליהוא כץ , ישעיהו תדמור , חגי פינסקר , נקדימון רוגל , 
ארנון צוקרמן , צחי שמעוני , טוביה סער וחיים יבין , כל אחד שונה באישיותו 
וכל אחד ניהל את הטלוויזיה בתקופה אחרת : היו ימים שהרשות היתה מדולדלת 
והיו ימים שבהם נהנתה מתנאים של טיפוח . משעל ידוע כאדם שאפתן ונחוש ברצונו 
להצליח , אינטליגנטי באשר לנושא שהוא מחליט ללמוד . בישיבה של הוועד המנהל 
הציג בפני המשתתפים את האני - מאמין שלו , האומר " להחזיר את הטלוויזיה 
אל העם " , לבטל את הניכור בין הצופים לרוממה . כפתיח המליץ בפני מקל להחזיר 
למסך את שלמה ניצן , וסיים בכך סחבת של חמישה חודשים . בלהט הסערה שכחו 
לשאול שאלה אחת : מה הם הכישורים הדרושים כדי להיות מנהל טלוויזיה טוב ? 
משיחות עם מנכ"לי רשות השידור בעבר ובהווה ועם עובדי הטלוויזיה מצטיירת 
דמות בעלת תכונות שנדיר למדי למוצאן אצל אדם אחד : אדמיניסטרטור מעולה מזה , 
ואדם בעל שאר רוח ומצוינת מזה ; עמיד בפני לחצים פוליטיים אבל גם נוח 
לממונים עליו ומשרה יצירתיות על הכפופים לו ; בקי בנפתולי האקטואליה והפוליטיקה 
המקומית , אך גם לא זר לדרכי העולם ובעל היקף התעניינות רחב . מפכתבסמכויותיו 
של המנהל הכפוף למנכ"ל הן הפעלת כ007 עובדים קבועים וגם מספר רב של אנשים 
העובדים לפי התקשרויות שונות . הוא אחראי למימוש הצעת התקציב והגשתו , 
תכנון לוח המשדרים וביצועו , דיווח וייזום תוכניות ומשדרים חדשים , דיווח 
למנכ"ל ולוועד המנהל באמצעות המנכ"ל ( במסגרת אחריותו לתכנון לוח המשדרים ) 
, רכישת תוכניות קנויות . אומר מנכ"ל רשות השידור לשעבר , יצחק לבני : 
" מנהל של גוף תקשורתי צריך להיות כמו מתאגרף טוב , עם אגרוף מחץ בשתי 
הידיים : הימנית זו האקטואליה והפוליטיקה והשמאלית זו של ענייני תרבות , 
רוח וטעם . דרוש עומק אישיות , שאיננו רק מומחיות ישראלית אקטואלית . 
זו חובה בעריכה של כל גוף תקשורתי ובעיקר בטלוויזיה , שהיא לא רק כלי לאינפורמציה . 
לטלוויזיה יש גם התחום החווייתי . היא יוצרת חוויה , מסר חזותי דרך סוגים 
רבים של העצבים והחושים שלנו . " מנהל טלוויזיה צריך גם להיות שותף בעיצוב 
לוח תוכניות , להשפיע לפני הכנת התוכנית , בעת הכנתה ובביקורת אחר - כך . 
בעוד שכל כתב עוסק בתחומו המקצועי בתחום מוגדר יחסית , עורך צריך להיות 
בעל הבנה סבירה בהיקף עניינים גדול מאוד , וחשוב שתהיה לו גם התמצאות מעמיקה 
בתחום אחד או שניים . הוא צריך להיות גם בעל ידע ניהולי , ועם זה אני מבדיל 
באופן מובהק בין מנהל רגיל לבין מנהל יוצר . כדי לנהל יוצרים יש צורך בכל 
הכישורים הרגילים משק כספים , הפקה וכוח - אדם , לשמור על תקציב ולקבוע 
סדר עדיפויות אבל במנהל יוצר צריכה להיות היכולת לעבוד עם אנשים שבחלקם 
הגדול הם עובדים עבודה יוצרת , ושרובם פרימדונות עם מבני - נפש לא פשוטים . 
זה לא מקרה שיש לא מעט מתחים וסכסוכים ומלחמות פנימיות בתוך גוף כזה . 
צריך לעבוד עם זה . מכאן גם החשיבות ביכולת להקסים , לעורר , להביא לידי 
כך שרעיון יגיע לכלל מימוש " . בטלוויזיה אומרים , שהמנהל צריך להיות תקיף 
אך כזה שיודע לעבוד עם אנשים מעליו ומתחתיו , דווקא בגלל ההתערבויות של 
המנכ"ל והוועד המנהל מעל , ומנהלי התוכניות ומנהלי החטיבות מלמטה . עם 
זאת , עליו להיות אדם בעל כושר עמידה מובהק בפני לחצים ובעל יושר אישי גבוה 
בשמירת העקרונות הבסיסיים של תקשורת עצמאית ובלתי - תלויה בלחץ אינטרסנטי . 
אדם צריך להיות עשוי מפלדה כדי לעמוד בלחצים הפוליטיים שיש להתמודד אתם 
יום יום , שעה שעה , אומרים ברוממה . שם אומרים שרוב הלחץ בא מלשכת המנכ"ל , 
המקבל אותו מלשכת ראש הממשלה וממשרד החוץ . כדוגמה מביאים את העלמת האינתיפאדה . 
באשר לפניות של פוליטיקאים מסביר בכיר ברשות , שהלחץ הוא בעיקר פסיכולוגי , 
שכן עובדי הטלוויזיה אינם מתקשים לדחות לחצים של פוליטיקאים זוטרים , ואילו 
את הבכירים מרצים במלה טובה או בהבטחה לפיצויכל ההצלחות והכישלונות תלויים 
ביכולתו של המנהל לנהל עבודת צוות . בגלל ההסדרים הנהוגים בטלוויזיה , 
זו משימה כפוית - טובה . כמעט כל דבר באמצעות איש אחד או שניים , בטלוויזיה 
על כל " אייטם " פשוט עובדים עשרות אנשים . מנהל הטלוויזיה צריך לדעת 
בדיוק במה כרוכה הפקה של כל פריט , ולא משנה אם זו דקה במסגרת החדשות או 
שעתיים של תוכנית אולפן . ניהול הטלוויזיה מצריך בקיאות חיים יבין סבור , 
שהוא השכיל ללכד את המעגלים , למצוא את המכנה המשותף בין הגופים השונים , 
וכי הביא לכמות הפקה גדולה יותר , שתתבטא בעתיד גם באיכות . לדברי יבין , 
הצלע השלישית של הניהול , בצדההפקה המקורית והאדמיניסטרציה , היא רכישת 
התוכניות מחו"ל . זו מצריכה רקע תרבותי והשכלה , כי בשוק הבין - לאומי 
יש הרבה זיבורית ובעולם יש התפוצצות של הפקה . " הקו שאני קבעתי הוא , 
שצריך לנסות לשדר למכנה המשותף הרחב ביותר , אך בשום אופן לא הנמוך ביותר " . 
המנהל הטוב צריך לפעול בתיאום עם המנכ"ל לטוב או לרע . אם יש קצר או אין 
כימיה ביניהם , זו הזמנה לצרות . למשעל יש בעיה , שכן הוא מקורב לשר 
רוני מילוא , קרבה המעניקה לו אולי יותר מדי כוח לטעמו של המנכ"ל . באחרונה 
התייצב לצדם של העובדים ונגד מקל , כשהודיע שהוא תומך במאבקם של העובדים 
למימוש הסכם השכר . אריה מקל , מנך " ל רשות השידור , מוסיף על כל התכונות 
שנמנו : " גם רצוי שיהיה אדם בעל ניסיון , שנחשף לטלוויזיה בחו"ל , שכן 
בימים אלה יש מה ללמוד מגורמים זרים . בחו"ל יש לפעמים פתרונות מן המוכן . 
צריך להיות איש תרבות , שמבין נכון את הציבור במדינת ישראל ויכול לקלוע 
לצרכיו של הציבור ולמה שהרשות חייבת לספק לו על - פי החוק ועל - פי המקובל . 
הוא צריך להיות דינמי , בעל מעוף . מבחנו יהיה ביכולתו להתמודד ולהנהיג 
טלוויזיה בתקופה חדשה שאינה מונופול . בזה הוא ייבחן , והטלוויזיה תצטרך 
להתמודד על הצופים , להיות טובה ממתחרותיה . בראשונה יהיה מבחן במספרים 
ובאחוזי צפייה " . מפכתבנסים משעל אמר בעבר על התפקיד שזה " כמו לחצות כביש 
בביירות , שבו כולם יורים עליך " . משעל , בעל תואר שני במדעי המדינה ובקומוניקציה , 
נחשב איש מקצוע . לפני כחצי שנה חזר מארה"ב , שם שימש כתב הטלוויזיה בוואשינגטון , 
והוא מביא אתו הרבה שעות צפייה בטלוויזיה . לכך יש לצרף את הניסיון הרב 
שצבר בסיקור הפוליטי בישראל כשהיה שבע שנים כתב לענייני מפלגות ושנתיים עורך 
" מוקד " . הוא , כאמור , חסר ניסיון ניהולי , והאגרוף השמאלי שלו הוא 
עדיין בגדר חידה , אך עד עתה מתרשמים ממנו ברשות לטובה . מי שעבדו במחיצתו 
אומרים , שהוא לא יתיימר להחליט בתחומים שאינו מתמצא בהם , אלא יבחר יועצים 
שקולעים לדעת הרוב . עם זאת , אין למשעל סיכוי להתגלות ככוכב ניהולי , 
כי אין לו תנאים . מהר מאוד ייתקל בעובדות החיים , מתנבאים שם . 
