בשבוע שעבר רעשה קצת הארץ : פרוף יוסף באשי , המדען הראשי של משרד החינוך 
ועוזרתו , זהבה שש , טענו כי הישגי תלמידים בבתי - ספר בשדרות ובקריית - 
מלאכי גבוהים מאלה שבבית - ספר ידוע בשכונה מבוססת מאוד בצפון תל - אביב . 
לאחר פרסום הדברים באה הבהרה , שלימדה כי ההשוואה לא היתה בדיוק במקומה , 
משום שנעשתה בפרקי זמן שונים ; אך היא לימדה בכל זאת על מופרכותה של ההנחה , 
שרמת ההישגים של תלמידים בשכונות אמידות טובה . ההכרזה מעידה בכל מקרה 
על ביטחונם העצמי של פרוף באשי ועוזרתו . ואמנם , יש לשניים סיבה טובה 
לדבר בלשון נחרצת : בין השנים 4891 ל7891 הם היו אחראים להפעלת פרויקט חינוכי 
מרתק בכל בתי - הספר ( הממלכתיים והממלכתיים - הדתיים ) בקריית - מלאכי 
ובשדרות . אוכלוסיית התלמידים שבה טיפלו מנתה 005 , 2 נפש ומספר המורים 
( בעצם מורות ) שעמד לרשותם היה 051 . באשי , שש והצוותים שלהם הפעילו 
בשתי עיירות הפיתוח הללו שיטת הוראה חדשנית , שנועדה לשפר את הישגי התלמידים . 
בתום הניסוי , מקץ שלוש שנים , הציגו בגאווה מוצדקת את הישגיהם : בשני 
מקצועות מרכזיים חשבון והבנת הנקרא שעליהם החילו את שיטתם , העלו את ממוצע 
הישגי התלמידים במידה ניכרת . בעוד שבעבר פיגרו תלמידי שתי העיירות בשיעור 
של % 01 אחרי רמת הציון הממוצעת בארץ , הרי בתום שנות הניסוי היה ציונם גבוה 
ב%51 מעל הממוצע הארצי . השיטה שהגו ויישמו באשי ועוזריו באה לשנות את דפוסי 
ההוראה בכיתות . נכון , אולי , לומר ( ספק אם הם יחתמו על הגדרה זו ) 
שהם התערבו , בעיקר , בממד הניהולי של ההוראה , ופחות בתכניה . רוצה 
לומר : הצוות כפה על בתיה"ס מתכונת הוראה חדשה שהתבססה על פירוק תוכנית 
הלימודים ליחידות - משנה ועל מדידת הצלחתם של הילדים לקלוט את החומר הנלמד . 
המורים , והתלמידים , נמצאו בתהליך בלתי - פוסק של הדרכה , פיקוח ומבחן , 
שמדד את יעילות השיטה . זה היה העיקר : המכבש שהפעיל באשי על בתי - הספר 
אילץ אותם להתחייב לעמוד במשימה , דהיינו : לוודא שהמורים אכן הקנו לילדים 
את החומר . בכך איבחנו באשי והסגל שלו ליקוי מרכזי בשיטות ההוראה המקובלות : 
רוב המורים ( בכל הארץ ) מודעים לממד הזמן העומד לרשותם ולא למידת ניצולו . 
רוצה לומר : עד כה חשו המורים מחויבות " להספיק לעבור " על חומר הלימודים 
שהקצה להם משרד החינוך ; הם לא טרחו לברר את מידת קליטתם של תכני ההוראה 
אצל התלמידים . על - פי שיטת באשי , היה על המורים לקבל משב מתמיד מהתלמידים 
( באמצעות מבחנים בלתי - פוסקים ) ולבדוק את עצמם : האם אכן הנחילו לילדים 
את תכני הלימודים שהוקצו להם . ההבדל המכריע בנקודת ההתייחסות נשקף בתוצאות : 
אוכלוסיית התלמידים בקריית - מלאכי ובשדרות , שבה שיעור גבוה של טעוני 
טיפוח , הגיעה להישגים לימודיים מרשימים הודות לשיטת ההוראה החדשה . יתרה 
מזו , שנתיים לאחר תום הניסוי ניכרת עקיבות ברמת ההשגים . התיאור האמור 
אינו ממצה את מכלול פעולתם של באשי ועוזריו . הם הלכו בדרכים שונות כדי 
ליישם את רעיונם . הם גרמו לכך שבכל כיתה ילמדו בעת ובעונה אחת שתיים , 
ולעתים שלוש , מורות ; הם איפשרו לכל תלמיד ללמוד בהתאם ליכולתו ; הם 
העשירו את בתי - הספר באמצעי - הוראה חדישים ; הם עסקו בהדרכה בלתי - פוסקת 
של המורות ; הם החזירו לבתי - הספר תלמידים שהוגדרו בעבר " חריגים " ואשר 
הופנו , כתוצאה מכך , למסגרות החינוך המיוחד . ובכל זאת , שיטת באשי מעוררת 
כמה שאלות : עד כמה המכבש שהפעיל תורם , או משבש , את ההרמוניה הפנימית 
בבתי - הספר , את יחסי המורים בינם לבין עצמם , יחסיהם עם המנהל וקשריהם 
עם התלמידים ; עד כמה מתן הדגש על מדידת ההישגיות פוגע , או תורם , לביטחון 
העצמי של התלמיד ולבריאותו הנפשית ; עד כמה שיפור הישגיו של התלמיד , כפי 
שנמדד בשני המקצועות האמורים , מכני ביסודו , או שהוא מעיד על שינוי לטובה 
אמיתי בכושר חשיבתו ; עד כמה קידם , או סיכל , המאמץ לקדם את ההישגים 
המדידים של הילדים את פיתוחם של אמצעים ושיטות - הוראה למיצוי הפוטנציאל 
האישיותי שלהם ; מה השפעתה של ההתקדמות שהושגה בכיתות הניסוי ( גילאי בית - 
הספר היסודי ) ובמקצועות הניסוי ( בעיקר : חשבון והבנת הנקרא ) על סיכויי 
הצלחתם של הילדים בשאר המקצועות החשובים ולאורך כל מסלול הלימודים . השאלות 
מוצגות משום ששיטתו של באשי לא עברה דיון מקצועי וציבורי מספיק . בבתי - 
הספר לחינוך באוניברסיטאות כמעט שאין עוסקים בה , ופרסום מדעי על טיבה אינו 
מוכר לקהילה המקצועית . לעומת זאת , החליטה הנהלת משרד החינוך להפיץ את 
שיטתו במאה בתי - ספר נוספים ברחבי הארץ . צריך לזכור כי באשי הוא המדען 
הראשי של משרד החינוך ואיש בעל השפעה רבה בהנהלת המשרד . הדברים נכתבים מתוך 
הערכה רבה למפעלו של באשי : הוא יצא ממגדל השן , הפשיל את שרווליו ועסק 
במלאכה הקשה של החדרת תמורה אל תוך מערכת נוקשה וחוששת . הוא אמר השבוע 
שאינו מבין מדוע עליו להתנצל על כך . בוודאי שאינו צריך להתנצל ; מגיע 
לו אשראי גדול על יוזמתו ויישר - כוח על הצלחתו , אבל הוא אינו פטור מחשיפת 
שיטתו לדיון מקצועי וציבורי . הגישה הנחרצת שלו ושל צוותו , שאפיינה את 
פעולתם בקריית - מלאכי ובשדרות , אינה בהכרח תופסת כאשר ההתעניינות ברעיונותיו 
מגיעה לאקדמיה ולכלי התקשורת . 
