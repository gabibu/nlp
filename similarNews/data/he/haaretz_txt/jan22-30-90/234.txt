במסעדה " התרווד הוורוד " בתל - אביב הוצבו באחרונה שתי עבודות - ענק , 
אסמבלאז תלת - ממדי ( 05 . 1 2 ם ) : " טעם מוגן " ו"מעשה מרכבה " . 
העבודות עשויות עץ צבוע שעליו מורכבים - מודבקים עשרות פריטים ועצמים : 
צילומים מעובדים , צינורות פלסטיק , ציפור משחק , צלחות שבורות , גולות 
צבעוניות , כדורי גומי , עפרונות ותוויות יין שעוצבו במיוחד למסעדה . 
הכל בצבעוניות חזקה ומרהיבה . האמן הוא יואל גילינסקי ( בן 53 ) , צייר - 
פסל ומעצב . הוא בוגר בצלאל , והציג כמה תערוכות יחיד והשתתף גם בתערוכות 
קבוצתיות במוזיאון ישראל ובגלריה " ראף " . על " טעם מוגן " אומר גילינסקי : 
" השם מרמז על מונחים קרובים , כגון פרח מוגן . בחרתי במשפט מורכב משני 
מונחים . המלה טעם והמלה פרח הן מבחינה פונטית באותו משקל " . בחלק העליון 
של העבודה מודבק צילום תשליל , המתאר טבע - דומם המורכב מהצבות שונות של 
עצמים מפוסלים . אל הצילום מחוברים שלושה צינורות המסתיימים במוצצים של 
תינוק . העבודה נועדה מלכתחילה להיות מוצבת במסעדה . במרכז החלק התחתון : 
ויטרינה ובתוכה צילומים שונים , הממוסמרים אל גב העבודה . הצילומים מתארים 
קשת רחבה של נושאים : שקספיר , פרפרים , מאכלים שונים , אהבה , מלחמה 
ועוד . 
