הנהלת הבורסה ליהלומים ברמת גן החליטה להקציב פרס כספי לכל מי שימסור למשטרה 
מידע שיביא ללכידת רוצחי מתווך היהלומים אורי שליבובסקי ולהרשעתם בדין . 
כך מסר אתמול דובר הבורסה בתום ישיבה מיוחדת של הנהלת הבורסה והדירקטוריון 
שלה , אך הוא סירב לנקוב בגובה הפרס . לסופר הארץ נודע כי גובה הפרס הועמד 
על 001 אלף דולר . סוחרי הבורסה אומדים את ערך היהלומים ששליבובסקי נשא בכליו 
בשלושה מיליון דולר . הנרצח היה מתווך ותיק בעסקי היהלומים ורבים בענף בטחו 
בו והפקידו בידיו סחורה בערך רב . מתווכי הבורסה נוהגים לקבל מלקוחותיהם 
צרורות של יהלומים ובתמורה נותנים לבעל הסחורה אישור על הפקדתה . לאחר ביצוע 
העסקה הם מעבירים את התמורה לבעלים בניכוי עמלה . מחר ייקראו בעלי היהלומים 
שהיו ברשות הנרצח למסור הצהרה על ערך הסחורה שהפקידו בידיו . בבורסה ברמת 
גן יש דריכות רבה לקראת מועד זה , כי ייתכן שחלק מהיהלומים היו שייכים לאנשים 
שאינם מצויידים ברשיון לסחר ביהלומים . אותם אנשים לא יוכלו לקבל החזרים 
מחברת הביטוח וכן לא יוכלו להצהיר על אובדן היהלומים לצורך זיכוי ממס . עד 
אמש לא עצרה המשטרה חשודים ברצח שארע ביום שישי בבניין הבורסה ברמת גן . 
חקירה מאומצת של אנשי היחידה המרכזית של משטרת תל אביב , המנהלים את חקירת 
הרצח לא הביאה עדיין לגיבוש כיוון חקירה מועדף . חוקרי המשטרה עברו על סרטי 
הוידיאו של מצלמות הטלוויזיה במעגל סגור , שצילמו ביום שישי האחרון את הנכנסים 
לבנייני הבורסה . כמו כן עברו על הרשימות הממוחשבות של הנכנסים והיוצאים . 
מידי יום נכנסים לבניני הבורסה ך - 000 , 21 אנשים , בהם חברי בורסה , 
מתווכים וסוחרי יהלומים . לפי הנתונים שנאספו הוכנה רשימה ארוכה של מבקרים 
שהמשטרה מבקשת לחקור . ביממה האחרונה כבר נחקרו רבים , אך חקירתם כמעט 
לא קידמה בשלב זה את החקירה . גופתו של שליבובסקי נמצאה שלשום בחדר 7101 
בקומה העשירית של בניין שמשון , שהוא הבנין המרכזי בין שלושת בנייני הבורסה . 
החדר משמש כמשרדה של חברת " אטלנטיק " העוסקת בסחר יהלומים . שני בעלי 
החברה לא היו , לפי עדותם , ביום הרצח בבנין הבורסה . בחקירתם הם אמרו 
כי לא הפקידו מפתח בידיו של שליבובסקי ולא ברור להם איך הגיע למשרדם . עובדה 
זו מגבירה את המיסתורין סביב הרצח , מאחר שגופתו של שליבובסקי נמצאה בחדר 
נעול והמפתח לא נמצא . אחת ההערכות שהועלו אתמול היא כי בידי שליבובסקי או 
בידי הרוצח היה מפתח מותאם למשרדה של חברת " אטלנטיק " , ושליבובסקי זומן 
למשרד בתואנה של ביצוע עיסקת יהלומים גדולה ואז נהרג ונשדד . אין מוציאים 
מכלל אפשרות שהרוצח הכיר היטב את הנרצח ואת מנהגיו ושיטות עבודתו והוא רצח 
אותו במהלך השוד כדי שלא יוכל להסגירו . על גופתו של שליבובסקי נמצא מכשיר 
האיתורית שלו . גם בדיקת ההודעות שקיבל באיתורית ביום הירצחו לא סייעה בקידום 
החקירה . 
