ראש תאגידי השידור האמריקאיים סטיבן פורבס , יגיע בעוד שלושה שבועות לישראל , 
לשיחות עם שר התקשורת גד יעקובי ושרים אחרים , בדבר האצת ההליכים להקמת 
משדרי " קול אמריקה " בנגב . במכתב ששיגר אתמול פורבס למספר שרים , הוא 
מציין כי לא השתנה דבר בהקשר למחויבותה של ארה"ב להמשך הקמת הפרויקט וכי 
הוא מצפה שהמועצה הארצית לתכנון ובנייה תביא את תוכניות המיתאר לאישור בהקדם 
האפשרי . הוא הדגיש , כי כל הסכומים שהקונגרס והממשל הקצו לצורך זה עומדים 
לרשותו ללא שינוי . יעקובי דחה אתמול את טענות השר לאיכות הסביבה רוני מילוא , 
נגד הקמת המשדרים בנגב , מנימוקים סביבתיים . יעקובי אמר , כי מי שמציע 
לוותר על הפרוייקט מציע לוותר על השקעה של 003 מיליון דולר , שמתוכה מובטחת 
עבודה ישראלית בהיקף של 051 מיליון דולר , ותעסוקה לאלפי עובדים בנגב . 
הוא הוסיף , שאם ישראל תיזום את ביטולו של הפרויקט , ייגרם נזק כבד לאמינותה 
בארה"ב . ועדת משנה של המועצה הארצית לתכנון ולבנייה לנושאי תכנון עקרוניים 
תדון היום בפרויקט " קול אמריקה " . הוועדה תדון בהתנגדויות שהוגשו לתוכנית 
ותגבש את המלצותיה למועצה הארצית לתכנון ולבנייה . אתמול פורסם , כי מזכיר 
המדינה האמריקאי למינהל , איוואן סלין , הציע לממשל האמריקאי ולממשלת ישראל , 
לשקול ביטול פרוייקט " קול אמריקה " בישראל , לאור השינויים שחלו לאחרונה 
ביחסי שתי המעצמות והשינויים המתחוללים במדינות מזרח אירופה . סלין , שדיבר 
בפגישה סגורה שבה נכח שגריר ארה"ב בישראל , ויליאם בראון , אמר כי להערכתו 
ארה"ב תיסוג מתוכניתה היקרה , שהפכה עתה , לכאורה , לבלתי כדאית . דבריו 
אלה של הפקיד הבכיר , עומדים בסתירה לדברים שהשמיע ראש תאגידי השידור האמריקאיים , 
שבשיחת טלפון שקיים בשבוע שעבר עם שר התקשורת , גד יעקבי , אמר כי פרויקט 
" קול אמריקה " בערבה יקום ויהיה , והדגיש כי את דבריו אלה הוא אומר על 
דעת כל זרועות הממשל האמריקאי . מקור בכיר במשרד הפנים אמר אמש לסופר " הארץ " , 
כי המועצה הארצית לתכנון ולבנייה לא קיבלה מהממשלה כל הנחייה להפסיק תכנון 
הפרויקט וכי כל הליכי התכנון ורישוי הפרויקט נמשכים כרגיל . 
