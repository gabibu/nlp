בריסל ( ע"ר ) . דו"ח של נאט"ו קובע כי הרפורמות הכלכליות בבריה"ם יכשלו . 
הסיבה העיקרית לכישלון , אומר הדו"ח , הינה העובדה כי גורבאצוב ותומכיו 
לא היו שלמים לגמרי עם הרפורמות וניסו ליישמן רק חלקית . הדו"ח , המשווה 
בין הרפורמות הכלכליות בסין ואלה בבריה"ם , הוגדר כסודי ביותר עד סוף חודש 
דצמבר . לדברי מחברי הדו"ח , בעוד שחלק ממדינות מזרח אירופה זונחות במהירות 
את המערכת הכלכלית הקודמת , הרי שניסיון הפרסטרויקה שומר יותר מדי מהשיטה 
הכלכלית הישנה . " סיכויי ההישרדות של הרפורמות הכלכליות בבריה"ם , הינן 
מפוקפקים יותר ויותר " , נאמר בדו"ח . " הניסיון לשמור את ההישגים הסוציאליסטים 
של המדינה , מביאים לכך שהרפורמות הכלכליות בבריה"ם נשארות חלקיות . כשלונה 
של ההנהגה הסובייטית להביא לרפורמות בתחומים כמו מדיניות המחירים , וגישתה 
המאוד מסוייגת כלפי המשבר הכספי והמוניטרי , משתקפים בירידה הרצופה במצב 
הכלכלי של בריה"ם " , נאמר בדו"ח . הוא מונה בעיות רבות המשפיעות על המשך 
המצב , ביניהן יש לציין : חוסר הבנה כללי בתחום הכספי , חוסר באמצעים 
מוניטרים להסדרת שיעורי ריבית ואשראי , מחסור בטכנולוגית מחשבים בסיסית 
להנהלת חשבונות ולבקרה בבנקים הסובייטיים , בעיות במחירים המשותפים עם חברות 
זרות הכוללות בירוקרטיה , מערכות חשבונאות מסורבלת וכן בעיות נוספות . 
