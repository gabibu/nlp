ארבע בכורות תעלה הערב להקת בת שבע באולם סוזן דלל בנוה צדק בתל - אביב . 
שתיים מהן יצרו רקדנים בלהקה : " דו - עת " של איציק גלילי , ו"שתיקות " 
של מריו קרדוזו . " זמן חלום " נוצר בידי הכוריאוגרפית האמריקאית אליסה 
מונטה . את מרכז תשומת הלב תרכז , כרגיל , כוריאוגרפיה חדשה של דני עזרלו , 
שיצר עבור בת - שבע ריקודים כמו " דג כלב " , " סייקוקילר " , " המתחזה 
הגדול " , " סויזפלקט " . הערב תועלה יצירה מס 7 שלו בבת - שבע : . עזרלו 
( 33 ) מתעקש שלא לתרגם את שם היצירה לעברית . הוא לא מאמין בתרגומים , 
אבל מאמין שזוהי " היצירה הטובה ביותר שיצרתי " . בדרך כלל הוא יוצר ריקודים 
במיוחד ללהקות שאתן הוא עובד . " אני יוצר תנועות על ידי שימוש בכל ההתרשמויות 
שעוברות עלי , ואלה עשויות להיות מאוד רגעיות . אני עובד עם הלב , ותמיד 
חשוב לי להיות קשור למקום שבו אני נמצא " . את הריקוד הזה העלה כבר עם להקת 
האבארד בשיקאגו , אבל ערכו , בעיניו , מחפה על העדר עבודה אינדיווידואלית 
עם הלהקה . את הרעיון שאב מבניינים . " בכל בניין יש מתח עצום בין אסתטיקה 
ועיצוב לבין העומס והעוצמה שבו . תרגמתי את המתח , את האנרגיה הזו , לתנועות 
מיוחדות , מסובכות מאוד מבחינה טכנית , אבל עם זאת מאופקות ונשלטות . 
עד כה הפעלתי בכוריאוגפיות שלי בעיקר את הרגשות , וזו עבודה מאוד אינטלקטואלית 
יחסית לכל מה שעשיתי " . באחרונה השתתף בשלושה סרטים כשחקן . אפיק הביטוי 
הקולנועי - משחקי מרתק אותו : " אני לא רגיל להביע את עצמי במלים , ואני 
שוקל אפילו ללמוד משחק " . הוא לא אוהב את יצירותיו הקודמות : " הכל מתפתח 
ומשתנה . כמעט תמיד , כשאני רואה יצירה שעשיתי לפני שנים אחדות , לא רק 
שאני חושב איך הייתי צריך לשנות אותה , אני שונא אותה . דג כלב , למשל 
היא יצירה טיפשית , סייקוקילר משעממת " . אמו של עזרלו ישראלית . הוא עצמו 
נולד באמריקה וגר בקונטיקט . הוא רוקד בלהקת ( אני כל כך אופטימי ) 
אשר כוללת מלבדו שתי רקדניות ורקדן , כולם יוצרים שעובדים יחד כבר שש שנים , 
מאז היו חברים בלהקת " מומיקס " . עזרלו מגדיר אותם כמשפחה , על הקשיים 
והיתרונות שבה . הוא שונא מלונות , ואף אמר פתאום בראיון " אולי אשאר 
כאן לתמיד " . 
