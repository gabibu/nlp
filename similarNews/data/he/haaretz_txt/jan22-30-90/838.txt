חילוקי דעות קשים היו אתמול בין ראשי המערך והליכוד , בשאלה איזו ועדה תדון 
בחוק ההסדרים במשק . בוועדת הכנסת , שהתכנסה לדון בסוגיה זו , ביקש משרד 
האוצר לצרף את חוק ההסדרים לחוק התקציב ולדון בו בוועדת הכספים . חברי הליכוד 
תבעו שלא להביא את חוק התקציב יחד עם חוק ההסדרים , ודרשו לקיים את הדיון 
בחוק ההסדרים בשבוע הבא . ח"ך אורה נמיר ( מערך ) ביקשה להפריד את חוק 
ההסדרים , ולדון בחלקים ממנו בוועדת העבודה והרווחה , שהיא עומדת בראשה . 
יו"ר סיעת המערך , ח"ך חיים רמון , טען כי אם יופרד הדיון בחוק ההסדרים 
מחוק התקציב לא תהיה ממשלה . הוא האשים את חברי הליכוד בכך שהם מנסים לחבל 
בתקציב , וניסיון זה כמוהו לטרפד את ממשלת האחדות הלאומית . יו"ר הוועדה , 
ח"ך חיים קורפו ( ליכוד ) , אמר כי מליאת הכנסת תקיים דיון משולב בחוק 
התקציב ובחוק ההסדרים במשק . מחר תחליט מליאת הכנסת להעביר את חוק התקציב 
לוועדת הכספים . מליאת הכנסת גם תחליט לאיזו ועדה יש להעביר את חוק ההסדרים 
במשק . 
