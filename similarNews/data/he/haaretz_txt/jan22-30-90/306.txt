הוועד המנהל של רשות השידור החליט אתמול להוציא את " כלבוטק " לחופשה לצורך 
" התארגנות מחדש וריענון " . מנהל מחלקת הדרמה , גדעון דרורי , הממלא 
את מקומו של רפי גינת בהפקת " כלבוטק " , כתב להנהלת הרשות שהוא מבקש להוציא 
את התוכנית לחופשה בשל כמה גורמים : ליאורה עמיר , רכזת המערכת , שלמעשה 
ניהלה את התוכנית , עומדת לצאת לחופשת לידה , דני לבנשטיין פרש מהמערכת , 
ובנוסף האווירה שנוצרה סביב התוכנית מקשה על העבודה . המכתב הוגש לוועד 
המנהל על ידי נסים משעל , וגם הוא הצטרף לבקשה שהתוכנית תצא לחופשה . הוועד 
המנהל החליט לקבל את ההמלצה של כל הדרגים ולהוציאה לחופשה , כלומר לפרק 
את המערכת . פרשת אריה אורגד הועלתה אתמול בוועד המנהל והיועץ המשפטי של 
הרשות , עו"ד נתן כהן , דיווח כי פרקליטת המדינה , דורית בייניש , אמרה 
לו כי לא ידוע לה שאורגד נחקר , והיא תבדוק את העניין . במהלך ישיבת הוועד 
המנהל הכניסה המזכירה פתק , ובו ביקש אריה אורגד להיכנס לישיבה ולהשמיע 
את דבריו . בקשתו נדחתה על ידי המנכ"ל , כי לא הוזמן לישיבה . קפידבינהוועד 
המנהל של רשות השידור החליט לפנות לשר החינוך , יצחק נבון , ולשר התקשורת , 
גד יעקבי , בבקשה להקציב זמן שידור ל"בוקר טוב ישראל " . בהסכמת יו"ר הרשות , 
אהרן הראל , מתכוננת הרשות להפיק את המגזין לבד , בלי הטלוויזיה החינוכית , 
בניגוד להצעות שר החינוך . הוועד המנהל החליט גם כי רשות השידור תתחיל לשדר 
בערוץ השני , ושעות השידור יתואמו בין המנכ"ל , אריה מקל , למנהלת ערוץ 
2 . רשות השידור תתחיל בשידורים בהקדם , בשעות אחר הצהריים והערב . בתמורה 
מציעה הרשות לשלם למשרד התקשורת עבור השימוש במשדרים . הוועד גם אישר אתמול 
את תקציב רשות השידור לשנת 09 - 19 , בסך 672 מיליון שקל , וכן 94 מיליון 
שקל תקציב פיתוח . הבוקר ייפגשו המנכ"ל , אריה מקל , מנהל הטלוויזיה בפועל , 
נסים משעל , ומנהל מחלקת החדשות , אלימלך רם . בין השאר , ינסו ללבן 
את בעיית הגשת " מבט " על ידי חיים יבין , תכנון שעורר סערה במחלקת החדשות . 
אסיפת עובדי מחלקת החדשות אתמול קראה להנהלה להסביר מה היא עומדת לעשות , 
ולא להפקיר את המחלקה להדלפות מכוונות לעיתונות . 
