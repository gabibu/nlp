" משיחות עם מאמני הנבחרת הבנתי , כי רבים משחקני הסגל האולימפי היו מוזמנים 
לסגל הלאומי אם לא היינו מצויים עתה לפני המשימה הקדם אולימפית " , כך התבטא 
אתמול שלמה שרף , מאמן הנבחרת האולימפית , במסיבת עיתונאים שהיתה בבית 
סוקולוב בתל אביב . מחר בהרצליה ( שעה 00 . 61 ) תקיים הנבחרת הצעירה של 
ישראל את המבחן הבין ארצי הראשון שלה מול הנבחרת המקבילה של רומניה ( עד 
גיל 12 ) . לפי התוכנית היה אמור להיות מישחק נוסף בין שתי הנבחרות ביום 
ד , אך שלמה שרף העדיף להציב במישחק השני , שיהיה בלוד , את נבחרת הנוער . 
שרף הסביר , כי לא רצה ליצור עומס יתר על השחקנים שיששתפו בסוף השבוע במישחקי 
הליגה . נבחרת רומניה עמדה להגיע לישראל לאחר חצות והיום תקיים ודאי אימון . 
לסגל הישראלי הוזמנו 92 שחקנים , אך עשרה מהם ייעדרו מהמישחק מחר בגלל 
מישחקים דחויים בליגה , גביע הטוטו ופציעות . רשימת השחקנים שייאלצו להחמיץ 
את המישחק : רן בן שמעון , שרון צופין , אורן מוחרר , אלון חרזי , מוטי 
מזוז , גולן מלול , אורי גרופר , יעקב פלד , רונן חרזי , ריפעת עודה . 
" יש לנו נבחרת טובה מאד " , אמר שרף , " לחלק נכבד מהם ניסיון רב של 
מישחקים בין ארציים בנבחרות הנערים והנוער , ולמרות ששרובם צעירים יותר 
מהגיל המותר הם הטובים ביותר שיש לנו . אני מקווה שנהיה שוים לרומנים " , 
אמר שרף . ביום ו הקרוב תהיה בשטוקהולם הגרלת המישחקים הקדם אולימפיים באיזור 
האירופי , בו משובצת גם ישראל . מישחקים אלו ישמשו גם כמוקדמות אליפות 
אירופה בהשתתפות 23 נבחרות שיחולקו לשמונה בתים . ישראל חייבת לסיים ראשונה 
בבית , כדי להמשיך לשלב הבא בו תתמודד עם נציגות מאוקיאניה על הכרטיס לטורניר 
הגמר של אולימפיאדת ברצלונה ב - 2991 . במסיבת העיתונאים נמסר , כי ראשי 
ההתאחדות לכדורגל היו"ר שאול סוירי , מ"ם היו"ר עזריקם מילצן וכן מנהל יעקב 
אראל , יצאו בסוף השבוע לשטוקהולם , כדי להיות נוכחים בהגרלה . אראל הסביר , 
כי ראשי ההתאחדות ינצלו את הנסיעה לשיחות עם ראשי אופ"א בנושא צירוף ישראל 
שיועלה בקונגרס שיהיה במלטה באפריל השנה . משיחות מוקדמות עולה , כי אם 
ישראל תשובץ בבית סקנדינווי , או שיכלול נבחרות מסקנדינוויה , עשויים חלק 
מהמישחקים להתחיל כבר בחודש מאי או בחודש יוני , מפני שהסקנדינווים מעדיפים 
להתחיל את המישחקים מוקדם ככל האפשר . המאמן שלמה שרף מעדיף שהמישחקים יחלו 
בשלב מאוחר ככל האפשר , כדי לאפשר לשחקניו להתכונן בצורה הטובה ביותר . 
עדיין לא ברור היכן תארח ישראל את יריבותיה ( שיטת ליגה בית וחוץ ) . 
בין האפשרויות שמעלה שרף : האיצטדיון העירוני בהרצליה , או איצטדיון בלומפילד 
ביפו . המאמן שרף העלה את בעיית מגרש האימונים באיצטדיון רמת גן ( " אינו 
ראוי אפילו להליכה " , כדבריו ) . הוא הודה להתאחדות שאיפשרה לו להתאמן 
באיצטדיון רמת גן אחת לשבוע כמו הנבחרת הלאומית . שרף ביקש מההתאחדות מישחק 
בין ארצי מידי חודש . בינתיים מתוכננים מישחק גומלין ברומניה ( המועד טרם 
נקבע ) ומישחק בצפון אירלנד , בתחילת אפריל . אראל אמר , כי בביקורם 
בשוודיה ישתדלו ראשי ההתאחדות להסדיר לנבחרת האולימפית מישחקי מבחן בין ארציים 
נוספים . 
