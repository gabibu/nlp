פנמה - סיטי ( ע"ר ) . צבא ארה"ב חזר בו מהטענות כי מצא סמים בבית השייך 
לנורייגה . כן חזר בו הצבא מהטענה כי איתר בפנמה מפעלים לזיקוק קוקאין . 
לדברי מקורות צבאיים , מצאו כוחות ארה"ב 514 ק"ג של קוקאין מאז הפלישה לפנמה , 
ב02 לדצמבר . אולם , הפקידים האמריקאים הגדירו כ"טעות " דו"ח ראשוני 
על פיו נמצאו כ05 ק"ג של קוקאין בבית השייך לנורייגה ושזכה לכינויי " בית 
המכשפות " , לאחר שנמצאו בו שרידים לפולחן - וודו . הפקידים הסבירו את הטעות 
בכך שהדיווח הראשוני הגיע מהיחידות הקרביות , שאינן מאומנות בגילו סמים . 
ממקורות פנמים נמסר כי המידע הראשוני על הונו של נורייגה , שהוערך במאות 
מיליוני דולר , היה " מוגזם ביותר " . ה"מיאמי הראלד " מסר ביום ראשון 
כי רכוש ניכר שפורסם על ידי האמריקאים כשייך לנורייגה היה שייך בפועל לצבא 
פנמה , או לאנשי עסקים שהיו מקורבים לנורייגה . בין פריטי הרכוש שיוחסו 
לנורייגה מנתה מחלקת המדינה האמריקאית מטוס בואינג - 737 ושלוש יאכטות . 
ה"לוס - אנגלס טיימס " דיווח ביום שני , בתגובה לידיעה זו , כי חוקרים 
גילו קשר בין נורייגה לבין מאות חשבונות בנקים ברחבי העולם , וכן רכוש רב 
בצרפת , שבדיה , ודרום - אמריקה . בין היתר נחשפה בצרפת טירה על שם פילגשו 
של נורייגה . שווי הטירה מגיע ל72 מיליון דולר . 
