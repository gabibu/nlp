חליפת מכתבים בין שני אישי חינוך בכירים ובין מנהל מחוז תל - אביב במשרד 
החינוך , שעותק ממנה הגיע ל"הארץ " מעלה , שאנשי חינוך נוקטים לשון לא 
חינוכית כשהם חלוקים בדיעותיהם בעניינים מקצועיים . במכתב שכתב נשיא גמנסיה 
הרצליה , ד"ר כרמי יוגב , למנהל מחוז תל אביב במשרד החינוך , ד"ר יוסי 
לוי , הוא כינה את יו"ר המחלקה המקצועית בארגון המורים העל - יסודיים , 
רן ארז , " חומץ בן יין אחד " , " אוויל " ואיש שהוא נמנע מלתבוע אותו 
בגין לשון הרע , מפני שהוא מחשיבו כ"קליפת השום " . דברי יוגב בא בתגובה 
למכתב ששלח ארז למנהל מחוז תל - אביב ובו החשיד את יוגב " בדיווח כוזב " 
למשרד החינוך , בענייני כספים . ארז טען במכתבו , כי הוא חושד שיוגב דיווח 
למשרד , שלגמנסיה הרצליה מגיע תשלום נוסף מהמשרד , ( " גמול - ריכוז " ) 
, בעבור מורה המשמשת רכזת - שכבה בחטיבת הביניים . לדבריו , " הגמול 
לא הועבר למורה ונשאר כנראה בקופת בית הספר , או נוצל למטרה אחרת " . ארז 
טען , כי אם חשדו נכון , " אזי נעשו כאן מעשים שלא ייעשו . דיווח לא 
נכון וקבלת כספים וניצולם , לא למטרה שלהם נועדו " . עוד כתב ארז למנהל 
המחוז : " מיותר לציין , ששמועות וחשדות כגון אלה , המופצים ברבים , 
פוגעים קשות בתדמית בית הספר ובאלה העוסקים בדיווח ובתשלום . אנו החרדים 
לתדמיתם ולשמם הטוב של העוסקים בחינוך , מבקשים שתחקרו עניין זה ותנקטו 
בכל האמצעים הדרושים וביד רמה נגד האשמים , אם יש כאלה חס וחלילה , או 
שתשימו קץ לחרושת השמועות ותטהרו את אלה שייתכן ולא עשו דבר " . מתשובת יוגב 
ללוי , עולה שהוויכוח נסב בין ארגון המורים להנהלת גמנסיה הרצליה , סביב 
התשלום המגיע לרכזי שכבה . לפי ההסכם הקיבוצי בין משרד החינוך ובין ארגוני 
המורים , הגמול הוא בשעור ששה אחוזים ממשרה . יוגב מציין כי לרכזת השכבה 
שולם פי 61 מהמגיע לה לפי ההסכם הקיבוצי . לטענתו , לו היתה גמנסיה הרצליה 
משלמת למורים לפי המימון שמעביר לה משרד החינוך , " היינו צריכים להפחית 
את שכרו של מורה בכשלושים אחוז לפחות " . יוגב טוען עוד , כי גמנסיה הרצליה 
מעולם לא קיבלה ממשרד החינוך תשלום בעד גמול ריכוז עבור אותה מורה . אבל , 
לטענתו , גם לו היה מתקבל תשלום עבורה , ממילא שילם לה בית הספר פי 61 
מהנדרש בהסכם הקיבוצי . עוד הוסיף , שלא הוא דיווח על העסקת אותה מורה 
כרכזת - שכבה , אלא מנהל בית הספר , אבל בכל זאת הוא מוכן " לשאת באשמה " . 
" המנהל דיווח אמת . לכן טיעונו של אותו איש , שהדיווח שלי למשרד החינוך 
הוא כוזב , הוא אווילי . רק אוויל יכול לטעון טיעון כזה " , כאשר כל התלמידים 
והוריהם יודעים מי הרכזת . יוגב מציין עוד , כי משרד החינוך מימן גמול - 
ריכוז רק עבור רכז שכבה אחד בשתי החטיבות בבית הספר ( בשעור של ששה אחוזי 
משרה ) , בעוד גמנסיה הרצליה , שילמה לששה רכזים , גמול ריכוז הגבוה , 
בסך הכל , פי 57 מהסכום שהעביר המשרד . " ועל כך , מלין אותו איש ואינו 
בוחל להכפיש את שמי " , ציין יוגב . 
