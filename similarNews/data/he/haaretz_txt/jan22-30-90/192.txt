( ע ) . מאיר בן גיגי , המכהן כמנהל החברה לפיתוח מצפה רמון , זוכה 
אתמול , מחמת הספק , בבית משפט השלום באר שבע . בן גיגי , לשעבר מזכיר 
מועצת פועלי מצפה רמון , הואשם בגניבה , מרמה , הפרת אמונים והוצאת שיק 
ללא כיסוי . התביעה נגד בן גיגי התיחסה לאסיפת בחירות שנערכה במצפה רמון 
לקראת הבחירות הקודמות להסתדרות . האסיפה התקיימה ביום 58 . 5 . 21 ובמהלכה 
הופיעה הזמר צביקה פיק . התביעה טענה , שבן גיגי ניצל את תפקידו אז כמזכיר 
מועצת הפועלים ומימן את הופעת הזמר באסיפת בחירות של הליכוד מקופת מועצת 
הפועלים . זאת , כששילם לזמר בהמחאה של המועצה על סך 460 , 073 , 1 שקל 
ישן . התביעה טענה , שהשיק לא כובד על ידי הבנק ובן גיגי מסר אותו לידי 
צביקה פיק ביודעו שחשבון הבנק היה מוגבל . בסופו של דבר , גבה צביקה פיק 
את התשלום עבור הופעתו ממועצת הפועלים . עוד טענה התביעה , ששימוש בכספי 
המועצה למימון מסע תעמולה של מפלגה הוא עבירה של גניבה על ידי עובד וכן מירמה 
והפרת אמונים של העובד כלפי התאגיד שהעסיק אותו . אתמול הכריעה השופטת רות 
אבידע את דינו של בן גיגי והחליטה לזכותו מחמת הספק . השופטת קבעה , שאינה 
יכולה להרשיע אותו בגניבת כספים מההסתדרות או ממועצת הפועלים וכן בהפרת אמונים 
ומירמה , כיוון שהתביעה לא הגישה לבית המשפט את חוקת ההסתדרות ותקנון מועצת 
הפועלים . השופטת ציינה , שאין בית המשפט חייב להתמצא בחוקת ההסתדרות ולכן 
היא זיכתה את בן גיגי משני סעיפי אישום אלה . לגבי משיכת השיק ללא כיסוי , 
קבעה השופטת שבן גיגי אכן מסר לפיק את השיק בזמן שהחשבון של מועצת הפועלים 
היה מוגבל , אולם הוא טען , שמועד הפרעון שנירשם עליו היה מאוחר יותר וחל 
לאחר שהוסרה ההגבלה מהחשבון . גם הטענות ההדדיות של התביעה והנאשם בעינין 
זה לא הוכחו דיין והשופטת החליטה לזכות את בן גיגי מחמת הספק גם בסעיף אישום 
זה . 
