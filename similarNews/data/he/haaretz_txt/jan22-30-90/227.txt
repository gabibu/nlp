ארצות - הברית מבקשת עתה להושיט סיוע לכמה מדינות במזרח - אירופה שהיו לדמוקרטיות 
אמיתיות כפולין , הונגריה , ובעוד זמן קצר גם צכוסלובקיה ואולי רומניה 
ומזרח - גרמניה . אלא שיותר מ04 שנות שלטון קומוניסטי ריכוזי מותירות חותם 
שקשה להשתחרר ממנו למרות כל הרצון הטוב . בסיור שערכתי בחודש שעבר בכמה 
ממדינות אלה נתקלתי בקיר האטום הזה , הירושה המכבידה של השלטון הקודם , 
מין תערובת של קהות - חושים אדישה וביורוקטיה חסרת פשרות . ההודעה שקידמה 
את פני נוסעי טיסת הערב מווארשה לפראג בחברת התעופה הלאומית הפולנית " לוט " 
לפני כמה שבועות לא נראתה במבט ראשון יוצאת דופן . " לכל הנוסעים " , נאמר 
שם , " תימסר הודעה בעניין הטיסה בשעה שמונה בערב " . הבטתי שוב בכרטיס , 
ושם היה כתוב במפורש כי הטיסה לפראג יוצאת בשעה שבע . המתנתי כיתר הנוסעים 
בכיסאות שבקצה האולם . מנורת ניאון אחת הבליחה גבוה מעלינו . האולם לא 
היה מוסק וכל הנוסעים ישבו במעילים , בכובעים ובצעיפים ובהוקפמאליד4נכחם 
כמורגלים במצבים מעין אלה . כאשר הקור העז חדר גם מבעד למעיל , החלטתי 
לפנות למודיעין כדי להתעניין בגורל הטיסה . כמו בכל מקום אחר בפולין עמדו 
גברים ונשים בתור לפני אשנב המודיעין , ממתינים בסבלנות . כאשר הגיעו תורי , 
לאחר כרבע שעה , ביקשה פקידת המודיעין את כרטיס הטיסה שלי . " הגעת לכאן 
מתל - אביב ? " אמרה , " ואתה מישראל ? ישראל ? " עניתי בחיוב והוספתי 
כי אני חייב להגיע לפראג עוד באותו ערב , ואז אמרה הפקידה : בקשר לטיסה 
לפראג , כדאי לך לשכוח ממנה . היא לא תצא הלילה " . " אבל כתוב בהודעה 
כי תהיה הודעה חשובה בשעה שמונה בערב " , ניסיתי , והפקידה השיבה : " כן , 
כן , בהודעה ייאמר כי הודעה נוספת תתפרסם בשעה עשר , וכך יהיה כל הלילה . 
למעשה , שדה התעופה בפראג מכוסה ערפל ולמטוסי חברת לוט אין ציוד ניווט 
משוכלל לנחיתה בערפל . המטוס יוכל לנחות רק כאשר הערפל יתפזר בפראג . בימים 
האחרונים השדה בפראג מכוסה ערפל כמעט בכל שעות היממה . עצתי לך נסה כל 
דרך אחרת להגיע לפראג . רכבת לפראג יוצאת בעוד שעה . חזור לווארשה ונסה 
שם . האמן לי , אני יודעת על מה אני מדברת . המצב הזה נמשך כך כבר כמה 
ימים . אין כל טעם להמשיך להמתין כאן " . כאשר הבחינה בהיסוסי הוסיפה פקידת 
המודיעין : " אם תחליט להישאר כאן , צפוי לך לילה מורט עצבים , ובבוקר 
תיאלץ לחזור לווארשה כך או אחרת " . יצאתי אל מחוץ לבניין ( שדה התעופה האזרחי 
של וארשה , בירתה של מדינה שחיים בה 25 מיליון איש , מזכיר לא מעט את שדה 
התעופה של עטרות ליד ירושלים ) . הקור חדר לעצמות , 21 מעלות מתחת לאפס . 
נהג מונית אחד המתין בחוץ . משהבחין בי יוצא עם עגלת המזוודות ומתקרב לעברו 
לא נע ולא זע : " לאן אדוני חושב לנסוע בקור הזה ? " שאל באנגלית מרוסקת . 
" לווארשה ? " המשיך , " למה לך לנסוע לווארשה ? מה יש לך לעשות שם ? 
" רק אז הבחנתי כי האיש שיכור . " טוב , היכנס , אבל אני לא יוצא 
החוצה להעמיס את המזוודות בתא המטען . הנה המפתח , שים אותן שם בעצמך " . 
בפולין אסורה באיסור חמור הנהיגה בגילופין , אך נראה שאותו נהג מונית הניח 
כי בקור העז ששרר באותו לילה גם השוטרים לא יסכימו לצאת לבדיקות אלכוהול 
בכבישים הריקים . הוא החל לשיר משהו בפולנית לצלילי הטייף הצרודים והביט 
בי בחיוך כאילו ביקש שאצטרף לשירתו . הכביש היה חלק , ערפל כבד עטף את כל 
הסביבה ואורות המכוניות הבודדות שהגיעו ממול נראו אך בקושי רב . שלג ירד 
ומדי פעם המכונית החליקה הצדה . ביקשתי ממנו , כמעט בתחינה , להאט , 
שכן " איננו ממהרים לשום מקום . כאשר הגענו למלון " יורופייסקה " בלב 
וארשה חנה נהג המונית במרחק 05 מטרים מהכניסה ואמר כי אינו מסוגל לעזור לי 
להוריד את המזוודות . כאשר ביקשתי לשלם לו בזלוטי פולניים התעורר לפתע : 
דולרים אמריקאיים ? מארקים גרמניים ? למה בזלוטים ? התשר בדולרים סייע 
לו להיחלץ מהמושב הקדמי ולסייע בידי לעבור את 05 המטרים המושלגים והחלקים 
עד לכניסה למלון כשהוא נושא מזוודה ותיק . קפמאפרקמדלפק הקבלה טילפנתי למיקה , 
נהג המרצדס שהסיע אותי בימים האחרונים ברחובות וארשה ושעמו קשרתי קשרי ידידות . 
מיקה אמר כי כבר אכל ארוחת - ערב ואינו יכול לנהוג , שכן שתה וודקה . 
אך הוא יביא עמו את בנו הבכור שיסיע את המכונית . . מיקה ובנו הגיעו ובפי 
מיקה הבשורה : " מנהל חברת לוט בשדה התעופה הוא ידידי הטוב . אני חושב 
שהדבר הטוב ביותר הוא לחזור לשדה ולנסות משם להסדיר טיסה אחרת , או לברר 
עמו מה אפשר לעשות " . סיפרתי לו מה שאמרה לי פקידת המודיעין , אך הוא בשלו . 
העמסנו את המזוודות ופנינו לשדה התעופה . מיקה ביקש את בנו שיישאר במכונית 
ואנו יצאנו לשוחח עם המנהל . מיקה עלה למשרדו וחזר חפוי ראש : לא , אין 
כל סיכוי הלילה לטיסה . בקושי התאפקתי מלומר לו את המשפט הפולני הידוע : 
אמרתי לך ! אותו מנהל ירד לאולם הנוסעים ומיד הוקף במעגל של נוסעים נרגשים 
שהתווכחו עמו בלהט . שאלתי אותו אם חברת " לוט תשלם את דמי המלון בווארשה 
ותשובתו : אני רק פקיד בחברת תעופה ולא מעניין אותי היכן תישן ומה תעשה . 
זה לא ענייני . בדרכנו חזרה השתררה שתיקה במכוניתו של מיקה . הבן , השולט 
יפה באנגלית , טען כלפי אביו בלהט כי ברוב עקשנותו ביזבזנו זמן מיותר , 
ועתה ניאלץ לדהור לכיוון תחנת הרכבת . הרכבת לפראג , אמר , יוצאת בעוד 
52 דקות . בשדה התעופה הצטרפה אלינו אחת מנוסעות הטיסה לפראג , אשר ביקשה 
לנסוע עמי ברכבת . כאשר הגענו לתחנה נותרה רבע שעה ליציאת הרכבת לפראג ( 
בדיוק 21 וחצי שעות נסיעה הרכבת הישירה לפראג יצאה זה מכבר וזו הרכבת לבראטיסלווה , 
שם יהיה צורך להמתין יותר משעתיים לרכבת לפראג ) . בנו של מיקה הופקד 
לשמור על המזוודות באולם הגדול ואנו עלינו בדהרה לקומה השנייה , שם נמכרים 
הכרטיסים לחו"ל . ליד הדלפק השתרך תור עצום , אך מיקה השתחל לראש התור , 
למרות צעקות הממתינים , והחל לדבר בהתרגשות עם הפקיד . הפקיד פנה אלי 
באנגלית רצוצה ואמר : " אדוני , אני מצטער , לא תוכל לעלות על הרכבת 
לבראטיסלווה . תיירים חייבים לשלם במטבע חוץ " . " מה הבעיה ? " אמרתי , 
" יש ברשותי מטבע חוץ " . " יש בעיה " , השיב , " צריך להחליף את הדולרים 
בבנק , והבנק נסגר לפני שעה . פרט לכך לא נותרו כרטיסים לנסיעה זו . היית 
צריך להזמין כרטיסים כמה ימים מראש " . " אין כרטיסים בעמידה ? " שאלתי . 
" לא " , השיב , " ואל תנסה לעלות לרכבת בלי כרטיס , כי מבקר הכרטיסים 
יוריד אותך בתחנה הראשונה לאחר וארשה . זה כפר קטן וממנו תתקשה לחזור לכאן 
בשעת לילה מאוחרת . אין שם מוניות . אין שם כלום . תיתקע שם וחבל על המאמצים 
שלך " . שאלתי את מיקה אם יסכים לקחת אותי במכוניתו לפראג . מיקה נבוך : 
" הצכים שונאים אותנו , במיוחד עכשיו . אנחנו כבר לא קומוניסטים והם 
עדיין כן . במעבר הגבול אנחנו עלולים להמתין שעות ארוכות . שתיתי וודקה 
ואני חושש לצאת הלילה . אני באמת מצטער , אולי ננסה במשרד להשכרת מכוניות " . 
כל משרדי השכרת הרכב בווארשה היו סגורים פרט לאחד . שם נאמר לי כי אין משכירים 
מכוניות לחו"ל . " פרט לכך " , אמרה הפקידה , " מאוד מסוכן לצאת הלילה . 
הכבישים חלקים וצרים ויש סכנת החלקה . אני לא הייתי מסתכנת במקומך וגם 
לא הייתי מסכנת כלי רכב של החברה " . מיקה ובנו היו מלאי צער . " אתה מתחיל 
להבין את מצבנו ? " שאל מיקה , זה נורא , פשוט נורא , אנחנו חיים בימי 
הביניים ! התחלף השלטון , עכשיו סולידריות הם החלונות הגבוהים , ושום 
דבר לא השתנה . מכמה בחינות היה יותר יעיל בימים של הקומוניסטים . אם היו 
לך קשרים , אם היה לך קצת כסף , היית יכול לסדר משהו . היום כולם אדישים . 
לא אכפת להם כלום . היום גם לא פוחדים . פשוט לא אכפת מכלום " . חזרנו 
למלון " יורופייסקה " . פקיד הקבלה הסכים ( לאחר מתן התשר ) להלין אותי 
באחד החדרים . בבוקר פניתיקפמאליד4למשרדי חברת " לוט " במלון " פורום " 
הסמוך . סיפרתי לפקידה את קורות הלילה ואת יחסו הבוטה של מנהל החברה בשדה 
התעופה , והיא התנצלה בשמו : " מה אתה רוצה ? אני מקבלת 42 דולר לחודש , 
הוא מקבל אולי עוד שני דולר . בשכר כל - כך עלוב אתה מצפה שעוד יהיה אדיב 
לנוסעים ? הפקידה ביררה בשדה התעופה , ואכן הטיסה לפראג לא יצאה ואין כל 
סיכוי כי תצא גם הערב . " עצתי לך " , אמרה , " לקחת חברה זרה , גרמנית 
או אוסטרית . רק כך תוכל להגיע לפראג במהירות . קנה כרטיס לווינה ומשם 
תטוס לפראג . זו הדרך המהירה ביותר " , אמרה הפקידה , " האמן לי . ליתר 
ביטחון שוב לכאן בצהריים . בינתיים אברר שוב בשדה מה גורל טיסתך " . בצהריים 
אמרה לי כי הסיכויים קלושים לצאת בטיסת " לוט " לפראג , ורכשתי כרטיס 
לווינה . בשל הטרחה הרבה שטרחה למעני קניתי לה מתנה קטנה בחנות פאבקס " 
במלון , שבה נרכשים המוצרים במטבע חוץ בקבוקון של בושם צרפתי . היא היתה 
נרגשת ביותר : " אתה יודע " , אמרה , " כדי לקנות בקבוק כזה אני צריכה 
לשלם יותר ממחצית משכורתי " . כשהגעתי לווינה בשעות הערב המאוחרות עדיין היתה 
חנות הדרגסטור פתוחה . כמה פולנים סבבו בין הדוכנים ומילאו את העגלות מכל 
הבא ליד . נזקקתי רק למשחה למניעת התייבשות השפתיים בכפור . אך מבלי משים 
מילאתי את העגלה כאותם פולנים , מכל הבא ליד סבונים , נייר טואלט , משחת 
שיניים , גרביים מצמר , קצף גילוח , מה לא . היעד הבא הוא פראג , ומי 
יודע מה יהיה שם ומה אפשר לקנות שם . כאשר עמדתי בקופה ליד הפולנים חשתי 
כמורגל ותיק במזרח - אירופה : קנה עכשיו ומיד , פן תאזל הסחורה מחר . . 
