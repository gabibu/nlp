קהיר ( ע"ר ) . פייסל אל - חוסייני , אחד ממנהיגי הפלשתינאים בשטחים , 
קרא לערבים ללחוץ למען הפסקת זרימת היהודים מבריה"ם לישראל . " עלינו להפעיל 
לחץ על אומות העולם כדי להפסיק זאת " , אמר אל - חוסייני בראיון שפורסם אתמול 
בעיתון הערבי " א - שרק אל - אוסט " , הרואה אור בלונדון . " מה שאנו יכולים 
לעשות הוא לבקש ממדינות אחרות לפתוח את שעריהן עבור מהגרים יהודים וללחוץ 
למען ישובם במקומות אחרים מאשר בגדה המערבית וברצועת עזה " , הוסיף . אל - 
חוסייני קרא במיוחד לארה"ב ולמערב אירופה לפתוח את שעריהן בפני יהודים סובייטיים . 
הוועד הפועל בן חמשת החברים של אש"ף עומד להתכנס מחר בתוניס , כדי לדון 
בבעיית עליית היהודים מבריה"ם . בהבדילו בין התנחלויות בשטחים הכבושים לבין 
עליית יהודים לישראל , אמר : עלינו לפעול בצורה מתוחכמת ולהתרכז בהפסקת 
ההגירה לגדה המערבית עצמה . לדבריו , רוב היהודים הבאים לישראל עוזבים 
בדרך כלל אחרי זמן מה . " הם באים לתיירות יותר מאשר להשתקעות . המצב 
בישראל איננו מעודד השתקעות " הוסיף . אל - חוסייני הביע דעתו , כי בואם 
של יהודים מבריה"ם ייפסק , כאשר המצב יתייצב בבריה"ם ובמזרח אירופה , בעקבות 
השינויים הדמוקרטיים האחרונים . הוא תקף את ראש הממשלה , יצחק שמיר , 
באומרו כי הוא רוצה לחוות מחדש את העבר , כאשר יהודים נהרו לישראל מכל חלקי 
העולם לפני הקמת המדינה ב8491 . חוסייני אמר , כי יש סימנים שהאינתיפאדה 
תתפתח השנה למערכה של אי - ציות אזרחי . " האנשים התחילו להרגיש , כי גביית 
המסים הישראלית לעולם לא תסתיים " , העיר . אך הוא הזהיר מפני שימוש באלימות . 
" אנו צריכים להבין כי במאבק שלנו נגד הכיבוש , למען גיוס דעת הקהל הישראלית , 
אין צורך באלימות " . קפידבינניקוסיה , ( ע"ר ) . על מוסקווה לעצור את 
זרם היהודים מבריה"ם לשטחים כתב אתמול העיתון " טהרן טיימס " . לטענת העיתון , 
הקרמלין מתעלם מאחריותו המוסרית , באפשרו ליהודים להגר לישראל . " המנהיגים 
הציונים עושים שימוש בוטה ביהודי מזרח אירופה , כדי להנציח את כיבוש האדמות 
הפלשתיניות " , כתב העיתון , המקורב למשרד החוץ האיראני . מדינות ערב ואש"ף 
מנסים לשכנע את מוסקווה להפסיק את זרם העולים לישראל , אמר בשבת חבר אש"ף 
בתוניס . 51 חברי הוועד הפועל של אש"ף ייפגשו היום בתוניס , כדי לדון בעלייה 
מבריה"ם . 
