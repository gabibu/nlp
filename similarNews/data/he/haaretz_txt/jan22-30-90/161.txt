( ע ) . שופט השלום החיפאי , יצחק קלאוזנר , האריך אתמול בשישה ימים 
את מעצרו של נרקומן חירש - אילם , שלטענת המשטרה תיכנן את הפריצה לביתו 
של סגן מנהל סניף " דבר " בחיפה , משה בן צור ז"ל , שנשדד ונרצח באפריל 
88 . לפי גרסת המשטרה סייע החשוד לרוצחים לאחר מעשה , אך לא נטל חלק בביצוע 
הרצח . יש לציין , כי תכנון הרצח וביצועו מיוחסים לשלושה אחרים הנתונים 
במעצר ושמותיהם אסורים לפרסום . אחד מהם שיחזר בשבת את הרצח בטלוויזיה במעגל 
סגור . כמו כן תבקש המשטרה להסגיר מחו"ל חשוד נוסף המעורב בפרשה . בהליך 
הארכת מעצרו אמר החשוד המוכר כנרקומן כי הוא חף מפשע : " אני נרקומן ומבקש 
פסיכיאטר וטיפול בבית - חולים . הכל עלילה , לא נתנו לי ארבעה ימים לישון " . 
בית המשפט השלום בחיפה הוציא אתמול צו הבאה נגד אדם החשוד במתן מחסה לחשודים 
לאחר ביצוע הרצח . לטענת המשטרה , שהו החשודים בדירתו . שמו של האיש שנגדו 
הוצא הצו , נאסר לפרסום . 
