בהודעה קצרה שמסרה חברת " ניקוב " בימים אלה לבורסה בתל - אביב הבהירה , 
כי היא באה לידי הסכם עם שלטונות מס הכנסה על חבותה במס מעסיקים בכך הסתיימה 
מחלוקת שניטשה זמן רב בין שלטונות המס לחברה בדבר מעמדה של ניקוב לצורך מס 
מעסיקים . בעייתה של ניקוב אופיינית לכל חברות המחשבים , ושלטונות המס 
התלבטו זמן רב אם ניקוב וחברות אחרות מסוגה הן " חברה תעשייתית " כמשמעותה 
בחוק עידוד התעשייה ( מסים ) , התשכ"ט9691 , או חברה רגילה לכל דבר . 
שלטונות המס טענו , כי ניקוב עסקה בעיבוד נתונים , וככזאת העניקה שירותים 
בלבד . לטענתם , היא לא עמדה במבחן הייחודיות של חברה תעשייתית , שעיקר 
פעילותה " פעילות ייצורית " . שלטונות המס סירבו לראות בעיבוד הנתונים פעילות 
ייצורית . חבות מס המעסיקים נקבעת בצורה דומה לזכאות להנאה מהטבות החוק לעידוד 
התעשייה ( מסים ) . ואולם , עניינים הקשורים בחוק עידוד התעשייה אינם 
מתבררים באותה דרך שבה מתבררים עניינים הקשורים בחוק מס המעסיקים . לעניין 
נושאים השנויים במחלוקת הנוגעים לחוק עידוד התעשייה ( מסים ) , הוקמה 
ועדה מיוחדת , והיא הפוסקת האחרונה . אין רשות לעתור אליה , וכל הרוצה 
לערער רשאי לפנות לבג"ץ . לעומת זאת , לעניין חוק מס מעסיקים דומים הליכי 
השומה לאלה הנקוטים לצורך בירור ההכנסה החייבת במס הכנסה . הנישום מגיש 
השגה על השומה , ואחר כך פונה בערעור לבית - המשפט המחוזי . על החלטתו של 
בית - המשפט רשאים לערער הן פקיד השומה והן הנישום . עניינה של ניקוב הסתבך , 
כי לחמה בכל החזיתות . החברה פעלה כך משתי סיבות . ראשית , היא היתה 
צריכה להיאבק גם בפני הוועדה על - פי חוק עידוד התעשייה ( מסים ) וגם בפני 
בית - המשפט המחוזי . שנית , מכיוון שלקבוצת ניקוב חברות - בנות רבות , 
הפועלות בערים הגדולות , התנהלה המערכה בתל - אביב , בירושלים ובחיפה . 
כאשר ניהלה קבוצת ניקוב את מאבקה , ניהלו מאבקים דומים חברות המחשבים " דאטה 
מיכון " ו"קופל ראם " . ואמנם קופל ראם היתה הראשונה שנחלה תבוסה בפני הוועדה 
שהוקמה על - פי החוק לעידוד התעשייה ( מסים ) . הוועדה קבעה , כי על - 
פי מבחניה ליישום חוק עידוד התעשייה ( מסים ) , לא היה בפעילות של עיבוד 
הנתונים של " קופל ראם " משום ייצור . לפיכך סירבה לאשר לה הטבות לפי 
אותו חוק . לכאורה , נסתם הגולל על עניינן של חברות עיבוד הנתונים . ואולם , 
בד בבד התנהלו כמה משפטים חשובים לצורך בדיקת חבותן של החברות במס מעסיקים . 
פסק הדין הראשון שניתן יצא מבית - המשפט המחוזי בירושלים , על - ידי השופט 
בדימוס עלי נתן . בעניין ניקוב ירושלים קיבל השופט נתן את גישת עורך - דינה 
של ניקוב , ד"ר אמנון רפאל , מומחה בתחום המיסוי , שלפיה היתה פעילות 
עיבוד הנתונים בגדר פעילות ייצורית . את טענתו סמך ד"ר רפאל על כך שהחברה 
הפיקה מוצר של ממש , ייצרה קטלוגים ומסמכים אחרים , ומבחינה עובדתית דמתה 
פעילותה לזו של בית דפוס . על החלטתו של בית - המשפט המחוזי בירושלים עירערו 
שלטונות המס לבית - המשפט העליון . עוד טרם ניתנה החלטתו של בית - המשפט 
העליון , הכריע בית - המשפט המחוזי בתל - אביב בשני ערעורים אחרים . בראשון 
טען ד"ר רפאל , בשם חברה אחרת מקבוצת ניקוב , כי פעולתה דמתה לפעילות בית 
דפוס . הוא הצביע על הקטלוגים שייצרה ועל הכרטיסים שהדפיסה באמצעות המחשב . 
השופט המחוזי , אריה הגין , קיבל את טענותיו של ד"ר רפאל וקבע , כי מבחינה 
עובדתית הוכח שלחברה היה מפעל לפעילות ייצורית . בכך פסק בדומה לבית - המשפט 
המחוזי בירושלים . אך באותו יום שנפסק הדין בעניינה של חברת ניקוב בתל - 
אביב , פסק אותו שופט , אריה הגין , בעניין דומה של חברת דאטה מיכון , 
כי עיבוד הנתונים על - ידי חברה זו לא היה פעילות ייצורית , ולפיכך לא 
היתה זכאית לפטר ממס מעסיקים . מה היה השוני בין ניקוב לדאטה מיכון ? על 
כך ענה השופט , כי דאטה מיכון לא הוכיחה כי היה לה מפעל בעל פעילות ייצורית , 
והסתמכה על כך שבפעילות עיבוד הנתונים עובר החומר המעובד שינויים שונים , 
בעיקר שינויים אלקטרוניים על דיסק בתוך המחשב . ניקוב המשיכה במאבקה גם 
בבית - המשפט המחוזי בחיפה . כאן פסק השופט ד"ר ביין , כי לחברה - הבת 
היתה פעילות ייצורית , הן על סמך הנימוקים ששימשו את בית - המשפט המחוזי 
בירושלים ובתל - אביב והן על סמך הנימוקים שנדחו בפרשת דאטה מיכון . לא ייפלא 
אפוא , שהעניין הגיע לפני בית - המשפט העליון לבירור עקרוני . אך גם כאן 
לא היתה דרכן של החברות סוגה בשושנים . הן נאלצו לפנות לבג"ץ כדי לנסות 
לעכב פסיקה של הוועדה על - פי חוק עידוד התעשייה ( מסים ) , שמבחנה לא 
היה נוח להן . הכוונה היתה , שקודם לפסיקתה יפסוק בעניין בית - המשפט העליון . 
הוועדה מיאנה לשעות לטענות ולבקשות של הנישומים , ולבסוף הושג הסכם שלפיו 
ניתנה הבכורה לבית - המשפט העליון , ודיוני הוועדה עוכבו . בפני בית - המשפט 
העליון התברר תחילה עניינה של החברה הירושלמית של ניקוב . בית - המשפט העליון 
הפך על פיו את פסק - דינו של המחוזי . הוא מצא , כי לא הוכח מבחינה עובדתית 
כי פעילות הנישומה היתה פעילות ייצורית , ושהיא היתה מעין בית דפוס . הוא 
קבע , כי פעילות עיבוד הנתונים איננה בבחינת פעילות ייצורית . דומה היה 
כי בכך נפסקה הלכה סופית . והנה , כאשר הגיע עניינה של חברת ניקוב מתל - 
אביב , שכאמור זכתה בריבה עם פקיד השומה בזכות טענתו של ד"ר רפאל , שהיא 
היתה למעשה מעין בית דפוס , סירב בית - המשפט העליון להתערב בממצאי המחוזי 
בתל - אביב , והשאיר את ההלכה על כנה . כך נוצר מצב פרדוקסלי , שבו חברה 
אחת מקבוצת ניקוב זכתה למעמד מועדף ואילו חברה אחרת מהקבוצה לא זכתה למעמד 
כזה . בפסיקתו של בית - המשפט העליון הונחו שני עקרונות חשובים . ראשית , 
פעילות עיבוד נתונים ככזאת איננה בגדר פעילות ייצורית כמשמעותה לצורך חוק 
עידוד התעשייה ( מסים ) , השתכ"ט - 9691 . שנית , כאשר פעילות עיבוד 
הנתונים שולית לשם הפקת מוצר , החברה תוכר כחברה שפעילותה ייצורית ותזכה 
בהטבות לפי חוק מס מעסיקים . המאבק נמשך שנים , ואצל רוב החברות נוצרו חובות 
גדולים לשלטונות מס הכנסה . עם גמר ההליכים בפני בית - המשפט העליון , 
נדברו שלטונות המס עם החברות והגיעו להסכם בעניין תשלום המס . עיקרו של 
ההסכם קובע , כי לגבי השנים 08913891 ישלמו החברות מס על בסיס פשרה שבין 
האוצר לחברות . לגבי השנים 48919891 יבדקו את פעילותה של כל חברה בנפרד , 
ולחברות תהיה האופציה לשלם את מסיהן על בסיס הפשרה של השנים 08913891 כל 
זאת , אם יתברר שהאוצר דורש מהן מס גבוה ממה ששילמו על - פי ההסדר לתקופה 
הראשונה . ההישג העיקרי יבוא לביטוי החל מ0991 , כאשר הן כבר לא יהיו חייבות 
בתשלום מס מעסיקים . עתה מטרידה השאלה , מדוע היה צורך בהתדיינות הממושכת , 
אם האוצר הגיע להסכם עם החברות , שבמסגרתו הלך האוצר לקראת מנהלי חברות 
המחשבים . 
