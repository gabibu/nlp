ילדים אוהבים לבוא לבית הספר , מפני ששם נמצאים בדרך כלל חבריהם , אבל 
שונאים את החוויה הלימודית עצמה , מפני שהיא כרוכה בהוראה משעממת , בכפייה , 
בעונשים , בביקורת מתמדת , בניכור ובאי התחשבות בצרכים האישיים שלהם כבני - 
אדם . ביקורת ברוח זו השמיע אתמול פרוף דניאל ברטל , בכנס על החוויה הלימודית 
בבית הספר , שנערך באוניברסיטת תל אביב , בשיתוף בית הספר לחינוך באוניברסיטה , 
והשירות הפסיכולוגי - ייעוצי במשרד החינוך . ברטל טען , כי ברוב בתי הספר 
בישראל , " החוויה הלימודית היא שלילית " . לדבריו , חוויה זו מתעצמת 
עם עליית דרגת הכיתה . בעוד גני הילדים מתפקדים בדרך כלל בצורה " יוצאת 
מהכלל " כהגדרתו , אין הדבר כך בבתי הספר . " תיכונים שהם בתי סוהר ממש , 
אבל שיעור ההצלחה של תלמידיהם בבחינות הבגרות גבוה , נחשבים מוצלחים מפני 
שלמעט הצלחה בבחינות הבגרות , אין שום קריטריון מהו בית ספר טוב " , טען 
ברטל . לדבריו , הסיבה העיקרית לכך היא שהמורים מגיעים להוראה בלי שאך אחד 
בדק אם הם מסוגלים להפוך את הלימוד לחוויה מרתקת , ובלי שנבחנה יכולתם לגלות 
רגישות ואמפטיה לתלמידים . הוא האשים את בתי הספר לחינוך באוניברסיטאות 
בכך שהם מדגישים בהכשרת המורים , את התוכן והדידקטיקה ומתעלמים מהצורך להדריך 
את הסטודנטים כיצד להפוך את הלימוד לחוויה . " זה מקצוע קשה מאוד שדורש 
כישורים . לא מספיק להעביר חומר . צריך להעביר אותו בצורה מעניינת " , 
טען ברטל . עוד אמר , כי מערכת החינוך וההורים בוגדים בילדים , בכך שהם 
מפקירים אותם לבתי ספר ולמורים " למשרד החינוך ולמערכת החינוך יש מונופול 
על בתי ספר . אין תחליף . אין תחרות . הצרכן שבעבורו נבנה בית הספר , 
הוא התלמיד , אבל אין לו כל השפעה וזה שורש הבעיה . ההורים , כמתווכים , 
מפקירים את ילדיהם . הם שמחים לשלוח אותם למוסד - שמרטפות המבטיח תעודה , 
שהיא תנאי כביכול להצלחה בעתיד , בלי לבדוק מה קורה שם " . קפידבינפרוף 
שלום שוורץ מהאוניברסיטה העברית אמר , כי למורים קשה להפוך את החוויה הלימודית 
לנעימה , מפני שהמבנה הארגוני של בית הספר , מאלץ אותם להתמקד בהשלטת 
סדר ומשמעת ובהערכה מתמדת של התלמיד . לדבריו , התמונה עגומה מפני שהמיקוד 
של ההוראה מעוות . המורה הוא מקור הידע וההערכה , והתלמיד תלוי בו לחלוטין , 
במקום להיות אוטונומי . " פיתוח אוטונומיה בתלמיד , כדי שיתפתח בכיוון 
שלו , פירושה לתת לו כבוד ולעזור לו להוציא מה שיש בו " , אמר שוורץ . הוא 
ציין , כי מחקר שנערך בקרב כ00 , 07 תלמידים וכ005 מורים בחטיבות ביניים , 
העלה שרוב המורים העריכו שהם נתפשים בעיני תלמידיהם כמי שנוהגים בהם כבוד , 
הן בתחום הלמידה והן בתחום היחסים האישיים . אולם השוואת תשובותיהם עם 
תשובות התלמידים על האופן בו הם תופשים את יחס המורים אליהם , העלתה שהמתאם 
היה קרוב לאפס . שוורץ טען , כי למורים אין מושג כיצד הם נתפשים בעיני התלמידים , 
ולפיכך אינם יכולים לשפר את הלמידה , מפני שהתלמידים למדו את כללי המשחק 
ואינם מעזים בדרך כלל להשמיע ביקורת שלילית . התלמידים מנסים לעשות על המורים 
רושם טוב , אינם מתנהגים ביושר ובכנות ומכסים על חולשותיהם . שוורץ סיפר , 
כי מחקרים מעלים שדווקא מורים בשנתיים הראשונות להוראה , מטים אוזן לביקורת 
של התלמידים . עם הזמן הם נאטמים ומעדיפים לקבל משוב על עבודתם מחבריהם 
בחדר המורים . 
