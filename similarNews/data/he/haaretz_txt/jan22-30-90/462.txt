לסייע לשמעון פרס בהפלת ממשלת האחדות ולהדיח את שמיר על - ידי הקמת ממשלת 
מערך צרה , אפילו יהיה המחיר שליחת הליכוד לאופוזיציה ? כך לפחות מעריכים 
בימים האחרונים מקורבי ראש הממשלה , שבועיים לפני כינוס מרכז הליכוד ועל 
רקע הכרזתו של שמיר כי אם לא יזכה באמון המרכז יתפטר מראשות הליכוד ומתפקיד 
ראש הממשלה . לשמיר הגיעו ידיעות מאישים המקורבים אליו בצמרת אגודת - ישראל , 
כי שלושת " שרי החישוקים " מעודדים את ראשי האגודה לצאת נגד שמיר . 
טענות אלו הוכחשו השבוע על - ידי השרים דוד לוי , אריאל שרון ויצחק מודעי . 
אולם בין מקורביהם היו כאלה שלא הסתירו את דעתם כי ללוי , לשרון ולמודעי 
עדיף שהליכוד יישב תקופה קצרה באופוזיציה , מכיוון שאת הקרב הבא בין הליכוד 
לבין מפלגת העבודה יוכלו הם להוביל . קפמאבינלמעשה , פועל כאן שיקול קר 
של לוי , שרון ומודעי . המשך המצב הקיים הוא רע מבחינתם . השלושה מרגישים 
כי הם נדחקים מבחינה פוליטית ובעוד זמן קצר הם עלולים לאבד כל סיכוי להגיע 
לצמרת ולהנהגת התנועה . מעמדו המשופר של משה ארנס כשר החוץ , מצד אחד , 
ומעמדם העולה של השרים הצעירים סביב שמיר , מצד שני , גרם לשלושה להסיק 
כי הם בבחינת גלגל שלישי בממשלה וכי בתוך זמן קצר הם עשויים למצוא את עצמם 
מחוץ למירוץ . הקלישאה , " עתה או לעולם לא " , פועלת כיום במלוא עוזה 
בקרב שרי החישוקים . הם יוצאים למאבק המכריע על הדחתו של שמיר , הבא לידי 
ביטוי באחת משלוש הדרכים הבאות : פירוק הממשלה והקדמת הבחירות , מתוך 
הנחה ששמיר לא יציג פעם נוספת את מועמדותו . אם יציג , הם יתמודדו מולו . 
סיכוי זה נראה קלוש נוכח התנגדותם הנחרצת של המפלגות הדתיות להקדמת הבחירות . 
הדרך השנייה היא פירוק ממשלת האחדות והקמת ממשלת ליכוד צרה , כשהמפלגות 
הדתיות מודיעות חד - משמעית כי יתמכו בליכוד אם שרון או לוי יעמדו ראשו , 
אפשרות שגם היא חסרת סיכוי . הדרך השלישית היא הטלת חישוקים מדיניים נוספים 
על צווארו של שמיר , במרכז הליכוד הקרוב . כך אפשר לסייע למפלגת העבודה 
לפרק את ממשלת האחדות ולכונן בשיתוף עם המפלגות הדתיות ממשלת מערך צרה . 
הליכוד ימצא את עצמו באופוזיציה . שמיר עשוי לפרוש מהחיים הפוליטיים , 
מעמדם של ארנס והשרים הצעירים כמו דן מרידור , אהוד אולמרט ורוני מילוא , 
הנהנים מתמיכתו של שמיר , יעורער ודרכם של השלושה לכבוש את צמרת התנועה 
תהיה פתוחה . ההערכה היא , כי לאחר תקופה קצרה באופוזיציה ינסו שרי החישוקים 
להביא לבחירות , כשהם מובילים את הליכוד מול מפלגת העבודה . עתה אפשר להבין 
גם את ההיסטריה של שלושת שרי החישוקים בעקבות הכרזתו של שמיר , כי לא יהסס 
להתפטר אם מרכז הליכוד ידחה את מדיניותו , כפי שתבוא לידי ביטוי בנאומו 
המתוכנן בפני שלושת אלפי הצירים . הטקטיקה שנקט שמיר בימים האחרונים עשויה 
לשבש ללוי , שרון ומודעי את תוכניתם . הם יודעים שכאשר שמיר מציג את המאבק 
בו כשאלה של אמון אישי , תבוסתם מובטחת . " סחיטה אמוציונלית " , הגדיר 
זאת ח"ך רובי ריבלין , מראשי מחנה לוי . מרכז הליכוד מעולם לא הצביע אי - 
אמון נגד העומד בראשו , ושמיר עושה שוב תרגיל זה כפי שעשה ערב הקמת ממשלת 
האחדות , כאשר איים ללכת הביתה אם מרכז הליכוד לא יאשר את ממשלתו . טענתם 
של שרון , לוי ומודעי , כי שמיר מציג את המאבק כעניין אישי ואילו הם דורשים 
כי העימות יהיה רעיוני ולאומי , מגוחכת . האם הכרזתו של שרון , לפני 
ימים אחדים , כי שמיר אינו מסוגל עמוד בלחץ , איננה אישית ? האם דבריו 
של לוי כי הממשלה אינה מתפקדת , אינם הבעת אי - אמון בשמיר ? מאבקם של 
שרי החישוקים בשמיר הוא מאבק אישי מובהק ושמיר משיב להם באותה מטבע , כך 
שהשלישייה המחשקת עשויה להימצא בקרוב במצב של חוסר אונים . קפמאבינשמיר אינו 
מעוניין לערוף ראשים . גם כשהקלפים שיחקו לטובתו , העדיף שלא לפטר את עזר 
ויצמן וגרם לפגיעה במעמדו בתנועה . אולם הפעם עשוי שמיר לשנות את דרכו . 
סבלנותו ואיפוקו פגו והוא הגיע למסקנה שאינו יכול להמשיך כך . לפני 
ימים אחדים הבהיר שמיר כי מרכז הליכוד יפתח דף חדש בתנועת הליכוד . אם עמדותיו 
יזכו לתמיכה , הוא עשוי לנקוט יד קשה כלפי מי שינסה לערער על מנהיגותו . 
האיומים של פיטורים מהממשלה עשויים , לאחר ה7 בפברואר , להתגלגל במעשים . 
שמיר מביא בחשבון את איומיו של שמעון פרס להביא לפירוק ממשלת האחדות , 
אך הנשק העיקרי שלו בישיבת מרכז הליכוד יהיה מתן ברירה למרכז , להכריע בין 
אימוץ דרכם של השרים המחשקים לבין מתן גיבוי למדיניותו . אך הפעם כשתנועת 
הליכוד כולה ניצבת מאחוריו , תוך כדי חיסולה של האופוזיציה הטרדנית , אפילו 
במחיר של הרחקת אחד או שניים משרי החישוקים . 
