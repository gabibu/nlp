עובדי יכין חק"ל חוששים מהרעת תנאי העסקתם , כתוצאה ממכירת החברה לחברת 
קוקה קולה ישראל , הצפויה בימים הקרובים . ועד העובדים פנה אתמול במכתב 
ליו"ר חברת העובדים , פרוף איתן ששינסקי , כי ידאג להבטיח את מעמדם ותנאי 
העסקתם של העובדים בחוזה המכירה , על - פי התחייבות שמסר להם מזכ"ל ההסתדרות , 
ישראל קיסר . במכתב דורשים העובדים , כי נציג מטעמם יצורף לוועדה שמונתה 
מטעם חברת העובדים והסוכנות היהודית לניהול המשא - ומתן למכירת החברה , 
כדי שיעקוב מקרוב אחר גיבוש הסכם המכירה , בצורה שיעוגנו בו תנאי העובדים . 
גורמים המקורבים למשא - ומתן בחברת העובדים אמרו אתמול , כי צפוי שתוך ימים 
אחדים ייחתם ההסכם בין בעלי החברה , הסוכנות היהודית וחברת העובדים למכירת 
יכין חק"ל לידי חברת קוקה קולה ישראל . חברת קוקה קולה תשלם תמורת החברה 
כ02 מיליון דולר , והיא תתחייב להתחלק עם הבעלים בהכנסה הצפוייה ממכירת 
מקרקעין המכונים גן הירקון שערכם נאמד בכ5 מיליון דולר . חובות יכין חק"ל 
לבנקים הגיעו בסוף 98 ל33 מיליון דולר , ויש לה חובות נוספים למועצה לשיווק 
פרי הדר ולחקלאים . מנכ"ל החברה , אריה גבע , מעריך כי החברה תסיים את 
98 באיזון , אולם גורמים אחרים בחברה מעריכים , כי ההפסד יגיע לכמיליון 
דולר . 
