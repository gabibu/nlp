שר התקשורת גד יעקבי אימץ את עקרונות דו"ח המכון ליעוץ ניהולי וכלכלי " גים " , 
באשר לשינוי המבנה הארגוני של בנק הדואר . הדו"ח קובע כי המבנה הארגוני 
הנוכחי חייב שינוי מאחר שאין הוא מאפשר פיתוח הפוטנציאל הקיים בבנק הדואר , 
וכן גיוון והעלאת רמת השירותים לציבור הרחב . יעקבי אמר בדיון בדבר המלצות 
הדו"ח כי הדרך המתאימה ליישומו הינה בהקמת צוות שיכלול את נציגי משרד האוצר , 
משרד התקשורת , רשות הדואר , ומומחים חיצוניים . הצוות יגבש דרכים מוסכמות 
ליישום ההמלצות העיקריות . הדו"ח מציע כי בנק הדואר יפעל כתאגיד עצמאי . 
מבנה זה נועד לפתור את בעייתו העיקרית של בנק הדואר , שהיא חוסר בהירות 
משפטית בחוק הקיים , באשר לסמכויות הניהול , המונע תפקוד תקין ופיתוח השירותים . 
יעקבי הדגיש כי יש למצות את הפוטנציאל הרב הגלום הפריסה הרחבה של סניפי הדואר , 
למתן שירותים בנקאיים חיוניים לציבור הרחב . 
