קהיר ( ע"ר וע"ץ ) . המשטרה המצרית הרגה קנאי מוסלמי , אחמד כמאל , 
בקרב יריות בקהיר ביום שישי מסרו מקורות ביטחוניים . המקורות אמרו , כי 
ההרוג הוא שהיה מבוקש על ידי משטרת מצרים , על החזקת חומרי נפץ והפצת כרוזים 
נגד הממשלה . הוא ירה מאקדח שהחזיק ללא רישיון , על שוטר שניסה לעצור אותו 
בשכונת עין שאמס בקהיר , הנחשבת לשכונת מצוקה . השוטרים השיבו אש ופצעו 
את כמאל , שמת לאחר מכן בבית - החולים , הם אמרו . כמאל הוא הקנאי האיסלמי 
השני שנהרג בקרב יריות עם המשטרה במשך השבוע . קודם לכן , ביום שני , 
נהרג קנאי אחר בעיר אסיוט במצריים העליונה . ארגונים איסלמיים קיצונים מיחו 
על הריגתו של כמאל והאשימו את הנשיא חוסני מובאראק באחריות למעשה . הם הודיעו 
בשבת , כי ימשיכו במאבקם להפוך את מצרים למדינה איסלמית . 
