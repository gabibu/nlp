( ע ) . אסיר העולם יונה אברושמי , שהורשע ברצח אמיל גרינצוייג ז"ל , 
בעת שהשליך רימון יד על מפגיני שלום עכשיו , לפני שש שנים בירושלים , 
עתר לבית המשפט על כך ששירות בתי הסוהר מונע ממנו לפגוש את הוריו הזקנים . 
אתמול נדונה עתירתו של אברושמי . הוא טען , שכבר לפני כשנתיים קיבל שופט 
בית המשפט המחוזי בבאר שבע , השופט יצחק בנאי , את טענתו כי הוריו הזקנים 
אינם יכולים להגיע לבקרו בכלא . לכן , הורה השופט לאפשר לאסיר לבקר את 
הוריו , בלוח זמנים שייקבע על - ידי נציבות שירות בתי הסוהר . אברושמי 
טוען שמאז ביקור ההורים האחרון שאופשר לו לפני כשלוש שנים , נמנעו ממנו 
ביקורים נוספים . אברושמי הגיש לבית המשפט אישורים מבית אבות בירושלים , 
בו מוחזק כל אחד מהוריו במחלקה ניפרדת ושניהם מוגדרים כזקנים תשושים . 
הוא טען , שבשל מצב ההורים , נוח לו יותר שיאפשרו לו לפגוש את שני ההורים 
בביתו ולא בבית האבות . פרקליטות מחוז הדרום טענה נגד העתירה והבהירה , 
שנציבות שרות בתי הסוהר מוכנה להביא את אברושמי לביקורי הורים בבית האבות , 
אך אין היא מוכנה לתנאים שלו , שהביקורים ייערכו בביתו הפרטי , כיוון 
שכך נוח לו יותר . לבקשת בית המשפט , הסכימה הפרקליטות לבדוק אם אין התנגדות 
של בית האבות , לעריכת ביקורים של אסיר העולם אצל הוריו במקום . המשך הדיון 
נידחה לעוד שבוע וחצי . 
