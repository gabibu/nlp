הרמטכ"ל רב - אלוף דן שומרון , מינה באחרונה צוות מיוחד בראשות מפקד המכללה 
לביטחון לאומי , האלוף יעקב לפידות , לבחינת הטיפול בצה"ל בתאונות מסוגים 
שונים . הצוות יבחן דרכי הטיפול הנוכחיות בצה"ל בכל הנוגע לתאונות אימונים , 
תאונות נשק שלא בעת אימון , תאונות דרכים והתאבדויות חיילים . בקרוב יגיש 
הצוות לרמטכ"ל המלצות לפעולה למניעת תאונות ולשיפור דרכי הטיפול בנושא . 
ההחלטה על הקמת צוות הבדיקה בראשות אלוף התקבלה לנוכח המספר הרב של חיילים , 
שנהרגו ונפצעו באחרונה שלא במהלך פעילות מבצעית , ולנוכח הרגישות הרבה 
בציבור בעקבות הפרסומים הרבים . 
