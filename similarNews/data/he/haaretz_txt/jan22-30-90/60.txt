שר הדתות זבולון המר , יחל היום את ביקורו בבריה"ם . המר הוא השר השלישי 
( אחרי השרים אברהם כץ עוז ועזר ויצמן ) , המבקר בבריה"ם . ביקורו של 
שר הדתות יימשך כשבוע ימים ובמהלכו יבקר בקהילות רבות במוסקווה , לנינגרד 
ובמקומות נוספים , בהם מרוכזות קהילות יהודיות . השר המר מתכוון לעקוב מקרוב 
אחרי מצבן של הקהילות בכל הקשור לשירותים דתיים , תשמישי קדושה וכד . המר 
ישתתף כאורח הכבוד בוועידה הראשונה של קהילות יהודיות מכל רחבי בריה"ם . 
בוועידה יטלו חלק 201 קהילות שיתכנסו לראשונה לכינוס ולדיונים במצב הקהילות . 
השר המר יפגש גם עם קרוב לאלף ממנהיגי יהודי מוסקווה . כן יוועד שר הדתות 
עם עמיתו הסובייטי כריסטרוצוב ועם ראש הכנסיה , הפטריאך פימן . 
