הוועד הפועל של הקיבוץ הארצי ידון היום באיזו מידה רואה הקיבוץ הארצי חשיבות 
בקיומו של העיתון " על המשמר " . מזכירות הקיבוץ הארצי הגישה לוועד הפועל 
הצעה , התומכת בהמשך קיומו של העיתון . אם עמדה זו תתקבל , יתקיים דיון 
על אופן הקיום שלו . מזכירות הקיבוץ הארצי קיימה בתחילת השבוע דיון , בהשתתפות 
חברים ממערכת " על המשמר " . רוב הדוברים הדגישו את הצורך בקיומו של העיתון , 
אך תבעו גם לאפשר לתנועה , לקיבוצים ולחברים לבחור מחדש בעיתון . על פי 
סקר שנערך בשתי התנועות הקיבוציות על הרגלי קריאה של עיתונים , התברר כי 
בתנאים של בחירה חופשית יירד אחוז קוראי " על המשמר " ב%03 . לדברי מזכיר 
הקיבוץ הארצי , אלישע שפירא , בישיבת הוועד הפועל ייפתח היום דיון , שהמשכו 
יהיה בקיבוצים . לאחר דיונים והחלטות בקיבוצים , יהיה סיכום בישיבה נוספת 
של הוועד הפועל . לדברי שפירא , בקיבוץ הארצי לא מעוניינים שבעתיד יהיה 
קיומו של העיתון רק פונקציה של מנויים בקיבוץ הארצי " ואם בעבר המשוואה 
היתה פשוטה , כל חברי הקיבוץ מנויים על על המשמר , בעתיד תצטרך להיות משוואה 
יותר מורכבת , עם אפשרות בחירה למי שרוצה להיות מנוי ויחד עם זה החלטה והתחייבות 
משותפת של התנועה לקיים את העיתון . על פי הצעת המזכירות יוקם צוות מתוך 
הוועד הפועל , יחד עם אנשי " על המשמר " ומפ"ם , שיגבש בתוך זמן קצר 
המלצות על אופי העיתון והיקפו , שיטת המנויים בקיבוץ הארצי ובעיר , קידום 
והפצה בציבור , דרכים נוספים למימון ועוד . עורך העיתון , צבי טימור , 
אמר שאפשר יהיה לקיים את העיתון גם אם תהיה ירידה מסוימת במספר המנויים , 
" אבל זה כמובן מכביד . העיתון עומד בתחרות חופשית בקיבוץ הארצי ואנחנו 
מתחרים מול עיתונים כמו " הארץ " ו"ידיעות אחרונות " . מעבר לזה יש לאנשים 
העדפות ויתכן שתהיה ירידה . ראשי התנועה משוכנעים שהעיתון ימשיך להתקיים 
ושרוב חברי הקיבוץ הארצי יביעו את אמונם המחודש בעיתון " . הדיון בוועד הפועל 
של הקיבוץ הארצי נערך היום במענה לתביעת 01 קיבוצים של התנועה , שדרשו דיון 
פתוח בחתימה האוטומטית על העיתון . על פי הנוהג הקיים זוכים כל שני חברים 
בקיבוצי הקיבוץ הארצי להיות חתומים אוטומטית על " על המשמר " . אחד האבסורדים 
עליהם מצביעים בקיבוץ הארצי הוא , כי עלות " על המשמר גבוהה מעלותו של 
" דבר " או של " ידיעות אחרונות " . לקראת יום הדיונים היום הכין " על 
המשמר " דף מיוחד המופץ בין כ002 חברי הוועד הפועל . הדף מצטט " סקופים " 
של השנה האחרונה מתוך " על המשמר " ומביא לקט התבטאויות של אנשי אקדמיה 
ותקשורת בשבח העיתון . כן מובא בדף סקר שערכו על קריאת עיתונים בקיבוצים , 
ממנו עולה כי % 43 קוראים את " על המשמר " בימי השבוע ו97 אחוזים בסופי 
השבוע . אחוזים אלה גבוהים מהאחוזים של קוראי " דבר " בקיבוצי התק"ם . 
" ידיעות אחרונות " הוא העיתון הנקרא ביותר בקיבוצים . 
