הכינוס , פעם ראשונה באזור הנגב , ייערך ביום ה הקרוב , 1 בפברואר , 
בהיכל - התרבות שבעיר . ראשי מפלגת העבודה , שר האוצר שמעון פרס , שר הביטחון 
יצחק רבין ומזכ"ל מפלגת העבודה מיכה חריש , הביעו את הסכמתם לקיים את הכינוס 
בבאר - שבע . מזכיר מועצת פועלי באר - שבע , יצחק כהן צדק , אמר אמש ל"הארץ " , 
שכינוס המרכז בבאר - שבע הוא " הישג גדול לנגב " . עוד מסר מזכיר מועצת 
הפועלים , כי הדיון המרכזי יתמקד בנגב בנושאי עלייה , קליטה , האבטלה 
ההולכת וגוברת , העברת מפעלים לאזור והחלטות כלכליות . יתקיימו בו גם דיונים 
בעניינים האקטואליים העומדים על סדר יומה של מפלגת העבודה . 
