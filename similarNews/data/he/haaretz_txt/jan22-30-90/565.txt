אישים בכירים בליכוד המקורבים לראש הממשלה יצחק שמיר נמנעים מלפעול בימים 
אלה במלוא מרצם בעד עמדתו של ראש הממשלה , יצחק שמיר , מחשש שברגע האחרון 
הוא יהיה מוכן לבוא לפשרה עם שרי החישוקים , כדי להגיע להסכמה בישיבת מרכז 
הליכוד שמיר ביקש בימים האחרונים מכל מקרוביו לפעול אצל חברי המרכז , כדי 
שיתמכו בעמדתו ובמדיניותו בעת ההצבעה בליכוד . לכל אחד מהשרים הוקצה איזור 
אחר בארץ לטיפול . בשיחות שלא לייחוס טוענים כיום רבים מבין מקורבי שמיר , 
כי בעקבות משבר וייצמן והתקפלותו של ראש המשלה בעת ישיבת המרכז , בראשית 
יולי , קשה להם עתה לפעול למען קבלת עמדותיו , מחשש שלאחר מכן יתבזו . 
ראש הממשלה מחד ושרי החישוקים מאידך , קיימו אתמול פעילות עניפה בקרב חברי 
המרכז , כדי לשכנעם לקראת ישיבת המרכז . שמיר הודיע לקבוצה של חברי מרכז , 
שהתכנסה בלשכתו , כי לאחר כינוס מרכז הליכוד ב7 בפברואר , יזמן כינוס 
מרכז נוסף לדיון במצוקת ערי הפיתוח וכן דיון בנושאי כלכלה ורווחה . שמיר 
אמר כי המצב בתחום זה מחייב דיון של מרכז הליכוד , על מנת לפתור את הבעיות 
של ערי הפיתוח . השר משה ארנס , הזהיר אתמול מפני המשך ההפקרות מצד שרי 
החישוקים , ואילו השר אריאל שרון אמר לחברי מרכז , כי יש לקיים בישיבת 
המרכז הליכוד דיון פתוח ויסודי , החופשי מאולטימטומים והפחדות . שמיר קרא 
לחברי הליכוד לנהל את הוויכוח הפנימי בתוך הליכוד מתוך כבוד , התחשבות והדר 
ותוך שמירת האחדות . " על חברי המרכז להגיד ליו"ר התנועה , האם הם הולכים 
איתו על פי עקרונות הליכוד . ביולי שעבר המרכז אישר את יוזמת השלום של 
ממשלת ישראל ועלינו להמשיך ביוזמה , כפי שאנחנו חושבים ולא כפי שיריבנו 
חושבים לקדמה . הקימונו את ממשלת האחדות כדי לעמוד ביתר תוקף נגד ההתקפה 
הבינלאומית על ישראל וכדי שנוכל לעמוד בשם הממשלה נגד מדינה פלשתינית , 
אש"ף ובעד ירושלים מאוחדת , " אמר שמיר . בדברי ראש הממשלה נשמעה גם 
ביקורת על פעילותו ומגעיו של פרס במצרים . שמיר אמר כי כל נסיונות לנהל 
מהלכים מדיניים שלא על דעת הממשלה לא יצלחחו , אולם הם פוגעים בכבודה של 
ישראל . " בסרט הזה כבר היינו ב - 7891 , כשמישהו ניסה להביא עלינו את 
גזירת הוועידה הבינלאומית . ואולם דבר לא קרה , הוועידה נשכחה והממשלה 
ממשיכה בדרכה הודות לעמדת הליכוד " , אמר שמיר . 
