מ"ם ראש הממשלה ושר האוצר שמעון פרס , שולל את בקשת ראש העיר חיפה לתת מעמד 
של אזור פיתוח א למפעלים בתחום העיר . לדברי פרס הענקת מעמד כזה במקרים 
רבים לא הצדיקה את עצמה , גרמה עיוותים משקיים , ומפעלים שזכו לו קרסו . 
ראש העיר גוראל טען בפני פרס שביקר בחיפה ביום חמישי , כי בלי הענקת מעמד 
כזה למפעלים בעיר אי אפשר יהיה למצוא מקומות עבודה לכל העולים החדשים הפונים 
לאזור חיפה , שרובם בעלי מקצועות טכנולוגיים . גוראל טוען כי חיפה ערוכה 
לבנות מייד 692 , 4 דירות , אולם פניות לסיוע לבנייה לשר השיכון וגורמים 
ממשלתיים לא נענו עד כה . לדברי גוראל תוך חודשים אחדים יאזל מלאי הדירות 
הפנויות בחיפה . גוראל ביקש משר האוצר לסייע בקידום פרויקט המרינה , בניית 
בתי מלון , הרחבת מפעלים לתעשיות עתירות ידע , ופרויקט הבנייה של מרכז 
הבהאים ה"תקוע " במשרד הפנים . כן ביקש גוראל סיוע בהרחבת מסלול שדה התעופה 
של חיפה כדי שיהפוך לבין - לאומי , וישמש בעיקר לטיסות שכר ומענים למפעלים 
באזור . לדברי גוראל לחיפה תשתית רחבה יותר לקליטת עולים מערים אחרות , 
במיוחד בעלי מקצועות טכנולוגיים . 
