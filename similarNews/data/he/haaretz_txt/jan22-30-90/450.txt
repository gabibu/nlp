העט הנובע חוזר לאופנה בשינוי תדמית . הוא צעיר יותר , מעוצב בשלל צבעים 
ודוגמאות , עשוי פלסטיק וכמובן זול , אפילו זול מאוד . מחירו של עט נובע 
מתחיל ב521 שקלים , על - פי האיכות , העיצוב ומספר הפעמים שאפשר להשתמש 
בו . בחנויות רבות למכשירי כתיבה הצביעו המוכרים על עלייה ניכרת בשנה האחרונה 
ברכישות העטים הנובעים הזולים . הקונים הם תלמידי תיכון וסטודנטים . העטים 
היוקרתיים , המעוצבים בהידור רב , מוזהבים או בצבעים הרכים , נרכשים עדיין 
על - ידי שכבת הגיל המבוגרת כמתנות לימי הולדת , או לכבוד אירוע חגיגי . 
עטים אלה יקרים מאוד ומחירם נע בין 05 שקלים ועד אלף שקלים ויותר . את העטים 
הנובעים בעיצוב החדש מייצגות בדרך - כלל חברות קטעות ולא ידועות , אבל באחרונה 
החלו גם חברות גדולות כשפר בייצור הקו הצעיר . זו אף פתחה בשנה האחרונה 
קו מיוחד לעטים נובעים לנשים . בשפר השקיעו מיליוני דולרים בעיצוב העט הדק 
והעדין . הוא מיוצר בלי תפס מתוך התחשבות בבגדי הנשים , בצבעים בהירים , 
וארוז בשקיק קטיפה מהודר . את סיבת העלייה בצריכה מסבירים כמה יבואני עטים 
בתדמית של עטים נובעים כסמל מעמדי . הסבר נוסף נעוץ בנוחות הכתיבה ובאריכות 
ימיו של העט הנובע . 
