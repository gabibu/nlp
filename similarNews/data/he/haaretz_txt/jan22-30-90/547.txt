מטוסי חיל האוויר תקפו אתמול בשעות אחה"ץ , בסיס של ארגון אבו נידאל בדרום 
לבנון . הבסיס שוכן כשישה קילומטר מזרחית לצידון . כל המטוסים שבו בשלום 
לבסיסם . אחד הבסיסים שנפגעו שייך לארגון החזית העממית לשחרור פלשתין שבראשה 
עומד גורג חבש . מקורות משטרתיים באזור התקיפה דיווחו כי המטרות נפגעו , 
ומסרו על הרוג אחד לפחות ושלושה נפגעים . כמו כן נמסר כי אמבולנסים חשו 
למקום כדי לטפל בנפגעים . תקיפת מטוסי חיל האויר נערכה כתגובה על חדירת חולייה 
מארגון זה לאזור הביטחון ביום ראשון , והירי על כוחות צה"ל וצד"ל שממנו 
נהרג אלוף משנה יצחק רחימוב ז"ל . זמן קצר לאחר סיום התקרית והריגת אנשי 
החולייה , נטל עליו הארגון את האחריות לפיגוע . לדברי דובר הארגון בביירות , 
פעולתו התבצעה בתגובה על התקפה של חיל האויר בסוף השבוע שעבר , על תחנת 
שידור באזור צידון , שבמהלכה נהרגו שבעה מחבלים . ארגונו של אבו נידאל ( 
צברי אל בנא ) " המועצה המהפכנית " , הוא ארגון קטן שהתפלג מהפתח בשנת 
37 והיה מזוהה במשך שנים עם עיראק . היום מונה הארגון 006 עד 007 איש והוא 
ממומן ונתמך על ידי לוב . הארגון אינו חבר באש"ף ומבחינת עמדותיו , הוא 
אף קיצוני יותר מחזית הסירוב נגד ערפאת . רוב פעולות הפיגוע של אבו - נידאל 
בוצעו נגד יעדים ישראליים ויהודיים בחו"ל . פיגועים אלה כללו את הפיגוע 
בבית הכנסת באיסטנבול , מכונית תופת סמוך לשגרירות ישראל בקפריסין והטמנת 
מטען במטוס פאן אמריקן . בלבנון מתרכז הארגון באזור הצפון ועד כה מיעט לבצע 
פעולות צבאיות נגד צה"ל באזור הביטחון , או נסיונות חדירה לשטח ישראל מגבול 
הצפון . התקרית ביום ראשון , שבמהלכה נהרג אלוף משנה רחימוב , היא בבחינת 
חריג בדפוסי הפעילות של ארגון זה . תקיפת חיל האוויר היא השלישית מאז ראשית 
השנה . לפני שבועיים הותקפו מטרות של החיזבאללה בכפר לויזה , מצפון לעיירה 
נבטייה ולפני שבוע הותקפו מפקדות של ארגונים פלשתיניים במחנה הפליטים מיה 
מיה , ממזרח לצידון . 
