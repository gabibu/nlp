יוהנסבורג ( אי - פי ) . ויני מנדלה אמרה אתמול , כי התגלתה תסבוכת חדשה 
ביחס לשחרורו הצפוי של בעלה , מנהיג הקונגרס האפריקאי הלאומי , נלסון מנדלה . 
אין ספק כי יש הרבה משוכות בדרך . אין ספק כי התעוררו בעיות הנוגעות לשחרורו 
המידי " , אמרה ויני מנדלה , לאחר ביקור בן ארבע שעות אצל בעלה . כתבים 
מסרו כי הגב מנדלה נראתה מוטרדת ומודאגת , בניגוד למצב הרוח המרומם , שבו 
היתה שרויה בתום ביקורה הקודם אצל בעלה לפני שלושה שבועות . ויני מנדלה סירבה 
לפרט מהו המכשול שהתעורר ואמרה כי אין זה מתפקידה להסביר את בעיות הממשלה . 
מצב רוחו של בעלה לא היה מרומם כמו בעת ביקורה האחרון , אמרה . היא סירבה 
לומר אם מצבו של בעלה הושפע מהפרסום שלשום של הצהרת המדיניות שמנדלה כתב 
בתחילת שנה שעברה בעיתון המתנגד לאפרטהייד . המסמך הגן בזמנו על העמדות 
הידועות של הקונגרס האפריקאי , כולל שימוש באלימות , וקרא לממשלה לפתוח 
במשא ומתן , שיוליך למתן זכויות פוליטיות מלאות לרוב השחור . " כל מה שאנחנו 
יכולים לומר כרגע הוא כי פרסום המסמך בשלב זה לא היה על פי תוכניתו " , אמרה 
ויני מנדלה . עם זאת אמרה גב מנדלה אמרה , כי למרות סיבוכים אפשריים , 
נמשכים הסידורים לקראת שחרור בעלה . הממשלה ומנדלה אישרו את אמיתות המסמך , 
אך שר המשפטים , קובי קוטסי , אמר שלשום כי הממשלה מייחסת חשיבות רבה 
לתוכנית השלום , החשאית עדיין , שהגיש מנדלה לו ולנשיא דה - קלרק בדצמבר . 
הקונגרס האפריקאי , הנהנה מהתמיכה הגדולה ביותר בקרב השחורים בדרום - אפריקה , 
הודיע כי ייכנס למשא ומתן , אם דה - קלרק ישחרר את מנדלה ואסירים פוליטיים 
נוספים , יבטל את האיסור על פעילות הקונגרס וקבוצות אחרות שהוצאו מחוץ לחוק , 
יסיים את מצב החירום מ6891 ויפסיק משפטים פוליטיים והוצאות להורג . דה קלרק 
טען כי ברצונו להסיר את המכשולים בפני מו"ם . הוא אמור להגיב על התנאים 
המוקדמים של הקונגרס האפריקאי בנאום בפני הפרלמנט ב2 בפברואר . 
