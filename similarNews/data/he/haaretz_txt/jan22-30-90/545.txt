תשעה תושבים נפצעו אתמול בעימותים עם חיילים , במחנות הפליטים ובעיר עזה . 
מקורות פלשתינאים דיווחו כי ההתנגשויות היו בעיר עזה , בחאן יונס , רפיח 
ובמחנות הפליטים שאטי וגיבאליה , שם דווח על פצועים . היו גם התנגשויות 
במחנות הפליטים בדרום הרצועה , למרות השביתה הכללית שהוכרזה שם אתמול . 
רימון גז הושלך לעבר סיור של צה"ל במהלך סיור ברפיח . הרימון התפוצץ , 
אך לא היו נפגעים . מקור צבאי בכיר אמר אתמול כי האינתיפאדה בעזה " חוזרת 
לימים הקשים ביותר , כמו בחודשיה הראשונים " . התקריות ברצועה בשבוע האחרון 
היו חמורות מאוד , אמר . " אנו עדים לתופעה חדשה של בחורות אשר מסיתות 
את התלמידים להתעמת עם חיילי צה"ל " , אמר המקור . לדברי המקור הצבאי יש 
עליה מתמדת בהתנגשויות האלימות ברצועה , ונרשמה עליה בכמות הפצועים . כוחות 
הביטחון ברצועת עזה הרסו אתמול את בתיהם של ששה מחברי החזית העממית שהיו 
חברים בוועדות ההלם . מדובר בבתיהם של דאוד עבד - אל רבו איסמעיל , נאיף 
גמיל עוואד , סמיר מחמוד חמדן , מחמוד עבד - אל כרים עוואד , חסין סלים 
תראבין , ואיברהים סאלח , כולם ממחנה הפליטים חאן יונס . מקורות צבאיים 
מסרו כי הששה חשודים בחברות בוועדת הלם , וכמה מהם השתתפו בביצוע שלושה 
מעשי רצח של תושבים מקומיים , שנחשדו על ידם בסיוע לשלטונות . הששה גם 
מואשמים בהפרות סדר ובידוי אבנים . בתיהם של חשודים נוספים באותה התארגנות 
נהרסו בחודש שעבר . נציג דובר צה"ל בפיקוד הדרום דיווח על תקריות מקומיות 
ברצועה . לא היה עוצר , והיתה שביתה כללית שהכריזה הנהגת חמאס . בכלא קציעות 
היתה אתמול שביתת רעב קצרה , שהסתיימה בשעות הערב . השביתה בגוש 2 וגוש 
3 , האסירים מיחו על כך שלא קיבלו לחם בארוחת הבוקר . קפידבינתושב הכפר 
יעבד , מוחמד אבראהים פארס חמרשי , נחטף ונרצח אתמול סמוך לכפר זבדה בנפת 
גנין , בחשד ששיתף פעולה עם ישראל . מקורות פלשתינים מסרו כי אלמונים שבאו 
אל ביתו אתמול בבוקר ביקשו ממנו להתלוות אליהם . הוא נסע איתם במכוניתו , 
וסמוך לכפר זבדה עצרו אותו וקיימו לו משפט שדה מהיר . לדברי המקורות , 
הופיעו ב"משפט " כמה עדי תביעה שהוכיחו את אשמתו בשיתוף פעולה . לאחר 
משפט השדה הוציאו אותו להורג והציתו את מכוניתו . אתמול התקיימה בשטחים שביתה 
כללית בהוראת ארגון החמאס , במחאה על מדיניות בריה"ם המתירה ליהודים לעלות 
לישראל . בשכם התקיימו הלימודים בכל זאת , בהתאם להוראות של " המפקדה 
המאוחדת " , לקיים לימודים גם בזמן שביתה . כוחות הביטחון הרסו אתמול את 
ביתו של תושב קלקיליה פייסל אחמד שריים , שנעצר ע"י זרועות הביטחון בחודש 
ספטמבר 98 , לאחר שהיה מבוקש תקופה ממושכת . לאיש מייחסים מעורבות ברצח 
שלושה תושבים שנחשדו בשיתוף פעולה , בתקיפות אלימות של תושבים נוספים , 
בפגיעה ברכוש ובהשלכת בקבוקי תבערה לעבר כלי רכב ישראלים . מקורות פלשתינים 
דיווחו אתמול על תקריות רבות של יידוי אבנים ע"י תלמידי בתי הספר בגנין , 
בית - לחם ובית - סאחור . 
