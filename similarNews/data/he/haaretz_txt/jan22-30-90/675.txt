שניים מתושבי הכפר אבו - דיס , השוכן במבואות המזרחיים של ירושלים , נהרגו 
אתמול אחר - הצהריים , וארבעה תושבים נפצעו בתקרית עם כוח של משמר - הגבול . 
תושבים מן הכפר סיפרו , כי כוח מג"ב , שנכנס לתוך הכפר , נרגם באבנים , 
והשוטרים ירו לעבר מיידיהן . מן היריות נפגע בחזהו הנער נביל חסן באדר 
חלביה , בן 61 , ומת במקום . דודו , מוחמד דאוד באדר חלביה , בן 54 , 
הבחין מחלון ביתו בבן אחיו שנפגע , ורץ לסייע לו . גם הוא נפגע מן היריות 
ונהרג . בתקרית נפצעו ארבעה תושבים . הצבא הטיל עוצר על הכפר . בהודעת 
דובר ראשונה אחרי התקרית מסר צה"ל : " כוח משמר - הגבול נתקל ברעולי פנים 
בכפר אבו - דיס . בהיתקלות נפגע אחד מרעולי הפנים . לאחר מכן התקיימה הלוויה 
באבו - דיס . צה"ל חוקר " . תושבי הכפר מכחישים כי הנפגעים היו רעולי פנים . 
מקורות פלשתיניים סיפרו אתמול , כי בכפר טייבה , ליד גנין , נזרקו אבנים 
על מכוניות ישראליות , וחיילי הצבא , שנכנסו אל הכפר לערוך חיפושים , 
היכו ילדה בת 11 , סאמירה רנקי . לפי מקורות פלשתיניים , התקיימו בסוף 
השבוע פעולות יזומות באזורים שונים בגדה . במחנה אל - אמערי , עצר צה"ל 
ארבעה תושבים . פעולות נוספות היו בתקוע ובוואדי - פוקין שבאזור בית - לחם , 
ובאל - מריר שבאזור רמאללה . אתמול הוסר העוצר מכפר גבע שבאזור שכם , ומעל 
הכפר זאווייה , שבאזור גנין . בעיר העתיקה בשכם צעדה אתמול תהלוכה של צעירים 
עטויים בכאפיות אדומות , שנשאו דגלי פלשתין . בכפר חבלה , ליד קלקיליה , 
נערך אתמול מצעד גדול של מקומיים לובשי מדים , שתירגלו זריקת בקבוקי תבערה . 
גרעין של תנועת כך , המעוניין להתיישב ביריחו , התמקם אתמול ליד בית - 
הכנסת היהודי העתיק שבפאתי העיר , וחבריו מסרו כי לא יזוזו מהמקום אם לא 
יותר להם להתנחל שם באורח קבע . בעימותים עם כוחות צה"ל ברצועת עזה נפצעו 
11 תושבים . על - פי מקורות פלשתיניים , בתקרית חמורה שהיתה בשכונת נאצר 
בעזה נפצעו שבעה תושבים מירי כוחות צה"ל . קפידבינפצועים היו גם ברפיח , 
בשאטי , בגבאליה ובשכונות נוספות בעזה . מקורות פלשתיניים מסרו גם על הפרות 
סדר בקרב תלמידי בתי - הספר ברצועה , ובמיוחד במוסדות אונרוו"א . בבית - 
הספר לבנות שבחסותו נרשמו עימותים בין תלמידות לחיילים . כוחות צה"ל כיתרו 
את בית - הספר , הקימו מחסומים וניסו לאתר את מפירות הסדר . על - פי מקורות 
פלשתיניים , נפגעו תשע תלמידות מגז מדמיע . לפי המקורות , היו התנגשויות 
גם בין צה"ל לנשים במחנה הפליטים גבאליה . בחאן - יונס היו שני ניסיונות 
לפגוע בחשודים בסיוע לשלטונות . שני הצעירים שנפגעו נלקחו לבית - חולים , 
כשהם פצועים באורח בינוני . בהפרות הסדר בשבת נפצע חייל צה"ל בכתפו , קיבל 
טיפול במקום ושוחרר . נציג דובר צה"ל בפיקוד דרום מסר אתמול , כי ברצועה 
לא היה עוצר , והחיים התנהלו כסדרם . נציג הדובר אישר שהיו הפרות סדר מקומיות 
ביום ששי ובשבת , וכי נפצעו בהן ששה אנשים . המינהל האזרחי ברצועה שוקל 
לסגור עוד בתי - ספר ברצועה , עקב הפרות הסדר ; ופועל נגדו לחץ של גורמים 
ונכבדים מהרצועה . עד כה סגר המינהל האזרחי כ51 בתי - ספר שבהם נרשמו הפרות 
סדר , וטרם הוחלט לפתוח אותם מחדש . כוחות צה"ל ברצועה סיכלו בסוף השבוע 
שלושה ניסיונות של תושבים , שניים מהם מרפיח ואחד מקלקיליה , לעבור למצרים . 
מקורות צבאיים מסרו , כי המדובר בשני תושבים מהרצועה , שניסו לחצות את 
הגבול למצרים והתגלו בזכות עירנותם של חיילים . נמנעה גם חציית הגבול על - 
ידי תושב קלקיליה , אשר הגיע במיוחד מעירו , כדי לחצות את הגבול באזור 
שכונת ברזיל ברפיח . 
