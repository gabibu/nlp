ב32 בינואר התפרסמו במדור זה מסקנות מחקרו של ד"ר ראובן גל על משפחות אנשי 
צבא הקבע והבעיות הכרוכות ב"סטטוס " זה . למרות התווית האקדמית שבה מוטבע 
המחקר , המציאות שאני מכירה שונה . כמקום עבודה , צה"ל אינו תובעני יותר 
ממקומות עבודה רבים אחרים , החייבים להצדיק כלכלית את קיומם ודורשים לפיכך 
מעובדיהם השקעה מרבית . צה"ל הוא מקום עבודה נוח , רווחי ובטוח ( אין 
סכנת פשיטת - רגל או מכירה ) . גם בנושא השירות רחוק מן הבית לא מתעוררות 
בעיות . רוב אנשי הקבע משרתים במרחק שעת נסיעה מבתיהם , בעיקר מאז החזרת 
סיני . ייתכן שהשאלון נוסח כך שהנחקרים נאלצו לבחור בתשובה אולטרה - ציונית , 
אך " להישאר מאוחר " לא היה מעולם " מקור גאווה " בצבא ( " הפראיירים 
יוצאים הביתה ב00 : 4 אחה"ץ " ) . האמת היא , שבשעה 00 : 5 כבר קשה למצוא 
במשרדי הצבא איש , לבד מאלה העוסקים בפעילות מבצעית שוטפת , או בעלי תפקידים 
בכירים במיוחד וראשי לשכותיהם . יעידו הפקקים ליד הבסיסים . הנטייה להישאר 
בעבודה לאחר שעות העבודה שכיחה הרבה יותר ב"שוק האזרחי " , מן הטעם הפשוט 
שיש לכך פיצוי כספי . הדבר נכון פי כמה כשמדובר בגברים שאינם רצים הביתה 
כל עוד נפשם בם כדי להחליף את המטפלת או לחלץ צאצא מן המעון . אנשי צבא 
הקבע שאינם הולכים הביתה ב00 : 5 הם אלה שאינם רוצים ללכת הביתה . כך הדבר 
גם במקומות עבודה אחרים , אלא שכאן קיים התירוץ הביטחוני . אין מדובר ברמת 
התמסרות גבוהה יותר לעבודה לעתים קרובות מדובר בהתמסרות לחיילת כלשהי , 
ולפעמים " פשוט " מעדיף הבעל להגיע הביתה לאחר טקסי ההאכלה - רחצה - השכבה 
של הילדים . קפמאליד1 אז אפשר לגשת למיטת הילד , לשאול לשלומו בנחת , 
לשחק קצת בהורים וילדים . צה"ל אינו מגיב לדרישות המשפחה לא בשל אופיו 
המקצועי המיוחד , אלא משום שצה"ל הוא מוסד גברי בעיקרו , והנורמה הגברית 
היא שחוזרים הביתה מתי שמתחשק . גם את הנקודה הזאת אפשר לבדוק במקומות עבודה 
שונים ולגלות עד מהרה מי הם אלה הנשארים מאוחר , ומי הן אלה הממהרות תמיד 
הביתה . נשים מוכרחות לסיים את עבודתן בשעה מסוימת , ולא הבית מתפרק . 
זמנן מתוכנן עד לדקה האחרונה . ברור לי שאנשי מדע טהורים כמו עורכי המחקר 
הנדון יבטלו בששים כל עדות אישית , בעיקר משום שאינני חלק ממדגם . ובכל 
זאת , הנה סיפורי האישי : בעלי אל"ם בקבע , נושא בתפקיד בכיר , ואילו 
אני נושאת בתפקיד בכיר וקדחתני ממנו ב"שוק האזרחי " . לבעלי כפופה שרשרת 
ארוכה של ממלאי תפקידים המסייעים לו , גם בקבלת החלטות , ואילו אני מחליטה 
לבד . מקום העבודה של שנינו מרוחק במידה שווה מהבית . בעלי עצמו מודה , 
לאחר שיחות והתנצחויות , שהוא אכן " מורח " את העבודה ושהיה יכול להיות 
יעיל יותר בעבודה , אלא שאינו חייב למהר הביתה כמוני . משכורתו , אגב , 
כפולה משלי . ברוב ימות השבוע אני מגיעה הביתה ב00 : 5 , מבשלת , קונה , 
מורידה כבסים מהחבל ומקפלת אותם , מסיעה ילדים לחוגים . בעלי מגיע בסביבות 
00 : 8 בערב . פעמיים בשבוע כשאני עובדת עד שעות הלילה המאוחרות , אני 
עושה את עבודות הבית בשעות הבוקר המוקדמות . לפעמים אני מטגנת שניצלים ב00 : 
6 בבוקר . בעלי , אגב , גם מצליח לחטוף תנומות קלות בשעות הערב המוקדמות , 
דבר שלעולם אינו מתאפשר לשום אם בישראל . ונקודה מעניינת אחרונה : כשסוף - 
סוף מגיעים הילדים לגיל התיכון והאישה יכולה ליהנות מכך שבעלה נעדר מהבית 
שעות ארוכות , ולעשות בחייה " מה שבא לה " , אז קורה החמור מכל : הבעל 
משתחרר , מתחיל " לחפש את עצמו " ולהתנהג כילד מתבגר . איפה המחקרים 
שלכם ואיפה המציאות המעניינת פי כמה וכמה . 
