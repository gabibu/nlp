בון ( מיוחד ל"הארץ " ) . רודולף זייטרס , שר בממשלת בון ועוזרו הבכיר 
של הקאנצלר הלמוט קוהל , ניהל אתמול שיחות אינטנסיוויות במזרח - ברלין , 
כדי להכין את הפסגה הגרמנית - גרמנית הקרובה . בתחילת החודש הבא יגיע ראש 
ממשלת מזרח - גרמניה , הנס מודרו , לביקור עבודה בבון , שבו יכינו שתי 
המדינות טיוטה ל"הסכם קהילתי " בין שתי הגרמניות . זייטרס נפגש הן עם ראש 
הממשלה והן עם קבוצות האופוזיציה , שיהיו מיוצגות , כפי הנראה , במשלחת 
המזרח - גרמנית לבון . היום הוא ייפגש עם נציגי השלטונות במזרח ובמערב ברלין , 
כדי לברר שאלות הקשורות בהידוק שיתוף הפעולה בין שני חלקי העיר החצויה . 
אתמול הכחיש מודרו ידיעות , כאילו הוא עומד לפרוש מהמפלגה הקומוניסטית עד 
לבחירות הכלליות במאי . ידיעות אלה הופצו על - ידי שותפיו של מודרו בממשלה . 
השותפים האלה , מ"מפלגות הבלוק " שתמכו עד כה בקומוניסטים , מנסים עתה 
להפגין סימנים של אי - תלות במפלגה השלטת . שרת הכלכלה המזרח גרמנית , קריסטה 
לופט , אישרה אתמול כי הממשלה תתיר מעתה להקים מפעלים קטנים ובינוניים שרוב 
הבעלות עליהם תהיה בידי גורמים זרים . בשבועות האחרונים דרשה בון הסדר כזה , 
כתנאי לסיוע שהיא מעניקה למזרח - גרמניה לצורך הקמת עסקים חדשים . בשלב 
הנוכחי , הסיוע בסעיף זה הוא בהיקף של ששה מיליארד מארק . בדרזדן זכה אתמול 
ראש העיר , וולפגאנג ברגהופר , לאמון מלא מצד הפרלמנט העירוני . ברגהופר 
ביקש הצבעת אמון כזאת לאחר שפרש בשבוע שעבר מהמפלגה הקומוניסטית השלטת . 
ראש העיר הפופולרי אמר בנאומו שאין מנוס מאיחוד שתי הגרמניות , וכי לא 
קיימת זהות לאומית מזרח גרמנית נפרדת . ברגהופר תומך עתה במפלגה האופוזיציונית 
הסוציאל - דמוקרטית , אך הוא הודיע שלא יצטרף אליה לפני הבחירות הכלליות 
במאי . אתמול הודיעו פקידים בכירים אחדים בממשל העירוני בדרזדן על פרישתם 
מהמפלגה הקומוניסטית . גם בערים אחרות במזרח - גרמניה פרשו אתמול בכירים 
מהמפלגה ששלטה במזרח - גרמניה במשך 04 שנים , והשקועה כיום במשבר עמוק המאיים 
להביא לחיסולה . 
