בחמש השנים מאז עלה גורבצוב לשלטון בבריה"ם ניכרת מגמה של ירידה מתמדת בכמות 
אמצעי הלחימה הסובייטים , המגיעים למדינות המזרח - התיכון , ובהן סוריה . 
מוסקווה גם קיצצה ביותר ממחצית את מספר היועצים הסובייטים , השוהים בסוריה 
מכ000 , 4 יועצים בתחילת שנות ה08 לפחות מ000 , 2 כיום . בשנת 9891 קיבלה 
סוריה מבריה"ם סיוע צבאי נשק , תחמושת , חלפים , יועצים והשתלמויות של 
חיילים סוריים בבריה"ם בשווי של כמיליארד דולר . סכום זה דומה להיקף הסיוע 
בשנת 8891 , אולם קטן בהרבה מהיקפו בתחילת העשור הקודם , אז עמד על כ5 . 
3 מיליארד דולר בשנה . גם בהיקף הסיוע הסובייטי לעיראק נרשמה השנה ירידה 
גדולה : 5 . 1 מיליארד דולר ב9891 , לעומת 2 . 2 מיליארד בשנה הקודמת לה 
ו4 מיליארד דולר בכל שנה משנות מלחמת המפרץ . בד - בבד עם הירידה בסיוע הצבאי 
הישיר של בריה"ם למדינות ערב נוצר בשנים האחרונות פן חדש של היחסים הצבאיים : 
הסובייטים מסייעים לתעשיות הנשק הערביות בידע , ציוד , מהנדסים וטכנאים . 
מדיניות חדשה זו מיושמת בעיקר לגבי עיראק , שבאפשרותה לשלם תמורת שירותים 
אלה . במסגרת המדיניות הסובייטית החדשה נמנעת בריה"ם מלספק למדינות המזרח - 
התיכון אמצעי לחימה רגישים ובעייתיים , כטילי קרקע - קרקע לטווח בינוני 
ולטווח ארוך ואמצעי לחימה כימיים . ההסברים בישראל למדיניות הסובייטית החדשה 
הם , שבמוסקווה גוברת עתה חשיבותם של השיקולים הכלכליים בעיצוב היחסים הצבאיים 
עם מדינות שונות . חשיבות המימד הצבאי במדיניות החוץ הסובייטית קטנה יחסית , 
וכעת גובר השימוש באמצעים מדיניים ודיפלומטיים לקידום מעמדה של בריה"ם בעולם . 
ביטוי מרכזי למדיניות הסובייטית החדשה רואים בישראל בדברי השגריר הסובייטי 
בדמשק , אלכסנדר זוטוב , שהגדיר שלושה עקרונות מרכזיים , המנחים את בריה"ם 
בכל הקשור למכירת נשק לחו"ל בכלל , ולמדינות המזרח - התיכון בפרט : יכולתה 
של המדינה המקבלת לשלם עבור הנשק החדש ולפרוע את חובות העבר : היום דורשים 
הסובייטים מחצית התשלום תמורת מערכות נשק עיקריות ( מטוסים , טנקים וספינות ) 
במזומן או בסחורות שוות - כסף , והמחצית השנייה באשראי לעשר שנים בלבד , 
ובריבית של % 2 . הכושר הסובייטי לספק את המערכות החדשות : בשנים האחרונות 
מצמצמת בריה"ם את ייצור אמצעי הלחימה , ומגבירה את הייצור במגזר האזרחי . 
מספר הטנקים , שהיא מתכננת לייצר בשנת 0991 , מגיע לשליש ממספרם ב8891 . 
בריה"ם דורשת , שכמות אמצעי הלחימה , שהיא מספקת , תתאים לאסטרטגיה של 
" מספיקות הגנתית " , שעל המדינה המקבלת לאמץ . זוטוב התייחס בדבריו למדיניות , 
שלדעת מוסקווה על דמשק לאמץ בקונפליקט עם ישראל . בשל מדיניותה זו במזרח - 
התיכון , חל כרסום ניכר במעמדה וביוקרתה של בריה"ם באזור , והיא נתפסת 
עתה כמעצמה בנסיגה , השקועה עד צוואר בבעיות פנים . במדינות ערביות רדיקליות , 
וכן בקרב הפלשתינאים , שוררים ספקות כבדים לגבי נכונותה ויכולתה להעניק 
להם גיבוי בשעת מבחן . ואכן , בישראל מעריכים , כי במקרה של מלחמה בין 
ישראל לסוריה , שתפרוץ ביוזמה ערבית ובניגוד לרצון מוסקווה , לא תקבל דמשק 
רכבת אווירית של ציוד ואמצעי לחימה חדשים , כפי שקיבלו סוריה ומצרים במלחמת 
יום הכיפורים . 
