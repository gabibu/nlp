ראש הממשלה יצחק שמיר אמר לחברים במרכז הליכוד , כי לא יעלה על דעתו ויתור 
כלשהו במשא - ומתן המדיני בעניין ירושלים , והדגיש כי לא יישב בשום פנים 
ואופן עם חברי משלחת פלשתינית שגורשו מישראל , בהיותם אנשי אש"ף . שמיר 
אמר את הדברים בפגישה עם קבוצה גדולה של חברי מרכז הליכוד , שהתכנסה ביום 
ששי בלשכתו , במסגרת מאמציו בימים האחרונים להיפגש עם רוב חברי המרכז , 
לקראת כינוסו ב7 בפברואר . המתיחות בצמרת הליכוד הולכת ומחריפה , ובשבועיים 
הקרובים עתידים להתקיים עשרות כינוסים של כל צדדי המחלוקת . בפגישה שהיתה 
בלשכת ראש הממשלה ביום ששי אמר שמיר , כי בשעה שהוא צריך להילחם נגד כל - 
כך הרבה גורמים בעולם , דרושה לו תמיכה מלאה של תנועתו . " בלי הליכוד 
אי - אפשר למנוע הקמת מדינה פלשתינית , שהיא תחילת קצה של המדינה . לכן , 
לא ייתכן כי בזמן שאנו נתונים במלחמה הזאת , ילוו אותנו קולות צורמים , 
המשמיצים אותי והמאשימים אותי בהתקפלות , בנסיגה ובהובלה למדינה פלשתינית . 
כך אי - אפשר להמשיך , ועל כן יהיה על המרכז להכריע ללא תנאים " , הודיע 
ראש הממשלה . למרות ההקצנה בעמדותיו של שמיר , מתגברת ההערכה כי עד לכינוס 
המרכז , יצליח שמיר להגיע לפשרה עם שרי החישוקים . היום עשויים פעילים בסיעה 
הליברלית לפנות לבית - המשפט , ולבקש , בעידודם של שרי החישוקים , לאסור 
את השתתפות 006 הליברלים שיצורפו למרכז הליכוד , בכינוס . שרי החישוקים 
חוששים כי מספר כה גדול של ליברלים , מהחברים החדשים ברשימת התנועה העשויים 
להצטרף למרכז הליכוד , ינחיתו לעמדות החישוקים מכה ניצחת , מכיוון שדרכם 
המדינית המתונה תובילם לתמוך בראש הממשלה . חבר הכנסת מיכאל איתן ויו"ר צעירי 
תנועת חרות מיקי רצון , המקורב לדוד לוי , מבקשים להכריח את ראשי הליכוד 
באמצעות צו בית - משפט לקיים ועידה שבה ייבחרו מחדש מוסדות התנועה , ובינתיים 
לא להגדיל את מספר החברים בה . הפנייה לבית - המשפט תהיה , ככל הנראה , 
באמצעות עו"ד יהודה רסלר . יוזמה לדחיית מרכז הליכוד מתגבשת גם בסיעת הליכוד 
בכנסת . ח"ך גולדשטיין יוזם דיון בהנהלת סיעת הליכוד , במטרה לאמץ החלטה 
התובעת משמיר ומהשר שרון , כיו"ר המרכז , לדחות את כינוס המרכז , או לחייב 
את כל שרי הליכוד להתכנס ולמצוא פתרון לסבך הפוליטי שהליכוד שרוי בו . גולדשטיין 
טוען , כי לפי כל הסימנים ישיבת המרכז תסתיים בפיצוץ , וכי חברי כנסת מסיעת 
הליכוד אינם יכולים להמשיך ולתפקד כסטטיסטים במשחקי השרים . " אם לא תימצא 
נוסחת פשרה , התוצאה היא אחת : הרס הליכוד " , אמר אתמול גולדשטיין . חברים 
בפורום הליברלי בליכוד נפגשו בסוף השבוע עם השר אריאל שרון , במסגרת מאמציו 
של שרון לקרב אליו את החברים הליברלים במרכז הליכוד . 
