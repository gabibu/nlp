חברת לאומי פיא , מנהלת קרנות הנאמנות של בנק לאומי , שוכרת את שירותי 
הייעוץ הכלכליים של חברת אנליסט . היקף הנכסים של קרנות לאומי פיא , מסתכם 
ב5 . 2 מיליארד שקל . אנליסט עוסקת בעצמה בניהול קרנות נאמנות בהיקף כספי 
כולל של 09 מיליון שקל , ולכן ייתכן מצב של ניגוד אינטרסים . לאומי פיא 
נוהגת להזמין מאנליסט הערכות כלכליות מקרו - כלכליות או ניתוחים פיננסיים 
של חברות מסוימות , ומקבלת עבור שירותים אלה כ0005 שקל להערכה כלכלית . 
בשירותי אנליסט מסתייעים גם גופים פיננסיים אחרים . לבנק לאומי יש חברת 
ייעוץ בשם נשיונל קונסלטנס , ולאומי פיא אמנם משתמשת בשירותיה , אך היא 
נעזרת גם בשירותיהם של מנתחים פיננסיים נוספים . צבי הופמן , מנכ"ל לאומי 
פיא , מסר בתגובה כי לדעתו בהתקשרות עם אנליסט , אין משום חשש להיווצרות 
ניגודי אינטרסים . " אני לא חושב שהחברה תמליץ על רכישת מניות מסוימות , 
שאותם היא מחזיקה בתיק ההשקעות שלה " , הסביר הופמן . " אם אכן יקרה דבר 
כזה " , הסביר הופמן , " אנחנו נדע מיד . בכל מקרה , אנחנו משתמשים בהערכות 
הכלכליות שאנחנו מקבלים להצלבה עם הערכות אחרות , ואין ודאות כי תמיד נבצע 
את ההמלצות שנקבל " . 
