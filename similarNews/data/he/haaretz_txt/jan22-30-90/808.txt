המוסד של המשפט החוזר הוא הביטוי המשפטי - המוסרי הנעלה ביותר של החברה הנאורה . 
הוא התקווה האחרונה של הנידון על לא עוול בכפו להוכיח את חפותו . המחוקק 
היה ער לכך ששופטים הם בשר ודם והם עלולים לטעות . הוא גם היה ער למשמעותו 
הטראגית של עוול משפטי , עם כל המשתמע מכך . הוא נתן בידי בית המשפט , 
במשפט חוזר , אפשרויות רבות ובלתי - שגרתיות שיוכל לעשות " ככל שיש לדעתו 
צורך בכך למען עשיית צדק . אולם מן המצב השורר כיום בתחום זה מתקבל הרושם 
שהמערכת המשפטית לא רק שאינה ששה ליישם את כוונותיו אלה של המחוקק , כי 
אם גם פועלת בניגוד להן . כיום , האפשרויות של אדם שהורשע על לא עוול בכפו 
כתוצאה מטעות משפטית , לקבל משפט חוזר , גם אם הצליח לגלות ראיות חדשות 
המצביעות על חפותו , שואפות לאפס . כשהראיתי בזמנו לאישיות בכירה מאוד במשרד 
המשפטים את החומר החדש והראיות החדשות שהתגלו בפרשת ברנס , ודרשתי לפעול 
לקבלת משפט חוזר , נעניתי , שאם רק אעז להזכיר את המלים " משפט חוזר " 
ישליכו אותי מכל המדרגות . בראיון שנתן פרוף דוד ליבאי בקשר לפרשת ברנס ( 
" הארץ " 38 . 1 . 32 ) הוא אמר בין השאר : " מי שמבקש לשים מבטחו במשפט 
חוזר עומד בפני קושי עצום . עליו לטעון כי ששה שופטים בשתי ערכאות טעו טעות 
נוראה . ככל שלא נרצה להכיר בכך , משחקת כאן תפקיד , אולי בלתי - מודע , 
יוקרת בתי משפט . במשפט חוזר מתבקש צוות אחד של שופטים להכריז כי ששה שופטים 
אחרים טעו . מתי יודו השופטים בטעות ללא היסוס ? רק כשיסתבר להם שמישהו 
אחר רצח את רחל הלר " . כשעמוס ברנס כבר היה מחוץ לכותלי בית הכלא , אף 
כי הוזהר שבמשפט חוזר בית המשפט עלול להרשיעו מחדש , הוא לא נרתע והגיש 
בקשה ובה 71 ראיות חדשות כבדות - משקל , שדי היה באחת מהן להעניק לו משפט 
חוזר . חלק מהראיות גילתה המשנה ליועץ המשפטי לממשלה , הגב יהודית קרף , 
שהקדישה למעלה משנה לבדיקת הפרשה מחדש . בטיעון בעל פה , בפני מ"ם נשיא 
בית המשפט העליון דאז , הגב מרים בן - פורת , יעצה הגב בן - פורת לברנס 
לבטל את הבקשה . שאם לא כן , אמרה , אם תמצא לנכון לדחות את הבקשה , 
היא עלולה לכתוב בהחלטתה דברים שיהיו לרעתו . ואכן , הבקשה נדחתה ובהחלטתה 
כתבה הגב בן - פורת דברים לרעתו של ברנס . אך יש גם צד שני למטבע ; השופט 
חיים כהן דחה כידוע את ערעורו של ברנס בעליון . לאחר שראה את החומר החדש , 
לרבות הראיות החדשות , מצפונו התחיל לייסרו . עם פרוף חיים גבריהו ואתי 
הוא בא לבית הכלא ברמלה ובנוכחותנו הודה בפני ברנס בטעותו . באותו מעמד 
גם כתב לו דברים ברוח זו . במאמר תחת הכותרת " ואשיבה שופטיך כבראשונה " , 
שפורסם באחרונה בספר שיצא לכבוד יובלו של פרוף גבריהו , , אומר השופט 
כהן , בין השאר : " מן המוסכמות הוא שניתן לעוות את הדין ולעוול את הצדק 
אף תוך כדי קיום כל כללי הדיון ההוגן . יש האומרים לרע טוב ולטוב רע במסגרת 
הפרוצדורלית הכשרה למהדרין . המקווה למשפט והנה משפח ; לצדק והנה צעקה " . 
ובהמשך הוא כותב , " שופט צדיק אינו דבק בחוק הפורמלי , כשעומד לפניו 
מי שזקוק לרחמי שמים ; אינו מתחסד במידת הדין , כשיש לאחוז במידת החסד . 
. . מרוב להיטותם המקצועית הטבעית לעסוק בשאלות משפטיות , יש שהעובדות 
שבמחלוקת נדחות לקרן זווית ; שבקביעות עובדתיות מוטעות נגרם עוול חמור . 
בא המשפט החוזר לתקן מעוות זה " . הגישה של המערכת , לשים מכשולים בדרכו 
של החף מפשע להוכיח את חפותו במשפט חוזר , טומנת בחובה סכנה נוספת . בית 
המשפט העליון , הדן בערעורו של אדם שהורשע ע"י בית המשפט המחוזי , מתבסס 
בעיקר על פסק דינו המוטעה של אותו בית המשפט המחוזי שהרשיע את הנידון . 
פסקי דין אלה של בית המשפט העליון נהפכים , כידוע , להלכה פסוקה , שעליה 
שוב חוזרים ומסתמכים בתי המשפט דלמטה וחוזר חלילה . כך נוצר מעגל שלילי 
המוליד עיוותים ועוולות נוספות . שימת מחסום לחפים מפשע אלה להוכיח את חפותם 
במשפט חוזר מנציחה את העוול . התוצאה : חוקרי המשטרה ש"פיענחו " את הרצח 
חוגגים וגאים התביעה רושמת " לזכותה " הרשעה נוספת בספר הסטטיסטיקה ; 
בתי המשפט הנוגעים בדבר חיים באשליה שהם עשו משפט צדק ; משפחת הנידון , 
שנהרסה כלכלית בעקבות הוצאות המשפט , נושאת , שלא בצדק , אות קין על 
מצחה ; הנידון נמק בכלא בלי לדעת על מה ומדוע והרוצח האמיתי מהלך חופשי 
וממשיך לרצוח . יש בידי חומר מוצק וחד - משמעי , לרבות חוות - דעתם של שני 
מומחים ידועי - שם , ד"ר מוריס רוגוב בתחום הפתולוגיה ופרוף סקלי בתחום 
הפסיכיאטריה , שקבעו חד - משמעית כי אותו אדם שרצח את רחל הלר רצח לאחר 
מכן עוד שבע בנות , באותה שיטת ביצוע יחידה במינה ותמוהה , שאין להעלות 
על הדעת שקיים אדם נוסף המבצע רציחות כאלה בשיטה כזאת . שני מומחים אלה 
גם קבעו , שאותו אדם שרצח את הילד ישראל נולמן בחיפה , שעליו הורשע משה 
עזריה מעכו , הוא שרצח כעבור שנתיים , כשעזריה כבר היה בכלא , גם את דני 
כץ . שניהם בשיטת ביצוע דומה להפליא . יוצא אפוא , שעל - פי הגישה שיוקרת 
המערכת קודמת לעשיית הצדק , אין כל תקווה לאדם בישראל שהורשע על לא עוול 
בכפו , להוכיח אי - פעם את חפותו במשפט חוזר , אף על פי שהוא הצליח לגלות 
ראיות חדשות המצביעות בעליל על חפותו . זה מצב קפקאי שהדעת אינה סובלת , 
החייב להיפסק לאלתר . ואילו השופט חיים כהן גורס : " שוכנעה התביעה הכללית 
שהרשעה סופית בפלילים נעשתה בטעות , וזה בדרך - כלל , אך לא בהכרח , משום 
שנתגלה לה דבר מכריע שאילו היתה יודעת אז לא היתה מגישה כתב אישום , או 
היתה תומכת בערעורו של הנידון חובה עליה לעשות כל אשר לאל ידה להביא את 
הטעות על תיקונה " . ובהמשך מאמרו , " וכי יטען הטוען שמסוכן הוא עד מאוד 
להשיא החלטה כזו לשיקול - דעת היועץ המשפטי לממשלה , שהוא הוא שהשיג את 
ההרשעה , ומטבע הדברים יהיה מעוניין להגן עליה מפני ביטולה אף אני אשיב , 
שחובה מוטלת עליו , אף ללא חקיקה , לדאוג לכך שלא יורשע אדם , ולא יעמוד 
מורשע , שהתביעה הכללית יודעת עליו שהוא חף מפשע , או שיש לה יסוד סביר 
להניח חפותו ; וחזקה על היועץ המשפטי לממשלה וחבר פקודיו , שיקפידו על 
מילוי חובותיהם " . בהקשר זה חייב אני לציין , שיש בידי חומר מוצק וחד - 
משמעי , שממנו עולה בבירור שבשתי הפרשיות , זו של ברנס וזו של משה עזריה , 
התביעה ידעה , ויודעת גם כיום , שעמוס ברנס לא רצח את רחל הלר ושמשה עזריה 
לא רצח את ישראל נולמן . את הראיות על כך העברתי , בקשר לברנס , ליועץ 
המשפטי דאז הפרוף יצחק זמיר , ובקשר לעזריה , ליועץ המשפטי הנוכחי יוסף 
חריש . אף אחד משני היועצים לא טען , וממילא לא הוכיח , שאני טועה . עדיין 
אני מחזיק בידי חומר חמור ביותר בנידון , שטרם ראה אור . מי שחושב שבדרך 
זו אפשר להגן על יוקרת המערכת טועה טעות חמורה . כל שאפשר להשיג בכך הוא 
הגברת האי - אמון של הציבור במערכת , שבלאו הכי איננו חזק די צורכו . מצוות 
בצדק תשפוט את עמיתיך ולא תעשה עוול , חלה על כל סוגי המשפט " , ממשיך השופט 
כהן , " וכל עוד מופקדת השפיטה בידי בשר ודם , אי - אפשר למנוע טעויות 
ועשיית צדק ומניעת עוול אינן עולות בקנה אחד עם כללי הסופיות ( של פסק 
דין ע"ג ) . אפילו נאמר שניתן לגלות בעקרון הסופיות צדק פורמלי , צדק 
מהותי אין בו . הושבת שופטים בשנייה ובשלישית כבראשונה , באה לעשות את 
הצדק המהותי הוא צדק האמת שלב הנביא נכמר עליו . בהושבת שופטים טובים וישרים 
בראשונה , לא סגי ; אם הצדק כך מחייב , עליך להושיב שופטים כאלה גם בשנייה 
ובשלישית " , מסיים השופט כהן את האני - מאמין שלו . 
