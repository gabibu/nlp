חברי הכנסת אברהם פורז ( שינוי ) ורפאל איתן ( צומת ) פנו בסוף השבוע 
אל נציבות שירות המדינה בבקשה לבדוק את תנאי העסקתו של מוטי משעני , עוזרו 
הפוליטי של שר הבינוי והשיכון דוד לוי . כפי שפורסם שלשום ב"הארץ " זוכה 
משעני לרכב , נהג , ופלאפון , על חשבון המדינה . כמו כן הוא נהנה מהחזרים 
עבור אחזקת רכב בדרגה הגבוהה ביותר הניתנת לעובדים בשירות המדינה . גורמים 
כלכליים אמרו בסוף השבוע כי מתן הרכב הממשלתי למשעני והענקת החזרי הוצאות 
בגין שימוש ברכב בתפקיד , מעוררים חשד לעבירה . הם ציינו כי לא ייתכן שמשעני 
ייהנה משני העולמות . ח"ך פורז אמר כי תנאים אלה הניתנים לעוזר שר , הינם 
תקדים מסוכן ושלילי . " רכב , נהג ופלאפון הפכו לסמל ולסטטוס בשירות המדינה . 
זהו בזבוז משווע של כספי ציבור ויש למנוע תופעות כאלה , במיוחד כשהעובד 
נהנה מאחזקת רכב על חשבון המדינה " , אמר פורז . ח"ך איתן אמר כי הסכם העסקתו 
של משעני הכולל הטבות חריגות , אינו מפתיע . " הממשלה ממשיכה להשחית כל 
נורמה ציבורית של מינהל תקין על - ידי אלה המקורבים אליה . כל שנותר הוא 
לחרוק שיניים , להתבייש , ולקוות כי זכרונו של הציבור יהיה מספיק ארוך 
כדי לזכור , בזמן " פרעון חשבון " , כי מקרים אלה נעשים על חשבון הציבור " , 
אמר . משעני עצמו אמר בסוף השבוע , כי משכורתו כעוזר שר נמוכה מקו העוני 
וכי לו עבד מחוץ לשירות המדינה היה משתכר יותר . 
