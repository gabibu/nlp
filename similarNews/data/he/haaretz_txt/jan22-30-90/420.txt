פרוף מיכאל פלדמן וד"ר לאה אייזנבך מהמחלקה לביולוגיה של התא במכון וייצמן 
פיתחו חיסון כנגד התפשטות סרטן הריאה . נסיונות שנעשו בינתיים בחיות מעבדה 
הוכיחו את יעילותו של החיסון . החיסון פותח במסגרת בחינת גישה חדשה למלחמה 
במחלות סרטניות המבוססת על ניסיונות לעודד את המערכת החיסונית לפגוע בצורה 
בררנית בתאים ממאירים בגוף . הבעיה הקלינית העיקרית של מרבית המחלות הסרטניות 
קשורה לתהליך מורכב שבו ניתקים תאים ממאירים מתוך גידולים מומסים , חודרים 
אל תוך כלי הדם ונודדים עם הזרם אל איברים אחרים , שם הם חורגים מכלי הדם , 
נאחזים ברקמות סמוכות וגורמים בסופו של דבר להיווצרות כלי דם חדשים שמזינים 
את הגידול החדש . בניסויים שונים נמצא כי גידולים שונים נוטים לייצר גרורות , 
וכי היכולת של התאים השונים בתוך גידול נתון אינה אחידה . פרוף מיכאל פלדמן 
וד"ר לאה אייזנבך החליטו להתמקד בחקר התכונות המייחדות את התאים האלו . 
הם הניחו שהדבר קשור במערכת החיסונית המזהה ותוקפת חומרים זרים החודרים 
לגוף . חומרים אלו נמצאים בדרך כלל גם על פני התאים הממאירים והם מכונים 
בשם " אנטי - גנים סרטניים " . יכולת האנטי - גנים להפעיל את המערכת החיסונית 
מבוססת על כושרם להיצמד לחלבונים הקשורים לסוכרים ( גליקפרוטאינים ) הנמצאים 
על פני דופן של תאים שונים . הם משמשים נקודות אחיזה ללימפוציטים קטלניים 
אשר נצמדים אל התאים הנושאים את האטני - גנים ומנסים להשמידם . מחקרים שנעשו 
בעכברים הראו כי האחריות לייצור החלבונים הקשורים לסוכרים מוטלת על גנים 
משני טיפוסים : קיי ודי . המדענים שבקשו לקבוע אם יש קשר סיבתי ישיר בין 
היחס המספרי של סמני קיי ודי לבין היווצרות גרורות . לצורך כך השתמשו בשיטות 
של הנדסה גנטית והעבירו גנים מסוג קיי . לקבוצת תאים מטאסטטיים ( הנוטים 
ליצור גרורות ) . השתלת התאים המהונדסים גנטית בעכברים הביאה להתפתחות 
גידולים באתר השתלה . בשבעה מבין תשעת הגידולים כמעט שלא נתגלתה תופעה של 
גרורות . ניסויים מאוחרים יותר בגידולים בקרב עכברים חזרו והראו שאפשר לבטל 
כמעט לחלוטין את התכונות לפיתוח גרורות של תאים ממאירים באמצעות העברה של 
גנים מסוג קיי , כלומר להפוך גידולים ממאירים לשפירים . ניסויים מאוחרים 
יותר בגידולים בקרב עכברים חזרו והראו שאפשר לבטל כמעט לחלוטין את התכונות 
לפיתוח גרורות של תאים ממאירים באמצעות העברה של גנים מסוג קיי , כלומר 
להפוך גידולים ממאירים לשפירים . בניסיון לענות על השאלה האם אפשר להפעיל 
את האסטרטגיה החדשה הזו לטיפול בבני אדם בוחנים עתה החוקרים אם אמנם יש קשר 
בין הופעת גרורות אצל אנשים חולי סרטן לבין התבטאות של גנים מקבילים לגנים 
העכבריים קיי ודי אם יימצא קשר כזה יהיה בעבודת מחקר זו כדי לסייע בפיתוח 
גישה חדשה לקראת ריפוי חיסוני של מחלות ממאירות . 
