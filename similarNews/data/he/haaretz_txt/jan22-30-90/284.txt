מאות טונות של עופות קפואים , שמועד שיווקם עומד לפוג בתקופה הקרובה , 
מועברים לפירוק אצל קבלנים פרטיים ונארזים לשיווק מחדש . בחודשים האחרונים 
הצטבר מלאי גדול של עופות קפואים בבתי הקירור של מועצת הלול , בשל עלייה 
בכמות העופות , שהעבירו לה המגדלים . בתחילת החודש הגיע מלאי זה ל005 , 
3 טונות , ותנובה החליטה לרכשו . מאחר שתוקף המכירה של מלאי זה עומד לפוג , 
ורשתות השיווק מסרבות לרכשו , החליטה תנובה להעביר את המלאי לפירוק על - 
ידי קבלני - משנה פרטיים . אלו מפרקים את העוף הקפוא , ואורזים אותו מחדש 
בחבילות של שוקיים , חזה , ירכיים ועוד . בימים אלה עומדת תנובה להעביר 
כ004 טון של עופות קפואים , שהיו טובים לשיווק רק עד חודש פברואר , לפירוק 
אצל אותם קבלנים . עופות אלה יגיעו לשוק , כשמועדי התפוגה החדשים שלהם 
יהיו בעוד מספר חודשים . ראש השירותים הווטרינריים בישראל , הד"ר ארנון 
שמשוני , אמר אתמול כי לפני שבועות אחדים הודיע לכל הרופאים הווטרינריים 
שאסור לפרק עופות ללא פיקוח וטרינרי , ושדינו של כל מפרק הוא כדין משחטה . 
גורמים בענף אומרים כי לא כל המפרקים פועלים בפיקוח וטרינרי . שמשוני מזהיר 
את הציבור להקפיד ולוודא שאריזת העוף הקפוא או המפורק נושאת את תו הפיקוח 
הווטרינרי ואת מספרו הסידורי של היצרן . לדבריו , בעקבות בדיקות שנערכו 
נסגרה משחטה אחת בכפר - סבא , ובקרוב יסגרו השירותים הווטרינריים משחטות 
נוספות . במשחטות הגדולות טוענים שתנובה מעדיפה לבצע את פירוק העופות אצל 
קבלנים פרטיים , למרות שלא כולם פועלים תחת פיקוח וטרינרי , וחלקם אף מזריקים 
מים לעוף כדי להגדיל את משקלו . מנכ"ל תנובה , יצחק לנדסמן , אמר בתגובה 
כי המשחטות הגדולות אינן מעוניינות לפרק את העופות הקפואים . " העופות 
שאנו מעבירים לפירוק אצל קבלני - משנה הם בפיקוח וטרינרי של המועצה . אנו 
קונים את העופות מהמועצה ; אינני יודע מה גילאי העופות שיש בידיהם , אך 
על - פי החוזה הם התחייבו למכור לנו רק עופות שעברו פיקוח וטרינרי " , ציין . 
לדברי לנדסמן מוחזקים במחסני תנובה רק עופות קפואים , שגילם פחות משלושה 
חודשים . יו"ר מועצת הלול , מנחם גלעד , אמר כי ב1 בינואר היו במחסני המועצה 
005 , 3 טונות של עוף קפוא . גלעד נמנע מלמסור פרטים על גיל העופות שבמחסנים , 
אך אמר שכל המלאי הנמכר לתנובה עובר ביקורת וטרינרית . 
