ואשינגטון ( אי - פי ) . אלפי בני אדם בחוף המזרחי של ארצות - הברית דיווחו 
כי ראו אור כחלחל - ירוק בשמי הלילה , ומומחים סבורים כי יתכן שמדובר במטאור 
בעל מימדים גדולים באופן חריג . " אנחנו משוכנעים כי אין זה חפץ מעשה ידי 
אדם המשייט באוויר " , אמר מייגור דיק אדם , דובר בפיקוד הגנת החלל בקולורדו . 
" אין לנו מושג מה זה " . הדיווחים על האורות המוזרים התקבלו לכל אורך רצועת 
החוף ממדינת ניו - יורק ועד וירגיניה . אדם אישר כי חיל - האוויר קיבל קריאות 
טלפון מכל האזורים האלה . " איננו מצליחים לקשור בין דיווחים אלה לבין 
מידע שיש לנו על חפצים שאנו עוקבים אחר מסלולם בחלל . אנחנו עוקבים בערך 
אחר 008 , 6 חפצים , וזה לא היה אחד החפצים האלה " , אמר . רוברט גריבל 
ממרכז הדיווח על עב"מים בסיאטל , דיווח גם הוא על עשרות קריאות טלפון . 
" על פי התאורים שקיבלנו , הייתי אומר כי מדובר במטאור מוצק גדול ביותר " , 
אמר . הדיווחים שנתקבלו תיארו אור כחול - ירוק וירוק בהיר היורד בצורה זוויתית 
ומותיר אחריו זנב קצר , אמר גריבל . כל המטלפנים סיפרו כי החפץ יורד ופוגע 
בקרקע באזור שלהם , דבר שהוא מאד שכיח בתופעות שכאלה . בין המדווחים על 
התופעה היה גם דיוויד ארנולד , פקח טיסה בשדה תעופה ליד ואאשינגטון , שסיפר 
כי ראה את החפץ בשעה 01 : 70 אתמול בבוקר ( זמן מקומי ) . " איננו יודעים 
מה זה היה בדיוק מטאור או לווין " , אמר ארנולד המשמש פקח טיסה מזה 52 שנים . 
" התופעה נמשכה 03 - 52 שניות וצבעה הפך מלבן זוהר לכתום . ראינו כבר 
תופעות כאלה , אך הן התרחשו בגובה רב יותר . זה היה זוהר למדי ונראה שנספג 
ונעלם לחלוטין " . מספר עדי ראיה מסרו כי החפץ משנה צבע ונעלם . שדרנית טלוויזיה 
במערב וירגניה הגיעה לביתו של אחד המדווחים על התופעה כשלוש שעות אחרי תחילתה , 
ודיווחה כי עדיין נראה אור בשמיים . " זה אינו מטאור " , סיפרה השדרנית . 
" ראיתי כבר מטאורים וזה אינו דומה להם כלל " . 
