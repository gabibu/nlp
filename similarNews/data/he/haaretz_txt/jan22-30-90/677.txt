גורמים בכירים מכל הסיעות הדתיות , הבהירו בימים האחרונים לראשי מפלגת העבודה , 
כי ריבוי ההצהרות הנשמעות מפי אנשי מפלגת העבודה , בדבר פירוק הממשלה והקמת 
ממשלה צרה בשיתוף המפלגות הדתיות , עשוי לטרפד בסופו של דבר את המהלך . 
לפיכך החליטו ראשי מפלגת העבודה , כי מעתה יטענו שאיש לא עוסק בפירוק הממשלה 
או במגעים עם המפלגות הדתיות להקמת ממשלה צרה . מ"ם ראש הממשלה ושר האוצר 
שמעון פרס , הזדרז להכריז על כך כבר בסוף השבוע שעבר , כשאמר כי אינו עוסק 
בפירוק הממשלה . אתמול דיבר בנושא גם השר רפי אדרי , שאמר : " יפה השתיקה 
בעיסוק מסוג זה . מבול הפרסומים שאין מאחוריהם ולא כלום , לא יובילו לשום 
תוצאה " . קפידבינבתוך כך נודע , כי השר אדרי נפגש בסוף השבוע שעבר עם ראשי 
תנועת ש"ס והגיע עימם להסכמה , כי ש"ס תצטרף לממשלת מערך צרה , לאחר שזו 
כבר תקום בעזרת סיעות אגודת - ישראל ודגל - התורה . לפי הסיכום של אדרי עם 
ש"ס , לאחר שממשלת האחדות תפורק ונשיא המדינה יתחיל במגעים להרכבת ממשלה 
חדשה , ש"ס תימנע מלהמליץ בפני הנשיא על מועמד כלשהו להרכבת ממשלה , וכך 
יהיה לשמעון פרס רוב ברור . כמו כן נודע , ח"ך רן כהן מקיים מגעים עם נציגי 
המפלגות הדתיות בניסיון למצוא מכנה משותף , כדי שמפלגות השמאל והדתיים יוכלו 
לשבת יחד בממשלה צרה בראשות מפלגת העבודה . אתמול טען רן כהן , כי הוא עושה 
ככל שביכולתו כדי שתקום ממשלת שלום בישראל . " אני מנסה להכין את הקרקע 
להקמת ממשלה שתביא לתפנית חיובית במהלך המדיני באזור " . לדברי רן כהן , 
המפלגות הדתיות מעוניינות להקים ממשלה משותפת עם מפלגת העבודה , אך הדבר 
אינו מתבצע משום שמפלגת העבודה אינה משקיעה מספיק כדי להביא את המפלגות הדתיות 
לממשלה בראשותה " . קפידבינבקרב צמרת תנועת רץ קיים זעם רב על פעילותו של 
ח"ך רן כהן . יו"ר התנועה , ח"ך שולמית אלוני , אמרה , כי פעילותו של 
רן כהן אינה מקובלת עליה , וכי הוא עושה זאת על דעת עצמו . לגבי הכעם בצמרת 
תנועת רץ , הבהיר רן כהן : " בתנועה יש חופש דיבור מוחלט . נכון שפעלתי 
על דעת עצמי . גם ההצהרות שנשמעו באחרונה מצד אישים שונים ברץ לגבי תנאים 
להצטרפותנו לממשלה צרה כמו מו"ם עם אש"ף , היו על דעת עצמו של הדובר בלבד , 
מאחר שלרץ לא היה עד היום כל דיון בנושאים אלה " . 
