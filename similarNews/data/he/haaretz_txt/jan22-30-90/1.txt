( ע ) . לאחר שביתת - שבת בת שלושה שבועות , החלו בשבועיים האחרונים 
העולים מאתיופיה , דיירי מרכז הקליטה ב בבאר - שבע , לעבור למגורי קבע . 
בתוך כך נערך ארגון מחדש של מרכז הקליטה הבאר - שבעי תוך שיפוץ מבניו . 
שביתת השבת התקיימה במחאה על תנאי המגורים הגרועים , והשיכון הממושך במקום 
הארעי , שהיה מנת חלקם של העולים . במסגרת הארגון מחדש , הוחלפו כמה עובדים 
במרכז הקליטה . דוד ברזילי , מנהל המשק של אזור הדרום בסוכנות היהודית , 
קיבל את ניהול המרכז לפני שלושה שבועות . לדבריו , החלו כבר לפני שבועיים 
בשיפוץ המבנים , ועדיין נותרו עבודות שיפוצים רבות . בארגון מחדש של מרכז 
הקליטה משתתפים העולים . ביום ו נערכה במקום לראשונה קבלת שבת חגיגית משותפת 
לכל העולים , בסיוע פעילות נעמ"ת בעיר . בשבועיים האחרונים החלו גם להעביר 
את העולים למגורי קבע . עד כה עברו תשע משפחות , הכוללות כ05 נפש , למגורי 
קבע באשדוד ובקריית - ים . ההעברה נעשית תוך התחשבות באפשרויות התעסוקה 
של העולים . העברת העולים למגורי קבע ושיפוץ הדירות במרכז הקליטה נעשים 
גם כדי להכשיר את המקום לקליטת עולים נוספים המגיעים מאתיופיה . 
