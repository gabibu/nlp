חארטום ( ע"ץ ) . " סודאן מבקשת למנוע את חדירתה של ישראל לקרן אפריקה 
ולים סוף בכל האמצעים העומדים לרשותה " , הכריז אתמול סגן נשיא הכת הצבאית , 
הגנראל אל זובאייר מוחמד צאלאח . בראיון שפורסם ביומון " אל אינקאז אל 
ואטאני " הכריז הגנרל צאלאח , כי ארצו " נחושה בהחלטתה להתנגד לאיום לסודאן 
הכרוך בחדירת ישראל לאזור " . הוא הוסיף כי סודאן תעלה נושא זה בליגה הערבית , 
ואם יהיה צורך בכך , יפנה בנדון גם אל מועצת השרים של הליגה . עוד מסר 
כי מנהיג הכת הצבאית , הגנרל עומר חסן אל באשיר , מתכונן לשוחח בקרוב עם 
השגרירים הערביים המואמנים בחארטום על " הסכנה הישראלית " . הדברים מקבלים , 
לדעתו , תוקף מיוחד עקב ההתקרבות בין אתיופיה לבין ישראל . השלטונות בסודאן 
מתחו ביקורת חריפה על חידוש הקשרים הדיפלומאטיים בין ישראל ואתיופיה בנובמבר 
אשתקד , על רקע התמיכה האתיופית במורדי דרום סודאן . 
