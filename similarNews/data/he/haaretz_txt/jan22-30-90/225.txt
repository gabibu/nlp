הכפר בעינה אינו יישוב עוני . גם ביקור בכפר וסיור ברחובותיו אינם מעידים 
על עוני ומצוקה . בתים חדשים לרוב בנויים על צלע הר טורען מצפון , בשולי 
בקעת בית נטופה . כפר החקלאים שחובר לפני שנתיים עם השכונה הבדווית החדשה , 
ערב נגידאת , למועצה מקומית משותפת , משתרע על פני יותר משני קילומטרים 
של בנייה פזורה במורד ההר . מסגד יפה ושלושה מבני חינוך חדשים מעידים על 
ההצלחה של פעילי הציבור במקום למשוך כסף ציבורי לקידום הכפר . ואכן , בעינה 
התפרסם בשנים האחרונות כיישוב המארח אנשי ציבור ופוליטיקאים בכירים : השרים 
עזר ויצמן , משה ארנס , דן מרידור ושמעון פרס . בעינה סוד הקסם של בעינה 
הוא בפעילות אנשי ציבור מקומיים , שהצליחו לקשור קשרים עם אנשי המערך והליכוד 
ולהזמינם לביקור . בעקבות האורחים הגיעו , לעתים , תקציבים . אנשי השמאל 
בבעינה , שאירגנו כמה הפגנות בנצרת ובירושלים , זוקפים לזכותם את ההחלטה 
לסלול כביש גישה לכפרם , הקמת מרפאה של קופת חולים והקמת מועצה מקומית ( 
לפני שנתיים ) . אבל מקורבי השלטון אומרים כי הישגי הכפר הם תוצאת פעולתם . 
ראש המועצה , צאלח סלימאן ( איש הליכוד ) , מסכים עם פעילי חד"ש במקום 
לגבי עובדות אחדות : ריחוקו של בעינה מהכביש , מצומת גולני ועד לכפר עילבון , 
מרחק של ארבעה קילומטרים , מכביד על גישת התושבים . האוטובוס האחרון לבעינה 
עוזב את נצרת בשעה 51 : 51 , וכל הרוצה לנסוע לכפר אחרי שעה זו חייב לנסוע 
ברכב פרטי או במונית . אין קו תחבורה ציבורית בין טבריה לבעינה . התושבים 
המעוניינים להעניק לבניהם חינוך תיכון צריכים לשלם הוצאות נסיעה לעילבון , 
לטורען או לנצרת . אפילו המובטלים בכפר זה חייבים להוציא כספים על נסיעות 
לנצרת , כדי להתייצב בה ארבע פעמים בשבוע ולזכות בדמי אבטלה . מובטל ( 
או חולה ) הרוצה לברר את זכויותיו בקופ"ח או בביטוח הלאומי חייב לנדוד בין 
טבריה לנצרת לבירור זכויותיו . בכפר עובדת סוציאלית בחצי משרה ועליה לטפל 
ב071 תיקים . לפני שנה היו בטיפולה כ031 תיקים בלבד . מספר המובטלים כיום , 
רשמית , הוא 031 . מחציתם מובטלים הזכאים לדמי אבטלה ומחציתם מקבלים הבטחת 
הכנסה , לאחר שזכאותם לקבלת דמי אבטלה פגה ולשכת העבודה לא הצליחה לסדר 
אותם בעבודה . כן יש בבעינה 051 אנשים המקבלים מהביטוח הלאומי קצבאות זקנה 
ושאירים . המחקר " אפיון הרשויות המקומיות לפי הרמה הכלכלית - החברתית של 
האוכלוסייה " , שהופיע באחרונה מטעם הלשכה המרכזית לסטטיסטיקה והמחלקה למחקר 
מוניציפלי של משרד הפנים קובע , כי בעינה הוא היישוב העני ביותר בישראל . 
החוקרים , ילנה דייצב , שילה בן - טוביה ויששכר דור , מבססים את מחקרם 
על ממצאי מפקד האוכלוסין האחרון משנת 3891 , ועל כמה נתונים מעודכנים יותר 
של משרד הפנים ( על פטירת תינוקות ) , על הביטוח הלאומי ( לגבי מספר 
הפנסיונרים המקבלים הטבה סוציאלית ) , ועל התחבורה ( מספר כלי הרכב ביישובים 
השונים ) . החוקרים חילקו את הרשויות המקומיות במדינה לשתי קבוצות : המגזר 
היהודי ( וכללו בו את הערבים החיים בערים המעורבות ) והמגזר הערבי והדרוזי . 
מבט ראשון בחוברת המחקר מגלה כי הערבים נמצאים ברמה כלכלית - חברתית נמוכה 
מזאת של היהודים בקרב אוכלוסיית הסקר . במגזר היהודי נמצאות 73 עיריות ו17 
מועצות מקומיות ובהן 544 , 212 , 3 תושבים . במגזר הערבי נמצאו שלוש עיריות 
ו06 רשויות מקומיות ובהן 880 , 604 נפשות . ממוצע ההכנסה נטו לנפש במשק - 
בית שבו ראש הבית שכיר אצל היהודים היה 9 . 31 שקל לחודש , והממוצע הערבי 
הארצי עמד על 4 . 6 שקלים לחודש בלבד . פחות מחמישים אחוז . הכפר בעינה , 
מבחינה זו , לא היה בתחתית הרשימה של היישובים הערביים . ההכנסה הממוצעת 
לנפש היתה 2 . 6 שקלים ( בכפר הדרוזי מסעדה , ברמת הגולן , היתה ההכנסה 
הממוצעת לנפש 3 . 4 שקלים בלבד , בגסר אל זרקא חמישה שקלים , ובכאבול 
ושעב 2 . 5 שקלים ) . במחצית הכפרים הערבים היתה ההכנסה הממוצעת לנפש 
דומה או נמוכה מזאת של בעינה . אבל לאחר בדיקת כל הנתונים שקבעו החוקרים 
לקביעת האפיון של הרמה החברתית - הכלכלית , נמצא בעינה בתחתית הסולם . נבדקה 
סדרה של 61 נתונים , שבהם ניסו ללמוד על מגורי האנשים , מספר הנפשות בחדר , 
מספר החדרים ועוד . כן נבדקו שאלות חינוך , ממוצע הילדים בכל משק - 
בית ואחוז המשפחות שבהן ארבעה ילדים ויותר . לאחר שקלול כל הנתונים הגיעו 
החוקרים למסקנה , כי הכפר בעינה הוא בתחתית טבלת היישובים . ביקרתי בכמה 
בתי מובטלים כרוניים . גבר בן 83 , אב לתשעה ילדים , סיפר לי כי עד לפני 
חודשיים היתה הכנסת משפחתו כ056 שקלים לחודש מדמי האבטלה וסכום של כ007 שקל 
קצבאות הילדים של הביטוח הלאומי . החודש , סיפר לי בחיוך , גדלה הכנסתו 
עם העברת תיקו למחלקת הבטחת הכנסה של הביטוח הלאומי . " שכרו " הקודם , 
דמי האבטלה , חשב כאחוז משכרו האחרון כעובד בייעור של הקק"ל . שכרו החדש 
מבוסס על גודל משפחתו . גם במקרה שני ושלישי עמדתי על מקור הדירוג הנמוך 
של בעינה בין היישובים הערביים והיהודיים בישראל : גיל חציוני נמוך , אחוז 
נמוך של משתתפים בכוח העבודה , מספר גדול של ילדים במשפחה ממוצעת , אחוז 
גבוה של משפחות מרובות - ילדים ואחוז אפסי של בעלי השכלה תיכונית ואקדמית . 
ראש המועצה אומר , כי קשריו עם הליכוד סייעו למועצה ולכפר בגיוס משאבים 
לקידום מפעלים שונים . בין השאר , הוא מקווה לפתוח בית - ספר תיכון ולמשוך 
מפעלי תעשייה לאזור התעשייה החדש של הכפר ( " הבטחתי לגיבור פטור מהארנונה 
כדי למשוך אותם להקים בית אריזה בכפר " ) . הוא מקווה שמשרד התעשייה והמסחר 
יכיר בבעינה כאזור תעשייה וכי יוקם מפעל להשקיה בכפר , שיאפשר התרכזות 
בחקלאות ליצוא . הוא מנסה לשכנע את הביטוח הלאומי כי אין להתייחס לבעל משק 
בן ארבעה - חמישה דונמים כאל חקלאי שאינו זכאי לתשלומים הניתנים לשכירים 
מחוסרי - עבודה . את בעיות הכפר העלה בשיחות שהיו לו עם אורחיו השרים והמנכ"לים . 
השר אהוד אולמרט הבטיח לו לכנס פגישה של נציגי כל משרדי הממשלה הנוגעים 
בדבר כדי לדון בבעיות הכפר ולבטל את מיקומו בתחתית רשימת היישובים בישראל . 
