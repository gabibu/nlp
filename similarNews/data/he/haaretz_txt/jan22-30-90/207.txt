ב"מדרגות לרקיע " , ערב המוקדש לשירים היפים של שנות השישים , נותן דודו 
פישר מבט על שנות השישים מזווית חלון הישיבה . היום , כזמר מצליח , הרחק 
מספסלי הישיבה , הוא מתגעגע אל מחוזות הכמעט - התפקרות שלו . הגירסה של 
פישר לשנות השישים ורודה מאוד , פרובינציאלית מאוד . בעצם , כך נראו שנות 
השישים אצלנו ללא מרד הנעורים . גוון קולו של פישר מביא אותו באופן טבעי 
למחוזות מתקתקים . פישר מצטיין בבלדות רומנטיות כגון " אהבני ברכות " 
של אלוויס , או " הניחי את ראשך על כתפי " של פול אנקה , אך את " דלילה " 
הוא רצח בפאתוס , נטול האנרגיה של טום גונס . שרשרת סלואים הצרפתיים כגון 
" קילימנגרו " של אלן ברייה ייצגה את שנות השישים כפי שבאמת השתקפו אצלנו . 
בין לבין שיבץ פישר דברי קישור נוסטלגיים אישיים בוטים ומביכים למדי , 
שהעלו ספקות בקשר לתמימות הרומנטית שמייצגים השירים שבחר . 
