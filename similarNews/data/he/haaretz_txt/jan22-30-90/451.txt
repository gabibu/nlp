הפעם האחת שקולו של מנכ"ל מוזיאון תל אביב מרק שפס מאבד משהו משלוותו , 
היא כשאני משמיע הנחה כי תערוכה של מבחר מן הנרכש לאוסף המוזיאון בעשר השנים 
האחרונות יכולה להתפרש כרצונו של המנהל להראות את טביעת אצבעותיו על האוסף , 
כמעט הצהרה בטרם פרישה : " אתה פשוט אינך יודע . מוזיאונים בעולם כולו 
עורכים תצוגות של מבחר מן האוספים שלהם . תערוכה מסוג כזה ממילא יועדה ל0991 , 
אולי 1991 " . במוזיאון תל אביב , למרות הרצון להפגין בשלוש תערוכות , 
שחוזרים לפעילות סדירה אחרי המשבר , העסקים עוד לא ממש כרגיל . גם כשעיתונאי 
בא לפגישות במוזיאון , הוא נשאל על - ידי כל בעל - שיח מי יזם את הפגישה 
עם הגורמים האחרים , ולמה . לא נראה שהאווירה במקום , למרות המאמצים , 
סובלת מעודף אמון והערכה הדדית , גם אם כולם מגויסים לפעילות השוטפת בכבוד 
המרבי . מהערב עד ה71 במארס , יוצגו בשלושה אולמות כ003 עבודות המציגות 
את פניו השונות של האוסף . האוצרים עובדים עד לרגע האחרון , מגויסים למפעל 
שעליו מנצח שפס . הוא אומר כי עבר בלילות על ספרי הרישום של היצירות שבאוסף . 
בשנים האחרונות , במסגרת תהליך הקורה בעולם כולו , נוצרה תדמית של מוזיאון 
כמכונת - תערוכות . התדמית החשובה לשפס , היא של מוזיאון פעיל שתמציתו 
היא האוסף שלו . שפס מלא סיפורים על תורמים שהתגייסו לרכוש יצירה שהמוזיאון 
רצה . כשמדברים על מחירי האמנות בעולם הוא מחייך : " פעם עוד הייתי מתוסכל , 
כשהמוזיאון לא יכול היה לרכוש עבודה חשובה . היום אני כבר לא מתוסכל , 
כי אף מוזיאון בעולם אינו יכול להרשות לעצמו " . שפס אומר כי בתערוכה הזאת 
תהיה הזדמנות ראשונה לראות עבודות שנתרמו , נרשמו ולא הוצגו , וגם להציג 
חתך : להעמיד ביחד יצירות במדיומים שונים של אותו אמן או אותה תקופה , 
להפגיש אמנות ישראלית ואמנות בין - לאומית במקומות שבהם יש להן מפגש אמנותי , 
להפגיש צילום של צלמים וצילום של ציירים . פשרה של מה שיש , אבל גם הצהרת 
זהות ואיכות . בעשר השנים האחרונות רכש המוזיאון 0081 יצירות מ442 אמנים 
ישראלים , ולדברי שפס הכמות הזו עולה על הרכישות של אמנות ישראלית ב04 השנים 
שקדמו לעשור הזה . כשאומרים לשפס שיש הרגשה שהמוזיאון רוכש ברגע האחרון , 
יצירות של אמנים ישראליים , כדי להתקשט לתערוכה , הוא לא מתרגש : " מה 
רע בכך אם בתערוכה יהיו עבודות של דיתי אלמוג , או ציבי גבע , שנרכשו ממש 
לאחרונה . אם לא נמצא תורם , היצירה תוחזר לאמן אחרי התערוכה " . קשה להעריך 
כמה זה שווה . אוסף מונק , המוערך ב5 מיליון דולר , נתרם על - ידי צרלס 
קרמר . ישנם גם אוסף מריה רובינשטיין - ברנרד - אדיר , שראש אשה של פיקסו 
מתוכו בוטח ב5 . 3 מיליון דולר כשנסע לתערוכה ביפאן , ואוסף גרפיקה גרמנית 
תרומת אברהם הורודיש , שהפך את המוזיאון לבעל אוסף חשוב בקנה מידה בין - 
לאומי בתחום הגרפיקה . שפס מתנגד נחרצות למכירת יצירות מהאוסף לצורך הקיום 
השוטף של המוזיאון , ומדגיש כי יש תנאים מגבילים מאוד גם כשמדובר במכירת 
יצירה על מנת לרכוש אחרת . ציור הקיר הגדול של רוי ליכטנשטיין איננו כלול 
רשמית בתצוגת " המוזיאון כאספן " , אבל ראוי להיות מוצג בתערוכה שכותרתה 
תהיה " המוזיאון כאספן כספים " . האמן תרם את היצירה , ואת חשבון הכנת 
העבודה כיסה משולם ריקליס . עוד לפני המשבר סוכם עימו כי יוכנו 06 הדפסים 
על בסיס המתווה לקיר הזה . 04 הדפסים נתנו למוזיאון , וההכנסה מהם , כ003 
אלף דולר הגיעה כבר אחרי המשבר . כשנודע לליכטנשטיין על המשבר , הוא הציע 
לשפס , במכתב , עוד 01 הדפסים למכירה וגם את המאקט של הקיר . המכירה הזו 
שאותה עשה שפס , לדבריו , בטלפון , הכניסה עוד כ006 אלף דולר . בימים 
של משבר , חשוב איסוף כספים לא פחות מאיסוף יצירות אמנות . אסור לשכוח 
שהמוזיאון הוא אספן עני . 
