נהגים צעירים , מתחת לגיל 81 , לא יורשו לנהוג מחצות עד חמש בבוקר , 
כך החליט שר התחבורה , משה קצב , בתום דיונים שהתקיימו עם המנהל לבטיחות 
בדרכים בנושא צמצום מעורבות נהגים צעירים בתאונות . עוד החליט קצב כי רישיון 
הנהיגה לנהג חדש יהיה זמני לשנתיים ולא לשנה כפי שהיה עד כה . ההוראות החדשות 
יכנסו לתוקפן לאחר הליך חקיקה שיוזם השר קצב ואשר יובא בקרוב לדיון בוועדת 
השרים לענייני חקיקה . לאחר האישור , בכוונת השר להורות למינהל לבטיחות 
לדרכים , לבצע סקר בו תיבדק השפעת ההגבלות החדשות על מעורבותם של צעירים 
בתאונות דרכים . במידה שיתברר כי אין להסדרים החדשים השפעה של ממש יבקש 
השר להחזיר את המצב לקדמותו . בתוקף סמכותו תיקן שר התחבורה תקנה הקובעת 
כי נהגים חדשים יחוייבו בהצמדת שילטי זיהוי לרכבם . תקנה זו תכנס לתוקף 
בשבועות הקרובים לאחר שיגובשו במשרד התחבורה הפרטים הדרושים , כגון : גודל 
השלטים , מיקומם והכתוב בהם . עוד הורה קצב לפעול להקמת מגרשי - תרגול - 
נהיגה בהם תינתן לנהגים חסרי ניסיון אפשרות לתרגל נסיעה ברכבם הפרטי . ממשרד 
התחבורה נמסר כי כל ההסדרים החדשים מתווספים לשינויים הצפויים במבחני הנהיגה 
החל מחודש אפריל . על פי התוכנית יועברו מבחני הנהיגה לידי חברה קבלנית , 
הבוחן ייצא עם שלושה נבחנים למסלול שיכלול נהיגה בכביש בין - עירוני ויימשך 
שעתיים . 
