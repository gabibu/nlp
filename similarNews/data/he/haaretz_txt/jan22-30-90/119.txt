ניו יורק ( מיוחד ל"הארץ " ) . צפויה ירידה משמעותית ברווחי חברת הברוקרים 
מריל - לינץ ברבעון האחרון של שנת 9891 . החברה עדיין לא פירסמה את מאזנה , 
אך בוול - סטריט רווחה ידיעה כי החברה תודיע על קיזוז של 001 מיליון דולר , 
כעלות צעדי הקיצוצים והייעול שנקטה בחודשים האחרונים . מריל - לינץ , שהיא 
חברת הברוקרים הגדולה ביותר בארצות הברית , הכריזה באחרונה על רה - ארגון 
יסודי של החברה , במסגרתו תחסל מחלקות ושלוחות בארצות הברית ומעבר לים , 
וצפויים קיצוצים דרסטיים במספר עובדי החברה . האומדן הוא שהחברה תפטר בקרוב 
בין 008 , 2 ל002 , 3 עובדים . מכתב התראה על פיטורים צפויים הופץ בסוף 
השבוע שעבר . בסוף השנה שעברה העסיקה מריל - לינץ 04 אלף עובדים . בשלושת 
השבועות האחרונים פוטרו 005 , 1 . גל הפיטורים הצפוי יצר בחברה מה שכונה 
" אווירת מצור " , אך מומחים בוול - סטריט סבורים כי פיטורים אלה , יחד 
עם צעדי ייעול דרסטיים , יאפשרו לחברה להשתקם ולהתבסס . בשנת 7891 הסתכמו 
הפסדי מריל - לינץ ב773 מיליון דולר . מומחים ציינו , כי קיזוז 001 מיליון 
דולר הוא אחד הגדולים בתולדות החברה , אך הטעימו כי מלבד עלות הרה - ארגון , 
צפויים הפסדים נוספים שיבואו לידי ביטוי במאזן הרבעון האחרון של שנת 9891 . 
אחת משלוחות החברה , לומאס פייננשל קורפוריישן , הכריזה על פשיטת רגל 
מה שעשוי להגדיל את ההפסדים . דובר מטעם מריל - לינץ סירב להגיב על ידיעות 
בדבר ההפסדים , ואמר כי החברה לא נוהגת לפרסם תגובות לפני פרסום המאזן לרבעון 
האחרון . עם נעילת המסחר ביום ששי נרשמה עלייה בערך מניות מריל - לינץ , 
שנסחרו ב57 . 42 דולר המניה . 
