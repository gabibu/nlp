ף , 6שהמורשת הפולנית , הנטועה עמוק בנשמתי הצברית והחינוך שקיבלתי בהתאם , 
עיצבו את השקפת עולמי , האומרת כי בגידול ילדים יש עדיפות ראשונית לשני 
עקרונות בסיסיים . א . שהילד יאכל . ב . שייצא החוצה בבגדים נקיים כדי 
שהשכנים לא ידברו . בעניין האוכל כנראה שלא הצלחתי כל כך , כי ילדי מאסו 
מהר מאוד בשניצל ובעוף המכובס , והפכו לצמחונים מושבעים . עם הנקיון הצלחתי 
קצת יותר מדי , וילדי גדלו בתחושה ובהכרה המלאה שבגד לובשים פעם אחת בלבד , 
אחר כך הוא נזרק לכביסה . הרגל ילדות הופך לטבע , וכיוון שגם אני נוהגת 
כמותם , הפכנו למשפחה מרובת כביסה , ושתי מכונות כביסה מדי יום היו לנורמה . 
כשהתגייס הבן הבכור , עבדה המכונה שעות נוספות , גם בשבתות ובחגים . לאחר 
סיום קורס קצינים השיג הנער שש חליפות מדים . הוא לובש אחת ליום , ובמשך 
שש שנים ביליתי את שבתותי באושר רב בכביסה ובגיהוץ מדים . בשנה השביעית 
עבר הפעוט להתגורר עם חברתו , והנערה הפקחית , קצינה בעצמה , הודיעה לו 
שיש מכבסה במחנה , ואם לא מוצא חן בעיניו , שיגהץ בעצמו , וכך היה . עם 
הבת הייתי קצת יותר חכמה , ונקטתי עמדה בלתי מתפשרת . כלומר : כביסה כן , 
גיהוץ מדים , יוק . למרבה הפליאה , זה עבד . בשעה טובה סיימה גם זו את 
הצבא , התחתנה , וברוך שפטרנו . נשמתי לרווחה , אך לא לאורך ימים . 
צעיר בני , והנקיין הכפייתי הגדול מכולם , סיים את לימודיו ויצא לקורס 
טרום צבאי כלשהו , ושוב , כל שישבת בילתה אמא המאושרת בכביסת כל מלתחתו 
הבלתי מבוטלת של הצאצא , והודתה לאלוהים על מייבש הכביסה שקנתה בהברקה חד 
פעמית . ביום רביעי שעבר הוא התגייס , בשעה טובה , ואמור היה להגיע לחופשת 
שישבת . ביני לבין עצמי הייתי בטוחה כי את השבת הזו נעבור בשלום . כשרוני 
ככל שיהיה , בשטח זה , כמה כבר יספיק הנער לטנף במשך יומיים ? אך לא . 
צה"ל דואג לך , אמא . בהגיעם מהבקו"ם לבסיס הטירונות אי שם , הועמדו הטירונים 
עם כל הציוד היבש , החדש והנקי שקיבלו , למשך חמש שעות בגשם שוטף , ביום 
שישי הגיע הטירון הצעיר , עדיין רטוב עד לשד עצמותיו , חולה , עם קיטבג 
מלא בגדים רטובים ועבשים , ושוב בילינו שבת מאושרת בכביסה , גיהוץ וייבוש . 
