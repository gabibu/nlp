ועדת הליגה והגביע של איגוד הכדורסל דחתה אתמול את עירעור מכבי ראשון לציון , 
על הפסדו בליגה 5709 להפועל חיפה . ראשון לציון ביקשה ניצחון טכני בטענה 
ששיתופו של רגי קרוס בהרכב חיפה לא היה חוקי . ועדת הליגה והגביע אישרה את 
תוצאת המישחק מהנימוקים האלה : קרוס רשום כחוק בהפועל חיפה והוא בעל כרטיס 
שחקן תקף לעונה זו , שהונפק על ידי איגוד הכדורסל . קרוס גם לא קיבל מכתב 
שחרור מאיגוד הכדורסל לשחק בשוייץ . בקשת איגוד הכדורסל של שוייץ לשחרר את 
קרוס הגיעה לאיגוד הכדורסל ב - 03 בדצמבר 9891 . הבקשה לא נענתה מיד , 
מאחר שהאיגוד היה צריך לקבל את תשובת הפועל חיפה . על פי חוקי פיב"א חייב 
האיגוד שאליו הופנתה בקשת השחרור , להשיב בחיוב או בשלילה בתוך 12 יום . 
ב - 41 בחודש זה נשלחה תשובה שלילית לאיגוד הכדורסל השוייצי . מכיוון שכך , 
קרוס רשום כחוק בישראל , בקבוצת הפועל חיפה , והוא רשאי לשחק בה . בית 
הדין העליון של איגוד הכדורסל דחה את עירעור הפועל ירושלים על חוקיות המישחק 
עם מכבי רמת גן . הירושלמים טענו שגובה הסלים לא היה חוקי . בית הדין אישר 
את ניצחון רמת גן . נשיאות בית הדין העליון דחתה אתמול בבוקר את בקשת החנינה 
שהגיש הפועל ירושלים בעניין שחקנה המורחק אמיר מוטאפציץ , מנימוקים תקנוניים . 
מוטאפציץ , שלא שיחק אמש עם הפועל חולון , הוא שהיה לחייב להגיש את בקשת 
החנינה . עוד הסתבר לנציגי ירושלים , כי בקשת חנינה אינה באה במקום ערעור , 
שגם אותו אפשר להגיש רק בעקבות עונש השעיה ם - 4 מישחקים או יותר מחודש . 
עירעור מכבי רמת גן ומאמן הקבוצה , אפי בירנבוים , בוטל לאחר שהקבוצה והמאמן 
הסירו את הבקשה . בירנבוים הורחק מחמישה מישחקים בעקבות התנהגותו במישחק 
נערים של המועדון . לקבוצת הנערים נפסק הפסד טכני . 
