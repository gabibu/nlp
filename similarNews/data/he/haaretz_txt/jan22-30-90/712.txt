" בלי עיתון משלנו , נהיה קטנים יותר וחלשים יותר בעיני עצמנו , ובעיני 
הציבור " טען אתמול יעקב גרוספלד , מנכ"ל " על המשמר " , בפתח דיון שנערך 
בכנס הוועד הפועל של הקיבוץ הארצי והוקדש לנושא עתיד העיתון . גרוספלד אמר 
בגבעת חביבה , כי העיתון מאוזן כלכלית ולא ישא הפסדים , אם יקפידו המנויים 
לשלם את דמי המנוי במועד . נושא ה"בחירה מחדש " , תהליך שיפתח בפני החברים 
את הבחירה ב"על המשמר " , עמד במרכז הדיון . דוד דרורי , רכז המשק מקיבוץ 
שריד , העלה הצעה להעתיק את תקציב העיתונות הכללי , ולהעבירו לתקציבו האישי 
של כל חבר . רק בצורה זו , גורס דרורי , תעמוד בפני החברים הבחירה האמיתית . 
אלישע שפירא , מזכיר הקיבוץ הארצי , תמך אומנם בגישה של בחירה חופשית בעיתון , 
אך התנגד נמרצות להעתקת תקציב העיתון לתקציב האישי . יש לציין , כי גם 
המצדדים הנלהבים ביותר בפתיחת תהליך הבחירה , לא הציעו לסגור את " על המשמר " . 
גיורא ינאי , המתאם הכלכלי של הקיבוץ הארצי , תבע להחיל את חופש הבחירה 
לאלתר , מלווה בתוכנית הבראה של יעול ושיווק , שתתבצע על ידי גורמים מקצועיים . 
נאום נרגש בזכות קיומו של " על המשמר " , נשא מאיר תלמי הקשיש , לשעבר 
ח"ך מטעם מפ"ם . תלמי סקר את הנכסים התרבותיים והעיתונאיים שהיו בעבר ברשות 
התנועה , והביע חרדה כי גם " על המשמר " יאבד . לדבריו , פניה של התנועה 
בלי העיתון , יהיו שונים . בסופו של הדיון , קיבל " על המשמר " אורכה 
של 3 חודשים , במהלכם ידון כל קיבוץ בנפרד , בעתיד התקשרותו ל"על המשמר " . 
הנושא יוחזר לדיון בוועד הפועל של הקיבוץ הארצי , בתום תקופה זו . ישיבת 
הוועד הפועל עסקה גם בנושא העלייה . מזכיר הקיבוץ הארצי , עזרא רבין , 
התריע על הקשיים שמערימים הגורמים הממלכתיים , במימוש תוכניות קליטה המוצעות 
על - ידי הקיבוצים , כמו תוכנית " בית ראשון במולדת " . קשיים אלה , טען 
רבין , ימנעו מן הקיבוצים לתת מענה מידי לקליטתם של אלפי עולים . בישיבות 
הבאות של הוועד הפועל , יתקיים מעקב אחר הטיפול בקליטה , והשתלבותם של 
העולים בקיבוצים . 
