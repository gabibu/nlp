ף , 6ש " טרגדיה יוונית " , כך כינה בשבוע שעבר חוקר הנמרים גיורא אילני 
את המתרחש באוכלוסיית נמרי מדבר יהודה . ימים עצובים עוברים על נמרי האיזור , 
במיוחד על הנמרות . מספר הנמרים הלך ופחת במשך השנים ועכשיו , מסתבר , 
מרחפת סכנה ממשית על קיומו של דור ההמשך . הנקבה הפוריה האחרונה באיזור , 
שלומיציון , גידלה עד לפני זמן קצר שני גורים , אולם הללו נטרפו על ידי 
אחד הזכרים המשוטטים באיזור . בסביבה הקרובה אין עוד נקבות צעירות , ותקופת 
הפוריות של שלומציון המזדקנת מתקצרת והולכת . יש סכנה מוחשית מאוד , שהדור 
הנוכחי של נמרי מדבר יהודה הוא גם הדור האחרון . הנמרים חיים בבדידות . 
לכל זכר ולכל נקבה טריטוריה משלהם , שבה אין דריסת רגל לפרט אחר בן אותו 
המין . כשהנקבה מתייחמת , נוצר קשר בינה לבין אחד הזכרים . את הצאצאים 
הנולדים כתוצאה מהמפגש , בדרך כלל שניים , מגדלת הנקבה לבדה . גידולם 
הוא משימה קשה ולרוב רק גור אחד שורד ומגיע לבגרות . עד לפני 51 שנים היה 
דבר קיומה של אוכלוסיית נמרים במדבר יהודה מוטל בספק . אט אט התרבו העדויות 
שיש בסביבה לא נמר אחד או שניים , אלא קבוצה בת למעלה מעשרה נמרים . אילני 
טוען , שבמהלך השנים למדו נמרי מדבר יהודה , עקב רדיפות האדם , להצניע 
את עצמם ולכן לא היו כמעט עדויות לקיומם . לאחר שהופסק ציד הנמרים ולאחר 
שחלק גדול מהאיזור הפך לשמורת טבע , חזר אליהם בטחונם העצמי וקל היה יותר 
לראותם בשטח . אילני הצמיד לצווארם של כמה מהנמרים משדרי רדיו וכך עקב אחר 
תנועותיהם . הוא הצליח לחדור אל עולמם האינטימי , לראותם בזמן ציד וגם 
בזמן הזדוגויות . אילני העניק לנשואי מחקרו שמות שנבחרו בהשראת גיבורי הסביבה 
מתקופת בית שני ובהשראת המיתולוגיה הבבלית . כך קיבלו הנמרים , על לא עוול 
בכפם , שמות כמו כתושיון , חומבבה , בן אפלול ואמרפל . אגב , לא את 
כל הזכרים ראו החוקרים במו עיניהם , חלקם זוהו רק על פי עקבות כפותיהם . 
כשהיה אילני מגלה עקבות לא מוכרים , ידע שמדובר בנמר לא ידוע , והמסכן 
היה זוכה מיד בשם . בעיותיהם של נמרי המדבר החלו כבר בראשית שנות השמונים . 
שתיים מהנמרות של איזור עין גדי , בבתא ואניגמה , חדרו לעתים תכופות מדי 
לקיבוץ הסמוך ולא נותרה ברירה אלא ללכוד אותן ולהעבירן לגני חיות . אגב , 
אילני היה קשור מאוד לבבתא , שהיתה הראשונה אחריה עקב בצורה צמודה , ותמונתה 
נשארה תלויה בחדרו בבית ספר שדה של עין גדי שנים ארוכות לאחר שנלכדה . מספר 
הנקבות הצטמצם בצורה משמעותית , ונותרו רק ארבע נקבעות ידועות , שחילקו 
ביניהן את שטחי מדבר יהודה . צרויה בצפון , חומבבה ושלומציון במרכז ותיהמת 
בדרום . המכות המשיכו לנחות על הנמרות גם בשנים הבאות . צרויה נעלמה לפני 
כחמש שנים בנסיבות לא ברורות , וכשנתייים לאחר מכן הורעלה תיהמת ומתה . 
אם לא די בכך , גם גורת הנמרים , שגידל אילני בשבי באותה תקופה , מתה 
לאחר מחלה . במדבר יהודה נותרו רק שתי נקבות שעליהן ידעו חוקרי הנמרים . 
חומבבה הישישה ושלומציון . בעוד שרוב אסונות אלה נגרמו כתוצאה מהמגע עם 
האדם , הרי טריפת הגורים על ידי הזכרים היא אסון מעשה החיה . תופעה מוזרה 
זו מאפיינת כמה מבני משפחת החתולים . הזכרים של האריות והנמרים נוהגים לטרוף 
גורים שאינם שלהם . אחד ההסברים לתופעה הוא , שהזכר הורג גורים זרים על 
מנת לחזק את זרעו שלו . מה שברור הוא , שאם לא ייצרו הנמרים הזכרים קשר 
עם נקבות מקהילת הנמרים הסמוכה ( איזור הר הנגב ) , ייעלמו הטורפים הללו , 
מהיפים ומהמעניינים בעולם , מנוף המדבר . 
