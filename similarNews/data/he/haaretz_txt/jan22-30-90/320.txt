אחזקות חברת העובדים במניות חלק מהחברות הממשלתיות , שעליהן היא נדרשת לוותר 
במסגרת תוכנית האוצר , אינן שוות יותר ממיליוני שקלים בודדים , ובכל מקרה 
ערכן אינו מגיע ל03 מיליון דולר , הסכום שנקבע בתוכנית כהזרמה מחברת העובדים 
לכור . השווי הנמוך של אחזקות חברת העובדים נובע מכך , שבכל אחת מהחברות 
( ראה טבלה ) אין לחברת העובדים אחזקות בהון " אקוויטי " , אלא רק במניות 
השליטה . אלו אינן מזכות את המחזיקים בהן בקבלת דיווידנד או בכל תמורה אחרת , 
ומקנות רק השפעה על מדיניות החברה . בכל מקרה , אם יחילו רשויות הפיקוח 
את היוזמה להשוואת זכויות ההצבעה גם על מניות חברות אלה , לא תהיינה מניות 
השליטה שוות מאום . יותר מכך , גם אחזקות חברת העובדים באל - על אינן שוות 
דבר , כי מדובר בחברה הנתונה בכינוס נכסים מצב , שבו ערך מניותיה הוא 
אפס . חברת מקורות הציגה בשנים האחרונות הפסדים גדולים , ואת ערכה הממשי 
לא ניתן לאמוד . צים עלתה רק בשנים האחרונות על פסים רווחיים . 
