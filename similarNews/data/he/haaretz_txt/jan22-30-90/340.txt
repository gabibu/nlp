היועץ המשפטי לממשלה , יוסף חריש , העביר למשטרה את התלונות וחומר החקירה 
המודיעיני שאסף השב"ך נגד השר עזר וייצמן , בנושא המגעים שקיים עם אנשי 
אש"ף . חריש ומפכ"ל המשטרה , דוד קראוס , סיכמו כי קראוס יעמוד בראש הצוות 
שיחקור את וייצמן , בגלל רגישות הנושא וסודיות המסמכים , ובשל מעמדו של 
הנחקר . חריש וקראוס סיכמו ביניהם כי המשטרה תעדכן את היועץ המשפטי ותדווח 
לו על כל שלב בחקירה , עוד בטרם יועבר התיק להכרעתו של חריש . גורמים משפטיים 
העריכו אמש כי החקירה בתיק זה תסתיים תוך זמן קצר יחסית . במהלך החקירה 
תיגבה עדותו של השר וייצמן , וייחקר ד"ר אחמד טיבי , שהשב"ך צותת לשיחת 
הטלפון שלו מתוניס עם השר וייצמן . מפכ"ל המשטרה אמר אתמול כי הוא החליט 
לנהל אישית את החקירה נגד השר וייצמן . המפכ"ל יעמוד בראש צוות חקירה משטרתי 
מיוחד . יסייע לו תנ"ץ יהודה וילק , מפקד מרחב הירקון של המשטרה , ומשפטן 
במקצועו . וילק השתתף בצוות המשטרתי המצומצם שחקר את התנהגות אנשי השב"ך 
בפרשת האוטובוס בקו 003 . בפגישה עם כתבי המשטרה בירושלים אמר מפכ"ל המשטרה 
כי אתמול בבוקר קיבל מכתב מהיועץ המשפטי לממשלה , שקובע כי החשדות נגד וייצמן 
ראויות לחקירת המשטרה . התלונות בנושא הגיעו בחלקן למשטרה , ובחלקן ליועץ 
המשפטי לממשלה . קראוס הבהיר כי החליט לנהל את החקירה באופן אישי כי מדובר 
במקרה הנוגע לנושאים כמוסים ביותר , ובחקירה של שר . החקירה תתבצע על פי 
כל הכללים המקצועיים הנדרשים , אמר קראוס , והוא העריך כי לא תהיה ארוכה . 
קראוס אמר כי הוא צריך עדיין לעיין בחומר שעוד לא הגיע למשטרה . קראוס אמר 
שהמשטרה לא התבקשה , בינתיים , לחקור גם את ד"ר אחמד טיבי , אך אם צרכי 
החקירה ידרשו זאת הוא ייחקר . קפידבינמעצרו של פייסל חוסייני , הבהיר קראוס , 
נעשו על פי בקשת השב"ך . קראוס אמר כי ישנם נוהלי עבודה מתואמים וקבועים 
בין המשטרה לבין השב"ך , ובמסגרת זו נעצר חוסייני . לא היה למעצר של חוסייני 
כל קשר לתלונה שהועברה אל המשטרה על ידי שני חברי כנסת , טען קראוס . קראוס 
אמר כי אינו יכול למסור אם בוצעו מעצרים נוספים בפרשה שבה נחקר חוסייני , 
בעניין חוליית סילואן . בעת שהיה חוסייני במעצר , אמר קראוס , נחקר גם 
בעניין התלונות של חברי הכנסת נגדו , והוא לא יצטרך כנראה לבוא לחקירה נוספת 
בעניין זה . קראוס אמר כי הוא רואה בחומרה את העובדה שהיתה פגיעה בחוסייני , 
כשיצא מבית המשפט לאחר הארכת מעצרו , בשבוע שעבר . הארוע חמור במיוחד , 
אמר , כי חוסייני היה נתון במשמורת משטרתית , ולכן ביקש קראוס ממפקד המחוז 
הדרומי לערוך תחקיר בנושא , ולהסיק מסקנות . באשר להתקדמות החקירה בפרשת 
הסיקריקים אמר קראוס כי מדובר בחקירה קשה מאוד , ומסובכת . קראוס אמר : 
" אנחנו משקיעים המון משאבים בעניין הזה , והוא נמצא בעדיפות גבוהה מאוד . 
אנו נוקטים גם צעדים מתוחכמים , תוך שימוש בכלים ובאמצעים מיוחדים , ומקווים 
שנגיע לגילוי . יש כמה כיווני חקירה . אני לא מאמין שמדובר בארגון ארצי , 
אבל אנחנו בודקים כל טיעון " . 
