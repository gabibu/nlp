הגישה אתמול תביעה בסך 11 מיליון ש"ח נגד מדינת ישראל . כמו - כן נתבעות 
חברת מקורות והמועצה המקומית אור - עקיבא . בתביעה שהוגשה אתמול לבית המשפט 
המחוזי בנצרת טוענת התובעת , באמצעות פרקליטיה יורם פיי ומשה זינגל , כי 
לקתה בשיתוק כתוצאה מהתפרצות הפוליו שאירעה באוגוסט 8891 באזור חדרה וכיום 
היא משותקת לחלוטין . עוד נטען בכתב התביעה כי התובעת מאושפזת כבר למעלה 
משנה בבית לוינשטיין , ועתה רוצה בית החולים לשחררה לביתה , בו היא תהיה 
שרויה בסכנת מוות , מאחר שהיא זקוקה למכשור רפואי ולתנאים מיוחדים . עוד 
נטען בתביעה כי המדינה אחראית על נזקי הגוף שנגרמו לתובעת מחמת רשלנותה בהנהגת 
שיטת חיסון לקויה בקרב האוכלוסיה , וכי הנתבעות לא דאגו למנוע כניסת מי 
שופכין למאגרי מי השתייה , לא טיהרו את המים ולא דאגו להזהיר את הציבור 
מפני השימוש במים המזוהמים . סעיפי הנזקים של התובעת , מורה במקצועה ואם 
לשני ילדים , כוללים בין היתר : אבדן מוחלט של חיי משפחה , חיי אישות 
והולדת ילדים , אובדן היכולת להתפרנס לבד , הצורך ברכישת ציוד רפואי רב 
ואבדן יכולת הפרנסה של בעלה . בבקשה לקביעת דיון בדחיפות , מציינים פרקליטיה 
כי המדינה והרשויות השונות שניהלו מגעים אתם וביקשו מהתובעת לא להגיש תביעה 
משפטית , הבטיחו לדאוג לצרכיה ולצורכי משפחתה , אך בפועל לא עשו דבר . 
