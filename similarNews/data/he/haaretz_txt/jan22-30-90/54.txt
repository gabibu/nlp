בלגרד ( ע"ר ) . הקרע במפלגה הקומוניסטית היוגוסלווית התרחב אתמול , 
כאשר נציגים של שתי רפובליקות יריבות החליפו האשמות בדבר תמיכה בטרוריסטים 
וסחטנות כלכלית . " כל עוד ההנהגה של סלובניה ממשיכה לתמוך בפעילות בדלנית - 
טרוריסטית ורצח - עם בקוסובו , לא יהיו תנאים נורמליים לשיתוף פעולה בין 
שתי הרפובליקות " , אמר נציג סרביה , זוראם טודורוביץ , ביום השני של ועידת 
המפלגה . סלובניה הרפובליקה הליברלית ביותר מבין שש הרפובליקות ושני המחוזות 
האוטונומיים של יוגוסלוויה , וסרביה הרפובליקה הגדולה ביותר , מסוכסכות 
זה שנים לגבי מידת האוטונומיה וחופש הפעולה הפוליטי שיש להתיר בפדרציה היוגוסלווית . 
בחודש שעבר הטילה סרביה הסגר על סחורות סלובניות והכריזה על הפסקת כל שיתוף 
פעולה רשמי , בטענה כי סלובניה תומכת בבדלנים אלבנים במחוז קוסובו . האלבנים 
בקוסובו מתנכלים למיעוט הסרבי המתגורר במחוז אוטונומי זה , ובסרביה גוברים 
הקולות להגברת הפעולות נגד הבדלנים . נציג סלובני הכריז בוועידה : " אם 
ימשיכו לתקוף אותנו כך , אנו פשוט עשויים לפרוש מהפדרציה " . קפידבינמנהיגה 
הכאריזמטי של המפלגה הקומוניסטית של סרביה , סלובודאן מילוסביץ , תקף את 
הצעדים המכוונים להחלשת הפדרציה , והכריז באוזני 006 , 1 משתתפי הוועידה : 
" על עמי יוגוסלוויה לבצע את הרפורמות כשהם מאוחדים , וזו הבעיה העיקרית 
שעלינו להתגבר עליה " . מילוסביץ אמר כי דרישתה של סלובניה לפצל את המפלגה 
לשמונה ארגונים אוטונומיים , נועדה לאפשר למנהיגים " לשלוט באחוזותיהם 
הפיאודליות " . למרות הבעיות הכלכליות הקשות של יוגוסלוויה , הסובלת מאינפלציה 
שנתית של % 003 , מתמקדים רוב הדוברים בוועידה בבעיית הפלוראליזם הפוליטי 
במדינה . בקרב הרפובליקות הצפוניות סלובניה וקרואטיה שורר חשש מניסיונותיה 
של סרביה לצמצם את מידת השלטון העצמי ברפובליקות אלה . הסלובנים והקרואטים 
הם קאתולים ואילו הסרבים משתייכים לכנסיה האורתודוכסית . לאחרונה הוחלט בסלובניה 
ובקרואטיה על ביטול המונופול של המפלגה הקומוניסטית בשלטון . בשתי הרפובליקות 
פועלות תנועות אופוזיציה הקוראות בגלוי לפרישה מהפדרציה היוגוסלווית . 
