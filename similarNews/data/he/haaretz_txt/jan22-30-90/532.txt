שנים מאז הוחלט על הקמת ערוץ שידורי טלוויזיה שני בישראל , הושלמה אתמול 
חקיקת חוק הרשות השנייה לטלוויזיה ורדיו , ע"י ועדה מיוחדת של הכנסת . 
החוק בן 141 הסעיפים יונח בשבוע הבא על שולחן הכנסת , ויובא לקריאה שנייה 
לשלישית . הערוץ השני אמור לפעול על בסיס שילוב בין חברות פרטיות ורשות ציבורית . 
לחברות הפרטיות תהיה בעלות על הזכיונות לשידור התוכניות . הרשות הציבורית 
תיוצג ע"י ועד מנהל של 51 חברים , עם מנכ"ל ויו"ר אשר " ידאגו לאינטרס 
הציבורי " . רשות זו תאוייש לפי מפתח פוליטי . נקבע כי שלושה בעלי זכיונות 
יחלקו ביניהם את ימות השבוע , ואילו השבת תחולק בסבב . הזכיון הוא לשש 
שנים ולאחריהן יתקיים מכרז נוסף . החוק קובע כי את החדשות תפיק חברת חדשות 
משותפת לרשות הציבורית ולשלוש החברות . לחברת החדשות תהיה מועצת מנהלים , 
שחלק מחבריה יהיו נציגי החברות וחלק נציגי הרשות . המימון יבוא מפרסומת . 
המחוקקים עשו מאמץ להבטיח שלא תהיה מעורבות פוליטית בחברת החדשות , וכי 
לבעלי הזכיונות תהיה נציגות חזקה במועצת המנהלים של החברה . מנכ"ל חברת 
החדשות יתמנה על פי הצעת החברות הפרטיות . יו"ר מועצת המנהלים של חברת החדשות 
יהיה מנכ"ל הרשות . תקופת המעבר עד להחלת החוק הוגבלה , ובמהלכה לא ישודרו 
חדשות וראיונות עם אישים פוליטיים . המימון לתקופת הביניים יבוא מתשדירי 
שרות וחסות . הטלוויזיה הלימודית תקבל זמן שידור מדי יום בשעות הבוקר לשידור 
תוכניות לימודיות - חינוכיות . במכרזים לזכיונות יוכלו להשתתף גם בעלי זכיונות 
בחברות כבלים וגם בעלי עיתונים יומיים , בתנאי שיהיו בעלי אחוזים נמוכים 
בערוץ השני . העיתונים היומיים ובעלי בתי הקולנוע יקבלו פיצוי כספי . לדברי 
יו"ר הוועדה המיוחדת להכנת חוק הערוץ השני , ח"ך פנחס גולדשטיין , יצאו 
כל הצדדים מרוצים , ואמרו שזהו חוק שאפשר לחיות אתו . " המדינה לא תצטרך 
להשקיע כסף " , אמר גולדשטיין , והוסיף כי בעלי הזכיון לא יהיו מוגבלים 
בשעות שידור , ויוכלו לשדר 42 שעות ביממה . שר התקשורת , גד יעקבי , בירך 
אתמול על סיום הכנתו של החוק , והודה לח"ך גולדשטיין ולחברי הוועדה . הוא 
אמר כי הערוץ השני יאפשר מגוון תוכניות בהפקה עצמית , חדשות מן הארץ ומן 
העולם , ותוכניות תרבות וחינוך על בסיס של תחרות והצטיינות . מינהלת ההקמה 
של ערוץ 2 , אמר , תוקם בקרוב . מנכ"ל רשות השידור , אריה מקל , אמר 
שהוא מברך על כך שהחוק עבר , שכן פלורליזם בתחום הטלוויזיה הוא דבר חיובי 
ומועיל לציבור . " האתגר של הטלוויזיה הכללית מעתה יהיה להשתפר , ולהפסיק 
לעסוק במריבות פנימיות , כדי שנוכל להתמודד כראוי בתקופה שבה לא יהיה לנו 
עוד מונופול . אני קורא לממשלה ולכנסת לא לשכוח את הטלוויזיה הממלכתית ולחזק 
אותה נוכח האתגר החדש להקצות לנו זמן שידור נוסף ולהפסיק להפקיע מאתנו כספים " . 
