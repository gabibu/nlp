יותר מכל מדינות הגוש המזרחי ששינו בחודשים האחרונים את פניהן , להוטה גרמניה 
המזרחית אחר יחסים תקינים עם ישראל . והיא רוצה בקשרים אלה עכשיו . אחרי 
שנים של התעלמות מכל אחריות לפשעי הגרמנים כלפי העם היהודי , בטענות ואמתלות 
שונות והעדפה חד - צדדית של האינטרס הערבי בסכסוך במזרח התיכון , משנה גרמניה 
המזרחית את מדיניותה . ההיגיון מדריך אותה לנהוג כך , במיוחד האינטרסים . 
לשלטון החדש יש כמה סיבות טובות לכך . הכרה הדדית עם ישראל משמעותה מחילה 
על פשעי העבר ; זו הדרך לקבלת לגיטימציה למעמד בין - לאומי נורמלי בדרך 
שהשיגה זאת האחות , גרמניה המערבית ; זה פתח לקשרים עם השדולות היהודיות 
שיחדלו לטרפד מהלכים להכרה בגרמניה המזרחית בארצות השונות ; בגרמניה המזרחית 
מאמינים , אף יודעים , כי זה תנאי חשוב בדרך לקבלת סיוע כלכלי מן העולם ; 
וזה גם ביטוי לעצמאותה של גרמניה המזרחית ולחיזוקה בטרם תתאחד עם אחותה 
לגרמניה אחת . הדרך לכל ההישגים האלה עוברת בירושלים . מדינת ישראל נפעמת 
מן השינויים באירופה המזרחית בכלל ומן הראייה המחודשת שם ביחס לישראל , 
בפרט . כשתגיע הפנייה הגרמנית הרשמית , יגיבו עליה בהתרגשות , בברכה . 
גם בעיני ישראל נתפשים יחסים אלה כחשובים וגם כאן הקשרים אינם כל התכלית 
אלא בין השאר , אמצעי להגשים מטרות אחרות . גרמניה המזרחית היתה הסטליניסטית 
מכל גרורותיה של ברית - המועצות ויחסים עמה הם בבחינת קשר עם הגרוע באויבינו 
עד אתמול . הם גם בבחינת נפילת החומה בדרך ליחסים דיפלומטיים מלאים בין 
ישראל וברית - המועצות . לא פחות מגרמניה המזרחית , להוטה ישראל להכרה 
בין - לאומית רחבה יותר . המפגש הדיפלומטי הזה יסתיים איפוא במוקדם ביחסים 
בין המדינות . ערב כינונם יאמרו לנו , כי הנה עומדת גרמניה המזרחית למבחן , 
אבל דווקא ישראל היא שצעדיה ייבחנו בקפידה רבה יותר . מבית , יעקבו הכל 
אחר תגובותיה של תנועת החרות . מדינת ישראל בהנהגת מפא"י ניאותה להסדר שילומים 
עם גרמניה שבע שנים לאחר מלחמת - העולם וכך נסללה הדרך ליחסים כלכליים , 
לרבות סחר באמצעי לחימה , לקשרים מדיניים , תרבותיים ומפלגתיים . בן - 
גוריון קבע כי גרמניה זו שאנו קושרים אתה יחסים אינה גרמניה הנאצית אלא אחרת . 
חרות ומפ"ם נזדעקו . לדעתם , פגע בן - גוריון בזכר השואה , בכבודם של 
הנספים והשרידים , הנושאים עמם צלקות . היחס לגרמניה היה אחד הנושאים המרכזיים 
בסדר - היום הציבורי בשנות ה05 וה06 . את המערכה הוביל מנהיג חרות , מנחם 
בגין . הוא ידע להלהיב ולשכנע . אבל עכשיו , בתנועת הליכוד , אפילו בקרב 
אנשי חרות בה , לא יפצו פה . הם לא יביעו ערעור , אף לא הרהור . השנים 
עשו את שלהן וגרמניה אכן היתה לגרמניה האחרת . בשנות ה08 זו גם ישראל האחרת . 
בקרב רבים , זכר השואה עולה רק יום אחד בשנה . קפמאפרקקורותיו הפוליטיות 
של בגין קשורות יותר מכל פוליטיקאי אחר בפרשת היחסים המורכבים של ישראל עם 
גרמניה . לאחר כישלון חרות בבחירות 1591 , החליט בגין לפרוש מפעילותו הפוליטית , 
הפקיד בידי חבריו מכתב התפטרות מן הכנסת ונסע לחו"ל . בשובו , שיכנעו 
אותו להנהיג את המערכה נגד הסדר השילומים . אמרו לו כי מוטלת עליו חובה 
מצפונית גם למען כבודם של בני משפחתו שנספו בשואה . בתקופה זו לפני 83 שנה , 
התכנסה הכנסת לדון בהצעת הפיצויים שהביאה הממשלה . ב7 בינואר 2591 , חזר 
בגין אל הפוליטיקה . הוא נשא דברים לפני אלפים בכיכר ציון בירושלים . הוא 
הזכיר כי כמפקד מחתרת , שאף למנוע מלחמת אחים , אך עתה הוא נכון ל"מלחמה 
לחיים ולמוות . . . היום אתן את הפקודה : דם ! " אחרי - כן מיהר אל 
משכן הכנסת . ההמון הלך בעקבותיו והטיל אבנים על הבניין . בקושי הדפה המשטרה 
את ההמון , רובו ככולו ניצולי מחנות ההשמדה . בעת שנפלו אבנים במשכן , 
לחש בגין על אוזנו של חבר - הכנסת יוחנן באדר , בפולנית : " אמא היתה 
שמחה " . אך חרות לא הצליחה להדוף את הסכם השילומים . ערב הבחירות ב5591 , 
קרא נשיא בית - המשפט המחוזי בירושלים , בנימין הלוי , פסק דין דרמטי : 
" קסטנר מכר את נפשו לשטן " . ישראל קסטנר , שהיה בימי המלחמה ראש ועדת 
ההצלה הציונית בהונגריה , תבע את עסקן המזרחי , מלכיאל גרינוואלד , על 
הוצאת דיבה . גרינוואלד האשימו בעסקות עם הנאצים . קסטנר הפסיד במשפט . 
בירור הערעור הסתיים כעבור כשלוש שנים בזיכויו מאשמת שיתוף - פעולה עם הנאצים , 
אך הוא לא זכה לשמוע את הזיכוי : במרס 75 השיגוהו שלושה צעירים בפתח ביתו 
בתל - אביב ורצחוהו . זכר השואה צף ועלה בעת קריאת פסק הדין בראשונה , 
ב5591 , והיה נושא מרכזי במערכת הבחירות . מנחם בגין , ממנהיגי המאבק 
הציבורי , הביא אז להכפלת כוחה של חרות בכנסת . מפלגה זו הגיעה אז למעמד 
הסיעה השנייה בגודלה . השאלה הגרמנית נשארה במרכזו של סדר היום . ב7591 
התחולל משבר ממשלתי על רקע גיבוש הסכם חסוי בין מנכ"ל משרד הביטחון , שמעון 
פרס , לבין פרנץ - יוזף שטראוס , על משלוחי - נשק הדדיים . ביוני 95 שוב 
משבר , כאשר נחשפת מכירת תת - מקלעי עוזי לגרמניה . בן - גוריון הודף הצעת 
אי - אמון בממשלתו , שתומכים בה גם שותפים קואליציוניים . הוא הצהיר אז 
בכנסת : " לא אני ולא אתם שמתם את גרמניה במקום שהיא נמצאת , אלא הקב"ה , 
וגרמניה זו נעשית והולכת גורם רב משקל . . . כל רגשותי וכל האינסטינקטים 
היהודיים שלי וכל כבודי היהודי והאנושי אומרים לי : עשה מה שטוב לישראל 
ומה שדרוש לביטחונה . ואם קורבנות השואה מדובבים בקבר , יאמרו , חזק ואמץ ! 
" ועוד אמר בפנותו לבגין : " אל ידבר איש פה בשם ששת המיליונים הקדושים . 
השואה האיומה והנוראה בתולדותינו אינה רשאית לשמש ריקלמה בחנות פוליטית 
של מפלגה זו או אחרת " . אותם ימים דנו תנועת החרות והציונים הכלליים בהקמת 
גוש אופוזיציוני גדול כדי לערער על הדומיננטיות המוחלטת של מפא"י . עמדתו 
הנחרצת של בגין בשאלה הגרמנית היתה למכשול . קפמאפרקפגישת בן - גוריון עם 
הקנצלר אדנאור בניו - יורק , במארס 16 , נראתה כגורם שהוביל להפשרה ביחסים 
בין העם היהודי והגרמני , אך כעבור חודשיים נלכד אדולף אייכמן בארגנטינה 
והובא למשפט בישראל . זיכרונות איומים העיבו שוב על המחשבות בדבר התפייסות . 
לבסוף כוננו היחסים בין ישראל וגרמניה המערבית , ב21 במאי 5691 . אותם 
הימים עצמם עשה בגין את ויתורו הראשון בעניין זה : הוא חתם על הסכם להקמת 
גח"ל וניאות לקבוע כי שותפיו הליברלים יוכלו להצביע בשאלות גרמניה לפי מצפונם . 
בגין עצמו נשאר דבק בעמדתו הבלתי - מתפשרת . ב0791 , כאשר שר החוץ , 
אבא אבן , עמד לצאת לנסיעה רשמית ראשונה לגרמניה , ניצלו שרי הליברלים 
את ההסכם כדי לדחות הצעה שהשיא לממשלה עמיתם לרשימה , מנחם בגין , לבטל 
את הנסיעה . את הממשלה והציבור הפתיע אז עזר וייצמן , איש חרות , שנהג 
ללא תקדים מבחינת מפלגתו ותמך בנסיעה . בגין הפתיע בתגובתו . הוא רשם על 
פתק שהעביר לוייצמן בעת הישיבה : " ויו לה ליברטה " ( בצרפתית : תחי 
החרות ) . אך לא בגין ולא חרות שינו את עמדתם המסויגת כלפי גרמניה . 
שנות כהונתו של בגין כראש ממשלה נודעו כשנות משבר ביחסים בין המדינות . 
זה היה אך סמלי שבגין התפטר מכהונתו ב3891 , ימים ספורים לפני בואו של הקנצלר 
הלמוט שמידט לביקור . בגרמניה היו משוכנעים כי הזדרז להתפטר כדי שלא לארח 
את המנהיג הגרמני . היום , 54 שנים לאחר השואה , כבר אין מתח ביחסים . 
השפה הגרמנית כבר אינה צורמת ודוחה כפי שנחשבה בעבר . גם מוסיקה של מלחינים 
גרמנים , שנודעו ביחסם העוין ליהודים , מתנגנת ברדיו ובתזמורות הציבוריות . 
כל אומה מתגבשת ומתעצבת בהשפעת חברות אחרות . פעם היו היחסים עם גרמניה 
מבחן למדידת הגאווה הלאומית . צל השואה העמיד אתגר ליכולתנו להשתקם ולהיבנות 
מחדש כאומה לאחר אסון כה כבד . רצינו להציג כלפי העולם בכלל וגרמניה בפרט 
את עמידתנו הזקופה . חרות , קנאית לביטויים של גאווה לאומית , התמידה 
בסרבנותה להתפייסות , גם כאשר הרוב בישראל פנו לקשור יחסים . היום גרמניה 
אינה כלל אמת - מידה לגאווה לאומית . המבחן הוא רק בזקיפותנו מול הערבים . 
ואמנם , בליכוד רגישים מאוד לכל היבט בתהליך השלום , בעשייה הצבאית , 
בקשרים החברתיים הנרקמים עם ערבים . גרמניה נשכחה . דב שילנסקי אמנם הצהיר 
עם קבלת תפקידו כיו"ר הכנסת כי לא ילחץ ידו של גרמני אם יפגוש בו במעמד רשמי , 
אך אין הוא " חישוק " מאיים על יצחק שמיר . נראה כי אף לא יערער על נכונות 
ישראל להשלמה מלאה , שתבוא בקרוב כבדרך - אגב , עם גרמניה המתאחדת . חבריו 
בליכוד ידונו רק בגובה הפיצויים ויסתפקו במעט שתעניק מדינה המקיימת בדוחק 
את עצמה . ישראל תיקח שילומים , תיתן יחסים ותמשיך בסדר היום . 
