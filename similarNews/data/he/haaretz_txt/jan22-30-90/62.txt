ראש הממשלה , יצחק שמיר , אמר אתמול שהמצב בליכוד ובמדינה גרוע היום משהיה 
בראשית יולי , בזמן הכינוס הקודם של מרכז הליכוד . בפגישה עם קבוצה של 
חברי מרכז הליכוד , אמר שמיר שבגלל המצב הקשה תצטרך הישיבה , שתכונס ב7 
בפברואר , להחליט שהיא נותנת אמון בהנהגת התנועה . לדברי שמיר , רק ליכוד 
מחוזק ומלוכד יוכל להשיג את הרוב הדרוש מהעם כדי לשלוט בממשלה לבדו , אך 
לשם כך מרכז הליכוד חייב להשתחרר מהחולשות ולהחליט כי ייפסקו המריבות הפנימיות . 
כינוס חברי מרכז הליכוד בלשכת ראש הממשלה נעשה בהמשך לפעילותו התנועתית הנמרצת 
של יצחק שמיר בימים האחרונים , לקראת כינוס מרכז הליכוד בעוד כשבועיים . 
אתמול התכנסו אצל שמיר חברי מרכז מגוש דן ובימים הקרובים יבואו ללשכתו קבוצות 
נוספות , והוא עצמו יופיע בכמה מפגשים בסניפים . אתמול נכח בין חברי המרכז 
גם סגן ראש הממשלה , דוד לוי , שהגיע שעה קלה קודם לכן משדה התעופה , 
לאחר שנענה לבקשת שרי החישוקים והקדים את שובו לארץ . אולם הוא לא התערב 
כלל בדברי שמיר ולא פנה בכל שאלה לשמיר . קפידבינלדברי שמיר קשה לשאת את 
העובדה שבעוד הוא מתמודד עם התקפות על ישראל מבחוץ , חבריו תוקפים אותו 
מהצד השני ואינם נותנים לו גיבוי . " קשה לי להבין מדוע אינני מקבל מכמה 
חברים גיבוי ומדוע הם אינם אומרים לי אתה עומד בצוק איתן מול כל הלחצים להחזירנו 
לגבולות 76 ולמנוע מו"ם עם אש"ף אלא אומרים אתה מוותר ונכנע . זהו מצב בלתי - 
אפשרי שלא יכול להימשך עוד " אמר . ראש הממשלה התייחס לישיבת מרכז הליכוד 
הקודמת , שהתקיימה בראשית יולי , והזכיר שהוא עשה אז מאמץ גדול כדי להרגיע 
את הרוחות בליכוד . לאכזבתו , המשיך , דבר לא נשתנה , למרות ש"ידוע 
שאין בקרבנו חילוקי דעות רעיוניים " . שרי החישוקים בליכוד , דוד לוי , 
אריאל שרון ויצחק מודעי עומדים להיפגש היום להתייעצויות לקראת כינוס המרכז . 
השלושה מנסים למצוא דרך לאלץ את ראש הממשלה להסכים להעלות להצבעה כמה הצעות 
החלטה שיובאו לישיבת המרכז . בכינוס של פעילי מרכז אמר אמש השר אריאל שרון 
כי בישיבת מרכז הליכוד בראשית יולי הושג הישג כשנמנעה אז מפולת , והוא מבקש 
לעצור כיום את סכנת הישנותה של אותה מפולת . 
