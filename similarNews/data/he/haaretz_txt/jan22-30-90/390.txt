אוניברסיטת תל - אביב תעניק לרונלד רייגן תואר דוקטור כבוד בחודש הבא , 
בלוס אנגלס . התואר יוענק בערב מיוחד שעורכת אגודת הידידים האמריקאית של 
האוניברסיטה לכבוד רייגן . בהחלטת הסנאט של אוניברסיטת תל - אביב מוזכרת 
פעילותו של רייגן למען חופש הגירת יהודי בריה"ם ולמען מסורבי העלייה . בערב 
הענקת התואר תוצג בפני רייגן קלטת וידאו , שבה מברך נשיא המדינה חיים הרצוג 
את רייגן ומזמין אותו ואת רעייתו לבוא לישראל . הנשיא הרצוג אומר מעל גבי 
הקלטת , כי אף אחד לא ישכח את התמיכה שהעניק רייגן לישראל בזמן כהונתו כנשיא 
ארה"ב . 
