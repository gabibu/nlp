מנגואה ( אי - פי ) . נשיא ניקרגואה דניאל אורטגה אמר כי הוא סמוך ובטוח 
שהמפלגה הסנדיניסטית , בראשה הוא עומד , תזכה בבחירות הכלליות בחודש הבא . 
אורטגה אמר כי לאחר הניצחון בבחירות ישוחררו כל האסירים הפוליטים . אורטגה 
מבקש להיבחר לתקופה כהונה נוספת בת שש שנים . מולו מתמודדת האופוזיציה הלאומית 
המאוחדת , שהיא איחוד של 41 מפלגות המתנגדות לסנדיניסטים והנתמכות על ידי 
ארה"ב . האופוזיציה מונהגת על ידי ויולטה בריוס דה צאמורו . " לאחר הבחירות , 
שאני סמוך ובטוח כי החזית הסנדניסטית תזכה בהן , אשחרר את כל האסירים הקשורים 
לקונטראס " , אמר אורטגה לקרדינל אובנדו אי ברוו . כיום כלואים בניקרגואה 
כ002 , 1 אסירים פוליטיים , בכללם 93 אנשי המשמר הלאומי שנדונו ל03 שנות 
מאסר על פגיעה בזכויות האדם בימי שלטונו של הרודן סומוזה . בבחירות שיתקיימו 
ב52 בפברואר ייבחרו גם סגן נשיא , 09 צירים לאסיפה הלאומית , הנשלטת היום 
על ידי הסנדיניסטים , ו441 ראשי ערים . הבחירות היו מתוכננות לנובמבר , 
אך המועד שונה לאחר שאורטגה ועוד ארבעה נשיאים של מדינות מרכז - אמריקה חתמו 
על הסכם בראשית השנה הקודמת על פיו יפורק אירגון הקונטראס עד דצמבר 9891 . 
אורטגה הבטיח כי הבחירות יהיו הוגנות וחופשיות ומשקיפים זרים יורשו לפקח 
עליהן . מועד פירוק הקונטראס חלף ללא כל פעולה , בעיקר בגלל שמנהיגי הקונטראס 
והממשל של הנשיא בוש רצו לשמור על שלמות הארגון ככוח לוחם . נשיא ארה"ב לשעבר , 
גימי קרטר , שהוא אחד המשקיפים הבין - לאומיים , הגיע שלשום לביקורו השלישי 
בניקרגואה כדי לפקח על ההכנות לבחירות . הוא הודיע כי בדעתו להישאר במדינה 
במשך שלושה ימים . ביקורו של אורטגה אצל הקרדינל , הידוע בהתנגדותו לסנדיניסטים , 
נועד לבקש מן הקרדינל להפעיל את השפעתו כדי למנוע אלימות בארבעת השבועות 
שנותרו עד הבחירות . הקרדינל אמר לכתבים בתום הפגישה כי הוא מסכים עם אורטגה 
שהבחירות צריכות להתנהל באווירה של שלום , ושהאסירים צריכים להשתחרר אם 
יזכה בבחירות . שני האישים החליטו לקיים מחר פגישה עם 11 בישופים וארכיבישופים , 
המרכיבים את המועצה האפיסקופלית של ניקרגואה . 
