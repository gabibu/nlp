בריה"ם עשתה בימים האחרונים מאמץ תעמולתי להרגיע את היהודים החוששים מפוגרום . 
ראש הק - ג - ב בלנינגרד שידר ברדיו מוסקווה ואמר , כי אין בסיס לחששות 
על כוונות לערוך פוגרום ביהודים . לדבריו , הצליח הק - ג - ב לעצור מספר 
אנשים החשודים כי הסיתו לעריכת פוגרום . בימים האחרונים רבו השמועות בקרב 
יהודי בריה"ם , על כוונות של ארגון " פאמיאט " לערוך פוגרום ביהודים והשמועות 
היו בין הגורמים לבקשות של יהודים להגר מבריה"ם . יתכן כי המסע התעמולתי 
שמנהלת בריה"ם כיום , נועד להרגיע את היהודים . כלי התקשורת הסובייטים 
לא דיווחו על התגובות הזועמות של אש"ף ומדינות ערב נגד מתן היתרי יציאה ליהודי 
בריה"ם . ארגון " פאמיאט " הצליח בשבוע האחרון , לפוצץ אסיפה סגורה של 
סופרים ליברלים שהתקיימה בבנין אגודת הסופרים הרוסיים במוסקווה . לאולם 
התפרצו כ03 חברי ארגון " פאמיאט " והשמיעו קריאות נאצה נגד היהודים כגון : 
" רוסיה אינה ישראל " ו"הסובייט העליון אינו הכנסת " . המשורר יבגני יבטושנקו , 
שהיה בין מארגני האסיפה , אמר כי חברי " פאמיאט " הצליחו להיכנס לאולם 
הסגור בסיוע סופרים המוכרים בעמדתם האנטישמית . יבטושנקו הסביר כי רק לחברי 
האגודה מותרת הכניסה לאולם או למי שהוזמן על ידי אחד מחברי אגודת הסופרים . 
לטענתו , התפרצות חברי ארגון " פאמיאט " לאולם התאפשרה בסיועם של חברי 
אגודה המתנגדים לסופרים הליברלים , תומכי הפרסטרויקה . 
