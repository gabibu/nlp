טרמניל הטיסות הפנים ארצי של ארקיע , בשדה התעופה בן גוריון בלוד , יוכשר 
לקלוט עולים חדשים מבריה"ם , כבר מיום ראשון הקרוב . החלטה על כך התקבלה 
אתמול בישיבה של נציגי כל הגורמים הנוגעים בדבר : קליטה , פנים , אוצר , 
תחבורה , משטרה ומכס , אשר התקיימה בלשכת מנכ"ל רשות שדות התעופה עו"ד 
ברוך לוי . בתום הדיון הוקם צוות מבצעי בראשותו של מנהל נתב"ג , מוטי דבי , 
שיהיה אחראי על הוצאתה לפועל של התוכנית במועד שנקבע . בשלב ראשון יוכשר 
הטרמינל לקליטתם של 002 עולים חדשים על כבודתם . בהמשך תיבנה סככה , אשר 
תאפשר לקלוט מספר כפול מזה של עולים חדשים על כבודתם . חברת בזק נענתה לפנייה 
להתקין קווי תקשורת לאלתר , לצורך חיבור מערכת המחשבים . מערך כוח האדם 
של המשטרה , המכס ומשרד קליטה בנתב"ג , יתוגבר בתיאום עם אגף התקציבים 
של משרד האוצר , שנציגו אף נטל אתמול חלק בישיבה ברשות שדות התעופה . במקביל 
נבדקת האפשרות להכשיר אולם נוסף של חברת ארקיע הנמצא בסמוך . מדובר במבנה 
ענק המשתרע על שטח של 005 , 2 מ"ר , שהיום כמעט לא נעשה בו שימוש . הכשרתו 
תימשך זמן רב יותר , בהקצאה כספית גדולה יותר , והדבר ייעשה רק אם תנועת 
העולים החדשים לישראל תתגבר ותעלה על כאלף ליום . בתחילת השבוע הבא תתחיל 
קליטת העולים החדשים בטרמינל ארקיע בצורה ידנית , עד להתקנתה של מערכת המחשבים 
המתאימה . 
