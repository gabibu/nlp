ישראל קיבלה בשבוע האחרון איתותים מבריה"ם , לפיהם יתכן שעד סוף החודש יאושר 
הסכם התעופה בין אל - על ואיירופלוט וייקבע מועד לתחילת הטיסות הסדירות בין 
שתי המדינות . שר התחבורה , משה קצב , אמר כי הממשלה נותנת את דעתה לאפשרות 
חילוצם של יהודי אזרבייגאן וכי אל - על תוכל תוך 21 שעות מקבלת האישור להפעיל 
את הטיסות . הוא סירב לפרט עוד בנושא זה . לדברי קצב , נעשים מאמצים מדיניים , 
להביא להתחלת הפעלת קו התעופה הסדיר בין ישראל לבריה"ם , למרות שמדובר 
בנושא בעל אופי כלכלי . הוא הביע את תקוותו , כי יתקבל האישור וייקבע המועד , 
כדי " שנוכל להבטיח טיסות ישירות , על מנת להציל את היהודים אשר נמצאים 
שם במצוקה אמיתית " . להערכת שר התחבורה , נעוץ העיכוב במתן האישור , בחוסר 
הוודאות השוררת היום בבריה " ם לגבי הפרסטרוייקה . לדבריו , אפשר שהגורמים 
הנוגעים בדבר חוששים היום לקבל על דעת עצמם החלטה בנושא זה . לדברי קצב , 
קיים הסכם מסחרי חתום בין שתי חברות התעופה , על כל המרכיבים , כולל ההיבט 
הבטחוני . 
