וארשה ( ע"ר ) . מפגינים שהשמיעו קריאות " הלאה הקומוניסטים " התנגשו 
אתמול עם כוחות משטרה ליד היכל התרבות הגדול בווארשה , בו דנו סיעות יריבות 
של המפלגה הקומוניסטית הפולנית בתוכנית לפירוק המפלגה . המשטרה הפעילה אלות 
כדי לבלום 005 מפגינים , שהעלו באש דגל אדום וניסו לפרוץ לתוך הבניין כשהם 
מיידים קופסאות צבע אדום וצועקים סיסמאות בגנות המפלגה . אותה שעה מסרו צירי 
הוועידה בתוך הבנין לעיתונאים כי מיפגש זה , שכונס כדי להקים מפלגת שמאל 
חדשה , הופך בהדרגה לקטטה קולנית בין אנשי הסיעה הפרוגרסיווית - ליברלית 
והסיעה השמרנית . הליברלים אמרו לעיתונאים כי מאות מאנשיהם יעזבו את הוועידה , 
אם לא יעלה בכוחם לפרק את המפלגה הקומוניסטית ששלטה במדינה מאז מלחמת העולם 
השניה . הוועידה היתה אמורה להחליט אתמול על פירוק המפלגה הקומוניסטית , 
ולשוב ולהתכנס היום כדי להקים מפלגה חדשה . עוד סיפרו הצירים הפרוגרסיווים 
כי הצעה שהועלתה על - ידי מתנגדיהם , לעכב את פירוק המפלגה הקומוניסטית , 
עד שתוקם מפלגה חדשה אינה אלא תכסיס שמטרתו לאלץ אותם לשבת במפלגה החדשה 
לצד שמרנים ואנשי הקו הקשוח . צירים אלה הוסיפו כי הם מבקשים להקים מפלגה 
סוציאל - דמוקרטית אמינה , ללא השתתפות השמרנים . הם איימו שיחרימו את 
מושב הוועידה היום , אלא אם כן תפורק המפלגה הקומוניסטית ללא דיחוי . לדברי 
הפרוגרסיווים נמנים על שורותיהם כ005 צירים ( מתוך 736 , 1 צירי הוועידה ) 
, ובכלל זה מרביתם של 561 צירי הפרלמנט של המפלגה . כן טוענים הפרוגרסיווים 
כי גוש המונה יותר מ07 צירים אנשי צבא מאיים אף הוא לעזוב את הוועידה . אתמול 
לפני הצהריים זכה ראש המפלגה , מיציסלאב ראקובסקי , בתשואות רמות , כאשר 
הצהיר שלא יתמודד על ראשות המפלגה החדשה , וקרא גם לשאר בני דורו לפנות 
את מקומותיהם לצעירים . 
