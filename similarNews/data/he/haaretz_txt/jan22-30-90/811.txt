מוטב שהדיון על קליטת העולים מרוסיה ואכלוסם ברחבי הארץ יתנהל בעברית בלבד . 
בלי האנגלית של בייקר והערבית של ערפאת . אבל הערתו המזיקה והמיותרת של 
ראש הממשלה יצחק שמיר על הצורך בארץ - ישראל גדולה לקבלת פני העולים עוררה 
את תשומת הלב האמריקאית והפלשתינית . הגלגל הזה כבר לא ייסוב לאחור . בעיניים 
ישראליות , סוגיית יישוב העולים בשטחים קשה לפתרון . הממשלה עודדה את ההתנחלות . 
החירות האישית של כל אזרח לבחור לעצמו את מקום מגוריו אינה מוגבלת לוותיקים 
בלבד . מי שמרשה לח"ך אליקים העצני להקים את ביתו בקריית - ארבע אינו יכול 
לאסור זאת על אסיר - ציון - לשעבר יוסף מנדלביץ . אבל הממשלה אינה חייבת 
להקצות את תקציביה לפתח תשתית ושכונות חדשות בהתנחלויות . מעטים ( אם בכלל ) 
יגיעו על חשבונם מרוסיה לאלון מורה ומאוקראינה לחבל קטיף . ברמה המעשית 
אין כל חשש כזה . מהדיבור המזיק של שמיר מסתייגים לא רק יוסי שריד ואמנון 
רובינשטיין ויאיר צבן . בסוף השבוע עשה כך גם עורך ביטאון המתנחלים " נקודה " , 
ישראל הראל . העולים מרוסיה הסביר ב"קול ישראל " הם עירוניים וחילוניים 
ואינם מתאימים ברובם המכריע להתיישבות של גוש אמונים . בייקר הסתפק בזה . 
לא כן הפלשתינאים . בשטחים היתה בשבוע שעבר שביתה כללית ומלאה נגד העלייה 
מרוסיה , ומעטים שנראו ברחובות ורואיינו ברדיו התבטאו כי מבחינתם אין הבדל 
אם היהודים החדשים מגיעים עד לקו הירוק או מעבר לו . הערבים נגד . גם ערפאת 
פעיל . הוא מכנס את מוסדות אש"ף בתוניס להפעיל לחץ על ברית - המועצות לעכב 
ולבטל את גל העלייה . גם דברי מובארק וחוסיין מותירים חשד שמא הם מתכוונים 
בהתנגדותם לעלייה בכלל , לא רק לאכלוסה בשטחים . התערבות ערבית - פלשתינית 
זו אצל מנהיגי ברית - המועצות אינה סתם שגיאה מדינית . אם תתעצם , תהיה 
לאבן - נגף בסיכוי להסדר . לא רק מפני שאש"ף מעמיד את עצמו בשורה מידלדלת 
אחת עם גורמים עריצים הסבורים כי אפשר לאלץ עם שלם לחיות במקום שמאס בו , 
אלא מכיוון שהוא נוגע בעצב מרכזי וכואב , שלא מש מן הזיכרון הלאומי היהודי 
בכל שנות קיומה של ישראל . ההנהגה הפלשתינית גרמה ב13 שנות השלטון הבריטי 
לצמצום העלייה היהודית . פעמיים הביאה את הממשלה בלונדון לפרסם ספר לבן 
שהתכחש להתחייבויותיה החוזרות ונשנות לעם היהודי , שאושררו גם בחבר הלאומים . 
האלימות הערבית , הנקראת בלשון היישוב העברי " מאורעות " , פרצה ב53916391 
בגלל ריבוי הפליטים היהודים שנמלטו מהנאצים בגרמניה לארץ - ישראל . הספר 
הלבן של 9391 כלא באירופה של מלחמת - העולם השנייה חלק מששת מיליוני קורבנות 
השואה . המעשה הראשון שעשה דוד בן - גוריון בהכריזו על הקמת מדינת ישראל 
היה לבטל את הספר הלבן . התמצית והטעם של קיום מדינת היהודים ממוקדים בחוק 
השבות . על כך יש קונסנסוס בארץ . אם קיווה ערפאת לתמיכת הסיעות המתונות 
באה הודעת רץ , מפ"ם ושינוי וקראה לפלשתינאים ( אמנם בצליל נמוך ועד כה 
גם חד - פעמי ) למשוך את ידיהם מהעניין . כאשר הסכימה התנועה הציונית לחלוקת 
הארץ ב7391 וב7491 עשתה כן למען מה שנקרא אז בשפת היום - יום קיבוץ - הגלויות , 
והאסון היה שחאג אמין אל - חוסייני האב המייסד של שושלת פייסל אל - חוסייני 
דחה את ההצעה באינתיפאדה ממושכת . טעמו של חוק השבות אינו נשחק וצדקתו אינה 
פוחתת בגלל התביעה העיקשת והקיצונית של הפלשתינאים ל"זכות השיבה " , שפירושה 
למסור להם את יפו וחיפה ועכו . הדרישה הערבית בוודאי אינה תקפה לגבי יהודים 
מתונים בישראל , המצדדים במסירת יהודה ושומרון לריבונות פלשתינית כדי שגם 
שאיפות העם השכן להגדרה עצמית יבואו לכלל מיצוי . ערפאת הממטיר פניות על 
הקרמלין לחדול מן הדמוקרטיה ומן החירות להגר , ימצא קונסנסוס ישראלי שידחה 
פה אחד את הפצרותיו . אילו , חלילה , הצליח במוסקווה לא היו סולחים לו 
בירושלים . גם מי שהביע ספק כלכלי חברתי אם לעודד עתה עלייה רחבת ממדים 
לא יחזור לתת לכך ביטוי , כשדבריו מסייעים לתעמולת הפלשתינאים . 0991 אינה 
0391 ולא 9391 . " ספר לבן " שלישי , הפעם בשפה הרוסית , לא ייכתב . 
אבל הרוח הרעה של הסרבנות הפלשתינית - הערבית הקשה מכולן שידע הסכסוך הארוך 
מראשיתו , תשקע בזיכרון הלאומי ותוסיף עליו עוד רובד מכביד . 
