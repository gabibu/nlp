בואם הצפוי מחר של חברי ועדת ההיגוי של הבנקים הזרים הנושים בכור עוררה דריכות 
בקרב הגורמים הישראלים המעורבים בניסיון למצוא הסדר כולל שיאפשר את המשך 
קיומו של הקונצרן . הדיונים עם נציגי הבנקים הזרים הנושים יפתחו מחרתיים . 
היום יימשכו המגעים בין ראשי משרד האוצר וראשי הבנקים הישראליים . אמש חזר 
מבריה"ם יו"ר מועצת המנהלים של בנק לאומי , משה זנבר , שיקח חלק במגעים 
בין ראשי הבנקים בניסיון לגבש עמדה אחידה של כל הגורמים הישראליים במשא - 
ומתן עם הבנקים הזרים . על - פי ההסדר שהתגבש ביוזמת בנק הפועלים יידרשו 
הבנקים הזרים להשתתף במחיקת חובות כור בגובה של 08 מיליון דולר . בתמורה 
יקבלו ערבות מדינה על יתרת החובות . עם זאת צפויים ויכוחים קשים בין הצדדים 
בעקבות התבטאויות שהיו בימים האחרונים על ניסיון לכפות על הבנקים הזרים את 
ההסדר המוצע . גורמים בנקאיים מסרו , כי לא מן הנמנע שהדיונים ימשכו גם 
בימים הבאים ולא ימוצו ביום הדיונים הראשון . מועצת המנהלים של קונצרן כור 
תתכנס מחר לדיון מכריע בשאלת העברת כספי הריבית החצי - שנתית למחזיקי אגרות 
החוב שהונפקו בארצות הברית בהיקף של 501 מיליון דולר . כזכור , היה על 
הנהלת קונצרן כור להעביר כבר בחודש דצמבר האחרון סכום של 2 . 6 מיליון דולר , 
כריבית חצי שנתית למחזיקי האג"ח , אולם בשל קשיי הנזילות החליטה הנהלת 
כור לנצל את הדחייה בת החודש המותרת לה על - פי תנאי ההנפקה . מועד הדחייה 
אמור להגיע לסיומו בסוף החודש ואז קיים חשש לפעולות מצידם של מחזיקי האגרות 
או מצידו של הנאמן , שהינו בנק אמריקאי בבוסטון . הנהלת כור שכרה את שירותיה 
של חברת ההשקעות האמריקאית , דרקסל ברנהם כדי שזו תמצא מוצא לנושא אגרות 
החוב שהונפקו בארה"ב . חברים בדירקטוריון כור אמרו אמש ל"הארץ " כי אין 
בכוונתם לאשר את העברת תשלומי הריבית בשל חששם כי צד זה מהווה העדפת נושים 
והם יהיו צפויים בשל כך לתביעות אישיות . 
