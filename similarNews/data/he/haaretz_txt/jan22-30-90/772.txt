גופתו של חייל צה"ל יוסף פרג , שנעדר מיחידתו מאז יום רביעי שעבר , נמצאה 
אתמול סמוך ליישוב מגוריו , הכפר הדרוזי ינוח שבאזור נצרת . ליד גופתו 
נמצא מכתב התאבדות , הקושר את מותו לאהבה נכזבת . ביום ששי האחרון נמצאה 
בחדר בבסיס של חיל - האוויר ליד חיפה גופתו של חייל בשירות סדיר יאיר האס , 
בן 91 , שמת מיריית כדור בצווארו . מעריכים שגם במקרה זה המדובר בחייל 
שהתאבד על רקע מצוקה אישית כלשהי . בעקבות מספרן הרב של התאבדויות חיילים 
בחודשים האחרונים , החליט דובר צה"ל לא להגיב על הידיעות הנוגעות למותם 
ולנסיבות התאבדותם של חיילים . ההחלטה התקבלה בהמלצת פסיכולוגים צבאיים , 
הקושרים את ריבוי המקרים לפרסום הרב , יחסית , שניתן להם בכלי התקשורת . 
פרג נעדר , לטענת משפחתו , מאז יום רביעי . צה"ל מאשר שבאותו יום קיבלה 
המשטרה הצבאית הודעה על כך מבני המשפחה ומיחידתו . ביום חמישי בבוקר נפתחה 
חקירה , וחוקרי מצ"ח נפגשו עם חבריו של פרג ליחידה , עם מפקדיו ועם בני 
משפחתו . לטענת דובר צה"ל , כבר בסוף השבוע שעבר , וכן אתמול בבוקר , 
בוצעו סריקות , בשיתוף עם משטרת ישראל , באזור שבו נראה פרג באחרונה . 
אתמול , סמוך לשעה 00 : 1 בצהריים , נמצאה במטע זיתים המרוחק כשלושה ק"ם 
מהכפר ינוח , גופתו של החייל ולידה נשקו האישי ומכתב הכתוב בערבית בכתב 
ידו . מן המכתב עולה , שפרג שם קץ לחייו בשל אהבה נכזבת . בתגובה לטענות 
אחיו של יוסף פרג , שצה"ל התמהמה בחיפושים , אמר אתמול קצין בכיר במשטרה 
הצבאית שהטיפול של רשויות צה"ל במקרה זה היה " תקין לחלוטין " . לדבריו , 
חקירת מצ"ח נפתחה שעות ספורות לאחר קבלת ההודעה על היעדרו , למרות שבמקרים 
מסוג זה נהוג להמתין בשלב ראשון לקבלת מידע נוסף שיסייע להבהרת התמונה ( 
הדברים אמורים בעיקר לגבי האפשרות של נפקדות החייל מהשירות ) . כאמור , 
צה"ל לא מסר דבר על נסיבות מותו של חייל חיל - האוויר יאיר האס , שנמצא 
ללא רוח חיים בחדרו בבסיס . ככל הידוע , חבריו פרצו לחדרו , לאחר שלא 
התייצב לשמירה , ומצאוהו מתבוסס בדמו כשסימני חדירת כדור ניכרים בצווארו . 
החברים סיפרו , כי החייל הוענש באחרונה בריתוק של 82 יום לבסיס , לאחר 
ששכח את נשקו ברכב . חקירת מצ"ח בפרשה תבדוק גם אפשרות שהחייל מת כתוצאה 
מפליטת כדור בתאונת נשק . בשלושת החודשים האחרונים ( נובמברינואר ) נרשמה 
עלייה תלויה במספר מקרי ההתאבדויות של חיילי סדיר ומילואים בצה"ל . מנתונים 
בלתי - רשמיים עולה , שבששת החודשים האחרונים אירעו 52 מקרים של התאבדויות 
בצה"ל ( מתוכם , 91 מקרים של התאבדות חיילים סדירים ) ; לעומת 11 חיילים 
שהתאבדו בתקופה המקבילה אשתקד . בצמרת צה"ל שוררת דאגה רבה נוכח התופעה , 
וגורמים בכירים באגף כוח - אדם במטכ"ל ובמפקדת קצין רפואה ראשי בוחנים עתה 
דרכים שונות לצמצום התופעה . באכ"א גובשה תוכנית שמטרתה לבחון מחדש את מערכת 
המיון בלשכות הגיוס , במטרה לאתר ביתר דיוק חיילים הסובלים מבעיות נפשיות 
או מקשיי הסתגלות , ולשבצם במסגרת מתאימה . 
