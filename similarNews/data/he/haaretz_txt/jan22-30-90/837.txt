צפון קוריאה ניצבת על סף ייצורה של פצצה אטומית אומרים מקורות ביון צרפתיים 
המצוטטים בלונדון . לדבריהם , מושלמת התוכנית הגרעינית הצפון - קוריאנית , 
בשני כורי מחקר המייצרים פלוטוניום ושוכנים ביונג פיון , הנמצאת 001 ק"ם 
מפיונג יאנג הבירה . מה שלא ידוע במערב הוא , האם החליט השליט קים סונג 
לעשות את הצעד האחרון ולהרכיב פצצה מעין זו כאשר כל מרכיביה נמצאים ברשותו . 
משקיפים מסכימים כי התפתחות זו תגדיל את חוסר היציבות באסיה . עוד נודע 
מאותו מקור , כי בין מדינה זו לבין אתיופיה ומתחזקים לאחרונה הקשרים הצבאיים . 
אדיף תלדה , הרמטכ"ל האתיופי , ביקר בסוף השנה הקודמת בפיונג יאנג וכתוצאה 
מכך נשלחו 002 , 1 אנשי צבא לאתיופיה , ורובם נמצאים במחנה טאטק , דרומית 
לבירה אדיס - אבבה . המקורות מציינים , כי צפון קוריאה וישראל ממלאים עתה 
את החלל הצבאי שנוצר באתיופיה לאחר שבריה"ם , מזרח גרמניה וקובה החליטו 
לסלק משם את יועציהם ומומחיהם . מקור בריטי מוסיף בעניין זה , כי בריה"ם 
ממשיכה לספק נשק לאתיופיה , אבל בכמויות קטנות יותר ותמורת מזומנים מיידיים 
בלבד . 
