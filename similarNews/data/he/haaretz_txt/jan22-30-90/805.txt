עיריית ירושלים כותב בתשובתו לד"ר אלחנן בלומנטל ( הארץ , 1 . 61 ) כי 
" מטרת המדידות . . . היא לוודא שהתושבים אכן משלמים מס אמת , ושהנטל 
מתחלק שווה בשווה בין האזרחים על פי אמות המידה שנקבעו בחוק " . אמות המידה 
ניחא , אך לשם מה להזכיר אמת ושוויון ? בשכונות החדשות בירושלים , וגם 
בשכונות הוותיקות , קיימות דירות שצמודה להן גינה פרטית . הדירות האלה 
מבוקשות , ויקרות בהרבה מדירות בעלות שטח שווה אך בלא גינה צמודה . ואולם 
בחישוב הארנונה אין לכך זכר . דירה יקרה מחויבת במסי ארנונה זהים למסים 
שבהם מחויבת דירה זולה יותר . לעומת זאת , באזורים של וילות וקוטגים מרכיב 
הגישה כן מובא בחשבון בקביעת סיווג הנכס . יש למצוא דרך לחיוב ארנונה בגין 
הערך השונה של דירות שלהן גינה פרטית בבתים משותפים , כדי להתקרב במעט לאידיאלים 
של מס אמת ושוויון . וזאת במיוחד על רקע העליות הניכרות במסי הארנונה , 
שהן הרבה מעל לשיעור האינפלציה ( בייחוד בירושלים בשנים האחרונות ) ועל 
רקע ההנחות והפטורים הניתנים לקבוצות אוכלוסייה שונות . 
