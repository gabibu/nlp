תנועת החמאס זכתה ביום ששי לניצחון משמעותי בבחירות לאגודת המהנדסים ברצועת 
עזה . אקיל מאטר הביס את איש אש"ף , יו"ר האגודה הנוכחי , חאתם אבו - 
שעבאן . בבחירות לאגודת המהנדסים התמודדו 13 מועמדים מארבע רשימות . הגוש 
האיסלמי זכה בחמישה מקומות מתוך תשעה , במקום אחד זכתה הרשימה העצמאית , 
ומועמדי אש"ף זכו בשלושה מקומות בלבד . משקיפים שהשתתפו בבחירות לאגודת 
המהנדסים , אמרו ל"הארץ " : " זו מכה קשה לאש"ף ברצועה וניצחון גדול לחמאס . 
הניצחון בא לאחר ההפסד בבחירות לאגודת הרופאים , ונוכח ההערכות המחודשת 
של תנועת החמאס לקראת הבחירות לאגודת המהנדסים " . בניגוד לבחירות הקודמות , 
פיזרה הפעם החמאס את אנשיה בין כמה רשימות , ובכל רשימה שהתמודדה היו אנשי 
חמאס . בראש רשימה אחת , שהיתה מזוהה כליל עם חמאס , עמד גמיל אל - חודרי . 
לא ברור לאיזה תנועה משתייך היו"ר הנבחר של האגודה , עקיל מטר . מטר , 
היה בעבר יו"ר אגודת המהנדסים והודח בבחירות הקודמות על - ידי איש אש"ף , 
חאתם אבו שעבאן . לפי עדי ראייה , מיד עם היוודע תוצאות הבחירות ודבר הניצחון 
של חמאס , החלו אנשי התנועה להשתולל משמחה , ומנהיג רשימתם , גמיל אל - 
חודרי , השתטח על הרצפה , ופתח בקריאות אללה אכבר , אללה אכבר . הצטרף 
אליו ד"ר מחמוד זהר , מהמנהיגים הבכירים של החמאס , אשר בירך את אנשי הגוש 
האיסלמי על ניצחונם הגדול . מקורות במערכת הביטחון , אשר עוקבים מקרוב אחרי 
הבחירות ברצועה לשלושת האגודות אגודת הרופאים , אגודת המהנדסים ואגודת 
עורכי - הדין , אמרו כי אין לראות בניצחון זה של הגוש האיסלמי מדגם סופי 
באשר ליחסי הכוחות ברצועה . המקורות ציינו , כי באגודה החשובה ביותר , 
אגודת הרופאים , זכו אנשי אש"ף לניצחון גדול , וכי גם בבחירות לאגודת 
עורכי - הדין , שיתקיימו בחודש הבא , צפוי ניצחון לאש"ף . קפידבינפעילים 
של אש"ף ניסו להצית את ביתו של ד"ר מחמוד זהר , מאנשי התנועה האיסלמית ברצועה . 
בקבוקי תבערה הושלכו לעבר ביתו של ד"ר אנוואר פרוואנה , ולעבר ביתו של 
חבר נוסף בתנועה האיסלמית . גורמים ברצועת עזה סיפרו , כי לאחר הבחירות 
לאגודת הרופאים , שבהן התמודד ד"ר מחמוד זהר מול ד"ר זכריה אל - ערא , 
המקורב לאש"ף , ולמרות הפסדו של ד"ר זהר , איימו עליו פעילים באש"ף כי 
ינסו לפגוע בו ובחבריו . 
