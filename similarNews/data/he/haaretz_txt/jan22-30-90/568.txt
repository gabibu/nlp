שר הביטחון , יצחק רבין , אמר אתמול כי הכרזתו של פרס בדבר חידוש המגעים 
למען ועידה בין - לאומית לא היתה על דעתו . לדבריו , היום , בפגישתו עם 
פרס , יברר את כוונתו . רבין חזר והצהיר בפני חברי חוג הניצים של מפלגת 
העבודה כי כל עוד קיים סיכוי להמשך התהליך המדיני , אין לפרק את ממשלת האחדות . 
הוא אמר כי הניסיונות הנעשים במפלגת העבודה לפרק את הממשלה אינם מקובלים 
עליו . רבין קיבל אתמול לשיחה קבוצה של שבעה חברי כנסת , בראשות ח"ך שלמה 
הלל , שהחליטו לפעול בתוך מפלגת העבודה נגד הכוונה לפרק עתה את ממשלת האחדות . 
הקבוצה פנתה גם רשמית למזכ"ל מפלגת העבודה , ח"ך מיכה חריש , כדי שיפעל 
בתוקף תפקידו לחייב את חברי מפלגת העבודה ונציגיה בכנסת ובממשלה לפעול על 
פי החלטות מוסדות המפלגה , שעד עתה לא קיבלו כל החלטה בדבר פירוק הממשלה 
והקמת ממשלה צרה . בפגישה עם שר הביטחון שמעו חברי הכנסת הניצים דיווח מרבין 
על סדרת מגעיו עם ראשי השלטון האמריקאי בשבוע שעבר . רבין אמר להם כי אין 
לעסוק עתה בדיבורים על פירוק ממשלת האחדות , וכל דיבור בנושא זה עד 7 בפברואר 
מועד כינוס מרכז הליכוד הוא מזיק ומיותר . השר אמר כי מפלגת העבודה חייבת 
להיות שותפה בממשלה כל עוד התהליך נמשך . ח"ך רענן כהן ביקש מרבין להתייחס 
לאפשרות לתת למגורשים פלשתינאים לשוב לישראל , כך שניתן יהיה להביא להשתתפותם 
במשלחת הפלשתינאית . רבין סירב להתייחס לכך . הוא אמר שהוא מתפלא על הדיווחים 
שהגיעו ממצרים , על הכרזותיו של שמעון פרס . 
