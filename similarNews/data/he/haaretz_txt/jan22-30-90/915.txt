צכוסלובקיה וישראל יכריזו רשמית בסוף השבוע הבא על חידוש היחסים ביניהן וכעבור 
שלושה שבועות תמסור משלת פולין הודעה דומה . שר החוץ משה ארנס ייצא לפראג 
ביום חמישי הבא , למחרת כינוס מרכז הליכוד , ויעמוד בראש משלחת ישראל לטקס 
ההכרזה על חידוש היחסים . ארנס ייפגש עם ראשי השלטון בצכוסלובקיה , ובהם 
הנשיא ואצלב האוול . במשרד החוץ נבדקת אפשרות לשלב את טקס חידוש היחסים 
עם פולין באותו מסע , אבל ככל הנראה הדבר לא יתאפשר וארנס ייצא לווארשה 
במחצית השנייה של חודש פברואר . הממונה על משרד האינטרסים בווארשה , מרדכי 
פלצור , ישמש שגריר לתקופה קצרה , שכן הוא עומד לשוב הקיץ ארצה לאחר שירות 
ממושך בכמה נציגויות בחו"ל . כמה פקידים במשרד החוץ הציגו את מועמדותם למשרה 
זו . 
