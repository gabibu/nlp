תיקון חוק הגליל ( התש"ן , 0991 ) מגדיר את אזור " מרום הגליל " כתחום 
המועצות האזוריות מרום הגליל , מבואות החרמון , הגליל העליון ומעלה יוסף . 
על - פי התיקון , לאזור מרום הגליל תינתן מעתה עדיפות לקיום המשק המשפחתי , 
באופן שמכסת הלול ואפשרות הייצור בפועל לא תפחת מ05 טונות ייצור שנתי ליחידת 
משק פטימים , ולא פחות מ005 אלף ביצי מאכל לשנה ליחידת משק הטלה . זעקתם 
של המגדלים ביישובי מרום הגליל , כולל אלה שבגבול הלבנון , היתה להגדלת 
מכסות הביצים למאכל . ראשי המועצות האזוריות מרום הגליל , מבואות החרמון 
ומעלה יוסף , שניהלו את המאבק , שכרו באחרונה את שירותיו של משרד חקירות 
פרטי . זה גילה שבשנה שעברה חילקה מועצת הלול למדגרות תלושים לייצור שמונה 
מיליון אפרוחות , המסוגלות לייצר כשני מיליארד ביצים בשנה . מועצת הלול 
משווקת , כידוע , רק 1 . 1 מיליארד ביצים בשנה , כך שהיתרה מוצאת את מקומה 
ל"שוק השחור " . לגבי אנשי דובב ואביבים , הנתונים האלה חסרי - משמעות . 
הם סובלים ממשבר כלכלי קשה , והגדלת המכסות על - פי שיטת הסובסידיות הקיימת 
תגדיל את הכנסתם בין אם יימכרו הביצים בין אם לאו . באביבים מתפרנסות 16 
מבין 07 המשפחות מענף הלול . לחלק ניכר מהן אין בכלל אפשרות לממן את גידול 
העופות לביצים , גם אם יגדילו להן את המכסות , שכן הם שקועים בחובות ואין 
להן אמצעים לממן את ההשקעות הכרוכות בהגדלת הייצור . בקרוב יזכה כל מגדל 
מהם למכסה של חצי מיליון ביצים בשנה . עד היום היתה להם מכסה של 006 , 1 
מטילות ( לייצור 803 אלף ביצים ) , וגם כך הסתבכו . על - פי חישובי המגדלים , 
הם קיבלו בעבור כל ביצה ששיווקו 51 אגורות בלבד . לפיכך , הסתכמה הכנסתם 
מהלול ב005 , 64 שקלים בשנה . כדי לקיים לול של 006 , 1 מטילות , נדרשים 
חמש טונות תערובת בחודש . טונה תערובת עולה 065 שקלים , ולכן זו הוצאה 
של 008 , 2 שקל בחודש , או 33 אלף שקלים בשנה . אם נוסיף הוצאות למים , 
חשמל וחישובי תמותה שלא לדבר על הוצאות מימון המשק החי והלולים הרי שההכנסה 
מהלול אינה יכולה לעלות על 000 , 01 שקל ברוטו לשנה . אין פלא איפוא שתושבי 
אביבים ממורמרים ורבים מדברים על עזיבה . גם במושב דובב הסמוך העניינים יגעים . 
שם הלולים נראים אמנם גדולים ומשוכללים יותר מאלה שבאביבים וגם בתי המושב 
מזכירים לעתים שכונת מתעשרים - חדשים במרכז הארץ אך המשבר הכלכלי הקשה נותן 
את אותותיו . בעיקר מתקשים הצעירים למצוא פרנסה במקום . גם שם מדברים על 
נטישה , אך הפתרון אינו בהגדלת מכסות הביצים לייצור , אלא ביצירת עתיד 
לדור השני והשלישי . התיקון לחוק הגליל גם יבטיח שהסובסידיה הניתנת למגדלים 
בענף הלול המשפחתי במושבי מרום הגליל תהיה גבוהה ב%05 מזו המשולמת בשאר חלקי 
הארץ . אך גם תוספת זו תוכל להוות במקרה הטוב הקלה זמנית בלבד , ובוודאי 
שלא תוכל להביא ישועה למתיישבים . 
