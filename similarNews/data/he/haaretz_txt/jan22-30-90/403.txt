משרד החינוך והתרבות הודיע אתמול , כי התוכנית " בוקר טוב ישראל " , לא 
תופק ללא שיתוף הטלוויזיה החינוכית . אתמול נמסר , כי הוועד המנהל של הטלוויזיה 
הכללית מתכוון לפנות לשר נבון בבקשה שהתוכנית תופק ע"י הטלוויזיה הכללית 
בלבד . מנכ"ל רשות השידור , אריה מקל , אמר כי בהחלטת הוועד המנהל לא נאמר 
במפורש אם הטלוויזיה מעוניינת לשדר את " בוקר טוב ישראל " בעצמה או בשיתוף 
עם החינוכית . עוד אמר : " לא ברור לי למה אנחנו זקוקים לטלוויזיה החינוכית 
כדי לשדר תוכנית בוקר חדשותית , שהרי מיטב הכוחות המקצועיים נמצאים אצלנו " . 
מקל הוסיף " אני מודאג מחוות דעת משפטית של היועץ המשפטי שלנו לפיה , 
אסור ללימודית לשדר מישדר כמו בוקר טוב ישראל , שכן החוק מאפשר להם לשדר 
רק תוכניות לבתי הספר , וכאן מדובר בתוכנית חדשותית בעלת אופי שונה לחלוטין . 
היועץ המשפטי של רשות השידור אמר אתמול , כי לדעתו שוררת כיום אנרכיה מבחינה 
משפטית בכל מה שקשור בשידור . החינוכית עשתה סיפוח זוחל והשתלטה על הערוץ 
הממלכתי שלא לפי החוק . 
