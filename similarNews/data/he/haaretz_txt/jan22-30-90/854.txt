( ע ) . נשיא המדינה חיים הרצוג , מציע לשקול את יישום הניסיון המוצלח 
של פרויקט שיקום השכונות , לקליטת גל העלייה מבריה"ם . הנשיא אמר את הדברים 
בטקס לציון 06 שנה להקמת תנועת הקיבוץ הדתי , שהתקיים במשכן הנשיא בירושלים 
אתמול אחר הצהרים , ובו השתתפו נציגים מ71 הקיבוצים הנמנים על התנועה . 
הנשיא הרצוג אמר , כי בפרויקט שיקום השכונות נטלו חלק הרשויות המקומיות , 
לצד מעורבות מסיווית של הקהילות היהודיות בתפוצות ומשרדי הממשלה . " שילוב 
זה הוכיח עצמו מעל ומעבר , וההצלחה מדברת בעד עצמה . אני משוכנע שגם במאמץ 
העיקרי לקליטת העלייה מסוגלות הרשויות המקומיות להצליח , בסיוע של יהדות 
העולם וכבר יש מספר ניסיונות מוצלחים , שרצוי להגבירם ואולי גם להפוך אותם 
למודל לחיקוי . מכל מקום , על כולנו להיות ערים להזדמנות אשר ההיסטוריה 
היהודית מעניקה לנו . חלילה לנו מלהחמיצה , כי בחיינו הדבר " , אמר . מזכ"ל 
הקיבוץ הדתי אריה קרול , קרא לנשיא הרצוג לעמוד בראש המאמץ הלאומי להקמת 
מטה לאומי לקליטת העלייה , זאת משום שלדעתו אין כתובת ממלכתית אחת שמרכזת 
את המאמץ הלאומי וקוראת לעם להתגייסות כללית לקליטה . בטקס דיברו גם נציגי 
הדורות השונים של הקיבוץ הדתי . מירב גולד חברת קיבוץ מירב בהר הגלבוע , 
ציינה את הקשיים העומדים כיום בפני הקיבוץ הצעיר : מיעוט כוח אדם , ירידה 
במתח הערכי - רעיוני בציבור , וצמצום היקף התמיכה של המוסדות המיישבים בהקמת 
ישובים ובביסוסם . 
