בתקריות שהיו אתמול עם הצבא בגדה נפצעו , לדברי מקורות פלשתיניים , שמונה 
תושבים . בטול - כרם נפצע פעוט בן 3 , געפר זועבי , מפגיעת אבן במכונית 
שבה ישב . אביו של הילד טען כי שוטרי מג"ב עצרו את מכוניתו בעת שהוביל את 
הילד לטיפול רפואי , באופן שתחצוץ בינם לבין מיידי אבנים . אבן אחת ניפצה 
את הזגוגית והילד נפגע . לאחר טיפול בבית חולים שוחרר לביתו . מקורות צבאיים 
מסרו כי בבדיקה עם מח"ט האזור עולה שילד מטול כרם נפגע בנפילה מגג ופונה 
על ידי רכב מקומי . חיילי מג"ב הציעו עזרה ונענו בשלילה . כדי לוודא שהילד 
יגיע במהירות לבית החולים , ליווה אותו רכב של צה"ל . במחנה הפליטים גנין 
נפצע אתמול קשה מכדור בגבו מוסטפא אבו חארג , בן 61 , ואושפז בבית החולים 
ראפידיה בשכם . לדברי המקורות הפלשתיניים הוא משותק בפלג גופו התחתון . 
בכפר מסליה , מדרום לגנין , נפצע קשה מוחמד אבו - רוב , בן 03 , מפגיעת 
כדור בבטנו . תושב נוסף , מחמוד אבו - רוב , בן 22 , נפגע בתקרית בעינו . 
שניהם אושפזו בבית - החולים ראפידיה בשכם . במחנה הפליטים עסכר ליד שכם 
נפצע ואליד סאלם , בן 61 , משלושה כדורים בידו . שני ילדים בני 21 מטובאס , 
ביאן דרארמה וסמאח חסונה , נפצעו אתמול מפגיעת כדורי גומי ואושפזו בבית - 
החולים אל - איתיחאד בשכם . מקורות פלשתיניים דיווחו כי בתקריות אתמול נפצע 
פלשתיני נוסף ברמאללה . מקורות צבאיים מסרו בתגובה שמבית - חולים בשכם דווח 
על שני פצועים , אחד ממחנה הפליטים גנין והשני ממסליה . לפי המקורות , 
נפצעו שניים באופן קל במחנה עסכר מפגיעת כדורי גומי ומרמאללה דווח על פצוע 
קל מפגיעת כדור גומי . לצה"ל לא ידוע על פצוע משלושה כדורים בידו , כפי 
שדיווחו המקורות הפלשתיניים . צה"ל מכחיש כי היו פצועים בטובאס . צה"ל סגר 
אתמול בית - ספר תיכון בטובאס שתלמידיו הירבו ביידוי אבנים . בקבוק תבערה 
הושלך אתמול על ביתו של תושב הכפר דורא , מוחמד עיסא עבד אל - חמיד , שנחשד 
בשיתוף פעולה עם השלטונות . שלוש חנויות של סוחרים בחברון , שפתחו את עסקיהם 
בזמן שביתה , הוצתו בלילה . תושבי הכפר ענתא התלוננו אתמול כי מתנחלים 
עקרו כ003 עצי זית השייכים לכפר . מקורות פלשתיניים מסרו שאתמול היו פעולות 
יזומות של הצבא בכפרים יאמון , אידנא , סעיר ועין - עריך . עוצר נמשך גם 
אתמול בכפרים אבו - דיס , אל - עזריה ועין - עריך . קפידבינבהתנגשויות ברצועת 
עזה נפצעו אתמול , על - פי מקורות ערביים , 11 תושבים , מהם שני תלמידים . 
על פי המקורות היו רוב ההתנגשויות במחנות הפליטים , בעיקר במרכז גבאליה 
ושאטי וכן בדרום הרצועה חאן יונס ורפיח . לדבריהם היו רוב ההתקלויות עם 
תלמידים . נציג דובר צה"ל בפיקוד הדרום דיווח על הפרות סדר מקומיות ברצועה 
ולא דיווח על פצועים . הבוקר אמורה להיות שביתה כללית ברצועת עזה על - פי 
כרוז של הנהגת ההתקוממות וכרוז של תנועת החמאס . ראש המינהל האזרחי , תת 
אלוף אריה רמות , נפגש אתמול עם ראשי מערכת המשפט המקומית ברצועה , ביניהם 
נשיא בית - המשפט העליון המקומי ונשיא בית - המשפט המחוזי . ראש המינהל 
שמע מאנשי מערכת המשפט על תפקד מערכת המשפט המקומית וכן על בעיותיהם היום 
יומיות ברצועה . ברצועה יש תובע כללי מקומי המטפל בכל העבירות הפליליות 
שמבוצעות בעזה , ושאינן קשורות לפעולות נגד כוחות הביטחון . ראש המינהל 
הבטיח לראשי מערכת המשפט לפתוח בתי - ספר אם יהיה בהם שקט ואם התלמידים לא 
ישתתפו בהפרות הסדר . בית - המשפט הצבאי בעזה גזר אתמול על ששה תושבי חאן 
יונס מאסר בפועל של שש עד תשע שנים . הששה הואשמו בחברות בוועדות ההלם , 
בפגיעה בתושבים מקומיים שנחשדו בסיוע לשלטונות , בהפצת כרוזים ובהדבקת 
תמונותיו של סגנו של ערפאת , אבו - גיהאד , ברחבי הרצועה . כמו כן הואשמו 
הששה בהשלכת חומצה על פניהם של שני רופאים מהרצועה , אשר נתנו אישורים לתושבים 
מקומיים שטענו כי הם נפצעו על - ידי חיילי צה"ל , וזאת על מנת לקבל פיצויים 
כספיים מהנהגת ההתקוממות . השופט , רב סרן יאיר רבינוביץ , גזר על ששת 
הנאשמים את העונש המקסימלי . 
