צוות השופטים בתחרות פרנסואה שפירא למבצעים ומוסיקאים צעירים השלים אתמול 
את בחירת שמונת העולים לשלב השני של התחרות , שיתקיים ביום שני הקרוב במוזיאון 
תל - אביב . בסקציית כלי המיתר עלו הכנרים יונתן בריק , שיבצע ביום ב קונצרטו 
מאת סיבליוס , וגאי בראונשטיין שיבצע קונצרטו מאת צייקובסקי , הוויולן 
גלעד קרני , שיבצע קונצרטו מאת בארטוק והצלן מיכאל קרוייטרו , שיבצע קונצרטו 
של לאלו . בסקציית כלי הנשיפה וכל ההקשה עלו האבובן דודו כרמל , שינגן קונצרטו 
של מרטינו , נגן כלי ההקשה אורון שוורץ , שיבצע קונצרטו מאת מתוס , החלילן 
מרסלו ארילך , שיבצע קונצרטו של זוליבה והקלרניטנית נגה בן - אזר , שתבצע 
קונצרטו מאת מוצרט . בשלב ב ייבחר אחד מתוך ארבעת העולים בכל סקציה . שני 
הזוכים יקבלו כרטיס טיסה להשתתפות בתחרות בין - לאומית או הופעה בחו"ל , 
והופעת סולו עם התזמורת הפילהרמונית בניצוחו של זובין מהטה במסגרת ארועי 
שבוע האמן הצעיר . 
