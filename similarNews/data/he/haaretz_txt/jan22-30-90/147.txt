התנועה המתקדמת לשלום עומדת להתפלג . בישיבת הוועד המקומי של סניף נצרת , 
שחבריו פעילים בולטים בתנועה , הוחלט להשעות היחסים עם הנהלת הרשימה המתקדמת . 
ההחלטה התקבלה ברוב של 21 קולות נגד קול אחד של עו"ד עזיז שחאדה , חבר 
הלשכה המדינית של התנועה . סופר " הארץ " מציין , כי פעילי סניף נצרת 
החליטו על צעד זה כאות מחאה על הברית שהקים ח"ך מוחמד מיעארי נגד ראשי סניף 
נצרת והרחקתם מעמדות השפעה . המדובר בד"ר רשיד סלים , עו"ד כאמל דאהר , 
ומזכ"ל התנועה ריאח אבו אל עסל , שלא נבחר לפני שבועיים ללשכה המדינית 
החדשה של הרשימה המתקדמת . כן נודע כי ראשי סניפים אחרים עודדו את חברי סניף 
נצרת והבטיחו להם לעמוד לצידם . אבל נראה כי בשלב זה אין לראשי סניף נצרת 
תכניות לפרוש מהמתקדמת ולהקים תנועה חדשה . סופר " הארץ " מציין , כי 
בחודש האחרון פרשו מהוועדה המרכזת של הרשימה המתקדמת ארבעה חברים . בתנועה 
שוררת אי שביעות רצון נוכח תוצאות הבחירות להסתדרות והשותפות הכושלת עם חד"ש . 
