שר הבריאות , יעקב צור , החליט להנהיג בבתי - החולים הממשלתיים מחירים 
דיפרנציאליים לפעולות כירורגיות וטיפוליות , כצעד ראשון בתוכנית קיצור ימי 
האשפוז ולקראת ביסוס פעילות בתי - החולים על תפוקה ולא על תקצוב . על - פי 
התוכנית , שגובשה בסוף השבוע במשרד הבריאות , החל מ09 . 4 . 1 יגבו בתי - 
החולים הממשלתיים מקופות - החולים תשלומים על עשר פעולות , המהוות צוואר - 
בקבוק בהיווצרות תורים והארכת ימי אשפוז , כדי לכסות את הוצאותיהן . כיום 
גובים בתי - החולים מחיר ליום אשפוז ומכיוון שהתשלום לא תמיד מכסה את ההוצאות , 
משאירים את החולה לאשפוז נוסף , כדי לכסות את הוצאות הטיפול בו . על - 
פי הצעת משרד הבריאות , שמתבססת על מחירי חודש דצמבר 98 , יגבו מקופות - 
החולים 000 , 6 שקלים לניתוח ראש ; מחירו של ניתוח לב פתוח , לרבות מעקפים , 
יהיה 004 , 21 שקלים ; מחירי ניתוח קטרקט ( ללא עדשה ) וניתוח בקע 070 , 
2 שקלים ; מחיר ממוצע לניתוח ערמונית ( פרוסטטה ) 054 , 3 שקלים ; 054 , 
6 שקלים ייגבו לצורך השתלת פרקים ; צינתור בעת האשפוז יעלה 085 , 2 שקלים ; 
מחיר טיפול כימותרפי במקרי סרטן יהיה 037 , 4 שקלים ; טיפול בבלון יעלה 
011 , 5 שקלים . על - פי התחשיבים , ההכנסה מהנהגת מחיר דיפרנציאלי תוסיף 
02 מיליון שקלים לקופות בתי - החולים הממשלתיים , ותהווה תוספת של % 3 על 
הכנסותיהם עתה . כדי לשמור על מסגרת התקציב , עומדות בפני משרד הבריאות 
שתי אפשרויות : לקזז את תוספת ההכנסה על - ידי הורדת מחירו של יום האשפוז , 
או להפחית את תעריפי השירות האמבולטורי . בשל השלכות מחיר יום האשפוז על 
ההסדר הכולל עם קופות - החולים , תשלומי הביטוח הלאומי עבור סל יולדת ולגבי 
מקבלי התמיכות , יהיה קשה לשנות את ממוצע מחיר יום האשפוז , ולכן הנטייה 
היא להפחית את תעריפי השירות האמבולטורי . שר הבריאות , שקיים בסוף השבוע 
התייעצות בעניין עם מנכ"ל משרדו ד"ר משה משיח , מנהלי משרד הבריאות בעבר 
ומנהלי קופת - החולים הכללית , אמר אתמול כי הוא מקווה ששיטה זו תכניס לתוך 
המערכת הממשלתית שיקולים כלכליים של ניהול מודרני אפקטיווי . 
