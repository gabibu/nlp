איש ועימם יגיע מספר המועסקים בחברה לכעשרת אלפים עובדים קבועים . זאת 
בנוסף לאלפי עובדים , שצפוי כי יועסקו בפרויקטים להקמת תחנות כוח ובעבודות 
אחרות הקשורות בחברה , שעל פי תוכניות הפיתוח שלה אמורה להכפיל תוך כעשר 
שנים את מערכת ייצור החשמל שלה , בהשקעה של כ6 מיליארד דולאר . מצבת המהנדסים 
המועסקים בחברה אמורה על פי התחזית לגדול בחמש השנים הקרובות בך 53 אחוז . 
מחברת החשמל נמסר אתמול , כי החברה נערכת לקליטת עובדים ובמיוחד מהנדסים 
ובעלי מקצועות טכניים מקרב עולי בריה"ם . הנהלת החברה קיימה דיון , שבמהלכו 
הודגש הצורך להיערך לקליטה זו מתוך ראייה לטווח ארוך ונכונות להשקיע במערכות 
הדרכה , קליטה ולימוד השפה העברית . זאת כדי שהחברה תוכל להינות מהיכולת 
והידע המקצועיים של המהנדסים העולים . צויין כי גם בעבר , דוגמת העלייה 
מרומניה , הפיקה החברה תועלת רבה מקליטתם של עולים בעלי ידע ונסיון בתחומי 
התיכנון , ההקמה וההפעלה של תחנות כוח ורשתות חשמל . 
