סרינאגאר ( ע"ר ) . לפחות 02 איש נהרגו ועשרות נפצעו אתמול , לאחר שחיילי 
צבא הודו נצטוו לפתוח ביריות , ללא אזהרה קודמת , כדי לשמור על העוצר בקשמיר 
מסרה המשטרה . אלפי מפיגינים התאספו בסרינאגאר , בירת הקיץ של מדינת גאמו 
וקשמיר , כשהם קוראים סיסמאות למען עצמאות ומשמיעים פסוקים מהקוראן , תוך 
התעלמות מן העוצר שהוכרז לפני כחודש מסרו עדי ראייה . הם התנגשו עם חיילים 
בנגמ"שים , אשר פתחו באש והשליכו רימוני גז מדמיע לעבר המפגינים . המשטרה 
מסרה כי חיילים בשכונות מסויימות של העיר הותקפו בירי על ידי המפגינים . 
נציגי השלטונות מסרו כי היתה זו ההתפרצות האלימה החמורה ביותר במדינה ההודית 
היחידה שבה יש רוב מוסלמי , ואשר בה פועלת תנועה בדלנית מזה כמעט שנתיים . 
מהומות פרצו בעיר בשבת , לאחר שכוחות הביטחון ההודים פשטו על בתים , עצרו 
לפחות 003 תושבים , ואיימו לפתוח באש ללא אזהרה מוקדמת על מפירי העוצר . 
בשבת בלילה קראו הפעילים לתושבים , באמצעות רמקולים במסגדים של סרינאגאר , 
להתעלם מן העוצר ולצאת לרחובות כדי למחות נגד פעולות הצבא . עדי ראייה מסרו 
כי חלק ניכר מבין 000 , 008 תושבי העיר יצא לרחובות . 
