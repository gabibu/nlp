צרורות ירי נשמעו אתמול מעברו הירדני של הגבול מול קיבוץ שער הגולן . מבדיקה 
ראשונה שנעשתה בשטח מסתבר כי כנראה מדובר בירי שגרתי שבוצע בתוך שטח ירדן , 
בלא שהיריות כוונו לעבר שטח ישראל . בגדה המזרחית של הירדן ישנה בתקופת 
החורף פעילות מוגברת של ציידים מהאזור היורים לעבר חזירי בר ובעלי חיים אחרים . 
חיילי צה"ל לאורך הגבול הירדני קיבלו הנחיות חמורות ביותר בכל הקשור לפתיחה 
באש ולשמירה על הביטחון השוטף , בעקבות שורת מקרים בהם נפתחו יריות משטח 
ירדן לעבר חיילי סיור של צה"ל , שנעו במקומות שונים לאורך גדר הגבול בין 
ישראל וירדן . 
