התיקון לחוק הגליל , הקובע את מכסות הביצים לגליל , יועלה היום לקריאה 
שנייה ושלישית במליאת הכנסת . זאת למרות הלחצים המופעלים ע"י משרד החקלאות 
והארגונים החקלאים , שלא לאשר את החוק הודיע אתמול יו"ר ועדת המשנה לעניין 
חוק הגליל , ח"ך עובדיה עלי ( ליכוד ) . עלי אמר כי ועדת המשנה שבראשותו 
הצליחה להשלים במהירות את הכנת החוק לקריאה שנייה ושלישית ואין סיבה לדחות 
המשך הליכי החקיקה . הוא ציין כי טועים חקלאים ממרכז הארץ , הסבורים כי 
הגדלת מכסת הביצים לצפון תבוא על חשבונם . ח"ך עלי הדגיש , כי כתוצאה מאכיפת 
החוק , ומניעת הברחת ביצים לשוק השחור , תגדל מכסת הביצים לישובי הצפון . 
שר החקלאות אברהם כץ עוז הביא אתמול בפני הממשלה את הצעתו לשינוי מבנה הסובסידיות 
המשולמות למגדלי הביצים באיזור הצפון . הצעתו של השר כץ עוז נועדה להוות 
תחליף להצעת התיקון של חוק הגליל , אבל הממשלה החליטה לדון בה רק בשבוע 
הבא . מנחם גלעד , יו"ר מועצת הלול , אמר אתמול כי במידה וחוק הגליל יחוקק 
הוא ידאג לבצעו בהתאם , אבל השפעתו על שוק הביצים בישראל תהיה קשה , שכן 
הוא יגרום להיווצרות עודף של 072 מיליו ביצים ולירידה תלולה במחירי הביצים . 
מזכ"ל תנועת המושבים נסים זווילי , תבע אתמול להכניס שינויים לחוק הגליל 
המוצע , כדי להבטיח שלא יופקעו מיכסות ייצור בענף הלול מחברי מושבים , 
בניגוד לדעתם . הוא מציע להקים קרן לרכישת מיכסות הייצור . ( ע ) . נציגים 
מ25 מושבי קו העימות בצפון יעלו היום למשכן הכנסת כדי להיות נוכחים בדיון 
בחוק הגליל . יעקב יעקב , ראש המועצה האיזורית מעלה יוספף מסר כי מייד 
לאחר אישור החוק , תיפגש המשלחת עם אנשי האוצר , כדי לדון בסובסידיות לביצים 
המגיעות להם . אם החוק לא יאושר מאיימים חברי המושבים לפתוח בשביתה החל מיום 
ד הקרוב . במקביל אמורים חברי המושבים לעלות מחרתיים לירושלים ב52 אוטובוסים , 
על מנת להפגין על מה שהם מגדירים , כזלזול בהם ואי מציאת פתרון הולם לחיסול 
מצוקתם ההולכת ומחמירה . חברי קיבוצים בגבול הצפון , מתנגדים בתוקף לחוק 
הגליל , אשר יתן עדיפות בכל מה שקשור להגדלת מיכסות הביצים במושבים בגבול 
הצפון . ראש המועצה האזורית גליל עליון זלמן גסטר , אומר כי אם אכן תתקבל 
היום בכנסת הצעת חוק זו , הרי שהיא תיצור אפליה בין חבר המושב לחבר קיבוץ 
בגבול הצפון . גסטר שלח מברקים לכל חברי הכנסת ובהם ביקש שהצעת חוק זו לא 
תתקבל . הוא אמר כי בגליל העליון גרות 005 , 4 משפחות בקיבוצים , שמרביתם 
נמצאים במצוקה כלכלית רבה ביותר , שבין השאר מגדלים גם תרנגולות . גסטר 
אומר עוד כי לא יתכן שבכנסת תתקבל החלטה שלמעשה היא תקיעת טריז בין קיבוצים 
ומושבים , החיים באותו איזור של המדינה . ח"ך עובדיה עלי חזר והבהיר כי 
לא יגיש את הצעת החוק לקריאה שניה ושלישית אם שר החקלאות יורה על הגדלת 
מיכסות הביצים . 
