רחמים אהרוני ( גומאדי ) מי שהוגדר על ידי בית המשפט כאחד מראשי הפשע המאורגן 
בישראל , ונידון למאסר עולם על השתתפותו ברצח הכפול של עמוס אוריון ועזר 
כהן לפני עשר שנים , יצא אתמול לחופשה ראשונה מהכלא , מאז נכלא בתחילת 
העשור . אהרוני , המרצה את עונשו בכלא " ניצן " ברמלה יצא לחופשה של 
42 שעות , ללא שמירה ופיקוח . עד היום לא זכה אהרוני לצאת לחופשות , אלא 
לביקורי בית קצרים של שעות ספורות לרגל ארועים אישיים ומשפחתיים , ותמיד 
תחת שמירה כבדה של סוהרים ושוטרים . יציאתו לחופשה התאפשרה בעקבות המלצות 
הנהלת הכלא , לנוכח התנהגותו הטובה . הוא נחשב לאסיר המתפקד היטב , אינו 
גורם לבעיות ביחסיו עם האסירים והסוהרים , ונחשב לדמות דומיננטית בכלא . 
בדרך כלל הוא עובד באפסנאות הכלא , ומחוץ לשעות העבודה משמש גם גורם המתווך 
ומפשר בין אסירים . גורמי מודיעין במשטרה חוששים עדיין , כי אהרוני עלול 
להיות מעורב בפעילות פלילית של חיסולי חשבונות בחופשתו , במיוחד לנוכח סכסוכים 
חמורים על רקע אישי , שהתגלעו בינו לבין כמה אנשים באזור תל אביב , ובכלל 
זה אשתו בת שבע . בין בני הזוג הנמצאים בהליכי גירושין , היו בשנים האחרונות 
מריבות קשות . גם כיום נחשב גומדי לבעל השפעה וקשרים בעולם התחתון . נראה 
כי המשטרה התנגדה ליציאתו לחופשה , אך הנהלת כלא ניצן וגורמים בשב"ס הצליחו 
לשכנעה לבסוף , לאחר שלדבריהם , נתן " מילה של כבוד " כי לא יפר את האמון 
שניתן בו , ולא יגרום לבעיות בחופשה . לפי אחת הידיעות אמור היה אהרוני 
לבלות את חופשתו במלון . אם תעבור החופשה הראשונה ללא תקלות , הוא ייצא 
לחופשות סדירות וארוכות יותר אחת לכמה חודשים . רחמים אהרוני , שיחד עם 
חברו טוביה אושרי ואחרים , נמנו בשנות ה07 על חבורת הכרם , לה יוחסו מעשי 
פשע חמורים באזור תל אביב , הורשע בשנת 1891 במעורבות ברצח הכפול של העבריינים 
עמוס אוריון ועזר כהן , שבאו אליו ואל אושרי בתביעות כספיות . השניים נרצחו 
ביריות תת מקלע עוזי , וגופותיהם בותרו במפעל הבשר " בר - בקר " בבת ים , 
שהיה שייך לאהרוני ולאושרי . חלקי הגופות הוטמנו בחולות אשדוד . אושרי 
נתפס לאחר הרצח , זמן קצר לפני שעמד לברוח לחו"ל . אהרוני הצליח לברוח 
מהארץ , אותר , נעצר באיטליה והוסגר לישראל . הוא הורשע רק במעורבות ברצח 
ונידון ל21 שנות מאסר . לפני שנים אחדות , בעקבות ערעור שנדון בבית המשפט 
העליון , החמיר בית המשפט בסעיפי ההרשעה , ודן אותו למאסר עולם , בצעד 
נדיר . 
