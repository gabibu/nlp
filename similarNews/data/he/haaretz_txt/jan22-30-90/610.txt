יצחק שמיר אינו בדיוק צרציל , אפילו לא בגין . איש לא נופל מהכיסא מרוב 
הערצה אליו וגם לא ראיתי אנשים משקשקים מרוב פחד ממנו . הוא לא מקור גדול 
( גם לא קטן ) להשראה וליוזמות . אדם מקרי בקריירה מקרית . אף - על - 
פי כן ניצב שמיר בעמדה חזקה אתם יודעים איזה כוח יש לראש ממשלה ? שבה 
אינו צריך לחשוש מהתעמתות חזיתית עם שרון , מודעי ולוי . אם יתייצב באותו 
מעמד של " בצהרי היום " , הצפוי במרכז מפלגתו ב7 בפברואר , בביטחון עצמי 
ויתבע אמון להמשיך ביוזמתו לבחירות בשטחים כפי שהוא מבין אותה , הוא יזכה 
ללא ספק ברוב מרשים . אין לו שום סיבה להתקפל ואין לו שום צורך לנסות להיות 
יותר שרון משרון . יאמינו לו שכאשר יהיה צורך בטרפוד , הוא יידע לטרפד 
בעצמו . גם בלי עזרת שרון , תודה . אין לו שום סיבה להיכנע לפניהם , 
כפי שעשה ביולי אשתקד . החברים היקרים האלה , שרון , מודעי ולוי , עולים 
במקצת על העצבים גם במפלגתם , והפכו , כפי שאומרים באמריקאית , ל"כאב 
באחוריים " . שמיר מנהל אולי את הקרב האחרון האישי שלו . אך הקריירה הפוליטית 
שלו מהווה גם המחסום האחרון של הליכוד בפני אובדן השלטון . האיום בפירוק 
הממשלה אינו איום בעלמא זו אפשרות ריאלית : ברגע שיתברר שהליכוד טירפד 
את יוזמת הממשלה , לא תהיה לעבודה עוד עילה להמשיך בשותפות עם הליכוד . 
אפילו לא לרבין . מבחינה זו , עושה שמעון פרס , עם הממשלה הצרה שלו , 
שירות גדול לשמיר . שכן , אין דבר שמרכז הלי - כוד פוחד ממנו יותר מאשר 
האפשרות לאובדן השלטון . בעיני רבים מעסקניו , היות הליכוד בשלטון מייצג 
את ההישגיות והדימוי העצמי שלהם , שלא לדבר על כך שרבים משובצים בעמדות 
ובתפקידים שיש להם עניין לשומרם . הסתלקות שמיר תגרור נפילת הממשלה , שמשמעותה 
המיידית עידן של תוהו ובוהו ומלחמת גוג ומגוג על השליטה בליכוד . בצדק העמיד 
שמיר את העימות במרכז על בסיס אישי : אם לא יזכה באמון , יתפטר מכל תפקידיו . 
שמיר , האיש המקרי בצמרת , האיש שכוחו בחולשתו , מבהיר היטב שהוא מחזיק 
את האצבע בחור שבסכר . אחריו המבול . זמן רב נדרש לליכוד עד שהגיע לשלטון . 
וכשהגיע יותר משנאת המן , סליחה , מפא"י , מאשר מאהבת בגין נדרש לו 
זמן רב להתנער מהתדמית " החרותית " הקיצונית שלו ולהתבסס בהדרגה באמצע 
כמפלגת מרכז המייצגת את הקונסנסוס הלאומי . מעין מפא"י חדשה . מעבר זה 
קרה לא רק בזכות השלום עם מצרים ( הדבר האחרון שהיו מצפים מבגין ) , אלא 
גם בזכות העובדה שהליכוד , ולשמיר חלק בתדמית זו , נזהר שלא להגשים את 
כל האידיאולוגיות שלו . הוא לא סיפח , למשל , את השטחים , ובכך יצר רושם 
שהאופציות פתוחות להמשך תהליך השלום . עם זאת , החשדנות בחלק גדול מהציבור 
כלפי הליכוד נותרה בעינה , לא - במעט בגלל כמה פשלות חמורות שעשתה מפלגה 
זו אחרי השלום עם מצרים . והראיה , שלמרות הבוז והשנאה למפלגת העבודה , 
לא הצליח הליכוד להמריא מעל ל04 המנדטים שלו , לרוב מאסיווי שיאפשר לו 
להקים ממשלה לבדו . פירוש הדבר שעין הבוחר צופייה , וכל זעזוע במפלגה או 
נסיגה לכיוון העמדות הקיצוניות של חרות , עלולים להבריח ממנה חלק מבוחריה . 
אחרי ככלות הכל , לא כל בוחרי הליכוד הצביעו ליכוד מפני ששלמות ארץ - ישראל 
הדירה שינה מעיניהם . יש שם גם אנשים מהוגנים , ואלה , מוטרדים מהאינתיפאדה 
ומהקיפאון , היו רוצים שייפתח כבר תהליך מדיני . אילולא חשבו כן , היו 
נותנים את השלטון מזמן לגאולה כהן ולרחבעם זאבי . ניצחון החישוקאים , אם 
בהכנעת שמיר או בגרימה לפרישתו , תהיה נקודת - מפנה לליכוד : הוא יאבד 
את מעמדו כמפלגת מרכז ויתכווץ בהדרגה למפלגה קיצונית קטנה . עוד תחייה . 
יצחק שמיר אמנם אינו בדיוק לובה אליאב בהשקפתו , אך בכל זאת נתן ידו ליוזמה 
שיש בה בחירות בשטחים ומשא ומתן עם משלחת פלשתינית נבחרת , והוא מוכן לממשל 
פלשתיני עצמי ולמשא ומתן על המעמד הסופי של השטחים . מי שסומך ידו על הצעה 
כזאת , ויתר למעשה על ארץ - ישרראל השלמה , ולא חשוב מה הוא מצהיר . במצב 
הקיים זו ההצעה הטובה ביותר לעלות למסלול של תהליך מדיני הנהנה מהסכמה לאומית 
רחבה . כמו בשלום עם מצרים , גם תהליך זה , כשיחל , ייזקף לזכות הליכוד . 
לא יתכן שבשלב כה עדין , כשהערבים אינם בדיוק בשיא גמישותם ובממשל האמריקאי 
יושבים אנשים שלא כל - כך מצליחים להבין את המורכבות של בעיות אזורנו , 
יכרסמו את מעמדו של ראש הממשלה בביתו ויטילו עליו לבקרים מגבלות ומשקולות , 
בניגוד לכל סדרי ממשל תקין . ראש ממשלה אינו יכול לתפקד כך או שיש לו 
חופש - פעולה או שיישב בבית . החישוקאים לא רק את שמיר הורסים , אלא בעיקר 
את מפלגתם . הם יורידו במוקדם או במאוחר את הליכוד מהשלטון . מי שהשווה 
את הליכוד למפא"י יכול לטעון עתה בגאווה שהמפא"יזציה של הליכוד דומה גם באופן 
שהוא הורס את עצמו . קפתמונה1 , 11פ6אל תירא עבדי שמיר , יכול הקול ללחוש 
לו בשקט בחלומו . אם יהיה תקיף במרכז , אם יבינו מדבריו שמנוי וגמור עמו 
להביא לפתיחת תהליך מדיני ושאינו חושש מהליצנים שקמו נגדו , הוא ינצח . 
אם ייכנע להם שוב , יאבד את מרחב התמרן האחרון שנותר לו כראש ממשלה . 
הוא ייאלץ להתפטר , עמו תיפול הממשלה והליכוד ייכנס לסחרור של אובדן השלטון . 
