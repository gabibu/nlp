אבו - דאבי ( ע " ר ) . שר הפנים החדש של מצרים , מוחמד עבד אל - חלים 
מוסא , שלל דו - שיח עם המוסלמים הפונדמנטליסטים , בטענה שהוא אינו איש 
דת . כך דיווח אתמול עיתון איגוד הנסיכויות הערביות , " אל - איתיחאד " . 
" אין לי כל כוונה לפתוח בדו - שיח עם הפונדמנטליסטים במצרים . אני איש 
ביטחון , לא איש דת . אם מפלגות אלה יאיימו על היציבות או יפרו את החוק , 
הטיפול בהן יהיה ביד קשה " , הוא אמר . בשבוע שעבר אמר מוסא כי במשטרת מצרים 
עצורים למעלה מ004 , 2 איש תחת חוקי החירום , והבטיח לצמצם את מספרם . מוסא 
החליף את זכי בדר , שהודח החודש על - ידי הנשיא , חוסני מובארק , בעקבות 
ביקורת גוברת מצד האופוזיציה על פעילותו . מפלגות האופוזיציה דרשו את הסרת 
חסינותו של בדר והעמדתו לדין , אולם ראש הממשלה , עאטף צדקי , קרא להן 
לשכוח את העבר , ואף טען כי אין באפשרות הממשלה להסיר את חסינותו של בדר , 
בהיותו חבר מועצת השורה והפרלמנט . 
