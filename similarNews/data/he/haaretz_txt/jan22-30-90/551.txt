" צוללני " דקר " , הנעדרים זה 22 שנה , הועלה באזכרה ממלכתית בבית העלמין 
הצבאי בהר הרצל בירושלים . משמר כבוד של סמלים חמושים מחיל הים ניצב מול 
אנדרטת הזיכרון לצוללת דקר . בקהל היו בני המשפחות השכולות , חברים לנשק 
של הצוללנים , וחיילים וקצינים של חיל הים . יו"ר הכנסת דב שילנסקי נשא 
דברים לזכר הנעדרים , ואמר כי " קשה מאוד להשלים עם השכול , וביחוד קשה 
הדבר למשפחות צוללני דקר , שבניהם לא זכו לבוא לקבר ישראל " . האלוף מיכה 
רם , מפקד חיל הים , אמר כי מדינת ישראל , צה"ל וחיל הים עושים מאמץ מתמיד 
להביא קץ להעדרותם של צוללני דקר . " נמשיך לבדוק כל מידע שיהיה עשוי להביא 
את הנעדרים לקבר ישראל " , הבטיח . האזכרה נפתחה בהעלאת אש באבוקת הזכרון , 
בידי האם השכולה רחל גולדשטיין . עופר רפאלי , בנו של הצוללן הנעדר רפאל 
רפאלי , אמר קדיש . הרב הראשי של צה"ל , אלוף גד נבון , אמר דברי אזכרה 
והשמיע תפילה לעילוי נשמות הנעדרים , והחזן הצבאי הראשי אמר תפילת אל מלא 
רחמים . 
