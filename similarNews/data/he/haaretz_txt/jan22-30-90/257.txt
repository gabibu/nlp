עובדה בלתי ידועה ואפילו מפתיעה במקצת היא שיש מכנה משותף לסרטים " ישו 
כוכב עליון " , " רמבו " , " חסמבה ושודדי הסוסים " , " המאהב " ו"חיוך 
הגדי " . המכנה המשותף הוא צה"ל . הפקות רבות המצולמות בישראל מתבססות על 
צילומי קרב משופעים באפקטים ויזואליים ובציוד לוחמה , והן זקוקות לסיוע 
של צה"ל . אצל רבות מההפקות הזרות המגיעות לישראל בעיקר סרטי " אקשן " 
למיניהם , מהווה המרכיב הזה גורם חשוב בעצם ההחלטה לצלם בישראל . אבל גם 
הפקות מקומיות זקוקות לעתים קרובות לסיוע הצה"לי . 000 , 5 נעליים צבאיות 
עוד ניתן לרכוש בשוק החופשי , אבל לך תשיג שתי פלוגות טנקים ומטס של מטוסי 
כפיר פלוס ספינת טורפדו וסטי"ל . ואחרי שמצאת את כל זה , לך תמצא מישהו 
שיודע להפעיל את זה ללא סיכון וברמה גבוהה . מודע לבעיה ולאפשרויות הכלכליות 
הטמונות בפתרונה , הקים צה"ל ביחידת דובר צה"ל ענף מיוחד - " ענף קשרי 
ציבור " , המטפל בהשכרת ציוד צבאי להפקות קולנוע . כך משתלבות להן בנוחיות 
כמה וכמה מטרות : הכנסת אורחים שכל מפיק יידע להעריך , מטבע חוץ לישראל 
והכנסה כספית לצה"ל , וגם אפשרות בקרה על הסרטים שלהם מוגשת העזרה . לגבי 
הסעיף האחרון יש אומנם כמה גרסאות , אבל אין ספק שצה"ל אינו מפנה פלוגת 
טנקים ממשימות בטחון מבלי שבדק לפני כן שאין הוא מסייע להפקת סרט אנטי - 
ישראלי , חס וחלילה . תפקידו של המדור מתחיל , לכן , עוד זמן רב לפני 
ששועטים הטנקים מול עדשות המצלמה . בשלב הראשון מוסרים המפיקים את התסריט 
לידי אנשי היחידה . אלה בוחנים את עמדתו כלפי ישראל וצה"ל , אם יש כזו . 
אנשי היחידה בוחנים במידת האפשר את רשימת המדינות שבהן יופץ הסרט . אלמנט 
נוסף : הרכב הצוות , האם מתכוונת ההפקה להעסיק צוות ישראלי גדול או " לייבא " 
את רוב אנשי הצוות . סא"ל עירית עצמון , ראש ענף קשרי ציבור , טוענת שאין 
למעשה מדיניות גג מחייבת . השיקולים אם להגיש סיוע להפקה כלשהי , הם לגופו 
של כל פרויקט . כל בקשה , מכל מקום , עוברת גם את אישורו של בטחון שדה , 
ומפקדי החיילות הנוגעים לסיוע צריכים לאשר שמבחינתם אין התזמון מהווה בעיה . 
אחר כך עולה התיק מעלה מעלה , דרך לשכת הרמטכ"ל לידי שר הבטחון , המאשר 
אישית כל אחת מהבקשות . אז נסגרים התאריכים הסופיים ועלות העזרה , והמפיקים 
מתחייבים לשמור על התסריט המוסכם ולהעביר את כל החומר המצולם לאישורה של 
יחידת הסיוע . הם גם יעבירו את העותק הסופי לאישור נוסף של הצנזורה הצבאית . 
רק אז יוצאת ההפקה לדרך , כשהיא מלווה באופן קבוע על ידי קצין תיאום , 
המקפיד על כך שלא תהיה חריגה מההסכמים שנקבעו . חברת ההפקות גולן גלובוס 
היתה עד היום אחד הצרכנים הגדולים של הסיוע הזה . הפקת הסרט " רמבו 3 " 
של ג . ג הוציאה בתוך מדינת ישראל סכום של יותר מתשעה מיליון דולר , מתוכם 
ך - 002 אלף דולר על שכירת ציוד מצה"ל . לצורך הצילומים שכרה ההפקה להק 
של מטוסי כפיר ועוד ציוד קרקע רב . גם הפקת " נשר הברזל " של ג . ג קנתה 
מצה"ל שירותים בכסף רב 057 אלף דולר , שהוצאו בעיקר על השכרת ציוד מחיל 
האויר ועל טנקים רוסים . עוד הפקה עתירת תקציב היתה " כוח הדלתא , שהוציאה 
בארץ כחמישה מיליון דולר , מתוכם כחצי מיליון על נחתת צבאית וכלי טייס . 
מנכ"ל ג . ג , איציק קול , שניהל את הפקות הענק הללו , מסביר את הבחירה 
בקבלת סיוע מצה"ל בכך שהציוד כאן זמין ויש אפשרות להשיג כלים שאינם בנמצא 
בשוק החופשי . למשל : מטס של מטוסי אף - 61 , ונשק מתוצרת רוסית , שאינו 
ניתן להשגה כמעט בשום מקום אחר . גם במשרד הבטחון וגם בצה"ל לא הצלחנו לקבל 
מחירון מסודר לשכירת נשק וציוד , אבל מתוך הנתונים שהצטברו מהפקות השנים 
האחרונות , עולים הנתונים הבאים : שעת טיסה של פאנטום עולה למפיקים ך - 
92 אלף שקלים . עבור שעת טיסה של כפיר ישלמו המפיקים 91 אלף שקלים , ובתמורה 
למסוק תקיפה קוברה , עד 005 , 9 שקלים לשעה . טנק שרמן עולה 05 אלף שקלים 
לחודש , ובערך אותו סכום ישולם עבור שילדה לפיצוץ . עם זאת , מציין איציק 
קול כי בארצות הברית , שבה נמכרים עודפי הציוד מהצבא לידי חברות פרטיות 
המשכירות את הכלים לרשות ההפקות , נמצאת עלות השכירה זולה ב - 05 אחוזים , 
לפעמים , ממחירון צה"ל . לדוגמה : מחיר שעת צילום מהליקופטר צבאי בארץ 
מגיעה ל - 005 , 1 דולר , בעוד שבקליפורניה תשלם רק ך - 005 דולר לשעה , 
ואפשר גם בפחות . " בסרט רמבו " , אומר קול , " הינו זקוקים להליקופטר 
צמוד במשך שלושה חודשים . ההפרשים בין הסכום שצה"ל הסכים להתפשר עליו , 
לבין המחירים בקליפורניה , היו כל כך גבוהים , שהיה שווה לי לעבור את 
כל הבירוקרטיה ההכרחית ולהביא את המסוק מארצות הברית " . בעיה נוספת שצה"ל 
מעמיד בפני המפיקים היא ההכרח לבטח את הציוד בערך הגבוה פי שלושה מערכו בחו"ל , 
מה שמעלה בהרבה את הפרמיה המשולמת . לדוגמה : טנק שרמן משומש מוערך בצה"ל 
ב - 005 אלף דולר , בערך פי שלושה מערכו בארצות הברית . " הפרש המחירים 
הופך למשמעותי כשמדובר בתקופות ארוכות של הפקה . לתקופות קצרות מאפשר צה"ל 
גישה נוחה יותר לציוד , ויש גם כלים נדירים שקשה באופן יחסי להשיג במערב , 
כמו למשל טנקים רוסיים " . בעבר היה נהוג שאת הציוד הצה"לי מתפעלים אנשי 
מילואים שנשכרו על ידי ההפקה ( למעט טייסים ) , אולם מאז שיצחק רבין משמש 
כשר הבטחון , שונו הנהלים . ב"רמבו " וב"נשר הברזל " נשכר הציוד יחד 
עם אנשי הסדיר שביצעו את עבודתם בהפקה במסגרת שעות האימונים , ללא תשלום 
כמובן , ותוך שמירה על אי זיהויים . קפשתבינלשיתוף הפעולה והעזרה של צה"ל 
יש לעתים מחיר , ולא מדובר רק בכסף . צה"ל , כידוע , אינו ארגון התנדבותי 
שמטרתו לסייע לזולת . יש לו מטרות ברורות בכל הקשור לתדמיתו בארץ ובעולם . 
דובר צה"ל , המוסד המופקד על התדמית , מתנה את הושטת הסיוע בבדיקה ואישור 
מוקדמים של התסריט . ירצה יאשר את הסיוע , לא ירצה אין הוא חייב . כך , 
למשל , קרה שסופו של הסרט " אחד משלנו " שונה בגלל קבלת הסיוע מצה"ל . 
בסיומה של הצגת התיאטרון המקורית הורגים חיילי צה"ל את חוקר מצ"ח שבא לחקור 
אותם בקשר למותו של ערבי . לא כך בסרט . עירית עצמון מספרת שלאחר צפייה 
בהצגה , התנתה יחידת דובר צה"ל את שיתוף הפעולה בשינוי סופו של הסרט . 
במקרה הזה קיבל במאי הסרט אורי ברבש את הגזרה בהבנה : " ההחלטה לא לתת 
לחיילים להרוג את ראפא ( חוקר מצ"ח ) היתה ברורה לי עם עצמי , עוד הרבה 
לפני הפנייה של אנשי צה"ל " , הוא טוען . " למרות שפוליטית אני מסכים לחלוטין 
עם כך שקיימת אפשרות לסוף אלים כזה , הרי שעלילתית , מדובר בסצינה בלתי 
מתאימה , וכאיש הנושא באחריות לצורת הסרט , לא יכולתי לקבל אותה . כותב 
התסריט , בני ברבש , פחות נלהב מהשינוי : " אם רוצים לעשות בארץ סרטים 
ולא לכתוב למגירה , חייבים להתפשר " , הוא אומר . " למי עוד יכולנו לפנות 
כדי לקבל מדים , נשק , ושאר אביזרים הנחוצים להפקה , לפלאנגות ? לצבא 
דרום לבנון ? לצה"ל יש מונופול מלא בכל הקשור לצילומים מסוג זה בארץ " . 
הפקה ישראלית שלא הסכימה לפשרות אמנותיות היא " בדרך לעין חרוד " של המפיק - 
במאי דורון ערן . התסריט , המתבסס על ספרו של עמוס קינן , מתאר מדינת 
ישראל עתידנית הנשלטת בידי רשויות הצבא , המטילות משטר חירום המבוסס על 
עוצר קבוע וטרור פוליטי . צה"ל , למותר לציין , לא התלהב מהתדמית " העתידנית " 
שניסו להדביק לו , ופסל את בקשת העזרה . למרות הבנת מניעי הפסילה , מדגישה 
עירית עצמון שבקשת ההפקה התייחסה לאפשרות לצלם באזורי אש מסוימים , ולמעשה 
אפשר היה להסתדר בללא עזרת הצבא . דורון ערן שוהה עתה בארצות הברית לצורך 
עריכת הסרט , ולא ניתן היה להשיג את תגובתו . 
