בודפשט ( ע"ץ ) . הרב הראשי של יהודי הונגריה אלפרד שוויינר אמר כי באחרונה 
חוללו בתי כנסת ובתי קברות יהודיים , ובמדינה נפוצו כתובות קיר אנטישמיות . 
" איני יודע אם האנטישמיות של היום חזקה יותר מאי פעם . אולם אין ספק 
שהתופעה בולטת יותר מבעבר " , אמר הרב . הרב סיפר כי בנו נאלץ להחליף שלושה 
בתי - ספר , משום שבכל מקום היכו אותו בגלל יהדותו . שחקני מועדון הכדורגל 
של בודפשט " אם - טי - ק " הנהנים מאהדה בקרב היהודים , מתקבלים לעתים 
באיצטדיון בקריאות " יהודים מלוכלכים , אושוויץ , אושוויץ " . הרב מסר 
כי המשטרה נאלצה להגן פעמים רבות על בית הכנסת הגדול של בודפשט . מרבית יהודי 
הונגריה מרוכזים כיום בבודפשט , שם שוכן בית המדרש לרבנים היחיד במזרח - 
אירופה , וכן בית ספר תיכון דתי . 
