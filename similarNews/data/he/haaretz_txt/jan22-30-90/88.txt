הוויולן גלעד קרני והפסנתרן איתמר גולן , שניהם בשנות ה02 המוקדמות , לא 
הלכו בדרך הקלה במבחר - היצירות , ונתנו יצוג מכובד למוסיקה הישראלית ( 
" יזכור " של פרטוש ) ולמוסיקה המודרנית הבין - לאומית ( הסונטה אוף 
741 של שוסטקוביץ ) . לא ברור למה בחרו בגירסת העיבוד לויולה של הסונטה 
לכינור מאת סזאר פראנק , על אף עושרו של הרפרטואר המקורי לכלי זה . שני 
המוסיקאים הצעירים הפתיעו במידת הבגרות שבעיצוב היצירות . הם הקדישו את 
מלוא תשומת הלב לפרטים ולמכלול . הנגינה שפעה רעננות , התלהבות ותנופה 
סוחפת בפרקים המהירים ופיוטיות שלווה באפיזודות האטיות , תוך הפקת הצללה 
עשירה בגווני - עוצמה ובצבעי - צליל . קרני יודע לשיר ברגיסטר הנמוך של 
הויולה בצלילים כהים וחמים , ולהשמיע צלילים זוהרים ברגיסטר הגבוה . לגולן 
יש נוכחות פסנתרנית בעלת משקל ולא שתלטנית . נגינתו השתלבה בנגינת הויולה 
במוסיקליות רבה וברוח - צוות קאמרית . 
