נצחון הליגה של הפועל בת ים , 3 : 0 ביום שישי האחרון מול רמת עמידר , 
היה תוצאה ישירה של משחק קבוצתי מצוין , משולב ביכולת אישית טובה של כל 
אחד משחקני בת ים . דווקא למשחק זה עלו הבת ימים בחשש כבד . היעדרם של כוכבי 
הרכש , הקשרים חיים מסיקה ( פצוע ) ואלי ( קינלי ) כהן ( שהורחק ) 
, אילץ את המאמן ליאון בזרנו להמר על הצעיר אבי הלל כמי שיסייע לדוד נמני 
בניהול המשחק הימור שהתגלה כמוצלח מאוד . בת ים תקפה מרגע שריקת הפתיחה , 
כאשר ישראל בן נתן , בתצוגת שיא , פורץ פעם אחר פעם מאגפו השמאלי , מהתל 
בשומריו ומציב את חבריו החלוצים בעמדות הבקעה מצוינות . השער הראשון לבת 
ים , בעיטת עונשין בדקה ה - 41 של דודי נמני ( שערו החמישי העונה ) , 
היה ניצול בודד של שפע ההזדמנויות במחצית הזו . עם פתיחת המחצית השנייה 
נמשכה המגמה ההתקפית של בת ים . בלושטיין , במבצע מצוין , הגיש לבן נתן 
שהרשית , בדקה ה - 64 . בהמשך התעלתה ההגנה הבת ימית , בראשותו של השוער 
מנו שוורץ ומנעה מחלוצי רמת עמידר כיבוש שערים . יכולת טובה במיוחד הציגו 
הבלם הקדמי , יצחק רוזוליו , ( הועבר לתפקיד זה על ידי המאמן בזרנו ) 
והשחקן המסרב להזדקן קובי זיתוני . עד לסיום , הבקיע בן נתן שער נוסף , 
כדי להשלים נצחון נאה 3 : 0 . וכאן המקום לציין את חלקו הרב והמכריע של 
מאמן הקבוצה , בזרנו , בהצלחתה של בת ים . מאז מונה למאמן , במקום דוד 
קרקו , במחזור החמישי , צברה הקבוצה שש נקודות בשבעה משחקים , שבהם נוצחה 
פעם אחת בלבד . בבת ים לא החמיצו את ההזדמנות לחגוג . עוד באותו ערב התכנסו 
השחקנים וחברי ההנהלה בפאב חולוני ובילו עד לשעות הקטנות של הלילה . אחרי 
הכל , לא בכל שבוע זוכים לנצחון כזה . 
