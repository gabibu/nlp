ואשינגטון ( מיוחד ל"הארץ " ) . מנהיג הסיעה הרפובליקאית בסנאט של ארה"ב , 
רוברט דול , הבהיר שלשום באופן חד - משמעי , שהוא מתכוון להיאבק בכל כוחו 
למען קיצוץ של % 5 בסיוע החוץ לשורה של מדינות , ובהן ישראל . דול גם גילה , 
כי מזכיר המדינה , גיימס בייקר , ינהל בימים הבאים שיחות עם מנהיגים בכירים 
בקונגרס , ויפציר בהם להסכים " לגלות הרבה יותר ריסון " בשיריון סכומי 
כסף לנהנות המסורתיות מסיוע החוץ האמריקאי . הסנאטור מקנזאס נשא ביום ד נאום 
במליאת הסנאט . זה היה נאום הבכורה שלו במושב החדש של הקונגרס , אשר חזר 
השבוע מפגרת ראש השנה . עדות ברורה לחשיבות המיוחדת , שדול מייחס להצעת 
הקיצוצים , היתה העובדה שכמעט כל הנאום יוחד לסיוע החוץ . הוא תקף את חלוקת 
המשאבים הנוכחית במלים בוטות , ואמר עליה שהיא " סותרת את הרטוריקה שלנו 
ואת אחריותנו . פירושה , השלכה של הזדמנויות עצומות . היא מחבלת באינטרסים 
של אמריקה " . הוא דיבר לא רק על מדינות אירופה המזרחית , אלא בייחוד על 
מדינות במצוקה בעולם השלישי . " התגובה שלנו למצבן " , אמר דול , " היא : 
ביש מזל , הסיוע שלכם מקוצץ " . הוא כרך בחבילה הזו מדינות לטינו אמריקאיות 
כבוליוויה , פרו , גוואטמלה , ואל סלוואדור . הוא הזכיר מדינות אפריקאיות 
דוגמת קניה , זאיר , ליבריה , וסנגל , שאותן תיאר כ"מדינות מפתח ביבשת 
מפתח " . " באולמות הקונגרס " , אמר המנהיג הרפובליקאי , " נשמעים נאומים 
רועמים עד כמה הן חשובות אבל המחאות הסיוע שלהן מגיעות בצירוף פתק קטן : 
מצטערים שאין יותר , אבל יש לנו עניינים חשובים מזה " . " הבה נשקול " , 
הוסיף דול , " אם לא הגיעה השעה לחזור ולהרהר בתהליך הכמעט אוטומטי , 
שבו נעה פיקת הברך שלנו בשיריוני סיוע חוץ מה שהפך את סיוע החוץ למשהו 
הקרוב לתכניות לזכאים בלבד " . דול גם דיבר בהרחבה על הצורך להגדיל את גמישותו 
של הנשיא בחלוקת סיוע החוץ . אנשי סגל רפובליקאיים בסנאט אומרים , כי " גמישות 
הנשיא " תהיה כנראה הנשק העיקרי במערכה נגד שיריונים , והיא תמצא היענות 
גדולה יותר , גם מחוץ לסיעת המיעוט הרפובליקאית . ביום ג השבוע סעד מזכיר 
המדינה בייקר עם מנהיגים רפובליקאיים משני בתי הקונגרס , ושמע מרובם התנגדות 
לרעיון הקיצוץ השרירותי של % 5 , שהציע דול . אבל לפחות חלק מהם יתקשו להתנגד 
לטענה , שהשיריונים ההרמטיים של סכומי סיוע קטנים , למספר מצומצם של מדינות , 
פוגעים בסמכותו החוקתית של הנשיא לנהל את מדיניות החוץ של ארה"ב . בנאומו 
במליאת הסנאט דחה דול את ההאשמות , שלהצעתו היו מלכתחילה " מניעים כמוסים " , 
והוא ניסה לשגר מסרים פוליטיים לישראל , או למדינות אחרות . " אני מגיש 
את ההצעה הזו " , הכריז הסנאטור בן ה76 , " אך ורק כדי לפתור את הבעיה . 
אם יש לי ביקורת כלשהי כלפי ישראל או כלפי מדינה אחרת , העשויה לאבד סיוע 
מסוים על פי הצעתי אני משמיע את הביקורת הזו בגלוי ומעל לשולחן " . 
