הצעה לחוקה חדשה למפ"ם מעוררת בימים האחרונים סערה בקרב המגזר העירוני במפלגה , 
על רקע אחוז החברות במוסדות המפלגה המרכזיים . אחד הסעיפים בחוקה החדשה 
הוא בחירות יו"ר למפלגה , שיהיה הסמכות התנועתית העליונה , ישמש כדוברה 
הראשי ויו"ר המזכירות , ויהיה אחראי לכל פעילות המפלגה בממשלה , בכנסת , 
בהסתדרות ובכל הגופים המפלגתיים האחרים . מזכ"ל המפלגה יעסוק רק בצדדים 
הארגוניים . כבר הוזכרו שמותיהם של אלעזר גרנות ואליעזר רונן כמי שעשויים 
להתמודד על התפקיד . החוקה החדשה במפ"ם תתקבל ככל הנראה בכינוס המושב השלישי 
של הוועידה העשירית של המפלגה , שיתכנס בכפר המכביה בסוף החודש הבא . לקראת 
המושב המיוחד נבחרה ועדה מפלגתית מיוחדת שתגבש חוקה חדשה , לאחר שבחוקת 
מפ"ם לא בוצע כל שינוי זה עשרות שנים . סעיף אחר בחוקה , המהווה הוראת שעה , 
גורם בימים האחרונים לסערת רוחות בקרב הפעילים העירוניים במפ"ם . עד לאחרונה 
הורכב מרכז המפלגה על ידי רוב של החברים מהקיבוץ . העירוניים במפלגה ערערו 
על קביעה זו , בעיקר אחר הבחירות לכנסת , לרשויות המקומיות ולהסתדרות , 
בהם התברר כי רוב גדול של מצביעים עירוניים נתן את קולו למפ"ם . אולם לטענת 
קבוצה גדולה של פעילים עירוניים , גם בחלוקה החדשה הוחלט על קיפוח המגזר 
העירוני . על פי החלוקה החדשה יהיה מרכז מפ"ם מורכב מ34 חברים מהסקטור העירוני , 
34 אחוז מהסקטור הקיבוצי ו41 אחוז מהסקטור הערבי . עיקר הטענה היא על הייצוג 
המופרז לסקטור הערבי על חשבון הסקטור העירוני . אחד העומדים בראש קבוצת 
הלחץ העירונית התובעת לשנות את הרכב המרכז הוא אילן אסיה מראשי סניף מפ"ם 
בתל - אביב . אילן אסיה אמר אתמול , כי הצעת החוקה המוגשת בסעיף הרכב המרכז 
אינה על בסיס דמוקרטי , ואינה משקפת את מאזן הכוחות התנועתי . 
