" בשום חלק מאלבניה לא הוכרז על מצב חירום ולא היו כל הפגנות מחאה " , הכריז 
ראש המדינה והמפלגה הקומוניסטית האלבנית , רמיז אליה . אך ביום שני , 
51 בינואר , כלי התקשורת היווניים והיוגוסלוויים המשיכו לדווח שבמדינה ניכרת 
תסיסה רבה וכי ננקטו צעדי חירום . מה , אם כן , מתרחש שם באמת ? קשה 
אם לא בלתי - אפשרי לדעת זאת , כי היום כמו תמיד , שקיפריה , " ארץ 
הנשרים " , שוכנת בדד בהרים , אחרי ארבעים וארבע שנות משטר הרמטי במיוחד . 
עם זאת , ממשלת טיראנה גייסה את שגריריה בכמה בירות זרות , כדי להפריך 
את הדעה שאפשר לפרש את תגובתה המהירה והפתאומית כאי - שקט . בפאריס מצא 
לנכון קסנופון נושי , כמו כל עמיתיו , להסביר ב82 בדצמבר , בראיון נדיר , 
שארצו אינה " מודאגת " כלל ועיקר מהמשבר של " הקהילייה הסוציאליסטית " , 
שאליה היא אינה משתייכת . לפיו , הזעזועים שהתרחשו באחרונה במזרח - אירופה 
מציינים את תבוסת " הרוויזיוניזם " , דהיינו , קומוניזם שעות על - ידי 
" חרושצוב וגורבצוב " , בעוד שהאלבנים , " המתנגדים תמיד לאותה סטייה , 
ימשיכו ללכת בדרך הסוציאליסטית " . נאמנות " תמה וברה " זו לסוציאליזם 
" האמיתי " קיימת במדינה שבה משמרים את פולחן האישיות של סטאלין ופסלו 
של " אבי העמים " מוסיף לחלוש באין מורא על ציר התנועה המרכזי בטיראנה . 
היצמדות מופגנת זו לסטאליניזם אינה מותירה אלא ספק קל באשר לגורל האלבנים , 
במקרה שהשלטון ירגיש מאוים על - ידי ביטויי אי - נחת חמורים , ואולי הביטויים 
הראשונים שעליהן מדברות השמועות הנוכחיות הם חלק מתנועת מחאה ( בייחוד בעיר 
שקודר שבצפון המדינה ) . בעבר , למרות סגירותה של השיטה , נודע בסופו 
של דבר שחששות הממשלה האלבנית הובילו בכמה וכמה מקרים לגל דיכוי נרחב , 
יחסית למדינה שבה חיים מעט יותר מ3 מיליוני נפש . " אמנסטי אינטרנשיונל " 
נתן לכך הד בדיווחיו לעתים קרובות , אם כי לא יכול היה להמציא הוכחות מדויקות . 
" האירועים האחרונים באירופה המזרחית עודדו כוחות אנטי - אלבניים מסוימים 
ומכרים היטב לפתוח מחדש במערכת השמצות נגד ארצנו . אך הם לא יצליחו לעולל 
לנו רע . לא הרשינו לאיש , ולעולם לא נרשה , להכתיב לנו את חוקינו ואת 
נוהגינו " . את זאת הכריז ב1 בינואר רמיז אליה , בברכו את האומה לשנה החדשה . 
דבקות זו בהמשכיות , המקבלת שוב אישור פומבי , מצננת במידה רבה את התקווה 
להתפתחות כלשהי , שעורר אליה עצמו ב5891 , עם מותו של קודמו , אנוור הודגה , 
המייסד " האהוב " של הרפובליקה העממית הסוציאליסטית של אלבניה . להוציא 
כמה הגמשות ביחסי חוץ , הפתיחות ( גלאסנוסט ) מלה שהמנהיגים האלבניים 
מעדיפים להימנע ממנה מתמהמהת , ודומה אפילו שאפשר לאתר הקשחה במשטר בחודשים 
אחרונים אלה . האם זהו הפחד מהידבקות ? קפמאפרקמאז מושב המליאה השמיני של 
הוועד המרכזי , בספטמבר 9891 , יצר אליה את הרושם של שיבה לערכים הבטוחים 
ביותר בעיניו של הסטאליזינם האורתודוקסי ביותר . " השחצנות של הבורגנות 
והאימפריאליזם " , הוא אמר , " נתמכת על - ידי הבגידה הרוויזיוניסטית , 
שעם הפרסטרויקה של גורבצוב והגל הנוכחי של רפורמות אנטי - מהפכניות עומדת 
בראש התהליך שהביא את החברה הסובייטית ואלה של מזרח - אירופה אל פסי הקפיטליזם . 
גורבצוב ואנשיו אינם מתנכרים לסטאלין בלבד ולהצלחות הראשונות של הסוציאליזם , 
הם אפילו אינם מהססים לבקר את לנין ואת מהפכת אוקטובר " . ואליה הוסיף : 
" מפלגתנו והחבר אנוור הודגה גינו את הרוויזיוניזם המודרני והזהירו את 
התנועה הקומוניסטית מפני סכנה זו מאז הופיעו סימניה הראשונים . הזמן הוכיח 
שתחזיות אלה היו מבוססות " . מדוע , אם כן , לשנות , כאשר בטוחים תמיד 
בצדקת הדרך ? בכל זאת , אליה , שהגיע לשלטון בהיותו בן 95 ועמו צוות צעיר 
בחלקו הגדול , מעריך כרצוי את " שכלול הדמוקרטיה הסוציאליסטית " , מגנה 
את " הביורוקרטיה " , מעריך כאפשרי את מינוים של לא - קומוניסטים לתפקידים 
בכירים ( שרים , מפקדי צבא ודיפלומטים ) ומעלה על נס את " התעמתותם של 
רעיונות " , בהצליפו באלה שמבלבלים בין " אחדות " ל"תמימות דעים " . אך 
לא פחות מכך הוא מזכיר את החובה הבסיסית " לקדם את הסוציאליזם ולחסום את 
הדרך בפני כל מי שישדל לעוותו " , והוא אף הדגיש , כדי שלא ייוותר ספק : 
" כשם שלא נאפשר פתח לשיבה לבעלות הפרטית , לא נרשה לעולם את החלשתה של 
הבעלות המשותפת הסוציאליסטית ואת החלשתה את הדיקטטורה של הפרולטריון ; כשם 
שלעולם לא נשתף בשלטון כוחות אנטי - עממיים , כך לא נוותר לעולם על התפקיד 
המוביל של מפלגתנו למען מה שקרוי פלורליזם " . קפמאליד4לפני פחות משנה , 
בפברואר 98 , הכריז אליה על החלפתם של כמה שרים וראשי מפלגה , והדגיש את 
קיומם של " חולשה וחוסר - מעש " בקרב כמה יסודות בהנהגת המדינה , כמו 
גם את הצורך ב"הידוק הפיקוח " עליהם . האם זו הודאה בקיומם של קשיים , 
בחילוקי דעות פנימיים , ביישור הקו לאחר נטייה קלה וקצרה לעבר הפרגמטיזם ? 
קפמאפרקההיסטוריה של ארץ תת - מפותחת זו תסייע בהבנת קיומו של משטר ברזל 
המוסיף להתקיים בחלל סגור ובנפרד משאר ארצות אירופה . אלבניה לא התנסתה מעולם 
בדמוקרטיה , אפילו לא זו של משחק פוליטי מסויג שהוכנס לא מכבר לכמה מפלגות 
קומוניסטיות . המפלגה הקומוניסטית האלבנית לא הכירה אלא טיהורים ברוטליים 
ופחות או יותר חשאיים , שהותירו אחריהם ריבועים לבנים על קירות המוזיאונים , 
עם סילוק דיוקנותיהם של מנהיגים מודחים , כמו זה של ראש הממשלה מחמט שהו , 
שהיעלמותו ב1891 הוצגה כ"התאבדות " . אחרי ארבע וחצי מאות של שליטה עותמאנית 
נכנעה אלבניה לכיבוש איטלקי במשך מלחמת - העולם הראשונה , ושלוש שנים לאחר 
שהוכרזה הרפובליקה ב5291 , הומלך הנשיא למלך תחת השם זוג ראשון . ב9391 
היא נכבשה שנית על - ידי איטליה , הפעם איטליה הפאשיסטית , ואחר - כך , 
ב3491 , על - ידי גרמניה הנאצית . אלבניה השתחררה ברובה מהכיבוש בכוחות 
עצמה , עובדה שהעניקה במשך תקופה ארוכה לגיטימציה מסוימת לשלטון הקומוניסטים . 
אלה , שהיו קשורים לפרטיזנים היוגוסלווים , לא התקשו להשתלט על תנועת 
המרי ואחר - כך על הנהגת המדינה החדשה ( עם ניצחון החזית הדמוקרטית של אנוור 
הודגה , ב5491 , שזכתה ב%39 מהקולות ) , שנהפכה לרפובליקה עממית ב6491 . 
מאבק זה נגד הפלישה מסביר את " היהירות " שעליה הסתמכו הקומוניסטים , 
את הגאווה על העצמאות שהושגה במחיר יקר ואף נשמרה בכל מחיר ובקנאות פראית 
עד עצם היום הזה . מקרע לקרע עם יוגוסלוויה ב8491 , עם בריה"ם ב1691 ועם 
סין ב8791 אלבניה אכן שימרה את עצמאותה , אך עקב התנזרותה מקשרים עם שותפותיה 
העיקריות היא כיום הארץ הענייה ביותר באירופה . 
