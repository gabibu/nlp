ראש הממשלה , יצחק שמיר , אמר אתמול בוועדת החוץ והביטחון של הכנסת כי 
התהליך המדיני מתנהל אמנם בעצלתיים , אבל לא בגלל מדיניות מכוונת של ישראל . 
יש עדיין צורך בבירור בקשתה של ישראל לביטחונות , אמר , וככל הנראה נמשך 
גם הבירור המקביל בין ואשינגטון לבין קהיר . שמיר קרא לאופוזיציה " שלא 
להטיל אימה " בקשר לביקורת המושמעת כלפיה בארצות הברית . בעבר כבר הוטל 
אמברגו שישראל עמדה בו בכבוד . ממילא , אמר , האפשרות של אמברגו כזה אינה 
נראית קרובה . לדבריו , גיימס בייקר יודע כי יש עם מי לנהל משא ומתן בישראל , 
למרות המחלוקת הפנימית בארץ . במצב זה , שמיר בעד ממשלת אחדות לאומית , 
אבל בברירה בין בחירות לבין הרכבת ממשלה צרה הוא מעדיף בחירות מוקדמות . 
בנושאים אחרים : שמיר הכחיש כי היה מעורב במעצרו או בשחרורו של פייסל אל - 
חוסייני . היחס כלפי חוסייני , אמר , לא ישתנה גם לאחר שחרורו בערבות . 
הוא אמר כי ישראל מוכנה לכל משא ומתן עם סוריה . שום סנאטור אמריקאי לא 
נתבקש למסור לו מסר כלשהו מדמשק . חברי האופוזיציה התבטאו נגד שמיר בחריפות . 
עמיר פרץ ( מערך ) : " בימיך כראש הממשלה , הפכו אזרחי ישראל מבוהלים " . 
אברהם בורג ( מערך ) אמר לשמיר : " היה גבר ואל תתחמק עם מי תנהל משא 
ומתן ? אתה עושה הכל להרוג את תהליך השלום , מנתק את האינפוזיה " . יוסי 
שריד ( רץ ) : " הבקשה לעצור את חוסייני היתה על דעת ראש הממשלה . זו 
היתה החלטה פוליטית לקראת כינוס מרכז הליכוד ב7 בפברואר " . פנחס גולדשטיין 
( ליכוד ) טען כי " שלום עכשיו " היא " חוד החנית של ההתייחסות השלילית 
כלפי ישראל בארה"ב ובאירופה " . רחבעם זאבי ( מולדת ) אמר כי הממשלה הפקירה 
את חיילי צה"ל במלחמתם באינתיפאדה . לא החיילים צריכים לעמוד לדין , אמר , 
הממשלה אחראית . גאולה כהן ( תחיה ) קראה לשמיר להקפיא את המשא ומתן המדיני 
עד לאחר קליטת גל העלייה . שמיר עומד לכתוב את פרשת חוסייני בשבע שגיאות , 
אמרה , כפי שנהג בפרשת עזר וייצמן . " לאן אתה הולך , אדוני ? " , 
שאלה , ושמיר השיב : " לארץ ישראל השלמה החיה בשלום " . קפידביניו"ר הכנסת , 
דב שילנסקי , הודיע כי ישקול מחדש את החלטתו לקיים את טכס הנטיעות המסורתי 
של הכנסת בט"ו בשבט מעבר לקו הירוק . הוא הודיע זאת לאחר שסיעות רץ , מפ"ם 
ושינוי הודיעו כי יחרימו את הנטיעות מעבר לקו הירוק . סיעות אלה רואות בכך 
הפרת ההסכמה הלאומית . סיעות התחיה ומולדת גינו בחריפות את הסיעות המחרימות . 
קפידבינהמחלוקת על תיקון הפקודה למניעת טרור , שנועד לאפשר להחרים כספים 
המועברים מחו"ל מטעם ארגוני הטרור , צצה אתמול מחדש בוועדת החוקה של הכנסת . 
התיקון עורר התנגדות במערך ובאופוזיציה משמאל , וגם בליכוד יש מי שמהסס . 
צחי הנגבי ( ליכוד ) סבור כי החוק המוצע הוא כלי חיוני במאבק בטרור , 
אולם ראובן ריבלין ( ליכוד ) היה מסוייג : עם כל ההבנה לצרכי המלחמה בטרור , 
אמר , חוק אנטי דמוקרטי גורם בסופו של דבר נזק לישראל יותר משהוא מועיל 
לה במאבק נגד הטרור " . אמנון רובינשטיין ( שינוי ) סבור כי החוק בניסוחו 
הנוכחי הוא סטירת לחי לדמוקרטיה , וראוי להישלח מחדש לוועדת השרים לחקיקה . 
מרדכי וירשובסקי ( רץ ) אמר כי מדובר ב"מפלצת משפטית " . 
