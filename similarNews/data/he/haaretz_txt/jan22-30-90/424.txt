באוניברסיטה העברית בירושלים עלה שוב המתח בין חוגי הימין והשמאל בעקבות 
הפגנת ועד הסטודנטים הערביים ופעילי השמאל ו"קמפוס " , במחאה על סגירת אתר 
ה"פורום " בפני דוכנים של תאים פוליטיים . ההפגנה נערכה ללא אישור . לאחר 
ההפגנה בשבוע שעבר , הורתה ההנהלה להעתיק את הדוכנים למקום אחר . אתמול 
נשאו הסטודנטים שלטים " כן לחופש הביטוי " , " לא לוועדת המשמעת " , 
ונשאו דברים בזכות הדמוקרטיה וחופש הביטוי באוניברסיטה . אל המפגינים הצטרף 
גם ח"ך תופיק טובי . מול המפגינים התייצבה קבוצה של סטודנטים מתא " גלעד " 
של הימין . הצדדים לא הגיעו לכלל עימות . דובר מטעם " גלעד " הסביר אתמול 
כי חבריו ניסו למנוע עימות נוכח הבטחת ההנהלה לפזר את ההפגנה לאלתר . לטענתם , 
איפשרה ההנהלה להמשיך בהפגנה , למרות ההבטחה . הסטודנטים מהימין קובלים 
על אפליה נגדם מצד שלטונות האוניברסיטה . דובר " גלעד " אמר : " ההנהלה 
היא שמאלנית ומשתיקה רק את הימין " . טענות הפוכות השמיע בשבוע שעבר השמאל . 
תגובת דוברת האוניברסיטה , רקפת מוסק : " ההנהלה רואה בחומרה ובדאגה את 
ניסיונותיהם של הגורמים הפוליטיים להתסיס את הקמפוס ולנצל לרעה את חופש הביטוי . 
ההנהלה תשקול נקיטת צעדים למנוע אירועים נוספים " . לדבריה , ההנהלה פעלה 
להפסקת ההפגנה . הממונה על המשמעת באוניברסיטה ביטלה אתמול את השעייתם מן 
הלימודים של יו"ר תא אומץ ( מפ"ם רץ ) מוסי רז , ופעיל " קמפוס " יורי 
פינס . השנים הושעו בעקבות ההפגנה הסוערת בשבוע שעבר . 
