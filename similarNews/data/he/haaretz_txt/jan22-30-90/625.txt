החולים של קופת - חולים הכללית ישביתו החל מהיום בבוקר , למשך 42 שעות , 
את חדרי הניתוח בכל בתי - החולים של הקופה . חדרי הניתוח בבתי - החולים 
בילינסון והשרון בפתח - תקוה , קפלן ברחובות , סורוקה בבאר - שבע , יוספטל 
באילת , מאיר בכפר - סבא , כרמל בחיפה והעמק בעפולה יפעלו במתכונת שבת . 
על - פי הודעת הרופאים , יידחו כ005 ניתוחים , שאמורים היו להתבצע היום , 
ויבוצעו רק ניתוחים דחופים להצלת חיים . יו"ר חטיבת רופאי בתי - החולים 
של הקופה , ד"ר אליאס ויליקובסקי , הודיע כי השבתת חדרי הניתוח באה במחאה 
על הסדרים פרטניים , שהופעלו בין הנהלות המחוזות של הקופה לבתי - החולים ; 
הסכמים ששינו הסכמים קודמים ופגעו בהכנסות הרופאים מהמשמרת השנייה , תוך 
איום על העברת חולים מבית - חולים אחד למשנהו . עוד מוחים הרופאים , כי 
הקופה מקבלת רופאים מומחים לעבודה ורופאים מתמחים בחוזים אישיים , מבלי 
לבוא בדברים על כך עם נציגות הרופאים . ד"ר ויליקובסקי קרא להנהלת קופת - 
חולים הכללית לפעול בשיקול דעת , על - מנת למנוע את התדרדרות היחסים הטובים 
ששררו בינה לבין הרופאים , יחסים שאיפשרו בשנה האחרונה לבצע 000 , 12 ניתוחים 
במתקני הקופה . הנהלת קופת - חולים הביעה צער על כך שנדחו כל הניסיונות להיכנס 
למשא - ומתן עם ועד הרופאים , והיא מקווה לפתוח היום בהידברות עמם . מההנהלה 
נמסר , כי כל ההסדרים בין בתי - חולים לניוד חולים כדי לקצר תורים תואמו 
עם ועדי עובדים מקומיים . ההנהלה גם הודיעה , כי אין הסכמים מיוחדים בחוזים 
אישיים , למעט רופא מרדים שהובא מהונגריה לבית - החולים בילינסון . 
