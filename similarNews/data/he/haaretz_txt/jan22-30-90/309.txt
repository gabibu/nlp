תנועת שלום - עכשיו הגישה אתמול תלונה במשטרה נגד אנשי " כך " על הסתה 
לרצח של פעיליה . התלונה מתבססת על אירועים שקרו במהלך משמרת - מחאה שקיימו 
פעילי שלום - עכשיו מול משטרת ירושלים , בקריאה לשחרורו של פייסל אל - חוסייני . 
במהלך המשמרת קראו לעברם אנשי " כך " , ובראשם דובר התנועה ברוך מרזל , 
" חבל לבוגדים " , ו"צריך לתלות אתכם " . תלונה נוספת הוגשה על אלימות 
אנשי " כך " בשעת שחרורו של חוסייני במגרש הרוסים שלשום . את התלונות 
הגישו אנשי שלום - עכשיו שהיו במקום . לטענתם , אנשי המשטרה הבכירים שנכחו 
במקום לא עצרו איש מבין התוקפים והמסיתים . הוגשה גם תלונה לנציב תלונות 
הציבור במשטרה , נגד איש משטרה שהיכה באלה פעילת שלום - עכשיו בעת השתוללות 
אנשי הימין , בזמן שחרורו של חוסייני . לטענתם , בעת שהוכתה עמדה הפעילה 
מחוץ למוקד ההשתוללות . התנועה הודיעה כי " לא תאפשר למשטרה להתחמק מתפקידה 
הציבורי לעצור את האלימות " . התנועה מביעה פליאה על כך שלא נעצר שותפו של 
נועם פדרמן לפגיעה בחוסייני . איש זה היכה את חוסייני הכבול בידיו , וקרע 
את מעילו בדיון בבית המשפט . 
