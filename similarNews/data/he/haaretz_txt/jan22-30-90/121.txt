בוד שבהם התקבל שמעון פרס בפראג ואנו מקווים כי ממשלת צכוסלובקיה תקיים את 
הבטחתה לחדש את היחסים הדיפלומטיים עם ישראל . פרס היה יכול להרגיש את עצמו 
בפראג כאילו הוא ראש הממשלה , אבל לא כך זה יהיה בקהיר . מארחיו בבירת 
מצרים יודעים היטב כי בעל התואר מ"ם ראש הממשלה איננו מספר אחת בירושלים . 
אם כי פרס יהיה בוודאי אורח רצוי , נשיא מצרים ושר החוץ המצרי אינם משלים 
את עצמם באשר למגבלות שהאורח שלהם נתון בהן בביתו . ביקורו בקהיר , אמר 
פרס , נועד לבחון את המצב ולראות כיצד אפשר להתקדם בתהליך השלום . אבל 
הרי השתלשלות הדברים בקשר לתהליך השלום ידועה לו היטב , וספק רב אם חוסני 
מובארק ועיסמת עבד אל - מגיד יוכלו לגלות לו דבר שלא היה ידוע לו לפני בואו . 
מותר גם לפקפק , אם מארחיו המצרים יוכלו ללמוד מפיו דבר ביחס לעמדת ישראל , 
שטרם הגיע לידיעתם מדיווח של שגרירם בתל - אביב וממקורות אמריקאיים . אם 
ינסו לתהות על קנקנו של פרס , שהוא , כידוע להם , גם יושב ראש מפלגת העבודה , 
אין לשער שיחרוג ממה שהמשמעת הקואליציונית כופה עליו . אין גם להניח כי 
נשיא מצרים ושר החוץ שלו ירככו את עמדתם באשר ליוזמת הבחירות של ישראל ולחמש 
הנקודות של מזכיר המדינה של ארצות - הברית כדי לסבר את אוזנו של האורח , 
המייצג את המערך בממשלת ישראל . מובארק ועבד אל - מגיד יודעים , כי ירושלים 
לא היתה מתעקשת על אי - שיתופם של ערביי ירושלים המזרחית בבחירות ועל פסילתם 
של שני פלשתינאים מגורשים במשלחת הפלשתינית למפגש קהיר , ל היה פרס מכהן 
כראש ממשלת ישראל הוא , ולא מנהיג הליכוד . אם יו"ר מפלגת העבודה רוצה 
להשפיע על ממשלת האחדות ירושלים , ממשלת ישראל והקבינט הם המגרש שעליו 
הוא צריך לשחק , ולא בירות זרות ; ועליו להיאבק על דעותיו גם בתוך מפלגתו . 
הסיכויים להצלחתו השתפרו , אולי , עם שובו של יצחק רבין מביקורו בוואשינגטון . 
שר הביטחון הצליח , ככל הנראה , להציל את הסיוע הצבאי האמריקאי מסכנת 
קיצוצים . אבל באשר למגזר האזרחי של הסיוע , ניסח רבין את דבריו במידה 
של זהירות , ולא הסתיר כי ידידינו האמריקאים מודאגים מ"המצב העגום של תהליך 
השלום " , וכי הדיבורים על אפשרות , או צורך , של קיצוצים בסיוע כספי לישראל 
זוכים לתהודה שאינה לגמרי שלילית , גם על רקע זה . האמריקאים יודעים , 
שהצד הערבי אש"ף ומצרים נאבק על עמדתו בתקיפות שאינה נופלת מזו של הצד 
הישראלי . אבל בכל זאת גם רבין התרשם מתחושתם של אמריקאים רבים " שישראל 
אינה עושה די לחלץ את תהליך השלום מהמקום שבו הוא תקוע " . מה מתכוונים פרס 
ורבין לעשות כדי להוכיח לארה"ב שהתחושה אינה מבוססת על מציאות ? אם ראשי 
המערך עדיין סבורים כי התהליך המדיני שיזמה ישראל באמצעות יוזמת הבחירות 
שלה עדיין לא מוצה , עליהם להתאמץ להשפיע על ראשי הליכוד שישנו את עמדתם , 
שבעטיה נוצרה התחושה האמריקאית הנ"ל . מזכיר המדינה של ארה"ב עדיין ממתין 
לתשובה ישראלית על טיוטת המכתב שהפקיד בידי אליקים רובינשטיין . הבירורים 
הבלתי - פורמליים המתנהלים בין ירושלים לוואשינגטון אינם מספקים אותו ; 
גיימס בייקר ראוי לשמוע תשובה רשמית . יצחק שמיר נענה לפנייתם של ראשי המערך 
שהתשובה לא תשוגר לפני שרבין ישוב מארה"ב . עתה הוא חזר , ואם משה ארנס 
ישוב ממדריד , יש לכנס את הקבינט כדי לאשר את הנוסח הסופי של התשובה . 
אם שמיר ירצה לדחות את העניין עד אחרי ישיבת מרכז הליכוד בראשית פברואר , 
על פרס ורבין להבהיר לו שלא יסכימו לסחבת הזאת . 
