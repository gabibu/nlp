משלחת כלכלית רמת דרג מברית המועצות תבוא היום לישראל . המשלחת אמורה לדון 
בהכנות לביקורו הצפוי של ממלא מקום ראש הממשלה ושר האוצר שמעון פרס בבריה"ם . 
בראש המשלחת יעמוד סגן יו"ר הוועדה לתכנון ממלכתי של הרפובליקה הרוסית , 
יורי אולחוביקוב . ישתתפו בה מנכ"ל מחלקת המזרח התיכון ואפריקה בוועדה 
זו מיכאיל סן , הממונה על קשרי החוץ בחברת התעופה הסובייטית " אירופלוט " 
לב קוזנייצוב , בכיר במועצה הממלכתית לתיירות יורי באגרוב , סגן ראש מחלקת 
קשרי חוץ במועצה הממלכתית לחקלאות של הרפובליקה הרוסית ולדימיר מכייב , 
ואיש ועד השלום הסובייטי בוריס מאקארנקו . המשלחת תיפגש בארץ עם אישים בכירים 
בתחומי התעופה , התיירות , החקלאות , הרפואה והתקשורת . 
