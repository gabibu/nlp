עשרות תושבים מקריית שמונה , ובראשם ראש העירייה , פרוספר עזרן , עומדים 
לפנות בוקר לצאת אל בתי השרים בכל רחבי הארץ ולהגיש להם מינשר , שבו הם 
נקראים לסייע יותר לעיירות הפיתוח ובנושאים אחרים העומדים היום על סדר היום . 
כותרת המינשר היא " קריית שמונה מובילה מאבק חברתי - כלכלי . זה מה שכואב 
לכולנו ועל זה נילחם כרוז מספר 1 " . באיגרת שיחלקו תושבי קריית שמונה לשרים 
נאמר , בין השאר , כי " בימים אלה יש יותר ויותר משפחות במדינה הרעבות 
ללחם ופושטות יד , ללא חשמל , מים וטלפון . גם אתה , אדוני השר , שותף 
בכיר ומלא לחוליים אלה . גם אתה , אדוני השר , אינך עושה כמצוות שולחיך 
ומזלזל בהם בחוסר טיפולך להבראת מצב זה . גם אתה , אדוני השר , אשם במצב 
שנוצר " . פרוספר עזרן מסר כי כל שר בממשלה יקבל את האיגרת הבוקר מיד עם צאתו 
מביתו וקבוצות של תושבי קריית שמונה ילוו את השרים במשך כל היום , לרבות 
לישיבת הממשלה . 
