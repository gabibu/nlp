ההסתדרות באמצעות עו"ד אלי מיטל , פנתה אתמול לבית המשפט בבקשה לקבלת צו 
מניעה המורה לבנק המזרחי שלא למזג לתוכו את בנק מימון וסחר . בפנייה מסתמכת 
ההסתדרות על ההסכם הקיבוצי שעליו חתומים עובדי בנק מימון וסחר המונע מההנהלה 
את האפשרות לנקוט בפעולות חד צדדיות כנגד העובדים . עובדי הבנק חוששים כי 
מיזוגם עם בנק המזרחי עלול לגרום לפיטורי מספר רב של עובדים מתוכם . ועדת 
הכספים של הכנסת שאמורה היתה לאשר בישיבה אתמול את פעולת המיזוג דחתה את 
הדיון בנושא למחר . עובדי מימון וסחר מתכוונים להופיע בפני הוועדה ולשכנע 
את חבריה להמנע מאישור פעולת המיזוג בטענה כי הדבר נוגד את האינטרסים של 
האוצר . 
