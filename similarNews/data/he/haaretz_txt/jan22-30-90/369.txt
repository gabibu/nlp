מוסקווה ( ע"ר ) . דובר משרד החוץ הסובייטי גנאדי גרסימוב , דחה אתמול 
את השמועות כי נשקפת סכנה למיכאיל גורבצוב . גרסימוב אמר כי אין כל אלטרנטיווה 
לגורבצוב או למדיניות הרפורמה שלו . גרסימוב השמיע את דבריו בפני כתבים , 
לאחר שנשאל האם הבעיות ההולכות וגוברות של בריה"ם אינן מהוות סכנה להנהגה 
הנוכחית . " אין להנהגה הקיימת כל אלטרנטיווה שהיא . אין שום מנהיגים אחרים . 
אין שום מדיניות אלטרנטיווית " , אמר הדובר . באחרונה נראו סימנים ברורים 
כי השמרנים במפלגה הקומוניסטית מגבירים את לחצם על גורבצוב , שיאט את מדיניות 
הרפורמות שלו , ואת מדיניות הדיונים הפומביים . ביום שישי הצהיר העיתון 
" איזווסטיה " בפרשנות בעמודו הראשון , כי קיצונים מימין ומשמאל מעודדים 
את חוסר היציבות ומנסים לפגוע בגורבצוב . " כיום נמצאת החברה שלנו מעבר 
למצב בה היא יכולה לשאול את השאלה האם הפרסטרויקה יכולה להתקיים " , הדגיש 
פרשן ה"איזווסטיה " . מספר אינטלקטואלים טוענים כי יתכן שגורבצוב הוכנס למלכודת 
בשאלת הפריצה לעיר באקו . אחדים מתומכיו אומרים כי הוא הוטעה בזדון לגבי 
עמדות החזית הלאומית האזרית . שלשום דיווחו עיתונים אחדים כי הפעילים הקומוניסטים , 
שחששו מהחזית האזרית , הגבירו בכוונה את המתח הלאומני כדי לגרום משבר . 
