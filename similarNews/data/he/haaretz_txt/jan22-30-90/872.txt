השמש החורפית הגדילה אתמול את קצב מכירת הכרטיסים ואת המתח לקראת הדרבי הירושלמי , 
בין בית"ר להפועל , שנדחה משבת בגלל המיגרש הבוצי , להיום בשעה 00 . 51 . 
שתי הקבוצות הירושלמיות , הסוגרות את הטבלה , סיימו את הכנותיהן למשחק 
בצורה שונה . במחנה הבית"רי העדיף המאמן זאב זלצר לערוך אימון קבוצתי ביום 
ראשון ואתמול נתן לשחקניו יום מנוחה , חוץ מהשוער גולן מלול שעלה לירושלים 
וערך אימון אישי עם מאמנו . בערב נפגשו כל השחקנים לצפות בסרט על . . . 
בית"ר ירושלים , אולי כדי להפיג מעט מהמתח המצטבר עוד מהשבוע שעבר . מצבו 
של החלוץ הבולגרי של בית"ר , פאשב , עדיין לא ברור . אתמול היה לו חום 
גבוה וזלצר יחליט לגבי הכללתו בהרכב סמוך לשעת המשחק . במחנה האדומים קיימו 
אתמול אימון טאקטי שבו תירגל המאמן אברהם בן דוד בעיקר את מערך ההגנה שעשוי 
לעבור שינוי עם הצבתו של אוחנה כבלם אחורי במקום שפירא שיוסט לקישור . המגן 
יוסי תא שמע , שהיה חולה ביום ראשון ולא התאמן , שב אתמול להתאמן . באימון 
חזו כמה עשרות אוהדים וכן פטרון הקבוצה ח"ך עמנואל זוסמן ויו"ר התאגיד אלי 
מויאל . 
