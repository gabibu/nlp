בסיעות הדתיות שוררת תרעומת על משרד האוצר , שהקציב לפי שעה בתקציב המדינה 
ל0991 רק מאה וחמישה מיליון ש"ח למוסדות הדת הייחודיים . ח"ך יאיר לוי ( 
ש"ס ) , נועד אתמול עם סגן שר האוצר , יוסי ביילין , ותבע ממנו להגדיל 
את ההקצבה הממשלתית למוסדות הדת הייחודיים . ח"ך לוי אמר , כי בשנים האחרונות 
חלה שחיקה גבוהה בתקציב הישיבות התורניות , וכי על האוצר לפצות את הישיבות 
בגין השחיקה . סגן שר האוצר ביילין השיב , כי הוא מתנגד להגדלת מסגרת הכספים 
הייחודיים מעבר לסכום שהוצע על ידי האוצר . ביילין הודיע , כי הוא תובע 
לקצץ בסעיף התקציבי המיועד למוסדות לתרבות תורנית , וכי החלוקה צריכה להתבצע 
על פי קריטריונים . ח"ך לוי תבע , כי כספים למוסדות הדת יועברו באמצעות 
משרד החינוך ולא באמצעות משרד הדתות . הם סיכמו , כי תערך בימים הקרובים 
פגישה של ח"ך החרדים בוועדת הכספים עם סגן שר האוצר להמשך הדיונים בנושא . 
בסיעות הדתיות אמרו אמש , כי גם אם האוצר יתנגד להגדיל בצורה ניכרת את 
מכסת הכספים הייחודיים , הרי שעליו להכין תוכנית רב - שנתית לביטול השחיקה 
בתקציביהם של מוסדות אלה . ח"ך יאיר צבן ( מפ"ם ) קרא אתמול למפלגתו , 
שלא להשתתף בממשלה צרה על יסוד הצעת תקציב המדינה . הוא אמר , כי התקציב 
עומד בסימן העמקת הפערים החברתיים והוא יביא לגידול בממדי העוני . אין בתקציב 
פיתרון לבעיית האבטלה , ומפ"ם תנהל מערכה נמרצת , ומאות הסתייגויות לסעיפי 
התקציב . הוא קרא למזכיר ההסתדרות ישראל קיסר לכונן מטה חרום למלחמה בגזרות 
התקציב . 
