פייסל אל - חוסייני עמד אתמול מול תמונת ילד יהודי המרים ידיים נוכח קלגסים 
נאציים . " הנאצים אמרו זאת בפירוש בוועידת פוטסדאם 3491 שיש להרוג את 
הילדים תחילה , כי הם העתיד של העם היהודי " , כך סיפר לו יחיאל ינאי , 
חוקר השואה בעת שליווה אותו בביקורו במוזיאון בית לוחמי הגטאות שבקיבוץ 
לוחמי הגטאות . בלא להיכשל ברמיזות או איזכורים מכל סוג שהוא , עבר אל - 
חוסייני במכונת הזמן שמציעים מוצגי המוזיאון ותמונותיו : פיגמת אסיר המחנות , 
מכשיר למדידת לחם . תמונות סלקציה באושוויץ . אשה עם טלאי צהוב לרוחב 
סודרה . יהודים בדרך לתאי הגאז של אושוויץ . שלדים ליד כבשני מיידנק . 
הביקור נערך ביוזמתם של דב ואילנה צרנובה , ידידיו של אל - חוסייני . " הביקור 
אתמול הינו שלב בתוכנית העבודה השנתית של המנהיגות הפלשתינית : לאחר שנת 
שכנוע בקרב העם הפלשתיני , למען הרעיון של שתי מדינות ישראל ופלשתין , 
התחלנו בשנת שכנוע כלפי דעת הקהל הישראלית " , אמר אל - חוסייני . הוא הגיע 
עם כמה מלווים , ביניהם פואד אל - ערף , המנהל האדמיניסטרטיווי של מכון 
המחקר לעניינים ערביים וידידים יהודים שמשפחותיהם נפגעו בשואה והפעילים בתנועות 
שלום . אל - חוסייני התעניין כיצד טשטשו הגרמנים את מעשיהם וכיצד פעלה מערכת 
הדיסאינפורמציה . נוכח תצלומי אסירי אושוויץ ביום השחרור , נשברו המחיצות 
ואל - חוסייני התייחס לתמונה ישירות : " הם נראים מופתעים , לא מאמינים 
שהגיעו להציל אותם " , אמר . ינאי הרצה לו על נסויי הזוועה של הנאצים באסירי 
המחנות . " אני מבקר במוזיאון לוחמי הגטאות כדי להיות קרוב לעבר של העם 
היהודי . במקרה שלום או מלחמה כל אחד צריך לכבד את הניסיון של הצד השני . 
אני רואה קטע מן ההסטוריה היהודית שעלי להכיר יותר " , אמר אל - חוסייני , 
ובתשובה לשאלה האם לא נועד הביקור לקדם את יחסי הציבור של אש"ף , הוסיף : 
" אני פועל עבור העתיד , לא חשבתי על כך שנציגי העיתונות יגיעו לכאן . 
אם הם ישנם , עליהם לדעת מדוע אני כאן " . בנושא הכחשת השואה ע"י חלק מן 
הערבים , ענה אל - חוסייני : " אני חושב שהרחוב הערבי יודע שהשואה קרתה . 
יש אולי שאמרו שהיהודים הגזימו . אך אף אחד לא אמר שהשואה לא קרתה " . 
הוא התעכב מול רשימות מליוני קורבנות מלחמת העולם השניה 000 . 013 . 655 
חיילים ואזרחים , 000 . 141 . 6 יהודים . אחר כך התעניין כיצד נבחרו חברי 
ה"יודנראט " ומה עלה בגורלם , כיצד השיגו מורדי גטו ורשה את הנשק המוצג 
במוזיאון . " אינני אומר שסבלנו כמו היהודים במלחמת העולם השניה " , אמר , 
" אך לא ציפינו שסבל כזה ירבוץ עלינו בסוף המאה העשרים " . קפידבינבספר 
האורחים של מוזיאון לוחמי הגטאות , כתב אל - חוסייני בשפה הערבית : " למען 
עתיד טוב יותר לאנושות ולמען שדברים כאלו לא יקרו יותר . בשביל שתלמדו כולכם 
שהכוח מושך את העולם לעשות דברים כאלה , אך בסופו של דבר יכולה האנושות 
לנצח . בשביל כל אלו , ועבור שלום ושיוויון וכשנגיע לזה לכל הסבל יהיה 
טעם ופרי " . לאחר מכן הוזמן על ידי מנהלי המוזיאון לארוחה בקיבוץ לוחמי הגטאות . 
קבוצת תלמידים מהמוסד החינוכי בקעת כנרות ובה בני נוער מהקיבוצים בית זרע , 
שער הגולן ומבוא חמה , התקהלה סביב אל - חוסייני בעת הביקור . תום שפירא , 
נער ממבוא חמה , אמר : " לא ציפינו שנפגוש פלשתיני במוזיאון כזה . לא 
האמנו שזה הוא , אלא רק אחרי שאמרו לנו . הוא נראה לנו כמו תייר צרפתי . 
אני לא יודע עד כמה הביקור שלו אמיתי , אבל אם זה לא תרגיל ביחסי ציבור 
זו מחווה יפה מאוד " . קפידבינמאוחר יותר בערב נפגש אל - חוסייני בביתם של 
מארחיו בחיפה , עם קבוצה של סופרים , מרצים , אנשי ציבור ואזרחים . " רציתי 
לראות את הדו - שיח בין פלשתינים וישראלים מכלי ראשון " , אמרה ת . ל . , 
אלמנת מלחמה שהשתתפה במפגש עם אל - חוסייני . פרוף מיכאל בורט , מן הטכניון , 
בעל אות גבורה , נפצע קשה בהיותו מפקד בשריון , השתתף גם הוא . העובדה 
ששילם בגופו במלחמה הנמשכת , לא עלתה בשיחה , ולא שינתה את נכונותו לקיום 
המפגש : " אסור שמחיר הדמים יהיה מסך בין הדוברים . ככל שכל אחד יחשוף 
את צלקותיו , ההידברות תהיה קשה יותר " , אמר בורט . " למרות שאבא שלי 
נתן בקסטל את טיפת דמו האחרונה , אני מבין שאין לתבוע את הכללת הקסטל במדינה 
פלשתינית לכשתקום " , אמר אל - חוסייני במפגש . במפגש שהתקיים בבית דב ואילנה 
צרנוברודה וביוזמתם , השתתפו גם אורי טון , זאב לבן שבנו נפצע קשה מבקבוק 
תבערה שהושלך לעברו באינתיפאדה . הסופר אהרון מגד שאל את אל - חוסייני מדוע 
אין תנועת שלום עכשיו בצד הערבי . אל - חוסייני סיפר על ניסיון להקים תנועה 
כזו שנכשל . ראש עיריית חיפה , אריה גוראל , הוזמן , אך לא הגיע . 
