( ע ) . שבעה תושבי קרית מלאכי , העובדים בנגריה באזור התעשייה בעיירה , 
הורעלו אתמול כתוצאה מאכילת שימורי טונה , שרכשו בחנות בעיירה . השבעה 
פנו לביה"ח קפלן ברחובות , שם אושפזו . משרד הבריאות פתח בחקירה . אתמול , 
כאשר ביקשו השבעה להכין לעצמם ארוחת צהריים , אסף אחד הפועלים כסף , ויצא 
לחנות מכולת במרכז העיירה , שם רכש מוצרי מזון , ובהם שימורי טונה במשקל 
של חצי ק"ג . השבעה אכלו את הטונה ושעה לאחר מכן לקו בחום ובכאבי בטן עזים . 
בביה"ח הועלה חשד כי לקו בהרעלת קיבה , כתוצאה מאכילת הטונה . משטרת קרית 
מלאכי , בראשותו של רב - פקד אבי ישראלי , פתחה בחקירה והחרימה חמש קופסאות 
טונה מאותו סוג מבעל חנות המכולת . במקביל הוזעקו אנשי משרד הבריאות של נפת 
אשקלון , והם פתחו בחקירה . השבעה , שיצאו מכלל סכנה מיידית , נותרו להשגחה 
בבית החולים . 
