לבטל את מינויים של חברי ההנהלה המצומצמת של בנק ישראל : המפקח על הבנקים , 
האחראי על המחלקה המוניטרית והאחראי על המחקר בבנק ישראל כך תובעים עובדי 
בנק ישראל וההסתדרות , בבקשה שהגישו לבית הדין האזורי לעבודה בתל - אביב , 
לדיון בסכסוך קיבוצי ואשר תידון בתחילת חודש פברואר . התובעים , המיוצגים 
על ידי עורכי הדין גילת ויזל - סבן ומיכל שקד , טוענים , כי ד"ר אמנון 
גולדשמידט , ד"ר דוד קליין ומרדכי פרנקל , המאיישים משרות מנהלים בכירים 
בדרג שכר של מנכל"ים , מונו לתפקידם ללא מכרז . העובדים טוענים , כי נמנעה 
מהם בכך האפשרות להתחרות על המשרות הללו ואילו ההסתדרות טוענת , כי פעולות 
הבנק מהוות הפרת הסכם קיבוצי , שכן הן נעשו באורח חד צדדי וללא שיתוף ההסתדרות . 
בנק ישראל ובכירו , המיוצגים על ידי עוה"ד נחום פינברג וקרן שליט , טוענים 
בכתב התשובה שלהם , כי בבנק היתה קיימת תמיד קבוצה מצומצמת של עובדים בכירים , 
אשר מילאו תפקידים של ניהול מחלקות ומספר קטן של של תפקידים אחרים וקבוצת 
עובדים מצומצמת זו , ביחד עם נגיד הבנק , כונתה הנהלת הבנק . מנהלי המחלקות , 
טוענים פרקליטי הבנק מונו תמיד לתפקידם ללא מכרז ועל פי שיקול דעתו הבלעדי 
של נגיד הבנק , שגם קבע את שכרם . ב01 השנים האחרונות היו בבנק 51 מינויים 
למנהלי מחלקות ולחברי הנהלה אחרים ללא מכרז . הפרקלטים , המבקשים את דחיית 
הבקשה או מחיקתה על הסף , מטעימים , כי ההסדר הקיבוצי לא יצר מעולם הגבלה 
לענין הרכב ההנהלה והניסיון למנוע מהנגיד את האפשרות למנות את נושאי משרות 
ההנהלה הבכירות לפי שיקול דעתו יש בו כדי לפגוע בביצוע תפקידו של הנגיד 
על פי החוק , דהיינו לנהל את הבנק . 
