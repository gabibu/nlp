שטוקהולם ( ע"ר ) . העסקים הפיננסיים שותקו אתמול בשוודיה , לאחר שבנקים 
נעלו את שעריהם בפני הציבור בגלל שביתה של ך - 000 , 05 עובדים , בסכסוך 
על דרישות להעלאת השכר . הסכסוך כבר שיתק את המסחר במטבע חוץ ואת שוק האשראי 
הפנימי , ועתה הוא משבש את המגזרים המסחריים . " תוך זמן קצר ישותק המערך 
הפיננסי כולו , אם לא ייושב הסכסוך " , אמר אולה לינדנגרן , הכלכלן הראשי 
בבנק אנסקילדה . שני הצדדים נשאו ונתנו במשך סוף השבוע , אולם האיגוד המקצועי 
של עובדי הבנקים דחה לבסוף הצעה להעלות את השכר ב%2 . 11 והודיע כי הוא דורש 
יותר מ%51 . על כך הגיב איגוד הבנקים ע"י סגירת הדלתות בסניפי הבנקים השוודיים 
ברחבי המדינה . רוב הבנקים הזרים לא הושפעו ע"י הסכסוך . תורים ארוכים נוצרו 
ביום ששי שעבר בבנקים , כאשר שוודים משכו מזומנים רבים ככל האפשר בהכנה 
לשביתה . לפי שעה אין תוכנית להמשך מיידי של המו"ם בין שני הצדדים . 
