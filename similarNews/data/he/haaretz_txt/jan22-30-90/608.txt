מלה שמרוב השימוש בה התרוקנה מתוכן , היערכות ונגזריה , הודבקה באחרונה 
לתאריך קלנדרי , ה13 בדצמבר 2991 . במועד זה , כך נאמר לנו , תתרחש אירופה 
המאוחדת ; ואילו ישראל אינה ערוכה לקראת המאורע . האם אכן תתאחד אירופה 
תהיה אשר תהיה משמעות האיחוד ותחלתו שאלה זו לוטה עדיין בערפל אפילו בין 
יודעי - דבר בקרב האירופאים בעלי השמחה . אך זה אינו מעניין כל - כך את 
בני עמנו , שאי - היערכותה של ישראל טורד את מנוחתם : למטה מכבודם לעסוק 
בדבר של מה - בכך כגון זה . מן הראוי להקדים ולומר , כי הידוק החישוקים 
הפנימיים באירופה של ה21 , המיועד לסוף 2991 , הוא אכן מאורע חשוב לנוגעים 
בדבר עצמם וכן לזולתם , כמו ישראל . לא רק משום משקל הסחר הדו - סטרי עם 
הקהילה האירופית , אלא בשל מה שעלול להשתמע בתחום המדיני ממה שקרוי איחוד 
אירופה . כמינימום , האיחוד יגרום קירוב אופרטיווי של העמדות המדיניות בארצות 
הקהילה ; ומה שישראל יכולה לצפות לו מקירוב כזה , נרמז כבר החל בהחלטת 
ונציה של שרי החוץ האירופאים וכלה בהקפאת קשרי המדע בין הקהילה ובינינו , 
כהחלטת הפרלמנט האירופי מן הימים האחרונים . מובן מאליו כי כל מעשה הממסד 
את הקשרים המתהדקים בקרב אירופה של ה21 , ואם גם הם קשרים כלכליים בלבד , 
יש לו משקל ומשמעות מדיניים . אך גם המשקל וגם המשמעות נגזרים מן התכולה 
הכלכלית של האיחוד . ודאי כבר עכשיו שיבוטלו הגבלות הסחר בתוך ה21 ובמידה 
ידועה , יוגבהו כלפי חוץ ( הכוונה ליבוא לתוך הקהילה ) ; מוצע איפוא 
שלא להקריב את חוש המציאות מרוב התלהבות נוכח היווצרותו של ענק מדיני ( 
ענקיות שאינה פטורה מספקות , לפחות לפי - שעה ) , עד כדי הבאתו בחשבון , 
מזווית - הראייה הישראלית , כמתחרה רציני ואף כתחליף לארצות - הברית . 
מקרה או לא , עובדה היא כי סגן שר האוצר , יוסי ביילין , אינו מבחין באבסורד 
שבהדגשה היתרה של ערך הקשרים המדיניים בין ישראל ואירופה ; דעה זו היא העתק 
של הערכת פטרונו , שמעון פרס , שקשר בזמנו כתר של מין מושיע " ליום סגריר " 
לאירופה של השש , כפי שהיתה אז . אפשר שביום מן הימים המועד נראה רחוק 
יותר מכפי שסבורים כנראה מתלהבי אירופה תיסוג ארה"ב מאזורנו ותשאיר לאופוטרופסות 
אירופית , מעשה שיחייב אוריינטציה מחודשת של המדיניות הישראלית . אך יום 
זה , כאמור , עדיין מאתנו והלאה ; ומכל מקום , ועם כל ההתלהבות בחוגים 
ידועים להתקרבות אל אויבים ומן הסתם גם אל יריבים , החלפת ארה"ב באירופה 
כפטרון אזורי לא תיחשב יום חג לישראל ( ולא רק לישראל של שמיר ושות ) . 
אשר לטענה כי איננו ערוכים לקראת 2991 , אין היא יכולה להישמע אלא מפיהם 
של בעלי ידע חסר . המעשה הבסיסי , ההסכם עם הקהילה על הורדות - מכס הדדיות , 
נעשה זה - כבר : כל מה שיתוסף בעתיד , ייבנה על יסוד זה . נכון , איחוד 
ארצות השוק של 2991 מעורר שאלות טכניות לא - מעטות , למשל , האחדת תקנים 
והתאמתם לדרישות האירופיות וכיוצא בזה . אך בלי להמעיט בחשיבותן של שאלות 
אלו , לא ברור אם ראוי להשמיע בגינן זעקות על אי - היערכות . בדיון שהיה 
השבוע בטלוויזיה על 2991 , נשמעו , לבד מן הזעקה ההיסטרית במקצת על אי - 
היערכות , גם דברי - טעם מפי תעשיינים , שיהיו הנושאים העיקריים במעמסה 
להתאים עצמם לתמורות שיתחוללו בפועל באירופה של ה21 ב2991 . מדברים אלה 
עולה כי הם מודעים לבעיות שייווצרו אף פועלים לפתור אותן . שגריר ישראל בבריסל , 
בירת אירופה של ה21 , אבי פרימור , הדגיש בשידור הטלוויזיוני המוזכר את 
ההיבט המדיני של איחוד אירופה מזווית - הראייה הישראלית . אפשר לייחס את 
דבריו לפחות בחלק לדבקותו בעניין שהוא מופקד עליו . ואולם , אפילו לא 
תהיה הסכמה לתיזה כי קהילת ה21 עשויה או צריכה לבוא במקום ארה"ב כאבן השואבת 
של מדיניות החוץ הישראלית , אין ספק שהקהילה כגוף אחד , או 21 ארצותיה 
בנפרד , ראויות לתשומת - לב גדולה הרבה יותר משניתנת להן כיום . ישראל המאוד - 
לא - אימפריאלית של שנות ה05 ומחצית שנות ה06 , השכילה לקשור ולטפח יחסי - 
חוץ היקפיים עם אסיה , אירופה וארה"ב . ואילו ישראל הגדולה של שמיר , 
ר"ל , מדשדשת בין אמריקאים ופלשתינאים . אם יש מודד לאובדן מעמדה של ישראל 
בגויים , הרי זה המודד : הצרת זווית הראייה ותחום העיסוק , הקבעוניים 
לא - פעם , מאיירים את אובדן הגובה של המדינאות הלאומית . 
