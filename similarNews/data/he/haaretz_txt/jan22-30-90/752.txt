חברת הבנייה אשטרום , שהיא מחברות הבנייה הפרטיות הגדולות בארץ הרחיבה באחרונה 
את פעילותה והחלה לפעול גם בענף התיירות . החברה שעסקה עד כה בעיקר בעבודות 
בנייה קבלניות ויזמות בתחום הבנייה בארץ ובחו"ל , יזמה את הקמתו של בית 
מלון באילת . יצוין כי החברה עוסקת זמן רב בבניית בתי מלון , אך רק כקבלן , 
וזו הפעם הראשונה שהחברה גם יוזמת הקמתו של מלון . חברת אשטרום החליטה 
לא לעסוק בעצמה בניהול המלון והיא מנהלת מו"ם עם חברת הניהול של המלונאי 
דייוויד לואיס . ל"הארץ " נודע כי אשטרום בונה את המלון בשיתוף עם קבוצה 
של משקיעים מארצות הברית בראשם עומדים בני משפחת הלפרין . עם קבוצה זו בונה 
אשטרום גם את מרכז אשדר בתל אביב . לקבוצה האמריקאית מחצית מהזכויות בחברת 
אשקלון הבונה את המלון באילת . ההשקעה במלון , שייפתח ככל הנראה בחודש 
אפריל מוערכת בכ8 מיליון דולר . המלון שנבנה כעת על ידי חברת אשטרום באילת 
הינו אחד מתשעה בתי מלון הנבנים כעת באילת . בסך הכל בונים כעת באילת כ000 , 
3 חדרי מלון , רובם בבתי מלון חדשים אך גם הרחבות של מלונות קיימים . 
ראש עיריית אילת רפי הוכמן מעריך את ההשקעה הכוללת בבתי המלון הנבנים כעת 
באילת בכ053 מיליון דולר . 
