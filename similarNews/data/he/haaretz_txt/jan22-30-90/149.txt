יו"ר הוועדה לביקורת המדינה , ח"ך דוד ליבאי ( מערך ) , יפנה בימים הקרובים 
אל ראש אגף החקירות במשטרה , בבקשה לזרז את החקירה בעניין מימצאי מבקרת 
המדינה על חשדות לשוחד ברשות הדואר . בדו"ח המבקרת לשנת 8891 פרק על העסקת 
קבלנים בעבודות סבלות ברשות ובו מימצאים המעלים חשד , לכאורה , למתן שוחד 
ולחריגה מטוהר מידות . המדובר באב ובנו , שהועסקו במשך יותר מ02 שנה , 
בסבלות שקים וכן בעבודות אחרות בבית המיון בתל אביב . לצורך חישוב התשלום 
עבור העבודות בבית המיון הן הוכרו כעבודות סבלות של שקי דואר . מבדיקת שיטה 
זו התברר כי לקבלן שולמו בתקופות שונות סכומים עבור נשיאת 002 אלף שקים בחודש , 
בעוד שבפועל הועברו על ידו רק כ51 שקי דואר . המבקרת מציינת כי רישום עבודות 
שונות כאילו היו שינוע של שקי דואר , מהווה רישום כוזב . יצויין כי הסכומים 
ששולמו לקבלן עלו בהתמדה מדי חודש והגיעו עד לכ32 אלף דולר בחודש . הקבלן 
נהג להעסיק את עובדי הדואר עצמם בעבודות סבלות בשכר . לאחר שהופסקה ההתקשרות 
של הרשות עם הקבלן , הוא פנה ליועץ המשפטי של המשרד וטען כי שני מנהלים 
בכירים בבית המיון ביקשו וקיבלו ממנו סכום של 000 , 5 דולר . סכום דומה 
קיבלו לטענתו גם חברי הוועד של בית המיון . הביקורת העלתה כי בעקבות התלונה 
לא נקטה הרשות בפעולה , אף על פי שהמימצאים חייבו עריכת חקירה . המבקרת 
קבעה כי הימנעות המשרד מלטפל בתופעות החריגות , מהווה מחדל חמור ביותר . 
מנכ"ל רשות הדואר , יצחק קאול , שנכנס לתפקידו בתקופה שלאחר הפרשה הזו , 
דיווח לוועדה כי הנושא הועבר לחקירת המשטרה וכי החקירה מתמשכת . 
