סרינגאר ( ע"ר ) . כוחות מיליציה הודיים ירו למוות בתשעה אנשים במדינת 
קשמיר במהלך הפגנות של אלפי קנאים מוסלמים . ההפגנות אירעו בעיר פאנדאוור . 
פקידים רשמיים מסרו כי אלפי מפגינים תקפו שלשום משאית שהובילה מזון לכוחות 
הביטחון . החיילים במשאית פתחו באש , והרגו תשעה מהמפגינים . המושל ההודי 
של מדינת קשמיר , הנאבק בניסיון ההתקוממות המוסלמית , הזהיר כי לא יהסס 
לנקוט בצעדים חריפים . הוא הכריז כי כל אובדן חיי אדם יהיה על אחריות המתקוממים . 
למעלה מ05 בני אדם נהרגו בימים האחרונים , לאחר שתושבי קשמיר הפרו את העוצר 
והתגרו בכוחות הביטחון . המפגינים שרו " כלבים הודים , לכו הביתה " , ותמכו 
בתביעת הלוחמים לעצמאות ולהסתפחות לפקיסטן השכנה . המושל הפסיק את שידורי 
הטלוויזיה ואיים : " אם לוחמים ומחבלים יפרו את החוק והסדר , כי אז השלטונות 
ימלאו את חובתם , וכל נזק שייגרם לרכוש ולחיי אדם יהיה על אחריות הלוחמים 
ותומכיהם " . נשיא הודו , ראמאסוואמי ונקאטראמאן , פנה לקשמירים " בבקשה 
של הרגע האחרון " לא לנהוג בטרור ובאלימות . בעיר הבירה סרינגאר הורו השלטונות 
לעיתונאים הזרים להשאר בבית המלון , והזרימו תיגבורות לאזור . בערב השתלט 
הצבא על רחובות העיר . בין הודו ופקיסטאן פרצו שתי מלחמות על השליטה בקשמיר , 
מאז ששתי המדינות זכו לעצמאות מהשלטון הבריטי ב7491 . פקיסטאן שולטת עתה 
בשליש משטחה של קשמיר . פקיסטאן מכחישה כי היא מסייעת למוסלמים , ותולה 
את הסיבה להתגברות מרד הקשמירים , הנמשך מזה שנתיים , בסירובה של הודו 
לקיים משאל - עם בנושא עתיד המחוז . ביום חמישי נקטו הקיצונים המוסלמים באחד 
הצעדים החמורים ביותר כנגד כוחות הצבא ההודיים . הם ירו למוות בארבעה אנשי 
חיל - אוויר ופצעו תשעה הודים שהמתינו לאוטובוס לשדה התעופה . 
