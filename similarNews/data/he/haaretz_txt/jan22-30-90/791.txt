בכניסה למעלית בניין הבורסה לניירות ערך בתל - אביב מוצב שלט האומר כי הבורסה 
מנויה על שירות שח"ל . אחד מתנאי היסוד להישרדות בבורסה רבת התהפוכות של 
השבועות האחרונים אינו קשור דווקא לתחום הכלכלה , אלא לתחום הפיסיולוגי : 
לב חזק ועצבים של ברזל . בבורסה , שבה בתוך 42 שעות יש מעבר ממצב רוח 
מרומם לאווירת מלנכוליה , וההיפך , נחוץ יותר מזל משכל . רק בתחילת החודש 
שפעו סוחרי הבורסה אופטימיות רבה . שוק המניות צריך לעלות , שכן שנת 0991 
תהיה שנת צמיחה , עלייה ויציאה מהמיתון . נזכיר כי בתחילת ינואר היה איתות 
פיננסי שלילי , כשהבנקים העלו את ריבית החובה , אך בבורסה בחרו להתעלם 
מכך . " מי שלא קונה היום מניות נשאר מאחור " , האיצו מנהלי תיקים בלקוחותיהם . 
אמרו ועשו . הם פתחו בהסתערות - רבתי על שוק המניות , עד שבתוך עשרה ימים 
עלה מדד המניות לרמה של 902 נק . ההתפכחות באה פתאום ובתוך שבועיים חזר המדד , 
כאותו רקדן טנגו הצועד צעד קדימה ושניים לאחור , לרמה של 081 נק , ירידה 
של % 01 . כצפוי , עם ירידת השוק נשלפים לפתע כל התירוצים הישנים והטובים 
לירידתה של הבורסה . התירוץ המרכזי לירידת השוק היה גל ההנפקות הגדול הצפוי 
בדרך . מנהלי הפירמות העסקיות החליטו לפתע כי הבורסה טובה , וכ06 מהם הודיעו 
על כוונה לגייס 5 . 1 מיליארד שקל באיגרות חוב ומניות . מדוע התנקזו הנפקות 
רבות כל - כך בזמן כה קצר , ואיך קרה שמנהלי הכספים בפירמות , שאמורים 
לחוש את השוק , לא ביצעו חלק מההנפקות כבר בדצמבר 98 או בנובמבר , למשל ? 
לכך יש כמה הסברים , שהעיקרי שבהם , למרבה ההפתעה , הוא במידה רבה טכני . 
הרשות לניירות ערך פירסמה מודעות , כי פירמה שלא תגיש טיוטת תשקיף עד 51 
בינואר 09 תיאלץ להמתין שבועות מספר כדי לבצע את גיוס ההון . רק פורסמה 
מודעה זו וכבר הוצפו הבורסה והרשות בבקשות לגיוס הון . כן נחוץ , לא נחוץ 
העיקר שיהיה . אחדים ממנהלי החברות אמרו , שבין מה שפורסם בטיוטת התשקיף 
לבין מה שהתכוונו לבצע באמת המרחק היה רב . מרגע שהחלה הבורסה לרדת חיפשו 
הסוחרים תירוצים נוספים להמשך ירידה . . אחד האירועים שבו דובר הוא כינוס 
מרכז הליכוד ושרי החישוקים ב7 בפברואר , והשפעות הלוואי שיהיו לו על שוק 
ההון . דומה כי מעולם לא חלמו צירי הליכוד כי השפעתם בתחום הפיננסי תהיה 
כה מרחיקת לכת . אחר - כך נשלפו התירוצים הבאים : קיצוץ הסיוע האמריקאי , 
האי - ודאות הקשורה לתקציב המדינה , ידיעות על כוונה לממן את הקליטה בהנפקת 
אג"ח בבורסה ונפילות הבורסה בשוקי חו"ל . התירוץ האחרון הוא אחד המוזרים , 
שכן הקשר המעשי היחיד בין הבורסה בת"א לבורסה האמריקאית הוא באמצעות מניות 
ישראליות בודדות , הרשומות למסחר בשתי הבורסות . את הקשר בין בורסת תא 
לבורסות בעולם צריך לחפש , בטווח הקצר , בתחום הפסיכולוגי . ולבסוף , 
כמו אותו מסמר בארון המתים , נשלף הפזמון החוזר של הכוונה להטיל על הבורסה 
מס רווחי הון או מס מחזור . מס כזה לא הוטל בשש השנים האחרונות , וככל 
הידוע גם לא יוטל . אך מה זה משנה לסוחרי הבורסה , המחפשים בכל מחיר תירוץ 
לירידת מחירי המניות החופשיות . וכך , מתירוץ לתירוץ , המשיכו שערי המניות 
החופשיות להתנדנד כעלה נידף , אך סוחרי הבורסה בשלהם : במקום לקרוא את 
ספרי הכלכלה הם קוראים את כותרות העיתונים . בצוק העתים אנחנו מחפשים תמיד 
את המשקיעים הפועלים לטווח הארוך , המכונים " משקיעים מוסדיים " . אלה 
אמורים להיות המצפן והעוגן של הבורסה . הם אמורים להתעלם משיקולים קצרי 
טווח ולפעול רק על - פי שיקולים כלכליים לטווח הארוך . ההפתעה היא שגם המשקיעים 
המוסדיים בבורסה פועלים כאחרון הספקולנטים . נתחיל בנדבך המוסדי הראשון של 
הבורסה קרנות הנאמנות , שהיקף נכסיהן שבעה מיליארדי שקל . מנהלי הקרנות 
אמורים לדעת טוב מאתנו , ציבור ההדיוטות , את מגמות שוק ההון ולפעול בהתאם . 
אלא שמנהלי הקרנות , כמעט ללא יוצא מן הכלל , פועלים בדיוק לפי מגמת השוק : 
אם יש פדיונות בקרנות הנאמנות , הם מוכרים " סחורה " ובכך גורמים בפועל 
את האצת המגמה של ירידות השערים . מאידך גיסא , כשיש ביקושים לקרנות הנאמנות , 
הם רוכשים מניות חופשיות ובכך מאיצים את מגמת השוק . כך בדיוק נוהגים מנהלי 
קרנות הנאמנות של בנק לאומי , פועלים ודיסקונט , שהם כ%09 משוק הקרנות . 
הנדבך המוסדי השני והמרכזי בשוק ההון הוא קופות הגמל וההשתלמות הבנקאיות . 
גופים אלה אמורים לתת את הכיוון הבסיסי לבורסה , שכן פוטנציאל הפעילות 
שלהם בשוק ההון רב : היקף נכסיהם מסתכם ב24 מיליארד שקל , פי שניים מקרנות 
הפנסיה ופי ששה מקרנות הנאמנות . אילו מצב הדברים היה נורמלי , היינו מצפים 
כי מחלקות ההשקעות של קופות הגמל וההשתלמות היו מוצפות עשרות יועצים ומנתחים 
פיננסיים , שתפקידם לחזות את מגמות שוק ההון בכלל ואת שוק המניות בפרט . 
בפועל , רוב מנהלי קופות הגמל וההשתלמות בבנקים מסוכסכים עם היועצים . 
החלטות ההשקעה מתקבלות במקרה הטוב על - ידי ועדות השקעה , שברוב המקרים 
מקבלות את המלצות מנהל הקופות . במקרה הגרוע , ההשקעה בקופות הגמל נעשית 
שלא על בסיס ענייני ונועדה בפועל לקדם את האינטרסים של הבנק המנהל את הקופה 
( והמדובר באינטרסים בתחום האשראי , החתמות וכד ) . זאת הסיבה ששוק המניות 
ממשיך לרדת , גם אם בבנק לאומי , לדוגמה , סבורים כי ההשקעה במניות חופשיות 
היא צעד נבון לטווח הארוך , וכי ההשקעה במניות חופשיות תצדיק את עצמה לאורך 
זמן . זאת גם הסיבה שבבנק דיסקונט בחרו שלא להשקיע במניות חופשיות , הגם 
שעד לפני חודשיים הלינו על מחסור באפיקי השקעה מעניינים . מנהלי קופות הגמל 
וקרנות ההשתלמות , המשקיעים רק כ%5 . 0%1 מנכסיהם במניות חופשיות , טוענים 
שאינם רוכשים מניות חופשיות מכיוון שאין במה להשקיע . אלה שולפים מעת לעת 
את מלת הקסם " הפרטה " , ומסבירים של היו מוכרים חברות ממשלתיות , היו 
משתתפים בתהליך הרכישה . ואולם מדוע על ראשי האוצר המטפלים בנושאי ההפרטה 
להתייחס ברצינות לבורסה , בשעה שכל ידיעה על מיסוי רווחי הון מפילה אותה ? 
ל הגופים המוסדיים היו פועלים בשוק המניות על בסיס קריטריונים כלכליים , 
הבורסה היתה נורמלית יותר , חברות ממשלתיות היו מגייסות הון ולקופות הגמל 
היה סוף - סוף גם מה לקנות . הגוף המוסדי העיקרי האחרון בשוק ההון הוא קרנות 
הפנסיה ההסתדרותיות . היקף הנכסים של שבע קרנות הפנסיה ההסתדרותיות נאמד 
ב02 מיליארד שקל , והן רשאיות להשקיע עד % 7 מנכסיהן במניות חופשיות . בפועל 
הן כמעט שאינן משקיעות בשוק , וכשהן עושות זאת , הן רוכשות , על בסיס 
קריטריונים הרחוקים משיקול עסקי , מניות כושלות של מפעלי חברות העובדים 
( כהסנה , כור וסולל בונה ) . 
