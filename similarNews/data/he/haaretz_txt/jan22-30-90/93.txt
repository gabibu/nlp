גם אם המזכ"ל ישראל קיסר , או לצורך דיון זה מפלגת העבודה בהסתדרות , נשמו 
לרווחה בשבוע שעבר כאשר יצחק רז , מזכיר הסתדרות המהנדסים , נפרד ונסע 
לבודפשט לייצג את כור , היה עליהם להצטער על עזיבתו , או לכל הפחוח להודות 
לו בכנות על שמונה שנות פעילותו . התופעה ששמה רז היתה , בראייה כוללת , 
בלתי נמנעת בהסתדרות . הוא הופיע לראשונה בנוף ההסתדרותי בראש סיעה חדשה 
של מהנדסים ששמה " שחר " בשולי 1891 , אף כי קודם לכן היה מוכר בחיפה 
כמזכיר הסניף המקומי של הסתדרות המהנדסים . איש לא התייחס ברצינות יתירה 
לאיש ולקבוצה שהצהירה על כוונתה לחולל מהפך באיגוד המקצועי האקדמי המרכזי . 
האיגוד המקצועי בוועד הפועל , לב לבה של ההסתדרות , נשען באותם הימים 
בעיקר על איגודים מקצועיים של עובדי הדירוג האחיד , המייצגים פקידים בשירות 
המדינה ובשירות הציבורי . התפתחויות טכנולוגיות מודרניות במשק הישראלי , 
כניסתו המאסיווית לעידן המחשבים והתעשיות עתירות הידע כמו פסחו על הוועד 
הפועל . רז , שלא הסתיר מלכתחילה את חברותו במפלגת העבודה , הצליח ב2891 
בבחירות פנימיות לקבל לידיו את השלטון בהסתדרות המהנדסים , והודיע על כוונתו 
להיאבק בתוך ההסתדרות על שינויים דרסטיים בתפיסותיה ביחס לתמורה ותרומה . 
הוא גם לא הסתיר את כוונתו לבסס לאקדמאים מקום מכובד באיגוד המקצועי במקום 
שיהיה נשלט בידי פקידים ועובדי שירותים , וקבע לו מטרה לחתור למבנה חדש 
של סולמות שכר בשירות הציבורי . שיטותיו לא נשאו חן בעיני הממסד הוותיק באיגוד 
המקצועי . תחילה כינו אותו " המשוגע " . בשלב מאוחר יותר טענו נגדו שהוא 
נוקט כלפי צמרת ההסתדרות בסחטנות גלויה . את עיקר כוחו שאב רז בראשית דרכו 
ממהנדסי התעשייה האווירית . הם היו שקועים באחד הפרויקטים המסעירים ביותר 
מבחינה מקצועית , פרויקט הלביא , ובאו בקשרים הדוקים עם עולם מקצועי המזנק 
ודוהר קדימה , בשעה שהאיגוד המקצועי שלהם נמצא עדיין בעידן של אתמול . 
הם תבעו , והשיגו , תוספת מחקר דולרית , ביססו את קרנות ההשתלמות , אך 
מעבר להישגים בתחום השכר חשו לראשונה שזכו בנציגות אותנטית בוועד הפועל . 
גם במקומות עבודה אחרים היתה למהנדסים תחושה דומה . היריבות הכמעט היסטורית 
בין מהנדסים לבין הנדסאים הלכה ודעכה , ונוצר שיתוף פעולה . היתה זו למעשה 
ראשית התגבשותו של הגוף המכונה היום " האיגודים המקצועיים האקדמאיים " , 
שאליו הצטרפו בתוך זמן קצר גם האקדמאים במדעי החברה והרוח . כך עמד לפתע 
האיגוד המקצועי מול התארגנות פנימית חדשה בוועד הפועל , שאיימה על כל המבנה 
העייף וחסר המעוף . קבוצת רז לא היססה להשתמש באיומים כדי להשיג את מטרותיה . 
כבר בשלב מוקדם למדי בפעילותם הבינו כי אין דבר המפחיד יותר את הדרג הפוליטי 
בהסתדרות מאשר איום פרישתם של האקדמאים מהמסגרת והקמת פדרציה חדשה שלהם מחוץ 
להסתדרות . רז והקבוצה התכוונו במלוא הרצינות לפרוש , אם לא יזכו למעמד 
מועדף ואוטונומי , אף על פי שהיו מודעים לכך שההסתדרות היא הארגון היציג 
על פי חוק , וכדי שזה ישונה צריכים להיווצר בלחץ ציבורי פוליטי תנאים חדשים . 
מהסכם שכר להסכם שכר הם ביססו את כוחם ואת מעמדם . לא רק שהתנגדו לקביעת 
תוספות שכר על פי צורכיהם של פקידים ופועלי החרושת , כפי שנהגו בהסתדרות 
זה עידן ועידנים , כי אם הגיעו לכלל מסקנה שיש צורך לפתוח את השורות לחברותם 
של מהנדסים ואקדמאים , גם אם אינם חברי הסתדרות . את הפרה הקדושה הזאת 
איש לא היה מוכן לשחוט בוועד הפועל , ואיש לא היה מוכן לשנות כללי ברזל 
שנראו כפגיעה באשיות ההסתדרות . רז והקבוצה עמדו בתוקף על כך שכל מהנדס 
במדינה יוכל לבחור את נציגיו . סביב מאבק זה נערכו קרבות אחדים שבמהלכם 
הושמץ רז וגונה , אך לבסוף זכה . עלה בידו להוציא תחת איומי פרישה את הסכם 
האוטונומיה הראשון לארגונים האקדמים ב4891 , והסכם שכר משופר , שהסתיר 
קיסר בכספת , ערב הבחירות ב5891 , עד אחרי הבחירות . רז גם תרם תרומה 
ניכרת לעבודתה של ועדת זוסמן לרפורמה במבנה השכר בשירות הציבורי , וגולת 
הכותרת ההסכם האחרון המעניק לארגונים האקדמאיים אוטונומיה מלאה . הסכם 
זה מבסס את מעמדם של האיגודים המקצועיים האקדמים בהסתדרות ללא תלות באיגודי 
הפקידים ופועלי הייצור , ומציל את ההסתדרות מבריחת האקדמאים , שהתכוונו 
להקים יחד עם ארגון המורים העל יסודיים , עובדי מוסדות להשכלה גבוהה , 
איגוד הטייסים וקבוצות נוספות , פדרציה חוץ הסתדרותית של איגודים מקצועים . 
רז סיים את כהונתו כמזכיר הסתדרות המהנדסים עם חתימת הסכם האוטונומיה , 
ומונה לנציג כור סחר - חוץ בבודפשט , מתוך כוונה לפתח את יחסי המסחר בין 
כור לבין הגוש המזרחי . סגנו , אלי כהן כגן , שהיה בכל שנות המאבק הפנימי 
יד ימינו , מונה לנספח לענייני עבודה בשגרירות ישראל בוואשינגטון . שני 
הקטרים החזקים של המהפך נשלחו למרחקים , במקום לראות אותם כנכס אמיתי לאיגוד 
המקצועי ולהכרח הבלתי נמנע להתאים את עצמו לשנות ה09 . 
