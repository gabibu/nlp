בודפשט ( ע"ר ) . נשיא צכוסלובקיה , וצלאב האוול , שביקר שלשום בהונגריה , 
הציע לערוך ועידת פסגה של שש מדינות מרכז אירופה כדי לדון במעמדן של מדינות 
אלה ביבשת . " הרעיון הוא לדון לא רק בתיאום המדיניות של שובנו לאירופה , 
אלא גם לקיים דיון במהותה של אירופה אליה אנו רוצים לחזור " , אמר האוול 
בתום שיחותיו עם מנהיגי הונגריה ומדינאים מן האופוזיציה . האוול , מראשי 
מתנגדי המשטר לשעבר ומחזאי נודע , אמר במסיבת עיתונאים כי הוא מציע שראשי 
הממשלות של צכוסלובקיה , הונגריה , אוסטריה , איטליה , יוגוסלוויה ופולין 
יתכנסו באפריל בעיר בראטיסלווה בצכוסלובקיה . הונגריה , יוגוסלוויה , איטליה 
ואוסטריה , התחייבו בבודפשט בנובמבר שעבר לפעול למען אירופה מאוחדת . הנשיא 
הזמני של הונגריה מאטיאס שורוס הציע כי גם צכוסלובקיה תצטרף לקבוצת מדינות 
זו . בתשובתו הציע האוול כי יש לכלול גם את פולין . שורוס אמר כי קיבל 
את יוזמתו של האוול בעניין רב . כן אמר , כי שיקום הקשרים במרכז אירופה , 
לאחר שנפרצו חומות המשטר הקודם , הוא צעד בעל חשיבות מירבית . נשיא הונגריה 
שיבח את האוול ואמר כי ביקורו מהווה מפנה ביחסים בין שתי המדינות . קפידבינוארשה 
( ע"ר ) . מנהיג סולידריות לך ואלנסה העליב את הנשיא האוול , כאשר נמנע 
מלהופיע לארוחת צהריים שנערכה לכבוד האוול שביקר בווארשה ביום חמישי . מקורות 
בתנועת סולידריות אמרו כי ואלנסה כעס על כך שהאוול ערך את ביקורו הראשון 
מחוץ לגבולות ארצו דווקא בגרמניה ולא בפולין . " אני לא רוצה להפריע לנשיא 
ולראש הממשלה " , אמר ואלנסה בתגובה . המקורות אמרו כי ואלנסה טען שהאוול 
היה צריך לבוא לפולין , לפני כל מדינה אחרת , כדי להודות לפולנים על שהיו 
הראשונים במדינות מזרח אירופה שפתחו ברפורמות . מסולידריות נמסר כי ואלנסה 
רצה שהאוול יבקרו בגדאנסק . אולם הנשיא הצכוסלובקי אמר כי אין לו זמן לכך . 
