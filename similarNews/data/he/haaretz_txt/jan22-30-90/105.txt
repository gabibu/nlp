דב מישור , היועץ הכלכלי של משרד האוצר , הצטרף בימים אלה למסדר אויבי 
התעשייה . לאחרונה עמד בראש ועדה שבדקה מדוע יש אצלינו אינפלציה כה גבוהה . 
מישורי ושאר חברי הוועדה הגיעו למסקנה שחלק מהבעייה נעוץ בתחום המיקרו . 
אחת ההמלצות העיקריות של הוועדה היתה מתן אפשרות לייבוא חופשי ללא רשיונות 
וללא כל הגבלות אחרות . המלצה שנייה באותו נושא היא ביטול כל התקנים המקומיים 
אותם מנפק מכון התקנים ואימוץ התקנים האירופאים . מישור מדבר למעשה על פתיחת 
המשק לתחרות . התעשיינים מאוד לא יאהבו זאת . אך יש נקודה אחת שהוועדה 
שכחה . תחום הייבוא הבלעדי . בלשכת המסחר , בראשה עומד דני גילרמן , לרוב 
היבואנים הסכמי יבוא בלעדיים . למעשה חלק נכבד מהייבוא ארצה נעשה על - ידי 
יבואנים הנהנים מהסכם בלעדיות . יצרן בחו"ל מעדיף להתקשר עם יבואן אחד בלבד 
כי כך נוח לו יותר . היצרן מתחייב לא לספק את הסחורה ליבואן אחר , והתוצאה 
היא שהיבואן יכול להעלות מחירים מעבר לנורמלי , ולגרוף רווחים על חשבון 
הציבור ועל חשבון קצב האינפלציה הממריא . שני מוצרים כאלה הם עטי " פארקר " 
ו"קרוס " . שתי חברות ייבוא מייבאות אותם באופן בלעדי . הסיטונאי אילן ליבוביץ 
חשב שלחברות יש רווחים מופרזים והוא החל לרכוש את העטים באופן עצמאי מיצרן 
מסויים בארה"ב . שתי חברות היבוא פנו לבית המשפט . ליבוביץ הפסיד בבית המשפט 
המחוזי אך ניצח בעליון . שם קבע השופט מאיר שמגר הלכה לפיה חופש העיסוק 
שהוא אחד מחרויות האדם הבסיסיות , גובר על הנזק העלול להיגרם לשתי חברות 
הייבוא . לפי בית המשפט , לליבוביץ מותר לשווק את העטים ולהתחרות בדרך 
זו בבלעדיות . תוצאת אגב תהיה " מלחמת עטים " וירידת מחירי " פארקר ו"קרוס " 
לטובת כולנו . בית המשפט קבע תקדים בנושא , אך לנו ניראה שאין זה מספיק . 
ראוי שהכנסת תחוקק חוק ברור שיאפשר חופש עיסוק ותחרות . החוק יהי חזק יותר 
מכל הסכמי הבלעדיות שמשיגים היבואנים . גם זו דרך להילחם באינפלציה . 
