אחד מגורמי הלחץ המשמעותיים ביותר לאיש צבא הקבע הוא הקונפליקט בין דרישותיהם 
של שני מוסדות תובעניים צה"ל והמשפחה . כך עולה ממחקר משפחות קבע שנערך 
באחרונה על ידי המכון הישראלי למחקרים צבאיים בראשותו של ד"ר ראובן גל . 
המחקר מומן מתקציב הצבא האמריקאי וממצאיו הועמדו לרשות צה"ל . צה"ל הוא 
ארגון תובעני ביותר . כבר מלכתחילה מגדירה המערכת הצה"לית את תפקידו של 
איש צבא הקבע לא כעבודה או כמקצוע , אלא כאורח חיים , כשליחות וכייעוד . 
בכך ניתנת לגיטימציה למערכת לדרוש ממנו דרישות החורגות מדרישות התפקיד . 
המערכת יוצרת נורמות בעלות כוח של חוק . לדוגמה : אם האלוף נשאר לעבוד 
נשארים כל אלה שמתחתיו , גם אם אין להם עבודה . באופן פרדוקסלי , במקום 
להוות גורם לחץ ונושא לתלונות , הדרישה היתה לנורמה והנורמה נהפכה לנושא 
לגאווה ( קיימת תחרות על " מי נשאר אחרון " או " הפראיירים יוצאים הביתה 
ב4 " , " ב8 בערב רק מתחילים לעבוד " ) . אחת הסיבות לקבלתה של הנורמה היא 
המתח הקיים בין השדה למטכ"ל . בשדה יש אימונים , מארבים , סריקות , 
הדורשים שעות עבודה ארוכות ( גם בשדה הדבר אינו מוצדק תמיד ) . מכיוון 
שזו הנורמה הדומיננטית בשדה , היא מיושמת גם במטכ"ל . אך הדבר אינו מחויב 
המציאות , כפי שמעידים צבאות אחרים . בצבא האמריקאי והסקנדינווי , למשל , 
חיילי השדה מעוררים זלזול ( מכונים ) . כשחייל כזה מגיע למטה הוא 
מחליף בגדים , אחרת לא יקבלו אותו . הקצינים במטה מחליפים את מדיהם בבגדים 
אזרחיים לפני שהם נוסעים הביתה . בצה " ל , לעומת זאת , השדה הוא בעל הסטטוס 
הגבוה ביותר . מפקד שהועבר למטה לאחר ששירת בשדה חש בושה ורואה את עצמו 
" תקוע בבור " , " דפוק " במקום לנצל את הזמן לבלות עם משפחתו . אף כי 
נורמות אלה נראות בלתי ניתנות לשינוי , העובדה היא שהן משתנות . כדוגמה 
אפשר להביא את הנורמה שאין ישנים בשדה . עד החזרת סיני מקובל היה המושג 
של " לילה לבן " הלילה נהפך ליום , לצורך ישיבות , פגישות עבודה וכו . 
מאז , בעקבות תוצאותיו של מחקר שנערך בנושא , התפתחה בצה"ל מודעות להשפעותיו 
המזיקות של חוסר שינה ולסיכון שבעייפות בעיקר לגבי מפקדים . עם המודעות 
הפשירה במידת - מה גם הנורמה . במקרים מסוימים הצבא בוודאי זקוק למחויבות 
הגמורה של איש צבא הקבע אופי הפעילות הצבאית הוא כזה שאי - אפשר לקיימו 
בסדר - יום של 85 ( יש שמירות , כוננויות וכו ) . אך במקרים אחרים אפשר 
להתחשב בצרכיה של המשפחה . השאלה היא כיצד יכול צה"ל ליצור נורמות מבחינות : 
כשצריך לתת הכל ; כשלא צריך אפשר ללכת הביתה ב5 , כך שמצד אחד לא ייפגעו 
המשימות ומצד שני צה"ל לא ייפגע במשאב החשוב ביותר שלו אנשי צבא הקבע . 
איש צבא הקבע לכוד בצבת , בין דרישות התפקיד , דרישות הילדים הרוצים אב 
ודרישות האישה הרוצה בעל . בקונפליקט זה ב9 מבין 01 מקרים איש הקבע נכנע 
לצבא . יש כמה סיבות לכך : האחת היא שהלחץ הקבוצתי בצבא ( מפקדים , עמיתים 
ופקודים ) יותר חזק מהלחץ שמפעילה המשפחה , ונוספים עליו שיקולי הקריירה . 
סיבה אחרת היא ההנחה ( המוטעית ) שעם דרישות המשפחה אפשר להגיע לפשרה 
( אפשר לפצות את הילדים ולהרגיע את האישה ) , בעוד שדרישות הצבא אינן 
עומדות לדיון . לכאורה , במשפחה ה"קידום " מובטח . למעשה , בשום מקום 
קידום אינו מובטח כפי שאנשי קבע מופתעים לקבל תעודת פיטורין מנשותיהם . 
על סמך ממצאי המחקר של משפחות הקבע , הומלץ לצהל לתת לגיטימציה לאיש הקבע 
להיענות קצת יותר למוסד המשפחה , משום שבסופו של חשבון ייטב בכך גם למערכת . 
ולא צה"ל יפסיד ( ומפסיד ) אנשים טובים , שהמערכת המשפחתית חשובה להם . 
את הלחץ הכבד יש להועיד לעתות מצוקה וחירום . לצה"ל נדמה שהוא מגיב לצורכי 
המשפחות באמצעות " נופשונים " , צה"לונים ומבצעים שונים למשפחות . לפעולות 
מסוג זה אמנם נודעת השפעה , אך הן אינן בגדר פיצוי . צה"ל אוסף את המשפחה 
אל חיקו ( לזמן קצר ) , אבל אינו מחזיר לה את הבעל . האלטרנטיווה היא 
לשתף את המשפחה בהחלטות קריירה של איש הקבע . לדוגמה , כשמזמינים קצין 
למנהל הסגל לדבר על תוכנית החומש , יש לשלוח אותו הביתה לדבר על כך עם האישה , 
או אפילו להזמין את האישה לדיון , כך שתשתתף בתהליך ההחלטה . אם הצבא 
הוא באמת אורח חיים עליו ללכת עם המסקנות המשתמעות מכך עד הסוף , ולהזמין 
את המשפחה כולה להיות חלק ממנו . הנושא של משפחות אנשי הקבע והשפעת הקונפליקט 
בין המשפחה לתפקיד הצבאי על איש הקבע נקלטו בתודעה של צה"ל , ושינויים כבר 
נראים . אם גם המצב כיום פחות חמור מכפי שהיה , הבעיה עדיין קיימת . 
