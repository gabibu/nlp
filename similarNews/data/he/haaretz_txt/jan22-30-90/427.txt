כאשר ד"ר חואן אנטוניו קורבאלאן , ירד מחדרו ללובי של מלון הילטון תל - 
אביב , מלווה ברעיתו , התרגש לפגוש את טל ברודי ודורון גמצי . כשהגיע 
מיקי ברקוביץ קרא חואן בהתרגשות : " מיקי " . השניים התחבקו ממושכות . 
מיקי וקורבאלאן , שעדו דרך מפוארת בכדורסל האירופי . הם נפגשו בזאדאר , 
במדי נבחרות הנוער של ישראל וספרד , ומאז התהדקה חברותם . קורבאלאן הובא 
לארץ על - ידי חברת ספורטיב , בחסות " ביק " ישראל , ויכתיר הערב במלון 
ימית את מצטייני העשור בכדורסל הישראלי . " אני תמיד שמח להגיע לכאן , 
כמו כל השחקנים הספרדים , ובעיקר שמחה רעייתי שזה ביקורה הראשון בישראל " . 
על שאלת 46 אלף הדולרים מי לדעתו כדורסלן העשור בישראל השיב קורבאלאן , 
כשמצידיו גמצי וברקוביץ : " את גמצי אני מכיר רק כמה שנים , ואת מיקי 
שנים כה רבות . לכן מיקי הוא שחקן העשור שלי " , אמר והושיט יד מתנצלת לעבר 
גמצי . דורון הגיב : " אני מסכים " . קורבאלאן הוסיף : " גמצי יהיה 
שחקן עשור ה - 09 " . באירופה , הוא מציין את דראזן פטרוביץ : " הכדורסל 
בא לו בטבעיות , ללא מאמץ , כמו אמנות " . קורבאלאן , בן 53 , ציין כמה 
סיבות בגללן פרש : " חשתי ריחוק ביני לבין הכדורסלנים הצעירים סביבי . 
כן רציתי יותר זמן למקצועי כרופא ולמשפחתי " . קורבאלאן איחל הצלחה למכבי 
ת"א ומכבי ראשל"ץ . , על ריאל מדריד אמר : " עוברות שנים קשות על הקבוצה 
מחוץ לגביע אירופה לאלופות . היא חוסה בצל מחלקת הכדורגל " . הערב יהיו בני 
הזוג קורבאלאן אורחי כבוד של מכבי תל אביב ביד אליהו . מחר ברמת השרון , 
ישתתף חואן במשחק בין הפועל ת"א לקבוצת כוכבים ישראלית , בהם ברקוביץ , 
ארואסטי , גמצי , ברודי , מרזל , ינאי ועוד . קורבאלאן ישחק מחצית 
בכל קבוצה . משפט אופייני לכדורסלנדוקטור ממדאדריד : " חשוב מאוד לנצח , 
אבל חשוב יותר להכיר חברים לאורך השנים " . 
