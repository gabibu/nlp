אני לא בקי בפרטי המקרה הספציפי הזה , אבל , כללית אני יכול לומר שדעתי 
היא שלא פעולה זו או אחרת הם שיכריעו את קיומו או אי - קיומו של התהליך המדיני . 
מה שיכריע בסופו של דבר זו קביעה אמיצה שלנו בדבר זהותו של הפארטנר שלגביו 
אנו מאמינים כי איתו ניתן לנהל מו"ם . אני חושב שהצגת הדברים בצורה כזו מעידה 
על שגיאה יסודית בהבנת מהותו של העניין . שירות הבטחון הוא אחד מגורמי 
מערכת הבטחון אם לא המוביל שבהם שבמשך 02 שנה איפשר שקט יחסי ובטחון סביר 
ביותר בשטחים ושיחרר את הדרג המדיני מלחץ של טרור כדי שיוכל לקבל את הכרעותיו 
לגבי עתיד השטחים ללא לחץ . המצער הוא שהדרג המדיני לא ניצל תקופה זו לקדם 
תהליך מדיני וזו אחת הסיבות שהובילו לפרוץ האינתיפאדה . לשירות הביטחון יש 
משימות מוגדרות . הוא לא קובע אם לקיים או לא לקיים תהליך מדיני . זה עניין 
לקביעה של הדרג המדיני . שב"ך צריך להיות בתמונה באותם מיגזרים שבהם יש 
לו אחריות לביצוע , ותו לא . את המשלחת צריך להרכיב הצד שידבר איתנו ואנחנו 
לא יכולים להכתיב לו מי ישתתף במשלחת מטעמו . לדעתי , גם מו"ם עם אנשי אש"ף 
טוניס אינו צריך להוות מכשול , קל וחומר שאינני רואה שום מניעה לשיתוף מגורשים 
במשלחת של תושבי השטחים , שצריכה לקבוע פרוצדורה לעריכת הבחירות בשטחים . 
צריך לזכור שכל מי שידבר איתנו השתייך בצורה זו או אחרת לקבוצות שניהלו 
נגדנו לוחמות ברמות שונות . אני רואה באריק שרון איש עתיר זכויות , אבל 
אני מבטא את דעותי ולא את דעותיו ואני מניח שהוא אינו מקבל דעותי , אך אין 
לכך קשר ליחסי אליו . הדיעה שלי מתבססת על ניתוח המציאות כפי שהיכרתי אותה 
מקרוב במשך עשרים שנה . זו תפיסה ריאליסטית שמנסה להתנתק מהשפעות אחרות . 
מו"ם ליישוב סכסוכים מנהלים עם אוייבים ועצם השתייכותו של אדם לשורות האוייב 
לא צריכה לפסול אותו כבר - שיח למו"ם על שלום . אולי אפילו צריך להעדיף 
כפארטנר למו"ם את מי שמוביל את ההתנגדות נגדנו , כי הוא הגורם שקיים לגביו 
הסיכוי הגדול ביותר שיצליח גם ליישם את ההסכמים שיגיעו איתו . החזקתי ובטאתי 
דיעות אלה גם כשהייתי בשירות ולא היתה לי שום בעייה עם זה . צריך להבדיל 
בין מלחמה בטרור והצורך להתגונן מפניו לבין הצורך לחפש דרכים ליישב את הסכסוך . 
על פי אמונתי אין אנו יכולים לשלוט בעם הפלשתינאי וכי המימשל הצבאי חייב 
להסתיים בהסדר חלופי . 
