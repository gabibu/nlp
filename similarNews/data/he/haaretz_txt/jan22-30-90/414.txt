כדי שניתן יהיה להעביר ראש רשות מקומית שהורשע בפלילים מכהונתו , צריכה 
התביעה לבקש זאת במפורש מביהמ"ש , לפני שזה גוזר את הדין . היה לנו כבר 
בעבר מקרה שראש רשות באחד מהיישובים הערביים בצפון הורשע בפלילים והפרקליטות , 
משום מה , לא ביקשה מביהמ"ש לפסול אותו לתפקיד . הרמנו ידיים . לא יכולנו 
לעשות דבר והאיש השלים את תקופת כהונתו . ניתן להבין מכך שהתביעה לא ראתה 
במעשה שעשה לנדאו מעשה חמור עד כדי כך , שיש לבקש בגללו לפסול אותו מלכהן 
בתפקידו הציבורי . עכשיו הצלחת לעצבן אותי . נכון שאנחנו ידועים כ"מחדליסטים " , 
אבל מה לעשות ואנחנו לא ניהלנו תיק זה ומשרד הפנים אינו חלק ממערכת התביעה 
במדינת ישראל . עם כל הכבוד יש גבול גם למה ששואלים . היא לא נועצה ואני 
לא חושב שהיא צריכה להיוועץ בנו . זה לא עסקנו . המועצה , ברוב של שלושה 
רבעים מחבריה יכולה להחליט להפסיק את כהונתו של ראש רשות אם " נוכחה כי 
הוא מתנהג התנהגות שאינה הולמת מעמדו של ראש רשות " . החלטה כזו טעונה אישור 
של שר הפנים . השאלה היא , אם יימצא רוב במועצה למהלך כזה ואם שר הפנים 
יאשרו . היה מקרה ששר הפנים סירב לאשר החלטת מועצת קריית שמונה שהחליטה 
להדיח את ראשה דאז , אלוני , שנחשד בפלילים . החוק קובע כי ברשימת המועמדים 
למועצה , ובכללם ראש רשות מקומית , זכאים להיכלל מי שלא חויבו בפס"ד סופי 
על עבירה שיש עימה קלון תוך חמש שנים , שקדמו ליום הגשת המועמדות . אם 
הבחירות יתקיימו במועדן , דהיינו בעוד פחות מחמש שנים יצטרך פקיד הבחירות 
לקבוע אם העבירה שעבר לנדאו היא עבירה שיש עימה קלון . מובן שעל כל החלטה 
שלו ניתן לערער בפני ערכאת ערעור וגם פתוחה הדרך לבג"ץ על ידי כל מי שיראה 
עצמו נפגע מהחלטת פקיד הבחירות או ועדת הבחירות . בביהמ"ש העליון קיימות 
כבר שנים רבות שתי מגמות , האחת מקלה והאחרת מחמירה . הדבר בא לידי ביטוי 
בפסק דין , שנגע להוצאת לשון הרע בפרדסיה . במקרה זה נחלקו השופטים חיים 
כהן ומשה לנדוי . המחלוקת הזו לא הוכרעה עד היום . בשעתו הורשע חבר מועצת 
חצור הגלילית על שבאסיפת בחירות ניבל פיו וגידף . ביהמ"ש קבע שזו עבירה 
שיש עימה קלון והאיש נפסל לכהן בתפקידו . אם הסוגייה לא תוכרע בביהמ"ש , 
יצטרך קהל הבוחרים להחליט . 
