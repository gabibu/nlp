חמכפי שהקיצוץ בתקציב כפה על צה"ל לקצץ בזנב הלוגיסטי שלו , האינתיפאדה 
חייבה אותו לבחון שוב את מה שנראה כמשאב הזול ביותר : אנשי המילואים . 
יום מילואים עולה 49 ש"ח , ומזה רק כחמישית נזקפת לחובת צה"ל . את היתר 
משלם הביטוח הלאומי . אפילו אם מכלילים את ההוצאות העקיפות , עלותם של 
אנשי המילואים עדיין זולה בהרבה משל אזרח . כך מועסקים חיילים בשמירה דלילה 
על מתקנים עורפיים , על יישובים ואפילו בחיפוש רכב גנוב ליד רצועת עזה . 
רעיונות להעביר משימות כאלה לידיים אזרחיות עלו בצמרת צה"ל עוד לפני האינתיפאדה , 
אבל הכבדת נטל המילואים שימשה להם תמריץ . סגן - אלוף ( מיל ) יגיל לוי 
שירת עם פרוץ האינתיפאדה באג"ם מבצעים , כראש הענף המופקד על הקצאת משאבים 
לביטחון שוטף . היום הוא תלמיד דוקטורט וקשור לחברת ייעוץ , העובדת גם 
עם צה"ל . " במשך השנים שינה צה"ל את ייעוד ימי המילואים , שעליו חשבו 
מקימי הצבא , מצורך מבצעי - כוננותי לכוח עבודה זול " , הוא אומר . " כיעד 
חברתי , יש לשאוף לצמצום נטל המילואים לתכלית אחת ויחידה : אימוני רענון 
שיבטיחו את כשירות החייל במלחמה , ולא יותר משבועיים בשנה . את יתר משימות 
הביטחון והאחזקה השוטפות יש לאזרח , ולנצל טוב יותר את הצבא הסדיר " . יש 
משימות רבות של ביטחון שוטף , שאפשר להעביר למיליציות כמו משמר הגבול , 
שיועבר לפיקוד צה"לי . גוף כזה יבוסס על חיילים משוחררים , עם תגבור של 
חיילי חובה . אבטחת בסיסים , מתקנים עורפיים ויישובים ועבודות אחזקה שוטפות 
יש להעביר לחברות פרטיות , או ליישובים שיתארגנו על בסיס שיתופי לטפל בבסיס 
צבאי סמוך . רק במקום שבו גרים חיילים , הם ישמרו על עצמם . המדינה תממן 
את השירותים האלה , והצבא יפקח על הביצוע . גם התעשיות הביטחוניות הן מתקנים 
רגישים , ועליהן שומרים מאבטחים אזרחים . לדברי לוי , בצבא , למרות השמרנות 
הטבועה בו , יש פתיחות לדעותיו . המכשול העיקרי לביצוען הוא , לדעתו , 
באוצר . האוצר לא נותן תמריץ כלכלי לצה"ל כדי שיאזרח משימות , כי ימי 
המילואים מתוקצבים מחוץ לתקציב הביטחון ( להוציא חריגה ) , ולא מובאת 
בחשבון פגיעה של נטל המילואים במשק האזרחי . 
