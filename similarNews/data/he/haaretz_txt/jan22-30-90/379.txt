במטרה לזרז את התוכניות לסילוק יומי של אשפת גוש דן לקבורה בנגב ולסגירתה 
של מזבלת חיריה , נערך אתמול בתחומי הערים חולון ולוד ניסוי ראשון לדחיסת 
אשפה לתוך מכולות , והובלתה על גבי קרונות רכבת . הניסוי נערך במעמד שר 
התחבורה , ראשי ערים מגוש דן , אנשי מרכז השלטון המקומי ומנכל"י משרד פנים , 
רשות הנמלים והרכבת . מהמשרד לאיכות הסביבה נמסר כי בשלב זה פועל המשרד 
כדי שבשנה הקרובה יינתן אישור חריג להתחיל בצורה ניסיונית ומבוקרת על - ידי 
אוניברסיטת בן - גוריון להעברת כמות יומית של כ002 טונות של אשפת העיר הרצליה 
לקבורה במכרות הפוספאטים הנטושים באתר אורון . זאת כתוכנית ניסויית לבחינת 
ההשלכות הסביבתיות והכלכליות של העברת פסולת גוש דן לנגב וסגירת אתר חיריה . 
לאור לימוד הלקחים יוחלט על הרחבת הפעולה . במשרד לאיכות הסביבה מדגישים 
כי טרם התקבלה החלטה שהובלת הפסולת תיעשה ברכבת , והדבר ייקבע באמצעות מכרז 
שבו יוכלו ליטול חלק כל גורמי ההובלה בארץ . עמדת המשרד היא כי לקבורת אשפת 
גוש דן לא יאושר אף אתר אחר אלא מכרות הפוספאטים הנטושים באורון ובאפעה , 
כדי לשקמם בדרך זו . העברת אשפת גוש דן לקבורה בנגב הנה נושא בעל משמעות 
גדולה , ולכן חייב להיעשות בתיאום עם כל הגורמים הנוגעים בדבר תוך שמירה 
קפדנית על הליכי התיכנון . שר התחבורה משה קצב אמר אתמול כי הפתרון המוצע 
הוא מעניין וכי מדובר במפגע סביבתי שיש להיפטר ממנו במהרה . העופות הרבים 
שחיריה מהווה להם מוקד למזון מסכנים את בטיחות התנועה האווירית . הובלת 
האשפה באמצעות הרכבת תקל על עומס תנועת המשאיות בכבישי הארץ ותספק תעסוקה 
לרכבת , אמר שר התחבורה . 
