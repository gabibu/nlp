בוריס ברמן ניהל כעשר שנים סדרת תוכניות במוזיאון תל - אביב בשם " מגוון 
מוסיקאלי " . המגוון היה אז גם בגוני הכלים וגם בסגנונות . הפעם , בבואו 
אלינו כאורח מארה"ב , הוא מפיק את המגוון כולו מכלי אחד הפסנתר ההופך 
בעשר אצבעותיו לתזמורת עשירה . שנים רבות לא התרונן הפסנתר הבעייתי של המוזיאון 
בשלל גוונים נפלא כל כך . התוכנית היתה תובענית ובלתי שגרתית ( אולי בשל 
כך היו מעטים בני המזל שבאולם ) . כמעט כולן יצירות מבריה"ם ( ארץ הולדתו 
של האמן ) ומן המאה העשרים . מחצית התוכנית הוקדשה לפרוקופייב , שמעמדו 
כקלסיקן של המאה שלנו מבוסס ללא ערעור , אך יצירותיו לפסנתר מושמעות לעתים 
נדירות . ברמן נתן לנו תחושה חריפה של הפסד בשל כך . הוא חשף את מלוא יופיין , 
עמקותן ועושרן של יצירות נפלאות אלה . החידוש העיקרי בתוכנית היה יצירתו 
של אלפרד שניטקה , שהוא מלחין סובייטי ממוצא גרמני שנולד ב4391 . הסונאטה 
שלו היא כור - היתוך שהתמזגו בו קשת של הצללות וסגנונות : מן האוואנגארד 
וגבול המינימליזם ( ללא גלישה למנייריזם חסר כיסוי מוסיקאלי ) ועד לחטיבות 
המורכבות מאקורדים מסורתיים , בלי מסגרת התחביר ההרמוני המסורתי . יצירה 
מרתקת זו זכתה בביצוע רב - השראה . לסיום הגיש ברמן משהו מיכולתו הרבה בפסנתרנות 
המסורתית של הרומנטיקה : שופן , וכן בראהמס בהדרן , וגם באלה נתגלתה פסנתרנותו 
במלוא גדולתה . 
