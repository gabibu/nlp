( ע ) . יש בידי המשטרה הודאה , מלווה בשחזור , מפי אחד החשודים ברצח 
סגן מנהל סניף " דבר " בחיפה משה בן - צור , שגופתו נתגלתה בבוקר ה62 
באפריל 88 בביתו , ברחוב התיכון בשכונת נוה - שאנן , טען אתמול בא כוח 
המשטרה , פקד אלי שחר , בהליך הארכת מעצרו של חשוד נוסף שנעצר לחקירה בפרשה 
זו . החשוד ( 52 ) , תושב העיר , הובא לבית המשפט תחת משמר כבד . זאת 
לאחר שבשבוע שעבר ציווה בית המשפט על הארכת מעצרו של שמעון נזרי ( 52 ) 
מחיפה ל51 יום לחקירה , כחשוד ברצח . השופט יצחק קלאוזנר נענה לבקשת המשטרה 
ואסר את פרסום שמו של החשוד או מידע על חשוד שלישי הנתון במעצר , שיובא 
היום לבית המשפט לצורך הארכת מעצרו . בא כוח המשטרה טען כי הרצח בוצע במהלך 
שוד שבו גנבו החשודים כסף מזומן ותכשיטים מידי הנרצח . הוא הציג בפני בית 
המשפט מידע מודיעיני חסוי , וטען כי המשטרה מתקשה לאתר עדים חשובים בפרשה . 
החשוד מכחיש כל קשר לאשמה המיוחסת לו . אולם השופט קבע בהחלטתו כי יש ראיות 
ישירות לכאורה למעורבותו ברצח . 
