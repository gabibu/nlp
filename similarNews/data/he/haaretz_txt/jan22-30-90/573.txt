המגעים בין נציגי הבנקים הישראליים הנושים בכור בדרגות הביניים נמשכו אתמול , 
כדי לגבש עמדה אחידה לקראת בואם של נציגי הבנקים הזרים ביום ב בשבוע הבא . 
נציגי הבנקים הזרים יגיעו לצורך דיונים בהם יקחו חלק כל הגורמים המעורבים 
בניסיון להגיע להסדר כולל , שיאפשר את המשך קיומו של הקונצרן . אתמול נודע 
כי בישראל שוהה מזה יומיים גואל גולד , נציגה של חברת ההשקעות האמריקאית 
" דרקסל ברנהם " . לדבריו , הוא הגיע לישראל למצוא הסדר לגבי איגרות החוב 
אותן הנפיק הקונצרן בארה"ב . הוא הוסיף כי יפעל למציאת הסדר שיהיה על הצד 
הטוב ביותר . הנפקת איגרות החוב נעשתה באמצעות חברת " דרקסל ברנהם " ששימשה 
כחתם ואילו כנאמן שימש הבנק האמריקאי " מנופקצר הנובר " , העומד כיום בראש 
ועדת ההיגוי של הבנקים הזרים . בעקבות המשבר אליעו נקלע כור החליטו ראשי 
המנופקצר הנובר להעביר את הנאמנות על איגרות החוב לבנק אמריקאי אחר שמרכזו 
בבוסטון . עוד נודע , כי גולד שוהה בארץ לצורך הערכת שוויה של חברת תדיראן . 
כזכור נקבע כי חברת דרקסל ברנהם וחברת לאומי ושות יעסקו בבדיקת שוויה של 
החברה לצורך מכירתה . בכור הביעו אתמול מורת רוח מהפרסום אתמול ב"הארץ " , 
לפיו קיים חשש שהנאמן על איגרות החוב שהונפקו בארה"ב , בהיקף של 501 מיליון 
דולר ידרוש את פרעונן . זאת , בשל ההחלטה של ועדת הכספים של הקונצרן שלא 
להעביר את תשלומי הריבית החצי שנתי בסך של 2 . 6 מיליון דולר למחזיקי האג"ח . 
מהנהלת " כור " נמסר כי מועצת המנהלים של הקונצרן לא קיבלה עדיין החלטה 
רשמית שלא להעביר את תשלומי הריבית על האג"ח והיא תידון רק בישיבתה שתתכנס 
ביום ב בשבוע הבא . בחברת העובדים אמרו אתמול , כי בקרוב ימונה יו"ר חדש 
למועצת המנהלים של כור , במקומו של ארנון גפני , שהתפטר לפני כעשרה ימים . 
עוד נמסר , כי בניגוד למה שפורסם בעבר אין כוונה למנות את אחד מחברי הדירקטוריון 
הנוכחי , אלא להביא אדם מן החוץ . אתמול הוזכרו שמותיהם של מספר מועמדים 
ובהם מנכ"ל מפעלי ים המלח , אריה שחר . 
