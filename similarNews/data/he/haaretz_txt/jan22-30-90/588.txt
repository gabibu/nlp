ארקדי שבצנקו , דיפלומט סובייטי בכיר שהגיע לדרגת תת - מזכיר האו"ם בניו 
יורק , ערק ב8791 למערב והסגיר עצמו לסי - איי - אי . לאחר חודשים ארוכים 
של תחקורים , תדרוכים ורישום הערכות מצב , היה העריק הסובייטי לאדם חופשי , 
אם כי לקה במה שמומחי מודיעין מאבחנים כ"טראומת אחרי - העריקה " . הציבור 
הכללי סבור כי לאחר שעריק מסגיר עצמו ומתושאל על - ידי שירות המודיעין המאמץ 
( מערבי , בדרך כלל . עריקות למזרח הן נדירות ) , הוא חי אחר כך בעושר 
ובאושר . אבל הניסיון של מאות עריקים מהגוש הסובייטי מעיד כי ההיפך הוא 
הנכון . הסבל הנפשי של העריק וקשיי הסתגלותו , ממצב של תלות במפעיליו לעצמאות 
בארצו החדשה , הם מסימני ההיכר שלו . העיתונאי הקנדי גון ברון כתב את הספר 
" טייס מיג " על ויקטור באלנקו , טייס סובייטי שערק במטוס מיג52 ליפאן 
וביקש מקלט מדיני בארה"ב . הוא מספר כי הקג"ב מזהיר את אנשיו לבל יערקו , 
משום " שהאמריקאים יסחטו אתכם כמו לימון . הם ינצלו אתכם , ואז , כשתתייבשו , 
יזרקו אתכם לפח האשפה כמו קליפה " . כך בדיוק חש ארקדי שבצנקו . הוא שקע 
בדיכאון , שתה לשוכרה , חבר בקשר מיני יקר מאוד לנערת טלפון בוואשינגטון , 
ונקלע לקשיים כספיים על רקע סכסוכים משפטיים באשר לפרסום ספר זיכרונותיו . 
אבל , בניגוד לעריקים רבים אחרים , התמזל מזלו של שבצנקו לפגוש בוויליאם 
גיימר . גיימר , עורך - דין משיקגו , התוודע לצמרת המפלגה השמרנית בוואשינגטון 
בזכות שאפתנותו הפוליטית , דבקתו בתפישת העולם השמרנית של המפלגה ומעורבתו 
בגיוס כספים למענה . עם מיודעיו נמנה גם ויליאם קייסי , ממקורביו של הנשיא 
רונלד רייגן וראש סי - איי - אי . גיימר ראה בפגישה עם שבצנקו אחת מהזדמנויות 
חייו . הוא הסכים לייצג אותו , תמורת שכר סמלי , והעניק לו הגנה משפטית 
הולמת שהביאה בסופו של דבר להוצאתו לאור של הספר . הספר זכה להצלחה מסחרית , 
הכניס די כספים לחשבונו של העריק הסובייטי , ואיפשר לו לפתוח בחיים חדשים . 
שבצנקו נשא לו אשה אמריקאית והיה לנואם מבוקש , עיסוק שהכנסה נאה בצדו . 
מגע הזהב של גיימר הרשים את מיודעו ויליאם קייסי . הוא החליט שגיימר יכול 
לסייע בשיקום חייהם של עריקים קומוניסטים , כשם שעשה לשבצנקו . בסוף 38 
נועדו קייסי , גיימר ושבצנקו לפגישה בשיקגו שאליה זומנו עשירי העיר ומקורבי 
המפלגה הרפובליקאית . בין המשתתפים בפגישה היו גם בני משפחת גיצוויץ , 
שבבעלותם מפעל התמרוקים הלן קרטיס . משפחת גיצוויץ נענתה לבקשה ותרמה אז 
001 אלף דולר , סכום ששימש מסד להקמת " קרן גיימסטאון " . הקרן נועדה לשמש 
סוכנות לא - רשמית ל"שמרטפות " עריקים , בעיקר אנשי מודיעין מהגוש הקומוניסטי : 
היא תעניק להם סעד נפשי ותענה על מחסורם , שאינם מסופק על - ידי ארגוני 
המודיעין המאמצים את העריקים . אחרי הכל , סי - איי - אי , אף - בי - 
איי ויתר שירותי הביון במערב אינם ערוכים לשמש כסוכנויות לשירותים חברתיים . 
הרעיון של גיימר היה נכון , וגם קשריו הפוליטיים , עם ידידותו לראש סי - 
איי - אי סייעו לו . קרן גיימסטאון קיבלה פטור מתשלום מסים ופתחה במסע נרחב 
של יחסי ציבור להאדרת שמה . מסיבות הקוקטייל שלה נודעו ברבים ברחבי הבירה 
ומשכו את בכירי הפוליטיקאים , העיתונאים , השתדלנים והרכילאים המקשטים 
מסיבות ואשינגטוניות . חשיבותה של הקרן גדלה עוד יותר כאשר סי - איי - אי 
ספג ב6891 מהלומה ליוקרתו . ויטלי יורצנקו , עריק מקג"ב , התלונן על חוסר 
תשומת - לב מהמודיעין האמריקאי וערק פעם נוספת , למולדתו . במוסקווה הוא 
פתח במסע גילויים והשמצות נגד סי - איי - אי . הממסד האמריקאי הזדעזע , 
והסנאט מינה ועדת - משנה לחקור את דרך הטיפול של זרועות המודיעין בעריקים . 
ויליאם גיימר שימש עד ראשי בישיבות הסנאט , וקרנה של קרן גיימסטאון עלתה 
עוד יותר . בחמש שנות כהונתה היא גייסה כ3 מיליון דולר . רשימת מעניקי החסות 
שלה נקראת כמו ספר מי - ומי של השמנת האמריקאית . בין תומכיה היו ענקי תעשייה 
כמו קודאק , יצרן המטוסים לוקהיד , עורכי - דין , מנהלים בכירים ופוליטיקאים 
לשעבר , כמו דונלד רמספלד , מי שהיה שר ההגנה של הנשיא פורד . אך עתה מתברר 
כי פרט לגיוס כספים ונשפים נוצצים , לא עשתה הקרן למען המטרה שלשמה הוקמה . 
רוב הכספים בוזבזו על משכורות ענק לעובדיה ועל ארגון מסיבות , ורק חמישה 
אחוזים הופנו לשיקום ויישוב מחדש של עריקים בודדים . במקום להשקיע במישרין 
בסיוע כספי וחברתי לעריקים , העדיפה הקרן להיות מעין סוכנות תיווך . היא 
תיווכה בין עריקים להוצאות ספרים , אירגנה עבורם מסעי הרצאות וניסתה להיות 
מכון מחקר לענייני מודיעין ועריקים . במלים אחרות , קרן גיימסטאון סטתה 
מיעדיה המקוריים , שבזכותם קיבלה הטבות מרחיקות - לכת , כולל פטור מתשלום 
מסים . יתר על כן , קרן גיימסטאון נקלעה באחרונה לקשיים כספיים . היא מתקשה 
לעמוד בתשלום חובות , כולל הלוואות קטנות שלוותה מאלמנות עשירות של בכירים 
לשעבר בקהילות המודיעין , שפותו להפקיד כספים בידי ויליאם גיימר , בהשקעה 
נושאת ריבית , שעתידה היתה להניב רווחים . עריקים מכובדים , בהם גנרלים 
מקג"ב , החלו לתקוף את הקרן ונשיאה גיימר , על דרכם הקלוקלה בניהול העניינים . 
בינתיים גיימר מסרב להגיב על ההאשמות נגדו . " אין צורך בקרן " , אמר 
לי מייקל ספירס , עורך " אינטיליגנס קווטרלי " , פרסום של אגודת יוצאי 
המודיעין האמריקאי . " מצבה הכספי מביא אותה לבקש סיוע וסובסידיה מהקונגרס 
וליפול למעמסה על משלם המסים . הרעיון היה טוב , הביצוע כושל . מה עוד , 
סי - איי - אי שיפר כבר את טיפולו בעריקים . לתוכנית שיקומם ויישובם מחדש 
צורפו פסיכולוגים , פסיכיאטרים ועובדים סוציאליים " . 
