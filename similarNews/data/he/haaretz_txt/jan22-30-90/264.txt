בחודשים האחרונים , מספרים חברי ועד הבית שברחוב קק"ל 1 בבת ים , הפכו 
חיי הדיירים לגיהנום . זאת , בגלל מרפאת השיניים " מדקו " , הפועלת בבניין . 
התלונות מופנות בעיקר כלפי לקוחות המרפאה . חיה אהרונוף ורחל יקר , חברות 
ועד הבית , מספרות שהלקוחות מלכלכים את חדר המדרגות בקומות הראשונות , 
שם שוכנת המרפאה , ויש גם כאלה המגיעים עד לקומה הרביעית ומטרידים את השכנים 
בשאלות ובבקשות שונות . " הרופאים לא נותנים לעשן במרפאה , והחולים מעשנים 
במדרגות וזורקים את הבדלים על הרצפה " , מספרת חיה אהרונוף . " נכון שהמרפאה 
דאגה למאפרה ליד הדלת , אבל כנראה לא כולם חונכו לזרוק את הסיגריות לשם " . 
לעתים , היא מוסיפה , מצטרפים גם בקבוקי קולה ובירה לבדלי הסיגריות , 
ולפעמים גם צמר גפן מוכתם בדם . " חלק מהחולים יוצאים מהרופא מדממים . 
הם יורקים את הדם וגם זורקים בחדר המדרגות את צמר הגפן מהפה " . לטענת הדיירים , 
לא כל הלקוחות יודעים היכן בדיוק נמצאת מרפאת השיניים , ורבים מהם מטרידים 
את דיירי הבניין בכל שעות היום , עד חצות , ולעתים גם בשבתות ובחגים . 
אהרונוביץ תולה מדי פעם על דלתה שלטים המכריזים : " כאן לא מודיעין " 
או " כאן לא מרפאת שיניים " . " פעם דפק מישהו על הדלת וביקש מים עם מלח 
כדי לשטוף את הפה " , היא מספרת . ורחל יקר מוסיפה , " בפורים האחרון 
מישהו נפוח מכאב דפק בדלת וצעק תעזרו לי . חשב שאצלי המרפאה . לא פתחתי 
את הדלת , פחדתי לצאת " . תגובתה של אירית חרל , עובדת מינהלה במרפאה : 
" אף לקוח לא ממתין בחוץ , ההמתנה נעשית במרפאה . כל הטענות מיותרות . 
המרפאה לא גורמת למטרד . על יד דלת המרפאה יש מאפרה גדולה מאוד , ואנחנו 
מנקים אותה כל עשר דקות . יש לנו בסך הכל ך - 02 לקוחות ביום ורק חצי מהם 
מעשנים , כך שזה לא ביג דיל . יש לנו מנקה , שאנחנו משלמים לו בנפרד , 
שמנקה יום יום את שתי הקומות שלנו . אנחנו גם משלמים לוועד הבית עבור נקיון . 
על הסיגריות שעל הרצפה לא רשום שהן של הלקוחות . ייתכן מאוד שהן גם של 
הדיירים . " למרפאה לא מגיעות בדרך כלל חיות , אלא אנשים , ולאנשים יש 
התנהגות נורמלית , לא של חיות . אנשים יודעים לקרוא , ועל השלט של המרפאה 
כתוב איפה היא נמצאת ומה שעות העבודה . אם יש מקרה אחד למיליון שאיזו חיה 
דופקת במקום לא נכון , זה לא סוף העולם וזה בהחלט טבעי . אלו תלונות של 
נשים זקנות שמבלבלות את המוח . חשוב שהן יידעו שהן יכולות להתלונן עד השמים " . 
