מחקרים לפיהם ניתן יהיה לטפל באוטם במערכת הלב כתוצאה מטרשת עורקים באמצעות 
לייזר , ובהפרעות קצב באמצעות צנתרים מיוחדים שפותחו לבדוק ולאתר את ההפרעות 
הוצגו ביום עיון שנערך אתמול . יום העיון נערך לרגל חנוכת המכון לחקר הלב 
ע"ש פרוף הנרי נויפלד , המשותף לאוניברסיטת תל - אביב ולמרכז הרפואי שיבא . 
מנהל המכון , פרוף אלכסנדר בטלר , מסר שהמחקרים מתמקדים בפיתוח שיטות לצביעת 
טרשות העורקים באמצעים ביוכימיים , כדי לאפשר לפתוח את הסתימה בעורק בלי 
לפגוע בדופן העורק , ושימוש בשיטות של ביולוגיה מולקולרית במטרה לעודד צמיחת 
כלי - דם חדשים בשריר הלב במקום אלו שנפגעו . כל המחקרים האלה מתמקדים עדיין 
בחיות מעבדה . ד"ר מיכה אלדר , רופא בכיר במכון המחקר , ציין שפותח בארץ 
דגם של צנתר הנושא אלקטרודות . היתרון של הצנתר הוא שמכניסים אותו לחדרי 
הלב . עם הכניסה לחדר , האלקטרודות שמחוברות לראש הצנתר שהוכנס , קולטות 
ומעבירות את רישום הפעילות החשמלית של שריר הלב . פיתוח צנתר כזה מאפשר 
לאתר מוקדם יותר הפרעות קצב . פרוף מרדכי אברון , דיקן הפקולטה לביוכימיה 
במכון וייצמן , הציג מחקר לפיו ניתן לצבוע את הטרשת בתוך העורקים בסיועה 
של אצה " דונליאלה " שמה הנושאת את החומר בטה - קורטן שהוא הגורם הצובע . 
אצה זו מגדלים במפעל האצות שבבעלות יפאנית המוקם בנגב . ד"ר משה אגמון , 
מנהל היחידה לכירורגיית כלי - דם בבית החולים השרון בפתח - תקווה , הציג 
נתוני ניסוי קליני בפתיחת סתימות בכלי - דם ברגליים , בעזרת מכשיר שהוא 
מעין מקדחה , שפותח בשיתוף עם חברת " באס " בארצות - הברית . בעזרת קרן 
לייזר שעוברת דרך הצנתר , ניתן לפרוץ את הסתימה , ובעזרת סליל להרחיב את 
הפתח ולהוציא את חלקי הסתימה מהגוף . הניסוי הוכיח כי אצל 41 איש הושג שיפור 
של עד % 07 לטווח של ששה חודשים . לאור ההצלחה בניסוי בחיות - מעבדה ובבני - 
אדם , הוחלט לפנות לוועדת הלסינקי בבקשה להתיר ניסוי קליני בחולי - לב לפתיחת 
סתימות בעורקי הלב הכליליים . 
