" אין אפילו ממצא חפצי אחד הקושר את הנאשמים לרצח " אמר אתמול סניגורם 
של המורשעים ברצח הילד דני כץ ז"ל , עו"ד אביגדורפלדמן , בפתיחת הדיון 
בערעורם בבית המשפט העליון בירושלים . היה זה רצח מסובך לפי כתב האישום " , 
אמר הסניגור , " היה מעורב בו רכב של הנאשמים , הובלות של הגופה ממקום 
למקום , אלימות קשה כלפי הנחטף בתוך המכונית , מעשי סדום וכו ובכל זאת 
לא נמצא דבר וחצי דבר שיכול לקשור את הנאשמים לרצח . שום שערה לא נמצאה 
במכונית , שום כתמי דם , טביעות נעליים שנתגלו במערה בה הוטמנה הגופה לא 
תאמו את טביעות רגליהם של אף אחד מהנאשמים , שום ממצאי זרע , חתיכות עור 
או משהו ממשי אחר . על רגלי הגופה נמצאה צואה ומעולם לא היתה בדיקה אם היא 
מתאימה לצואת הנאשמים . ולא מדובר בנאשם אחד , אלא בחמישה נאשמים . המעשה 
בו הואשמו לא הותיר שום חותם במציאות , שמעבר להודאותיהם " . חמשת המערערים , 
אחמד כוזלי , סמיר גנאמה , פתחי גנאמה , עלי גנאיים ועאטף סביחי , הורשעו 
על פי הודאותיהם , ב - 58 . 01 . 41 , בביהמ"ש המחוזי בחיפה , ברצח הילד 
דני כץ משכונת דניה בעיר . ביהמ"ש המחוזי קבע , פה אחד , כי החמישה , 
תושבי סכנין וואדי אל - עין , חטפו את הילד דני כץ ב38 . 21 . 8 , כדי 
להרגו , התעללו בו , רצחו אותו ואחר כך הסתירו את גופתו . הגופה נתגלתה 
במערה על ידי רועה צאן שלושה ימים אחרי הרצח . החמישה הורשעו על יסוד הודאותיהם , 
לאחר שמשפט זוטא דחה את הטענה בדבר אי קבילות ההודאות , בטענה שהוצאו בכוח . 
עו"ד פלדמן הזכיר כי החמישה נעצרו בעקבות ערימת זבל , שנמצאה ליד המערה , 
בה נתגלתה גופת הילד הנרצח ואשר היו בה מסמכים אישיים , שכללו את שמו וכתובתו 
של אחד הנאשמים , סמיר גנאמה . בחקירה סיפרו סמיר ובני משפחתו , כי יצאו 
להשליך זבל ליד המערה , מפני שבאותה שבת פרצה שביתת ניקיון בכפר , עובדה 
שהוכחה כנכונה . לדברי עו"ד פלדמן , אין זה מתקבל על הדעת שאדם יסע עם 
בני משפחתו , כדי להסתיר גופה באמצעות ערימת זבל , הכוללת פריטים מזהים 
שלו , כפי שנטען בהכרעת הדין . מכל מקום , טוען עו"ד פלדמן , זה היה 
הממצא החפצי היחיד שקשר את הנאשמים למקום מציאת הגופה , אך לא בהכרח לרצח . 
ממצא אחר , שהכרעת הדין מסתמכת עליו בהרשעת הנאשמים , היא שריטה שנמצאה 
על צווארו של הנאשם אחמד קוזלי , שבסופו של דבר נטען כי נגרמה ממאבק עם 
הילד החטוף . עו"ד פלדמן הדגיש כי נעשו בדיקות של חתיכות עור שנמצאו תחת 
ציפורני הילד המנוח , אך הם לא תאמו את עורו של הנאשם . קו ההגנה המרכזי 
בערעור הוא התיאור הכרונולוגי של התפתחות ההודאות . עו"ד פלדמן ציטט מעדותו 
של ראש צח"ם , רב פקד גולדגרד , לפיה נגבו הודאות מהנאשמים " רק כשהיו 
מדוייקות ותאמו לדברים שידענו שהם נכונים " . לדברי עו"ד פלדמן , הדינמיקה 
הזאת של החקירה גרמה ל"תיקוני הודאות " , כל אימת שנתגלו פרטים חדשים , 
שסתרו אותן ואשר ניתן היה בקלות להוכיח אותם בבית המשפט . בהקשר זה הביא 
עו"ד פלדמן לפי שעה שתי דוגמאות : בשלב מסוים נטען בהודאות שהרצח בוצע בצריף 
בו שמר הנאשם עאטף . באורח מקרי נודע למשטרה מרישומים של בעל הצריף , שלא 
עאטף היה השומר ביום הרצח , ומיד לאחר מכן שונו ההודאות בהתאם . דוגמא 
אחרת היא הטענה בהודאות שהגופה הושארה בלילה בצריף בו בוצע הרצח , אך משהתברר 
למשטרה כי למחרת עבדו בצריף פועלים שלא גילו את הגופה , שונו מיד ההודאות , 
טען עו"ד פלדמן . " בכוונתי להוכיח " , אמר , " שהתפתחות ההודאות עד 
לגירסתן הסופית שהוגשה לביהמ"ש היתה כרוכה באבסורדים . החוקרים הנחו את 
הנחקרים והיה תהליך של השריית אינפורמציה עליהם , כדי להשיג כל פעם את הגירסה 
הנוחה ביותר בנסיבות נתונות . מדוע צריך אדם שמפליל את עצמו ברצח , המביא 
עליו ממילא מאסר עולם , לשקר דווקא בפרטים מהסוג שאינם מסירים מעליו את 
האשמה ואף אינם מחפים על אדם אחר " ? , היקשה עו"ד פלדמן . הדיון נערך לפני 
השופטים שלמה לוין , תיאודור אור ושאול אלוני . המשכו היום . 
