פרסי שר החינוך והתרבות לבימאים ותסריטאים בתחום הקולנוע לשנת תש"ן , הוענקו 
אמש בטקס חגיגי בסינמטק בתל - אביב , לסרג אנקרי , אורנה בן דור ניב , 
ומיכל בת אדם . הפרס הוא מענק התפנות ליצירה למשך שנה , והוא מוענק זו 
השנה השנייה ברציפות . סכום הפרס הוא לפי משכורת של מורה בעל תואר שני בשיא 
הוותק . זוכי השנה שעברה היו הבימאים דורון נשר , רפי בוקאי ודני וקסמן . 
פיטר פריישטט , יו"ר ועדת הנאמנים של הפרס , בירך את הזוכים והביע את תקוותו , 
כי אלו ינצלו את הפרס להתארגנות בעתיד , כפי שהטיבו לנצל אותו הזוכים משנה 
שעברה . נתן ברון , נציג חבר השופטים , שכלל את הבימאים רם לוי ואיילת 
מנחמי , הסביר את הסיבות לבחירת הבימאים האלו . לדבריו , מייצגים השלושה 
את קשת בימאי הקולנוע בארץ : מיכל בת אדם ( " רגעים " , " על חבל דק " , 
" בן לוקח בת " , " המאהב " ו"אלף נשותיו של נפתלי סימן טוב " ) , מייצגת 
את דור הבימאים הוותיקים והפעילים יותר ; אורנה בן דור ניב , שפרצה לתודעה 
הציבורית בשנה שעברה , עם סרטה " בגלל המלחמה ההיא " ועסקה בבימוי סרטים 
דוקומנטרים קצרים ; וסרג אנקרי שמאז ביים , בשנת 4891 , את הסרט " אדמה 
חמה " , לא הצליח לביים אלא סרטים קצרים . חבר השופטים הביע את תקוותו , 
שיצירותיהם של שלושת הבימאים , כתוצאה משנת ההתפנות , יהיו מגוונות וייענו 
על הציפיות עליהן התבססה הענקת הפרס . עוד הוסיף , כי הוא מקווה שמשרד 
החינוך ירחיב את הפרס ממילגת התפנות למילגת התעסקות בקולנוע , וכן שבשנה 
הבאה יהיו לפחות חמישה זוכים . את הטקס הנחתה גילה אלמגור . סרג אנקרי שיבח 
את השופטים ואת משרד החינוך והתרבות על הבחירה האמיצה , לדבריו , ששתי 
יוצרות נשים . סגן ראש הממשלה ושר החינוך והתרבות יצחק נבון , שאמור היה 
לכבד את הארוע בנוכחותו לא הגיע בגלל דיונים על התקציב . 
