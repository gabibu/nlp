הארכיבישוף ולאדימיר קיריל , הממונה על יחסי החוץ של הכנסיה האורותודוקסית 
הרוסית אמר אתמול כי בכוונתו לפעול לשיפורן של ההבנה ומערכת היחסים בין הנוצרים 
ליהודים בבריה"ם . בפגישה שקיים עם שר הדתות , זבולון המר , המבקר בבריה"ם , 
הודיע הארכיבישוף קיריל , כי בכוונתו לבקר בחודשים הקרובים בישראל . כן 
ציין כי יפעל להגדלת היקף ביקורים של צליינים בארץ . השר המר הביע את החשש 
כי בד בבד עם התגברות התהליכים הדמוקרטיים והגברת החופש בבריה"ם עלולות לצמוח 
גם תופעות אנטישמיות . קיריל הבטיח , כי יפעל להגברת ההבנה ולמניעת התעוררותן 
של תופעות אנטישמיות . הארכיבישוף סיפר כי הכנסיה האורותודוקסית בבריה"ם 
עומדת להפיק סרט על ירושלים והמקומות הקדושים . הוא ביקש מהמר לסייע ככל 
הניתן בהפקת הסרט . בפגישה שקיים עם סגן שר החוץ הסובייטי , אנטלי אדמישין , 
ביקש המר מסגן השר לסייע בהגדלת צוות המשלחת הקונסולרית הישראלית במוסקווה , 
המונה רק ששה עובדים . אדמישין הבטיח לפעול בחיוב כדי שניתן יהיה להגדיל 
את מספר העובדים הישראלים בנציגות , הנתונה לעומס עבודה רב בשל הפניות 
הרבות של יהודים המבקשים לעלות לישראל . 
