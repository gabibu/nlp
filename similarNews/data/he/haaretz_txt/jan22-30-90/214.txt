בישיבת הסגל בשבוע שעבר בבית החרושת של לסלו שטיינר בבודפשט דיווח אחד מעוזריו 
שהעובדים דורשים העלאה שתפצה אותם על עלייה בשיעור של % 02 במחירי התחבורה 
ומוצרי מזון בסיסיים . " תגיד להם " , התפרץ שטיינר , " שאם חמישה אנשים 
יעזבו את עבודתם , אפשר יהיה לפטר עובד אחד ולתת לאחרים העלאה של % 61 בשכרם . 
אולם כמובן שהאיש שיפוטר יהיה אדם חביב , נשוי ואב לילדים " . ואז , לאחר 
אתנחתה , הוסיף : " הם יפוצו בטווח הרחוק , על - ידי התייעלות " . שטיינר , 
מהנדס בן 34 , הוא דוגמה לזן שמדובר בו הרבה אך שפוגשים בו רק לעתים נדירות : 
היזם הפרטי , המוצלח , במזרח - אירופה . הוא התחיל ב1891 עם שותף אחד 
בלבד , והפך בית מלאכה קטן לתיקון מקררים למפעל אלקטרוניקה מתוחכם , אגרסיווי , 
שמוכן להמשיך לצמוח . בחברה שלו , רוליטרון , מועסקים 022 פועלים . 
בשנה שעברה מכרה החברה מכונות כתיבה אלקטרוניות , מטהרי - מים חדישים ומכונות 
המודיאליזה נוחות לשימוש בכ01 מיליוני דולר . תחזית המכירות ב0991 היא 31 
מיליון דולר . לחברה לקוחות בגרמניה המערבית , פורטוגל , איטליה , הולנד 
וגם ביוגוסלוויה ובבריה"ם . רוליטרון הקימה בהונגריה , כפעילות צדדית , 
את בתי החולים הפרטיים הראשונים רשת מרפאות דיאליזה לחולי - חוץ , שבהן 
משתמשים בטכנולוגיה של החברה . מפתיע יותר מנקודת ראותם של משקיעים - בכוח 
הוא תכנונו של שטיינר להתפשטות מהירה בשווקים זרים חדשים במזרח ובמערב . 
בשלוש השנים הבאות הוא מתכנן למכור % 05 מחלקו בחברה למפעל מערבי . בתמורה 
הוא מקווה לזכות לא רק בהזרמה חיונית של הון חדש אלא גם בטכנולוגיה חדישה , 
מומחיות בשיווק ובניהול , ובנגישות לשווקים זרים חדשים וגדולים . מה שיכול 
שטיינר להציע מתאים למה שמחפשים המשקיעים מהמערב : מפעל מזרח - אירופי קיים 
עם יכולת להתרחב במהירות תוך כדי רווחיות . פקידים מזרח אירופיים רבים רואים 
בעסקות משותפות עם חברות מערביות סם חיים היכול להחיות את הכלכלה הקופאת 
על שמריה . " משיכת הון חוזר גדול להונגריה הוא בשבילנו שאלה של חיים ומוות " , 
אומר פרנק סלומון , מנהל אינווסטסנטר בהונגריה , מוסד סילוקין שנוסד בשנה 
שעברה כדי לעזור למשקיעים פוטנציאלים לחדור דרך סבך הביורוקרטיה הקיים עדיין 
במדינה . פולין וצכוסלובקיה , כמו הונגריה , הפעילו תו כנית בנק למשיכת 
השקעות זרות . אולם מספר ההזדמנויות המושכות מוגבל מאוד . תולדותיה של רוליטרון 
הן דוגמה לבעיות המדהימות שבפניהן עמדו המפעלים הפרטיים בהונגריה , מדינה 
שכלכלתה נחשבת חופשית ביותר יחסית לשאר מדינות מזרח אירופה . לפני 01 שנים 
בלבד התחילה החברה לפעול כחברה " משפחתית " , לאחר מכן כחברה בערבות בלתי 
מוגבלת וכאגודה שיתופית . עכשיו אורגנה מחדש כחברת מניות בע"ם . בתחילת 
שנות ה08 היה המס השולי על רווחיה % 08 ; מספר העובדים הוגבל על פי חוק ל03 
ואחר כך ל001 . היה על שטיינר לנווט במעבר המסחרר שבין ליברליזציה ודליברליזציה 
במדינה ההונגרית . גישתו לטכנולוגיה הוגבלה על ידי חוקי המערב שהגבילו את 
העברת הטכנולוגיות למדינות הגוש הסובייטי . במדינה בה הקפיטליזם היה מלה 
גסה במשך 04 שנה היה עליו לאלתר בעצמו טכניקות ניהול . הפריצה הגדולה של 
רוליטרון התחילה ב4891 כאשר פרצה שערורייה בקשר למתקני ההחייאה הלקויים בהונגריה . 
חולים רבים שמתו היו עשויים להינצל אילו השתמשו בטכניקות מודרניות , והעיתונות 
דרשה ששר הבריאות יתפטר . שטיינר ביקר אצל השר והבטיח לו לספק את כל הכמות 
הדרושה של מתקני החייאה . בתמורה ביקש טיפול ליברלי יותר במסוי המוטל על 
רוליטרון ורשות להתרחב . השר הסכים . שטיינר מסר את הסחורה , ורוליטרון 
לא נאלצה להביט שוב בזעם לאחור . שטיינר , שאימץ לעצמו את שיטת הניהול של 
לי אייקוקה , הוכיח חוש עסקי ואומץ . הוא הקדיש עצמו לטכנולוגיה איכותית 
ולהתרחבות . עוד לפני שיצא בעסקה משותפת מלאה , פתח שטיינר משרדי מכירות 
קטנים בגרמניה ובקנדה . בפגישת הסגל בשבוע שעבר הוא הודיע על תוכניות להתחרות 
על חוזים בהודו , ונצואלה וליטא . שטיינר נאבק עדיין בטרדות האין - סופיות 
של החיים במזרח אירופה . הוא חי עם אישתו , שלושת ילדיו ואחיין מבוגר , 
בדירה קטנה שבנה במו ידיו לפני 01 שנים . הוא עדיין ממתין לטלפון שהזמין 
ב0891 ( בינתיים התקין רדיופון תוצרת בית המתחבר למרכזייה קרובה ) . שני 
בניו ובתו בת השבע סובלים מבעיות נשימה בגלל הערפיח התמידי בבודפשט . כמו 
כל הונגרי , הוא מודאג היכן יחיו ילדיו כשיגדלו . אין כמעט דירות להשכרה 
ורוב הצעירים נשארים לגור בבית הוריהם . למרות הקשיים , שמח שטיינר על שהוא 
חי בתקופה של שינויים היסטוריים . הוא מצפה ליום שילדיו ירגישו באופן טבעי 
" כמו אירופאים " . ובינתיים , לשטיינר ולאחרים כמוהו יש אתגר חשוב : 
לבנות את הגשרים הכלכליים למערב שיבטיחו את החופש הפוליטי שזכו לו תמורת 
מחיר גבוה . 
