מנהיג אש"ף יאסר ערפאת נוטה לקבל את הצעת הפשרה שנדונה בשבוע שעבר בפגישה 
בין פרס למובארק , לגבי האופן שבו ייוודע הרכב המשלחת הפלשתינית למפגש קהיר 
כך עולה מדיווח ראשוני שהגיע לירושלים על פגישתם של מובארק וערפאת , אתמול 
בקהיר . מנגנון ההודעה על הרכב המשלחת הוא הנושא האחרון שלגביו לא היתה עד 
כה הסכמה של אש"ף . ערפאת עדיין לא הביא את ההצעה לדיון בפורומים המוסמכים 
של אש"ף , אך מצרים לוחצת עליו למסור את תגובתו ללא דיחוי . תשובה חיובית 
שימסור אש"ף לארה"ב , באמצעות מצרים , ביחס להצעות הפשרה האחרונות שהתגבשו 
על - ידי המצרים ומנהיגי מפלגת העבודה , אמורה להביא לזימון דחוף של מפגש 
שלושת שרי החוץ בוואשינגטון . במגעים חשאיים , שהתנהלו בימים האחרונים בין 
אישים במחלקת המדינה לדרגים מדיניים בכירים בירושלים , נמסר כי מזכיר המדינה 
גיימס בייקר מבקש לזמן את שרי החוץ לוואשינגטון עוד השבוע . בייקר ייעדר 
מהבירה מראשית השבוע הבא ועד סוף פברואר , והוא חושש מעיכוב כה ממושך בתהליך . 
קפידבינבסוף השבוע שעבר מסרו דיפלומטים מצרים , המשרתים בארה"ב ובבירות 
חשובות באירופה , כי אש"ף השלים עם חלק משמעותי מתביעות ישראל , ומוכן 
להסתפק בשלב זה במשלחת שאינה כוללת אנשי אש"ף , טרוריסטים , ואף לא נציגים 
מהפזורה הפלשתינית . דיווחים שהגיעו למשרד החוץ בירושלים מאשרים את גירסתו 
של מ"ם ראש הממשלה שמעון פרס , שלפיה הסכימה מצרים ( ולמעשה אש"ף ) למשלחת 
פלשתינית שתכלול שני מגורשים ונציגות של תושבי מזרח ירושלים . נוסחה דומה 
להרכב זה הוצגה על - ידי שר החוץ המצרי עיסמת עבד אל - מגיד בביקורו בארה"ב , 
ובמסרים שהעביר לבירות אירופה . בתגובה על הדיווחים שהגיעו למשרד החוץ , 
אמר פקיד בכיר במשרד החוץ הצרפתי לדיפלומט משגרירות ישראל בפאריס כי " ערפאת 
נתן את המקסימום , והכדור מצוי עתה בידי שמיר " . איש משרד החוץ הצרפתי 
נקט לשון חריפה באומרו כי " דחייה נוספת בתהליך תעודד קיצוניים באש"ף " . 
" אנו תמהים , אם אין בישראל מי שנותן יד במזיד להקצנה באש"ף , מבלי 
לתת את הדעת להשלכות החמורות בעתיד " , אמר הפקיד הצרפתי . דיווח שהגיע מלונדון 
מלמד , כי גם בריטניה משוכנעת שאש"ף הלך כברת דרך ארוכה . במשרד החוץ הבריטי 
אמרו לדיפלומט ישראלי בכיר , כי אש"ף מוכן להסתכן עד כדי חשיפה למרכיבים 
קיצוניים בקרבו , והוא נוקט בעמדה מסייעת מאוד . קפידבינשר הביטחון יצחק 
רבין אמר אתמול בישיבת הממשלה , כי הזרוע הפוליטית של אש"ף במזרח ירושלים , 
ובראשה פייסל אל - חוסייני , מגבירה את הפעילות בקרב תושבי ישראל " במטרה 
להחליש את כוח העמידה שלנו מול תביעות אש"ף " . דבריו של רבין מתייחסים לריבוי 
פגישותיו של חוסייני עם ערבים ישראלים , פגישות שבהן חוסייני קורא למאזיניו 
לנהוג באיפוק ולא לצאת לרחובות . על - פי מידע שהגיע לירושלים ממקורות פלשתיניים , 
מאיץ ערפאת בתושבי השטחים להדק את הקשר עם הציבור הישראלי , על - מנת לשכנעו 
להפעיל לחץ על הממשלה לפתוח בדיאלוג עם הפלשתינאים . השר אריאל שרון אמר 
בישיבת הממשלה , כי " יש לעשות הכל כדי שקבוצת אנשים זו , שעומדת מאחורי 
האלימות והטרור בשטחים , לא תוכל להמשיך בפעילותה , שמגמותיה הרסניות " . 
לדבריו , אם אין דרכים מתאימות , יש לחוקק חוקים שיאפשרו להביא למעצרם 
או לגירושם . שרון טען , כי שום מדינה דמוקרטית לא היתה מאפשרת חופש פעולה 
לאנשים בעלי אזרחות זרה , במקרה זה ירדנית , והיתה מגרשת אותם משטחה . 
רבין השיב לו , כי אינו רואה דרך לפעולה בנושא זה , וכי אינו מאמין שהכנסת 
תאשר חוקים כאלה . לדבריו , אין מניעה להביע דעות פוליטיות , שכן גם בישראל 
יש מפלגות התומכות במדינה פלשתינית . 
