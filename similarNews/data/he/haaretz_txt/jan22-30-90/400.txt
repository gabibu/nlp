( ע ) . שמה של החשודה בשוד קשישים , ובהתחזות לאחות סיעודית , אינו 
דינה אסיס , אלא אילנה צוקדיין . כך טען אתמול בבית המשפט המחוזי בתל - 
אביב פקד עמי מלול , במהלך הדיון בערר שהגישה החשודה על ההחלטה לעוצרה לשמונה 
ימים . פקד מלול ציין , כי החשודה התחזתה בשם אחותה ועשתה שימוש בתעודת 
הזהות שלה , לאחר שהחליפה את תמונתה בזו של אחותה . פקד מלול הוסיף , כי 
בידי המשטרה חמישה תיקים על חשד למעשי שוד של קשישים על - ידי החשודה . 
לטענתו , ניטרלה החשודה את כושר התנגדותם של הקשישים באמצעות מתן תרופות 
מרדימות , תוך שהיא מתחזה לאחות סיעודית ומופיעה בבתי הקשישים עם חלוק לבן , 
סטטוסקוף ומדדית לחץ דם . בא כוח המשטרה הדגיש , כי פרסום תמונתה של החשודה 
מעל דפי העיתונות הביא למתן עדויות של מתלוננים נוספים , שזיהו את החשודה . 
אחת המתלוננות הופיעה בתחנת המשטרה וזיהתה תשעה פריטים , שנגנבו ממנה לפני 
שמונה חודשים ונתפסו אצל החשודה . נציג המשטרה אף ציין , כי ישנם מקרים 
מועטים של פטירת קשישים שלפי החשד נפלו קורבן למעשיה של החשודה , וטען כי 
הדבר מקשה על החקירה . בערר טענה החשודה , כי הודתה בחקירתה בגניבת מספר 
פריטים מקשישים בהם טיפלה אולם הכחישה , כי נתנה למטופליה גלולות הרדמה . 
השופט המחוזי צבי הכהן החליט לדחות את הערר . השופט הדגיש בהחלטתו , כי 
יש לאפשר למשטרה להמשיך בחקירתה . 
