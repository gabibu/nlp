ואשינגטון ( מיוחד ל"הארץ " ) . שר ההגנה של ארה"ב , ריצארד צייני , 
עומד להודיע בתחילת השבוע הבא , על תוכנית לסגירה נרחבת של בסיסי צבא אמריקאיים 
בארה"ב ומחוצה לה . זו תהיה תוספת לסגירת 68 בסיסים , שהקונגרס כבר אישר 
בשנה שעברה . צייני גם יודיע כנראה על כוונה לקצץ עד סוף 1991 במאה אלף חייל 
את מצבת הכוחות האמריקאיים חיסכון שנתי של תשעה מיליארד דולר . שר ההגנה 
החליט על ביטול , קיצוץ והקפאה של תוכניות לפיתוח שורה של כלי נשק . לעומת 
זאת הוא יבקש הגדלה של תקציב " יוזמת ההגנה האסטרטגית " , שבמסגרתה נמצא 
גם הפיתוח הישראלי - אמריקאי המשותף של הטיל חץ . הנשיא גורג בוש , יניח 
ביום ב הבא על שולחן הקונגרס , את הצעת התקציב המלאה הראשונה שלו , מאז 
הושבע לפני שנה . הוא יכלול בה בקשה לקיצוץ ריאלי של שני אחוזים בתקציב 
ההגנה . זו תהיה הפעם הראשונה מאז מלחמת וייטנאם , שנשיא אמריקאי פותח 
דיון על התקציב בהצעה לקיצוץ הוצאות הביטחון . הפירוש הכמעט ודאי של מהלך 
כזה הוא , שהקיצוץ בפועל יהיה גדול יותר , בהתחשב בהלוך הרוחות בקונגרס 
ובדעת הקהל בארה"ב . הנשיא אמר שלשום במסיבת עתונאים : " אני מציע תקציב 
הגנה , המתחיל את המעבר לבנייה מחדש של הצבא , אסטרטגיה חדשה שתהיה גמישה 
יותר ומוכנה יותר לאפשרויות חרום מחוץ לאירופה " . דובר משרד ההגנה אמר : 
" יהיה בתקציב הזה כאב ממשי " . בין הקיצוצים הבולטים , החזויים עכשיו : 
ויתור מוחלט על התוכנית לחמש את צי ארה"ב במטוסי אף - 41 טומקאט . השעיית 
ייצורם של טנקי אם - 1 , מן המרכיבים העיקריים של עוצמת נאט"ו באירופה . 
האטת ייצורם של מטוסי תובלה כבדים חדשים מטיפוס סי71 . הוצאתן משירות מבצעי 
של שתיים מארבע אניות המערכה של הצי , ובעקבותיהן הוצאה משירות של פריגאטות 
ומשחתות מתיישנות . לעומת זאת מבקש משרד ההגנה תוספת של מיליארד דולר , 
לתקציב " יוזמת ההגנה האסטרטגית " , הידועה גם בשם " מלחמת הכוכבים " . 
אין זה מן הנמנע שזוהי רק פעולת מנע של הממשל , כיוון שמדי שנה מקצץ הקונגרס , 
מעשה שגרה , מיליארד דולר מן הסעיף הזה . משרד ההגנה רוצה גם להמשיך את 
תוכניות הפיתוח וההצטיידות של מפציצי בי2 , שמחירו של כל אחד מהם מגיע לחצי 
מיליארד דולר ויותר . תקציב בי2 יהיה מוקד של עימות בין הממשל לקונגרס . 
השבוע הציג סנאטור דמוקרטי במליאת הסנאט , דגם עשוי זהב של בי2 , ואמר 
עליו , כי הוא עולה שווה ערך של משקלו בזהב . 
