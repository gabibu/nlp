( אי - פי ) . הממשל האמריקאי הודיע , כי יפעל לביטול ההגבלות על מכירת 
מחשבים וטכנולוגיה הזמינה כבר כיום במכירה חופשית מן המדף לציבור הרחב בארה"ב . 
מדובר בעיקר במחשבים אישיים מתוחכמים ובציוד מתקדם לתקשורת טלפונית . השינוי 
במדיניות , שיובא לדיון במפגש עם בעלות הברית האירופיות של ארה"ב בפאריס , 
בחודש הבא , יחול באורח מיידי על הסחר עם רבות ממדינות מזרח - אירופה , 
אך לא על בריה"ם . קבוצה של פקידים אמריקאים מנהלת עתה שיחות בלונדון ומתאמת 
את המדיניות להעברת טכנולוגיה לאותן מדינות המתרחקות מהקומוניזם . הפקידים 
יצאו גם להולנד , מערב - גרמניה ואיטליה . נציגים מקנדה ויפאן יבואו לוואשינגטון 
כבר השבוע לדיון בנושאים אלה , ומשלחות מצרפת ומדנמרק צפויות בשבוע הבא . 
" הסביבה הפוליטית והביטחונית משתנה . המצב כיום שונה משהיה לפני שנה " , 
אמר בהקשר הזה דובר הבית הלבן , מרלין פיצווטר . משך יותר מ04 שנה הטילו 
ארה"ב ובעלות בריתה הגבלות נוקשות על מכירת ציוד וידע טכנולוגי , מנימוקים 
ביטחוניים . אולם לנוכח גל הרפורמות במזרח - אירופה החלו ממשלות רבות לפעול 
להקלת ההגבלות . גם המועצה לביטחון לאומי בארה"ב החליטה ביום שישי לאמץ גישה 
מקלה יותר בשאלת הגבלות היצוא . בישיבת המועצה הוחלט לגבש הסכם שיובא לאישור 
בנות בריתה של ארה"ב ולבחון לעומק את הגישה האמריקאית לנושא . פקיד אמריקאי 
שסירב להזדהות אמר כי הציוד בו מדובר כולל מחשבים אישיים , טלפונים סלולאריים 
( פלאפון ) , שמכירת דגמים שלהם להונגריה הותרה כבר , וציוד שידור במיקרו - 
גל . דוברת הסטייט - דיפרטמנט , מרגרט טטוויילר , אמרה כי הקווים המנחים 
את המדיניות האמריקאית בנושאים אלה הם תמיכה ברפורמות במזרח - אירופה , 
חיזוק ההגנה על מה שמוגדר כ"פריטי ציוד וטכנולוגיה אסטרטגיים באמת " , עדכון 
מהיר יותר של רשימת הפריטים שיצואם מוגבל , והסרת ההגבלות על מכירת מוליכים 
למחצה הנמכרים מן המדף לציבור הרחב . לדבריה , הממשל האמריקאי מבקש לנצל 
את השינוי באווירה במזרח - אירופה שעה שבבריה"ם עצמה המצב טרם התפתח באותה 
מידה . פיצווטר הגדירה את הצעדים הננקטים עתה כשינוי זהיר , שלא יסכן מרכיבים 
אסטרטגיים . השיחות הנערכות עתה בלונדון באות כהקדמה לפגישת ארגון הקו - 
קום , באמצע פברואר בפאריס . הקו - קום הוא ועדת התיאום הבין - לאומית 
לפיקוח על היצוא . במסגרת ועידת ארגון זה מקווה ארה"ב לעבד את פרטי הציוד 
שיותר ליצוא , ואת הכמויות . קו - קום , הכולל את 61 חברות נאט"ו , למעט 
איסלנד , כשעליהן נוספות יפאן ואוסטרליה , מבקש לתאם ולשלוט ביצוא טכנולוגיה 
מערבית למדינות מזרח - אירופה . 
