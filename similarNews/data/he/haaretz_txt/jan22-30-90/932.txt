הוא בהנהגת יום לימודים ארוך , שתושלם בתוך שלוש שנים החל משנת הלימודים 
הבאה . בנוסף לכך אמורה מערכת החינוך לעבור לשבוע של חמישה ימים . בסך 
הכל יעמוד תקציב החינוך ב - 0991 על 8 . 3 מיליארד ש"ח , ועוד 87 מיליון 
ש"ח תקציב פיתוח . התקציב למוסדות להשכלה גבוהה מסתכם עוד ב - 429 מיליון 
ש"ח . יום הלימודים הארוך יחול על הלומדים מגן חובה עד כיתה ט . בעיירות 
הפיתוח תממן המדינה את תוספת השעות , ואילו בשאר המקומות ישלמו ההורים בשיעורים 
מודרגים , לפי מבחני הכנסה שייקבעו בחוק . הורה לא יהיה חייב בתשלום בעד 
יותר משלושה תלמידים . משפחה בת ארבע נפשות שהכנסתה ך - 005 , 3 ש"ח לחודש 
תהיה פטורה מתשלום . שכר הלימוד יעודכן מדי שנה לפי עליית תשומות החינוך , 
ומדרגות השכר יוצמדו לשכר הממוצע במשק . שינוי אחר בתקציב הוא ביטול הכפילויות 
בין משרד החינוך למשרד הרווחה במערך הפנימיות , ההכשרה המקצועית והטיפול 
במסגרות נוער . כמו כן יחלו בהעברת התשלומים ממשרד החינוך לרשויות המקומיות , 
כך שהעברות הממשלה לרשויות ה"חזקות " יפחתו ואילו ההעברות לרשויות ה"חלשות " 
ייגדלו ובכך יקטן גירעונן . הדיפרנציאציה הזאת בהעברות תתבצע באמצעות שינוי 
בשיעורי ההשתתפות במימון המשרות שמשרד החינוך מעביר לרשות המקומית . 
