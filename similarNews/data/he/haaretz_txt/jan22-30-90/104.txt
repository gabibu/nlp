נציבות מס ההכנסה פרסמה הנחיות חדשות בכל הקשור בהתרת הוצאות הנסיעה לחו"ל 
לצרכי מס הכנסה . החוזר החדש מפרט את הוראות החוק והתקנות הקיימות בנדון , 
שלא השתנו , אך כולל גם בתוכו כמה חידושים והחמרות בגישתם של שלטונות המס . 
על נסיעות לחו"ל חלות כידוע תקנות מס הכנסה בדבר ניכוי הוצאות מסוימות שהותקנו 
עוד בשנת 2791 . תקנות אלה קובעות שלגבי הוצאות מסוגים מסוימים , והוצאות 
הנסיעה לחו"ל ביניהן , לא די להוכיח שההוצאה עצמה הצאה כולה בייצור הכנסתו 
של הנישום . ההוצאה תותר רק אם היא גם עמדה גם בכללים ובמגבלות המיוחדות 
שנקבעו לעניין זה בתקנות . לגבי נסיעות ( בניגוד לסוגי הוצאות אחרות ) 
, אחד התנאים הוא שההוצאה היתה הכרחית לייצור ההכנסה . במילים אחרות , 
אם סבור פקיד השומה שלא היה הכרח בנסיעה ושאפשר היה להשיג את אותה התוצאה 
העסקית ללא נסיעה , הוא רשאי לפסול את ההוצאה כולה , גם אם אין לו ספק 
שהיתה זו הוצאה עסקית והסכום שהוצא היה בגבולות המותר . הנחיות הנציבות מבהירות 
מספר כללים נוספים . כך נאמר בחוזר , שאם הנסיעה היתה לצרכי רכישת ציוד 
ולא לשם פעילות שוטפת תיחשב ההוצאה כהוצאה הונית ולא תותר לניכוי שוטף אלא 
תיווסף לעלותו של ציוד שנרכש . חוזר הנציבות מדגיש גם שנסיעה לחו"ל שמטרתה 
הכנת תשתית שיווק חדשה וחיפוש לקוחות תיחשב אף היא להוצאה הונית שאינה מותרת 
לניכוי ואף אינה בת - פחת . פירוש מחמיר כזה יפגע ללא ספק במאמצי היצואנים 
לפתוח שווקים חדשים לתוצרת ישראל . לגבי השתלמויות בחו"ל נקבע המבחן העקרוני 
האם ההוצאה היא לצרכי " שמירה על הקיים " , כלומר עדכון ורענון הידע , 
או לשם העלאת המעמד המקצועי או המוניטין של הנישום , רכישת תואר וכד . 
במקרה האחרון , כלומר אם ההשתלמות חורגת מהשמירה על קיים , ההוצאה לא תותר 
לניכוי . אגב , מגבלות אלה חלות רק על נסיעתו של הנישום או עובדיו הנשלחים 
לחו"ל על ידו . ההגבלה הזו ( וגם אף הגבלה אחרת מהמנויות בכתבה זו ) לא 
חלה על " נסיעות השתלמות " המאורגנות על ידי קרנות השתלמות למיניהן וגם 
לא על השתלמויות שמממנות , למשל , האוניברסיטאות לעובדיהן . החוזר מדגיש 
שאם ההשתלמות איננה בתחום עיסוקו של המשתלם היא לא תותר לניכוי . גם מגבלה 
זו לא חלה על סיורי ההשתלמות טעם קרנות ההשתלמות או גופים שאינם עסקיים . 
בהמשך נקבע שגם אם הוכח שההוצאה עמדה בכל הקריטריונים שצוינו לעיל , עליה 
לעבור עוד מבחן נוסף והיא האם היא היתה " אך ורק " למטרה שצוינה או שמא 
היתה " מעורבת " וכללה אלמנטים של הנאה פרטית . ההנחיות החדשות קובעות 
שאם רוב ימי השהות בחו"ל היו למטרות פרטיות לא תותר ההוצאה בכלל , כלומר 
לא יתירו גם ההוצאות המתייחסות לחלק העסקי של הנסיעה . רק כאשר רוב ההוצאה 
היה לצרכי עסק יתר לניכוי החלק העסקי שלה יחסית לכלל ההוצאה ותנוטרל ההוצאה 
המתייחסת לימי השהייה האחרים . סכומי האש"ל בחו"ל מוגבלים כידוע ל07 דולר 
ללינה בבית מלון כנגד קבלות ועוד 54 דולר להוצאות אש"ל אחרות . מי שלא לן 
בבית מלון זכאי לאש"ל בסכום כולל של 06 דולר ליום . החוזר קובע שאם הנישום 
לקח עימו את בנבת זוגו , לא רק שההוצאה עבור בן הזוג לא תותר , אלא גם 
הוצאת הלינה המירבית תופחת ב%02 ותועמד על 65 דולר בלבד . במילים אחרות , 
אם שילם הנישום עבור לינה מאה דולר והיה לבדו , יתירו לו 07 דולר כהוצאה . 
אך אם שילם אותו הסכום והיה עם בת זוג , יתירו לו 65 דולר בלבד . למותר 
לציין שלפרשנות זו אין כל אחיזה בחוק או בתקנות שהותקנו על פיו . 
