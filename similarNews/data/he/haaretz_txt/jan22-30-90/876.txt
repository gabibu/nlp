" מליאת הכנסת תצביע מחר בקריאה ראשונה על הצעת חוק התקציב וחוק ההסדרים 
במשק . שר האוצר הניח אתמול את הצעת התקציב על שולחן הכנסת . באולם בלטה 
הנוכחות המעטה של הח"כים . היום תמשיך המליאה לדון בתקציב , וועדת הכספים 
תחל אף היא לדון בו . לאחר דבריו של שר האוצר במליאה הוגשו שלוש הסתייגויות 
מהעברת הדיון בתקציב לוועדת הכספים בטרם יאושר בקריאה ראשונה במליאת הכנסת . 
ח"ך תופיק טובי ( חד"ש ) אמר כי זהו ביזיון וזלזול בכנסת . ח"ך יאיר 
צבן ( מפ"ם ) תבע למנוע דיון פיקטיבי בתקציב בוועדת הכספים , לפני הקריאה 
הראשונה . " זוהי מסורת בלתי - מכובדת " , אמר , " והמחשה סמלית לכך 
שבנושאי התקציב הכנסת אינה אלא חותמת - גומי " . ח"ך רן כהן ( רץ ) אמר 
כי ועדת הכספים יכולה להתחיל בדיוניה גם בלי האישור של המליאה לכך , המבזה 
את הכנסת . ח"ך אברהם פורז ( שינוי ) הטיח : " התקציב אינו מעניין איש . 
הוא ייצא כמו שהוא בא . הנקודה היחידה שבה תורגש טביעת האצבעות היא הכספים 
הייחודיים . אם צריכה להתחיל הפארסה , שתתחיל ותסתיים כמה שיותר מוקדם " . 
בסופו של דבר נפלו ההסתייגויות כולן . ראשון הדוברים על הצעת התקציב , ח"ך 
אברהם ורדיגר ( אגו"י ) , מתח ביקורת על שלא נכללו בה הכספים המיועדים 
למוסדות הדת הייחודיים . הוא ציין כי כספים אלה מועברים לא בחסד , אל ציבור 
שאינו נהנה מהתרבות הקלוקלת , אלא מתחנך לאורה של תורה . ח"ך אריאל ויינשטיין 
( ליכוד ) אמר : יום הגשת התקציב אינו יום של חג והתרוממות - רוח , משום 
שזה אינו תקציב של שערים פתוחים לקליטת העולים . ויינשטיין הציע לאשר תקציב - 
ביניים לשלושה חודשים , אם עד סוף חודש מארס לא תגיש הממשלה שינויים בתקציב 
המבטיחים קליטת העלייה וצמיחה . " אין זכות לאוצר הנוכחי בממשלה זו , 
אם אין התקדמות בתהליך ההבראה של המשק . אם לא משיגים צמיחה , יש מקום 
לפרק את האוצר מהנהגתו הנוכחית " , אמר . ח"ך שולמית אלוני ( רץ ) , שנשאה 
את נאום ראש האופוזיציה , טענה כי האוצר עשה משגה שלא הפך את נושא קליטתם 
של 001 אלף עולים כנושא הדגל של השנה הזו . " זהו נס כלכלי , חברתי ולאומי . 
שר האוצר היה יכול לנער את החברה לו הפך את העלייה לדגל מרכזי . צריך לתת 
למשקיעים שיבנו את הדירות . לבנות דירות להשכרה , ולתת ליזמים את מקסימום 
העזרה " . ח"ך אלי בן - מנחם ( מערך ) הודיע כי יצביע נגד התקציב במתכונתו 
הנוכחית . הוא אמר כי בימים בהם חצי מיליון תושבים נמצאים מתחת לקו העוני , 
תהיה זו צביעות להצביע בעד תקציב עם מגמות אנטי - חברתיות . ח"ך נאוה ארד 
( מערך ) אמרה כי הצעת התקציב לשנת 09 מבשרת פגיעה בתשתית החברתית של מדינת 
ישראל . היא קראה לסכל את הצעות האוצר לפגוע בגמלאים . כאמור , הדיון בתקציב 
יימשך היום . 
