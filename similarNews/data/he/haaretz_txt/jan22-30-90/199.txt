מתיחות רבה שוררת לאחרונה בין הפיקוד הבכיר של צה"ל , לצמרת משרד הביטחון . 
הרקע נעוץ בקיצוץ תקציב הביטחון , ובצורך שנוצר בעקבותיו לעדכן את תוכנית 
העבודה של צה"ל . הדרג הצבאי הבכיר ביקש ממשרד הביטחון לשאת בחלק מנטל הקיצוץ 
ולהפחית מתקציב אגפיו השונים של המשרד , סכום של 02 מיליון ש"ח . הנהלת 
משרד הביטחון דחתה את בקשת צה"ל והבהירה כי לא ניתן לקצץ סכום כה גבוה , 
משום שעיקר הוצאות המשרד הינן הוצאות קשיחות , והמקסימום הניתן לקיצוץ 
הוא 3 מיליון ש"ח . לאחר שנמסרה הבהרת משרד הביטחון , הודיע הרמטכ"ל כי 
אם זה כל הסכום שמוכנה הנהלת משרד הביטחון לקצץ מתקציבה השוטף , הוא מוותר 
גם על קיצוץ זה , ויעדיף שצה"ל לבדו יספוג את הקיצוץ כולו . גורמים בכירים 
בצה"ל מתחו ביקורת חריפה , על גישתם של קובעי המדיניות במשרד הביטחון , 
וטענו כי אינם מוכנים להשתתף בנטל הקיצוצים , ומעדיפים להטיל את כל האחריות 
על צה"ל , בשעה שהם ערים לכך כי במשאבים הכספיים שנמסרו לו , אין למעשה 
לצה"ל מענה לכל האיומים הצפויים בזירה המזרח תיכונית . " דורשים מאתנו תוכנית 
עבודה סגורה ושלמה , אך אין נותנים בידינו את האמצעים לתכנן אותה כנדרש " , 
טוענים בכירים בצה"ל . " למעשה מתחמק משרד הביטחון מלקבל את האחריות המתחייבת 
מהגדרת תפקידו " . גורמים בכירים במשרד הביטחון טוענים , לעומתם , כי לא 
ניתן לקצץ בתקציב המשרד , וכי ההוצאות הישירות על אגפיו השונים , אינן 
עולות על כ04 מיליון ש"ח . לדבריהם , אין ממש בטענות הקצינים הבכירים , 
והם מוכנים לקבל את הצעות צה"ל , אם מפקדיו יוכלו להצביע על תחומי פעילות 
של המשרד , בהם ניתן לקצץ . עוד ציינו אותם גורמים , כי דווקא משרד הביטחון 
הוא שהתייעל , והשנה ירד מספר עובדיו ב19 , מתוך 001 , 2 . חלק נכבד מהוצאות 
משרד הביטחון , הוא למימון פעולות אגף השיקום , ואותו לא ניתן להקטין . 
סכום זה גדל בהתמדה , והשנה הוא עומד על יותר מ005 מיליון ש"ח . לעומת 
זאת , טוענים במשרד הביטחון , על צה"ל להמשיך ולהתייעל ובכך לאפשר קיצוץ 
נוסף בתקציבו . קצינים המעורים במערכת יחסי העבודה בין צה"ל למשרד הביטחון , 
ציינו השבוע כי אינם זוכרים מתחים כה חריפים ביחסים בין שתי המערכות . 
