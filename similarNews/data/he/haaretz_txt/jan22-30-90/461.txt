בספר הקטן והמרתק הזה משלב המחבר את ניסיונו בעבודת המודיעין ואת מיומנותו 
בפילוסופיה של המדע , כדי לנסות לומר כמה דברים על הקשר שבין שני אלה . 
בתחילת הספר טוען בן - ישראל כי קיימת הקבלה בסיסית בין עבודת איש המודיעין 
לעבודת המדען . שניהם יוצרים השערות , אוספים עובדות על חלק מסוים של העולם , 
ממיינים אותן ומנסים להגיע למסקנות כלליות ולתחזיות מדויקות ככל האפשר . 
המתודה המודיעינית מקבילה , ברמה הלוגית , למתודה המדעית . ואם כך , 
ממשיך ומפתח בן - ישראל את ההקבלה , ניתן ליישם על עבודת המודיעין את אבחנותיהם 
הביקורתיות של הפילוסופים של המדע באשר למתודה המדעית . זו נקודת הזינוק 
למסע דילוגים היסטורי , הכתוב בצורת דיאלוגים במיטב המסורת האפלטונית . 
היה זה הסופר והמשורר הדרום - אמריקאי חורחה לואיס בורחס , שייחס לאפלטון 
את האמרה כי " ספרים הם כמו פסלים : הם נראים חיים , אבל אם תשאל אותם 
משהו , הם לא יענו לך " . זו הסיבה , מסביר בורחס , שאפלטון המציא את 
הדיאלוג האפלטוני . בדיאלוג מדברים . אצל בן - ישראל מדברות ארבע דמויות . 
כל אחת מהן ייצוגית לפי הגדרתה : הפילוסוף , קצין המודיעין , הפסיכולוגית 
( אישתו של הפילוסוף ) וההיסטוריון הצבאי . בכל אחת מהתחנות במסע ההיסטורי 
שהדמויות מנהלות , בהדרכתו של הפילוסוף , מועלה סוג מסוים של ביקורת על 
המתודה המדעית : בהמשך בודק קצין המודיעין , תחת עינם הפקוחה של השאר , 
את מידת הרלוונטיות של אותה ביקורת ביחס לעבודת המודיעין . זהו מסע ארוך . 
החל בלוגיקה האינדוקטיווית של פרנסיס בייקון , דרך ביקורתו של ים עליה . 
אל הריאליזם ההיפותטי ועקרון ההפרכה של פופר , הקונוונציונליזם הרלטיוויסטי 
של קון , הדיאלקטיקה של לקטוש , וקביעתו של פיירבנד ש"הכל הולך ! " . 
אין ספק שיהיו קוראים שימצאו בכך מבוא תמציתי ומסקרן לפילוסופיה של המדע . 
" אין בידינו אלגוריתם מכני ליצירת לקחים נכונים , אלא שיטה להקטנת השגיאות " , 
כותב בן - ישראל , בעקבות עקרון ההפרכה של פופר . הוא מציע להתרכז במידע 
המפריך , המאפשר " לסלק " השערות מוטעות , ולהתקדם תוך כדי הטלת ספק 
שיטתית . אבל אסור שאיש המודיעין יהיה פופריאני אדוק מדי : אסור לו לזנוח 
את התיאוריה מיד עם גילוי המידע הראשון שאינו מתיישב אתה . הוא צריך להקדיש 
זמן גם לניסיון להפריך את המידע הזה , שייתכן ש"הושתל " על - ידי האויב . 
בן - ישראל מקדיש , ובצדק , מקום מיוחד לאזהרה מפני הסכנות שבשימוש הנפוץ 
בטאוטולוגיות ובטרואיזמים משפטים שערך האמת שלהם אינו תלוי בעובדות אמפיריות 
ולכן הם נכונים תמיד , ולמעשה חסרי משמעות . למשל : " להערכתנו תפרוץ 
מלחמה באביב הקרוב , אם אכן ייווצרו התנאים המתאימים לכך " . בן - ישראל 
טוען נגד ועדת אגרנט שחטאה בשימוש בטרואיזמים כאלה , כאשר האשימה את ראש 
אמ"ן ש"לא בדק את הקונצפציה ( ההשקפה שהערבים לא יצאו למלחמה נגד ישראל 
א . ר . ) כראוי " . כלומר לא גילה את אי - נכונותה . לדעת בן - ישראל , 
ראשי אמ"ן היו ראויים להדחה מכיוון שהגוף שעליו היו מופקדים , נכשל בתפקידו : 
ועדת אגרנט צדקה בהמלצותיה , אך נכשלה כשל לוגי חמור בנימוקיה . לכל הנוגעים 
בדבר יש סיבה טובה להתעמק בניתוח הלוגי שמפעיל בן - ישראל על דו"ח ועדת אגרנט . 
" ראשי קהילת המודיעין טעו ( בחיזוי מלחמת יום הכיפורים ) מפני שהשתמשו 
בלוגיקה אינדוקטיווית " , כותב בן - ישראל בדיאלוג המסכם . " הם העריכו 
כי מה שעומד לקרות ( באוקטובר 3791 ) יהיה דומה למה שקרה לפני כן במאי 
3791 , בנובמבר 2791 " . במאי 3791 העריך אמ"ן שלא תפרוץ מלחמה . הרמטכ"ל 
החליט לנקוט בכל זאת אמצעי זהירות : " התוכנית שנועדה לקדם מלחמה במאי 
כונתה כחול לבן ועלתה למשלם המסים הון עתק " , כותב בן - ישראל . " כידוע , 
המלחמה לא פרצה במאי " . לכאורה , צדק אמ"ן במאי 3791 : אבל מאחורי תחזיתו 
הנכונה מסתתרת טעות מודיעינית גדולה , המבשרת את הטעות של יום - הכיפורים 
עצמו : " כיום אנו יודעים , כי המצרים והסורים התכוונו לתקוף במאי , 
וכי עצרו את מכונת המלחמה ימים ספורים לפני יום הע בגלל וטו סובייטי " . טיעוניו 
של בן - ישראל , לאורך הספר כולו , עקיבים ובהירים . אף על פי שהתרגיל 
המחשבתי שהוא עושה יונק מגובהי הלוגיקה והפילוסופיה של המדע , מסקנותיו 
נוגעות לדברים ארציים וכואבים . 
