ניקוסיה , ( אי - פי ) . אומנים קפריסאים , יוונים וטורקים כאחד , 
החלו אתמול את ה"ציור למען השלום " על בד ענק שהם מתכוונים למתוח לאורך 
005 מטר באזור החיץ של האו"ם , המחלק את בירת קפריסין ואת שאר שטחו של האי . 
אך השלטונות הטורקיים מנעו מאומניהם לחצות את קו ההפרדה ולהיפגש עם עמיתיהם 
היוונים . " אנחנו מאוכזבים , אך איננו מיואשים ; הן אנחנו והן עמיתינו 
הטורקים נחושים בדעתנו להמשיך בפרויקט " , אמר פניקוס נאוקלאוס , נשיא קבוצת 
האומנים הקפריסאים - יוונים . הוא ועמיתיו הגיעו עד קו ההפרדה ושוחחו משני 
עבריו . הוסכם שכל קבוצה תתחיל לצייר בנפרד ותמשיך במאמצים להתאחד ולמתוח 
את הבד לאורך אזור החיץ במועד מאוחר יותר . הציור יעבור בין החפירות והביצורים , 
על גדרות התיל החלודים ומחסומים אחרים שפרש האו"ם באזור . " מטרתנו להראות 
שקפריסאים יוונים וטורקים יכולים לחיות ולעבוד יחד בשלום " , אמר נאוקלאוס . 
כחמישים אומנים יוונים החלו לעבוד בצד שלהם של היצירה . הם ציירו יונים 
לבנות , ענפי זית , דגלים יוונים וטורקים שלובים ומפות של האי . בסיסמאות 
שפוזרו בתוך הציור נאמר : " קפריסין עתיד משותף " ; " לא עוד אלימות " 
" כן לשלום " ועוד . נאוקלאוס אמר כי הציור יוצג במועד מאוחר יותר בבירות 
אירופה ובאו"ם . 
