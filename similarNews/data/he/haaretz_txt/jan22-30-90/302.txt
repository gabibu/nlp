בנגקוק ( אי - פי ) . מורדי הקמר - רוז מונעים מפליטים קמבודים להגיע 
למחנות האו"ם , ומפנים אותם לאזור גבול שהיה נתון בעבר להפגזות קשות , 
אמרו אתמול אנשי סוכנויות סעד בין - לאומיות . יריות מנשק קל נשמעו במחנה 
בוראי , במערב קמבודיה , זמן קצר לאחר שמשאיות של האו"ם החלו להגיע לשם 
ביום שני כדי להעביר פליטים למחנה אחר , אתר קיי אמר פטריק ואן דה ולדה , 
סגן מנהל מבצע ההצלה מטעם האו"ם . היריות גרמו לכך שהמשאיות המתינו מחוץ 
למחנה . נראה שהיריות היו מכוונות להרתיע את הפליטים מלעזוב את המחנה . 
איש מן הפליטים בבוראי לא עלה על המשאיות אתמול ושלשום , אף שחלקם שאפו 
בעבר לעזוב את המחנה . שלטונות המחנה הורו לפליטים לצאת אל אזורים לאורך 
גבול קמבודיה שנתפסו באחרונה על ידי אנשי הגרילה . מאז ה51 בינואר העבירו 
אנשי הקמר - רוז בין 000 , 4 ל005 , 4 איש מבוראי אל אזורים אלה . אורס בוגלי , 
ראש המשרד התאילנדי של הוועדה הבין - לאומית של הצלב האדום , אמר כי הסכנה 
היא בכך שהאנשים מועברים לאזור קרבות וכי ההעברה אינה מתבצעת מתוך ביטחון 
תחת חסות של גופים בין - לאומים . הקמר רוז הם קבוצת הגרילה הגדולה ביותר 
הלוחמת בממשלת קמבודיה , השולטת בחסות וייטנאם . בשלוש וחצי שנות שלטונם 
טבחו הקומוניסטים של הקמר רוז בהנהגתו של פול פוט מאות אלפי אנשים בניסיון 
לשנות את מבנה החברה הקמבודית . בוראי ואתר קיי נמצאים במרחק של כששה ק"ם 
זה מזה ליד גבול קמבודיה במחוז טראט במזרח תאינלנד . סוכנות האו"ם , המתכוננת 
להפסיק את הסיוע לבוראי , שלחה לשם את משלוח הסיוע האחרון והתכוונה להוציא 
משם את כל עובדי הרפואה עד סוף החודש . " אנחנו מקווים כי המנהיגות השולטת 
בבוראי תשקול את החלטתה למנוע מן האנשים את המעבר לאתר קיי , שם יוכלו להמשיך 
וליהנות מסיוע ומטיפול רפואי של האו"ם , אמר ואן דה ולדה . בעבר התנגדו 
אנשי הקמר רוז למעבר פליטים למחנות המקבלים סיוע של האו"ם מחשש לאיבוד שליטה 
עליהם . אך תחת לחץ בין - לאומי כבד הם התירו בשנה האחרונה לקרוב ל03 אלף 
פליטים ממחנות חשאיים המנוהלים כמחנות צבא לעבור לשני מחנות פתוחים בחסות 
האו"ם מחנה אוטראו , ואתר קיי . הדבר עורר תקוות להעביר גם את תושבי בוראי , 
הנוקשה מבין ארבעת המחנות של הקמר רוז , אליהם היתה לאנשי האו"ם גישה . 
רק לפני שבוע , לאחר חודשים של משא ומתן , הבטיח ראש המינהלה של בוראי 
לפקיד של האו"ם לאפשר לפליטים להחליט באיזה מחנה ברצונם לחיות . אולם שלטונות 
בוראי התירו רק למספר קטן מאד של פליטים להתפנות לבית חולים המנוהל על ידי 
הוועדה הבין - לאומית של הצלב האדום . כמה פליטים ברחו מבוראי והגיעו לאתר 
קיי , בו נמצאים עתה 003 , 8 איש . פקידי האו"ם אמרו כי אתר קיי מתוכנן 
לפעול כמו אתר 8 , שנפתח בשנת 5891 והיה המחנה הראשון לפליטי קמר רוז עם 
גישה מלאה לאו"ם . אך אנשי האו"ם אומרים , כי בשנה האחרונה העבירו אנשי 
הקמר רוז בין 000 , 2 ל000 , 3 פליטים מאתר קיי , חלקם באיומי נשק באישון 
לילה . 
