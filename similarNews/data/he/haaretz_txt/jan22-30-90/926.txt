באווירה מתוחה ביותר ייפגשו הבוקר ראש הממשלה יצחק שמיר ויו"ר מרכז הליכוד 
השר אריאל שרון , בניסיון של הרגע האחרון להגיע לסיכום על אופי הדיון וההצבעות 
בישיבת מרכז הליכוד ביום רביעי בשבוע הבא . שרון עומד על דעתו כי יתקיימו 
מספר הצבעות בנוסף על אישור נאומו של שמיר , ואילו ראש הממשלה תובע שכל 
ההצעות האחרות יעמדו בהצבעה אחת מול אישור מדיניותו . שרון חזר ותקף אמש 
את השר משה ארנס והאשימו בהשתמטות משירות צבאי בתקופת מלחמת השחרור , ואילו 
השר ארנס אמר כי שרון מעד בהעלילו עליו . מלשכת ראש הממשלה הובהר אמש כי 
שמיר לא ייכנע לתביעתו של שרון לקיים מספר הצבעות בישיבת מרכז הליכוד . 
הודגש כי שמיר דורש שהפעם , בניגוד לפעמים קודמות , יהיה ברור וחד - משמעי 
מיהו המנצח בישיבת המרכז , כדי שלאחר מכן ניתן יהיה לעשות סדר בתנועה . 
באישור המרכז לנאומו יראה שמיר הצבעת אמון בו כראש התנועה וכראש הממשלה . 
מקורבי שמיר הבהירו כי אם שרון יעמוד על תביעתו לקיים מספר הצבעות , הרי 
שבפתיחת כינוס המרכז יתבקשו 000 , 3 החברים להצביע על דרך ההצבעה והדיון 
בו . בכנס חברי מרכז אמש בלשכתו אמר השר שרון כי בפגישה עם שמיר , הבוקר , 
הוא עומד להבהיר לו שהמרכז עומד להתכנס כדי ללבן נושאים רעיוניים מרכזיים , 
וכיצד על התנועה להתארגן בצורה היעילה ביותר גם מעבר לנושאים הלאומיים . 
" הכוונה להתארגן על - מנת להמשיך ולהבטיח את המשך שלטונו של הליכוד גם 
לאחר הבחירות הבאות , בכל עת שיהיו , ולסלול דרך לחידוש הברית עם המפלגות 
הדתיות " , אמר שרון . עוד ציין שר המסחר והתעשייה כי יבהיר לשמיר שלא מדובר 
בהבעה של אמון אישי בו . " לא עוסקים בסוגייה הזו , והעניין לא עומד למבחן . 
הבעיה איננה תמיכה אישית . הבעיה היא דיון במשהו , ולא במישהו " , הטעים 
שרון . אשמת ההשתמטות מהצבא שהטיל שרון על שר החוץ ארנס גררה אתמול סערה 
בליכוד . ארנס סירב להיכנס לפולמוס עם שרון , אך אמר : " אני מתאר לעצמי 
ששרון פשוט לא ידע , הרי הוא אינו מוותיקי התנועה , שהרי אם היה מתייעץ 
עם ותיקי התנועה היו מספרים לו שהייתי בשירות האצ"ל באירופה ובצפון - אפריקה , 
וכשקיבלתי היתר , עליתי לארץ במארס 9491 , והצטרפתי לגרעין מיישב במבוא - 
בית"ר . אומרים שהכל מותר באהבה ובמלחמה . אני מקווה שבפוליטיקה לא הכל 
מותר " . במחנהו של השר ארנס הביעו תדהמה לנוכח " ההשתלחות השקרית של שרון , 
ששוב חוזר לדרכו , ששקר שנאמר עשר פעמים הופך להיות אמת " . אולם השר שרון 
החליט להמשיך גם אמש במתקפתו . כנס בלשכתו אמר כי לא הוא התחיל בפגיעות 
אישיות . " נאלצתי לצערי להגיב על התקפה אישית חריפה . ולעצם העניין , 
ארנס לא השתתף במלחמות ישראל . העובדה שאין לו אות הקוממיות . גם אנשי 
אצ"ל שמילאו משימות לאומיות קיבלו את אות הקוממיות . הוא לא קיבל . לדבריו 
של ארנס , הוא היה רכז הביטחון במבוא - בית"ר בשנת 9491 , אך היישוב מבוא - 
בית"ר הוקם רק באפריל 0591 . ארנס אמנם חויל ב1591 , אך לא שירת בצה"ל 
למרות שהיה צעיר ובריא וירד מהארץ . מה שנקרא בלשון אותם ימים עזב לצמיתות . 
אנו המשכנו ונלחמנו . בני הדור שלנו נשאו בעול הכבד של המלחמות כולן . 
ראש הממשלה , שקיים אתמול כנס שלישי השבוע של חברי מרכז , אמר כי ויכוחים 
יש לנהל בפנים הליכוד . " עלינו ללכת יחד בלי השמצות הדדיות , ולשמור 
על משמעת תנועתית . על כך יכריע כנס המרכז : האם ימשיכו שרים בליכוד בדרך 
הפרת כל הכללים , או שיש לנהוג לפי כל הכללים המחייבים מיעוט לקבל את דעת 
הרוב " , אמר שמיר . השר אהוד אולמרט אמר כי הוא מקווה ששרון לא יציב ביום 
כינוס המרכז שומרים בפתח , כדי לבדוק אם לכל החברים תעודות על שירות צבאי . 
