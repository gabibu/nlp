" אם לא נערך היום למועד שבו העולים יתחילו לחפש דיור קבע , אנו צפויים 
לרעידת אדמה , שתהיה מלווה בהפגנות ואולי אף בירידה מהארץ " אמר מיכאל 
קליינר , יו"ר ועדת הקליטה והעלייה של הכנסת . קליינר הסביר בשיחה עם " הארץ " , 
שכיום נמצאים העולים בתקופה בה הממשלה משלמת עבורם את מלוא שכר הדירה , 
במסגרת קליטה ישירה . כשתקופה זאת תסתיים עבור אלפים ורבבות עולים , והם 
יתחילו לחפש דיור קבע , יתברר להם שהמשכנתא בסך 73 אלף דולר , אינה מספיקה 
להם לרכישת דירה . על פי תוכנית האוצר ייבנו 71 אלף דירות באשדוד , נתניה , 
ראשל"ץ וירושלים . להערכתו של קליינר , אף אחת מדירות אלה לא תרכש על 
ידי עולים . מחיר הדירות במקומות אלו יהיה כפול מהמשכנתא ולעולה לא יהיה 
מהיכן לגייס את ההפרש . " הבעיה המרכזית של ישראל היא שצריך לראות משבר 
בעיניים , כדי להאמין בקיומו , אלא שבמקרה זה , כישתגלו מימדי הקטסטרופה , 
יהיה מאוחר מדי " , אומר יו"ר ועדת הקליטה . ח"ך קליינר מציע הפרדה בין 
בנייה לשם רכישה באיזורים בהם מחיר הקרקע אפסי כמו הגליל , הנגב והגדה , 
לבין 71 אלף הדירות במרכז הארץ שייועדו להשכרה . הממשלה תפקח על מחיר שכר 
הדירה ולא תגבה את מחיר הקרקע כל עוד הדירות מושכרות . כעבור 51 שנה , 
תהיה לקבלן הזכות למכור את הדירות ולשלם למדינה את מחירה הריאלי של הקרקע . 
קליינר הסביר , שהמדינה לא תצטרך לתת סבסוד ישיר לקבלנים , אלא לכל היותר 
לערוב למימון . 
