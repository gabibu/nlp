בהחלט לא . משיחות שקיימתי עם חברי מרכז אחרים , התרשמתי שהם היו מעדיפים 
שחבורת הצמרת " תחזר " אחריהם על הצבעות הנוגעות לנושאים מהותיים . לצערי 
המאבק הפך להיות אישי . אינני מאמין שהמאבקים יגרמו לפיצול . בסופו של דבר 
תימצא הנוסחה , שסביבה יוכלו להתלכד כל חברי המרכז . יחד עם זאת , ברור 
שהמאבקים הניטשים עתה יותירו משקעים קשים , לא רק בצמרת הליכוד , אלא גם 
בין חברים מן השורה . לחברי המרכז " נשבר " מהמאבקים הללו . הם היו רוצים 
לראות הנהגה מלוכדת , התומכת בעמדות רוה"ם . אינני חושב שיש מקום לרמה 
כזו של האשמות בתנועה . אני מאמין שארנס תרם את חלקו בדרכו הוא לביטחון . 
בליכוד היה תמיד מאבק על הירושה . לדעתי , המאבק על הירושה לא יהיה בין 
אלה הנלחמים עתה נגד שמיר , אלא בין הפעילים הנמנים על הדור הצעיר . המאבק 
כעת הוא על השליטה בתנועה ולא על הירושה . לדעתי המאבק של שרי החישוקים איננו 
מעיד על חולשתו של שמיר , אלא על אופיים ומיזגם של התוקפים . גם לבגין 
היתה אופוזיציה בתוך תנועת החירות אך היא נכשלה . 
