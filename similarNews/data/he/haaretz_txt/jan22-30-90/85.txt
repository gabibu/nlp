מ"ם ראש הממשלה ושר האוצר שמעון פרס , הגיע אמש לפראג במטוס טופולוב רוסי 
של חברת התעופה הצכוסלובקית , והתקבל על - ידי נציגי האוצר , הפורום האזרחי 
והקהילה היהודית . ילדים קידמו את פניו כשהם מנפנפים בדגלי ישראל ודגל ישראל 
הונף בצכוסלובקיה בראשונה מזה 23 שנה . הדגל הונף בצד דגל צכוסלובקיה מעל 
בית ההארחה הממשלתי שבו מתארח פרס . ראש ממשלת צכוסלובקיה , מריאן צאלפה , 
קיבל את פרס לפגישה מדינית ראשונה . בסיום השיחה אמר המארח : " ביקורך 
חשוב ביותר לנרמול היחסים בין שתי המדינות . זו זכות עבורי לשמש ראש ממשלה 
בתקופה בה אנו מחזירים את יחסינו לנורמליות . אין זה טבעי שאין יחסים דיפלומטיים 
בין מדינות . אני משוכנע שבביקורך ייפתח פרק חדש ביחסי ישראל - צכוסלובקיה . 
אנו משתוקקים לכך שנירמול היחסים יתבצע במהירות האפשרית ומקווים שהמהלך 
הזה ילווה בשיתוף פעולה כלכלי . אין לי ספק שיש תחומים שבהם נוכל ללמוד 
רבות מנסיונכם " . הוא ציין כי ארצו נחשבה בטעות לחלק ממזרח אירופה , אף 
שהיא מגדירה עצמה כחלק ממרכז אירופה ולכך היא שואפת כיום . פרס דן עם מארחו 
על המצב הפוליטי בצכוסלובקיה ועל המצב במזרח התיכון . היום יבקר פרס בקהילה 
היהודית , בבית הכנסת ובבית הקברות העתיק וייפגש עם הנשיא ואצלב האוול , 
עם יו"ר הפרלמנט אלכסנדר דובצק ועם שר האוצר ואצלב קלאוס . . פרס הוא השר 
הישראלי הראשון שהוזמן לצכוסלובקיה אחרי 22 שנים . אתמול בטרם המריא משדה 
התעופה בן - גוריון , נזכר פרס שבמלחמת השחרור היה הוא האדם האחראי לאספקת 
הנשק הצכי לצה"ל . " אני שמח שהיום אני יכול לנסוע לשם , כדי לדבר על 
שלום במקום על רובים " , אמר פרס . הוא ציין , שהרקע להזמנתו לפראג , 
היה אישי ואידיאולוגי , כיוון שלצכוסלובקיה יש עניין רב כיום בדיאלוג עם 
הסוציאל - דמוקרטים במערב ובישראל . באשר לרמזים מהפרלמנט האירופי ומארצות 
הברית בדבר הצמצום בסיוע הכלכלי , אמר פרס : " המפתח ליחסים הכלכליים , 
הוא בתהליך השלום . התקדמות בתהליך זה תשפיע על מעמדה של ישראל ותאפשר 
לה להתמקד בדברים החשובים באמת קליטה ועלייה . אין טעם ללכת סחור סחור , 
סביב תהליך השלום , כש%23 מהכסף , דרושים לתשלום חובות ולביטחון , זו 
הבעיה האמיתית " , אמר פרס . " כמה זמן ימשיך עוד המזרח התיכון , להשקיע 
בחימוש ובאינתיפאדה " , היקשה פרס בסיום דבריו . קפידבינמחר יסיים פרס את 
ביקורו וימריא מפראג לקהיר . הוא עומד להגיע לקהיר ביום שלישי , לביקור 
של יומיים שבמהלכו ייפגש עם הנשיא חוסני מובארק ועם שר החוץ עבד - אל מגיד . 
מקור במשרד החוץ המצרי מסר , כי השיחות יתמקדו במאמצים לחדש את תהליך השלום 
באזור ובקשרים בין שתי המדינות . פגישתו של פרס עם עבד - אל מגיד , תתנהל 
ימים ספורים לאחר ביקורו של שר החוץ המצרי בוואשינגטון . מגיד אמר אתמול 
כי בתום שלוש שיחות עם שר החוץ האמריקאי גיימס בייקר , הוא " אופטימי במידה 
זהירה " , באשר להצלחת המאמצים הדיפלומטיים למען דו - שיח ישראלי - פלשתיני 
בקאהיר . יהיה זה ביקור ראשון במצרים של מנהיג ישראלי בכיר , מאז ביקר שם 
שר הביטחון יצחק רבין , בספטמבר אשתקד . באשר לביקורו המתוכנן במצרים , 
אמר פרס כי זה זמן רב לא התקיימו פגישות עם הצמרת המצרית , וביקורו בקאהיר 
נועד לבחון את המצב ולראות כיצד ניתן להתקדם בתהליך השלום . שגריר מצרים 
בישראל , מוחמד בסיוני , שבא להיפרד משר האוצר בנמל בן - גוריון , נועד 
איתו ביחידות לפני הטיסה ואמר שהוא מקווה שהביקור יתרום למאמץ לפתור את הבעיות 
הנותרות ולגשר על הפער , כדי להביא לפריצת דרך בתהליך השלום . בסיוני טען 
כי מעצרו של פייסל אל - חוסייני לא מסייע לתהליך השלום . " אנחנו זקוקים 
לכל אחד כדי לדבר ולדון על השלום " , אמר . פרס אמר לכתבים בנמל התעופה בלוד , 
כי ינסה לצמצם את חילוקי הדעות על ההרכב של המשלחת הפלשתינית לשיחות עם 
ישראל . 
