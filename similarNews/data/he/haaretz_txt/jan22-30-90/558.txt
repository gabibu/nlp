ביום ראשון יפעלו חדרי - הניתוח בבתי - החולים בילינסון והשרון בפתח - תקווה , 
קפלן ברחובות , סורוקה בבאר - שבע , יוספטל באילת , מאיר בכפר - סבא , 
כרמל בחיפה והעמק במתכונת שבת . רופאי בתי - החולים של קופת - חולים - 
הכללית ישביתו מחרתיים למשך 42 שעות את חדרי הניתוח בכל בתי - החולים של 
קופת - חולים . כל הניתוחים שאמורים היו להתבצע בתאריך זה יידחו , ויבוצעו 
רק ניתוחים דחופים להצלת חיים . יו"ר חטיבת רופאי בתי - החולים של הקופה , 
ד"ר אליאס ויליקובסקי , אמר כי השבתת חדרי הניתוח היא מחאה על הסדרים פרטניים , 
שהופעלו בין הנהלות המחוזות של הקופה לבתי - החולים , לפיהם משנים הסכמים 
ופוגעים בהכנסת הרופאים , תוך איום על העברת חולים מבית - חולים אחד למשנהו . 
סיבה נוספת היא קבלת רופאים מומחים ומתמחים לעבודה בחוזים אישיים , כפי 
שנעשה בבילינסון ובסורוקה ואחרים , מבלי לבוא בדברים על כך עם נציגות הרופאים . 
ד"ר ויליקובסקי הוסיף : " אם הנהלת הקופה מחפשת דרכים לחיסכון הדרך הנאותה 
ביותר היא לשבת ולדון על כך עם נציגות הרופאים , אבל לא יעלה על הדעת להוריד 
תשלום עבור ניתוחים לרופאים בשיטות של שוק הכרמל , וליצור אנדרלמוסיה במערכת " 
אמר . הרופאים התריעו על כך מספר פעמים , אולם לא השתנה דבר . מסיבה זו 
החלטנו על נקיטת עיצומים " סיים ד"ר ויליקובסקי . לאחרונה נעשו הסדרים 
של ניוד חולים מבית - חולים אחד לשני , כדי לקצר תורים לניתוחים אלקטיביים , 
וגם כדי לחסוך בהוצאות . מהנהלת קופת - חולים נמסר בתגובה , כי הודעת הרופאים 
לא מובנת , ולא מקובל שינהלו עמנו משא ומתן באמצעות העיתונות . 
