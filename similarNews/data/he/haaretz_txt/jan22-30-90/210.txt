ועדת הכלכלה תובעת ממשרד האוצר להעמיד לרשות משרד המשטרה ולמשרד התקשורת 
את האמצעים הכספיים הדרושים למלחמה בשידורי טלוויזיה פיראטיים . הוועדה 
העבירה המלצה זו לאישור מליאת הכנסת . בדיון שקיימה הוועדה הובעה מורת רוח 
רבה נוכח קיומם של שידורי טלוויזיה בלתי חוקיים בבתי אזרחים רבים . היא 
המליצה לתקן את החוק ולכלול בו סעיף שיטיל סנקציה על אזרחים וועדי בתים המתחברים 
לתחנות פיראטיות . הוועדה הביעה צער על קולת העונשים המוטלים נגד מפעילי 
השידורים הפיראטיים , המסתכמים בקנס כספי בגובה של 05 עד 000 , 4 ש"ח בלבד . 
הוועדה פנתה אל היועץ המשפטי לממשלה בבקשה שיגיש ערעור בכל המקרים , שבהם 
מוטלים עונשים שאינם הולמים . יו"ר הוועדה ח"ך שושנה ארבלי - אלמוזלינו ( 
מערך ) אמרה כי על פי הנתונים שנמסרו לוועדה , למשטרה ולמשרד התקשורת אין 
הכלים והאמצעים המספיקים להלחם בתופעה זו . הקצאת המשאבים וכוח האדם למשטרה 
אינם עומדים מול היקף הדרישות שמעמיסים עליה , ציינה אלמוזלינו . ח"ך אברהם 
פורז ( שינוי ) אמר כי איננו יכולים לבוא בטענות למשטרה , שבצדק אינה 
מעמידה את הנושא בראש סדרי העדיפויות שלה . יו"ר הארגון הגג למלחמה בתחנות 
כבלים פיראטיות בישראל של חברות סרטים אמריקאיות , התאחדות ענף הקולנוע 
בישראל , וארגון מפיצי הוידיאו , אבנר מנוסביץ , אמר כי משרד התקשורת 
אינו פועל נגד עבריינים אלה , ואילו המשטרה פועלת רק באם הם חשודים גם בעבירות 
נוספות . להערכתו של מנוסוביץ מושקעים על ידי בעלי בתי עסק פרטיים כ06 מיליון 
ש"ח בפרסומות המשודרות בתחנות הפיראטיות אך לא נעשה דבר נגדם . איזי כהן 
מנכ"ל גלובס - גרוף אמר כי ישראל היא המדינה היחידה בעולם שבה קיימת טלוויזיה 
פיראטית . הוא קרא למשטרה , למשרד התקשורת , ולשלטונות המס לפעול בזמן 
קצוב וקצר כדי לבער התופעה . הוועדה גם דנה במחירי הנסיעה בתחבורה הציבורית . 
ח"ך ארבלי קראה למציאת תמריץ לנסיעה בתחבורה הציבורית לכ004 אלף עובדים 
בסקטור הציבורי המקבלים החזרי החזקת רכב והפרשי נסיעה . היא אמרה כי יש 
לעודד את העובדים בסקטור הציבורי להשתמש בתחבורה הציבורית . 
