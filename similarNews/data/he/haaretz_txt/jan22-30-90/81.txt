גורם בכיר בצה"ל פנה לפייסל אל - חוסייני , בבקשה לסייע במאמץ לגלות מה 
אירע לחייל החטוף אבי סספורטס גילה אתמול משה עמירב , איש סיעת שינוי כיום 
וחבר מועצת עיריית ירושלים . עמירב סיפר ל"הארץ " כי הגורם הצבאי הבכיר 
פנה אליו כשבועיים לאחר החטיפה וביקש ממנו באופן לא פורמאלי להסתייע בחוסייני , 
לשם בירור גורלו של סספורטס וכן שיפגישו עם בני משפחת סספורטס . " מיד 
כששמע ממני על הבקשה , הסכים לפעול בעניין " , סיפר אתמול עמירב . הפגישה 
התקיימה זמן קצר אחר כך בביתו של חוסייני במזרח ירושלים . בפגישה נכחו אמו 
של החייל הנעדר , אחותו , עמירב ואישיות פלשתינית נוספת . בפגישה שטחה 
אמו של סספורטס את סיפור העדרותו של בנה וסיפרה על היחסים הטובים שהיו לה 
עם שכניה הערבים בארץ מולדתה . חוסייני , כעדות עמירב , אמר לאם כי הוא 
מתנגד למעשים כמו חטיפה ורצח וכי כאב שעבר חוויה דומה , הוא יכול להבין 
את רגשותיה ( כמה ימים לפני הפגישה נעלם בנו של חוסייני , עבד אל - קאדר 
ובמשך יומיים לא היה ידוע מה עלה בגורלו . אחר - כך התברר כי נעצר ע"י חיילי 
קומנדקר צבאי , יחד עם קבוצה של צעירים נוספים ) . חוסייני הבטיח למשפחה 
כי יפעיל קשרים בגדה וברצועה , בניסיון לברר כל פיסת אינפורמציה , בקשר 
לגורלו של הנעדר . כן סיפר כי בתוך כמה ימים , בכוונתו לצאת לאירופה וכי 
גם שם יבדוק את העניין עם גורמים פלשתיניים . בתום ביקור של שבוע בחו"ל , 
חזר חוסייני לארץ ודיווח לעמירב על תוצאות הבירור שעשה בעניין סספורטס . 
לדבריו , אמרו לו אותם גורמים כי הם מוכנים לסייע באיתור החייל הנעדר על 
בסיס הומניטארי וכי במידה ויהיה בידיהם מידע ידווחו לו . " את דיווחיו של 
חוסייני בעניין העברתי לצה"ל " , סיפר עמירב . " כעבור שבוע התקשר אלי 
חוסייני בשנית והודיע לי כי לא הצליח להעלות שום רמז לגבי הנעדר , אך הבטיח 
להמשיך ולפעול בנושא " , הוסיף עמירב . כעבור שבועיים נמצאה גופתו של סספורטס . 
" חוסייני התקשר אלי שוב והביע את צערו על המקרה וביקש למסור את תנחומיו 
למשפחה . הוא שב ואמר כי זו לא דרכו וכי הוא מגנה את המעשה " , אמר עמירב . 
עוד טוען עמירב , כי חוסייני ביקש שלא לפרסם את מעורבותו בפרשה , כדי להימנע 
מביקורת מהצד הפלשתיני , אך בעקבות מעצרו החליט הוא , עמירב , לפרסם את 
הדבר בכל זאת . " אחרי יומיים של מחשבה , החלטתי לחשוף את מעורבותו של 
חוסייני בפרשה , כי הציבור חייב לדעת מיהו חוסייני האמיתי , דווקא עכשיו 
כשנעשה עליו עלייהום כזה ומתארים אותו כאוייב העם היהודי " , אמר עמירב . 
מחר תביא המשטרה את פייסל אל - חוסייני להארכת מעצר בבית משפט השלום בירושלים . 
אתמול היה אמור חוסייני לסייר במוזיאון לוחמי הגיטאות , עפ"י הזמנתו של 
דב צרנוברודה , ארכיטקט חיפאי , שארגן לחוסייני בביתו , את הפגישה עם 
הרב פרומן מתקוע . הסיור לא ייצא אל הפועל בגלל מעצרו של חוסייני . : 
ועדת המעקב העליונה לענייני הערבים בישראל , החליטה אתמול בשפרעם , לקרוא 
להפגנה נגד מעצרו של פייסל אל - חוסייני , מנהל מכון המחקרים הערבים במזרח 
ירושלים . בהפגנה ישתתפו חברי הכנסת הערביים מסיעות המערך , מפ"ם , חד"ש , 
המתקדמת , דראושה וכן ראשי שלטון מקומי ואנשי משפט . הוועד החליט להציע 
לשלום עכשיו לארגן הפגנת מחאה משותפת בתל - אביב , והוטל על ועד של חברי 
הכנסת הערביים לבוא בדברים עם נציגי שלום עכשיו , בכל הקשור בהפגנה זאת . 
בגילוי הדעת שפרסם ועד המעקב , תואר מעצרו של חוסייני כניסיון לפגיעה בתהליך 
השלום והשתקת נציגי השטחים . 
