קהיר ( מיוחד ל"הארץ " ) . ממלא - מקום ראש הממשלה ושר האוצר , שמעון 
פרס , יוזם הצעה , שתהיה מוסכמת על ארה"ב , מצרים ומפלגת העבודה ותובא 
בהקדם לאישור הקבינט מתוך ביטחון , כי אם זו תידחה יתמוך יצחק רבין בפירוק 
הממשלה . פרס יציע היום ב00 : 11 בפגישתו בקהיר עם נשיא מצרים , חוסני מובארק , 
הצעות מפורטות לגישור על הפערים בארבעה נושאים : המשלחת הפלשתינית תכלול 
שני מגורשים , שלא היו מעורבים בפעילות של אש"ף , ושיוחזרו לשטחים לקראת 
כינוס המפגש בקהיר . המשלחת תכלול נציגים של ערביי מזרח - ירושלים , המחזיקים 
בכתובות מגורים מחוץ לגבולות ירושלים , שאליהן תישלחנה ההזמנות למפגש . 
ראשי המשלחות יוכלו להתייחס לכל נושא בנאומי הפתיחה שלהם , ואחר - כך יתרכזו 
הדיונים בהכנות לבחירות . המשלחת הפלשתינית תתחייב , שלא להציג את עצמה 
כמשלחת אש"ף בכל מהלך המפגש . מטה האינתיפאדה יוכל להודיע על הרכב המשלחת 
הפלשתינית מבלי להכריז כי זו הורכבה על - ידי אש"ף . רעיונות אלה הועלו במגעים 
עם ארה"ב ; בשיחות שקיים שר הביטחון , יצחק רבין , בוואשינגטון הובהר 
לו , כי אם יתקבלו על דעתן של מצרים ואש"ף , מוכנה ארה"ב לתמוך בהם . 
פרס שוחח אתמול טלפונית מקהיר עם רבין , והשניים תיאמו עמדות בנושאים אלה . 
בשבת , ערב צאתו של פרס לפראג , נועדו השניים לשיחה ארוכה . מקורבי פרס 
אמרו , כי הוא מרוצה משיתוף הפעולה בינו לבין שר הביטחון , ומניח כי הכשלת 
מהלך זה על - ידי הליכוד יביא לתמיכת רבין בפירוק הממשלה ובמאמצים להרכיב 
ממשלה צרה . עם בואו אמש לקהיר הצהיר פרס על שאיפתו להחזיר את ירדן למסגרת 
תהליך השלום ; בראיון לעיתון רב - התפוצה " אל - אהרם " הוסיף , כי ברור 
לו שכדי להגשים מטרה זו יש להגיע להסכם על כינוס ועידה בין - לאומית . ככל 
הנראה , יידון נושא זה גם בפגישתו עם מובארק . פרס הביע ספקות לגבי האפשרות , 
שראש הממשלה , יצחק שמיר , יסכים לשיתופם של מגורשים במשלחת הפלשתינית , 
וזאת בשל הזיקה בינם לבין אש"ף . בשיחה עם הכתבים הישראלים אמר פרס : 
" אנו מצויים בסוף המירוץ , ורוב המכשולים כבר מאחורינו . שניים או שלושה 
עוד נותרו , הם אינם גבוהים במיוחד וניתן להתגבר עליהם " . פרס הוסיף , 
כי טעם קיומה של ממשלת האחדות הוא תהליך השלום , ומי שמסכן את התהליך מסכן 
את קיום הממשלה . לדבריו , תהיה זו שגיאה היסטורית להחמיץ את ההזדמנות 
למשא - ומתן עם הפלשתינאים . בשיחותיו בקהיר מתכוון פרס להדגיש את מאמציו 
לתרום לקידום יוזמת השלום של הממשלה , וכי בלי התקדמות לא יהסס להביא לפירוק 
הממשלה במאמץ לקדם יוזמות חדשות , ובהן גם את רעיון הוועידה הבין - לאומית , 
שכבר נוסה בעבר . פרס אמר , כי ניתן לפתוח במשא - ומתן עם הפלשתינאים 
תוך שבועות , אם תעשינה ארה"ב , ישראל ומצרים מאמץ משותף . לדבריו , אין 
צורך בביטחונות נוספים על חמש הנקודות של בייקר , והעניין יובא להכרעת הקבינט 
בשבוע הבא , לפני כינוס מרכז הליכוד . ממלא - מקום ראש הממשלה העלה על 
נס את תפקידה של מצרים , ואמר : " זהו תפקיד ממעלה ראשונה , הרבה מעבר 
לתפקיד של דוור " . בתום פגישתם יערכו מובארק ופרס מסיבת עיתונאים , שבה 
יציגו את עמדותיהם לגבי תהליך השלום . לאחר מכן יקיים פרס סדרת פגישות עם 
שרים בכירים בממשלת מצרים , ובראשם שר החוץ , עיסמת עבד אל - מגיד . פרס 
יבקר גם בבית הכנסת ובמרכז האקדמי הישראלי בקהיר . קפידבינשר החוץ מגיד , 
ששב אתמול מוואשינגטון , אמר כי ארצו מגלה אופטימיות זהירה ביחס לסיכויי 
תהליך השלום , למרות הקשיים הניצבים בפניו . " יש כמה נקודות הסכמה וכמה 
נקודות מחלוקת " , אמר מגיד , " ומצרים עדיין מתכוונת להמשיך במאמציה . 
האופטימיות הזהירה מביאה אותנו למצות את כל האמצעים העומדים לרשותנו במטרה 
להביא שלום " . לדבריו , יסע למפגש שרי החוץ בוואשינגטון רק אם יהיה סיכוי , 
שתושג בו התקדמות . פקיד בכיר במשרד החוץ המצרי אמר , כי כדי להגיע לשלום 
בר - קיימא יש צורך שממשלת האחדות תמשיך להתקיים . הפקיד הדגיש , כי אין 
בהזמנת פרס לקהיר ניסיון להתערב בפוליטיקה הפנימית בישראל או להביא להפלת 
ממשלתה . תחסין בשיר , מי שהיה דוברם של הנשיאים נאצר וסאדאת ומשמש כיום 
כפרשן מדיני , אמר כי שמיר נהנה מתמיכה עממית נרחבת בישראל , ולכן יוכל 
להגיע לפשרה במשא - ומתן עם הערבים , אם ירצה בכך . " אם ירצה שמיר לוותר 
על שעל אדמה , הרי שנקבל את השעל מידיו . אולם אם שמיר יהיה באופוזיציה , 
לא נקבל כלום " . שר האוצר מתארח במעון ההארחה הרשמי של ממשלת מצרים . נלווים 
אליו יועציו ד"ר נמרוד נוביק ואבי גיל , והמזרחן , ד"ר אהוד טולדנו . 
פרס התקבל בקהיר על - ידי השגריר , שמעון שמיר , שהכין את ביקורו , ושגריר 
מצרים בישראל , מוחמד בסיוני . השגריר שמיר סקר באוזניו את המצב הפנימי 
במצרים , ואת מצב היחסים בין שתי המדינות . פרס ישוב הערב ארצה במטוס ערבה . 
קפידבין " שר הביטחון , יצחק רבין , לא היה מוסמך להעלות בשיחותיו עם בייקר 
הצעות כלשהן לגבי הרכב המשלחת הפלשתינית לשיחות עם ישראל " . כך אמרו אמש 
בלשכת ראש הממשלה , בתגובה לידיעות שלפיהן העלה רבין בשיחותיו עם בייקר 
בשבוע שעבר בוואשינגטון רעיונות חדשים להרכב המשלחת הפלשתינית . מלשכת ראש 
הממשלה נמסר אמש , כי רבין לא הזכיר בדיווח , שמסר לשמיר על שיחותיו בוואשינגטון 
אפילו ברמז שהציע לבייקר כי מצרים תהיה זו , שתפרסם את הרכב המשלחת הפלשתינית 
לשיחות , וכי ישתתפו במשלחת זו גם מגורש אחד או שניים מהשטחים , שעל זהותם 
יוסכם עם ישראל , ואחד או שניים מתושבי השטחים , שמקום מגוריהם הקבוע הוא 
בגדה המערבית , אולם הם נחשבים גם כתושבי מזרח - ירושלים . לשכת שמיר הודיעה 
אמש , כי אינה נותנת אמון בידיעות על ההצעות החדשות , שהעלה כביכול רבין 
בשיחות עם בייקר . " אנחנו רואים בכך שמועות בלבד , משום ששר הביטחון 
לא היה מוסמך בשיחותיו בוואשינגטון להציע הצעות כלשהן לגבי תהליך השלום " . 
על - פי הידיעות , שמשרד הביטחון סירב לאשר או להכחיש , אמר רבין לבייקר 
כי הוא מעלה הצעות אלה על דעתו האישית , וביקש מבייקר לבדוק את מידת נכונותם 
של המצרים לאמץ אותן . רבין הבהיר , ככל הנראה , כי הצעותיו כפופות לשני 
סייגים : א ) חברי המשלחת הפלשתינית לא יהיו חברים באש"ף ; ב ) חברי 
המשלחת לא היו מעורבים בדרך כלשהי בפעולות טרור נגד ישראל . לפני צאתו של 
פרס לצכוסלובקיה ולקהיר , דיווח לו רבין על תוכן ההצעות , שהעלה בארה"ב . 
בתגובה לביקורת , שהטיחו בשמיר הנשיא מובארק , המלך חוסיין ואישים ערביים 
אחרים , על הצהרתו ש"עלייה גדולה זקוקה לא"י גדולה " , אמר אמש ראש הממשלה , 
כי אל לישראל לחשוש מהצהרותיהם של מנהיגים ערביים נגד העלייה , משום שהעולים 
המגיעים ארצה אינם לוקחים אף אדמה ערבית , אלא שבים למולדתם . 
