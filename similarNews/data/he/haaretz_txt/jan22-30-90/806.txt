שקי החול כבר פונו לפני שבוע , אבל החיילים והטנקים ממשיכים לעמוד על המשמר 
ליד בניין העירייה של בראשוב , מושב הוועד המרכזי לשעבר וכיום מושב המועצה 
המחוזית של החזית להצלה לאומית . השאלה היא על מה בדיוק הם שומרים . שכן 
חודש אחרי המהפכה שעלתה לעיר הזאת , המונה חצי מיליון תושבים , בחייהם 
של 26 איש ( זה מספר ההרוגים שזוהו , אך לדברי עיתונאים מקומיים , היו 
001 הרוגים ) , לא קיימת בבראשוב מועצה כזאת . המועצה הוקמה , הודחה , 
הוקמה מחדש כמה וכמה פעמים , ובסופו של דבר הותירה חלל שלטוני ריק . מי 
מושל בבראשוב ומי עומד בראש מועצת החזית , זאת אין איש יודע . כאשר מציגים 
את השאלה לעוברים ושבים ברחובות המושלגים בעיר היפה הזאת בקרפטים , אין 
מקבלים תשובה . " ממילא " , אומר פועל אחד בזעם , " אף פעם לא אמרו 
לנו את האמת " . אם מחפשים את האמת בקומה הראשונה של הבניין השמור בידי הצבא , 
נתקלים בקבוצה של כעשרה מהפכנים בטלים ממלאכה , שכל מבוקשם להסביר את הבלבול 
והמבוכה שבהם הם שרויים . רובם פועלים ו"היו שם מההתחלה " ; כלומר הם סיכנו 
את חייהם בימים הקשים של המהפכה בדצמבר . " מצב רגיש " זה , כפי שהסביר 
אחר כך במועצה לזר מדראש , נציג המיעוט ההונגרי ( % 21 מאוכלוסיית האזור ) 
, נבע מאופיה המיוחד של המהפכה בבראשוב . כאן החלה התנועה , שהיתה בראשות 
הפועלים , לפעול עוד לפני ההתקוממות בבוקרשט . בנובמבר 78 היו בעיר הפגנות 
ומהומות והן דוכאו באכזריות רבה ; עשרות מהעצורים הוצאו להורג . ב12 בדצמבר 
האחרון פרצה בבראשוב שביתה כללית ולאחריה הפגנה גדולה , ובמהרה תפסו המתקוממים 
את השלטון במקום . " כאשר צאושסקו ברח מבוקרשט ב22 בדצמבר , בבראשוב כבר 
לקח העם לידיו את השלטון בעיר , בלא קורבנות " , אמר מדראש . " אבל הדברים 
החלו להתגלגל רע מאז יצאו אנשי הסקוריטאטה למתקפת נגד בבירה , וזאת עוררה 
פעולה דומה מצד הסקוריטאטה בבראשוב " . קרבות פרצו בליל ה32 בדצמבר , התחדשו 
בשעות אחר הצהריים של ה32 בדצמבר , ובקרב האזרחים היו קורבנות רבים . במשך 
כמה ימים שמרו אנשי הסקוריטאטה על המתח באמצעות ירי לסירוגין . החברים הראשונים 
במועצה שהוקמה אז נבהלו מכך , ופנו למפקד חיל המצב המקומי , הגנרל יון 
פלוריאה , וביקשו ממנו לעמוד בראש המועצה כדי שבכך תובטח להם הגנת הצבא . 
אבל הגנרל שהועמד בראש החל להטיל את מרותו על המועצה ביד רמה , כאילו היתה 
חיל המצב הפרטי שלו . " בתוך זמן קצר הוא הצליח לעשות מה שלא היה עולה 
בידו לעשות לבדו " , אמר אמיל איבנסקו , פועל בבית מלאכה באוניברסיטה וחבר 
המועצה . " ואז הוא הביא , באמתלה שצריך בעלי כישורים , את ידידיו , 
מנהלי מפעלים , משפטנים , מהנדסים , קולונלים ובהם בוס לשעבר בסקוריטאטה . 
אותנו הוא אפילו לא שאל לדעתנו " . ב03 בדצמבר וגם בישיבה נוספת בתחילת ינואר 
החליטה המועצה על צירוף החברים החדשים האלה לשורותיה בשיטות שהגרעין המקורי 
של המועצה חולק עליהן בחריפות : " כאשר הצבענו נגד חברים מסוימים , הקולות 
שלנו לא נלקחו במניין והגנרל הכריז כי המועצה נבחרה פה אחד " . מבין כשלושים 
החברים הראשונים לא נותרו אלא חמישה , במועצה חדשה בת 94 חברים . האוכלוסייה 
הושארה מחוץ להליכים הללו של חילופי גברי . שום רשימה של חברי מועצה , 
לא הישנה ולא החדשה , לא פורסמה בעיתונות המקומית . עם זאת , הדברים ידועים 
כאן . כמה מהחברים לשעבר של המועצה , בהם אמיל איוונסקו , יצאו לבוקרשט 
כדי להזעיק את העיתונות בבירה וגם , בלא הצלחה , את המועצה הלאומית של 
חזית ההצלה . מורת הרוח גברה כשנפוצה השמועה , ש"הטרוריסטים " שנעצרו בידי 
האוכלוסייה במהלך הקרבות ולאחריהם , שוחררו מחוסר הוכחות . האווירה בימים 
אלה בבראשוב אינה טובה ביותר . רבים מודים שהם עדיין פוחדים . שמועות על 
הסתננות אנשי הסקוריטאטה למנגנון החדש נפוצות כמעט בכל מקום . 000 , 2 
עד 000 , 3 איש הפגינו בזעם במשך שלושה ימים רצופים מ2141 בינואר , בדרישה 
למסור לידיהם את אנשי הסקוריטאטה , לפטר את חברי המועצה שהיו מעורבים במשטר 
הישן , ולפרסם ברבים את עברו של כל אחד מחברי המועצה . ב41 בינואר נעלם 
הגנרל פלוריאה מעיני הציבור . היו שטענו כי התפטר . למעשה הוא שהה בבית 
חולים צבאי וחזר לפני למעלה משבוע ופגש שליח של הגנרל מיליטרו , שר ההגנה , 
שבא לבדוק את המצב . באשר למועצה זו פשוט התפוררה . באוניברסיטה מתחילה 
להתגבש תנועה למען עריכת בחירות של נציגים במפעלים שיוכלו אחר כך לבחור בעצמם 
מועצה מחוזית המייצגת את התושבים . בינתים מתחבטת בראשוב עם תלושי הקיצוב 
שלה שחולקו מאז ינואר ועם מפעלים הפועלים רק שלושה ימים בשבוע זה שנים , 
כיוון שהייצור כה נמוך . בראשוב הופקרה , שכן נראה כי חזית ההצלה בבוקרשט 
לא יכולה לעשות דבר בנושא . איוונסקו אומר שחזר ב71 בינואר לבוקרשט לישיבת 
המליאה של מועצת חזית ההצלה הלאומית , והפציר באיש החזק של השלטון , יון 
איליאסקו , ובגנרל מיליטרו להתערב , אך עד כה נראה כי רק שר ההגנה הגיב . 
