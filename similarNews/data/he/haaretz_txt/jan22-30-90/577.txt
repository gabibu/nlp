טרמינל טיסות הפנים הארצי של ארקיע בנמל התעופה בן גוריון יוכשר לקלוט עולים 
חדשים מבריה"ם , כבר מיום ראשון הקרוב . אתמול התקיים דיון פנימי על הקצאת 
כוח אדם של המשטרה לצורך זה . ההחלטה על הפתיחה התקבלה בישיבה של נציגים 
מהמשרדים הנוגעים בדבר : משרדי הקליטה , הפנים , האוצר , התחבורה , 
המשטרה והמכס . צוות מבצעי בראשותו של מנהל נמל בן גוריון , מוטי דבי , 
אשר יהיה אחראי על הוצאתה לפועל של תוכנית ההפעלה למועד שנקבע . בשלב ראשון 
יוכשר הטרמינל , לקליטתם של 002 עולים חדשים , על כבודתם . בהמשך , תיבנה 
סככה , אשר תאפשר לקלוט מספר כפול מזה של עולים , על כבודתם . חברת בזק 
נענתה לפנייה , להתקין קווי תקשורת לאלתר , לצורך חיבור מערכת המחשבים . 
מערך כוח האדם של המשטרה , מכס ומשרד קליטה בנמל ב"ג , יתוגבר בתיאום 
עם אגף התקציבים של משרד האוצר , אשר נציגו אמנון ספרן , אף נטל אתמול 
חלק בישיבה רבת המשתתפים ברשות שדות התעופה . במקביל , נבדקת האפשרות להכשיר 
האנגר נוסף של חברת ארקיע אשר נמצא בסמוך , כאולם לקליטת עולים חדשים מבריה"ם . 
מדובר על מבנה ענקי המשתרע על שטח של 005 , 2 מ"ר ואשר לא נעשה בו היום 
כמעט שימוש . הכשרתו תימשך זמן רב יותר ובהקצאה כספית גדולה יותר . הוא 
יוכשר רק במקרה ותנועת העולים החדשים לישראל תיתגבר ותעלה על כאלף ליום . 
בתחילת השבוע הבא תיעשה תחילה קליטת העולים החדשים בטרמינל ארקיע בצורה ידנית , 
עד להתקנתה של מערכת המחשבים המתאימה . 
