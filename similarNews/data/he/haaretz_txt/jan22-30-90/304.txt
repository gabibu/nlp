נציגי משרדי הקליטה , הפנים , האוצר , התחבורה , המשטרה , רשות שדות 
התעופה והמכס , יתכנסו היום כדי לסכם את נושא העתקת קבלת העולים החדשים 
מברית המועצות , מאולם הנוסעים הקיים בבית הנתיבות לטרמינל הפנים ארצי של 
ארקיע בנתב"ג . שר התחבורה , משה קצב , הנחה אתמול את מנכ"ל רשות שדות 
התעופה , לנקוט בכל האמצעים , כדי להשלים את ההעברה " בתוך שבועות " . 
במקביל יימשכו הצעדים המעשיים להכשרתו של שדה התעופה עטרות בירושלים לאפשרות 
כי הטיסות הישירות של אל - על עם העולים החדשים ינחתו בו . לדברי שר התחבורה , 
אולם הנוסעים הקיים בנתב"ג מתאים לטיפול ב07 נוסעים - עולים לשעה , בעוד 
האולם שיוכשר בטרמינל הפנים ארצי , יוכל לעמוד בעומס של 004 נוסעים - עולים 
בשעות השיא . קצב גילה , כי נשקלה האפשרות להרחיב את אולם הנוסעים הקיים , 
ביחד עם שר הקליטה יצחק פרץ , אולם בסופו של דבר הוחלט להעתיק את הפעילות 
לטרמינל ארקיע . שר התחבורה אמר , כי הוא מודע לקושי שייווצר בשל ריחוקו 
של הטרמינל , אולם ציין , כי המטוסים שיגיעו עם עולים חדשים בלבד , יסיעו 
אותם עד טרמינל זה . במקרה של מטוסים מעורבים עם נוסעים , יעשו אוטובוסים 
סיבוב בין בית הנתיבות לטרמינל זה . עוד אמר , כי יינקטו שיטות סימון נפרדות 
לכבודת העולים החדשים מברית המועצות , כדי שיגיעו ישירות לטרמינל החדש שיוכשר . 
