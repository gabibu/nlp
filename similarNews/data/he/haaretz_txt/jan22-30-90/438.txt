עם כל ההבדלים האידיאולוגיים והמעשיים בין האפרטהייד ו"ארץ ישראל השלמה " , 
רבים מוצאים מזה שנים קווי דמיון בין מדיניות ממשלת דרא"ף כלפי השחורים 
לבין מדיניות ממשלת ישראל כלפי ערביי השטחים . אך בעוד פרטוריה נעה לאט 
בכיוון פשרות והסדרים , דורכת ירושלים במקום . דוגמה אופיינית היתה , 
בשבועיים האחרונים , ההבדל בין הטיפול בפרשת סיסולו בדרום אפריקה , ופרשת 
פייסל אל חוסייני בישראל . וולטר סיסולו , מוותיקי התנועה הלאומנית השחורה 
וממייסדי " הקונגרס האפריקאי הלאומי " ( שהוא מחוץ לחוק בדרום אפריקה ) 
, ושמונה מחבריו , מבכירי התנועה , שוחררו לאחרונה מכלאם , הורשו לחזור 
( אחרי כ03 שנה ) אל משפחותיהם , ובשבוע שעבר ניתנו להם דרכונים דרום 
אפריקאים . בדרכונים אלה הורשו לצאת ללוסקה בירת זמביה , כדי להשתתף בכינוס 
מיוחד של " הקונגרס האפריקאי " לדון על המשך דרכה של התנועה . חוסייני 
שבילה תקופות שונות במאסר ישראלי , נחשב האישיות הפלשתינאית הבכירה ביותר 
בשטחים המשקפת את עמדות אש"ף , ושמו מוזכר כמועמד בכיר במשלחת הפלשתינית 
לשיחות עם ישראל לפי תוכנית שמיר . בשעה שסיסולו היה בדרכו ללוסקה , הוצא 
נגד חוסייני צו האוסר את צאתו מן הארץ , ואח"ך נעצר באשמה של מימון פעולות 
טרור ושוחרר אחרי שלושה ימים בערבות עצמית . לא לשב"ך ולא לבוס"ס יש מכשירי 
הרנטגן שבאמצעותם אפשר לבדוק כוונות לב . חוסייני טוען שהוא פועל למען הסדר 
שלום בין פלשתינאים לישראלים ; סיסולו הכריז שהוא לא מסתייג מתורת " הקונגרס 
הלאומי האפריקאי " , שחיסול האפרטהייד יושג רק בשימוש בכוח נגד הלבנים , 
אך הוא המליץ בלוסקה לעיין בהצעות ממשלת דרום אפריקה להסדר חדש שיעניק בהדרגה 
שוויון זכויות לשחורים ( בחירות לבית נבחרים משותף ) . יש גם צד שני בהשוואה : 
בהתכנסות בלוסקה הודה אחד מראשי " הקונגרס האפריקאי " שכעת אין להם מספיק 
כוח לכפות רצונם על ממשלת דרום אפריקה ולכן יש להגביר את צבירת הכוח הצבאי . 
מנהיג אש"ף , יאסר עראפת , מכריז שהוא מוכן לפנות אל דרך השלום , אך 
בשטח ממשיכים מי שרואים בו מנהיגם , ברצח בני עמם החשודים בשיתוף פעולה 
עם ישראל . השינוי גם בדרום אפריקה וגם בישראל בא בעקבות חילופי ראשי ממשלה . 
הכוחות המתונים יותר אילצו את הנשיא בוטה להקדים את התפטרותו , ובמקומו 
בא ף . וו . דה קלרק המתון והפרגמטי יותר , שהזדרז לבטל כמה מביטויי ההפרדה 
הגזעית המשפילים אך לא חשובים ( חופי רחצה נפרדים ללבנים וללא - לבנים ) 
, וגם חשובים יותר , כמו פתיחת שכונות לבנות גם למגורי שחורים . בישראל 
ירש שמיר את מקומו של בגין , גברה תנועת ההתיישבות היהודית בשטחים , רבו 
ההשפלות של האוכלוסייה הערבית , ונשללה ממנה התקווה שתוכל אי - פעם לזכות 
במדינה . האינתיפאדה פרצה . ובשעה שבדרום אפריקה משחררים ממאסר מנהיגי 
התנגדות לאומית , נמצאים במחנות מעצר בישראל למעלה מ000 , 9 אסירים , רובם 
לא - שפוטים . בדרום אפריקה , התמורה החשובה ביותר היתה השתחררות הדרגתית 
מ04 שנות קיפאון רעיוני שהביא בעקבותיו מעבר מעימות חזיתית לגישוש לשלבי 
מעבר . פתרון מהיר לא נמצא גם בדרום אפריקה , אך עצם העברת הדגש שינתה 
את דרכי החשיבה בשני המחנות : המשטר הלבן הבין ששיטת האפרטהייד ( אותו 
עטפו באידיאולוגיה של " פיתוח מקביל " ) אינה מעשית , כי השחורים דוחים 
אותה . ללבנים יש הכוח לדכא כל התקוממות שחורה בעתיד הנראה לעין , אך המחיר 
הכלכלי , הפוליטי והמוסרי עולה , וספק אם אי - פעם יצליחו לשכנע בכוח 
את השחורים לקבל עליונות נצחית של הלבנים . גם השחורים הבינו שעם כל הסיוע 
האפריקאי וכל התמיכה המערבית , אין סיכוי שבעתיד הנראה לעין יצליחו להפיל 
בכוח ממשל לבן , חמוש היטב ושנחרצותו ועוינותו כלפי השחורים תגבר ככל שיחריף 
המאבק המזוין . להשתתפות סיסולו וחבריו בכנס " הקונגרס האפריקאי " בלוסקה 
נועד תפקיד חשוב בתהליך חיפוש ההידברות : המנהיגים הצעירים יותר של " הקונגרס 
האפריקאי " , שגדלו בגלות , קיצוניים ותוקפניים יותר מאשר המנהיגים הוותיקים 
שבילו עשרות שנים בכלא בדרא"ף אך שמרו על יוקרתם בקרב השחורים ואף הפכו סמל 
למאבקם . " הקונגרס " חייב עתה למצוא פשרה מוסכמת שתעדיף את ניסיון ההידברות 
הפוליטית על המשך פעולות טרור , בתקווה שמיתון שחור יעודד מיתון לבן . השאלה 
הגדולה האם יסכימו השחורים , לשיטת " שוויון קבוצתי " פוליטי בחוקה החדשה 
שמציעה הממשלה ואם כן לכמה זמן . לפי שיטה זאת , בכל קבוצה אתנית יהיה 
שוויון בוחרים , אבל בשאלות הנוגעות לכל האוכלוסייה יהיה לס"ה הקולות של 
כל קבוצה משקל שווה , בלי להתחשב במספר האבסולוטי של הבוחרים . לכל קבוצה 
תהיה זכות וטו , אך הלבנים יהיו מוגנים מפני הרוב של 1 : 4 של הלא - לבנים . 
" הקונגרס האפריקאי " דוחה בינתיים את החוקה המוצעת ודורש כוח אלקטורלי 
שווה לכל בוחר לפרלמנט אחיד , כלומר עם רוב שחור מוחלט , אולי עם ערובות 
חוקתיות מסוימות ללבנים . אך הלבנים מאמינים שהשחורים יעדיפו כוס חצי מלאה 
מכוס ריקה . הם גם הודיעו שישחררו בקרוב את נלסון מנדלה ( אתו מנהלים כבר 
כמה חודשים מו"ם בכלא ) , בו הם רואים את האיש שיוכל לגשר בין עמדות הצדדים . 
ישראל צריכה לעקוב בעניין רב אחרי המתרחש בדרום אפריקה . מצד אחד , האיום 
הערבי על ישראל נראה מסוכן יותר מאשר האיום השחור על המיעוט הלבן . אך , 
מצד שני , יותר קל למצוא מקום לשני עמים בארץ אחת , מאשר לשני זכויות 
אזרח שונות בדמוקרטיה אחת . 
