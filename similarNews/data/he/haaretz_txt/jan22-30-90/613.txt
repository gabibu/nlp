הסופה החזקה והקור העז שפקדו את הארץ בסוף השבוע גרמו ביום ו לניתוקם של 
אלפים רבים של צרכנים , מאספקת החשמל הסדירה , חלקם למשך שעות ארוכות שנמשכו 
אל תוך שעות הערב והלילה . במקביל נרשמו שיאי ביקוש ארציים חדשים לחשמל . 
עיקר התקלות באספקת החשמל נרשמו במשך יום ששי ובליל שבת . הפסקות החשמל 
אירעו בשכונות מגורים באזורי הארץ השונים , ובעיקר כתוצאה מעוצמות הסופה 
ומפגיעות של ענפי עצים וחפצים אחרים ברשתות המקומיות של מתח נמוך . החזרת 
האספקה לתיקנה התארכה בחלק מהמקרים לשעות רבות מאד , לרבות בשעות הלילה . 
חברת החשמל גייסה מאות עובדים בליל שבת ובשבת , כדי לטפל בתיקון התקלות 
ובהחזרת האספקה . הפסקות החשמל היו בכל הארץ : בנהריה , באזור הקריות ובחלקים 
של חיפה במיוחד במרכז הכרמל ובאזור אחוזה , בחדרה ובישובים נוספים בשרון , 
דרך גוש דן לרבות חולון ורמת גן , ירושלים ועד לחוף ים המלח , שם היתה 
תקלה באזור בתי המלון . רוב האספקה חודשה במהלך הלילה שבין ששי לשבת . 
יצויין , כי כל הההפסקות באספקת החשמל נבעו מפגיעות ברשת ומשריפת נתיכים , 
כתוצאה מעומסים מקומיים וביתיים , ולא מחוסר יכולת ייצור . השיא הארצי 
החדש בביקושים לחשמל , נרשם ביום חמישי בין שבע לשמונה בערב 008 , 3 מגוואט , 
בכ04 מגוואט יותר מהשיא הארצי הקודם , שנרשם בינואר אשתקד . בעת שנרשם 
השיא הארצי החדש בביקושים , סיפקה חברת החשמל 007 , 3 מגוואט לצרכנים , 
בעוד 001 המגוואט הנותרים סופקו בתוקף הסכמים מיוחדים של חברת החשמל עם 
צרכנים גדולים שהפעילו דיזל - גנרטורים פרטיים או הסיטו , על פי הנחייה 
מראש , חלק מביקושיהם באותה עת . שיא ארצי אחר בביקושים לחשמל נרשם ביום 
ששי , שהוא יום אשר בדרך כלל מאופיין בביקושים נמוכים , יחסית , לחשמל . 
בשעות לפני הצהרים הגיע הביקוש לרמה גבוהה ביותר לימי ו 004 , 3 מגוואט , 
ובשעות אחר הצהריים עלו הביקושים עוד יותר ל005 , 3 מגוואט , תוך שנשארו 
ברמה חריגה זו גם בשעות הערב של ליל שבת . 
