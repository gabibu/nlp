התקציב שהוגש אתמול לכנסת ישפיע על כיסו של כל אזרח , וגם על מצב רוחו . 
אך אין צורך לדאוג יותר מדי , רבות מהנקודות שיובאו להלן לא יבוצעו . 
חברי הכנסת ידאגו לכך . ההצעות העיקריות : ביקור אצל רופא בקופת החולים 
יעלה 5 ש"ח . קצבאות זקנה ושארים יוצמדו החל מ1 באפריל , למדד המחירם לצרכן 
במקום לשכר הממוצע למשק . דמי האבטלה יעודכנו ב1 באפריל רק לפי שיעור תוספת 
היוקר , ובכל המועדים הבאים בהם משולמים תוספות היוקר , תבוטל הצמדתם לשכר 
הממוצע . יימשך אי תשלום קיצבת ילד ראשון למשפחה שיש בה עד שלושה ילדים . 
מפרנס של משפחה גדולה יותר יהיה זכאי לקבל את הקיצבה , אם הכנסתו שווה 
לשכר הממוצע במשק או קטנה ממנו . ( עד כה היתה הכנסתו צריכה להיות שווה 
ל%59 מהשכר הממוצע ) . קיצבת ילד שני לא תשולם עוד למשפחה שיש בה עד שלושה 
ילדים , ושהכנסת המפרנס הראשי בה גדולה מ%021 מהשכר הממוצע . החלב ומוצריו 
יתייקרו ריאלית עקב קיצוץ הסובסידיות . המים יתייקרו ריאלית . אם הרפורמה 
תצא לדרך ביולי , אזי יחיד בהכנסות הביניים יזכה בהגדלת הכנסתו בכ%5 בממוצע , 
עקב העלאת סף מס הכנסה והקטנת שיעורי המס השוליים . מאפריל תינתן רק חצי 
נקודת זיכוי לאם עובדת עבור ילדיה , במקום נקודה שלמה עד כה . חלק מתושבי 
אזורי הפיתוח יאבדו את זכותם לזיכוי מס , על פי קריטריונים כגון : קרבת 
הישוב לגבול , קרבת הישוב למרכזי האוכלוסיה וכדומה . מס ערך מוסף יועלה 
כבר במארס ב%1 ל%61 . הדלק יתייקר ב%01 . הסיגריות יתייקרו ב%32 . 
