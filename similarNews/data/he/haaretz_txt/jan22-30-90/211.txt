החשש שהיידו המרצה עלול להעמיד בצל את היידו המלחין הביאו לקצר בהסברים ולהניח 
למוסיקה לדבר . את יצירותיו ייצגו קטעים לפסנתר שחיבר בפאריס בין 7591 ל9891 , 
והאופרה " סיפור יונה " בהקרנת וידאו . רוב יצירותיו לפסנתר קצרות ועשירות 
בהתרחשויות מוסיקליות בלתי - צפויות , מבריקות ושופעות דמיון וכושר - המצאה 
קולח . ב"פלאזמות " ( 7591 ) באה הקריצה האירונית לביטוי בכותרת לא פחות 
מאשר במוסיקה הפרודיסטית ; " רעיונות שחר " ( 2891 ) מעוררים לתחייה 
בצלילים מודרניסטיים את המנהג הטוב והישן של נגינה בארבע ידיים ( רותם והיידו ) 
; וב"שחור על לבן " ( 9891 ) בנגינת בכורה בידי ליאת יניב עקרון הפעלת 
הקלידים השחורים בלבד , לעומת הקלידים הלבנים בלבד , משמש אף הוא עילה 
פורמלית לדמיון מוסיקלי שובב . הקרנת " סיפור יונה " העניקה הזדמנות למי 
שהחמיץ את היצירה בפסטיבל ישראל 7891 . יצירה כעין - אופראית זאת , הכתובה 
למקהלת - ילדים , היא תופעה ייחודית , המציגה אתגר לקבוצת זמרים צעירים . 
