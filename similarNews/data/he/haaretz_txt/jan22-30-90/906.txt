שר הכלכלה והתכנון , יצחק מודעי , תקף אמש בחריפות את הצעת התקציב שהגיש 
שר האוצר , בעת שדיבר בפני הכינוס השנתי של לשכת יועצי המס בירושלים . 
מודעי אמר , כי " התקציב המוצע הוא ניסיון נפל להרים בבת אחת את כל הדגלים 
קליטת עלייה , הגברת הצמיחה , חלוקה צודקת של המשאבים , הפחתת האינפלציה , 
הקטנת האבטלה , צמצום מספר העובדים בשרות הציבורי ושינויים מבניים במשק . 
אי אפשר לעשות את כל אלה בו - זמנית " , אמר . לדבריו , היה על שר האוצר 
להגיש תקציב עם שתי משימות בלבד : קליטת העלייה וגידול המשק . כל היתר 
הן אשליות . עוד אמר מודעי , כי תקציב של 46 מיליארד ש"ח הוא אסטרונומי 
לפי כל קנה מידה . הקושי בתקציב זה הוא שהכנסות המדינה החזויות בו אינן 
מכסות את ההוצאות הצפויות . " ההנחה בתקציב היא שיבואו 04 אלף עולים , 
אך כבר כעת סביר בהחלט שיבואו 001 אלף . אם כך , כל מסגרת התקציב זועקת 
לתוספת " , אמר השר מודעי . השר מודעי תקף גם את שיטת הקליטה הישירה של העולים . 
הוא אמר כי " אמנם זה מושג דמוקרטי המסבר את האוזן , אך בגללו אנו עלולים 
למצוא עולים נוספים במרכז הארץ , ואילו האזורים האחרים יישארו דלילים " . 
הוא הביא לדוגמה את קליטת המהגרים ממזרח - גרמניה במערב - גרמניה , ואמר 
כי הקולטים קובעים לנקלטים היכן יגורו . מודעי ציין , כי אינו מבחין בשום 
מאמץ מרוכז מצד הממשלה למשוך ידע ומשקיעים ולטפח שווקים . " הייתי עושה 
את כל מדינת ישראל לאזור פיתוח א , ונותן לכולם את ההקלות " , אמר . 
