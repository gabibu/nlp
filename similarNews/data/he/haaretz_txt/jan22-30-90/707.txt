סרינגאר ( ע"ר ) . הכתבים הזרים גורשו אתמול מקשמיר , לאחר שמנהיג דת 
מוסלמי טען כי 051 בני אדם נהרגו בשבועיים האחרונים במרד מוסלמי נגד השלטון 
ההודי . " מסיבות של ביטחון לאומי עליכם לעזוב את מדינת גאמו וקשמיר לאלתר , 
למען ביטחון הציבור " , נאמר בהודעת השופט המחוזי , ג . ה . אבאס , שנמסרה 
לכתבים שאינם הודים , במלון המרכזי בסרינגאר . הצו הוצא בשבת בערב שעה שהודו 
פתחה במתקפה דיפלומטית לשכנע את המעצמות כי פקיסטן המוסלמית תומכת במורדים 
בגאמו ובקשמיר . פקיסטן , שלחמה שתי מלחמות עם הודו על קשמיר מאז 7491 , 
מכחישה את ההאשמות וטוענת כי המהומות הן תוצאה של סירובה של הודו לקיים 
משאל עם על עתידה של קשמיר . שבעה כתבים זרים עזבו אתמול את סרינגאר בטיסה . 
הצו אינו מתייחס ככל הנראה לתיירים או עובדי זרים בפרוייקט תחנת כוח בעמק 
קשמיר . השלטונות הסירו אתמול את העוצר בסרינגאר למספר שעות ואפשרו לתושבים 
להצטייד במזון . " החיילים ההודים הרגו למעלה מ051 בני אדם ב51 הימים האחרונים 
בעמק קשמיר וגופות ההרוגים לא נמסרו לבני משפחותיהם " , אמר מרוואיז מולווי 
פארוק , מנהיג הדת המוסלמי . " מסירת העיר לידי הצבא , הטלת עוצר , טבח 
חפים מפשע , פשיטות לילה , מעצרים נרחבים , הגבלת חופש העיתונות וצעדים 
קיצוניים ותוקפניים אחרים מצד השלטונות לא ידכאו את המאבק לחרות " , אמר 
פארוק . הוא קרא למדינות המוסלמיות ולאו"ם להתערב . כוח משקיפים של האו"ם 
מפקח על קו הפסקת האש המפריד בין קשמיר הפקיסטאנית לבין גאמו וקשמיר שבשליטת 
הודו . 
