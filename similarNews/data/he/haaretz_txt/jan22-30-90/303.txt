מחלוקת קשה פרצה אתמול בין ראשי משרד האוצר לבין הנהלת בנק הפועלים בנוגע 
להסדר המוצע לפתרון משבר כור . עיקר המחלוקת נסב על דרישת האוצר שההסתדרות 
וחברת העובדים תמכורנה נכסים , כדרך להזרמת כספים לקונצרן . בימים האחרונים 
הביעו ראשי בנק הפועלים את התנגדותם לעמדת פקידים בכירים במשרד האוצר , 
לפיה על ההסתדרות וחברת העובדים למכור נכסים בשווי של כ03 מיליון דולר . 
בבנק הפועלים מתנגדים גם להעברת המניות וזכויות ההצבעה של חברת העובדים 
בחברות צים , מקורות ואל - על . גורמים במשרד האוצר אמרו , כי התנגדות 
הבנק לכך נובעת מניסיונו לשמור על נכסי חברת העובדים וההסתדרות לקראת מימושם , 
הצפוי בעתיד לצורך רכישת הבעלות על בנק הפועלים . בבנק הפועלים אמרו בתגובה , 
כי ההדלפה על התנגדות הבנק נועדה לאפשר לראשי האוצר לסגת מההסדר הכולל לקונצרן 
כור . במסגרת ההסדר המוצע היה על האוצר לערוב ב001 מיליון דולר , נוסף 
על הזרמת 05 מיליון שעליהם התחייב בעבר . בבנק הפועלים סבורים כי האוצר 
מנסה ללחוץ על הבנקים להגדיל את חלקם בסיוע לכור . זאת על - ידי מחיקת חובות 
נוספים , מעבר לאלו שהוצגו בדיונים לגיבוש ההסדר , שנערכו בימים האחרונים . 
דובר משרד האוצר , אלי יוסף , הבהיר אמש כי קיימת הסכמה מלאה בין המשרד 
לבין ההסתדרות וחברת העובדים , כי בכל הסדר אם יושג שבמסגרתו תסייע הממשלה 
לפתרון משבר כור , תעביר חברת העובדים לממשלה מניות של חברות שבהן יש לממשלה 
אחזקות , כצים ואל - על . הנהלת בנק הפועלים אמרה אתמול כי לא היתה שותפה 
לתהליך קבלת ההחלטות על נכסי חברת העובדים וההסתדרות , שיימכרו או ישועבדו 
כתרומתן לגיבוש הסדר הנושים המסתמן . עוד נמסר כי במגעים לא נאמר מה יהיה 
חלקה של הממשלה בהסדר , וזאת במטרה ליצור אווירה של חשאיות , שתעמיד את 
הבנקים הזרים בעמדה נחותה לקראת המשא - ומתן בין הצדדים , שייערך בסוף החודש . 
ראשי הבנק האמריקאי בנקרס - טראסט , שהוא הנושה הזר הגדול ביותר של כור , 
מתנגדים למחיקת חובות ולהסדר המוצע . בעמדה זו תומכים גם ראשי הבנקים הזרים 
האחרים . בבנקים הישראליים הביעו אתמול ביקורת חריפה על יוזמתו של מנכ"ל 
האוצר , יעקב ליפשיץ , לזמן לדיונים בישראל את חברי ועדת ההיגוי של הבנקים 
הזרים . הנציגים הישראלים של שתי החברות שהגישו הצעות לרכישת הבעלות על כור 
מנהלים מגעים עם שולחיהם בעניין הגשת הצעות חדשות . ההצעות שהוגשו בעבר 
נדחו על - ידי האוצר , הבנקים הישראליים וחברת העובדים , בטענה שהן מבוססות 
על רכישת הבעלות תמורת סכומים מבוטלים . ההסתדרות תמנע את העברת הבעלות על 
כור כל עוד לא יובטחו מראש זכויות העובדים בקונצרן , וייפתחו מגעים אתם . 
כך החליטה אתמול הוועדה המתאמת של האגף לאיגוד מקצועי גוף פוליטי , שבו 
מיוצגות כל הסיעות בוועד הפועל . ראש האגף לאיגוד מקצועי , חיים הברפלד , 
תיאר את המצב כ"ניצחון השפויים על ההיסטריים " , כיוון שלדבריו שררה עד 
לימים האחרונים אווירה של אבדן - עשתונות בקרב גורמים שהיו קשורים לפרשת 
כור . יו"ר ועד עובדי כור , יוסף צמח , שב והזהיר כי אם לא יובטחו זכויות 
העובדים , לא יהססו לנקוט את כל האמצעים שלרשותם . מנכ"ל כור , בני גאון , 
נועד אתמול עם יו"ר ועדת הכספים , ח"ך אברהם שוחט ( מערך ) . הפגישה 
נערכה לאחר שבשבוע שעבר מתח שוחט ביקורת על מעורבותו של גאון במשא - ומתן 
למכירת הקונצרן למשקיעים זרים . גאון הבהיר כי מעורבותו הסתכמה בהצגת פרטים 
על מצבו של הקונצרן . 
