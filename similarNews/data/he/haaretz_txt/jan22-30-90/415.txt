גורמים בכירים בקונצרן כור הביעו אתמול את חששם , כי בעקבות החלטת ועדת 
הכספים של מועצת המנהלים של הקונצרן , שלא להעביר את הריבית החצי - שנתית 
למחזיקי איגרות - החוב בארצות - הברית , יפעל הנאמן בארה"ב לפדיונן של האיגרות , 
בסך 501 מיליון דולר . זאת לאחר שפרטי ההחלטה , שהועברו לנאמן , חברת 
ההשקעות האמריקאית " דרקסל - ברנהם " , נדחו וגרמו לתסיסה רבה בקרב ראשי 
החברה האמריקאית . כור היה אמור להעביר עוד בסוף חודש דצמבר סכום של 2 . 
6 מיליון דולר למחזיקי איגרות - החוב , שהונפקו בארה"ב . הנהלת הקונצרן 
החליטה לדחות את הפירעון בחודש , כפי שמתירים לה תנאי ההנפקה , אולם עתה 
הוחלט , שלא להעביר את הכספים בשל קשיי הנזילות , והחשש בכור הוא שהדבר 
יגרור תביעות אישיות נגד הדירקטורים בשל העדפת נושים . הבנקים הזרים הנושים 
לכור דוחים את ניסיונם של הבנקים הישראליים , משרד האוצר וחברת העובדים 
לכפות עליהם את תנאי ההסדר , שגובש בדיונים בארץ . כך אמרו אתמול גורמים 
המקורבים לבנקים הזרים . לטענת ראשי הבנקים הזרים , בכוונתם להגיע ב03 בינואר 
למשא - ומתן עם ראשי האוצר והבנקים הישראליים , בניסיון לגבש הסדר כולל 
למשבר כור . לדבריהם , יגיעו בכוונה כנה להגיע לפתרון מוסכם . עם זאת , 
הם דוחים בתוקף את דברי מזכ"ל ההסתדרות , ח"ך ישראל קיסר , כי ייאלצו 
לקבל את ההסדר , שעקרונותיו גובשו על - ידי הגורמים הישראליים המעורבים 
במשבר כור . הבנקים הזרים הבהירו , כי כל ניסיון לכפות עליהם את תנאי ההסדר 
יביא להתנגדותם , ובכך ימנע גיבוש הסדר , שיהיה מקובל על כל הצדדים . 
לטענתם , מוטב שיישלחו אליהם עקרונות ההסדר המוצע , כדי שיגבשו את עמדתם 
לקראת המשא - ומתן הצפוי באמצע השבוע הבא . ראשי הבנקים הזרים ממשיכים לדבוק 
בעמדתם , שלפיה על הגורמים הישראליים ליטול חלק משמעותי בניסיון לשפר את 
מצב הקונצרן , ולא לדרוש מהם למחוק חובות . הם מוכנים , לכל היותר , 
לפרוס את החובות מעבר להסכמתם בהסדר הבין - בנקאי , שלא הגיע לידי מימוש . 
גורמים בנקאיים בישראל אמרו , כי ביומיים האחרונים לא נערכו דיונים בנושא 
בשל היעדרותם מן הארץ של בעלי תפקידים בכירים בבנקים ובאוצר . לדבריהם , 
יתחדשו המגעים בימים הקרובים לקראת נחיתתם של נציגי הבנקים הזרים ביום שלישי 
הבא . על - פי הערכות , שנשמעו אתמול , ייתכן שהדיונים בין הבנקים הנושים 
והאוצר יימשכו יותר מיום אחד . 
