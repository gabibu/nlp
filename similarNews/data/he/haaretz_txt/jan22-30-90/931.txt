חברי המשלחת הכלכלית הסובייטית , העושה בביקור ממלכתי בישראל ומכינה את 
ביקורו של שר האוצר שמעון פרס במוסקווה , נפגשו אתמול עם השר לשעבר , אהרון 
אוזן , המשמש כנציגו של ניסים גאון בישראל ויו"ר חברת " אפרופים " שבאמצעותה 
ביצע גאון כמה מהעסקות שנרקמו בשנה האחרונה בין גורמים עסקיים בישראל לבין 
גורמים בברית המועצות . אוזן , שאירח אתמול את חברי המשלחת הסובייטית לארוחת 
צהריים חגיגית במסעדת משכנות שאננים בירושלים , נמנע מלמסור פרטים על הנושאים 
שהועלו בפגישה . נודע , כי בשיחות בהם השתתפו גם פקידים בכירים ממשרדי 
האוצר , התיירות והתקשורת , פרוף חיים צבן מהפקולטה לחקלאות , ויועצו 
המשפטי של גאון , עו"ד יצחק הרצוג , ניסו הצדדים למצוא פתרון שיאפשר את 
ביצוע עסקות הברטר אותן יזם גאון , והקושרות בין יצוא חקלאי מישראל לבין 
ייצוא חמרי גלם ומוצרים מברה"ם למדינות באפריקה . היקף עיסקה זו , בה מעורבים 
גם בנק לאומי והיו"ר משה זנבר , מגיע ל03 מיליון דולר , וביצועה מתעכב 
מספר שבועות כיוון שהסכמי המסגרת שנועדו להסדיר את עסקות הברטר בין בריה"ם 
לישראל עדיין לא אושרו . עוד נודע , כי בעקבות השיחות ייצא אהרון אוזן 
כבר בשבוע הבא לביקור דחוף במוסקווה . קפידבין ( ע . ) " לישראל יש עניין 
בשיתוף הפעולה התעשייתי והמסחרי עם בריה"ם . הקשרים בין שתי המדינות יתבססו 
על הדדיות , כאשר תמורת ידידות תשלם ישראל בידידות ותמורת עסקים בעסקים " , 
דברים אלה אמר שלשום בערב שר התעשייה והמסחר , אריאל שרון , בפגישה בלשכתו 
בירושלים עם חברי המשלחת . שרון הציע לאורחים , להקים ועדה משותפת לישראל 
ולבריה"ם , כדי לדון בהסדרים הדדיים בתחומי המכס , הנפקת הרשיונות וביטוחי 
סיכוני סחר - חוץ . יו"ר המשלחת הרוסית , יורי אלחוביקוב , אמר כי אפשר 
עתה להרחיב את יחסי בריה"ם וישראל , על בסיס של הבנה ושל אינטרסים משותפים . 
אנשי המשלחת הסובייטית גילו עניין רב בנושא משק החלב בישראל , והם מבקשים 
להקים פרויקט תעשייתי משותף לשתי המדינות בתחום יצור רסק עגבניות לתעשייה . 
