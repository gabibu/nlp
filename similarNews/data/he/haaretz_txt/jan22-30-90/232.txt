מפקדתו של זיד והבה , ראש אש"ף בלבנון ונציגו של יאסר ערפאת , במחנה עין 
אל - חילווה באזור צידון , צנועה בהשוואה למפקדת ערפאת בפקהאני במערב ביירות 
בימים שלפני מלחמת לבנון . ובכל זאת נחשבת מפקדת והבה לחזקה ולעשירה ביותר 
מבין מפקדות הארגונים המזוינים בכל לבנון . במפקדתו המפוארת של והבה , 
בלב - לבה של עין אל - חילווה , מאחורי משמר כבד של נושאי קלצניקוב מוותיקי 
פתח , נקבעים הדברים המהותיים לא רק לגבי עין אל - חילווה ושאר מחנות אש"ף 
אלא גם לגבי צידון וסביבתה . אין זה סוד שמערכת התקשורת בדרום לבנון נהרסה 
והקשר אל העולם החיצון אינו אפשרי . לא כן במפקדת אש"ף . מלשכת והבה 
אפשר להתקשר בקלות לכל העולם , בכל האמצעים המודרניים של קווי תקשורת ויש 
קו ישיר עם מפקדת ערפאת בתוניס . הטיעונים הנשמעים מפי גורמים ערביים ומערביים 
כאילו ערפאת אינו מודע למתרחש אצל אנשיו בדרום לבנון ( גם באשר לפעולות 
פיגוע ) , בהעדר אמצעי תקשורת , גובלים בהולכת שולל . זה שבועיים שאמצעי 
התקשורת הערביים בביירות מצביעים על תפנית בהתייחסות הסורית למהלכי אש"ף 
בדרום לבנון . בסוף השבוע שעבר גילה זיד והבה עצמו כי מתקיימים מגעים מאחורי 
הקלעים בדרגים בכירים בלבנון בין סוריה לאש"ף . תוצאה מוחשית צפויה למגעים 
אלה היא קיום מפגש עבודה בין ראש המודיעין הסורי בלבנון , הקולונל גאזי 
כנעאן , ועוזריו לבין והבה ועוזריו . באותו מעמד העלה והבה על נס את התייחסותה 
" החיובית " של סוריה להתפרסות כ006 פלשתינאים מזוינים מחוץ למחנות הארגון 
באזור צידון . ואכן , סוריה מילאה פיה מים לנוכח הפריצה האש"פית המאסיווית , 
בראשונה מחוץ למחנות , לעבר הגבעות האסטרטגיות של מחוז אל - תופאח , 
מצפון - מזרח לצידון . לדברי אישיות לבנונית באחד הכפרים השיעים בדרום , 
הקרבות העקובים מדם בין שתי התנועות השיעיות , אמל וחיזבאללה , משרתים 
את אש"ף . ואכן והבה נזקק למלחמה הזאת במחוז אל - תופאח כדי להחזיר את 
חוליות פתח לגבעות כפר בית וכפר חאתה ומבואות גרגוע . זאת כשלב ראשון של 
פריסה והתבססות באמתלה של " כוחות שלום והפרדה " בין הנצים השיעיים . 
השלב הבא הוא הקמתה מחדש של התשתית האש"פית ברחבי הדרום . אין צורך להיות 
מומחה צבאי כדי להבין שקו ההתפרסות רחוק מלהיות מהלך תמים של הפרדה בין אמל 
לחיזבאללה . המדובר בהרחבת הנוכחות המזוינת מזרחה , לעבר הבקעא המערבי , 
ודרומה לעבר נבטיה ממזרח וצור ממערב . קווי ההתפרסות ממחישים גם את בחירת 
צירי האספקה הנוחים וההתמקמות בתוואי שליטה קרקעיים , המצויים אמנם מחוץ 
לכפרים ולריכוזי אוכלוסייה , אך שולטים עליהם ומאפשרים את " בליעתם " 
בעת הצורך . מי שזוכר את שיטות ההתפרסות של ערפאת בראשית שנות השבעים בדרום 
לבנון , ימצא דמיון רב למהלך ההתפרסות האחרון ממזרח לצידון . יתרה מזו , 
ערפאת משתמש כיום באותן שיטות שבהן השתמש באזור אל - ערקוב ( פתח - לנד ) 
ובאזורים אחרים בדרום באותן שנים . נושאי הקלצניקוב של פתח נהגו להציע 
את " שירותיהם הטובים " לגורמי השמאל הלבנוניים כדי להפריד בין נצים , 
לערוך סולחה ולעזור לכפריים בשדות ובמטעים . כיום הם עושים זאת שוב במחוז 
אל - תופאח . אלא שהפעם יש בכפרים ובעיירת המחוז נבטיה מי שכבר נכווה ברותחין 
מאש"ף ועדיין לא שכח . דווקא אלה , ובעיקר בכפרים השיעיים ובשוף , מצביעים 
בגלוי באמצעי התקשורת על חששותיהם הכבדים מההתפרסות המחודשת של אש"ף , שאותה 
הם מכנים " מזימת התיישבות והקמת קנטון פלשתיני בדרום " . מקורות ערביים , 
שצוטטו בעיתוני ביירות , טוענים כי מפקדת והבה קלטה באחרונה כ053 אנשי 
פתח ותיקים ששהו במחנות הארגון בתוניס ובאלגיריה . בד בבד טוענים כי בטאיף , 
ערב חתימת ההסכם הלבנוני בברכתה של סוריה , נערכה עסקה באמצעות הסעודים , 
שלפיה לא תפעל סוריה נגד הרחבת הפריסה של אנשי ערפאת בדרום לבנון . עוד 
נטען , כי ערפאת מבקש להחזיק בידו שוב את קלף הנוכחות הצבאית האש"פית בדרום 
לבנון , כאמצעי לחץ במיקוח המדיני . לכן העלה והבה בראשונה את התביעה 
שיש להסדיר בהסכם את הנוכחות הפלשתינית בלבנון . ובאשר לנוכחות הצבאית , 
אמר כי אין הבדל בין השתיים , וכי " נוכחות כל הגורמים המצויים על אדמת 
לבנון היא צבאית " . זו , מן הסתם , אותה תביעה שהעלה אבו - גיהאד ערב 
חתימת הסכם קהיר ב9691 שהעניק לאש"ף מעמד אקסטריטוריאלי בלבנון . 
