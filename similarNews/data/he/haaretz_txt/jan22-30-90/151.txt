חנוך ורטשטיין , בן 93 , מתל - אביב , הורשע אתמול בהוצאת כספים במירמה 
בסך 64 אלף ש"ח , משלוש משפחות חשוכות ילדים , להן הבטיח תינוקות לאימוץ 
מאיטליה . הנאשם , שהיה מיוצג על - ידי עו"ד בנימין זיגל , הורשע על פי 
הודאתו . ורטשטיין ציין , כי הוא מבקש לסיים את הפרשה מהר ככל האפשר מבחינתו . 
השופט דוד בר - אופיר ימסור את דינו היום . כן הורשע ורטשטיין , בניסיון 
להוציא במירמה 76 אלף ש"ח משלוש משפחות אחרות , גם להן הבטיח תינוקות לאימוץ 
מאיטליה . בכתב האישום נטען , כי הנאשם קיבל את כתובותיהן של המשפחות , 
לאחר שפנה לרופאים ולמזכירות במחלקות גינקולוגיות בבתי - חולים ובמרפאות 
ברחבי הארץ . בין היתר סיפר , כי מזכירתו לשעבר ננטשה על - ידי בעלה האיטלקי 
והיא מחפשת משפחה מאמצת לילד שלה . סיפור זה סיפר הנאשם למספר משפחות מהן 
ניסה והצליח לקבל כספים במירמה . 
