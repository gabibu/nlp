ארגון המחבלים של אבו - נידאל הודיע אתמול כי אנשיו הם שהרגו את אל"ם יצחק 
רחימוב , בהיתקלות עם כוח צד"ל וצה"ל שלשום . אתמול לפנות בוקר נורו שלושת 
המחבלים שהתבצרו בבית בן שלוש הקומות , הנמצא בין הכפר ירן לעיירה בינת 
גביל שבדרום לבנון . מבית זה , המרוחק רק קילומטר מהגבול עם ישראל , מול 
מושב דובב , ירו ביום ראשון אחר - הצהריים המחבלים צרור כדורים , שאחד 
מהם פגע בראשו של אל"ם רחימוב . הלווייתו של הקצין התקיימה אתמול בחלקה הצבאית 
של בית - העלמין בחולון . " נפילתו של אלוף משנה איציק רחימוב היא אבידה 
קשה לכולנו " , אמר אתמול הרמטכ"ל , רב - אלוף דן שומרון , בשיחה עם כתבים 
צבאיים בגבול הצפון , זמן קצר לאחר סיום התקרית עם המחבלים . " הוא נהרג 
כמפקד ולוחם , ועל - פי מסורת צה"ל הציב עצמו במקום קדמי , כדי שיוכל לצפות , 
לנתח נכון את המצב וגם להחליט נכון . זו מכה כבדה לצה"ל כולו , לחבריו 
ולמשפחתו , ואנחנו מעריכים מאוד את פעולתו " , אמר הרמטכ"ל . לדברי שומרון , 
התקרית הוכיחה פעם נוספת את יעילותו של אזור הביטחון . למרות שאת הידיעה 
הראשונה על הימצאותה של חוליית המחבלים בכפר מסרה תושבת ירן לאנשי צד"ל , 
לא מן הנמנע שתושבים אחרים באזור ידעו על המחבלים ולא דיווחו . כוחות הביטחון 
חוקרים , האם תושבים מאזור הביטחון בדרום - לבנון שיתפו פעולה עם החולייה . 
אלוף פיקוד הצפון , יוסי פלד , אמר אתמול , כי לפחות שתי משפחות המתגוררות 
בכפר ירון סירבו לשתף פעולה עם חוליית המחבלים . קפידבינחוליית המחבלים נכנסה 
לאזור כבר בשבת . תושבים מקומיים עזרו לגלותה ביום ראשון בצהריים , ועם 
איתורה נוצר עמה מגע אש . הרמטכ"ל ציין , כי ממצאי התחקיר הראשוני מעלים 
שפעולת כוחות צד"ל וצה"ל בתקרית היתה " בהחלט בסדר " . הבית שבו התמקמו המחבלים 
היה מכותר על - ידי כוחות צה"ל משעות הצהריים של יום ראשון . זהו מבנה רחב 
ומפואר , בן שלוש קומות , שהיה בשלבי בנייה אחרונים . בעלי הבית מתגוררים 
בכוויית , ובבית השכן גרים הוריהם . המחבלים הסתתרו בחדריו הפנימיים , 
ומדי פעם ירו צרורות נשק קל , שיגרו טיל נגד טנקים מסוג " לאו " , וזרקו 
רימונים לעבר כוחות צה"ל וצד"ל . אל"ם רחימוב היה במחסה המרוחק כ002 ק"ם 
מהבית . בעת שנפגע מכדור בראשו , עסק בהכוונת כוחות צה"ל שהגיעו למקום 
טנקים וכוחות אחרים ותדרוכם . לאחר שנהרג , ירו טנקים של צה"ל וצד"ל אש 
עזה לעבר הבית , ומהירי נהרג בתוך הבית אחד המחבלים . לאחר שירדה החשיכה , 
המשיכו כוחות צד " ל וצה"ל , במזג אוויר ערפילי וסוער , לירות ברציפות 
לעבר הבית . לפנות בוקר , זוהו במרחק של כקילומטר מהבית שני מחבלים שניסו 
לחמוק מהכוחות המכתרים אותו . הם נהרגו במטח אש של חיילי צה"ל . טיהור 
הבית בוצע בבוקר על - ידי אנשי צד"ל , אשר היו שותפים לכל מהלכי התקרית . 
ברשות המחבלים נמצאו אמצעי לחימה רבים , הכוללים רובה סער קלצניקוב , 
טילי לאו ורימונים . הרמטכ"ל הסביר אתמול , כי מרגע שמזהים את מקום המחבלים 
ואפשר לאתר אותם , אין סיבה למהר ולסכן כוחות שלא לצורך . הדרך הנכונה 
היא לפעול באש ירי מעמדות לריתוק המחבלים למקום ; בכריזה קריאה למחבלים 
להיכנע ; ובדרכים שונות שבהן ניתן לסיים את האירוע . מפקד יחידת הקישור 
ללבנון , תא"ל זאב זכרין , העלה אתמול על נס את שיתוף הפעולה בין האוכלוסייה 
האזרחית באזור התקרית לצה"ל . לדברי זכרין , בתקופה האחרונה גדל בצורה 
משמעותית נפח הפעילות של צה"ל וצד"ל . קפידבינארגונו של אבו - נידאל פירסם 
אתמול הודעה בצידון , ובה נאמר כי אנשיו הם שירו לעבר חיילי צה"ל וצד"ל 
באזור הביטחון . הירי , מוסרת ההודעה , בא בתגובה לשתי התקפות של חיל - 
האוויר על בסיסי מחבלים בדרום - לבנון , שבהן נהרגו 7 מחבלים . דוברו של 
הארגון הוסיף , כי הפעולה באה גם כנקמה על מה שהגדיר מעשי הדיכוי הנפשעים 
של ישראל בשטחים . עד לאחרונה , ביצע הארגון מספר קטן מאוד של פיגועים בלבנון , 
ולפי ההערכות הצבאיות , הפעילות שלו מתרכזת בצפון - לבנון . קפידבינסגן 
מפקד יחידת הקישור ללבנון , אל"ם ם , ששירת כמה שנים לצדו של אל " ם רחימוב , 
אמר על חברו : " איציק היה לוחם אמיץ . תמיד השקיע , אפילו על חשבון 
הבית . הוא היה דבק במשימה , וחיזק את הקשרים עם האוכלוסייה האזרחית במנגנון 
שאנחנו מקיימים כאן . היה אדם בעל ערכים ותמיד היה ראשון בכל אירוע . באירוע 
האחרון הוביל ראשון את החיילים ונתן דוגמה אישית , כפי שצה"ל מחנך " . במסע 
ההלוויה של רחימוב השתתפו שר הביטחון יצחק רבין , הרמטכ"ל רב - אלוף דן 
שומרון , מפקדים וקצינים בכירים , בני המשפחה ועשרות חברים וידידים . ראש 
המועצה האזורית רמת - הגולן , יהודה וולמן , אמר בהספד שנשא , כי עוד 
מהדהדים באוזניו דבריו של איציק רחימוב , שאמר : " כל עוד ישנים ילדי 
הצפון בשקט , אני ישן בשקט " . בתוך קהל המלווים היתה גם משלחת של חיילים 
וקצינים מצבא דרום - לבנון , ונכבדים מן האזור , שהכירו היטב את אל"ם רחימוב 
בשנתיים האחרונות , כאשר שימש חונך לחטיבת צבא הדרום . 
