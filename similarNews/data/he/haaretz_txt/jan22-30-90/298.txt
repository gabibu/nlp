בוקרשט ( ע"ר וע"ץ ) . חזית ההצלה הלאומית השולטת ברומניה החליטה אתמול 
ליהפך למפלגה פוליטית ולהשתתף בבחירות האמורות להתקיים ב02 במאי . חבר הלשכה 
המבצעת של חזית ההצלה , סילוויו ברוקאן , אמר במסיבת עיתונאים כי חזית 
ההצלה גם מוכנה להזמין משקיפים מטעם האו"ם כדי שיעקבו אחר הבחירות הכלליות , 
שיהיו הבחירות הרב - מפלגתיות הראשונות ברומניה שלאחר מלחמת העולם השנייה . 
ברוקאן גם מסר כי בשבת תתקיים פגישה בין חזית ההצלה לבין נציגי המפלגות הפוליטיות . 
פגישה זו תוקדש לדיון על חוק הבחירות ונוהלי מערכת הבחירות , כולל מימונה . 
בראשית דרכה הודיעה חזית ההצלה הלאומית כי היא תתפרק אחרי הבחירות ולא תשתתף 
בהן . יש המעריכים שרבים סיכוייה לזכות בבחירות . מועצת החזית להצלה לאומית 
של רומניה התכנסה אתמול בהרכב מלא כדי לדון בעתידה . הלשכה המבצעת של הוועד , 
המונה 11 חברים , התכנסה שלשום כדי לקבוע את סדר היום של הכנס . סגן נשיא 
הלשכה , דומיטרו מאזילו , התנגד להצעה להפוך את החזית למפלגה ואמר שיהיה 
זה צעד לא - חכם , אולם יום קודם לכן הכריז נשיא הלשכה המבצעת , יון איליאסקו , 
כי " בהקשר הפוליטי הנוכחי רק טבעי שהוועד ישתתף במערכת הבחירות " . מאזילו 
טען באחרונה כי תומכי צאושסקו מתנכלים לו וקושרים נגדו , אך הוא לא פירט 
במי המדובר . מועצת החזית תתצטרך גם לקבוע את צורת המשטר הבאה של רומניה . 
אולם בכל מקרה היא תצטרך להציג את החלטתה בישיבות השולחן העגול בינה למפלגות 
האופוזיציה . משפטם של ארבעה מעוזריו הבכירים של צאושסקו יחל ביום שבת ברומניה . 
כך הודיע משרד המשפטים הרומני . כנגד הארבעה , טאודור פוסטלניקו שר הפנים 
האחרון בתקופת צאושסקו והממונה על הסקוריטאטה , אמיל בובו מבכירי המפלגה 
הקומוניסטית , יון דינקה לשעבר סגן ראשון לראש הממשלה ומאנאה מאנסקו לשעבר 
סגן הנשיא , הוגשו יום שני כתבי אישום בעוון השתתפות ברצח עם . אם יורשעו , 
צפויים הארבעה לעונש של מאסר עולם ועבודת פרך . משרד המשפטים הרומני הודיע 
כי הארבעה יופיעו בפני בית - משפט בבוקרשט , המורכב משני שופטים ושלושה 
נציגי ציבור . התובע הכללי , גיאורגה רובו , אמר שלדעתו כולם אשמים , 
אך רק בית המשפט מוסמך לפסוק בעניין זה . כמה נציגים זוטרים של המשטר הקודם 
כבר הועמדו למשפט ונכלאו , ובעתיד יועמדו למשפט בתו ושני בניו של צאושסקו , 
מאות פעילים נוספים של המשטר וחברים רבים במשטרה החשאית סקוריטאטה . חשובה 
במיוחד היא ההזדמנות , שייתן המשפט , לספר לציבור הרומני והעולמי מה בדיוק 
אירע ב"עידן צאושסקו " . חזית ההצלה הלאומית מסרה כי 06 אלף בני אדם נהרגו 
בממוצע 04 לשבוע , ואלפים רבים נוספים נרדפו , בימי שלטונם של צאושסקו 
ואשתו אלנה . רומניה , שהיתה בעבר אסם התבואה של מזרח אירופה , התרוששה 
עקב מדיניותו של צאושסקו , והתובע הכללי רובו אמר כי תהיה תוצאת המשפט אשר 
תהיה , ייתכן שהארבעה יואשמו מאוחר יותר בהאשמות הקשורות בהריסת כלכלת המדינה . 
המשפט יתנהל באולם שבבניין משרד ההגנה , שבו מקום ל007 איש , וכל הצופים 
יהיו זקוקים לאישור כניסה מטעם חזית ההצלה הלאומית דרישה שכבר עוררה פולמוס . 
אין יודעים כמה זמן יימשך המשפט , אך שר המשפטים , תיאופיל פוף , אמר 
כי זכותם של הנאשמים להיעזר בסניגורים , לזמן עדים ולבקש הפסקה זמנית של 
הדיונים אם יהיה צורך בכך . קפידבינבריסל ( ע"ץ ) . השוק האירופי המשותף 
החליט לספק ללא דיחוי לרומניה את מחצית הסיוע במצרכי מזון , שעליו החליטו 
מדינות הקהילייה האירופית בפגישתן בשבת שעברה בדאבלין . בדאבלין הוחלט על 
אספקת מצרכי מזון לבוקרשט בהיקף כולל של 42 מיליון דולר . שרי החקלאות של 
21 מדינות השוק שהתכנסו בבריסל נתנו אור ירוק למשלוח מצרכי המזון , שיכללו 
בשלב זה 005 , 26 טונות של תירס , כמות דומה של שיפון , עשרת אלפים טונות 
של בשר בקר , 005 , 2 טונות של שמן זית וכמות דומה של חמאה . המשלוחים יתחילו 
להישלח לרומניה תוך עשרה ימים , לאחר שיוסדרו כל תהליכי התובלה . 
