גורמים בכירים בליכוד הציעו לממלא מקום ראש הממשלה , שמעון פרס , להגדיל 
את מספר המינויים הפוליטיים בשירות החוץ עקב הגדלת הנציגויות הדיפלומטיות 
עקב חידוש היחסים עם מספר מדינות בגוש המזרחי . שגרירויות חדשות הוקמו בהונגריה , 
אתיופיה וקניה ; נציגות חדשה נחנכה בווארשה ונציגויות נוספות עתידות להיפתח 
בצכוסלובקיה ובמזרח - גרמניה . הבקשה הועברה ערב כינוס מרכז הליכוד מתוך 
כוונה להציע מינויים של שגרירים למספר חברים . כיוון שמשרד החוץ נמצא בשליטת 
השר משה ארנס מייחסים הדרגים המקצועיים במשרד החוץ את היוזמה להגדיל עתה 
את מספר המינויים למחנה שמיר - ארנס . על - פי ההסכם הקיים מזה מספר שנים 
עם ועד עובדי משרד החוץ עומדת מיכסת המינויים הפוליטיים על 11 . ההסכם הקואליציוני 
קובע כי אלה יחולקו שוויונית בין הליכוד לעבודה . מזכיר מפלגת העבודה מיכה 
חריש אמר כי לדעתו עדיף במידת האפשר למנות שגרירים מתוך משרד החוץ . " רק 
בעניין קונקרטי כאשר נמצא אדם מסויים בעל קשרים או כישורים מיוחדים יש להעדיף 
מינוי מבחוץ " אמר חריש והוסיף כי עקרונית הוא תומך במינויים מתוך משרד 
החוץ על מנת לשמור על הרמה הגבוהה של הדיפלומטיה הישראלית . דובר ועד עובדי 
משרד החוץ , אבי גרנות , אישר אמש כי לוועד נודע על כוונה להגדיל את מספר 
המינויים הפוליטיים . לדבריו , פנה הוועד לשר החוץ והבהיר לו את התנגדותו 
למינויים של אנשים שלא עברו את אישור ועדת המינויים . לדברי גרנות " שירות 
החוץ הוא שירות מקצועי מאוד ואנשיו עוברים הכשרה ממושכת עד אשר הם מגיעים 
למעמד של סגן שגריר . לא יתכן שאדם שהתכונן במשך שנים לתפקיד שגריר יוחלף 
על - ידי אדם שלא עבר את כל השלבים האלה , דבר שיעשה את הקורסים וההכנות 
למיותרות ויפגע בשירות החוץ ובאינטרסים של המדינה " . 
