צוות חקירה מתוגבר של היחידה המרכזית במשטרת מחוז תל - אביב החל אתמול אחר 
הצהריים בחקירה מאומצת בפרשת הרצח והשוד של אחד מגדולי סוחרי היהלומים בבורסת 
היהלומים ברמת - גן . גופתו של מתווך היהלומים , אורי שליבובסקי ( 45 ) 
, התגלתה אתמול בצהריים באחד המשרדים בקומה העשירית של בניין שמשון , 
המרכזי מבין שלושת בנייני הבורסה ברמת - גן . הגופה נמצאה מוטלת על הרצפה 
במשרד נעול , השייך לאחת החברות הפועלות בבורסה . על הגופה נתגלו סימני 
אלימות , בהם סימנים לחבטות בראש ודקירות של מכשיר חד . לפי הממצאים נראה 
כי במשרד התנהל מאבק , שכן פריטים רבים היו מפוזרים באי - סדר על הרצפה . 
ליד הגופה נמצא תיק ה"גיימס בונד " של שליבובסקי ללא יהלומים . המשטרה 
מעריכה כי שליבובסקי נרצח ביום ששי במהלך שוד שבו ניטלו ממנו יהלומים , 
בערך משוער של מיליוני דולרים . לא ניתן לדעת את כמותם המדויקת של היהלומים 
מאחר ששליבובסקי נהג לקבל לידיו יהלומים בכמויות שונות , לצורך עסקיו . 
היהלומים ניתנו לו בדרך כלל ללא רישומים מסודרים , כמקובל בבורסה ליהלומים . 
קפידבינרצח מתווך היהלומים בתוך אחד המבנים השמורים והמוגנים ביותר במדינה , 
עורר אתמול תדהמה בקרב חברי בורסת היהלומים ואנשי משטרה . צוות החקירה 
המיוחד של היחידה המרכזית חוקר בכמה כיוונים . כבר אמש נחקרו במשך שעות 
ארוכות בעלי החברה שבמשרדה נמצאה גופתו של שליבובסקי . הבעלים נשאלו על 
מטרת בואו של שליבובסקי למשרדם . לפי אחת ההערכות נשדד ונרצח שליבובסקי על - 
ידי אנשים שהכיר או כאלה שקבעו איתו פגישה לצורך ביצוע עסקת יהלומים גדולה . 
חוקרי המשטרה , בסיוע אנשי הבורסה וחברת " מודיעין אזרחי " האחראית על 
אבטחת בנייני בורסת היהלומים , קיימו כבר אמש דיונים בהם נבחנו כיווני חקירה 
אפשריים . מדי יום נכנסים לבנייני הבורסה אלפי אנשים , בהם חברי בורסה , 
מתווכים וסוחרי יהלומים . בבניין מערכות אלקטרוניות מתוחכמות ומצלמות טלוויזיה 
במעגל סגור . לנוכח אמצעי הביטחון הללו נראה מעשה הרצח והשוד של שליבובסקי 
כארוע חמור במיוחד . המשטרה תחקור חברי בורסה ואת מרבית הנכנסים לבניין ביום 
ששי . יום ו הוא יום של פעילות נמוכה בבורסה . לפי ההערכה נכנסו ביום ששי 
האחרון לבנייני הבורסה רק כמה מאות אנשים . צוות החקירה עובר על רשימות 
הנכנסים ומנסה לאתר חשודים אפשריים . המשטרה והשומרים בבורסה החלו לחפש אחרי 
אורי שליבובסקי כבר ביום ששי בצהרים לאחר שבני משפחתו התלוננו על העדרו . 
בדיקה העלתה כי מכוניתו חונה בחניון הבניין המרכזי בבורסה . המחפשים החלו 
בסריקות מחדר לחדר במאות חדרי הבניין המרכזי בבורסה . סמוך לשעה 00 : 41 
בשבת התגלתה גופתו של שליבובסקי במשרד שבקומה העשירית . מאחר שדלת המשרד 
היתה נעולה , מעריכים החוקרים כי הרוצח או הרוצחים נטלו את המפתח שהיה ברשות 
הנרצח ונעלו את הדלת מבחוץ . נראה כי איש לא שמע ביום ו קולות או צעקות 
מאזור המשרד שבו נמצאה הגופה . נראה כי מעשה השוד של שליבובסקי תוכנן היטב 
על - ידי אדם אחד או יותר המכירים היטב את נוהלי הביטחון והמסחר בבורסה . 
קפידבינכיוון חקירה נוסף הוא אפשרות שהרצח בוצע על רקע סכסוך עסקי . בשנה 
האחרונה התגלעו בין חברים בבורסה סכסוכים עסקיים רבים , שאחדים מהם שימשו 
רקע לפעילות אלימה בה נערכו ניסיונות התנקשות בחייהם של חברי הבורסה וסוחרי 
יהלומים בארץ ובעולם , תוך הפעלת גורמים עבריינים כמתנקשים בשכר . 
