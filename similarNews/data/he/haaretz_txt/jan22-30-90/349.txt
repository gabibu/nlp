" יום שחור בתולדות יחסי העבודה בישראל " , כך הגדיר אתמול יגאל לב , יו"ר 
האיגוד הארצי של העיתונאים , את החלטת הוועד המנהל של רשות השידור אתמול , 
לבטל באורח חד - צדדי את הסכם השכר עליו חתם . הוועד המנהל החליט על כך 
על פי הצעת היו"ר אהרן הראל והמנכ"ל אריה מקל , בעקבות מכתבו של הממונה 
על השכר באוצר , יעקב דנון . איגוד העיתונאים פנה אל מזכ"ל ההסתדרות , 
ישראל קיסר , " כדי לבחון יחד דרכי תגובה נגד מעסיקים שאינם מכבדים את 
חתימתם , אחרת ייכנס המשק כולו לאנרכיה , וחוסר אמון יתפוס את מקום יחסי 
העבודה התקינים " אמר לב . בקרוב תתכנס הנהלת האיגוד כדי לדון בהתפתחות 
חמורה זו , ולהורות לוועדים באלו צעדים לנקוט , נוכח הידרדרות יחסי העבודה 
ברשות השידור . המשנה לוועד המנהל של רשות השידור , שלמה קור , קרא אתמול 
בוועד המנהל להשבית את השידורים בהשבתת מגן , נוכח עיצומיהם של העובדים . 
