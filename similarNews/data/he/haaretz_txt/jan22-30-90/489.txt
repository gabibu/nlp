יועצי המס המוסמכים קוראים לזרז את החקיקה המיועדת להסדיר את מעמדם , זכויותיהם 
וחובותיהם . כך אמרו אתמול ראשי לשכת החשבונאים יועצי המס במסיבת עיתונאים 
בירושלים לקראת הכינוס השנתי ה02 של הלשכה שייפתח ביום שני הבא בירושלים . 
נשיא הלשכה , משה ליבל , וממלאת מקומו עדה פישמן מסרו , כי עניין המעמד 
תלוי ועומד כעת בוועדה שמינתה נציבות מס הכנסה לבדיקת מעמדו החוקי של המקצוע . 
כמו כן הגישה הלשכה טיוטת הצעת חוק משלה לנציבות המס ולמשרד המשפטים . 
מעמדם של יועצי המס מוסדר כעת בסעיף 632 לפקודת מס הכנסה , בחוק הביטוח 
הלאומי ובחוק מע"ם . אולם לדבריהם , פועלים בענף יועצים שאינם מוסמכים 
מכוח החוק לייצג נישומים , והנזק שהם גורמים גדול , הן לכספו של הלקוח 
והן מבחינת ההסתכנות בעבירה על החוק . לדבריהם , ניתן כיום להעמיד לדין 
בתחום זה רק באשמת התחזות , אם הנאשם פירסם כי הוא יועץ מס . קפידבינראשי 
לשכת יועצי המס מסרו כי בנציבות מס הכנסה נדחתה הצעה , שיועצי המס התנגדו 
לה , לחייב בעלי מקצועות חופשיים שהיקף המחזור שלהם גדול בדו"חות תיאום 
אינפלציוני . כעת יושבת בנציבות המס ועדה בראשות סגן הנציב , זאב פלדמן , 
לבדוק את הנושא . יועצי המס גם מתנגדים להצעה להקטין עד 2991 את שיעורי 
המס על רווחי הון , מ%05 מהרווח הריאלי מהנכס שנמכר , ל%04 . לדעתם יגרום 
הדבר להתאגדות מיותרת של יחידים בחברות בע"ם . לדבריהם , ההצעה גם מפלה 
לרעה מבחינת סכום המס נישומים מסוג מסוים לעומת חברות בע"ם . יועצי המס גם 
דורשים כי הוצאותיהם על התקנת מחשבים וציודם ייחשבו להוצאה מוכרת לצורך מס 
ולא להשקעה כפי שנהוג כעת . הם מציינים כי השימוש במחשבים מאפשר להם להתקשר 
ישירות למחשב של אגפי המסים ולקבל מידע על הנישומים שהם מייצגים , ובכך 
ניתן ללקוח שירות בזמן אמיתי . נושא אחר שבטיפול לשכת יועצי המס הוא מאמץ 
לשנות את תקנת שכר - מכר שאושרה באוגוסט 9891 , למפרע מינואר 9891 . התקנה 
קובעת כי שכר - מכר יוכר כהוצאה בתנאים מסוימים . ואולם התברר כי היא אינה 
ניתנת ליישום משום שאינה תואמת את דרך פעולתן של חברות הליסינג . 
