טאיפה , ( ע"ר וע"ץ ) . משטרת טייוואן מסרה כי גופותיהם של 82 בני אדם 
שנשרפו למוות הוצאו אתמול מבניין בן חמש קומות , הכולל בתי קולנוע , בית 
מלון , מועדוני לילה ומסעדות . השריפה בבניין , שבעיר טאויואן , פרצה 
ביום השני לחגיגות השנה הסינית החדשה שנת הסוס . השריפה השתוללה 41 שעות 
בטרם הצליחו הכבאים לכבותה . " סרקנו כמעט את כל הבניין ואינני חושב שנמצא 
גופות נוספות " , אמר דובר המשטרה . לדברי המשטרה , לא נבנו יציאות החרום 
בבניין לפי התקן ואנשים רבים ניסו להמלט דרך המעליות או חדרי השרותים , 
שם נמצאו מאוחר יותר גופותיהם . רבות מן הגופות לא היו כלל ניתנות לזיהוי . 
המשטרה חוקרת את נסיבות השריפה . 
