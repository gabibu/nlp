בוקרשט ( ע"ר ) . כמה מאות רומנים צעדו אתמול במרכז בוקרשט בהפגנה ספונטנית 
נגד התוכניות של חזית ההצלה הלאומית השלטת להשתתף בבחירות הכלליות החופשיות 
שיערכו במאי . " אנו רוצים קץ לקומוניזם " , צעקו המפגינים בשעה שצעדו אל 
מטה חזית ההצלה . המטה , הממוקם בבניין משרד החוץ , נחסם בידי חיילים ושוטרים . 
עדי ראייה מסרו כי שלוש משאיות הביאו תגבורת של חיילים לכיכר הניצחון , 
שם נמצא המיניסטריון . כאשר המפגינים הגיעו לכיכר , התווכו מנהיגיהם עם 
קציני צבא בכירים . לא נמסר על תקריות או מעצרים . אחד המפגינים אמר : 
" החזית גונבת את השלטון בחזרה מן העם . האנשים בחזית בגדו במהפכה לטובת 
ההנהגה הפוליטית הקודמת " . הפגנה זו משקפת חשש גובר והולך כי חזית ההצלה 
שקמה רק לפני חודש , לאחר הפלת צאושסקו , נופלת בידי הקומוניסטים . מנהיגי 
החזית מכחישים טענה זו בתוקף . המפגינים , בעצה אחת עם מפלגות פוליטיות 
שונות ברומניה , זעמו גם על שהחזית חזרה בה מהבטחתה להוביל את המדינה לבחירות 
חופשיות , ולאחר מכן להתפרק . 
