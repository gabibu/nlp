מוסקווה , ( ע"ץ וע"ר ) . מנהיגה החדש של המפלגה הקומוניסטית באזרבייגאן , 
איאז מוטאליבוב , שהחליף בשבוע שעבר את עבדול רחמן ואזירוב , קרא אתמול 
לשובתים לשוב לעבודה . " אני קורא לפועלים , לאיכרים , לאינטלקטואלים 
ולכל עובדי הרפובליקה לשוב לעבודה ללא שהות . בכך תלוי גורלנו " , אמר מוטאליבוב 
בשידור ברדיו באקו . לדבריו , יש להחזיר את הסדר על כנו כדי לאפשר את ביטול 
משטר החירום שהוכרז עם כניסת החיילים הסובייטים לבאקו בסוף השבוע שעבר . 
" ככל שהשקט והרגיעה ישובו לשרור מוקדם יותר , כך תוקדם נסיגת החיילים 
הסובייטים מן העיר " , אמר . מוטאליבוב הציע לפתוח בשיחות עם " כוחות דמוקרטיים " , 
כדי להתגבר על המשבר הנוכחי . בהודעה של עשר דקות בטלוויזיה , קרא מוטאליבוב 
ל"דו - שיח עם כוחות דמוקרטיים " , וציין כי הוא מתנגד לכל קיצוניות . משרד 
הפנים של אזרבייגאן מסר כי כוחות הצבא שולטים כמעט באופן מלא בעיר הבירה 
באקו ורק לעתים נשמעות יריות מצד קבוצות קטנות של לאומנים אזרים . אנשי הצבא 
השתלטו גם על מספר ערים אחרות , כולל לנקוראן . מנהיגים רבים של " החזית 
העממית " ירדו למחתרת בבאקו ומסביב לה , ואחרים נעצרו בידי כוחות הביטחון . 
התחבורה הציבורית חוזרת בהדרגה לפעילות רגילה , אולם לפי שעה נאלצים התושבים 
להמתין לעתים שעתיים - שלוש לאוטובוסים עירוניים . בתי חרושת וחנויות רבות 
ברחבי הרפובליקה עדיין סגורות . מקור מוסמך מסר כי כ002 מחברי " החזית העממית " 
נעצרו במבצע של משרד הפנים הסובייטי . במוסקווה נשמעו קולות הדורשים להחזיר 
" את הבחורים שלנו " מאזרבייגאן . בשבת קיימה תנועת הרפורמה של הכוחות 
המזויינים " מגן " עצרת במרכז מוסקווה , כדי להוקיע את השימוש בכוחות 
סובייטיים בסכסוכים אתניים . הקבוצה הרוסית הלאומנית " פאמיאט " קיימה 
גם היא אסיפה , כדי לדרוש את החזרת החיילים הרוסיים מקווי החזית . 
