קולומבו , ( אי - פי ) . ממשלה סרי לנקה , המנסה למנוע אלימות באי , 
הורתה אתמול לפוליטיקאים למסור עד ה1 בפברואר את כלי הנשק שקיבלו מהמדינה . 
שר ההגנה מעריך , כי ציות להוראה יביא למסירת כעשרת אלפים כלי נשק , מאקדחים 
עד תת מקלעים . על פי ההוראה , כל המועמדים לבחירות לפרלמנט בשנה שעברה , 
חייבים למסור את הנשק הממשלתי שברשותם , בין אם זכו בבחירות ובין אם לאו . 
המועמדים קיבלו את הנשק להגנה עצמית . גם שומרי ראש של חברי בית הנבחרים 
נדרשים למסור מה שכונה " נשק מיותר " . השר אמר , כי אין ספק שחלק מהנשק 
" נפל לידיים הלא נכונות " . בחוזרים , שנשלחו אל הפוליטיקאים , לא נאמר 
מה יקרה אם לא יוחזר הנשק במועד . הן פוליטיקאים מן האופוזיציה והן קבוצות 
להגנת זכויות האדם , בכללם אמנסטי אינטרנשיונל , האשימו את הממשלה בכישלון 
להפסיק את פעילותן של חוליות המוות ההורגות אנשים שאותם מתארת הממשלה כסינהלזים 
קיצוניים . ראש הממשלה לשעבר , סירימבו בנדרנייקה , שהיא ראש האופוזיציה , 
האשימה כי חוליות המוות הרגו אשתקד בין עשרת אלפים ל - 51 אלף איש . היא 
אמרה כי לפחות אלף מבין תומכי מפלגתה , מפלגת החרות , נהרגו או נעלמו . 
היא אמרה כי מעשי הקטל לא ייפסקו עד אשר יפורקו הצבאות הפרטיים . לחברי 
פלרמנט בין חמישה לעשרה שומרי ראש , בדרך כלל מבין אנשי משטרה וכוחות הביטחון . 
