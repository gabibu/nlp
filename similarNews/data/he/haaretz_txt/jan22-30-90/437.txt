" אז אתה רוצה לראות את העיר העתיקה " , אומר האיש . מאחורי גוש של גורדי 
שחקים שחורים מפיח , תוכל למצוא את כל השאריות : חפירה שהכורים השאירו 
מאחוריהם , עומקה 007 מטרים ואורכה כמה קילומטרים . דחפורים כבדים זוחלים 
על רצפת הבקיע . " ההרים נמצאים שם " , מצביע המדריך , " מעבר למפעל 
הפטרוכימי " . אולם אינך רואה לא את המפעל ולא את ההרים . ענן כבד של אובך 
צהוב אופף את התמונה הזאת , הלקוחה כביכול מתוך " התופת של דנטה . בתחילה 
הוא מערפל את העיניים , אחר כך צורב אותן . אתה מבכה את מוסט , העיר המזוהמת 
ביותר במדינה המזוהמת ביותר באירופה . זה היה פעם מקום פסטורלי של שדות , 
יערות וכפרים . כיום הוא מרכזן של התעשיות הפטרוכימיות ומכרות הפחם . 
ארובות פולטות עשן ; רצועות של מכרות פתוחים בצלעי ההרים . באמצע הצהריים 
נוסעות המכוניות באורות דולקים ומפלסות את דרכן דרך ערפל כבד ועשן סמיך ומצחין . 
מוסט היא המיקרוקוסמוס של בעיות איכות הסביבה של צכוסלובקיה . " החרבנו 
את אדמתנו ואת הנהרות והיערות שאבותינו הורישו לנו " , אמר הנשיא ואצלב האוול 
לפני שבועיים , פחות מדקה לאחר שפתח בנאום ההכתרה שלו . שבעה מתוך הנהרות 
החשובים ביותר במדינה הם מתים או כמעט מתים . שני שלישים מהיערות הם נטולי 
צמחייה בגלל הגשם החומצי . תוחלת החיים ירדה בחמש שנים ב02 השנים האחרונות , 
מספר נפגעי הסרטן עלה ביותר משליש . טיול של שעה במוסט כמוהו כעישון חפיסת 
סיגריות . מזרח אירופה היא חופשית , אולם גם מזוהמת . בברית המועצות צצה 
" תנועה ירוקה " , שרק עכשיו התעוררה לטפל במשבר באיכות הסביבה . אולם 
הממשלות החדשות , גרורותיה לשעבר של מוסקווה , מודעות לירושה המלוכלכת 
שקיבלו לידיהן . בערים פולניות כמו קראקוב נהרסים מבנים ישנים ששרדו אחרי 
מלחמת העולם השנייה , על ידי עשן רעיל . ברטיסלווה , כמו גם מספר רב של 
ערים גדולות בצכוסלובקיה , אינה מטהרת את מי השפכים שלה . בהונגריה מעריכים 
שזיהום האוויר גורם לאחת מתוך כל 71 פטירות . תחנת הכוח החדשה בגרמניה 
המזרחית פולטת יותר תחמוצת גופריתית מאשר שוודיה כולה . אולם במקום שבו 
במשך עשרות שנים היתה ההפגנה למען איכות הסביבה פעולה בלתי חוקית , מתעוררת 
תקווה חדשה . החשוב ביותר הוא מות הקומוניזם עצמו . " הטוטליטריזם הוא 
שורש הבעיה של האסון הסביבתי " , אומר אקולוג ידוע , גוזף ווברוסק . 
" הדמוקרטיה תהיה קריטית לבעיות איכות הסביבה כשם שהיא קריטית לחופש הפוליטי " . 
למשבר של איכות הסביבה במזרח אירופה יש כמה סיבות . בצכוסלובקיה , עד 
לפני זמן קצר , סווגה הסטטיסטיקה הסביבתית כ"סודות מדינה " . במזרח גרמניה , 
באופן רשמי , אין זיהום . במשך עשרות שנים דחפו הקומוניסטים במזרח אירופה 
לתיעוש מהיר על חשבון איכות הסביבה . עכשו תקועים יורשיה הדמוקרטים עם תעשיות 
מיושנות וענקיות ( בתי חרושת לפלדה , תשלובות פטרו - כימיות , מכרות פחם ) 
, המזהמות את אזורי הכפר ועדיין כמעט שאינן מביאות לעושר כלכלי . שלזיה , 
הפרובינציה הדרום מערבית של פולין , מתמודדת עם מוסט על התואר של המזבלה 
של אירופה . מכרות פולטים אבק גופרתי לאוויר . בתי חרושת לפלדה משליכים 
טונות של מלחים ורעלים לנהרות . השחפת מתפשטת . מחצית ממספר הפועלים בפולין 
מתים לפני שהם מגיעים לגיל הפרישה . בקטוביץ מקבלות אימהות לתינוקות תלושים 
לקניית חלב בלתי מזוהם . לקרקוב מגיעים מי השתייה במשאיות . הבעיות במזרח 
גרמניה אינן פחות מפחידות . שליש מנהרות המדינה מתים , כמו גם 000 , 9 
מאגמיה . יותר מ001 טונות של פסולת ( תחמוצות , מתכות כבדות , פסולת 
תעשייתית , שפכים גולמיים וחומרי הדברה ) זורמים מדי יום לתוך נהר האלבה , 
ומגיעים בסופו של דבר אל הים הצפוני , שעליו מאיימת סכנה אקולוגית . מחקר 
שנעשה באחרונה במערב גרמניה מדווח , שכל אחת מרבבות ממכוניות הטארבנט הנוסעות 
בכבישי גרמניה , פולטת כמות של דו - תחמוצת - הפחמן גדולה מהכמות שפולטות 
001 מכוניות מערביות . תושבים בביטרפלד , מרכזה של תעשיית הכימיה המזרח 
גרמנית , קוראים בצער לעירם " העיר המלוכלכת ביותר באירופה " . המקומיים 
יוצאים לבלות בחיק הטבע על חופי " אגם הכסף " שנקרא כך על שם טונות הכימיקלים 
המבהיקים המוזרמים לתוכו , או מטיילים לאורך " הרחוב בעל אלף הניחוחות " , 
שדרה העוברת ליד מפעל כימי שהדליפה בו רבה במיוחד . אין ספק , ביטרפלד 
אינה גן עדן לעובדים . קצה של המלחמה הקרה עשוי לעזור במקצת . מומחים לאיכות 
הסביבה משני צדי החומה הישנה מסכימים , שיהיה אפשר לפתור את בעיות איכות 
הסביבה של מזרח אירופה רק בעזרה רבה של המערב , במימון ובטכנולוגיה . הבנק 
העולמי , עם גופים בין - לאומיים אחרים , יציע בקרוב מימון לפרויקטים של 
איכות הסביבה במזרח אירופה . בון הקדישה 003 מיליון מארק לששה פרויקטים 
של טיהור במזרח גרמניה , ותתמוך בתריסר פרויקטים בשנים הבאות . העלות : 
כמיליארד מארק . אולם העזרה מבחוץ היא רק הצעד הראשון . " אסור לנו להיות 
תלויים במדינות אחרות " , אומר גוזף וורוסק בפראג . " אם ברצוננו לפקח 
על הזיהום , עלינו לבנות מחדש את התעשייה שלנו " . כדי להפחית את הזיהום 
באירופה המזרחית יש צורך בהפחתת צריכת הדלק , בסגירתן של תעשיות מיושנות 
ונושאות הפסדים והחשוב מכל שבירתה של הגישה הטוטליטרית שהדגישה את התעשייה 
הכבדה ואת השליטה המונופולית על המשק . כעת נמצאת פולין בחוד החנית של התנועה 
לאיכות הסביבה במזרח אירופה . הזיהום בפולין נחשב כה חמור עד כי סולידריות , 
שפתחה את השיחות ההיסטוריות של השולחן העגול עם הקומוניסטים בשנה שעברה , 
עמדה על כך שבעיות איכות הסביבה יזכו למעמד שווה לנושאים הפוליטיים שהעלו 
את תנועתם לשלטון . השר החדש שלה לאיכות הסביבה , ברוניסלב קמינסקי , 
ציווה על סגירתם של 81 בתי חרושת שגרמו לנזקים גדולים במיוחד . כעת עוסקים 
בניסוחם של תקנים חדשים לפליטת זיהום . תחנות רדיו וטלוויזיה בשלזיה משדרות 
דיווחים יומיים על כמות הזיהום כדי לעזור לתושבים להתמודד אתו . הקומוניסטים 
של מזרח אירופה ייצרו ערפיח , ואחר כך הכריזו שהשמים כחולים . יורשיהם 
רואים את הערפילים ויראו בעצמם סיפור הצלחה רק כאשר השמש תזרח שוב במוסט . 
