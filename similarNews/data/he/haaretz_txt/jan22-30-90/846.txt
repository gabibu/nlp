רחמן אל - מדני , קרא לבצע את ההסכם בדבר חלוקת מיכסות מי הפרת בין טורקיה , 
סוריה ועיראק , ולתגבר את הוועדה הטכנית המשולשת הממונה מטעם שלוש הארצות 
לקביעת המיכסות . אלמדני התריע בראיון לעיתון הכווייתי אל - קבס כי עצירת 
מי הפרת ע"י טורקיה למשל חודש שלם מהווה תקדים מסוכן שישפיע על יחסם של האזרחים 
הסוריים כלפי תורכיה , עקב הנזקים הכלכליים והסביבתיים השונים המאיימים 
על ריכוזי אוכלוסיה . השר ציין כי בעיות חשמל וחקלאות יפגעו בעיקר בערים 
חאלב ודמשק , המקבלות מי שתיה מהפרת , והשימוש בחשמל יצומצם . לדבריו 
הצעד הטורקי יחולל שינוי עממי ביחסים הסורים - טורקים , לאחר שממשלות שתי 
המדינות השקיעו מאמצים רבים להביאם למצב של יחסי ידידות בשנים האחרונות . 
