רבת עמון , ( ע"ר ) . ראש ממשלת ירדן , מודאר בדראן , הורה לכל משרדי 
הממשלה והשגרירויות לכבד את התקנה שפורסמה ב3791 , האוסרת הגשת משקאות אלכוהוליים 
באירועים רשמיים . תקנה זו מעולם לא קוימה במלואה . בכך נענה בדראן לדרישות 
של צירי הפרלמנט מטעם תנועת האחים המוסלמים , הדורשים גם לאסור הגשת אלכוהול 
במטוסי חברת התעופה הירדנית המלכותית . בדראן אמר בפרלמנט , כי הממשלה שוקלת 
את האפשרות של הטלת איסור הדרגתי על הגשת אלכוהול בטיסות החברה , החל באלה 
המגיעות למדינות ערביות ומוסלמיות . בחודש שעבר הבטיח בדראן ל12 חברי הפרלמנט 
של האחים המוסלמים כי יישם את האיסור וחוקים אחרים , שעל פיהם רשאים רק 
נוצרים למכור אלכוהול . היה זה אחד מ41 תנאים של האחים המוסלמים , הסיעה 
הגדולה ביותר בפרלמנט , כדי שיצביעו אמון בבדראן , שהרכיב את ממשלתו ב7 
בדצמבר . 
