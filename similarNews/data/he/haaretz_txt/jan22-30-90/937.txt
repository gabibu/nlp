מוסקווה ( ע"ץ וע"ר ) . נציגים של החזית העממית של אזרבייגאן והתנועה 
הלאומית הארמנית אמורים להגיע מחר לריגה , בירת לאטוויה , כדי לשוחח " אך 
ורק על נושאים הומניטאריים " , בחסות החזית העממית של לאטוויה . כך מסר 
עיתונאי מקומי בשיחת טלפון . השיחות אמורות להתחיל ביום חמישי . הארמנים 
מיוצגים ע"י דוד וארטאניאן , מהנהגת התנועה הלאומית הארמנית , והאזרים 
ע"י גאדזי זאדה , מראשי החזית העממית האזרית . ממקורות של התנועה הלאומית 
הארמנית מסרו כי ביום ראשון בערב נהרג מתנדב של הצבא הלאומי הארמני ושני 
אחרים נפצעו , בבירת ארמניה ירוואן , במבצע של הצבא הסובייטי שנועד לתפוש 
מחדש טנקים ותותחים שעליהם השתלטה התנועה הלאומית הארמנית . השביתה הכללית 
בבאקו נמשכה גם אתמול . כך מסרו מקורות מהימנים בבירה האזרית . רק שירותי 
החירום פועלים , יחד עם המטרו המקומי . על השביתה הכריזה החזית העממית 
האזרית , למחרת פריצתם של הטנקים הסובייטיים למקום , ב02 לינואר . סוכנות 
טאס הודיעה כי במהלך הלילה שבין יום ראשון לשני נתפסו בעיר כ000 , 01 כרוזים 
בעלי אופי פרובוקטיבי . 
