טוקיו ( ע"ר וע"ץ ) . ממשלת יפאן החליטה אתמול לפזר את הבית התחתון של 
הפרלמנט ולקיים בחירות כלליות ב81 בפברואר . יהיה זה המבחן הקשה ביותר למפלגת 
השלטון הליברלית - דמוקרטית ב43 שנות שלטונה . דובר משרד ראש הממשלה אמר 
כי ההחלטה על הבחירות התקבלה במושב מיוחד של הקבינט . " הגיע הזמן לשאול 
את דעתו של העם " , אמר ראש הממשלה טושיקי קאיפו . מזכירת הממשלה , מאיומי 
מוריאמה , אמרה כי קאיפו נחוש בדעתו להשיב את אמון העם אותו איבדה מפלגת 
השלטון בשל שערוריות פיננסיות ומיניות והטלת מס קנייה בשנה שעברה . פרשנים 
מדיניים צופים ניצחון למפלגה הליברלית - דמוקרטית , אולם לא נצחון מוחץ . 
יש הטוענים כי הבחירות עשויות לסמן שינוי מכריע במדיניות היפאנית שלאחר 
המלחמה . מפלגת השלטון נחלה מפלה קשה בבחירות לבית העליון של הפרלמנט , 
שבסמכותו לדחות חוקים , אולם נשארה בשלטון בזכות הרוב שהיה לה בבית התחתון , 
שהוא הבית החזק יותר המפקח על פעולות הממשלה . המפלגה מחזיקה 492 מתוך 215 
המושבים בבית התחתון , וזקוקה ל752 מושבים על מנת לזכות בשלטון . מזכ"ל 
המפלגה אמר בשבוע שעבר כי מובטחים לה 532 מושבים בלבד . מפלגת האופוזיציה 
הגדולה ביותר היא המפלגה הסוציאליסטית היפאנית , שלה 48 מושבים בבית התחתון . 
הנסיונות להקים חזית אופוזיציה מאוחדת שתעמוד מול מפלגת השלטון בבחירות הבאות 
זכו עד כה לתוצאות קלושות בלבד . 
