ף , 6שביום ערפילי אחד , שחוסר שקיפותו באה ממקור פנימי ואישי מאוד , חוסר 
היכולת להחליט מה להעדיף , את הטיפול בילדים או את הקריירה , את ארוחותיו 
של הבעל או את היצירה , ובחוסר יכולת זמנית לשלב בין השניים באופן מניח 
את הדעת ( " וגר זאב עם כבש " זה ימות המשיח . זה עוד לא כאן ) התפרסמה 
בעיתון בוקר אחד כתבה . קוראים לזה יד המקרה , אבל לפעמים המקרה מתרחש בעיתוי 
כל כך מדויק , כל כך במקום , שנדמה שהיתה כאן איזו יד מכוונת . מישהו 
חשב , מישהו תכנן . למישהו היו כוונות מאוד מאוד מסוימות . שם , בכתבה , 
דווח מקופנהאגן על שרת הבריאות המקומית , אליזבת קוק פטרסון , שהתפטרה 
מכהונתה . וכיצד נימקה את צעדה אותה קוק פטרסון ? " חשתי שאני קורעת את 
עצמי בין תפקידי כשרה בממשלה , לבין החובות כלפי משפחתי . ייתכן שאין בי 
שאפתנות כה רבה להישגים בחיים הפוליטיים , ולאחר לבטים העדפתי להקדיש את 
עצמי לילדי ולמשפחה " . קוק פטרסון היא לא ארבלי אלמוזלינו . בגיל 52 כבר 
היתה חברת פרלמנט ובגיל 23 היתה שרת הדתות . שנתיים מאוחר יותר קיבלה את 
תפקיד שרת הסעד . בדנמרק , חשוב לדעת , שרת הסעד מופקדת על 03 אחוזים 
מתקציב המדינה . לכל התפקידים הגיעה תוך פעילות פמיניסטית נמרצת במפלגה 
הליברלית . בגיל 73 ילדה את בנה הבכור ושנה אחר כך את בתה . אחרי שלוש 
שנים בהן היא מנסה למלא את שני התפקידים יחד , החליטה לסיים את הקריירה 
הפוליטית שלה . אליהו זהבי , מי שהעביר את הידיעה מקופנהאגן , אמר שנשות 
דנמרק מאוכזבות . הו אליזבת , איך באת לי דווקא היום ? לאן את מזיזה לי 
את מטוטלת ההחלטות ? כשיורם דברת , מוסמך לבריאות תעסוקתית בבית הספר לרפואה 
באוניברסיטת תל אביב מרצה ומנחה של סדנאות וקבוצות בהתמודדות עם לחץ ושחיקה , 
קרא את גזיר העיתון , הוא אמר שזה יכול לקרות רק בקופנהאגן . רק שם יכולה 
אשה לקבל גיבוי להחלטה שכזו . דווקא משום ששם המודעות לכפל התפקידים אצל 
האשה מפותחת . אצלנו , בישראל , הנורמות החברתיות מחשיבות קריירה והישגיות , 
ואינן נותנות גיבוי לנשים הבוחרות לגדל את ילדיהן ולהישאר בתחומן המסורתי . 
דברת נפגש עם נשים רבות במסגרת הסדנאות . הוא מכיר היטב את הלחץ שיוצרות 
שאלות כמו : " מה המקצוע שלך ? " " מה את עושה ? " , או שאלותיו של 
הבעל בערב : " מה עשית כל היום בבית ? " " איך בזבזת את הזמן שלך ? 
בסדנאות הוא פוגש נשים שבוחלות בעבודות הבית . הן יורות ובוכות , לא שלמות 
עם עצמן , לא מממשות את יכולתן , ומציגות את עצמן במבוכה " אני רק אם " . 
" גם נשים עובדות רבות אינן נמלטות מן המעגל " , אומר דברת . " ברוב 
עיסוקיהן מספקות נשים צרכים חומריים ורגשיים . בבית היא מבשלת , מנקה , 
מכבסת , מחנכת , אוהבת . גם בעבודה רוב הנשים הן פקידות , מזכירות , 
גננות , מורות , עובדות סוציאליות , יועצות , אחיות מקצועות שבהם הן 
מספקות תמיכה לאחרים . זהות התפקידים בבית ובעבודה לא מאפשרת לנשים לגוון 
את עיסוקיהן ומגבירה את הלחץ והשחיקה . דברת טוען כי הנשים של היום הן " דור 
המדבר " של התנועה הפמיניסטית . לא ברור לאן תתפתח דמות האשה בעתיד , 
ומה יהיה מקומה במשפחה . בינתיים , כדי לצאת מן הנשיות בשלום , הוא נותן 
את העצות הבאות : להימנע , עד כמה שאפשר , מזהות תפקידים בבית ובעבודה . 
לנסות לשנות בעבודה את עובדת היותך מספקת שירותים ותמיכה לאחרים . להימנע 
מהעברת לחצים מהעבודה לבית ולהיפך . לא להביא עבודה דחופה הביתה . לתמרן 
בין תקופות של לחץ ; אם יש תקופת לחץ בעבודה , להוריד פרופיל בבית , ולהיפך . 
ליישם תקופות של הרפיית לחץ . לא להגיע מהעבודה הביתה וישר להתחיל בעבודה 
שוב . לנסות לנוח בין השניים , לקרוא עיתון באוטובוס , להציץ בחלונות 
ראווה , ללכת ברגל . לאמץ מקורות סיפוק נוספים : חוגים , לימודים , ספורט , 
משהו מהנה , לא מלחיץ . לבחור בחצי משרה , לפחות בתקופת גידול הילדים . 
לא לקחת על עצמך משימות שגדולות על היכולת האישית , לא להתמודד עם תפקידים 
שדורשים כוחות מעבר לנמצא . לנסות לקבל תמיכה מנשים אחרות . לקחת פסקי זמן . 
חופשות לידה , שנת השתלמות , זמן למחשבה ולהתארגנות ואולי להסבה מקצועית . 
" לסיכום " , אומר יורם דברת , " משלמות הנשים את מחיר היותן דור ביניים . 
אבל הכול צפוי והרשות נתונה , ובמיוחד בתחום הזה . הנשים של היום , בלבטיהן 
והחלטותיהן , מעצבות את דמות האשה והמשפחה של מחר . 
