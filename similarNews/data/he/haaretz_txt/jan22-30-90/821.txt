לאחר הפסקה של שנים רבות הגיעה אתמול לראשונה אוניה עם מטען של עולים מבריה"ם 
לנמל חיפה . האניה הטורקית " גוזדה " , שסוכנתה בארץ היא " מאגר ספנות " 
הגיעה מנמל חרון שברוסיה , עמוסה ב006 , 2 יחידות מטען בנפח כולל של 000 . 
01 מ"ק . זוהי סנונית ראשונה לשורת אניות שתפקודנה את הנמל . מנהל נמל לחיפה 
אילן אור מסר כי הנמל נערך מיידית לטפל במטען העולים , שהוא בעייתי , כיון 
שהוא מאוכסן בליפטים וארגזים , בעוד שהנמל ערוך בשנים האחרונות לפריקה וטעינה 
של מטענים במכולות . זה זמן רב , לא שונעו בנמל חפצי נוסעים מתוך ליפטים 
וארגזים . היתרון של העברת מטענים במכולות הוא בשמירה על המטען כנגד נזק , 
ובתפוקות שינוע גבוהות יותר . נוכח הקשיים להוביל מטען של עולים מרוסיה 
במכולות , ייערך נמל חיפה מחדש לעבודה בשיטות השינוע הישנות , וייקציב 
שטחי אכסנה ומשאבים מיוחדים לטיפול במטענים אלו , שייכללו הנהגת הליך מזורז , 
שיקל על העולים בקבלת חפציהם מהנמל . ל"הארץ " נודע כי שתי חברות ספנות 
מקיימות משא ומתן עם שלטונות בריה"ם להבאת עולים מרוסיה על מטענם , דרך 
הים . 
