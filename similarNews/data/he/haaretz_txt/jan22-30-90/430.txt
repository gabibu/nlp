" התירוצים והטיעונים של ישראל על כך שאינה מתקשרת בחוזים חדשים עם דרום 
אפריקה מתחילים להימאס עלינו . ישראל מאבדת את אמינותה במהירות בהקשר ליחסיה 
הנמשכים עם דרום אפריקה " דברים חריפים אלה אומר פקיד בכיר במשרד ההגנה 
האמריקאי , שהתייחס לשיחותיו של שר הביטחון , יצחק רבין , עם אנשי הפנטגון 
בעת ביקורו בארה"ב בשבוע שעבר . לדברי אותו פקיד , הובהר לשר רבין כי נושא 
הקשרים עם דרום אפריקה מהווה מקור לדאגה בפנטגון . " את הטיפול בנושא מכירת 
ציוד לאתיופיה אנו משאירים למשרד החוץ שלנו , אך יחסיה הביטחוניים של ישראל 
עם דרום אפריקה הם ענייננו כאן במחלקת ההגנה " . עוד אמר הפקיד : " ישראל 
ממשיכה לכבד חוזים , ולמעשה אינה משנה את מדיניותה מול דרום אפריקה , למרות 
ההבטחות שהעבירה לנו " . אם כי נזהר בדבריו , שלא להתייחס לתגובות האפשריות 
של הממשל על המשך הקשרים עם דרום אפריקה , אמר הפקיד הבכיר : " איני מאמין 
שלממשלת ישראל ישנן אשליות באשר להתנגדותנו הנחרצת לקשרים הביטחוניים של 
ישראל עם דרום אפריקה " . " עליכם להבין כי נושא קשריה של ישראל עם המשטר 
הדרום אפריקאי הוא תחום בעל השלכות רגשיות מרחיקות לכת , גם בקרב הציבור 
האמריקאי , וגם בקרב חברי הקונגרס שלנו " . 
