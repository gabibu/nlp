במארס עומד לצאת בארה"ב ספרם של זאב שיף ואהוד יערי " אינתיפאדה : ההתקוממות 
הפלשתינית החזית השלישית של ישראל " , בהוצאת סיימון ושוסטר . ה"פבלישרס 
ויקלי " רואה בספר זה " מחקר אופטימי באופן מפתיע , המתאר כיצד זכו הפלשתינאים 
להישגים אסטרטגיים הודות לוויתורה של ירדן על תביעותיה ביחס לשטחים המוחזקים 
והכרתה של ארה"ב באש"ף . המחברים טוענים כי אש"ף שינה את גישתו כלפי הסדר 
אפשרי וכי מנהיגי ישראל מתחילים להבין כי כל הסדר חייב להתבצע תוך כדי מו"ם 
עם הפלשתינאים עצמם ולא עם מדינות ערב . " המחברים קוראים לאיחוד משולש 
של ירדן , ישראל והפלשתינאים בעסקת הסדר אחת , ומציעים שני צעדים מיידיים : 
נסיגה אדמיניסטרטיווית של ישראל מן הגדה המערבית ורצועת עזה , והעברת הרצועה 
לאש"ף עם מנהיגות מקומית נבחרת , כדי לבחון את יכולתם של פלשתינאים לעמוד 
בהסכם ולמנוע טרור " . זה ספרם השלישי המשותף של שיף ויערי , אחרי " שנת 
היונה " ( עם איתן הבר , הוצאת זמורה - ביתן ) , שעסק בתהליך השלום 
עם מצרים , ו"מלחמת שולל " ( הוצאת שוקן ) שעסק במלחמת לבנון . " מלחמת 
שולל " היה הצלחה גדולה בארץ ובארה"ב . המחברים , המודעים לכך שבחזית 
המו"לית השלישית , הערבית , אין שמים לב לפרטים פעוטים כמו רכישת זכויות 
ומתרגמים ומוכרים ספרים המעניינים אותם , ניסו ב"מלחמת שולל " להגיע להסכם 
עם מו"ל ערבי בפאריס שיוציא מהדורה ערבית רשמית של הספר . ההצלחה היתה חלקית : 
" מלחמת שולל " תורגם לערבית מעברית ויצא במהדורה פיראטית עם הקדמה של 
אבו גיהאד , המדריכה כיצד לקרוא את הספר . זה גם הספר המקיף והממצה הראשון 
בנושא האינתיפאדה , גורמיה , הישגיה , תוצאותיה וסיכוייה . הפעם תצא 
מהדורה בשלוש שפות עברית , אנגלית , ערבית כמעט בד בבד . הוצאת שוקן 
חתמה על חוזה להוצאת הספר בעברית , ובשלב מסוים דובר עוד על כך שההוצאה 
מתחייבת להוציא אותו לאור לפני הבחירות . השלמת הגרסה העברית , שתיקרא 
" אינתיפאדה " , התעכבה גם מפני הרצון להוציא לאור בו בזמן מהדורה ערבית 
רשמית ומוסמכת , שתהיה הספר הערבי הראשון שיראה אור בהוצאת שוקן . המהדורה 
העברית זהה לאנגלית בטקסט , ועשירה יותר בסדרה של נספחים לקורא העברי . 
את הספר תירגם לערבית דוד שגיב . קפמאפרקלפני הוצאתו לאור של ספרם של שיף 
ויערי בערבית ייצא בשוקן ספר שחציו ערבית . זהו מילון עברי - ערבי שחובר 
בידי דוד שגיב . במילון כ08 אלף ערכים וערכי משנה והוא חד - כיווני : 
בצד כל מלה , ביטוי או פתגם בעברית הובאו הערכים הערביים המקבילים בשפת 
הקוראן , מהספרות הקלאסית והמודרנית , משפת העיתונות וכלי התקשורת , וכן 
מהשפה המדוברת הפלשתינית , המצרית והעיראקית . בתחום המילוני מן הכיוון 
האחר , ראה אור בהוצאת " דביר " מילון אטימולוגי בסיסי " ערבית מדוברת 
עברית " מאת אברהם שטאל . שטאל מספר בהקדמה כי כשנרשם לקורס לערבית מדוברת 
בשנת תשמ"ו , גילה כי אין בנמצא מילון כזה , אלא רק בכיוון הפוך . במבוא 
שלו מעיר שטאל הערה שראויה להיקרא . אחת המטרות ללמוד ערבית מדוברת היא , 
כביכול , כי " השפה הערבית יכולה לשמש כגשר בין יהודים וערבים ולתרום 
תרומה ממשית לקירוב לבבות ולשלום " . כותב שטאל : מי שסבור שהלשון מקרבת 
יצטרך להסביר מדוע במקרים רבים דווקא אלה מבינינו המיטיבים לדבר ערבית , 
משום שהם או הוריהם עלו מארצות ערב , מסתייגים מקשרים עם ערבים ומפקפקים 
באפשרות להגיע עמם להסדר " . שטאל טוען , בניגוד לדעת מורים רבים , כי לימוד 
הערבית המדוברת עשוי לסייע למי שמבקש ללמוד ערבית ספרותית , וכי הוא מביא 
את דובר העברית להיכרות מעמיקה יותר עם לשונו שלו . המלים בערבית מדוברת 
מובאות במלון באותיות עבריות , וההסבר כולל גם את האטימולוגיה של המלה . 
במילון 054 , 3 ערכים ראשיים . רק בגלל אי - הבנתי בנושא חיפשתי במילון 
את הקללות שדימיתי שחדרו אלינו מהערבית המדוברת . מצאתי " מגנון " , אבל 
לא יותר מזה . רה " פירושו " מחר " , אבל עורך המילון מסביר כי יש דעה 
שקיים קשר בין שורש זה והמלה בוקר בעברית . בשפות רבות יש מלה אחת ל"מחר " 
ול"בוקר " . למשל " מניינה " בספרדית . " בכרה " זה כמו " מניינה " , 
אבל לא כל - כך דחוף . הביטוי " בכרה פי - א ( ל ) משמש " פירושו " אין 
לזה סיכוי " , אבל אין הסבר מה הקשר בין המחר למשמש . קפמאפרקמלחמה היא עניין 
רציני מכדי שאפשר יהיה להניחו בידי גנרלים . לא כל שכן בידי היסטוריונים . 
נתנאל לורך , ד"ר בהיסטוריה ובמדעי המדינה , שירת במלחמת העצמאות בחטיבת 
ירושלים . בשנית 05911591 היה שלישו של הרמטכ"ל ידין , בשנת 2591 הקים 
את ענף ההיסטוריה בצה"ל ועמד בראשו עד 5591 . מאז ועד 2791 היה בשירות החוץ . 
אחר - כך , עד 3891 , היה מזכיר הכנסת . לא גנרל הוא פרש מהצבא בדרגת 
סגן אלוף אבל בלי ספק היסטוריון . עתה יצאה לאור המהדורה המתוקנת של " קורות 
מלחמת העצמאות " שכתב . ב8591 ראתה אור המהדורה הראשונה של ספר זה , בהוצאת 
מסדה , עם הקדמה של יגאל ידין . תקופה ארוכה היה ספרו של לורך הספר היחיד 
שמוקדש כולו למלחמת העצמאות . בכרך העשירי של " ההיסטוריה של ארץ ישראל " 
( עורך פרוף יהושע בן אריה ) , המיוחד למלחמת העצמאות 74919491 , מתואר 
הספר בביבליוגרפיה " היסטוריוגרפיה מעין רשמית , מנקודת הראות הישראלית , 
ללא ציון מקורות " . מאז יצא לאור נמכר הספר ביותר מ02 אלף עותקים , וזה 
כעשר שנים כבר אי - אפשר להשיגו במהדורתו הקודמת . לפני כחמש שנים יצאה היוזמה 
להכין מהדורה חדשה , שעליה אומר המחבר כי בשל אילוצי הזמן , המרחב ( כ%04 
יותר מן המהדורה הקודמת , 457 עם ) והמשאבים נעשה כאן המאמץ למצות את 
המירב מתוך ים החומר החדש , לצורך העדכון . המבוא החדש מוקדש ברובו לפולמוס 
נוקב עם " ההיסטוריונים החדשים " , שאחד מהם טען לעומת לורך שהוא משרת 
המדינה ו"היסטוריון מטעם " , בעוד שהוא עצמו משרת את האמת . לורך טוען כי 
עזב את ענף ההיסטוריה משום שסירב לשמש היסטוריון מטעם , וכי לא מקובלת עליו 
ההבחנה בין שירות המדינה ( לורך , כביכול ) ושירות האמת ( ההיסטוריונים 
החדשים , כביכול ) . כותב לורך : " הבחנה כזאת אני דוחה בשתי ידיים , 
כשם שהייתי דוחה הבחנה הפוכה שאף היא נשמעה בין משרתי האמת דאז לבין היסטוריונים 
מסוימים היום , המשרתים מדעת או שלא מדעת את אויבי המדינה " . אחד ההיסטוריונים 
שעמו לורך מתפלמס אך בשמו אינו נוקב הוא אורי מילשטיין , ששלושת הכרכים 
הראשונים של " תולדות מלחמת העצמאות " אשר כתב ראו אור השנה , אחרי 21 
שנות עבודה , בהוצאת זמורה - ביתן . הכרך הרביעי אמור לראות אור ביוני 
0991 . לורך אינו מזכיר את ספרי מילשטיין גם בביבליוגרפיה שלו . היסטוריון 
אחר שאליו מכוון לורך דברים , גם כן בלי להזכיר את שמו , הוא בני מוריס , 
שספרו על בעיית הפליטים אמור לראות אור בעברית בסדרת " אופקים " של עם 
עובד . לורך טוען במבוא למהדורה החדשה , כי לא דבק במיתוסים של ההיסטוריה 
הישנה שמייחסים לו . " בשום מקום לא אמרתי ולא כתבתי , כפי שנטען , שהפלשתינאים 
ברחו מבתיהם ומכפריהם אם מרצון ואם לדרישתפקודת מנהיגיהם הערביים " . מסקנתו 
הבסיסית , על סמך בדיקת חומר חדש בנושא , לא השתנתה , והיא כי נוכח פסיפס 
האוכלוסין בארץ - ישראל ערב המלחמה , היה זה בלתי - נמנע שייווצר זרם פליטים 
במקרה של ניצחון אחד הצדדים . הוא כותב במבוא כי בניגוד לאותם היסטוריונים 
חדשים לא חיפש וממילא גם לא מצא אשמים בכישלונות צבאיים , מדיניים או 
מוסריים במלחמת העצמאות , כי הקפיד כהיסטוריון להבחין בין מה שידוע לו היום 
למה שהיה ידוע למקבלי ההחלטות אז . לורך גאה במיוחד על מפת הרכש ופרטים על 
הרכש , מימון המלחמה ומחירה . עדיין חסרים , לדבריו , נתונים רבים המתייחסים 
לנושאים אלה מן הצד הערבי . הוא מפרט שורה ארוכה של קטעי מידע שנודעו או 
נחשפו מאז המהדורה הראשונה . המהדורה החדשה שבה נספחים , ציון מקורות , 
מפות , טבלאות , מפתחות , לוח כרונולוגי ותצלומים , יצאה לאור ב"מסדה " 
בשיתוף עם ידיעות אחרונות - ספרי חמד . 
