קייפטאון ( ע"ר ) נלסון מנדלה יחדש את המאבק , אם ממשלת דרום אפריקה לא 
תחדש את תנאיו לשחרור כך אמר עורך דינו , אתמול . עורך הדין , דולאה 
עומר , מבקר את מנדלה באופן קבוע בבית הכלא בו הוא מוחזק . " מנדלה אומר , 
כי אין שום טעם לשחרר אותו , אם הארגון הלאומי האפריקאי ויתר ארגוני האופוזיציה 
עדיין יישארו אסורים , אם מצב החירום ישאר , ואם האסירים המדיניים לא 
ישוחררו " אמר עומר לסוכנות הידיעות רויטר . " הוא אמר , כי במקרה כזה 
הוא יחזור לאותו מצב בו היה לפני שנעצר ב2691 . באותו זמן , הוא היה המפקד 
הצבאי של הקונגרס הלאומי האפריקאי " , ציין עומר . דבריו של עומר באו תוך 
התגברות הספיקות בדבר יכולתו של הנשיא דה קלרק לשחרר את מנדלה . דה קלרק 
אמור לנאום ביום ששי בפני הפרלמנט הדרום אפריקאי , וקיימות ציפיות רבות 
כי יכריז על שחרורו של מנדלה . אולם , אשתו של מנדלה אמרה ביום שבת , כי 
הממשלה אינה פועלת מספיק מהר וכי כעת כבר מאוחר מדי לדה קלרק לשנות את מדיניותו 
ולהיענות לתביעות מנדלה עד ליום ששי . 
