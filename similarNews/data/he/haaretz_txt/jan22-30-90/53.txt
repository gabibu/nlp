( ע ) . הממשלה החליטה להעביר אתמול סמכויות ממשרד הבריאות למשרד לאיכות 
הסביבה , וזאת יותר משנה לאחר הקמת המשרד . סיכום סופי על העברת הסמכויות , 
הושג בין השר לאיכות הסביבה רוני מילוא לשר הבריאות יעקב צור . על פי הסיכום , 
יתפצלו עובדי משרד הבריאות , המועסקים כיום בנושאי איכות הסביבה , בין 
שני המשרדים , תוך העברת התקציבים ע"י האוצר למשרד לאיכות הסביבה . בזמנו 
תבע השר רוני מילוא את העברת הסמכויות למשרדו עם הקמתו של המשרד לאיכות הסביבה , 
אולם הדבר מתבצע רק עתה , לאחר שקודם לכן הושמעו התנגדויות רבות להעברת 
כל הסמכויות ממשרד הבריאות למשרד לאיכות הסביבה , שהוא עדיין אחד ממשרדי 
הממשלה הקטנים ביותר . בין הנושאים שהועברו לטיפול המשרד לאיכות הסביבה : 
מניעת מפגעים והסרתם , טיפול בחומרים מסוכנים , הטיפול בפסולת רעילה , 
פסולת מוצקה , קרינה , רישוי עסקים , הדברת מזיקים , פיקוח על ריסוסים 
מהאוויר , פיקוח על מחסני רעלים וטיפול בנושאי הביוב . 
