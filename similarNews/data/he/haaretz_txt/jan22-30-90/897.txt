נציבות מס ההכנסה ומס רכוש הכירה בציבור מורי הדרך המוסמכים כשכירים , לאחר 
מאבק ממושך . עם זה יידרשו מורי הדרך להגיש דו"ח על הכנסותיהם מדי שנה בשנה . 
היום מתכנסת הוועידה הארצית ה5 של אגודת מורי הדרך לתיירות , במעמד שר 
התיירות , גדעון פת ויו"ר האגף לאיגוד מקצועי , חיים הברפלד . במסמך חדש 
עליו חתום מנהל הניכויים והמילוות בנציבות מס ההכנסה , יחיאל הנדלסמן , 
נכתב בין השאר : " לאחר ששקלנו היטב את מעמדם של מורי הדרך מההיבט המשפטי , 
ועל - פי הסכם העבודה הקיבוצי , העסקת מורי הדרך יכולה להתאים למידת הפיקוח 
הנדרשת ביחסי עובד ומעביד , בין מורי הדרך לסוכני התיירות " . בהתאם למסמך , 
מקבלים מורי הדרך את קבוצת התיירים ממשרד הנסיעות , ונדרשים לבצע משימת 
הדרכה מוגדרת , הכוללת את מסלול הסיור ומקומות הביקור המיועדים . כן חל 
על מורה הדרך איסור ליצור קשר מסחרי עם סוכנויות נסיעה אחרות . על הסוכן 
חלה החובה לנכות משכרו החודשי של מורה הדרך , לפי תקנות מס הכנסה . 
