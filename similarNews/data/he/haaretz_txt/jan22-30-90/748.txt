בוקרשט ( ע"ץ ) . המתח ברומניה הגיע לשיא חדש , לאחר שאלפי מפגינים בבוקרשט 
פרצו את מחסום החיילים ונכנסו לתוך בניין הוועד להצלה לאומית . המפגינים 
דרשו את התפטרות הוועד . ההמון , שהתאסף בכיכר הניצחון של רומניה , פרץ 
בשעה 4 אחר הצהריים ( לפי שעון בוקרשט ) את מחסום החיילים שהקיפו את בניין 
משרד החוץ , בו שוכן הוועד . המפגינים קראו " התפטרו " , " צאו , או 
שאנחנו נוציא אתכם " ו"הצבא עמנו " . החיילים לא גילו כל התנגדות למפגינים 
שטיפסו על כלי הרכב המשוריינים שחנו מול הבנין בדרכם פנימה . הפגנה זו , 
בה השתתפו עשרות אלפי מפגינים , היא הגדולה ביותר שנערכה בבוקרשט מאז נפילתו 
של צאושסקו ב22 לדצמבר . יון איליסקו , נשיא הוועד להצלה לאומית , שהופיע 
בשידור לאומה אחר - הצהריים הגדיר את ההפגנה כ"ניסיון לחץ על השלטון " . המפגינים 
חברים ואוהדים של שלושת מפלגות האופוזיציה העיקריות : מפלגת האיכרים הלאומית , 
המפלגה הליברלית והמפלגה הסוציאל - דמוקרטית דורשים את התפטרות הוועד להצלה 
לאומית . הם טוענים כי הוועד אינו אלא " מפלגה קומוניסטית מחופשת " . שלושת 
המפלגות תובעות להקים מועצת איחוד לאומי , וכן ממשלה קואליציונית הפתוחה 
לחברי כל המפלגות . מפלגות אלה מילאו תפקיד מרכזי ברומניה לפני עלות הקומוניסטים 
לשלטון . נציגיהן מוחים על " הבגידה " של חזית ההצלה הלאומית שהחליטה 
להשתתף בבחירות שנקבעו ל02 במאי . מארגני ההפגנה ההמונית לא קיבלו רישיון 
מעיריית בוקרשט . שלוש המפלגות טוענות כי חזית ההצלה , שנטלה את השלטון 
בחודש שעבר , לקחה לידיה גם את המונופול על השלטון , והיא חייבת להתחלק 
בשלטון יחד עמן , לקראת הבחירות . בהפגנת מתנגדי הוועד , התנהלה בסמוך 
הפגנה נוספת , של כ003 תומכי הוועד להצלה לאומית . בין שתי הקבוצות לא 
ארעו בכל תקריות . גם החיילים לא התערבו בהפגנות . נשיא הוועד להצלה לאומית , 
יון איליסקו שהופיע לפני המפגינים , זכה לקריאות בוז שמנעו ממנו לשאת את 
דבריו . כשהוא פונה מעל מרפסת בנין הוועד , בכיכר הניצחון , הכריז איליסקו : 
" אנו לא משתוקקים לשלטון ואיננו רוצים לשלוט בכוח . הזמנו את כל המפלגות 
לפתוח ביום חמישי הקרוב בדו - שיח פוליטי פתוח . איננו רוצים לצאת בדרך 
הרפתקנית ומתגרה . אנו רוצים לשמור את הדלת פתוחה לשיתוף פעולה , כדי שכל 
הכוחות ההגונים יתאחדו במאבק לקידום המדינה " . מספר דוברים הופיעו אמש בשידורי 
הטלוויזיה הרומנית , כשהם קוראים לאוכלוסיית בוקרשט לבוא לעזרת הוועד להצלה 
לאומית בכיכר הניצחון . בהפגנה הופיע נציג של המפלגה הליברלית והודיע כי 
החלו מגעים להקמת ממשלה קואליציונית . לאחר מספר שעות הופיעו איליסקו וראש 
הממשלה , פטרה רומאן , בשידור בטלוויזיה והציעו ויתורים מסוימים , אולם 
דוברי המפלגות אמרו כי ויתורים אלה היו דו - משמעיים ולא הרחיקו לכת די הצורך . 
" אין אנו רוצים במלחמת אזרחים , אנו רוצים בשיחות תרבותיות , כדי שנוכל 
להשיג שלום ושלווה , וכדי לעבוד ולחיוב טוב יותר מאשר בעבר " , אמר דובר 
שלוש המפלגות , יואן לוף . קפידבינרומניה תמשיך ככל הנראה בתוכנית האנרגיה 
הגרעינית של צאושסקו . האחראי על הפרוייקט מטעם החברה הקנדית העוסקת בכך 
אמר כי העבודה בתחנת הכוח הגרעינית בקרנאבודה , שבדרום מזרח רומניה , הואטה 
מאז המהפכה אולם אין שום תכניות לסגור אותה . לדבריו , החליפו מנהלים חדשים 
את אלה שהיו ממונים בתקופת צאושסקו . רומניה מקווה להצליח להפיק כ000 , 3 
מגאוואט חשמל מאנרגיה גרעינית עד לשנת אלפיים . קפידבינמוסקווה , ( ע"ץ ) 
. נשיאות הסובייט העליון החליטה להסיר את כל אותות הכבוד שהוענקו לניקולאי 
צאושסקו . " בימי הולדתו ה06 , 56 ו07 קיבל שליט רומניה שני אותות של לנין 
ואות אחד של המהפכה בשל דרגתו ולא בשל מעשיו . לפיכך הסירה הנשיאות את המדליות " , 
נאמר בהודעת טא"ס . " אותות הכבוד ייצגו את תקופת הקיפאון של ברזנייב . 
בריה"ם אינה היחידה שהעניקה אותות כבוד לשלטונו העריץ של צאושסקו , שקיבל 
אותות כבוד גם מצרפת , בריטניה , איטליה , ספרד ויוון " . 
