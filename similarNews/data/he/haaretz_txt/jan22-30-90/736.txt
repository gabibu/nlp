המפעל לשיפוץ מנועים ( מש"ם ) בחטיבת בדק מטוסים של התעשייה האווירית קיבל 
באחרונה הסמכה מרשות התעופה האזרחית של ארה"ב ( אף - איי - איי ) לשיפוץ 
מנועי גיי . טי - 9 די . המותקנים במטוסי הגמבו ( בואינג 747 ) . לא מכבר 
חתם מפעל מש"ם חוזה עם יצרנית המנועים האמריקאית הענקית , פראט אנד ויטני , 
לשיפוץ ותיקון מנועים מסוג זה בהיקף של 03 מיליון דולר לתקופה של חמש שנים . 
מנוע ראשון כבר נמצא מזה שבוע בעבודה במפעל מש"ם . לפני קבלת ההסמכה מרשות 
התעופה האמריקאית סיים מש"ם בהצלחה את כל תהליכי ההסמכה מידי חברת פראט אנד 
וויטני עצמה ומידי רשויות התעופה האזרחית בישראל . קבלת הסמכה זו תאפשר 
למש"ם לשווק את שירותי האחזקה למנועים אלה גם ללקוחות אחרים בשוק האמריקאי . 
מפעל מש"ם נמצא במו"ם עם לקוחות פוטנציאליים נוספים , ושיפוץ מנועי גמבו 
אמור להפוך לאחד העיסוקים העיקריים של המפעל בעשור הקרוב . במש"ם עובדים 
077 איש העוסקים בשיפוץ מנועי סילון אזרחיים וצבאיים מזה 53 שנה . בין הלקוחות 
גם חיל האוויר הישראלי . כ%06 ממכירות המפעל מיועדים ליצוא . המאמץ להשגת 
עבודות בשוק התעופה האזרחית משתלב בצורך של התע"א להסב חלק מכושר הייצור 
של מפעליה לשוק האזרחי . צורך זה הולך וגובר ככל שמערכת הביטחון מפחיתה 
את הזמנותיה בתעשיות הביטחוניות , בעקבות קיצוצי התקציב , ועם התחרות המחריפה 
בשוק תעשיית הנשק האווירית בעולם כולו . ( ע ) . יש לציין שגם אל על משפצת 
בעצמה חלק גדול ממנועי מטוסי הגמבו בחברה , אך אין היא יכולה להשלים את 
כל השיפוץ של המנוע ובשלבים מסוימים הם מתבצעים במפעלי היצרן בארה"ב . 
