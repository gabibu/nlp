הגענו לכל - בו שלום בשעה 00 . 41 . הכניסה הראשית היתה סגורה . עליה ניתלה 
פיסת קרטון אפור : הכניסה דרך החניון . חזרנו למכונית נסענו סביב המגדל 
אל החניון . ירדנו , החננו את המכונית והתחלנו לטפס במדרגות . קומה אחר 
קומה , אבל את הכניסה לחנות לא מצאנו . לא היינו לבד . מסביבנו התרוצצו 
חובבי מציאות שעלו וירדו במדרגות בנסיון למצוא את דלת הסתרים לחנות המתחסלת , 
אבל התברר שלא חנינו בחניון הנכון ולא טיפסנו במדרגות הנכונות . חלק התייאשו 
וחזרו לרחוב , להמתין מול דלתות הזכוכית הנעולות בתקווה לשבור את לבם של 
השומרים , שיאותו להכניסם . אנחנו ניסינו שוב ושוב עד שהתמזל מזלנו והגענו 
סוף סוף לדלת הסתרים . " לא איכפת לי שאתם עיתונאים , תעמדו כמו כולם 
בתור ותיכנסו בעוד רבע שעה פנימה " , חתך השומר בהחלטיות . לא חיכינו . 
קיבלנו ידיעה ממקור יודע דבר שאפשר להיכנס דרך הבאולינג . ירדנו , עשינו 
ימינה וימינה , פתחנו דלת , עלינו במדרגות מתפתלות ונכנסו לכל - בו . האוויר 
היה דחוס , הבלגן חגג . מחפשי המציאות התאמצו למשש את הסחורה , בדקו בלהט 
את המחירים . היו שם בעירבוביה מכנסים , חולצות , גאקטים מכל הסוגים 
הרוב בגזרות ישנות מלפני שנים . כלי בית , גביעי בירה ב5 . 3 שקלים , 
צינצנות , חלקי רהיטים , מנורות יקרות מדי , טלפונים משומשים , ומכונות 
חישוב מלפני דור . המחיר עמד על % 05 מהנקוב על התווית . " מציאות אמיתיות 
יש רק בדיזנגוף " , הפטיר אחד , אך למען האמת היו שם גם מציאות . אנחנו , 
למשל , מצאנו עניבות עור צרות במחיר של עשרה שקלים האחת , חולצת כותנה 
ב42 שקלים ו"תיק שכל " של " חגור " ב5 . 11 שקלים . המציאה הגדולה 
ביותר היתה עניבת פרפר שחורה עם בטריות ופנסים מהבהבים ב57 . 4 שקלים . 
לא יכולנו לוותר . בחוץ עמדו משאיות של " אדי הובלות " מכניסות לקירבן 
ציוד משרדי , קולבים , מדפים , ארונות . מישהו ריהט משרד שלם על חשבון 
הכל - בו . הכיף הכי גדול היה למצוא את הדלת החוצה . נדחקנו כמו כולם , 
הראנו את התיק להוכיח שלא הכנסנו בטעות אף פריט , ויצאנו למזג אויר חורפי . 
איזה אוויר . 
