ראש עיריית תל אביב יפו , שלמה להט , הורה לגופים האחראים בעירייה להכין 
נוהל מפורט בנוגע לטיפול בעסקות מקרקעין . להט קיבל את החלטתו בעקבות דו"ח 
מבקר העירייה שהצביע על פער של יותר מארבעה מיליון דולר בין מחיר קרקע שהעירייה 
התכוונה למכור לחברת יצהר בשכונת נחלת - יצחק , לבין המחיר שקבע שמאי שמונה 
מטעם המבקר . בדו"ח מותח המבקר ביקורת קשה על מנהל אגף הנכסים בעירייה , 
יחזקאל זילבר וקובע שהיה עליו לבדוק את חוות הדעת שהוגשו , על - פי בקשתו . 
לדעת המבקר מנהל האגף נושא באחריות לאי - גילוי הטעויות בחוות הדעת של השמאים 
שהוגשו לו . " לא יתכן שעיסקה של מיליוני דולרים תיסגר על ידי חוות דעת 
ללא צירוף תחשיב חשבונאי מפורט " , קובע המבקר . המבקר ממליץ שהעירייה תסיק 
מסקנות לגבי מידת ההתקשרות עם השמאים שהגישו לעירייה הערכות שמאיות נמוכות 
של הקרקע . עוד ממליץ המבקר כי בעתיד יבדקו לעומק חוות דעת הניתנות ע"י 
שמאים . עוד ממליץ המבקר בדו"ח שהניח שלשום על שולחן ראש העירייה שלא לאשר 
עסקאות מקרקעין באמצעות סבב טלפוני בין חברי ועדת הנכסים . ראש העירייה הביע 
את אמונו בכל גורמי העירייה שטיפלו בעיסקה זו והדגיש כי שיקול דעתם היה נכון 
ומדוייק ותאמו את הנחיותיו . מעירייה נמסר כי להט נפגש עם נציגי חברת יצהר 
והם קיבלו את הצעתו לקנות את הקרקע כפוף לתנאים החדשים שהעמידה העיריה . 
על פי תנאים אלה תועבר שאלת שווי הקרקע להכרעת בית המשפט . העירייה תתבע 
בבית המשפט 561 . 5 מיליון דולר עבור החלקה בת שמונת הדונם בנחלת יצחק שחברת 
יצהר מבקשת לרכוש . בכל מקרה הוסכם בין הצדדים שהמחיר לא יירד מסך 520 . 
1 מיליון דולר , גם אם ביהמ"ש יקבע מחיר נמוך יותר . בינתיים התחייבה יצהר 
לשלם לעיריה במזומן את הסכום שאינו נתון במחלוקת 520 . 1 מיליון דולר ותיתן 
ערבות על סך 000 , 056 דולר נוספים . 
