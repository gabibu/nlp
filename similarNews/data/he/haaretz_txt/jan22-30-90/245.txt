מצבו העגום של תהליך השלום הוא אחת הסיבות לתמיכת הממשל והקונגרס בקיצוץ 
בסיוע לישראל כך אמר אתמול שר הביטחון , יצחק רבין , בישיבת הממשלה . 
בדווחו על השיחות שקיים בוואשינגטון אמר רבין , כי התרשם שהסנטור רוברט 
דול אינו מייצג את דעתו הפרטית , ואף שאין ראיות לכך שהנשיא בוש עומד מאחורי 
ההצעה לקצץ בסיוע , הוא נהנה מתמיכה נרחבת בבית - הלבן ובקונגרס . רבין 
מנה שני גורמים לתמיכה בקיצוץ : התחושה שישראל אינה עושה די כדי לחלץ את 
תהליך השלום מהמקום שבו הוא תקוע , ושינוי בסדר העדיפויות האמריקאי בעקבות 
השינויים בגוש המזרחי . רבין סיפר , כי ידידים מובהקים של ישראל בסנאט 
אמרו לו שמצבו של תהליך השלום מקשה עליהם לקדם את ענייני ישראל בקונגרס . 
בדיווח על שיחותיו של רבין עם פקידים בכירים בפנטגון נמסר , כי בני שיחו 
לא התרשמו מטענתו של שר הביטחון כי אין לפגוע בסיוע לישראל מכיוון שהוצאות 
הביטחון של ישראל , יחסית לכלל התל"ג , גדולות מאלו של ארה"ב , אירופה 
ויפאן . פקידי הפנטגון הסבירו , כי ארה"ב חייבת לקצץ בתקציב הביטחון שלה , 
על - מנת להגדיל את הסיוע למזרח - אירופה ולפנמה . קפידביניושב - ראש בית 
הנבחרים של ארה"ב חזה אתמול כי הקונגרס ידחה את קריאתו של הסנטור רוברט דול 
לקצץ ב%5 את הסיוע לישראל ולשורה של ארצות נוספות . לעומתו , אמרו שני מחוקקים 
רבי - השפעה בוואשינגטון , כי לא יהיה לארה"ב מנוס מלשקול שינוי סדרי עדיפויות 
בסיוע החוץ שלה אם בדעתה להוסיף ולמלא תפקיד מנהיגות בעולם . יושב - ראש 
בית הנבחרים , תום פולי , השמיע את תחזיתו על הצעת דול בראיון ברשת הטלוויזיה 
אן - בי - סי . הוא הצטרף למציעים , שסיוע לארצות המשתחררות באירופה המזרחית 
יבוא על חשבון תקציב ההגנה . אל המתנגדים לקריאת דול , מנהיג הסיעה הרפובליקאית 
בסנאט , הצטרף אתמול גם האיש מס 2 בהנהגת הסיעה הרפובליקאית בבית הנבחרים , 
הציר ניוט גינגריץ ממדינת גורגיה . הוא אמר בתוכנית טלוויזיה ברשת הכבלים 
סי - אן - אן : " אנחנו מצפים , שמיליון בני - אדם יעזבו את בריה"ם ויעברו 
לישראל בשנים הבאות . מיליון אנשים נוספים ( בישראל ) שקולים כנגד קליטת 
55 עד 06 מיליון בני - אדם נוספים בארה"ב " . הסנטור הדמוקרטי פטריק לייהי 
ממדינת ורמונט , העומד בראש ועדת המשנה של הסנאט לענייני פעולות חוץ , 
נמנע אתמול מלדחות על הסף את הצעת דול . לייהי , אמר לרשת הטלוויזיה סי - 
אן - אן : " אם אנחנו רוצים באמת לעשות מה שמוטל עלינו לעשות להגיב על 
האתגרים באירופה המזרחית כי אז עלינו לעשות שני דברים : בכמה אזורים יהיה 
עלינו לחלק ( את המשאבים הקיימים ) באופן שונה . באזורים אחרים יהיה עלינו 
להגדיל את העוגה " . גם ציר בית הנבחרים לי המילטון , העומד בראש ועדת המשנה 
לענייני המזרח - התיכון ואירופה , נמנע מלדחות את הצעת דול . הוא דיבר 
על קיצוצים קשים בסיוע לשורה של ארצות במצוקה . קפידבינישראל אמורה להעביר 
לארה"ב את רשימת מועמדיה למשלחת הפלשתינית לשיחות קהיר , ובה שני פלשתינאים 
מגורשים . בלשכת ראש הממשלה הבהירו אמש , כי אין אמת בשמועות שעל - פיהן 
שמיר אינו מתנגד לשיתוף מגורשים , אלא רק לשיתופם של נציגי מזרח - ירושלים . 
בשלב זה , מונעת התנגדותה של מצרים את מימוש הרעיון כי ארה"ב תשמש מאגר 
שמות , שיגישו ישראל ואש"ף ( באמצעות מצרים ) , והיא שתפרסם את הרכב 
המשלחת הפלשתינית . רעיון זה , שרבין אישר בישיבת הממשלה כי הוצג בפניו 
בארה"ב , נועד לפתור את המחלוקת בין אש"ף , הדורש להודיע פומבית על הרכב 
המשלחת , לבין ישראל , המתנגדת לכך בתוקף . לפי שעה מסרבת מצרים להעביר 
לארה"ב את הרשימה שהוכנה בקהיר , בשיתוף עם אש"ף , מחשש שזו תועבר לישראל , 
דבר שיקנה לה תפקיד פעיל בהרכבת המשלחת . רבין אישר אתמול בישיבת הממשלה 
כי שר החוץ המצרי בא לארה"ב לשם קבלת ערבויות מהאמריקאים לקראת מפגש שרי 
החוץ . לדברי רבין , המחלוקת ניטשת סביב הרכב המשלחת הפלשתינית , הגוף 
שיודיע על ההרכב ועל סדר היום . ראש הממשלה , יצחק שמיר , הבהיר כי השיחה 
שקיים מזכיר הממשלה אליקים רובינשטיין עם עוזר שר החוץ האמריקאי דניס רוס 
נערכה במסגרת תהליך הבירורים עם ארה"ב . שמיר חזר על הבטחתו , שהתגובה הרשמית 
למסמך הביטחונות שהביא עמו מזכיר הממשלה תובא לאישור הקבינט . התגובה לא 
תועבר , ככל הנראה , גם השבוע , הפעם בגלל היעדרותו של מ"ם ראש הממשלה 
ושר האוצר שמעון פרס מהארץ . שמיר אישר כי ישראל חייבת עדיין תשובה לארה"ב , 
אבל גורמים בליכוד העריכו שהוא ינסה לדחות את ההכרעה עד לכינוס מרכז הליכוד 
בראשית פברואר . 
