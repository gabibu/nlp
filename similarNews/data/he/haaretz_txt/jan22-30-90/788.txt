מוסיקה קאמרית אמריקאית כמעט אינה ידועה עדיין לקהל הישראלי . דומה כי ההרכב 
של חמישיית כלי - נשיפה נפוץ באמריקה של המאה העשרים יותר מבאירופה . לארווינג 
פיין ב"פרטיטה " ( 4891 ) עדיין משמשת הצורה הקלאסית נקודת מוצא למחרוזת 
של פרקים , שמקצביהם הגמישים יוצרים רושם משעשע בסגנון מודרניסטי מתון , 
החורג מן המוסכמות לקראת הסיום , ב " קודה " שלווה , בניגוד למקובל . 
אליוט קרטר , הנשען אף הוא על הסגנון הקלאסי בחמישייה שלו ( 9491 ) , 
לא רק רוקם מארג רב - קולי שקוף , אלא גם יוצר איזון בין צבעי - הצליל 
של הכלים השונים באופן המבליט את אופיו הייחודי של כל אחד מהם . ב"אל היער 
האפל " של גורג רוכברג ( 5891 ) מורגשת המורשה הרומנטית הגרמנית , גם 
בשימוש הבולט בקרן . מן הדיכאון של " מולטו אדגיו " הוא משתחרר אל האופטימיות 
של העולם החדש בפרק ה"אלגרו קומודו " . החמישייה מס 4 של גורג פרל ( 7891 ) 
מתבססת על עקרון - הניגודיות הברוקי . שכלול הצורה על חשבון התוכן המוסיקלי 
עדיין מותיר ביצירה מקום לפתרונות מקוריים יותר . חמשת הנשפנים ( נועם בוכמן 
חליל , גורג הס אבוב , דזמונד ביזלי קלרנית , גפרי לנג קרן , ריצרד 
פלאי בסון ) ניגנו את תפקידיהם התובעניים בדייקנות מלוטשת , באיזון - 
הצללה מופתי ובערנות , וגרמו הנאה מלאה לקהל . 
