( ע ) . על שופט המנהל חקירה של סיבת מוות לחקור את סיבות וגורמי המוות 
ולא להסתפק בקביעת הסיבה הרפואית - פורמלית למוות , פסק אתמול בית - המשפט 
הגבוה לצדק , בפסק דין עקרוני . פסה"ד קיבל את עתירתה של אשה שקבלה כי 
שופט בחיפה לא חקר את טענתה , שאמה מתה כתוצאה מרשלנות רופא . בג"ץ הרחיב 
בפרשנותו את היקף תחומי חקירת נסיבות מוות , והדגיש את חשיבותה כמכשיר משפטי 
חשוב ומרתיע בגילוי מעשי גרימת מוות בלתי טבעי . המדינה חויבה לשאת בהוצאות 
משפטה של העותרת , בסך 0002 ש"ח , והמשטרה תנהל עתה חקירה בתלונתה נגד 
הרופא . בעתירתה סיפרה מלכה ריצוול מחיפה , כי ביום 88 . 6 . 81 התלוננה 
אמה , מרים יוספזון ז"ל , על כאבים בחזה וקוצר נשימה . הבת הסבירה לרופא 
ניידת טיפול נמרץ שהגיע לדירה , כי שלושה שבועות לפני כן אושפזה אמה לשבוע 
עקב אי - ספיקת לב . לטענתה , חרף דבריה , לא ערך הרופא לאמה בדיקת א . 
ק . ג , לא בדק את לחץ הדם שלה , וקבע כי היא סובלת מדלקת ריאות . מלכה 
ריצוול , שהיא אחות רנטגן במקצועה , גם מסרה לרופא את שמות התרופות שניתנו 
לאמה עקב ארוע הלב . אולם הוא לא שינה את אבחנתו . לטענתה , משהחלה אמה 
להתקשות בנשימתה היא ביקשה מהרופא לסייע לה אך זה סירב ודרש כי לא תתערב . 
הוא גם ביקש מהאם לרדת מדירתה בקומה החמישית לאמבולנס בכוחות עצמה . לאחר 
שירדה קומה אחת נעתר הצוות הרפואי להפצרות הבת ונשאה בכיסא גלגלים . בביה"ח 
רוטשילד נכשלו המאמצים להצילה והיא נפטרה מהתקף לב עם בצקת ריאות . בתה 
מציינת כי רופא חדר המיון התקשר מיוזמתו למגן דוד אדום ושאל מדוע לא נעשתה 
למנוחה בדיקת א . ק . ג ומדוע היא נדרשה לרדת בכוחות עצמה במדרגות . בית - 
משפט השלום בחיפה , שחקר את סיבות מותה של האם קבע ב98 . 4 . 6 כי יוספזון 
נפטרה עקב " הלם קרדיוגני " , וקיבל את טענת רופאי הנט"ן שלא היו בפניהם 
כל ממצאים שיעידו כי האם היתה נתונה בסיבוך או במצוקת לב . שופטי ביהמ"ש 
העליון , מאיר שמגר , אליעזר גולדברג ושאול אלוני קיבלו את טענות העותרת , 
ופסקו כי שופט השלום לא היה צריך לסיים את החקירה בלי לשמוע את טענות הבת 
כי מותה של אמה נגרם עקב רשלנות . 
