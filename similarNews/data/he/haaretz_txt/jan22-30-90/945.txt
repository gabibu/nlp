ראשי מפלגת העבודה והליכוד חלוקים בדעתם בעניין שיתופה של בריה"ם במפגש עם 
המשלחת הפלשתינית בקהיר . ראש הממשלה יצחק שמיר דחה את הצעת ראשי מפלגת 
העבודה לאמץ את הנוסחה האמריקאית שבריה"ם תוכל להשתתף בתהליך לאחר שתחדש 
את יחסיה הדיפלומטיים עם ישראל . שמיר סבור כי אין מקום לשתף את בריה"ם 
בתהליך , בגלל עמדותיה המדיניות . אש"ף , באמצעות מצרים , עומד על שיתופה 
של בריה"ם במפגש קהיר . מנהיג אש"ף יאסר ערפאת מתקשה לשכנע את חבריו להנהגה 
לוותר על הדרישה שהארגון ימסור את ההודעה על הרכבה של המשלחת הפלשתינית . 
על אף לחצים כבדים ביותר מצד הנשיא מובארק , לא נתן לו ערפאת תשובה חיובית 
להצעה שמצרים או גורם שלישי אחר יודיע על הרכב המשלחת . ערפאת מעדיף להמתין 
עד כינוס מרכז הליכוד , בתקווה ששרי החישוקים יכבלו את ידיו של שמיר ויפטרו 
אותו מהצורך לבחור בין עימות עם מצרים לבין משבר עם גורמי החישוקים בתוך 
ארגונו . מקורות בירושלים מסרו כי ערפאת מצוי באחת השעות הקשות שלו , ואם 
לא יוכל להצביע על התקדמות בתהליך השלום , צפויות באש"ף התפתחויות מרחיקות - 
לכת , עד כדי הדחתו והשתלטות גורמים קיצוניים . בימים האחרונים התרבו הדיווחים 
כי בשיחות עם אישים מערביים בכירים הביע נשיא עיראק סדאם חוסיין את רצונו 
להשתלב בתהליך שלום במזרח התיכון , שיתקיים במסגרת של ועידה דו - מעצמתית . 
בירושלים התחזקה בעקבות זאת הדעה כי עיראק אינה מעוניינת בהפניית הנשק והידע 
הצבאי שלה למלחמה עם ישראל , ומעדיפה להתרכז במאמץ לשיקום כלכלתה . קפידבין " מפגש 
שרי החוץ של ישראל , מצרים וארה"ב נדחה , על - פי בקשתו של ראש הממשלה 
להמתין עד לאחר כינוס מרכז הליכוד " , טען אתמול העיתון המצרי " אל - אהראם " . 
העיתון פרסם , לדבריו , מכתב תשובה של מזכיר המדינה האמריקאי גיימס בייקר 
לשר החוץ המצרי איסמת עבד אל - מגיד . העיתון כותב כי במהלך ביקורו של אל - 
מגיד בארה"ב הוא הציג נייר - עבודה מצרי - פלשתיני משותף , ודרש מבייקר 
הבהרות . תשובת מזכיר המדינה הגיעה שלשום לקהיר , ובין השאר כותב בייקר 
כי ארה"ב מצדדת בפתרון - קבע של הבעיה הפלשתינית , המבוסס על שלום תמורת 
שטחים בהתאם להחלטות 242 ו833 של האו"ם . בייקר מפרט בתשובה כי ואשינגטון 
רואה במפגש הישראלי - פלשתיני בקהיר ובבחירות בשטחים צעדים מכינים לקראת 
שלום כולל . מנהיג אש"ף יאסר ערפאת סיים אתמול את ביקורו בקהיר מבלי שנמסרו 
פרטים על תוכן שיחותיו עם הנשיא מובארק . מקורות מצריים רמי - דרג הדגישו 
כי הנושא המדיני , ובעיקר הרכב המשלחת הפלשתינית , וכן גל העלייה של יהודי 
בריה"ם , עמדו במוקד השיחות בין השניים . הוועד הפועל של אש"ף התכנס אתמול 
בתוניס לדון בעלייה מבריה"ם . החשש הגדול באש"ף הוא מפני יישובם של העולים 
החדשים בשטחים , דבר שיקשה על הארגון לדרוש את רצועת - עזה והגדה המערבית 
כחלקים שמרכיבים את המדינה הפלשתינית . אמש נודע כי בקרוב תיערך פסגה ערבית 
מיוחדת שתדון בדרכים למנוע את העלייה היהודית לישראל . מזכיר הליגה הערבית , 
שאזלי קלייבי , הודיע בתוניס כי הפסגה , שתהיה פסגת - חירום , תוקדש 
לנושא זה . ראש המחלקה המדינית באש"ף פארוק קאדומי אמר אתמול כי אש"ף ומדינות 
ערב פותחים במאמצים מרוכזים על - מנת ללחוץ על בריה"ם שתפסיק את יציאת יהודיה . 
נשיא עיראק סדאם חוסיין האשים את ארה"ב באחריות לעליית יהודי בריה"ם לישראל , 
בטענו שהיא סגרה את גבולותיה בפני יהודים אלה . 
