תוניס , ( ע"ר וע"ץ ) . מנהיגי אלגיריה , מאוריטניה , מרוקו , לוב , 
ותוניסיה עומדים לפתוח היום את ועידת הפיסגה של מדינות צפון - אפריקה בתוניס . 
הפיסגה זומנה כדי להשלים את כינון המוסדות של איחוד ערבי צפון - אפריקאי 
ולפתוח במהלכים לקראת מיזוג כלכלי . האיחוד של חמש המדינות , שבהן אוכלוסייה 
כוללת של יותר מ06 מיליון איש ותוצרת לאומית גולמית של יותר מ001 מיליארד 
דולר לשנה , הוקם בפברואר אשתקד , כמשקל נגדי לשוק האירופי המשותף . הפיסגה 
בתוניס היא הוועידה הראשונה של חמשת המנהיגים מאז חתמו לפני 11 חודשים על 
חוזה מאראקש . אולם בינתיים הודיע נשיא מאוריטניה , אולד סיד - אחמד טאיה , 
כי החליט לא להשתתף בפיסגה משום שהוא עדיין מתאבל על אשתו שמתה ביום שלישי 
שעבר . במקומו ישתתף בדיונים שר החוץ של מאוריטניה שייך סיד - אחמד אולד 
באבה . נשיא אלגיריה , שאדלי בן גדיד , אמר בבואו לתוניס כי איחוד המגרב 
הערבי עדיין לא מילא אחר תקוותיהם של אזרחי צפון - אפריקה . 
