בוקרשט , ( ע"ץ וע"ר ) . מצב כלכלי קשה ממשיך לשרור ברומניה , חודש 
ימים לאחר נפילת ניקולאי צאושסקו , וזאת למרות מאמציו של השלטון החדש לדאוג 
לצרכיהם היום - יומיים של התושבים . " שלוש הבעיות המרכזיות של הכלכלה הרומנית 
הן כעת אספקת חשמל , אספקת מזון ומצבם הבלתי - יציב של המפעלים " , מסר 
מקור ממשלתי רומני בכיר לסוכנות הידיעות הצרפתית . כדי להתגבר על הביקוש 
לאנרגיה , הדרושה להסקת הדירות , וכדי למנוע הפסקות חשמל , השיגו מנהיגי 
רומניה הגדלה של אספקת גז מבריה"ם ואספקת חשמל ממערב - גרמניה , הודות למו"ם 
שניהל יון טיריאק , המנהל הרומני של אלוף הטניס המערב - גרמני , בוריס 
בייקר . ממשלת מערב - גרמניה גם הקציבה סיוע של 05 מיליון מארק למימון אספקת 
חשמל לרומניה בחודשיים הקרובים . ממשלת רומניה מבקשת להפסיק את פעילותן של 
התשלובות התעשייתיות הצורכות כמויות גדולות של אנרגיה , ואינן בעלות כושר 
תחרותי מבחינה כלכלית . המקור הממשלתי אמר שקודם כל חייבת רומניה לנצל את 
האנרגיה במגזרים הכלכליים הרווחיים , וכדי לספק את צרכי האוכלוסייה . העיתון 
" אדוורל " נתן ביטוי לדאגות הממשלה , בהוקיעו בשבוע שעבר את " המפעלים 
הצורכים יותר מדי אנרגיה , דבר העלול להוביל את המדינה למשבר חמור " . באשר 
לאספקת המזון האספקה בבוקרשט נאותה , ושם אפשר למצוא ללא קושי מצרכי יסוד 
כגון לחם , חמאה , חלב , גבינה , בשר וירקות . לעומת זאת המצב פחות 
טוב בערים אחרות ובפרובינציות , בייחוד באזור בראשוב , שם שוב הונהג קיצוב 
על מצרכי מזון בסיסיים . מקור בכיר במשרד החקלאות מסר כי הבעיה העיקרית היא 
המחסור במזון ובמספוא לבקר ולצאן . הוא הוסיף שהמספוא יאזל לגמרי בסוף פברואר . 
במשרד החקלאות הרומני אומרים כי קצב השיקום וההתאוששות תלוי עכשיו ביבולים 
של 0991 . 21 מדינות השוק האירופי המשותף הסכימו שלשום עקרונית בדאבלין , 
לשלוח לרומניה רבע מיליון טונות מספוא , 02 אלף טונות בשר בקר , חמישה 
אלף טונות חמאה וחמישה אלף טונות שמן זית , בתור סיוע חירום . על בעיית 
המחסור במזון נוספת בעיית העברתו הסדירה . בשבוע שעבר , למשל , עמדו 61 
קרונות של סחורות ובהם מוצרי צריכה מיובאים בתחנות הרכבת של בוקרשט והמחוזות 
השונים , בלי שפרקו אותם , ובלילות קרים במיוחד לא מצליחות המשאיות להתניע 
ולשווק לחם ומוצרי חלב לחנויות . " אין אנו יכולים לדרוש מהצבא לעסוק בפריקה " , 
אמר מקור ממשלתי , " שכן דרישה כזו תזכיר יותר מדי את השיטות של המשטר 
הישן " . במפעלים שורר מצב בלתי יציב ביותר . " אלה שלא עבדו קודם עדיין 
אינם עובדים , ואלה העובדים עוסקים רוב זמן בסכסוכים עם הממונים עליהם " , 
טען פקיד ממשלתי בכיר . כן אמר כי בעיות חמורות קיימות בענפים הכלכליים 
העיקריים , כגון ענף המתכת , האלקטרוניקה , המיחשוב והתחבורה . 
