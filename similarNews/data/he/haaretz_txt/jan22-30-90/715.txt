פקין , ( ע"ר ) . 21 בישופים קאתולים בסין , כולל גיבור מלחמת העולם 
השנייה , נעצרו במסגרת מערכה חדשה של השלטון הקומוניסטי הסיני נגד הכנסייה 
הקאתולית המחתרתית , מסרו אתמול מקורות כנסיתיים . החשמנים בשנות ה07 וה08 
לחייהם , נעצרו בחודש שעבר בגל מעצרים בעיר טיאנגין ובמחוזות שאנסי , גאנסו , 
הביי ומונגוליה הפנימית . ההנהגה הקומוניסטית נקטה לאחרונה צעדים נגד הכנסייה 
הקאתולית המחתרתית , שמאמיניה נוהגים על פי ההוראות הדתיות של הוואתיקן . 
הממשלה הקומוניסטית , שהוואתיקן מעולם לא הכיר בה , האשימה את רומא כי 
היא ממנה בחשאי בישופים ומתערבת בענייני סין . הנהגת המפלגה הקומוניסטית 
הורתה לא מכבר לעקוב מקרוב אחר קבוצות דתיות , כדי למנוע פעילות חתרנית . 
בין החשמנים שנעצרו נמצא זאנג גואנגי ממחוז שאנסי , 38 , גיבור מלחמת העולם 
השנייה . זאנג , שהיה בוואתיקן כאשר פרצה המלחמה , עזר לאסירים להימלט 
ממחנה שבויים נאצי באיטליה , שם כיהן ככומר . זאנג , שחזר לסין לאחר השתלטות 
הקומוניסטים ב9491 , היה כלוא במשך 03 שנה משום שסירב לכפור במרות הוואתיקן . 
