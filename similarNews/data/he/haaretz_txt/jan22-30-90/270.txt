בלגראד ( ע"ר וע"ץ ) . המפלגה הקומוניסטית ששלטה ביוגוסלוויה מאז תום 
מלחמת העולם השנייה , התמוטטה ונאלצה לוותר על המונופול השלטוני שממנו נהנתה 
בעשרות השנים האחרונות . " ליגת הקומוניסטים של יוגוסלוויה איננה קיימת 
עוד " , הכריז ביטאון המפלגה " בורבה " בכותרתו הראשית , בשעה שהממשלה 
קיימה ישיבת חירום כדי לדון במשבר . ביום שני אישרה המפלגה בהצבעה החלטה 
בדבר ויתור על המונופול השלטוני בן 54 השנים , כדי לסלול את הדרך למשטר 
דמוקרטי רב - מפלגתי . זמן קצר לאחר מכן הבליטו נציגי סלובניה את הפילוג 
החמור במדינה , בפורשם מהוועידה המפלגתית המאוחדת , כאשר הצעותיהם נדחו 
ברוב גדול . נשיא יוגוסלוויה לשעבר , רייף דיזדראוויץ , סיכם את דעתם של 
רבים מבין 006 , 1 באי הוועידה , באמרו כי " על כף המאזניים מוטלת לא רק 
ליגת הקומוניסטים כי אם קיומה של יוגוסלוויה עצמה " . הדיונים הסוערים על 
נושאים פוליטיים ואזוריים האפילו לחלוטין על המשבר הכלכלי ביוגוסלוויה , 
הסובלת מאינפלציה שנתית של % 000 , 2 וחובות - חוץ בסך 71 מיליארד דולר . 
