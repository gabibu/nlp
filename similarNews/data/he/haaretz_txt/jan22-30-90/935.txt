הנהלת התעשייה האווירית דורשת להשתמש בכספים של קרן דמי ניהול , לכיסוי 
תשלומי מס הכנסה שהיא חייבת עבור פעולות חברה ותרבות ולשיפוץ אחד מחדרי האוכל . 
בין חברי מועצת העובדים יתקיים היום מישאל , כדי לבדוק את מידת נכונותם 
של נציגי העובדים להעתר לפניתה יוצאת הדופן של ההנהלה . קרן דמי ניהול היא 
קרן משותפת להנהלה , לעובדים ולמבטחים . היא הוקמה בעיקר , כדי לטפל בנכסים 
של ועד העובדים כמו אחזקת הבניין הנפרד של הוועד . בעבר אף שימשו הכספים 
להקמת קומה נוספת באותו בניין . ההנהלה פנתה לשלושת ראשי ועד העובדים , 
להשתמש בכספי הקרן לכיסוי הוצאות מס ההכנסה , בסכום של כ8 . 1 מיליון ש"ח . 
עוד דרשה ההנהלה להשתמש בכספים מהקרן לעבודות שיפוץ אחד משלושת חדרי האוכל 
של העובדים במפעל . מהנהלת החברה נמסר בתגובה , כי " קרן דמי הניהול לא 
נועדה לשימוש בנכסי ועד העובדים . בעצה אחת עם וועד העובדים עושה החברה 
שימוש בכספי הקרן לרווחת העובדים " . 
