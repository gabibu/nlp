כלב נגוע בכלבת פצע אתמול ארבע צעירות בבאר שבע . קצין צה"ל ירה בכלב המשתולל 
והרג אותו . משטרת מרחב הנגב , בשיתוף עם משרד הבריאות , מנסים לקבוע 
אם לכלב יש בעלים , ולאתר אותם . דובר משטרת מרחב הנגב , פקד שלום בן 
חמו , מסר כי אחת הצעירות שננשכו בדואית תושבת האזור נעלמה , ויש חשש 
לשלומה . הכלב החל להשתולל אתמול בשעה תשע בבוקר , בשוק העירוני בבאר שבע , 
ונשך שתי בחורות שהיו בשוק . אחר כך נשך צמיגים של מכוניות שעברו במקום . 
למקום הוזעקו אנשי משרד הבריאות והמשטרה , אולם הכלב נמלט מהם , תקף צעירה 
נוספת בתחנה המרכזית של באר שבע וגרם לה פצעים . בהמשך נשך הכלב גם צעירה 
בדואית , תושבת האזור . רק באזור ואדי באר שבע ירה בכלב קצין צה"ל , והרג 
אותו . מבדיקה של משרד הבריאות התברר כי הכלב היה נגוע בכלבת . לביה"ח 
סורוקה בבאר שבע הגיעו שתי צעירות שהכלב נשך ושרט . הן קיבלו טיפול ושוחררו . 
הצעירה הבדואית נעלמה , והמשטרה מבקשת לאתר אותה במהרה , כדי למנוע נזק 
לבריאותה . אם לא תטופל , היא עלולה אף להעביר את מחלת הכלבת לאנשים נוספים . 
