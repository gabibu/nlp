ראש המחלקה לעלייה ולקליטה בסוכנות היהודית , אורי גורדון , קרא היום לראש 
הממשלה , יצחק שמיר , למנות לאלתר , שר עבודה ורווחה בממשלה . הדברים 
נאמרו במהלך פגישה עם סטודנטים באוניברסיטה העברית בירושלים . מאז הקמת 
הממשלה הנוכחית מחזיק שמיר בתיק העבודה והרווחה . גורדון אמר כי העדר שר 
במשרד העבודה הביא לשיתוקו של המשרד . " דווקא בימים אלו , בהם מצוי גל 
העלייה לישראל בעיצומו , יש לצפות להתעלות מעל מחלוקות פוליטיות ושיקולים 
קואליציוניים ולמנות בדחיפות שר מיוחד לכך " , אמר גורדון . לדברי ראש מחלקת 
העלייה והקליטה , בעיית התעסוקה מהווה כיום את אחת הבעיות המרכזיות בתחום 
הקליטה ולשם המחשה ציין כי % 6 . 44 מכלל 007 . 21 העולים החדשים מבריה"ם , 
אשר הגיעו לישראל אשתקד , היו בכושר מלא לעבודה ומתוכם % 6 . 73 אקדמאיים . 
גורדון מזהיר כי אם לא תגובש כבר עתה , תוכנית לאומית ליצירת מקורות תעסוקה 
חדשים לעולים לא יוכל המשק הישראלי לעמוד בהיצע הגואה של ידיים עובדות . 
