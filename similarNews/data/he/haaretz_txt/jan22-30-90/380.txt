ניוארק ( אי - פי ) . שופט פדרלי הורה לאדי אנטאר , בעל חברת האלקטרוניקה 
" קרייזי אדי " שהתמוטטה בחודש אוקטובר והותירה אחריה חובות כבדים , להשיב 
25 מיליוני דולרים לתחומי ארצות - הברית . הרשות לניירות ערך בארה"ב האשימה 
את אנטאר , כי הרוויח יותר מ06 מיליון דולר באמצעות מכירת מניותיה של חברת 
האלקטרוניקה שלו בשערים גבוהים , שהושגו על - ידי פרסום מאזנים כוזבים של 
החברה בין השנים 5878 . השופט הפדרלי , ניקולאס ה . פוליטאן , הדגיש 
כי פסיקתו מתייחסת אך ורק לעתירה שהגישה הרשות לני"ע , ואיננה פסיקה פלילית . 
העתירה , שהתקבלה על - ידי השופט , דרשה למנוע מאנטאר להפר את חוקי הרשות . 
השופט נענה לבקשת השלטונות להורות לאנטאר להשיב לתחומי ארה"ב 25 מיליון דולר , 
שהעביר לכאורה ב78 לחשבונות בנק בישראל , ולהפקידם בפיקוח של נאמן . לטענת 
הממשל , העביר אנטאר 86 מיליון דולר מחוץ לתחומי ארה"ב . הרשות לניירות 
ערך מעוניינת , שהכסף יימצא בארה"ב , במקרה שתזכה בתביעה ובבקשה להוציא 
צו הבאה , שהגישה נגד אנטאר . הרשות מאשימה אותו ומנהלים אחרים בחברה בניצול 
מידע פנימי ובזיופי מאזנים בספרי החברה . בבית משפט פדרלי בברוקלין נידונות 
תביעות אזרחיות של בעלי מניות נגד אנטאר , והתובע הכללי פתח נגדו בחקירה 
פלילית . 
