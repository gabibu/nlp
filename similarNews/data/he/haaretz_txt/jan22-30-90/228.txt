" ברנדנבורג שטראסה " אומרים שלטי הרחובות כאן על מה שנקרא עד לאחרונה 
" קלמנט גוטוואלד שטראסה " . שוטר של ה"פולקספוליצאי " , משטרת העם , מספר 
שבימים הראשונים הורו הממונים עליו להסיר את המדבקות המאולתרות על השלטים . 
" אבל בינתיים הפסקנו " , הוא מוסיף , " אי אפשר להעמיד שוטר ליד כל 
שלט רחוב . האנשים כאן פשוט לא רוצים לראות עוד את השם הקודם " . גוטוואלד 
היה הסטאליניסט הצכוסלובקי שהוציא להורג מאות בני אדם ושלח אלפים אחרים ( 
רובם אגב קומוניסטים ) לבתי סוהר . על שמו נקראים רחובות וכיכרות לא מעטים 
בערים מזרח גרמניות . כך למשל בעיר האלה שבסקסוניה , שבה התארגנה יוזמת 
אזרחים כדי להשיב על כנו את השם המקורי של הרחוב המרכזי הנושא את השם " גוטוואלד " . 
תושבי פוטסדאם אינם מסתפקים בפעילות פרטיזנית של הדבקת שלטים על שלטי הרחובות 
מן התקופה הסטאליניסטית . כמו במקומות יישוב רבים אחרים במזרח גרמניה , 
הם יוזמים גם החלטות פוליטיות שיביאו להחזרת השימוש הרשמי בשמות הקודמים . 
התשלובת ( " קומבינאט " ) הכימית הגדולה ביותר במזרח גרמניה עדיין נושאת 
את השם " ולטר אולבריכט " השליט הסטאליניסטי הראשון של " מדינת העמלים 
והאיכרים " . אבל אחרי הפגנות סוערות השתכנעה אפילו הנהלת הקונצרן , שבתנאי 
המהפכה אי אפשר עוד להמשיך ולהיקרא על שם אחד האישים השנואים ביותר במזרח 
גרמניה . השנאה למשטר הישן ולמפלגה הקומוניסטית ( המוסיפה למעשה להחזיק 
בשלטון ) משתקפת יותר ויותר בתנועה המונית ל"חזרה אל המקורות " . משוררים , 
סופרים , אמנים ואינטלקטואלים מפרסמים מאמרים ונושאים נאומים בזכות השיבה 
אל השמות הישנים , המבטאים בצורה הטובה ביותר את הקשר של האנשים אל ארצם . 
החברה המזרח גרמנית ל"היסטוריה של המולדת " החליטה לדרוש באופן רשמי , 
כי כל השמות ה"סטאליניסטיים " יבוטלו במהירות האפשרית . אוניברסיטת " וילהלם 
פיק " שברוסטוק כבר הודיעה על כוונתה לשנות את שמה ולהיפטר מן הזיכרונות 
הלא - נעימים הקשורים בנשיא הראשון של מזרח גרמניה . בעיירות רבות במזרח 
גרמניה דורשים התושבים לסלק מן הכיכרות פסלים של מנהיגים קומוניסטים , ולשנות 
שמות המזכירים את 04 שנות הדיכוי תחת המשטרים של ולטר אולבריכט ואריך הונקר . 
אבל שיאו הבולט של המסע הציבורי למחיקת השמות מן התקופה הקומוניסטית הוא 
פעילותה של יוזמת האזרחים למחיקת השם " קרל מארקס שטאדט " , ולחזרה לשם 
המקורי קמניץ של עיר התעשייה הסקסונית . ליוזמה הצטרפו עשרות אלפים מ003 
אלף תושבי העיר , והיא זכתה לתגובות חיוביות בכל חלקי מזרח גרמניה . במנשר 
שפורסם בימים אלה נאמר , כי לחסידי השינוי אין דבר נגד פעילותו של קרל מרקס , 
והם מעריכים את אישיותו של מחבר " המניפסט הקומוניסטי " . ואולם , מוסיפים 
תושבי קמניץ , " אין כל בסיס ריאליסטי לקשירת שמו של קרל מרקס בעיר קמניץ " . 
שמה של קמניץ הוסב ל"קרל מרקס שטאדט " ב01 במאי 3591 על פי הוראה של השליטים 
הקומוניסטים במזרח ברלין , ומבלי שהתושבים נשאלו בצורה כלשהי אם הם תומכים 
בשינוי . בהופעה לפני 081 אלף בני אדם , שהתכנסו ב"כיכר סטאלין " ( עוד 
חידוש סמנטי של הצמרת הקומוניסטית ) , הכריז ראש הממשלה דאז , אוטו גרוטוואל , 
כי העיר תאבד את מעמדה כסמל של המונופול הקפיטליסטי ותהיה מעתה למרכז סוציאליסטי 
של בניית מכונות " לשיפור תנאי חייהם של העמלים " . הנבואה התגשמה בחלקה . 
קמניץ מוסיפה להיות עיר תעשייה עם ריכוז גדול של מפעלים לבניית מכונות . 
אך ה"קומבינטים " למיניהם נמצאים בפיגור טכני גדול לעומת המערב , והזיהום 
הסביבתי הגיע לממדים של אסון . גם בבית העירייה ב"קרל מרקס שטאדט " אין 
עוד התנגדות של ממש להסבת השם . אבל השליטים הקומוניסטים ( שעדיין לא פינו 
את כיסאותיהם ) , מתלוננים על כך שהשינוי הצפוי יגרום להפסד כספי גדול , 
ושאין מקורות למימון הוצאות ההדפסה , השילוט המחודש , הרישום בטאבו ועוד 
ועוד . במכתבים למערכות של עיתונים מקומיים הוצע לראש העיר , כי המפלגה 
הקומוניסטית תכסה את ההוצאות הנוספות מתוך הרכוש שגזלה מן הציבור . אזרחים 
אחרים הודיעו על נכונותם להשתתף במבצע תרומות , וקבוצות אחדות כבר אספו 
סכומים נכבדים כדי לסייע בהסבת השם הנדרשת . על פי המצב החוקי הקיים , אומרים 
מומחים , האדם המוסמך להורות על הסבת השם הוא ראש ממשלת מזרח גרמניה . 
בתפקיד הזה מכהן הקומוניסט הנס מודרו , שבוודאי יסכים לחתום על המסמכים 
המתאימים בבוא היום . עם זאת , ברוח הדמוקרטיה המנשבת היום במזרח גרמניה , 
דורשים פעילים רבים לקיים משאל עם בין תושבי העיר . הם אומרים שהמשאל הזה , 
שבו צפוי רוב מוחץ לתומכי השינוי , יבליט את המגמה לזרוק לאשפת ההיסטוריה 
לא רק את השם המאומץ הקומוניסטי אלא גם את מבנה השלטון שאכפה המפלגה הכל - 
יכולה . אוולין דול , דוברת העירייה , מספרת שבכל יום מגיעים למשרדו של 
ראש העיר , אברהארד לנגר , עשרות מכתבים עם דרישה לשינוי . לנגר מצדו 
הבטיח להקים ועדה מיוחדת שתבדוק את הנושא ותגיש חוות דעת והמלצות . בוועדה 
ישתתפו היסטוריונים , אנשי כלכלה , משפטנים ועיתונאים . מסקנותיה צריכות 
להיות מוכנות עד חודש יוני השנה . המועד להסבת השם לקמניץ ברור כבר עכשיו : 
ספטמבר 0991 , כשהעיר תחגוג 528 שנים להקמתה . תושבת העיר שנולדה ב4591 , 
שנה לאחר שקמניץ הפכה ל"קרל מרקס שטאדט " , כתבה השבוע ביומון הקומוניסטי 
המקומי " עיתונות חופשית " : " החזרת השם לקדמותו היא המתנה היפה ביותר 
שהעיר תוכל להעניק לעצמה ליום הולדתה " . 
