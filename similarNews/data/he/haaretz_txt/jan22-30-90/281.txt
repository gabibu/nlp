קייפטאון ( ע"ר ) . שר המשפטים של דרום - אפריקה , קובי קוצי , הכריז 
כי שחרורו של המנהיג השחור הכלוא נלסון מנדלה קרוב מאוד . רדיו דרום - אפריקה 
מסר אתמול כי בצמרת הדרום - אפריקאית שוקלים תפקיד של מתווך במו"ם פוליטי 
לנלסון מנדלה . קוצי לא מסר מתי ישוחרר האסיר הפוליטי המפורסם , אך ציין 
כי התנאים הקודמים שנקבעו לשחרורו אינם עוד בתוקף . משך שנים רבות הכריזה 
דרום - אפריקה כי המנהיג של הקונגרס הלאומי האפריקאי , כיום בן 17 , חייב 
לוותר על המאבק המזוין בטרם ישוחרר . הוא נידון למאסר עולם על ניסיון להפיל 
את השלטון הלבן . אולם בחודשים האחרונים ריככה ממשלת דרום - אפריקה את תנאיה , 
והדגישה כי די בכך שמנדלה יתחייב לפעול למען שינויים בדרכי שלום . 
