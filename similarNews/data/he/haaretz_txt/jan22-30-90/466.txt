משרד התחבורה מבקש למנות רואי חשבון חדשים לביצוע עבודת הביקורת על העלויות 
של הקואפרטיבים לתחבורה ציבורית " אגד " ו"דן " . המשרד שכר לצורך כך את 
השרותים של רו"ח אלכס הילמן כדי לייעץ לו בעריכת מכרז בין רואי חשבון לביצוע 
עבודת הביקורת . משרד התחבורה נעזר כיום בשני משרדים לראיית חשבון , משרד 
בועז ארדה ומשרד שרון שטינר . אלה עוסקים בבדיקת עלויות שני הקואפרטיבים 
לצורך קביעת גובה הסובסידיה לתחבורה הציבורית . בהנהלת משרד התחבורה ביקשו 
לפרסם מכרז לעבודת הביקורת המוערכת בכ0007 שעות בשנה , היקף עבודה הנחשב 
לגדול מאוד עבור משרדים לראיית חשבון . המשרד שכר את שרותיו של רו"ח הילמן 
כדי לסייע לו בעריכת המכרז , אך אז התברר למשרד כי לרואי חשבון אסור להשתתף 
במכרזים . רו"ח הילמן אף פנה ללשכת רואי החשבון כדי לבדוק אם מותר לו לטפל 
בסוגיה זו . ישראל שטראוס , נשיא לשכת רו"ח לשעבר , הסביר בשיחה עם " הארץ " , 
כי עבודת ביקורת מצריכה חשיבה ולכן רו"ח אינו יכול להתחייב מראש לגבי הזמן 
הנחוץ לעבודת ביקורת . שטראוס הסביר , שהדבר דומה לכך , ששופט לא יכול 
להתחייב מראש לגבי הזמן שיצטרך כדי לדון במשפט מסויים . בלשכת רו"ח העבירו 
את הנושא להכרעה של ועדה מיוחדת לפירוש כללי ההתנהגות של לשכת רו"ח בראשותו 
של פרוף חנניה רצקובסקי . לוועדה לא נמסר איזה משרד ממשלתי מבקש לפרסם מכרז . 
בהחלטה עקרונית קבעה הוועדה , שניתן יהיה לפרסם הזמנה לביצוע עבודה בלא 
שזו תחשב למכרז . בעקבות כך הוכנה במשרד התחבורה הצעת עבודה למשרד רו"ח . 
חשב משרד התחבורה , רפי פינטוב , אישר אמש בשיחה עם " הארץ " , כי תפורסם 
בקרוב הצעה להעסקת משרדים חדשים שיעסקו בביקורת על העלויות של הקואפרטיבים 
לתחבורה . 
