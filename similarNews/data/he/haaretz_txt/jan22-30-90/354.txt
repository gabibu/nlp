ויקטוריה דוד , בת 43 , החשודה באיסוף מידע עבור ארגון הפתח , טענה כי 
חתמה על הודאה במעשים המיוחסים לה לאחר שחוקריה אמרו לה כי איש לא יודע שהיא 
נעצרה , וכי אינה זכאית לקבל סיוע משפטי . דוד עלתה מיוגוסלביה , ונעצרה 
ב09 . 1 . 7 בחשד לחברות בארגון עויין . ביום ששי האחרון , טרם הותרה הפרשה 
לפרסום , הובאה לבית משפט השלום בחיפה להארכת מעצרה . " חתמתי על הכל , 
הכל אבוד " , אמרה בבכי . עד שנעצרה התגוררה דוד ברחוב ארלוזורוב 88 בחיפה , 
בדירה עם חברתה פטריציה קנזביץ , 62 . היא עסקה בעבודות ניקיון ובטיפול 
בקשישים . היא גם השתתפה בתנועת השמאל " נשים בשחור " . חברתה קנזביץ , 
גינגית עם שיער ארוך , נוצריה בעלת נתינות יוגוסלבית , סיפרה בשפה האנגלית 
כי כוחות הביטחון לא פגעו בה ובחברתה באופן פיזי . " אני לא מבינה מדוע 
ממשיכים להחזיק אותי במעצר " , אמרה , " אני מקווה שאשתחרר בקרוב " . שתי 
פעילות באחד מארגוני הנשים בחיפה סיפרו כי לפני שנעצרה פנתה אליהם דוד , 
וביקשה כי יעזרו לה להבין את נוסח ההזמנה שקיבלה , להתייצב במשרד ממשלתי . 
היא שאלה אם מדובר במשרד הקליטה , או בסוכנות . באותו יום הלכה עם קנזביץ 
לכתובת הממשלתית , והשתיים לא חזרו בשעות הערב . השתיים סיפרו כי ויקטוריה 
מגמגמת , ושתי הנשים לא יודעות לקרוא ולכתוב עברית . עורכת הדין סלמה ואקים , 
שפגשה את העצורות , אמרה כי קיים חשש שבגלל מגבלות השפה חתמו על מסמכים 
שלא הבינו . מקור משטרתי הכחיש את טענותיהן של שתי התיירות . הן חשודות 
באיסוף מידע על יעדים אזרחיים ובטחוניים בארץ והעברתם לארגוני טרור ערביים 
ביוגוסלביה . לדברי המשטרה , הודתה דוד בחקירתה בהאשמות נגדה . המשטרה 
אומרת כי בחקירת השתיים התברר כי הן גויסו ביוגוסלביה , ונשלחו לפעול מטעם 
ארגון הפתח בארץ . הן היו אמורות לאסוף חומר מודיעיני וצילומים , ולהעביר 
את המידע למפעיליהם ביוגוסלביה . בין היתר נתפסו מצלמות , מפות וצילומים 
שהשתיים לא הספיקו להעביר לחו"ל . בחקירתן הביעו שתי הנשים חשש כי יירצחו 
אם ישוחררו . המשטרה מסרה כי דוד התגיירה , וחברתה החלה בתהליכי גיור . 
דוד אמרה ששלחה צילומים , וביניהם צילום של מתקן חשוב בחיפה , לכתובת 
של ארגון כנסייתי , ולא לכתובת של ארגון עוין . 
