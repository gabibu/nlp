לונדון ( ע"ר ) . תינוקת שנחטפה לפני שבועיים מבית - חולים בלונדון , 
והסעירה את הציבור הבריטי , הוחזרה לאמה אתמול לאחר פשיטת המשטרה על בקתה 
מבודדת באזור כפרי באנגליה . המשטרה מצאה את התינוקת , אלכסנדרה גריפית , 
בריאה ושלמה בביקתה שכורה בעיירה בארפורד בדרום אנגליה ועצרה גרושה מובטלת 
בת 53 . כמה תושבים בסביבה התקשרו למשטרה לאחר שזיהו את קלסתרון החוטפת בעיתונים . 
התושבים אמרו כי אשה הדומה לזו שהופיעה ברישום המשטרתי הראתה את התינוקת 
לשכנותיה ואמרה כי זו בתה . האם , דיאן גריפית ( 02 ) הופיעה , שמחה 
ונרגשת , עם התינוקת בזרועותיה במסיבת עיתונאים . " אי - אפשר לתאר את 
השמחה הגדולה שירדה עלי . אין לי מילים לכך " , אמרה . התינוקת אלכסנדרה 
נחטפה מעריסתה שעמדה ליד מיטת אמה בבית חולים לונדוני ב11 בינואר . היא נלקחה 
על ידי אשה שהציגה עצמה כעובדת סוציאלית . יום לאחר מכן התקשרה האשה בטלפון 
לבית - החולים והתנצלה על נטילת התינוקת שנולדה רק 63 שעות קודם לכן . בריטניה 
כולה עקבה בחרדה אחר המקרה . בעיתונות וביתר כלי - התקשורת הופיעו פרטי 
פרטים על מעשה החטיפה , הרקע , וחקירת המשטרה . בין השאר הופיעו ידיעות 
כאילו הועברה התינוקת לסקוטלנד או לאוסטרליה . האם הופיעה בטלוויזיה , ובדמעות 
בעיניה ביקשה כי יחזירו לה את בתה . גורמים שונים הציעו פרס של 000 , 03 
ליש"ט ( 000 , 05 דולר ) עבור כל מידע שיביא למעצרה של חוטפת התינוקת , 
ולאחר מספר ימים הגיע למשטרה המידע המבוקש . 
