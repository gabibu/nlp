השבוע יישב בווינה גנרל קולין פאוול , ראש המטות המאוחדים של ארצות הברית , 
לארוחת צהריים עם כמה מהאויבים הוותיקים : ראשי המטות של ששה צבאות ברית 
וארשה . באותו ערב יסעד הגנרל לבדו עם גנרל מיכאל מוסאיאב , ראש המטה הסובייטי . 
על מטעמים וינאיים ידונו הגנרלים ממזרח וממערב בתוכניותיהם , המיושנות 
כנראה , לתקוף זה את זה . התמונה הלא מתקבלת על הדעת של ארוחה בין עמיתים 
המחליפים ביניהם סיפורי מלחמה ומשיקים כוסיות , החולקים ביניהם סודות ואסטרטגיה , 
נראית מבטיחה בעולם שהיה פעם ערוך ומוכן להילחם בכל עת . אולם שימו לב 
לתחנתו הבאה של גנרל פאוול בסיבוב האירופי שלו השבוע : הוא יצפה בסנטוריון 
שילד , משחק מלחמה בו השתתפו 96 אלף חיילי נאט ש71 אלף מהם הוטסו מארצות 
הברית . במשחק זה מתרגלים הגנה על גבולה הדרומי של גרמניה המערבית מפני 
פלישה סובייטית . העלות למשלם המיסים האמריקאי בשביל הרכבת האווירית והימית 
בלבד : 35 מיליון דולר . מדוע , כאשר הגנרלים מדברים על שלום , מתכוננים 
חייליהם למלחמה ? עכשיו שהמלחמה הקרה הסתיימה , מדוע ארצות הברית אינה 
מחזירה את חייליה הביתה וקוצרת את פירות השלום ? לרוע המזל , המצב האמתי 
מעורפל כמו תוכנית מסעו האירופי של גנרל פאוול . תקציב הביטחון בסך 592 
מיליארד דולר שאותו יחשוף ממשל בוש בסוף ינואר , יהיה קטן בכשני אחוזים 
מתקציב השנה שעברה , מותאם לאינפלציה , אולם לא יבטל שום תוכנית ייצור 
נשק גדולה ולא ישנה בצורה מהותית את כוחות צבא ארצות הברית . הבחינה האסטרטגית 
המקורית של ממשל בוש היא " חסרת תועלת לחלוטין " , כדבריו הבוטים של אדמירל 
ויליאם קרואו , שפרש מתפקידו כראש המטות המאוחדים בסתיו שעבר . " אין 
כאן שמץ של הנחיה היכן לקצץ " . משרד ההגנה עושה מאמצים להכין תוכנית אחרת 
לקראת אמצע חודש מארס . אולם לנוכח האי ודאות אם המנהיג הסובייטי מיכאיל 
גורבצוב ישרוד , ואם השינויים במזרח אירופה יתהוו בדרכי שלום , אומר שר 
ההגנה דיק צייני " מבחינתי , עדיף שאטעה בכך קפמאליד4שלא אצמצם את הכוחות 
מאשר בכך שאצמצם אותם " , הוא מתלוצץ . כל אחד אחר יכול להעלות טיעונים 
אחרים " . אפילו אם ירצו ראשי הצבא לפרוק במהירות את נשקם לא יוכלו לעשות 
זאת : שלא כמו בסוף מלחמת העולם השנייה , כאשר מגויסים צעירים היו חסרי 
סבלנות להסיר מעליהם את המדים , כיום הצבא המורכב כולו ממתנדבים רואה בשירות 
הצבאי קריירה . כמעט מחצית מ2 . 2 מיליון הגברים והנשים במדים משרתים 
יותר מ01 שנים . " אתה לא יכול פשוט לזרוק אותם מחר " , אומר רוברט הייל , 
ראש המחלקה לביטחון לאומי של משרד התקציבים של הקונגרס . יהיה קשה עוד 
יותר להיאבק במה שהנשיא אייזנהאור כינה בשם " הקומפלקס הצבאי - תעשייתי " , 
רשת רחבה ונעימה של קבלנים וקניינים מהפנטגון הנעולים בתוך " משולש ברזל " 
עם הקונגרס . אין ספק , אם הסובייטים ימשיכו לדגול בשלום צופה צייני צימצום 
משמעותי בפריסה היקרה של צבא ארצות הברית באירופה באמצע שנות ה09 . ממשל 
בוש צופה שבאמצע שנות ה09 או בסופן יצומצמו הוצאות הביטחון בשליש : מ%6 
מהתל"ג ל%4 . כבר עתה עומדים חברי הקונגרס בתור להוציא את פירות השלום . 
תקציב הביטחון , כך צופה ראש ועדת הכוחות המזוינים של בית הנבחרים , לס 
אספין , ייכנס לתוך " צניחה חופשית פוליטית " . קפמאפרקהשאלה האמיתית היא 
לא אם תקציב הפנטגון יצומצם , אלא אם יצומצם בחוכמה . ההיסטוריה אינה מעודדת : 
זרועות הצבא השונות וגם הקונגרס נטו להתחשב באינטרסים הצרים שלהם ולא התחשבו 
באסטרטגיה הכללית . בשביל הממשל , האתגר האדיר בשנים הבאות יהיה לנבא אסטרטגיה 
ולספק את המשאבים לקדם את פניהם של האיומים החדשים והבלתי ניתנים לצפייה 
מראש של העולם שלאחר המלחמה הקרה . אירופה היא נקודת ההתחלה הברורה . במשך 
יותר מ02 שנה התכוננה נאט"ו להתקפה " בהתראה קצרה " מצד ברית וארשה . 
במשחקי מלחמה גברו תמיד הטנקים של הגוש המזרחי על המערב . אולם במחי - יד , 
בדצמבר 8891 , הסיר גורבצוב למעשה את האיום של מתקפת פתע סובייטית . הוא 
הכריז על הוצאתם של 000 , 5 טנקים מאירופה ( כמחציתם כבר יצאו ) . הסכם 
בין נאט"ו וברית וארשה בשיחות לצימצום הנשק הקונוונציונלי , שיתקיימו השנה , 
ידלל עוד יותר את הכוח הצבאי הסובייטי , על ידי הוצאתם של לפחות 01 אלפים 
מתוך 41 אלף הטנקים הסובייטים המוצבים בגבולותיה של אירופה המזרחית . לארצות 
הברית יש כיום 023 אלף חיילים המוצבים באירופה וגורם מוסמך בעל חשיבות כאדמירל 
קרואו טוען שממשל בוש חייב להתחיל להחזירם הביתה . הנסיגה צריכה להיות הדרגתית . 
" צריכים ללכת ולא לרוץ אל היציאות " , אמר קרואו לניוזוויק . אולם " גרמניה 
היא מדינה משגשגת מאוד " , הוסיף . " מדוע אנחנו צריכים לספק להם כוחות 
יבשה ? " מנהיג ועדת הכוחות המזוינים בסנאט , סם נאן , טוען שתפקידה 
של ארצות הברית צריך להיות מוגבל לאספקת כוח אווירי , ולהניח לאירופים להגן 
על אירופה על פני היבשה . אולם האם מותר לארצות הברית להתעלם ממחויבותה ההיסטורית 
שלאחר המלחמה כלפי אירופה ? אירופים רבים , וכמוהם גם אמריקאים , לא ירגישו 
אולי בנוח אם גרמניה תחזור שוב להיות הכוח הדומיננטי באירופה המערבית . 
גם אין זה ברור שהאימפריה הסובייטית תגווע לה בשקט . הגוש הסובייטי נשאר 
טעון חומר נפץ גם כאשר הוא מתפרק . " אני לא נרדם בלילות וחושב על כל 
האפשרויות שבהן המאורעות ייצאו מכלל שליטה " , אומר גנרל גק גאלווין , מפקד 
כוחות ארצות הברית באירופה ( התרחיש האהוב במטהו של גאלווין : מזרח גרמנים 
נרגזים תוקפים קסרקטין של הצבא הסובייטי . נשפך דם . בקרמלין מתמרדים גנרלים 
של הצבא הסובייטי ומתייצבים נגד גורבצוב . . . ) ההערכה המינימלית היא 
שארצות הברית תיאלץ להשאיר לפחות 001 אלף חיילים באירופה עם מחסנים ענקיים 
של נשק ותחמושת , למקרה שכוחות ארצות הברית יצטרכו לחזור . גם אם ארצות 
הברית אינה צריכה עוד לעצור את מדיניות ההתפשטות של הסובייטים , יהיה עליה 
למלא תפקיד צבאי מכריע לא רק באירופה , אלא בכל העולם . ארצות הברית תלויה 
בכלכלה הגלובלית שיצרה לאחר מלחמת העולם השנייה , באמצעות יצוא רעיונות 
של שוק חופשי ודמוקרטיה . כלכלה זו אינה יכולה לתפקד בלי יציבות גלובלית . 
למרבה הפלא , עלול קץ המלחמה הקרה לגרום ליותר אי יציבות , ולא לפחות . 
במרוצת שנות ה06 וה07 הואשמו הסובייטים לעתים קרובות בהסתה למהפכה בעולם 
השלישי . אולם " הסובייטים החזיקו קצר את הקליינטים שלהם , בעיקר במזרח 
התיכון " , אומר פקיד בכיר במשרד ההגנה . קפמאפרקבהתמקדותו כלפי פנים השאיר 
הקרמלין את ארצות הברית כמעצמת - העל האמיתית היחידה בעולם . לשום מדינה 
בעולם אין הטווח הגלובלי שיש לצבא ארצות הברית . ארצות הברית עלולה למצוא 
את עצמה בתפקיד של שוטר עולמי כפי שהיתה אנגליה במאה ה91 , מפטרלת בנתיבים 
ימיים ומתערבת בסכסוכים אזוריים כדי להשיב על מכונו את מאזן הכוחות . לאיזה 
סוג של כוחות זקוקה ארצות הברית כדי למלא תפקיד מסוג זה ? מקובל היום לחשוב 
שאין עוד צורך בצבא ממוכן ומשוריין , כזה שהיה נחוץ כדי לגבור על הצבא הסובייטי 
בשפלות אירופה . המלחמות העתידיות , כך חושבים , יחייבו כוחות ניידים 
וקלים כגון צנחנים ונחתים . המלחמות לא יהיו מאבקים בעוצמה גבוהה אלא מאבקים 
בעוצמה נמוכה . במלים אחרות , הפלישה לפנמה ולא הקרב על גרמניה . אולם 
פנמה היתה יוצא מן הכלל , מזהירים המתכננים הצבאיים . מבצעים להצלתם של 
בני ערובה או תקיפתם של תאי טרוריסטים יחייבו עדיין צוותי פעולה מיוחדים 
בעלי תגובה מהירה כמו כוח דלתא . סביר יותר להניח שהמלחמות העתידיות יהיו 
מאבקים בעוצמה בינונית . " האמת היא שכמעט שאין כבר מקרים המחייבים מאבקים 
בעוצמה נמוכה " , אומר קצין בכיר . " הכוחות שם פשוט גדולים מדי " . אין 
ספק שצבאות העולם הופכים לקטלניים יותר . בעולם השלישי הוכפל המצאי של כלי 
רכב משוריינים ראש החנית של כל התקפת קרקע פי ארבעה ב02 השנים האחרונות . 
לתריסר ממדינות העולם השלישי יש צבא בעל יותר מ0001 טנקי מערכה . ליותר 
מתריסר מדינות יש טילים בליסטיים . לעשרים מדינות בקירוב יש נשק כימי מסוג 
זה או אחר , ועשר מדינות נוספות מפתחות נשק ביולוגי ורעיל . לקראת סוף 
העשור הבא לא יהיה זה דמיוני לצפות שלעשר מדינות יהיה נשק גרעיני טקטי . 
כדי לנצח מדינות אלה יהיה צורך ביותר מאשר הדיוויזיה המוטסת ה28 . כוח אמפיבי 
של צי ארצות הברית יחד עם כוחות מוטסים יכולים " לבעוט בדלת " של איזה 
אויב רחוק . אולם אחר כך יצטרכו כוחות כבדים לבוא לעזרתם . אפילו בפנמה , 
שבה ההתנגדות היתה חלשה , בחרה ארצות הברית להפריז בעוצמת האש ושלחה טנקים 
קלים ותותחים לסייע להסתערות הצנחנים . " הלקח שהצבא האמריקאי ילמד מפנמה 
הוא שאם אתה מתכנן להיכנס לאיזה מקום , היכנס לשם בגדול " , אומר גנרל בצבאה 
של אחת מבעלות הברית העיקריות של ארצות הברית . " לאחר גרנדה , התחילו 
אנשים לחשוב על פעולות מהירות וסלקטיוויות בעלות פרופיל נמוך כל השטויות 
האלה על עוצמה נמוכה . אולם האמת היא שאיש מקציני הצבא הבכירים לא תמך בזה . 
ההצלחה בפנמה תחזק את דעותיהם הקדומות : לך בגדול " . בפנמה היה לארצות 
הבירת היתרון העצום , ש21 אלף מחייליה היו כבר מוצבים שם . יריבים אחרים 
לא יהיו כל כך אדיבים . סיוע של דיוויזיות משוריינות לגייסות המחץ הראשונים 
ידרוש כושר אדיר של הובלה אווירית וימית וכרגע אין לארצות הברית כושר מספיק 
אף לא באחת מהם . מטוס תובלה סי - 5 גלקסי יכול להוביל רק שני טנקי אם - 
1 , ולארצות הברית יש רק 79 מטוסים כאלה . הפנטגון מנסה לפתח טנק קל ויעיל , 
אולם המתכננים מתקשים לבנות תותח קל שיהיה מספיק חזק כדי להשמיד טנק כבד . 
פתרון אחר יהיה " למקם מראש " ספינות עמוסות בשריון כבד מסביב לעולם . 
אולם זה יחייב מימון גדול יותר לתובלה צבאית תחום מוזנח באופן מסורתי בתקציב 
הביטחון , שכן למטוסי ואוניות תובלה אין נציגים טבעיים בפנטגון או בקונגרס . 
שלא במפתיע , כאשר באים לחלק את עוגת הפנטגון , מתחשבים בדרך כלל בפוליטיקה 
יותר מאשר בצורך האסטרטגי . בעבר , כאשר הקונגרס רצה לקצץ בתקציב ההגנה , 
צימצמו המחוקקים בכוח אדם וב"כוננות " דלק , חלקי חילוף ומחסני נשק הנחוצים 
לאימון ולקרב . אם האיום הסובייטי ילך והתמעט , ארצות הבירת תוכל כנראה 
לקצץ בשליש את הצבא , מ000 , 677 ל000 , 315 חיילים . אולם קיצוץ בכוח 
אדם אינו מביא לחיסכון רב . עלות דיוויזיה מסתכמת בכמילארד דולר לשנה , 
ולכן ביטול בדיוויזיה כבדה יצמצם את עוצמת כוחות הקרקע של הצבא ב%8 , אולם 
יפחית רק % 3 מתקציב ההגנה . ההוצאות הסמויות הן באחזקת התשתית הצבאית העצומה , 
שצמחה במשך השנים . יש כ0006 מתקנים צבאיים , החל מבסיסים ענקיים וכלה 
בבתי נשק קטנים , המפוזרים בכ0005 ישובים באמריקה . רבים מהם חסרי תועלת 
ממש . ארצות הברית זקוקה לבסיסים לאורך החופים כנקודות קפיצה למלחמות זרות , 
אולם אין לה כל צורך בשרידים ממלחמות האינדיאנים מהמאה ה91 , כגון פורט 
דאגלס ביוטה או פורט ריילי בקאנזס . אבל הקונגרס ממאן לסגור אותם . בשנה 
שעברה , כאשר הפנטגון גבר על הקונגרס בנושא סגירת 68 בסיסים , נשמעו קולות 
המחאה מחוף לחוף . הסיבה היא כמובן כסף . הקונגרס מפזר נדבות לא רק בצורת 
חוזי הגנה . הבסיסים מהווים מענק גדול עוד יותר ל"קניית קולות " . ב8891 
אישר הקונגרס 665 מיליון דולר בחוזי הגנה בדרום קרוליינה , אולם הוציא 4 . 
2 מיליארד דולר רק על החזקת הבסיסים שם . הקונגרס גם נמנע מלקצץ במערכות 
נשק , בלא קשר לעלותן . המחוקקים מעדיפים להאריך את תקופת הייצור , קונים 
פחות מערכות בשנה אבל בעלות גבוהה יותר ליחידה . במקום לסתום את הגולל על 
המפציץ בי2 השנוי במחלוקת , הקונגרס יקנה כנראה פחות ממחצית מההזמנה המקורית , 
שעמדה על 231 מטוסים . אולם משמעות הדבר היא שמחירו של כל מטוס , שהוא 
גבוה מאוד כבר היום 035 מיליון דולר יעלה עוד יותר . אלה שממונים על 
הקומפלקס הצבאי התעשייתי טוענים שארצות הברית אינה יכולה להרשות לעצמה לסגור 
את קווי ייצור של מאגר הנשק שלה . המניע הפוליטית הוא ההגנה על מקומות עבודה 
במפעלים . הנימוק האסטרטגי היותר יומרני הוא לשמור על מה שמתכנני הביטחון 
מכנים בשם " פוטנציאל להתפרצות " . בזמן מלחמה , הם טוענים , צריכה ארצות 
הברית להיות מסוגלת לייצר במהירות את הנשק כדי להילחם בקנה מידה גדול . 
זו תיאוריה שהתאימה למלחמת העולם השנייה , כאשר ניתן היה לייצר 005 מפציצי 
בי71 בחודש . קפמאליד4אולם לבנות נשק מתוחכם לוקח שנים ולא חודשים . עוברת 
שנה עד שמייצרים את הגבישים הנמצאים בשימוש אופטי בטנקים אמ1 איי1 . מלחמה 
מודרנית תסתיים עוד בטרם תוכל התעשייה לפרוץ ולסייע לה . אין זה נימוק 
נגד נשק מתוחכם . מלחמה מודרנית דורשת נשק מתוחכם . אולם נשק מתוחכם אינו 
צריך תמיד להיות מאויש . התחמיש המכונה " חכם " הנחייה עצמית על ידי 
מיקרו שבבים , תוכנה מתוחכמת וחיישנים מיניאטוריים , זולה יותר מפלטפורמות 
מאוישות שצריכות לא רק להביא את הנשק ליעדו אלא גם לשמור שהמוביל אותו יישאר 
בחיים . טיל שיוט עולה קצת יותר ממיליון דולר ; מפציץ - קרב חדש מסוג אפ51 
אי עולה פי 04 . הצבא מסרב להוציא אנשים מהמחזור . הפנטגון הולך יד ביד 
עם החברות של הקומפקלס הצבאי - תעשייתי בהחלטיות מיושנת לבנות פלטפורמות 
חדשות יותר וטובות יותר . השמות הגדולים בתעשיית החלל מזרימים מאות מיליוני 
דולרים לדור הבא של מטוס הקרב של חיל האוויר , האי - טי - אף ( מטוס יירוט 
טקטי מתקדם ) . מקדונל דגלס לבדה משקיעה קרוב למיליארד דולר במפעל שייצר 
חומרים עתידיים לגוף המטוס . אולם בגלל ההארכה הבלתי נמנעת של תקופת הייצור 
לא יהיה כנראה ייצורו של האי - טי - אף רווחי לעולם . הבדיחה השחורה בתעשייה 
אומרת : " מי שזוכה , מפסיד " . קפמאפרקבתעשיית ההגנה מסתמנת ירידה כלכלית . 
חלוץ ראשון לכך היא החלטת פורד מהשבוע שעבר למכור את אגף תעשיית החלל שלה . 
לפי מקורות מוסמכים הבינה מועצת המנהלים של מפעל המכוניות שהיא יכולה להרוויח 
יותר אם תשקיע באיגרות חוב ממשלתיות . " בתקופה מסוימת היו לנו יותר קווי 
ייצור של מטוסים מאשר מטוסים שיצאו מקווים אלה " , אמר אספין . ההתמודדות 
עם המציאות תהיה קשה מאוד לתעשייה ולממשלה המזינה אותה . אחרי הכל , חלק 
גדול מתקציב המחקר והפיתוח בארצות הברית הוא בתחום ההגנה . והקשרים של משולש 
הברזל אינם ניתנים לניתוק . ממשל בוש , לפחות , מכיר בעוצמתו של האתגר 
העומד בפני מעצבי מדיניות הביטחון . בשבוע שעבר הודיע צייני שהוא עומד לקצץ 
ב61 אלף משרות במנגנון הביורוקרטי הנפוח של מחלקת הרכישות בפנטגון , ולהכריז 
על הקפאה במצבת כוח האדם בשירות הציבורי , העשויה לבטל למעלה מ05 אלף מישרות . 
" אנחנו חייבים לקצץ בתשתית אנחנו חייבים לקצץ בהוצאות הקבועות , אנחנו 
חייבים לקצץ בכמה מהבסיסים ואנחנו חייבים לסגור כמה מקווי הייצור " , אמר 
לניוזוויק . הנשיא בוש התהדר באחרונה בהתקפה הפתאומית על פנמה . אולם עומדת 
בפניו משימה קשה הרבה יותר ארגונם מחדש של הכוחות המזוינים ושל התשתית העצומה 
המקיימת אותם . חיסולו של נורייגה היה עסק מלוכלך , אבל יתרונו שהיה קל 
לביצוע . ארגונו מחדש של הקומפלקס הצבאי - תעשייתי זקוק למנהיגות אמיתית . 
