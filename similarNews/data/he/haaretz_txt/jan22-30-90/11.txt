( ע . ) שופטי ערכאת הערעורים של בית המשפט המחוזי בתל אביב , דחו אתמול 
את ערעורם של יעקב עיני ( 03 ) מפתח - תקוה ויעקב ציפורי ( 82 ) מרמת - 
גן , שהורשעו בתקיפת ערבים בשכונת רמת - עמידר ביוני 78 , על רקע לאומני . 
יעקב עיני נידון ל9 חודשי מאסר בפועל ואילו ציפורי נידון ל6 חודשי מאסר 
בפועל . האירוע התרחש בליל ה78 . 6 . 22 , בדירת מגורים בשכונת רמת - עמידר , 
בה שהו באותה עת אלון חגיר , אחיו ואאל חגיר וחברו אחמד סולימאן , כולם 
תושבי הכפר מרדה בטול - כרם . לדירה הגיעו כ01 אנשים ובהם שני המערערים , 
השליכו אבנים לעבר דלת הזכוכית וחלונות הדירה שנופצו , תוך שהם משמיעים 
קריאה : " יש פה ערבים , פיתחו את הדלת " . הם ניפצו את דלת הכניסה לדירה 
באמצעות מוט ברזל , והיכו נמרצות את שלושת הערבים במקלות ואבנים . בעל הדירה , 
אלון חגיר הושלך מחלון הדירה שבקומה הראשונה לעבר המדרכה , ושם הוכה שנית 
על ידי תוקפיו . הנאשמים גרמו נזק רב לדירה וגרמו למתלוננים לחבלות חמורות 
בכל חלקי גופם . המתלוננים נזקקו לטיפול רפואי בבית החולים . שופט השלום , 
חיים אילת , שגזר את עונשם של עיני וציפורי , ציין בגזר הדין , כי מדובר 
בגזענות בצורתה הבסיסית והברוטאלית ביותר , אשר רק בדרך נס לא הסתיימה בקיפוח 
חיי אדם . שופטי ערכאת הערעור של בית המשפט המחוזי בתל אביב דחו את הערעור 
ואף הדגישו בהחלטתם , כי נוכח חומרת המעשים , העונש שנגזר על המערערים 
הוא קל למדי , והוא ניתן על ידי שופט השלום בעת רצון . 
