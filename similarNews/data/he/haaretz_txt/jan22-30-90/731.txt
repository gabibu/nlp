פיקוד הצפון של צה"ל החל בשורה של תחקירים , שבהם השתתף בין השאר אלוף פיקוד 
הצפון , יוסי פלד , בעקבות פציעתם של שלושה חיילי צה"ל בסוף השבוע , בעת 
שכלי - רכב צבאיים כבדים שבהם נסעו עלו על מוקשים באזור הביטחון שבדרום - 
לבנון . יתכן שבעקבות התחקירים יסיק אלוף פיקוד הצפון מסקנות מבצעיות . מתחקיר 
ראשוני עולה , כי כל הנהלים והפקודות , הנוגעים לתנועת כלי - רכב צבאיים 
כבדים בצירי תנועה , אמנם קוימו בשטח . עם זאת , יבדקו איך , למרות הפקודות , 
עלו כלי - הרכב על מוקשים שגרמו לפציעתם של חיילים . האלוף פלד ביקר אתמול 
בבית - החולים רמב"ם בחיפה , שם אושפזו שלושת החיילים . שניים מהם שוחררו 
אתמול לבתיהם , והחייל השלישי אמור להשתחרר בימים הקרובים . באזור הביטחון 
הוגברה עירנות החיילים , מחשש שחוליות טרור נוספות עשויות לחדור לתוך הרצועה , 
בדרכם לגבול ישראל , כפי שקרה פעמיים בשבוע האחרון ; ובגלל האפשרות שגורמי 
טרור יניחו מוקשים בצירי התנועה שבהם נעים כוחות צה"ל וצד"ל . 
