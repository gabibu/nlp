ישיר עם המתרחש בבריה"ם , התפוררותה של אימפריה גורמת לרעידת אדמה שזעזועיה 
מגיעים כמעט לכל קצוות תבל . בקובה , שעלתה לבריה"ם למעלה ממיליון דולר 
ליום ( לא כולל סיוע הצבאי ) , מחכים לאניות המזון הסובייטיות המתאחרות 
שהיו צריכות להוביל , בדרכן חזרה , חלק מהיצוא הקובני . קסטרו מכין עתה 
את בני ארצו להידוק נוסף של החגורה , שכבר לא נותר בה הרבה מקום לחורים 
נוספים . הוא חייב להשלים עם העובדה שבעידן הפרסטרויקה קיימים יעדים דחופים 
יותר לתקציב הסובייטי , בייחוד כאשר התועלת של בסיס סמוך לארה"ב אינה מועילה 
ביותר לצבא שצריך להילחם בקווקז . לווסל בלי פטרון קשה לתפקד כפטרון לווסלים 
אחרים : ניקרגואה , למשל , שהתייחסה בעבר לקובה כאל אחות ומורה , מתנערת 
ממנה כיום . כשצרים על האימפריה , מחזירים הביתה את הלגיונות מארצות מרוחקות . 
היועצים הסובייטים עזבו את אנגולה ואת אתיופיה ומנהיגיהם נאלצים לחפש משענת 
חדשה או הסדרים עם שכניהם . עלייתו מחדש של ארגון הקמר - רוז , רוצח - העם , 
אינה תוצאה של שינוי כוחות בתוך קמבודיה , אלא של המדיניות הסובייטית . 
רצונה של מוסקווה להתפייס עם סין הניעה אותה ללחוץ על וייטנאם להוציא את 
צבאה מקמבודיה ולאפשר בכך את מתקפת הנגד של תנועות הגרילה האנטי - ממשלתיות . 
אם יאלצו האירועים האחרונים בבריה"ם את מוסקווה לקצץ גם את הסיוע לווייטנאם , 
תצטרך גם בת חסותה זו לחפש מקורות עזרה , ידידים ובריתות חדשים . אך השאלה 
הלא - נעימה ביותר שמתעוררת אחרי המאורעות בבאקו ובנחיצוואן מחזירה אותנו 
אל כיכר טיאנאנמן . הטנקים שרמסו מאות סטודנטים ואת " האביב של פקין " 
גרמו כנראה להרבה פחות קרבנות מאשר מלחמת האזרחים בין אזרבייגאן וארמניה 
והניסיון לעצרה , וממלחמות עדתיות אחרות שאולי עוד יבואו עם התפרקות האימפריה 
הסובייטית . אומץ הלב של גורבצוב להמשיך בגלאסנוסט מאיים לחסל את הפרסטרויקה 
בבריה"ם , בעוד שהבהלה של דנג שהחזירה את שלטון הטרור לסין מאפשרת , כנראה , 
להמשיך ברפורמות הכלכליות . 
