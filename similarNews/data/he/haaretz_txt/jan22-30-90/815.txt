לימה ( ע"ר ) . אנשי גרילה מאואיסטים ירו למוות שלשום , בראש סוכנות 
לפיתוח אזורית . זה מעשה הרצח התשיעי שביצעו אנשי הגרילה במחוז הדרומי של 
אייקוצו , בתוך ששה ימים . אנשי תנועת הגרילה " שביל הכסף " פרצו לביתו 
של תומאס אוונגליסטה קאראנזה , מנהל חברה לפיתוח , וירו בו למוות שני כדורים 
בראשו כך מסרה המשטרה המקומית . החברה , הנמצאת בבעלות ממשלתית , מממנת 
פרויקטים ככבישים , סכרים ועבודות חשמל כפריות . אנשי " שביל הכסף " 
מנסים במהלך עשר השנים האחרונות , לחבל בכל פעילויות החברה . " כך מתים 
תומכיו של אלאן גארסיה " , נכתב על שלט שנמצא על גופת ההרוג , כשהכוונה 
לנשיא גארסיה . אוונגליסטה היה הפקיד הגבוה ביותר שנרצח בפרו מאז רצחה קבוצת 
גרילה יריבה את הקצין בדימוס ושר הביטחון לשעבר , אנריק לופז אלבוזאר , 
בעיר הבירה לימה , לפני שלושה שבועות . 
