ראש העיר חיפה אריה גוראל נתבקש אתמול לענות על שאלות הנוגעות לחקירת המשטרה 
המתנהלת מאז פרסום דו"ח מבקר המדינה נגד גזבר העירייה לשעבר ( וכיום יועץ 
ראש העיר לעניינים כספיים ) , גדי צירינסקי . ממצאי דו"ח מבקר המדינה 
האחרון העלו אי סדרים בנושאים כספיים בגזברות העירייה . איש היחידה הארצית 
לחקירות הונאה חקר את ראש העיר גוראל במשרדו . ראש העיר אישר ל"הארץ " כי 
נחקר על - ידי איש היחידה הארצית לחקירות הונאה , אשר ביקש ממנו לדבריו 
פרטי מידע בדבר נוהלי צורת קבלת ההחלטות בנושאי כספים בעירייה . פרטים אלו 
היו דרושים , לדבריו , לצורך השלמת החקירה שמנהלת המשטרה , בעקבות העברת 
הממצאים של דו"ח מבקרת המדינה האחרון ליועץ המשפטי לממשלה . ראש העיר לא 
פירט לגבי אילו נושאים נחקר , ואמר כי אינו יודע מה יהיה השלב הבא לאחר 
החקירה . החקירה בנושא ממצאי הדו"ח נמשכת זה שלושת רבעי שנה , לאחר שמבקרת 
המדינה מסרה את ממצאיו ליועץ המשפטי לממשלה , וזה העבירו לחקירת היחידה 
הארצית לחקירות הונאה . רות שלזינגר ממשרד דובר שר המשטרה אישרה כי החקירה 
עומדת בפני סיומה . הגזבר לשעבר צירינסקי אמר כי לא ידוע לו דבר על דבר 
החקירה . פרקליטת מחוז חיפה לילי בורישנסקי אמרה בתשובה לשאלת " הארץ " , 
כי לא ידוע לה מה יוחלט באשר לתיק דו"ח מבקר המדינה על עיריית חיפה . דוברת 
מבקרת המדינה שלומית לביא אמרה , כי אין המשרד נוהג למסור פרטים לגבי המשך 
החקירה בדבר דו"ח המבקר . 
