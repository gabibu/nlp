מזג האוויר הסוער שפקד את הארץ בסוף השבוע לא תרם להתחלת עליות של ממש במפלס 
הכנרת , שעלה בשבוע החולף בשיעור של שלושה ס"ם בלבד . אתמול בבוקר נמדד 
בכנרת מפלס של 50 . 212 ם מתחת לפני הים . מאז ראשית החורף עלה מפלס הכנרת 
בשיעור מזערי ביותר של 34 ס"ם בלבד , וזאת חרף העובדה שמאז נובמבר לא שואבים 
מהאגם מים אל המוביל הארצי . גורמי המים במדינה מתלבטים סביב שאלת מועד חידוש 
הפעלתו של המוביל הארצי והיקף השאיבה שתותר , עקב המפלס הנמוך מאוד אחד 
הנמוכים הידועים מאז הוחל ברישום סדיר שלו בשנות העשרים . אחת ההערכות היא 
שלא יהיה אפשר להפעיל את המוביל הארצי עד לחורף הבא , או שאפשר יהיה להפעילו 
בצורה מצומצמת מאוד . הדבר עלול לחייב נקיטת צעדים חריפים במשק המים , 
כדי לספק מים בחודשי האביב והקיץ לחקלאות במרכז הארץ ובדרומה . בנוסף קיימת 
שאיבה קבועה של מים מהכנרת , אם כי בכמויות מצומצמות יחסית בהשוואה למוביל 
הארצי , לצורכי היישובים באזור . טרם נתקבלו החלטות באשר להפעלת המוביל 
הארצי , וגורמי המים עדיין מקווים כי בתקופת החורף יירדו בצפון שלגים וגשמים 
שיביאו לעלייה גבוהה יותר של מפלס הכנרת . בינתיים לא קיימות זרימות של 
ממש אל הכנרת והמצב , אומרים אנשי הכנרת , מדאיג מאוד . 
