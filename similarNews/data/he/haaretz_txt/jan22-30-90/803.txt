הוועד הפועל של אש"ף אימץ באחרונה באופן רשמי את רעיון הדו - שיח הפלשתיני - 
הישראלי בפיקוח בין - לאומי . האם בכך אנו מתרחקים במידה זו או אחרת מן 
הלשון של גילויי - הדעת ? יש שלושה מישורים נבדלים , הנכללים בהקשר זה : 
הראשון הוא זה שבין אש"ף לבין היהדות הבין - לאומית , השני הוא זה שבין 
אש"ף לבין המפלגות הישראליות , והשלישי הוא בין אש"ף לבין התנועה הציונית . 
שלושת המישורים הללו הם בבחינת הקדמה או אף יסודות לדו - שיח רשמי פלשתיני - 
ישראלי בעתיד . בהתאמה , לשלושת המישורים האלה יש שלושה סוגים נבדלים בחריפותם 
של סלידה לאומית פלשתינית . אנו מוצאים איפוא כי ההתנגדות לסוג הראשון של 
הידברות גוברת ומתחדדת כלפי כל מה שיש לו קשר כלשהו לציונות . שהרי הדו - 
שיח עם היהדות הבין - לאומית בין עם אישים או עם מוסדות יכול למלא תפקיד 
מועיל , כהוכחה שהפלשתינאים כעם ושאש"ף כתנועה לאומית אינם נוטרים טינה 
גזענית ליהודים וליהדות . הדו - שיח עם המפלגות הישראליות הותר והוצג בזירה 
הפלשתינית בשני שלבים : בשלב הראשון לפי תיאוריית פיצול החזית של האויב 
ופירוק הקונסנסוס הישראלי נאמר במפורש , במועד מוקדם יותר , כי יש מפלגות 
לא - ציוניות שמותר לנהל עמן דו - שיח . מאוחר יותר נאמר אפילו במסמכים 
רשמיים פלשתיניים , כי יש להבחין בין המפלגות הישראליות השונות על - פי 
דרגת עוינותן את המטרה הלאומית הפלשתינית ואת השלום . בכך התקדמנו עוד צעד 
לקראת ניהול דו - שיח עם הציונות הישראלית . שהרי המפלגות הישראליות הלא - 
ציוניות הן או פרוגרסיוויות בסיסמאות ובאידיאולוגיה שלהן , או שהן פלשתיניות 
בכל המרכיבים והמטרות שלהן . אז נאמר : " שלום עושים עם אויבים " , אלא 
שמפלגות השלום הציוניות , כמו מפ"ם ורץ , לא נהנו מקונסנסוס מפלגתי פנימי 
בכל הנוגע לדו - שיח עם הפלשתינים של אש"ף . האינתיפאדה הוכיחה למפלגות 
הללו , כי הטריז בין הפלשתינאים החיים תחת הכיבוש לבין הפלשתינאים בפזורה 
הוא טריז דמיוני , וכי הקשר קיים ואיתן בין שני חלקי הציבור הפלשתיני לבין 
אש"ף . ההתפתחות הפרגמטית וההגיונית הזאת נתקלה בשני מכשולים , אחד בכל 
צד : המכשול האחד היה פלשתיני . הוא התבטא בכך שאש"ף נחל ניצחון מוראלי 
בין - לאומי בשנת 5791 , כאשר העצרת הכללית של האו"ם קיבלה החלטה הדוחה 
את הציונות כתיאוריה גזענית . המכשול השני היה ישראלי , והוא התבטא בחוק 
הכנסת הישראלית משנת 6891 , הדוחה את אש"ף בטענה של טרור . אלא שההחלטה 
של 5791 התקבלה ב"שלב החלום " של הפלשתינאים ( שעתה נדחה ) , על מדינה 
פלשתינית חילונית - דמוקרטית , ואילו השלב הנוכחי הוא שלב המדינה על חלק 
מאדמת פלשתין . ההחלטה של 6891 , מצדה , התקבלה לפני פרוץ האינתיפאדה . 
דילוג מעל שני המכשולים הללו הוא קל למדי במישור הבין - לאומי , לקראת כעין 
עסקה בשנה הבאה : ביטול הגינוי של האו"ם לציונות , בד בבד עם העלאה של 
רמת הייצוג של פלשתין בעצרת הכללית ממעמד של נציג תנועת שחרור למעמד של נציג 
מדינה . ובמישור השני , הסדקים הקטנים הבאים בזה אחר זה בישראל יהפכו חוק 
זה של הכנסת לחסר - משמעות , כלומר : " קאדוק " . אך ההתפתחות הזאת עדיין 
סובלת מכמה נקודות של בלבול , מכאיבות בחלקן , והבולטת ביניהן היא כי אש"ף 
הוא בעת ובעונה אחת התנועה הלאומית הפלשתינית וגם ה"שלטון " . הערביות היא 
הלאומיות הכללית של העם הפלשתיני , ובה הוא מתפאר , אך באילו קריטריונים 
מתבצעת ההתייחסות הפלשתינית למה שנקרא " הלאומיות הישראלית " , למה שמכונה 
" הלאומיות היהודית " , ובמלים אחרות , לציונות ? יש לשים לב לכך שהציונות , 
הנמצאת עתה בשקיעה היסטורית , נראית מנוגדת למהלך הטבעי של תנועות לאומיות , 
אשר מתחילות בדרך - כלל באורח מטושטש ומתגבשות במשך הזמן . הציונות , 
לעומתן , החלה כתנועה דינמית וחילונית , אף כהפיכה נגד השליטה וההתאבנות 
של הרבנות היהודית , שהמתינה לבואו של המשיח כדי לחשוב על הקמת ישראל . 
הציונות נעשתה בסופו של דבר שמרנית וריאקציונית , במיוחד לאחר עליית הליכוד 
של בגין לשלטון במהפך של 7791 . מהפך זה המית בה את הרוח האידיאולוגית 
ואוי לאותו מוות כאשר אישרה את הסכמי קמף - דייוויד הגורסים כי קיים עם 
פלשתיני . היא נפחה את נשמתה הצבאית כאשר נכשלה בניסיונה לחסל את אש"ף בלבנון 
אחת ולתמיד . ואולם התנועה שעלתה במהפך של 7791 עדיין מחזיקה בשלטון הפוליטי 
בישראל , לא בגלל כוחה , אלא בגלל השחיקה , הפחדנות וההססנות של המחנה 
האחר בתנועה הציונית : תנועת העבודה . אין ויכוח על כך שבן - גוריון נכנע 
פחות למפלגות הדתיות מאשר בגין ושמיר , בגלל כוחו ותולדותיו של האיש , 
ובגלל עמידתו בראש תנועת העבודה , אשר איבדה את כוחה בתבוסה של מלחמת 37 . 
אפשר שהמשבר הציוני - היהודי הוא ההסבר להסתגרותו של בגין בביתו . הציונות 
של הליכוד פתחה במסע ההתנחלות הדתית הפרועה שלה , כדי למלא את הגדה המערבית 
ורצועת עזה . מהעדר משאבים ובשל סיבות אחרות , עמוקות יותר , גרם הדבר 
להחלשת המבצר הראשון של הציונות , הוא ההתיישבות בגליל ( עתיד ישראל לפי 
דעתו של בן - גוריון ) ובנגב ( עתיד הציונות לפי דעתו ) . כתוצאה מכך 
נעשתה חלוקה כזאת : הליכוד אוחז אמנם בשלטון , בשותפות שאין בה שוויון , 
אך העבודה עדיין שולטת על מבצריה הראשונים , הקיבוץ וההסתדרות . למפלגת 
העבודה יש השפעה על הקיבוץ המאוחד , ולמפ"ם על הקיבוץ הארצי , בעוד שלליכוד 
יש ריכוזי - כוח בהתנחלויות , אך הוא חלש בקיבוצים . אין צורך להבהיר כי 
הקיבוץ הוא מהות הציונות . מתוכו נבנה ה"יישוב " היהודי אשר הקים את ישראל , 
וממנו יוצאים החיילים הטובים ביותר . אולם הקיבוץ אינו עוד ציוני לגמרי . 
אין הוא נמנע עוד משירותיה של " עבודה ערבית " ואינו מקיים מונופול של 
" עבודה עברית " . והרי זהו מעיקרי היסוד של הציונות הקיבוצית . כעבור 
שנים נוכחו החיילים המובחרים של הקיבוצים , מניסיונם האישי , כי הפלשתינאים 
נאבקים למען פתרון בעייתם ואינם ראש - החץ של הערבים הפחדנים . זה זמן מתפתח 
בקיבוץ דיון רעיוני . הם החלו מקבלים בהדרגה את עקרון קיומם של שני עמים , 
ומשום - כך של שתי מדינות , ושל שתי תנועות לאומיות הנאבקות על אותה הקרקע . 
בהדרגה הם החלו להסכים לכך שאש"ף הוא התנועה הלאומית הפלשתינית . אחרי 
האינתיפאדה הם אולצו ול במעט להסכים לכך שהפלשתינאים ראויים למדינה משלהם . 
כל ההתפתחויות הללו עומדות ברקע החלטתו האחרונה של קיבוץ אביבים בגליל לנעול 
את שעריו במחאה על ההידרדרות הכלכלית - המדינית . ההתפתחויות הללו התבהרו 
לאחר פגישתו של מזכ"ל מפ"ם , אלעזר גרנות , עם ראש הוועדה לענייני חוץ 
של המועצה הלאומית הפלשתינית , חאלד אל - חסן , שהתקיימה בציריך . ואז 
רעדו אמות הספים : מאות ואולי אלפים אנשי הקיבוץ הארצי , ובמיוחד אנשי 
קיבוץ רמות - מנשה , מתכוונים לצאת לקהיר להיפגש עם יאסר ערפאת , במאמץ 
לשבור את הקיפאון בתהליך המדיני . בפגישתם נכח גם עזר ויצמן , הבולט שבין 
המצדדים בניהול משא ומתן ישיר עם ערפאת . קיבוץ רמות - מנשה שוכן ליד חיפה 
והוא הוקם ב8491 על - ידי קבוצה של יהודים מזרח - אירופיים . התנועה החשובה 
הזאת , במשמעותה ובמספרה , מעוררת שאלה גדולה : מה גורלה של החלטת הכנסת 
משנת 6891 ? לחברי - הכנסת הרי יש חסינות , אך האם רשויות המשפט ישליכו 
לבית הסוהר מאות חברי קיבוצים ? והשאלה הגדולה יותר : האם הקיבוץ יהיה 
גם אביה - מולידה של " פרסטרויקה ציונית " , שאינה מבוססת על פשרה טריטוריאלית 
אלא על פשרה שבין לאומים ? האם אנחנו ניצבים לפני הפיצול השני בתולדות התנועה 
הציונית הישראלית ? האם על אש"ף להבהיר ויפה שעה אחת קודם מה בעיניו משמעות 
המושג " השלום של סלאח א - דין " ? ( המצביא המוסלמי מן המאה ה21 סאלח 
א - דין , שנעשה גיבור היסטורי באתוס המוסלמי והערבי כמי שהביס את הצלבנים 
בסוריה ובארץ - ישראל , חתם אחר - כך על הסכם אי - לוחמה עם הצלבנים א"ן ) 
. מה שחשוב הוא כי מתקפת השלום הפלשתינית כוללת עתה את היהדות הבין - לאומית , 
את מעגל המפלגות הישראליות , ואת התנועה הקיבוצית , שהיא עמוד התווך של 
הציונות . 
