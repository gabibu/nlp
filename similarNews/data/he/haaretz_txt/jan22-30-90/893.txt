בוקרשט ( ע"ר וע"ץ ) . עשרות אלפי רומנים הפגינו אתמול בבירה בתמיכה בחזית 
להצלה לאומית . אלפים צרו על משרדיהן של מפלגות האופוזיציה , ואחד מראשי 
מפלגת האיכרים הנוצרית לאומית נאלץ אפילו לקרוא לליווי צבאי כדי שיוכל לעזוב 
את בניין מפלגתו . המפגינים היכו באגרופיהם על המכונית המשוריינת שבה נסע 
האיש , קורנליו קופוסו , בן ה47 , שהיה מזכירו של מנהיג מפלגת האיכרים 
בשנות הארבעים . כמה מהמפגינים , שרבים מהם באו במשאיות ובאוטובוסים ממפעלים 
ממלכתיים גדולים , צעקו " גרשו אותו מהמדינה " . אולם מחוץ לאירוע זה לא 
היו כל סימני אלימות שעה שחיילים ואנשי משטרה הגנו על הבניין ועל משרדיהן 
של המפלגה הלאומית - ליברלית והמפלגה הסוציאל - דמוקרטית . לאחר הפגנות סוערות 
שלשום , הסכימו ראשי חזית ההצלה הלאומית לקיים שיחות נוספות עם מפלגות האופוזיציה . 
על ההחלטה נמסר בחצות ובעקבותיה התפזרו המפגינים בשקט . המפגינים דרשו 
את התפטרותה של חזית ההצלה הלאומית והקמת ממשלת אחדות לאומית לקראת הבחירות 
שיתקיימו ב02 במאי . קפידבינדובריהם של מפגיני האופוזיציה אמרו כי בעצרות 
המחאה השתתפו למעלה מ002 אלף בני אדם , אולם עיתונאים טענו שמספר זה מוגזם 
ביותר . ההפגנות ביום ראשון התקיימו באווירה שונה מהקודמות להן , מאחר והפעם 
הפגינו גם אלפי אנשים התומכים בחזית הלאומית . נשיא החזית , יון אילייסקו , 
הכריז לקול תשואות תומכיו : " הדיאלוג החל ויימשך " . התומכים בחזית הלאומית 
היו בעיקר עובדי בתי החרושת הגדולים בבוקרשט וסביבתה . ראשי חזית ההצלה יצאו 
בקריאה ברדיו ובטלוויזיה לתמיכה ולהגנה עליהם , ואז התארגנה הפגנה גדולה 
של תומכים שככל הנראה שינתה את המצב בכיכר הגדולה במרכז בוקרשט . ההפגנות 
ברחובות בוקרשט התחדשו אתמול , והפעם הפגינו עשרות אלפי פועלים בתמיכה בהנהגה 
הזמנית , שלדבריהם אנשיה הם האחראים להפלת משטרו של צאושסקו והם שהצילו 
אותם מהרודנות . המפגינים התאספו מחוץ למקום מושבה של החזית , באותה כיכר 
שבה הפגינו יום קודם מתנגדי ההנהגה , וקראו : " אילייסקו , אל תתפטר . 
המדינה זקוקה לך " . רבים גם הביעו את חשדם כלפי חלק מהמפלגות שקמו ואמרו 
על כמה ממנהיגיהן ש"הם באו מחוץ לארץ . הם לא סבלו יחד איתנו " . בין הפגנות 
התמיכה היתה הפגנה של ארבעת אלפים נשים במרכז העיר . הנשים , מרביתן פועלות 
בתי - חרושת . כרזה אחת שנשאו הנשים אמרה : " אילייסקו , אל תיכנע " . 
סיסמה אחרת היתה : " הלאה המהגרים " , ברוח הטענה שהמפלגות שקמו מונהגות 
על - ידי מדינאים שגרו בחו"ל עד לאחרונה . קפידבינארבעת מקורבי צאושסקו המודחים , 
העומדים למשפט באשמת " סיוע לרצח - עם " , הודו אתמול באשמה בבית - המשפט 
הצבאי בבוקרשט , אך הציגו את עצמם כמוציאים לפועל של " רודנים קנאים " . 
בעת חקירתם על - ידי נשיא בית - המשפט , הקולונל אדריאן נטיאו , הודו אמיל 
בובו איש אמונם של הזוג צאושסקו ומספר 3 במשטרם , טדור פוסטלניקו שר הפנים 
לשעבר , ומאנאה מאנסקו סגן נשיא הרפובליקה לשעבר , כי לא התנגדו לדיקטטור 
כאשר נתן הוראה לפתוח באש לעבר ההמונים המפגינים בטימישוארה ובבוקרשט . יון 
דינקה , סגן ראש ממשלה ראשון לשעבר , הודה כבר באשמה בשבת , עם פתיחת 
המשפט . מאנסקו תקף בחריפות את פוסטלניקו והאשימו ב"עינויים חייתיים בשליחות 
הרודנים " . פוסטלניקו לא הגיב . ארבעת הנאשמים הגנו על עצמם באומרם שההתנגדות 
הקטנה ביותר היתה גוררת את מותם . בובו , שניגב כמה פעמים את עיניו בממחטתו , 
אמר עוד : " עמדתי ראויה לגינוי , אצטער עליה כל ימי חיי " . הוא טען 
שנאמר לו שבדיכוי מפגיני טימישוארה נהרגו 75 איש , והודה שהורה לשרוף את 
הגופות . פוסטלניקו מסר שכעשרים גופות הועברו לבוקרשט ושם נשרפו , לפי הוראות 
אלנה צאושסקו . הוא הודה " בכל הפשעים הכלולים בכתב האישום להוציא העובדה 
שהכיתי אשה בעת הפגנה " . הוא הכריז שבשנתיים האחרונות עסק רק בבעיות משמר 
הגבול , הכבאים והפיקוח על איסוף היבולים . קהל הצופים הגיב על דבריו אלו 
בפרץ צחוק . נשיא בית - המשפט פירט את המוצרים שנתגלו בביתו של פוסטלניקו 
בין היתר 002 קילו בשר קפוא , 66 קרטונים של סיגריות , קפה ועשרה קילו 
תכשיטי זהב . פוסטלניקו אמר שאלה היו מתנות יום הולדת , ושוב עורר את צחוקו 
של הקהל . מאנסקו ביקש מנשיא בית המשפט לעזור לו , שכן מצב בריאותו איננו 
טוב . הוא בירך על ניצחון המהפכה , ואמר שהאירועים הטרגיים משתלבים במאבק 
העם הרומני לעצמאות , דמוקרטיה וחיים טובים יותר . ישיבת בית - המשפט החלה 
בשעה 00 . 90 והסתיימה אחרי 00 . 61 . היום יימשך המשפט ויישמעו עדויות . 
