( ע ) . בג"ץ הוציא בסוף השבוע צו על תנאי , המורה לשר הבריאות לנמק 
מדוע לא ימנה ועדה , שתחקור את קובלנת חולת סרטן , המאשימה את רופאת המשפחה 
שלה בהתרשלות בגילוי המחלה הממאירה . בצו שהוציא השופט משה בייסקי נדרש שר 
הבריאות להתייחס לטענת החולה , לפיה הרופאה שנגדה התלוננה , סיפקה מידע 
כוזב לוועדה קודמת שדנה בעניין . בעתירה , שהוגשה באמצעות עו"ד משה מכנס , 
מספרת החולה , תושבת חולון , כי הרופאה שטיפלה בה במרפאת קופ"ח הכללית 
זילזלה במשך שנה בטענותיה , לפיה היא חשה בגידול בשד וסירבה להפנות אותה 
לבדיקה כלשהי . לטענת החולה , עקב הזלזול , הרשלנות והטיפול הלא מקצועי 
מצד הרופאה , היה הכרח לכרות לה השד . עקב האיבחון המאוחר , לא נבלמה 
מחלת הסרטן והעותרת סובלת , לדבריה , מהתפשטות גרורות של המחלה בגופה . 
החולה הגישה עוד ב5891 תלונה נגד הרופאה למשרד הבריאות . נציב הקבילות של 
המשרד הקים ועדת שמיעה בראשות פרוף שושנה בירן ז"ל , שבדקה את התלונה . 
ב7891 מצאה הוועדה , כי לא היתה רשלנות במעשי הרופאה . אולם , החולה 
לא השלימה עם מסקנה זו ועתרה לבג"ץ , כשהיא קובלת על כך שהוועדה לא שמעה 
אותה כלל . בג"ץ הורה אז , כי על הוועדה לשמוע את דברי החולה ולאחר מכן , 
לקבוע מחדש את עמדתה . ביום 88 . 01 . 72 תיקנה הוועדה חלק מהמימצאים ומהמסקנות 
שקבעה בדו"ח הראשון שלה . בין השאר , נקבע כי לאור העובדה שלחולה היו תלונות 
לגבי השד , היה מקום לשלוח אותה לבדיקת ממוגרפיה , שיתכן והיתה מגלה את 
הגידול מספר חודשים קודם לכן . העותרת טוענת , כי הוועדה ביססה את מימצאיה 
על מידע כוזב שקיבלה מהרופאה . לפי מידע זה , ערכה הרופאה לחולה בדיקות 
גופניות מלאות בשנה שקדמה לניתוח כריתת השד , אולם החולה מכחישה זאת בתוקף 
ומעלה חשד שהרופאה זייפה את הכרטיס הרפואי שלה . היא קובלת גם על כך שהוועדה 
מנעה ממנה להגיב על מסמכים וטיעונים שהגישה הרופאה . בעתירה נאמר עוד כי 
ביום 98 . 01 . 91 , בדיון בתביעת נזיקין של החולה , דחה בית המשפט המחוזי 
בת"א את גירסת הרופאה , כאילו החולה לא התלוננה על הגידול וקבע כי התרשלה 
בטיפול שנתנה . העותרת שלחה , את פסק - הדין לפרקליטות המדינה ונענתה כי 
מנכ"ל משרד הבריאות החליט להגיש קובלנה נגד הרופאה . 
