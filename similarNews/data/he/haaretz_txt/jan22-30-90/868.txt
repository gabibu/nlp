סגן שר הפנים , הרב רפאל פנחסי ( ש"ס ) , עומד , ככל הנראה , להתמנות 
ליו"ר המועצה הארצית לתכנון ולבנייה , שהיא הגוף התכנוני העליון והמוביל 
במדינה . דבר המינוי הצפוי , שטרם פורסם , מעורר דאגה אצל אנשי תכנון , 
טבע וסביבה . ח"ך פנחסי , שאך זה מונה לסגן שר הפנים , אמור לבוא במקומו 
של היו"ר הוותיק של המועצה הארצית , מי שהיה במשך שנים רבות מנכ"ל משרד 
הפנים , חיים קוברסקי . בישיבה הקרובה של המועצה הארצית , אמור להתקיים 
מעין טקס פרידה של חברי המועצה מקוברסקי , שהפך בשנות כהונתו את המועצה 
הארצית , לגוף בעל עוצמה , שאותו השכיל לנווט באורח ממלכתי ולנהל בצורה 
מקצועית ומכובדת ביותר . חברים ותיקים במועצה הארצית אמרו אתמול , כי " עוד 
יתגעגעו אליו " . על פי חוק התכנון והבנייה , כיו"ר המועצה הארצית יכהן שר 
הפנים או נציגו , והממשלה תמנה 11 מחבריה , או נציגיהם , לחברים במועצה 
הארצית . בצד אנשי ממשלה , חברים במועצה הארצית נציגים של רשויות מקומיות 
וגופים ציבוריים , כמו החברה להגנת הטבע , רשות הגנים הלאומיים ושמורות 
טבע , אגודת המהנדסים , " חיים וסביבה " ועוד . כתוצאה מכך הפכה המועצה 
במשך השנים , במיוחד בתקופת קוברסקי , לגוף מרכזי ובעל משמעות , לא רק 
בנושאי תכנון , אלא גם בנושאים סביבתיים , תוך שקיבלה החלטות ממלכתיות 
חשובות ביותר , בנושאים כמו מיקומן השנוי במחלוקת של תחנות כוח חדשות , 
כבישים ארציים , שדות תעופה , מעגנות ועוד . 
