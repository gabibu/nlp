פלורידה ( אי - פי ) . ארבעה אנשים החשודים בחברות בצבא האירי הרפובליקאי 
הואשמו אתמול בהפרת הניטרליות של ארה"ב בכך שקשרו קשר לשלוח חומרי נפץ פלסטיים , 
רובים , משגרי רמונים וטילי סטינגר לצפון אירלנד . האישום בן חמשת הסעיפים 
כולל גם פגיעה בחוק הפיקוח על יצוא נשק , אשר דורש מסוחרי נשק לקבל אישור 
ממשרד החוץ האמריקאי לפני שהם שולחים נשק לחו"ל . כך דיווח אתמול העיתון 
פלם ביץ פוסט . מדיניות המשרד שוללת מתן אישור אם הנשק מיועד לאזור הקרבות 
של צפון אירלנד , על פי מדיניותו לעודד פיתרון בדרכי שלום . הנאשמים הם 
תושבי ארה"ב , קנדה ואירלנד . אם יורשעו , צפוי כל אחד מהם לעונש מירבי 
של 83 שנות מאסר . סוחרי נשק זקוקים לרישיון מטעם לשכת הפיקוח על הנשק לפני 
שהם שולחים נשק מחוץ לגבולות המדינה . עליהם למסור את סוגי הנשק ואת יעדו . 
