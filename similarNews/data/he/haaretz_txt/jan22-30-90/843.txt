הוועד הארצי של הרשויות הערביות החליט אתמול , בישיבה מיוחדת בבענה , להכריז 
על שביתה של כל הרשויות המקומיות הערביות במדינה החל מ5 בפברואר אם עד אז 
לא יסייע משרד הפנים בהסדרת תשלום שכר עובדיהם . השביתה במערכת החינוך 
ושירותי התברואה תחל ב01 בפברואר , במידה ולא ימצא עד אז פתרון . ההחלטה 
נתקבלה אתמול לאחר קבלת דיווח , לפיו 02 רשויות לא שלמו את משכורות עובדיהם 
בתקופה של יותר מחודשיים . במקרה של המועצה המקומית של הכפר בענה , בגליל 
המערבי , לא קיבלו העובדים את שכרם מזה ארבעה חדשים והם שובתים כבר שבועיים . 
החלטה נוספת שקיבל הוועד היא דרישה ממרכז השלטון המקומי לסייע לרשויות הערביות , 
אחרת יפרשו ממנו . כן הוחלט , לפי הצעת ראיד צלאח , ראש עיריית אום אל - 
פחם , לערוך הכנות לשיגור משלחת מראשי הרשויות הערביות לחו"ל כדי לארגן 
מגבית לפיתוח הישובים הערבים , וכן ליזום מפגש עם נציגי הסגל הדיפלומטי 
בישראל כדי להעמידם על חומרת המצב לפיו , לדבריהם , ממשלת ישראל מקפחת 
את הישובים הערביים . 
