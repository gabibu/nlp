הנהלת קופ"ח הכללית דוחה על הסף את הצעתו של שר הבריאות , יעקב צור , להנהיג 
בבתי החולים הממשלתיים מחירים דיפרנציאליים לפעולות כירורגיות וטיפוליות , 
ודורשת להפעיל במערכת הבריאות שיטת קפיטציה , לפיה יתוקצבו בתי החולים 
לפי המספר והחתך של האוכלוסין שהם אמורים לשרת . סמנכ"ל קופ"ח הכללית , 
פרוף יאיר שפירא , אמר ל"הארץ " כי " שיטת הקפיטציה תאפשר בקרה על תפקוד 
בתי החולים לשביעות רצון הקופה . במידה ובית - חולים לא יעמוד בהסכם , 
ידאג מחוז הקופה לטיפול חלופי , ויקזז לבית החולים מהתשלום הגלובאלי עבור 
אותן פעולות שלא בוצעו . מה שקורה היום " , מוסיף פרוף שפירא , " הוא 
שקופת חולים נאלצת לקנות שירותים במתקנים פרטיים כדי לקצר תורים , בה בשעה 
שהיא משלמת עבורם לבית - חולים ממשלתי " . לדבריו , " הצעת שר הבריאות לתמחר 
עשר פעולות , ובמקביל לקצץ בימי אשפוז או בטיפול אמבולטורי , היא חוסר 
אחריות ציבורית , ותביא להגדלת ההוצאה במערכת הבריאות . הנושא נדון עם 
משרד הבריאות , והוחלט להפעיל ניסיונית את שיטת הקפיטציה בחיפה ובמרכז הארץ . 
הצעת שר הבריאות , שבאה תוך כדי דיון על הפעלת קפיטציה , לא מובנת לנו " . 
במכתב להנהלת קופת - חולים , אתמול , מציע שר הבריאות להפעיל את הצעתו 
לניסיון לתקופה של שנה או שנה וחצי ולקבוע במשותף את הפעולות והעלויות . 
השר ציין כי ההסכם הגלובאלי של קופ"ח הכללית עם בתי החולים הממשלתיים יעמוד 
בשנת התקציב הבאה על 1 . 375 מיליון שקלים , כך שבפעולות שיתומחרו וישולמו 
על - פי הביצוע מדובר בהיקף של 0607 מיליון שקלים ; רמת הסיכון שהקופה לוקחת 
על עצמה נמוכה ביותר , והוצאה נוספת תיגרם במידה ויגדל באופן משמעותי מספר 
הניתוחים או הטיפולים . ואילו מצד שני , סבור השר , השיטה המוצעת תאפשר 
לקופה לצמצם , ואולי אף לבטל , את השירותים שהיא רוכשת בבתי - חולים פרטיים , 
ולהעביר את המשאבים לבתי - חולים ממשלתיים . השר הוסיף כי לנוכח הביקורת 
הקשה של הנהלת הקופה על גביית תשלומים ממבוטחים בבתי החולים הממשלתיים עבור 
טיפולים שהם בסל החובה , באה ההצעה של תשלום דיפרנציאלי לעשר פעולות לצמצם 
גבייה זו , למשל במקרים של שתלים לניתוחים אורתופדיים . במקביל להפעלת 
השיטה ייקבעו כללים מחייבים שימנעו תביעות לתשלומים לא מוצדקים מהחולים . 
לסיום כתב השר , " אני יודע שעל קופ"ח מעיקה בעיית תקציב , אך במקביל 
אנו חייבים לחפש דרכים לייעול המערכת " . 
