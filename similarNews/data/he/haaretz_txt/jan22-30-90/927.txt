ון ון - ליר שכר שמירה לאבטח הערב כנס בהשתתפות פייסל אל - חוסייני , מפני 
איומים של גורמים קיצוניים מן הימין . לקראת הכינוס הודיעו ארבעה גופים 
מדינת יהודה , כך , ארגון נפגעי הטרור , וארגון " צדק " של הרב לוינגר 
על כוונתם להפגין . למקום אמורים להגיע גם ברוך מרזל , טירן פולק ונועם 
פדרמן , שנעצרו לפני יומיים על הטרדתו של חוסייני . הם הודיעו , כי צו 
בית המשפט אסר עליהם להתקרב כ001 מטר לביתו של חוסייני , אך אין הוא מונע 
מהם להתקרב אליו אפילו כדי מטר אחד במקום אחר . נודע , כי בכוונת ארגוני 
הימין לשתול אנשים גם בתוך האולם , במטרה לפוצץ את הכינוס בערב העיון שיוקדש 
לעימות הישראלי - פלשתיני בהנחייתו של דוד קמחי , ישתתפו גם מירון בנבנישתי , 
עמנואל סיוון ועזרא סדן . כן נודע , כי עו"ד אליקים העצני שהוזמן לדיון , 
החזיר לון ליר את טופס ההזמנה בצירוף הערה , כי האירוע צריך להתקיים בבית 
הסוהר , שם מקומו של חוסייני . מהנהלת ון - ליר נמסר בתגובה , כי דבר קיום 
הכנס נמסר למשטרה , וההנהלה סומכת , כי המשטרה תטפל במצב כראוי . חברים 
בהנהלה אמרו ל"הארץ " , כי לו היה מוגש נגד פייסל אל - חוסייני כתב אישום , 
היתה כאן סוגיה משפטית , וצריך היה לשקול את הזמנתו . לאור שחרורו מן 
המעצר , אין כל מניעה שהיא לארחו . 
