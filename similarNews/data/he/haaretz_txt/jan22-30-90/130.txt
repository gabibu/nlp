( ע ) . פרקליטות המדינה ערערה אתמול בבית - המשפט המחוזי בתל אביב על 
זיכויים של התזונאים , בני הזוג אברהם וגודי אבן - חן , מאשמה של עיסוק 
ברפואה ללא רשיון ושימוש שלא כדין בתואר המרמז על כשירות ברפואה . בני הזוג 
זוכו ב98 . 21 . 6 מכל אשמה על - ידי שופטת בית - משפט השלום בתל אביב , 
אסתר קובו . פרקליט מחוז תל אביב , עו"ד אהרון שדר , טוען בהודעת הערעור 
כי הוכח בבית - המשפט שבני הזוג אינם רופאים ואינם רשאים לעסוק כלל ברפואה . 
עו"ד שדר טוען שבני הזוג הציגו עצמם כמומחים לטיפול דיאטתי בטבעונות , צמחונות 
וויטמינים , והמכון שלהם תואר כמכון לאלרגיה ולתזונה בריאה . לטענתו , 
נהגו בני הזוג ליטול מלקוחותיהם דגימות שיער ועל סמך תוצאות הבדיקות קבעו 
את אופי וסוג הטיפול . כל הטיפולים היו ללא כל פיקוח רפואי , וכי לא היה 
שנוי במחלוקת שבני הזוג אינם רשאים לעסוק ברפואה . לטענתו , שגתה שופטת 
השלום כאשר סברה שהטיפול שנתנו בני הזוג הינו בבחינת עצה ידידותית , בהתעלמה 
מכך שידידות זו היתה בשכר , והלקוחות הבינו שהם מקבלים טיפול רפואי שיסייע 
להם בסבלם . 
