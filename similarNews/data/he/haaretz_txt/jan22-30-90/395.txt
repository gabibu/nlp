דשי מאסר בפועל גזר אתמול שופט מחוזי בבאר שבע על צעירה , שמסרה הצהרה כוזבת 
על דתיותה , כדי לקבל פטור משרות צבאי . השופט דחה את תחילתו של ריצוי 
המאסר , כשנעתר לבקשה לשקול המרה של המאסר בעבודות לשירות הציבור . הנאשמת , 
בת 12 מאשקלון , הורשעה על פי הודאתה בעבירות של השתמטות משירות בטחון 
ובשבועת שקר . לפני כשלוש וחצי שנים היא התייצבה בבית הדין הרבני האזורי 
באשקלון ומילאה תצהיר בשבועה על כך , שטעמים שבהכרה דתית מונעים ממנה להתגייס 
לשירות ביטחון וכן על כך שהיא שומרת כשרות ואינה נוסעת בשבת . התביעה טענה , 
כי מעקב שבוצע אחרי המצהירה על ידי משרד חקירות העלה , כי היא נוסעת בשבת 
ולכן היא הואשמה בשבועת שקר ובהשתמטות משירות בטחון . לעומת זה טענה ההגנה , 
שהנאשמת אכן התכוונה לנהל אורח חיים דתי בעת שהצהירה , אולם בשל נסיבות 
משפחתיות שינתה את החלטתה זו וכי אז לא הבינה את השלכות מעשיה . ההגנה ציינה , 
שמדובר בבת למשפחה עם 9 ילדים . אחד מאחיה של הנאשמת משרת עתה בצה"ל והאב 
משרת במילואים . היתה זו , אמרה ההגנה , מעידה חד פעמית של הנאשמת , 
שעברה נקי . לפיכך הציעה ההגנה לחייב את הנאשמת בעבודה לתועלת הציבור , 
כדי שכך יבוא על סיפוקו האינטרס הציבורי . שירות המבחן הציע לבית המשפט 
לחייב את הנאשמת בעבודה של 003 שעות בחונכות של ילדה ממשפחה נזקקת . השופט 
יצחק שבתאי קבע , שהשתמטות משירות ביטחון היא עבירה חמורה , אולם הזמן 
הרב שחלף מביצוע העבירה ועד להגשתו של כתב האישום , החליט על עונש קל , 
יחסית , של ארבעה חודשי מאסר לריצוי בפועל . השופט דחה את תחילתן של ריצוי 
העונש , לאחר שהתביעה הסכימה לבקשת ההגנה להמיר את המאסר בעבודות שירות . 
הממונה על עבודות שירות , נתבקש להמליץ אם הנאשמת מתאימה לעבודות כאלה . 
ההכרעה בהמרת עונש המאסר תינתן בעוד כחודש . 
