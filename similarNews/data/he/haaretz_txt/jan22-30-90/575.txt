סרינגר , הודו ( אי - פי ) . לפחות ארבעה קציני חיל האוויר ההודי נהרגו , 
כאשר מוסלמים הלוחמים להפרדת קשמיר מהודו , פתחו עליהם אתמול באש , ליד 
שדה התעופה של סרינגר . בעת ההתקפה עליהם המתינו הקצינים לאוטובוס שיובילם 
לשדה התעופה . שלושה נהרגו במטחי אשר ממקלעים ולפחות ארבעה אחרים נפצעו , 
שניים מהם קשה . אחד הפצועים מת בדרכו לבית החולים . גם אשה וילד שעברו 
בקרבת מקום נפצעו . " ההתקפה מבהירה כי הטרוריסטים שמים להם למטרה כל מי 
שקשור עם ממשלת הודו " , מסר איש משטרה בעילום שם . לדבריו נמצאו במקום 
לפחות 39 תרמילים . איש משטרה אחר מסר , כי התוקפים הגיעו למקום על אופנוע . 
" לא היה להם ממה לחשוש . המטרה שלהם היתה קבוצה של אנשים לא חמושים הממתינים 
בתחנת אוטובוס " . תקרית זו מעלה ל16 לפחות את מספר האנשים שנהרגו בקשמיר 
מאז שבת , כאשר התנועה המוסלמית לניתוק מהודו פתחה במתקפה מחודשת . רוב 
מקרי המוות אירעו בעימותים בין חיילים האוכפים עוצר של 42 שעות ביממה וחבורות 
של לוחמים המפרים את העוצר . מאות חיילים ואנשי משטרה התפרסו בעיר , כדי 
למנוע מעשי אלימות . חילופי יריות היו בארבעה מקומות בזמן הפסקה בת ארבע 
שעות בעוצר . חייל אחד נפצע , אך לא היו הרוגים , מסרה המשטרה . הלוחמים 
המוסלמים דורשים ריבונות לקשמיר , שהיא מוסלמית ברובה , או לחילופין איחוד 
עם פקיסטאן , השכנה המוסלמית . קשמיר היא החלק הצפוני של מדינת גמו - קשמיר 
וסרינגר היא בירת הקיץ של האזור . המחלוקת על האזור , אשר הובילה לשתי מלחמות , 
החלה לאחר שהמושבה הבריטית קיבלה ריבונות וחולקה להודו ופקיסטאן ב7491 . 
