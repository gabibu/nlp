" אנחנו רוצים שאש"ף יתן אור ירוק לפלשתינאים בשטחים . אם לא , לא יהיו 
בחירות ולא תתקדם היוזמה המדינית של הממשלה , " אמר סגן השר יוסי ביילין 
( מערך ) בתשובה על הצעה לסדר היום של פנחס גולדשטיין ( ליכוד ) . גולדשטיין 
שאל מדוע אין שמעון פרס מגיע לכנסת . הצעתו של גולדשטיין ותשובת ביילין היוו 
מעין משחק פינג - פונג בין הליכוד למערך , שכן קדמה לה הצעה לסדר היום של 
חיים רמון ( מערך ) שבה שאל מדוע ראש הממשלה יצחק שמיר נעדר ממליאת הכנסת 
זה שמונה חודשים . על הצעה זו השיב השר רוני מילוא . שני המציעים " הסתפקו 
בתשובה בשם הממשלה , " על פי החלטה של הנהלת הקואליציה . גולדשטיין ציטט 
בדבריו מדברים שאמר השר עזר וייצמן , כי תוך שיחת טלפון עם תוניס יעץ לאש"ף 
לקבל את חמש הנקודות של בייקר . גודלשטיין אמר שווייצמן אמר כי על הקו השני 
היה פרס . כיום אומר גולדשטיין מתכחש וייצמן למה שאמר . עוד אמר גולדשטיין 
כי שאל את פרס בשאילתה , אם העביר מסר לאש"ף , וביילין השיב אז בשמו שלא 
היה דבר כזה . אחד מן השניים , אומר גולדשטיין , לא דיבר אמת . על כך 
השיב ביילין אתמול , כי בגלל דחיית האופציה הירדנית על ידי הליכוד נמצאת 
המדינה במצב שבו נשארה לבדה מול הפלשתינאים . הגורם המרכזי בקרב הפלשתינאים 
הוא אשף , אם נרצה או לא נרצה . ארה"ב ניסתה להיות הגורם המתווך בין ישראל 
לבין תושבי השטחים , באמצעות אש"ף , ועתה קיבלה מצרים על עצמה תפקיד זה . 
מצרים באה למעשה להיות הגורם המתווך בין ישראל לבין אש"ף , ומי שאומר אחרת 
מתכחש לאמת , אמר ביילין . ואולם , למרות זאת , לא העביר פרס מסר לאש"ף , 
לדברי סגן שר האוצר . רמון אמר בדבריו , כי שמיר מוצא זמן להופיע לפני 
כל חלקי הציבור למיניהם , פרט לכנסת . רק פעמיים דיבר בה , כשהציג את 
הממשלה ובעוד הזדמנות אחת . זהו זלזול בכנסת ובריבון , אמר רמון . מילוא 
תקף בתשובתו את פרס . הוא אמר , שאילו נקט בסגנונו של רמון , יכול היה 
לתקוף אותו ולומר , כי נוכח גל העלייה חסר התקדים , הוא מוצא זמן לעסוק 
בתכנון ממשלה צרה . הכלכלה נכשלה בשנה האחרונה , האבטלה חמורה וכל מה שהוא 
רוצה להציל את כסאו ועורו , אמר מילוא . באשר לשמיר , הוא מגיע לכנסת 
כפי הבנתו , ועובדה היא שבוועדת החוץ והביטחון הוא מרבה להימצא . אם שלח 
את מילוא עצמו להשיב על ההצעה , ולא טרח לבוא , סימן הוא שראש הממשלה חושב 
כי הוא ( מילוא ) מספיק לשם כך . קפידבינעדיין לא ידוע אם יוגש כתב אישום 
נגד פייסל חוסייני , אמר שר המשטרה חיים בר לב , בהשיבו אתמול להצעת אי - 
אמון בקשר עם מעצרו ושחרורו . הכנסת דחתה את ההצעה ב - 42 קולות נגד 5 . 
ששה נמנעו . תופיק טובי ( חד"ש ) אמר שחוסייני נעצר לא על מעשה פלילי 
או טרוריסטי כלשהו . הוא נעצר משום שגילה כי פני האינתיפאדה להסדר של שלום 
המכבד באופן הדדי את זכויות שני העמים לחיי עצמאות וריבונות . מוחמד מיעארי 
( המתקדמת ) טען ששר המשפטים דן מרידור שיכנע את ראש הממשלה להביא למעצרו 
של חוסייני . הוא עשה זאת בשליחות ידידו הקרוב , ראש השב"ך . הממשלה בראשות 
שמיר מנסה לטרפד את תהליך השלום . הממשלה ניסתה להפליל את חוסייני , כדי 
להשחיר את פניהם של דורשי השלום . עבד אל והאב דראושה ( מד"ע ) אמר גם 
הוא שראש הממשלה ציווה לעצור את חוסייני כדי לשים מכשולים בפני תהליך השלום . 
מניעי המעצר היו פוליטיים , וגם מניעי השחרור פוליטיים לחץ ארה"ב וביקורת 
דעת הקהל הבין - לאומית . במשך ארבעת ימי המעצר ניסו החוקרים לשכנע את חוסייני 
להודות בעבירה מפוברקת אמר הנואם ולהגיע איתו לעסקה כדי להציל את כבוד 
ראש הממשלה . שמיר יודע , שהמאבק האמיתי הוא על דעת הקהל בישראל , שכן 
יש מחנה שלום פלשתיני , ובכך נופלת אחת הטענות העיקריות של המתגדרים מאחורי 
נימוקי ביטחון . שר המשטרה הסביר , בתשובה לדברי המציעים , כי המשטרה עושה 
את העבודה המשפטית בשביל השב"ך . לשירות הביטחון אין כלים משפטיים עצמאיים . 
ואולם , אין המשטרה כלי בידי השב"ך ולא בידי אף גורם אחר , אמר השר . 
כשהשב"ך פונה עם חומר ראיות , בודקים היועצים המשפטיים של המשטרה אם יש 
בסיס משפטי לעצור או לחקור אדם . כך היה גם במקרה הזה . לא היתה כל התערבות 
פוליטית , ואיש לא פנה אל שר המשטרה או אל המשטרה בעניין חוסייני , אמר 
בר לב . את ההתנפלות על חוסייני בבית המשפט הגדיר השר בתור " תקרית קשה 
ומבזה " . קפידבינדובר צה"ל מוציא את הודעותיו על סמך דיווחים ראשוניים הנעשים 
על ידי המפקד בשטח . אין לדובר מערכת של בדיקה עצמית כך השיב שר הביטחון , 
יצחק רבין , על שאילתה בעל - פה של אמנון רובינשטיין ( שינוי ) . השואל 
ביקש את התייחסותו של השר לכך שבשני מקרים באחרונה נאלץ הדובר לתקן את הודעותיו . 
כאשר יש צורך בכך , עורך צה"ל בדיקה נוספת , וזו מאשרת או מבטלת את ההודעה 
הראשונה . כך נעשה באחד המקרים , אחרי שטלוויזיה זרה צילמה אירוע מדוח . 
רובינשטיין אמר שלא התכוון לבקר את דובר צה"ל אלא את אמינות הדיווחים מהשטח . 
כמו כן ביקש לשמוע מן השר באיזו מידה נשמרות הוראות הפתיחה באש . שר הביטחון 
אמר כי בדרך כלל נשמרות ההוראות וצה"ל מקפיד שיישמרו . בתשובה על שאלה אם 
הוא מוכן להביע צער על הריגת אנשים בשני המקרים בניגוד להוראות הפתיחה באש , 
השיב שר הביטחון שהחקירה הנוספת במקרים עדיין לא הסתיימה , ולכן אין הוא 
רוצה לצאת בשום הודעה . קפידבינסגן ראש הממשלה ושר החינוך והתרבות , יצחק 
נבון , לא קרא אתמול תשובה שהכין מראש על תא הסטודנטים הערבי תל"ם בני 
הכפר . התשובה התייחסה להצעה לסדר היום שהגיש גדעון גדות ( ליכוד ) ובה 
תבע להוציא את התא אל מחוץ לחוק . בתשובתו הכתובה של השר , לפיהם משלטונות 
האוניברסיטה העברית נמסר , שאין תא בשם " בני הכפר " . גדות הציג לפני 
השר ולאחר מכן במליאת הכנסת את כרוז הבחירות של התא תחת הכותרת " תלם 
בני הכפר " וקטעים מן המצע . בכרוז נתבעים הסטודנטים לפעול למען מדינה 
פלשתינית , שתבוא במקום מדינת ישראל . הם נקראים " להמשיך במהפכה שהחל 
בה אבו - גיאד " ( סגנו של ערפאת שנהרג בתוניס ) , עד הניצחון המוחלט " . 
עקב כך ביקש נבון שהנושא יועבר לוועדה שתיקבע על ידי ועדת הכנסת . קודם 
לכן הסירה הכנסת הצעה של האשם מחאמיד ( חד"ש ) , שלא לדון בהצעה שכן אין 
לסתום פיות של סטודנטים . ההצבעה בעד הצעת נבון היתה 01 נגד ארבעה . קפידבינמרדכי 
וירשובסקי ( רץ ) זכה לכינוי " אנטישמי " מפי שני הח"כים של דגל התורה , 
תחילה מפי משה גפני ואח"ך גם מפי אברהם רביץ . זאת כאשר מסר , בהסתמכו 
על כתבה בעיתון , כי יש בצה"ל רבנים שאינם ציוניים , והם עוסקים בהחדרת 
ערכים אנטי - ציוניים לצבא . דברים דומים אמר אמנון רובינשטיין ( שינוי ) 
. יצחק לוי ( מפד"ל ) יצא בהגנה כוללת על הרבנות , באמרו שרבני צה"ל 
מגלים מסירות נפש תוך טיפול בחללי צה"ל ובשאר הנושאים שבטיפולם . שר הביטחון 
יצחק רבין אמר , כי על סמך תשובה שקיבל מן הרב הצבאי הראשי , אלוף גד נבון , 
הוא קובע שאין בצה"ל רבנים המטיפים " למה שנוגד את השקפות צה"ל " . רבנים , 
שלא שירתו בשירות חובה , או שהטיפו נגד השירות הורחקו מן הצבא . כל מי 
שאינו מזדהה עם הצבא , לא נקלט ברבנות הצבאית . עוד נאמר בדברי האלוף הרב 
נבון , כי שמונה מבני הרבנים הצבאיים משרתים בצבא , ולגבי רוב הרבנים 
בניהם עדיין לא הגיעו לגיל השירות . בכל יום עצמאות משתתפים הרבנים הצבאיים 
ומשפחותיהם בתפילת הודיה חגיגית . הרבנים עושים זאת מכוח פקודה , אך זו 
איננה חלה על המשפחות . אם בני משפחותיהם באים , סימן הוא שיש הזדהות עם 
המדינה ועם ערכי הציונות במשפחות אלה . קפידבינראש הממשלה סבור כי הוא צריך 
להיות הגורם הקובע איזה כלים יש להעמיד לרשותו בנושאי ביטחון , חוץ , ונושאים 
אחרים , אמר אתמול השר המשיב בשם הממשלה , רוני מילוא , בתשובה על הצעה 
לסדר היום של יהושע שגיא ( ליכוד ) . בשלב זה עדיין לא החליט שמיר אם הוא 
רוצה למנות יועץ מרכזי לביטחון לאומי נושא העולה מדי פעם בפעם על סדר היום , 
מאז המליצה על כך ועדת אגרנט בשנת 4791 . הנושא עבר לדיון בוועדת החוץ 
והביטחון , ששגיא בעבר ראש אמ"ן ואלוף במילואים חבר בה . 
