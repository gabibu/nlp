בון ( מיוחד ל"הארץ " ) . תגובות מעורבות היו אתמול בשני חלקי גרמניה על 
החלטת " השולחן העגול " הפורום המשותף לממשלה הקומוניסטית ולקבוצות האופוזיציה 
במזרח גרמניה , להקדים את הבחירות הדמוקרטיות הראשונות ל81 בחודש מארס . 
הקדמת הבחירות נומקה אתמול על - ידי ראש הממשלה הנס מודרו , במצב הכלכלי 
הנואש של מזרח גרמניה ובהמשך גל הבריחה למערב . ככל הנראה תוקם בימים הקרובים 
ממשלת מעבר מזרח גרמנית , שבה ישתתפו גם קבוצות האופוזיציה , אם כי הם 
לא יחזיקו בתיקים . על הקמת הממשלה הסכימו ביניהם משתתפי " השולחן העגול " , 
כדי לאפשר קיום בחירות דמוקרטיות בתנאים של יציבות יחסית . הפרלמנט המזרח 
גרמני התחיל אתמול לדון על חוק בחירות חדש , שיאפשר למפלגות פוליטיות לקבל 
סיוע כספי ואחר ממפלגות בחוץ לארץ , כלומר במערב גרמניה . בינתיים אימצו 
לעצמן רוב המפלגות המערב גרמניות קבוצות מקבילות במזרח גרמניה , ולדעת משקיפים 
כבר התחיל למעשה מאבק בחירות " כל - גרמני " , המתואר כאן כשלב לאיחוד פוליטי 
מלא של שתי הגרמניות . בבון אמר הקאנצלר הלמוט קוהל , כי לאופוזיציה לא 
יהיה מספיק זמן כדי להתכונן לבחירות . עם זאת , הוא הפגין הבנה לצורך להקים 
במהירות ממשלה שתיהנה מאמון מצד האוכלוסיה . הקאנצלר הודיע , כי הוא מבטל 
ביקור מתוכנן בדרום אמריקה , כדי שיוכל להשתתף בעצרות בחירות במזרח גרמניה . 
כמו כן אמר , שבון תדחה את התוכניות לכונן הסכם קהילייתי עם מזרח גרמניה 
כבר בחודש הבא , ותמתין עד לכינון הממשלה הדמוקרטית החדשה לאחר הבחירות . 
בהפגנת יום ב המסורתית בלייפציג אמרו אמש משתתפים רבים , כי הקדמת הבחירות 
היא תוצאה של קשר בין הקומוניסטים לסוציאל דמוקרטים שתי המפלגות המאורגנות 
טוב יותר מכל כוח פוליטי אחר במזרח גרמניה . לדברי רבים מן המפגינים , 
הקומוניסטים מעוניינים בבחירות מהירות , כדי לבלום את תהליך ההתדרדרות והחיסול 
של מפלגתם . בהפגנה בלטו קריאות תקיפות במיוחד , לאיחוד מהיר של שני חלקי 
גרמניה . תמיכה נמרצת באיחוד כזה הביעו בינתיים כל המפלגות במערב גרמניה 
פרט לירוקים . מודרו הודיע אתמול בפרלמנט המזרח גרמני , כי מצב האספקה במזרח 
גרמניה הולך ומחמיר ויש ירידה גדולה בייצור ובפרודוקטיוויות . הוא אמר , 
כי הסיבות לכך הן גל הבריחה ( 053 אלף בני אדם עזבו את מזרח גרמניה בארבעת 
החודשים האחרונים ) , היעדר יציבות פוליטית והשביתות התכופות . גם אתמול 
היו בערי מזרח גרמניה שורה של שביתות והפגנות בדרישה להעלאות שכר , לשיפור 
תנאי העבודה ולאיחוד שני חלקי גרמניה . קפידבינהשליט המודח של מזרח גרמניה 
אריך הונקר , נעצר אתמול במזרח ברלין , מיד עם צאתו מבית החולים שבו עבר 
ניתוח כליות . הונקר , שסירב להשיב לשאלות עיתונאים , היה מלווה על ידי 
אשתו מרגוט , לשעבר שרת החינוך בממשלה הקומוניסטית . התובע הכללי המזרח 
גרמני הנס - יורגן יוזף , הצדיק את המעצר בחומרת העבירות של הונקר , הכוללות 
בגידה במולדת . יחד עם הונקר נמצאים עתה במעצר 41 מחברי הפוליטבירו הקודם . 
אגון קרנץ , שהיה שליט מזרח גרמניה במשך תקופת מעבר קצרה , הורחק מן המפלגה 
הקומוניסטית , אך איננו שוהה במעצר . מזרח גרמניה הודיעה אתמול , כי תחדול 
לחלוטין לבנות תחנות כוח גרעיניות , ותבדוק את מצב הבטיחות בתחנות הפועלות 
כבר בעזרת מומחים מערביים . בשבועות האחרונים נחשפו פרטים מדהימים על מצב 
הבטיחות הלקוי בתחנות האלה ועל " כמעט אסונות " בקנה מידה מחריד . בבון 
הודיע אמש יושב ראש הסוציאל דמוקרטים הנס - יוכן פוגל , כי אוסקר לאפונטיין 
יהיה מועמד המפלגה למשרת הקאנצלר בבחירות הקרובות במערב גרמניה ( הצפויות 
בעוד ך - 11 חודשים ) . לאפונטיין , בעל השקפות שמאליות בדרך כלל , יתמודד 
נגד הקאנצלר הלמוט קוהל , שיהיה המועמד של מפלגת השלטון הנוצרית דמוקרטית . 
משקיפים מעריכים , כי גם במערב גרמניה תעמוד במרכז מסע הבחירות " השאלה 
הגרמנית " . לאפונטיין , בניגוד לקוהל , מסתייג מאיחוד מהיר של גרמניה , 
ודורש לקצץ , או אף לבטל הטבות לפליטים מזרח גרמניים הנמלטים למערב . 
