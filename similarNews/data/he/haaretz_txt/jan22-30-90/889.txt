" איננו בטוחים שהנתונים שמציג צה"ל על עלות פעילותו בנושא האינתיפאדה , 
הם אמיתיים וריאליים " , טענה חמורה זו משמיעים גורמים בכירים במשרד הביטחון , 
על רקע הגשת תקציב המדינה והוויכוחים על גודלו הרצוי של תקציב הביטחון . 
לדברי אותם גורמים , לא הציג צה"ל תחשיבים רציניים , היכולים לאשש את הטענה 
כי עלות הפעילות הצבאית מאז החלה האינתיפאדה ועד סוף 0991 , תגיע לסכום 
האדיר , העולה על 5 . 1 מיליארד ש"ח . גם כאשר התבקשו קצינים בכירים בצה"ל 
להציג את התחשיבים המצביעים על סעיפי ההוצאה השונים לפרטיהם , הם התחמקו 
והגישו נתונים כללים בלבד . הגורמים הבכירים במשרד הביטחון מעריכים , כי 
שיטת החישוב בה נקט צה"ל בעת חישוב עלות האינתיפאדה , היא המקור להצגת הסכומים 
הגבוהים מאד . על פי שיטה זו מגישים כל חיל וזרוע בצה"ל את רשימת הוצאותיהם 
בגין האינתיפאדה , וסיכום כל הסכומים האלה הוא הנתון שמציג צה"ל . כך ניתן 
להעמיס על האינתיפאדה גם הוצאות כספיות אשר ממילא היה על החיל המסויים להוציא . 
שהרי ישנן פעולות אותן מכליל צה"ל במסגרת ההוצאות לאינתיפאדה , ובהן הכנת 
תשתית , הצטיידות שוטפת והכשרה , אשר חלקן הגדול היה מתבצע גם אם לא היתה 
אינתיפאדה . לטענת הגורמים במשרד הביטחון , אין זה הגיוני להניח כי ההוצאות 
של הצבא בגין האינתיפאדה , הן כה גבוהות . ישנם סעיפי הוצאה שוטפים , 
בהם דווקא נחסכים כספים . כך למשל קטנו במידה ניכרת ההוצאות לאימונים , 
לפחות בשנתיים הראשונות של האינתיפאדה . נחסכו בכך הרבה מאד שעות מנוע 
של טנקים וכלי רכב רבים . כמו כן נחסכו הוצאות מאחר שעם ביטול חלק נכבד 
מהאימונים המתוכננים , לא נורתה תחמושת יקרה . אותם גורמים מצביעים על עוד 
מספר פעילויות שלא התבצעו על ידי צה"ל בשתי שנות האינתיפאדה , ואשר עלותן 
יקרה בהרבה מפעילות חיילי צה"ל בשטחים . הבעיה העקרונית , מדגישים הגורמים , 
נעוצה בכך שאין למשרד הביטחון כלים רציניים להתמודד עם הנתונים שמציג בפניו 
צה"ל . אין במשרד מנגנונים מקצועיים המסוגלים לבדוק את הקביעות וההנחות 
המבצעיות והמקצועיות שמציג צה"ל . כך נוצר מצב בו קובע למעשה צה"ל את צרכיו 
באוטונומיה מלאה , מבלי שתתבצע פעולת ביקורת , או פיקוח אמיתית של הדרג 
האזרחי . קפידבינגורמים בכירים בצה"ל , המעורים בפרטי הכנת תוכנית העבודה 
השנתית של צה"ל , הגיבו על הטענות שהושמעו במשרד הביטחון , באומרם כי העלויות 
אותן מציג צה"ל הינן העלויות האמיתיות , ואלה הן בדיוק ההוצאות שצה"ל נושא 
בהן בגין האינתיפאדה . לדבריהם , הפעילות של צה"ל בשטחים , כרוכה בהוצאות 
ניכרות המתמקדות בעיקרן בעבודות בנייה נרחבות , הכוללות הקמת בסיסים חדשים 
ומתקני כליאה . פעולות אלה הן יקרות מאד , והן שמקפיצות את עלות האינתיפאדה 
בחישוב השנתי . לכך יש להוסיף גם את ההוצאה הכרוכה במימון ימי המילואים 
הרבים שנאלץ צה"ל לבצע על מנת לענות על הצרכים שנוצרו בשטחים . לדבריהם , 
לא יוכל משרד הביטחון להתחמק מאחריותו כמי שאמור להציג בפני הממשלה את צרכי 
צה"ל , על ידי כך שיטיל דופי בשיקוליו ובתחשיביו של הצבא . עד עתה , מתעלם 
המשרד מתפקידו זה , ומשאיר בידי צה"ל את המשימה של שיכנוע השרים בצורך בהקצאת 
משאבים נוספים לתקציב הביטחון . " במצב שנוצר , ובמידה רבה בשל השלמתו 
של שר הביטחון עם העובדה שהאוצר אינו מפצה אותנו על הוצאותינו בגין האינתיפאדה , 
נוצר גרעון של כ009 מיליון ש"ח , שאינו מאפשר לנו לממש את תוכנית העבודה 
שהכנו " , טוענים בצה"ל . גורמים צבאיים בכירים , הביעו תרעומת רבה מההסכמה 
שהושגה בין שרי הביטחון והאוצר , לפיה מתחייב משרד הביטחון שלא לבקש במהלך 
שנת הכספים הבאה , תוספת לתקציב הביטחון . " פירושה של הסכמה זו הוא , 
שצה"ל יהיה נאלץ להתמודד בשנת 0991 עם משימה בלתי אפשרית להבטיח לדרג האזרחי 
מענה לכל האיומים המתפתחים בזירה , ובמקביל להשקיע בבניין הכוח העתידי של 
הצבא . על הדרג המדיני הבכיר להבין כי לא ניתן לקיים זאת במשאבים הכספיים 
העומדים לרשותנו " , אומרים בצה"ל . 
