משרד הפנים פנה בדרישה למשרד התיירות למנות אחראי אשר ידווח בנושאי כבאות 
והצלה במלונות , כדי שיבוטל דירוגם של בתי מלון הפועלים ללא רשיון עסק בר 
תוקף , בשל אי מילוי תנאי בטיחות אש של שירותי הכבאות . הפנייה בימים אלה 
באה לאחר שהוועדה אשר חקרה את הדליקה שאירעה בסוף חודש ספטמבר במלון דן קיסריה 
מצאה , כי המלון פעל ללא רשיון עסק כנדרש בחוק רישוי עסקים , שכן המועצה 
האזורית חוף הכרמל , סירבה לחדש את רשיון העסק לבית המלון משנת 88 והתנתה 
את חידוש הרשיון בביצוע תנאי הכבאות הנדרשים . " במשך עשר שנים דרשו שרותי 
הכבאות מבעלי המלון לבצע תנאי בטיחות אש בסיסיים ולא נענו " התלונן נציב 
כבאות והצלה במשרד הפנים , יעקב מרקוביץ , במכתב למנכ"ל משרד התיירות אבי 
רוזנטל . ממשרד התיירות נמסר אתמול בתגובה , כי הוא משתף פעולה עם שרותי 
הכבאות ומתייחס ברצינות לדו"חויו והמלצותיו . " שרותי הכבאות מעולם לא 
ביקשו מאיתנו לסגור בית מלון ואנחנו סירבנו או לא שיתפנו פעולה " . 
