אבו דאבי ( אי - פי ) . יפאן רוצה להבטיח לעצמה אספקת דלק גלמי בתמורה 
לפתיחת בתי הזיקוק והשוק הקמעונאי שלה בפני מדינות המפרץ , אמר אתמול מקור 
בכיר בתעשיית הנפט באבו דאבי . " טוקיו , התלויה מאד בספקי הנפט ממדינות 
המפרץ , רוצה הקלות הדדיות במסחר עם מדינות המפרץ " , אמר גואן סלים , 
יו"ר של המשרד הממשלתי באבו דאבי האחראי על ההשקעה במוצרי נפט מוגמרים , 
בדו"ח שפורסם אתמול . אבו דאבי היא מפיקת הנפט העיקרית בין שבע הנסיכויות 
המאוגדות ביניהן . " עקרון ההדדיות , פירושו שעלינו לאפשר ליפאנים להיכנס 
לעסקות משותפות בספקטור הכימיקלים ובתעשיות אחרות הקשורות בנפט " , אמר . 
דבריו נאמרו כאשר שתי חברות באיגוד , כוויית וערב הסעודית , עומדות להתחיל 
בהשקעות במתקנים של מוצרי נפט מוגמרים באסיה , באירופה ובארה"ב . הן מבקשות 
שלא להיות רק ספקיות של נפט גלמי , ולפקח גם על תעשיות נפט דרך עסקות משותפות 
באזורים אלה . פקידים בתעשיית הנפט היפאנית ביקרו בשלוש מדינות המפרץ על 
מנת לדון בתכניותיהם . שר הנפט הסעודי הישאם נאזר היה בשבוע שעבר בטוקיו 
לאחר ביקורו באינדונזיה ובדרום קוריאה על מנת לעקוב אחר הסיכויים . שר הנפט 
הכווייתי , שייח עלי חליפה א - סבאח , ביקר קודם לכן באינדונזיה ובתאילנד . 
לכוויית יש רשימה ארוכה של השקעות זרות במפעלים מערביים של מוצרי נפט מוגמרים . 
ערב הסעודית נכנסה לתוך ארה"ב לפני שנתיים . נאזר אמר שלא חתם על כל עסקה 
בביקורו ביפאן , אולם דן במדיניות הכללית , והשאיר את עריכת העסקות לחברות 
המפיקות והצרכניות . דיווחים מטוקיו ציינו כי שיחותיו של נאזר היו מוצלחות . 
סלים צוטט בעיתוני האמירויות הערביות המאוחדות כאומר שהשקעות ביפאן יקרות , 
והתשואה עליהן נמוכה מאשר בשווקים בין - לאומיים אחרים . המניות של חברות 
הנפט נסחרו בשוק המניות היקר בטוקיו כאשר עלויות העבודה ביפאן היו גבוהות , 
הסביר . סלים אמר עוד , כי הוא מצפה שהמשקיעים ממדינות המפרץ יראו את מדינות 
מזרח אירופה כארצות יעד לייצוא הנפט ולהשקעות בעקבות גל הרפורמות ששטף את 
הגוש הקומוניסטי . 
