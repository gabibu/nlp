ואשינגטון ( מיוחד ל"הארץ " ) . הבית הלבן הביע ביום ו פעם נוספת התנגדות 
להתנחלויות בשטחים המוחזקים והדגיש , כי לא נעשה שימוש בכסף אמריקאי לצרכי 
התנחלויות אלה . דובר הבית הלבן מרלין פיצווטר אמר , כי " הממשל מתנגד 
להתנחלות בשטחים המוחזקים והתנגד לכך בהתמדה . אנו מציינים את מדיניותנו 
בבירור רב ומודיעים על השקפותינו בתחום זה . כסף אמריקאי לא מצא על התנחלויות 
בשטחים המוחזקים " . פיצווטר אמר זאת בתשובה לשאלה , שהתעוררה אגב דיווחו 
על פגישתו הצפויה של נתן שרנסקי עם הנשיא בוש . שרנסקי נפגש ביום ו עם בוש 
במשך 02 דקות , בתוקף תפקידו כראש הפורום הציוני - יהודי , הפועל בישראל 
למען עליית יהודים . נודע , כי בפגישה נדונו ענייני עלייה וטיסות ישירות 
מבריה"ם לישראל . נושא יישוב העולים בשטחים לא עלה בפגישה . ה"וואשינגטון 
פוסט " הקדיש אתמול כתבה גדולה ליישוב עולים מבריה"ם באריאל . בכתבה נאמר , 
כי מאז ספטמבר נקלטו באריאל כ53 משפחות מבריה"ם . העיתון ציטט את ראש עיריית 
אריאל רון נחמן , שהביע תקווה , כי בשנתיים הקרובות יגיעו לאריאל עוד 000 , 
1 משפחות . " אם נקבל מבריה"ם חצי מיליון יהודים , ייעלמו כל הסיבות לפשרה 
ולהמרת שטחים בשלום . זה ישנה לחלוטין את המציאות ביהודה ושומרון " . עוד 
נאמר בכתבה כי אריאל קיבלה בשנה שעברה רשות לבנות 000 , 3 יחידות דיור חדשות 
במשך חמש שנים ועתה נעשים מאמצים להגביר את קצב הבנייה כדי לסיימה תוך שלוש 
שנים . העיתון מציין , כי הסוכנות היהודית הודיעה שלא תייעד כספים לשירותים 
עבור עולים מעבר לקו הירוק ומשרד הקליטה לא פתח משרדים בשטחים . אך עולים 
המתגוררים בגדה המערבית רשאים לאותו מענק ממשלתי של 000 , 11 דולר שמקבלים 
עולים בשנתם הראשונה בישראל . אריאל מפעילה היום שש כיתות אולפן בסיוע מימון 
ממשלתי . 
