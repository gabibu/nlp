סופיה , ( ע"ץ ) . האיגודים המקצועיים הרשמיים דרשו את התפטרות הממשלה 
בבולגריה , בנימוק כי היא אינה מסוגלת לנקוט בצעדים יעילים , כדי למנוע 
קטסטרופה כלכלית . בהודעה שפורסמה על ידי סוכנות הידיעות הבולגרית , האשים 
איחוד האיגודים המקצועיים את הממשלה בסחבת ובמדיניות קצרת - רואי . " בגלל 
חצאי הצעדים שלה היא גרמה להגברת המתיחות החברתית " , נאמר בהודעת האיגוד . 
" אנו רוצים בממשלה חזקה ובעלת יכולת , הנהנית מתמיכת כל הכוחות הציבוריים 
והפוליטיים " . עם זאת קראו האיגודים לפועלים להימנע משביתה . 
