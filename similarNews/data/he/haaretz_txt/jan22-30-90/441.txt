" הודעתי שלא נבזבז רגע להרצאות בכנס . למעשה מנעתי כל הרצאה , פרט לנאומי 
נכבדים בערב הפתיחה ופרט לסיכום קצר , למחרת היום , מפי מנכ"ל אונסק"ו 
פדריקו מאיור " , סיפר שלהבת פרייר , האחראי לפורום על מדע וממשלה שנערך 
בחודש שעבר במכון ויצמן . לאירוע הוזמנו 64 מדענים , מהנדסים , פוליטיקאים 
ועיתונאים מ81 ארצות , שרק מעטים מהם תיאורטיקנים . לכל משתתפי הכנס נשלחו 
במועד מוקדם הנחיות על התחומים שבהם מתבקשות המסקנות התכליתיות . הפורום 
הרבה לעסוק בהערכת חלקו של הייעוץ המדעי והטכנולוגי שניתן לדרג השלטון הבכיר . 
היה ברור שבמפגש הנמשך שלושה וחצי ימים בלבד לא ישקיעו המשתתפים את העבודה 
הדרושה למסקנות תכליתיות , שהן בגדר המלצות לממשלות . היה גם ברור שאנשים 
נרתעים מלומר דברים מפורשים שתכליתם לשפר את המצב הקיים . לכן נפגש פרייר 
עם המשתתפים קודם לכנס , כדי לדון אתם בדרכים לגיבוש מסקנות שיהלמו את כל 
המדינות . הנושא " מדע וממשלה " אינו שייך לתחום העיסוק של מכון ויצמן . 
את רעיון הכנס העלתה אחת התורמות הקבועות למכון , ליליאן הרצברג מארה"ב . 
היא ביקשה שהמכון יקיים אירוע שייגע בתחום שבין מדע לענייני ציבור . ביקשה , 
וגם תרמה את עיקר תקציב הפורום . בחלק המשלים של המימון נשאה הפדרציה של 
המכונים למדע מתקדם , , שמושבה באוטאווה , ושהיתה שותפה לחסות עליו . 
דווקא משום שנושא הכנס אינו אופייני למכון ויצמן , אלה שפקדו אותו אינם 
אישים הפוקדים את ישראל בקביעות , והכנס , כך קיוו , יעניק לתדמיתו של 
מכון ויצמן ממד שלא היה לה : להוכיח שיש למוסד עניין בהשלכות החברתיות של 
המדע שבו הוא עוסק . מארגני הכנס הניחו גם שלישראל עשוי להיות עניין בהמלצות , 
משום שהיא כלולה בקבוצת הארצות שאליהן הן יהיו מכוונות . קפמאבינהכנת הכנס 
החלה באוגוסט 8891 . האחראי לכנס נועד עם מרבית המשתתפים , כל אחד בארצו , 
והכינם לדיונים . ההנחה היתה שהמדינות בעלות מסורת של ממשלה נבחרת ושל 
קהילייה מדעית יגלו ליקויים זהים ביחסי הגומלין שבין הקהילייה המדעית לממשלה , 
ויוכלו להצביע על תיקונים משותפים , שכל מדינה תתרגמן במסגרתה . כל אחד 
מהמשתתפים קיבל קודם בואו חומר - רקע , שתמך בייעול ההליכים : תמצית מרוכזת 
המחזיקה 42 עמודים בלבד , של ההמלצות המנומקות שהגישו כל שאר המשתתפים , 
ב003 מסמכי עבודה שנכתבו לקראת הפורום . מאחר שהזמן היה קצר , והמשתתפים 
כולם אישים בעלי ניסיון , לא היה טעם להושיבם לדיונים בקבוצות גדולות , 
ולהטיל עליהם הגבלות זמן . מסיבה זו הם חולקו לשתי קבוצות שדנו באותו סדר 
נושאים . בפגישות המליאה של המשתתפים היו שני ראשי הקבוצות מדווחים על המסקנות , 
כדי להגיע במהירות לתכלית . החודש יתפרסמו המסקנות , שהתקבלו על דעת כל 
המשתתפים , בחוברת בת כ03 עמודים ויופצו בקרב הממשלות , בתי הנבחרים , 
בענפי התעשייה והתקשורת . בעוד כמה חודשים יתפרסם ספר שיהיה ערוך לפי נושאים , 
כעיבוד של 003 העבודות שהוגשו לפורום . על רוח המסקנות אפשר ללמוד מההודעה 
המסכמת של שני יושבי הראש בפורום , סיירוס ואנס וסר זלמן קוואן : ענייני 
צבא , גרעין ומחקר החלל , שעמדו בראש סדר - היום הלאומי בארצות המתועשות , 
מפנים את מקומם לענייני איכות הסביבה , אנרגיה , בריאות , ביוטכנולוגיה , 
גידול האוכלוסייה , הפער המתרחב בין עשירים לעניים , פריון בתעשייה ופיתוח 
כלכלי . מעצם טיבם , עניינים אלה הם יותר בין - לאומיים ובין - תחומיים . 
הם משפיעים על יותר אנשים ופחות סובלים דיחוי , הן מבחינת אבחונם והן מבחינת 
התגובה הנדרשת . שינויים אלה מחייבים ייעוץ מדעי - טכנולוגי לממשלות בהיקף 
נרחב יותר , ומעורבות ישירה יותר של הייעוץ המדעי בכל ההחלטות המדיניות , 
וכן גישה מיידית יותר של גוף מקבלי ההחלטות אל הייעוץ המדעי . מדינה דמוקרטית 
זקוקה ליועץ ראשי למדע ולטכנולוגיה שיהיה אחראי בפני ראש המדינה ושיסתייע 
בגוף יועצים . על צוות זה להיות מורכב מאנשים בעלי מעמד ואמינות גבוהה בקרב 
עמיתיהם , המייצגים מגוון רחב של תחומי התמחות . במשטרים פרלמנטריים יש 
יתרון במינוי שר לענייני מדע וטכנולוגיה . מנגנון הייעוץ המדעי לרשות המחוקקת 
מצריך מערכת בעלת יכולת ניתוחית עצמאית בענייני מדע וטכנולוגיה , שתהיה 
אחראית כלפי אותה רשות ונענית לצורכיהן של ועדות וחברים מאותה רשות מחוקקת . 
יש להגדיל את תקציב המחקר והפיתוח ואת הסכומים שהממשלות מקצות למחקר בסיסי . 
על המדענים להציג את תביעות המימון שלהם בדרך שתאפשר לציבור ולנבחריו להבין 
את מטרות המחקרים . לכלי התקשורת והחינוך תפקיד בהארת הוויכוח הציבורי בעניינים 
הנוגעים למדע ולטכנולוגיה , והקשורים בחיי כל אדם . המדענים חייבים לפתח 
את כשרונם התקשורתי כדי שיוכלו להביא את דבר המדע לכלי התקשורת ובאמצעותם 
לציבור הרחב . עם זאת , אחריותם העיקרית של כלי התקשורת היא בראש ובראשונה 
כלפי הקוראים והמאזינים , לא הממשלות ולא המדענים . המדענים חייבים לסייע 
לכלי התקשורת בפישוט חומר מורכב ובהצגתו בצורה מרתקת , בלי לפגוע במהימנותו . 
הסכנות , הצרכים וההזדמנויות הבין - לאומיים , שבהם עוסקים המדע והטכנולוגיה , 
צריכים להיכלל במקום נכבד בסדר - היום בפגישות ראשי ממשלות . גם היועצים 
המדעיים לממשלות צריכים להיפגש בקביעות . 
