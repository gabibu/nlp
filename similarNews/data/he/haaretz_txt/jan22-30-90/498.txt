הטירונות בצה"ל היא חלק חשוב בהוויה הישראלית , היוצרת זיכרון קולקטיווי 
ישראלי . עולם המושגים של הטירונות נעשה חלק מן הזהות הישראלית . היא אף 
שימשה השראה ליצירות ספרות . לטירונות בצה"ל אופי מיוחד . היא התבגרות 
בתנאי לחץ יוצאי - דופן , תהליך שהיחיד מתייצב בו מול הקבוצה . מרצון או 
בכפייה אלימה כמעט , נעשה היחיד חלק מהקבוצה , נאלץ למלא אחר חוקיה וכלליה , 
הנוגדים לעתים את אופיו ואישיותו . הטירונות היא חלק מן המטען שכל ישראלי 
ששירת בצה"ל נושא עמו . מבחינה מסוימת , הטירונות מגבשת עולם מושגים לחיוב 
ולשלילה . אבל לטירונות יש גם אספקטים מיידיים . נקשרו בה מושגים מוכרים 
כטרטור , ובאחרונה מתמודדים עם התופעה שצעירים רבים אינם עומדים בלחץ ובדרישות ; 
מדברים על ריבוי התאבדויות בצה"ל . כלומר , יש צעירים שאינם מתמודדים 
עם הדרישה הראשונה במעלה : להיות גבר . זה מושג מרכזי בהווי הצה"לי , 
המיתרגם לאחר - מכן בחיים האזרחיים . לפני ראובן הקר , מג"ד צנחנים לשעבר , 
עמדה משימה קשה ומכשילה בסרטו " הרובאים " . כבר נאמר עליו שהואיל וכאיש 
צנחנים עשה סרט על גולני , הריהו בבחינת בוגד . עוד דוגמה לעולם המושגים 
שהעמיקו שורש ברבים ולקודים הנהוגים בצה"ל . עשיית הסרט היתה נתונה במגבלות 
( דובר צה"ל עומד מאחורי הסרט , בדמות אחד ממפיקיו ) . ובכל זאת , הצליח 
הקר להמחיש בצילומיו את האווירה בבסיס הטירונים של גולני , ובקרב מחלקה 
3 , שאנשיה התגייסו לצה"ל בשנת 88 . הצופים כמעט מריחים את ריח הזיעה הניגרת , 
חשים את הפחדים ואת הלחץ , את אימת הכישלון , שהוא כמין אות - קין . 
מאה המטרים האחרונים בריצה מעייפת הם הישג שאין דומה לו . אין צריך לומר 
לצופים כי בטירונות אין גיבורים . לצופים עיניים משלהם , רבים מהם הורים 
מודאגים של טירונים , שלמרות רצונם , קשה להם להזדהות עם החוויות העוברות 
על ילדיהם . הקר מצליח להמחיש את האווירה , והמצלמות שלו , המשתדלות להיות 
אותנטיות במסגרת המגבלות הטבעיות , כמו מדווחות בנאמנות על כל פרט . אבל 
הטירונים עצמם אלה שאכן שמנסים למחוק את אישיותם מצטיירים כמקשה אחת , 
ללא סימני - היכר אישיים . בתוך הקבוצה המיוזעת , היה קשה להבחין בפרטים , 
גם אם הפרצופים היו שונים זה מזה . פרט לאותו טירון שאינו יכול לעמוד במעמסה , 
והקר מפגין כלפיו אהדה . התקשיתי להבין את הנאמר בפי הטירונים . החיילים 
הצעירים בולעים את המלים , יורים אותן צרורות - צרורות . אף לא הצלחתי 
לפענח את העגה הצה"לית החדשה , הנשמעת באוזני כסינית . הקר הצליח בכל זאת 
להמחיש דמות אחת שבלטה בסרט , דמותו של עוזי הסמל , חצי - אל בעיני הטירונים . 
בעמידתו השפופה , באפו הנשרי , בהבעת פניו ובלשונו המקוטעת , נהפך עוזי 
לדמות של ממש במשך הסרט . עוזי עוזב את לפתע את הבסיס עקב אי - הסכמה בינו 
לבין המ"ף . אך הקר לא ניצל את המעמד שהפך אותו ליצור אנושי , לבחור ישראלי 
מצוי ואף סימפאטי . והרי כאן נפל לידי הקר קונפליקט של ממש , שהיה יכול 
להוסיף מימד לסרטו הדיוחי . משום מה , החמיץ כליל קונפליקט זה . תחת זאת , 
בחר במראות שחלק מהם מדבר בעד עצמו , ובקצינים צעירים , חייכנים וסימפאטיים , 
המצטיירים לרגעים כאחים דואגים . הסרט מרשים יותר בחלקו הראשון . בחלקיו 
האחרים , ניכרת מגמה סמויה לייפות את הדברים אם כי במידה , להראות שאותם 
סיפורים על הטירונות הם מוגזמים . הרי היתה לדובר צה"ל מטרה מסוימת בהשתתפותו 
בהפקה , אם גם לא מצאה לה ביטוי מפורש . טקס הענקת הכומתות היה מרגש , 
אולי בשל הישראליות הטמונה גם בי . מיד כתום הטירונות , ייצאו החיילים 
הצעירים לענבתא כלוחמים של גולני אבל לתפקידי שיטור בגדה . כאן נחשפת אחת 
הסתירות הכאובות במציאות הישראלית , שאינה מותירה לצופים אף רגע של נחת 
ושלווה . זה היה סרט מקצועי שהושקעו בו מאמצים , אבל המקצועיות אינה חזות 
הכל : יש בטירונות היבטים שלא נחשפו הפעם . מפמכתב , 3 , 3 , 12שכאשר הכל 
נאבקים בחירוף נפש על הגשת " מבט " זו היוקרה בהתגלמותה במושגי הטלוויזיה 
הישראלית הפנו את תשומת לבי להיבט הכמו - פמיניסטי - של הפרשה . כאילו 
מתנכלים שם דווקא לנשים - מגישות . מדוע אין הנשים במחלקת החדשות לוחמות 
להיות כתבות ועורכות מן השורה , ולא רק מגישות , מפיקות ותחקרניות ? ( 
יש עורכת אחת ל"מבט " , יעל חן . ) והנה באה כתבתה של שרי רז על פרשת " גרוסלם 
פוסט " . מגישים לנו בליל של מידע שאין לדעת את טיבו . גיבור הכתבה הוא 
יהודה לוי שנעשה נשיא העיתון . אם לשפוט לפי דבריו , הידע שלו בעיתונות 
רחוק מלספק . הוא פועל בשיטת זבנג וגמרנו , אולי בהשראתו של אריאל שרון . 
שרי רז היתה צריכה להתאמץ קצת יותר . מפמכתבת , 3 , 3 , 51שבסוף - סוף גילו 
שהעתיד טמון בביצים . הנושא הרעיש את המדינה כמה ימים עד ששקע בתהום השכחה . 
בסוף - סוף מנסים לפתח סוג מקורי של הנחיה והומור . ללא הצלחה . כדי לשעשע 
אותנו מצאו אשה בדמות פילה באדום , הצועדת על תבניות ביצים ומשיגה שיא משיאי 
גינס : אף ביצה אינה נשברת . כל זה קורה בהונג - קונג . וטוב שקיימות 
מכסות הביצים המעוררות אסוציאציות כה נלבבות באחראים לסוף - סוף . אני חוששת 
שגבי גזית יאבד שם את האינטליגנציה הטבעית שלו . מפמכתב , 3 , 3 , 75שויכוח 
אידיאולוגי , אקדמי לכאורה , בין חברי - הכנסת אברהם בורג וחנן פורת ב"זה 
הזמן " . שניהם חובשי כיפות ושניהם רציניים עד אימה . השיחה עמם על רקע 
ההשתלחות האלימה של אנשי מדינת יהודה , נראית לי מוזרה . מתאים יותר להביא 
לאולפן את שר המשטרה , כדי שיסביר מדוע אין עוצרים את הבריונים ומדוע אין 
השוטרים נמצאים במקומות מועדים לפורענות , כמשפטו של פייסל חוסייני . בין 
בורג ופורת נטוש ויכוח עקרוני לא - חדש , אבל הוא מתלהט כפעם בפעם , ויש 
לזה סיבות טובות . הפעם מאשים ח"ך בורג את פורת בהיתממות מסוכנת . לטענתו , 
הוא ואנשי גוש - אמונים הקימו חממה שבתוכה גדלו גידולי - הפרא , כנועם 
פדרמן ואנשי מדינת יהודה . יש קשר ישיר , טוען בורג , בין גוש - אמונים 
ובין המחתרת היהודית שצמחה מתוכו ; זה המשך למעשים מאותם ימים רחוקים של 
פינוי ימית , כאשר פורת הכריז : " יש המשך " . בורג חושש דווקא מפני היחיד 
השולי , הקיצוני , שיקום ויעשה פיגוע " גאולי " . הרי יהודה עציון , 
מנידוני המחתרת , קורא להסרת השיקוץ מהר - הבית והרב גינצבורג מדבר על ההבדל 
בין דם יהודי ודם ערבי . פורת מתעלם מהאשמות ספציפיות אלו ואינו משיב עליהן . 
כולו מיופיף . המבט שבעיניו אינו אמין משום - מה . הוא בעמדת התגוננות . 
הוא טוען להגנתו כי לצד כל רעיון גדול צומחים עשבים שוטים ; אמונה עלולה 
להפוך גם לאינקוויזיציה ועבודה זרה , ולהצמיח מתוכה משיחי שקר . לפי הגדרתו , 
מדינת יהודה היא תופעה היסטרית - שולית , מנוגדת לחלוטין לתפישת הגאולה 
של גוש - אמונים . היא אידיאולוגיה של פרישה , העומדת בסימן ייאוש , ואין 
לה כל אחיזה בציבור שלו . הוויכוח בין השניים מתגלגל בחסותו של רם עברון 
שחרג הפעם מן הניטרליות ואף הראה סימנים של כעס מרירות ומעורבות אל הקווים 
האדומים של השניים ביחס להחלטה דמוקרטית אפשרית הנוגדת את האידיאולוגיה שלהם . 
אלא שבנקודה זו , גם בורג וגם פורת אינם משכנעים . אני מקווה , למענם 
ולמעננו , כי לא ייאלצו להחליט בבוא היום המר והנמהר . מפמכתב , 3 , 3 , 
48שדווקא במקרה זה , אין טעם לכתוב דברי ביקורת לאחר סיומה של סדרה . והרי 
רצוני להמליץ על " אחרי המלחמה " , הסדרה האנגלית המשודרת מדי יום שלישי 
בערב . תסריטאי הסדרה הוא פרדריק רפאל , מטובי התסריטאים האנגלים . כבר 
ראינו סדרות מעולות מפרי עטו . הוא גם מחזאי וסופר נודע . בנוסף לזה , 
הוא גם יהודי אנגלי . הוא גדל במשפחה יהודית - אנגלית מתבוללת , והתחנך 
בבתי - ספר בריטיים יוקרתיים , המעצבים תודעה של עליונות מעמדית מובהקת . 
אבל ההכרה היהודית , אף שניסה להתעלם ממנה , שבה ותוקפת את רפאל . הוא 
מתייחס אליה באיפוק ובסיוג אופיינים . הסדרה בנויה פרקים - פרקים . וכך , 
גם מי שלא ראה את פרקי - הסדרה הקודמים , יוכל לעקוב אחריה . הקשר בין 
הפרקים השונים , שכל אחד מהם פרק בביוגרפיה של המספר , הוא בדמותו של מייקל 
גורדן , בן - דמותו של רפאל . בפרק הראשון בסדרה סופר על הפנימייה היוקרתית 
בדבון , שבה חונך בימי מלחמת - העולם השנייה , ועל המפגש שלו עם ילד יהודי 
פליט ואמו . הפרק השני צייר דיוקן של אביו , עורך - דין שהיה לשופט , 
שמרן , שכלתן , עיקש , יהודי שנתקל באנטישמיות בימי שירותו בצבא כקולונל , 
וגם לאחר - מכן , ומתעלם מזה . שני הפרקים הראשונים היו ממש נפלאים . 
רפאל מצליח לשרטט דמויות ואווירה ביד אמן מהוקצעת . תודות למשחקם המעולה 
של השחקנים המצוינים , המזדהים עם התפקיד , אנו חשים כאילו הכרנו היכרות 
אינטימית את הדמויות . ומעל לכל , הדיאלוג המתוחכם . לעתים הוא מתוחכם 
מדי , וכל משפט כמו נושא בחובו את מכת - המחץ . אמנם כך אין מדברים , 
אבל סדרה טלוויזיונית , כמו תיאטרון , אינה החיים . לאחר הדיאלוגים המטומטמים 
בסדרות האמריקאיות , הלקוחים כנראה ישר מן החיים , הרי זה שינוי מרענן 
מאוד . כוחה של הסדרה גם בדברים שאינם נאמרים עד תום . ההנחה היא שהצופים 
אינטליגנטיים דיים להבין מה שלא פורש להם תו לתו . בפרק השלישי היתה נפילה : 
הוא עמד בסימן מלודרמה . גורדן מגיע לפאריס בשליחות עיתונו ומתאהב עד כלות 
בבחורה יהודייה מסתורית . הפרק האחרון מספר על ראשית דרכו של גורדן כמחזאי 
מצליח , ועל אחותו רייצל ואירוסיה . בפרק זה כבפרקים האחרים , מקפיד רפאל 
לשמור על רקע התקופה . ההדגשים הם על אירועים פוליטיים וחברתיים , החודרים 
לחיי הגברים והנשים שבסדרה , גם אם השפעתם עדיין אינה ברורה לנו . הפרק 
הרביעי מתרחש על רקע מבצע סואץ והפלישה להונגריה . מתואר רישומם של אירועים 
אלה על חיי אחותו של גורדן , שהשתתפה בפעילות היישוב העברי נגד הבריטים , 
לפני הקמת המדינה . היא עזרה לידיד - משפחה יהודי - אמריקאי שגייס אותה 
לפעולה חשאית . " כמה שונים נראים אנשים כאשר יודעים עליהם משהו " , אומר 
מייקל לידידה המספרת לו מה אירע לה . והיא עונה : " אני חושבת דווקא שהם 
נראים אז כולם שווים " . בסדרה של רפאל הם אינם שווים , אולי מפני שאין אנו 
יודעים עליהם הכל . זו טלוויזיה במיטבה . אל תחמיצו . מפמכתב , 3 , 3 , 
84ש " איחוד אירופה 29 " , כפי שהוצג ב"מבט שני " , אינו מטריד את ראשיה 
של ישראל . הלא אנו עם לבדד ישכון , ובעיות גורליות מסוג זה אינן טורדות 
את מנוחתם של מנהיגינו . התוכנית דנה הפעם במצודת אירופה העתידה . היא 
חשפה את מצודת ישראל . גם אורי מנשה , יו"ר ועדת המנך " לים האמורה לעסוק 
בתחום זה , אינו נראה נרגש . כשיגיע הרגע הנכון , כרגיל אצלנו כך הוא 
אומר בקור - רוח כבר נסתדר . לעומתו , יוסי ביילין , רהוט מאוד ובקי 
בעניין , רואה באיחוד אירופה בשורה שאיננו שמים לבנו אליה . לדעתו , פירושה 
הורדת מחירים והעלאת רמת החיים גם אצלנו אם נכין את עצמנו ואת המשק הישראלי 
לקראת התהפוכות האמורות להתחולל . גם השגריר אבי פרימור קורא להתייחס ביתר 
רצינות לאירופה ולא להזניחה ולהתרכז רק בארה"ב . ברקע מאיימות הסנקציות 
שהטילו מדינות השוק על ישראל , בשל מדיניותה העיקשת . הבעיה היא מדינית , 
ועל כן אין לה פתרון בישראל של שמיר , ארנס ושרון . מיכאל קרפין עשה בתבונה 
ובראיית - הנולד כשהעלה את הנושא , גם אם התוכנית היתה מקוטעת , עשויה 
טלאים - טלאים . היתה בה כתבה מעניינת על נציב השוק , זק דלור , שחשפה 
את תעלומת האיש המוכר כל - כך באירופה של היום . דוד ויצטום ריאיין את שגריר 
השוק בישראל , שאמר דברי טעם וגם הוא הזהיר מפני הבאות . וכן היו כתבות 
של עודד שחר וחיים פלטנר על השוק הישראלי , ובהן תחזיות פסימיות . היתה 
פרשנות מפי ביילין , הנראה מעורה ובקי בנושא . וכן דיבר אורי מנשה , איש 
עייף ומוטרד שהמלים לעות בפיו , ועמדתו תמוהה , במקרה הטוב . צריך לקוות 
כי יהיה מסוגל להכין את ישראל לקראת הבאות באירופה . 
