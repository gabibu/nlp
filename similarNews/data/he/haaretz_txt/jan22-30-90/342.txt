ביום ששי השבוע אמורות להתקיים הבחירות לאגודת המהנדסים ברצועת עזה , בהתמודדותן 
של ארבע רשימות . מקורות ביטחוניים טוענים שתנועת החמאס , שספגה מפלה קשה 
בבחירות לאגודת הרופאים , פיצלה הפעם את מועמדיה בין ארבע רשימות נפרדות . 
להלן פרסום ראשון של הרשימות והמועמדים לבחירות של אגודת המהנדסים שכאמור 
מעורר עניין רב ברצועת עזה . המועמדים מתמודדים על תשעה מושבים באגודת המהנדסים . 
ברשימה הראשונה מתמודד היו"ר הנוכחי , חאתם אבו - שעבן , המזוהה עם ארגון 
הפתח ואתו ברשימה חמדי מטער , סעיד חמרמה , רמאדן ענבר , ואליד שחאדה 
ועאדל סלים זקוט . בראש הרשימה השנייה עומד אקיל מטער , יחד עם עם מאנד 
אבו רמה , זמאווי גרנדה , סמיר קרזי והאשם אבו אל - פתח . בראש הרשימה 
השלישית עומד גמיל חדריי ואחריו גאלל נבס , ווכרם עודא , כנען עבוד , 
טהאר ממדוח וגפרי שיען . האשם אבו סווידה עומד בראש הרשימה הרביעית ואתו 
מתמודדים מחמוד ראבח אל - מצרי ונאסר חאדר . מקורות פלשתיניים ברצועה מסרו 
אמש כי זו הפעם הראשונה שלבחירות אגודת המהנדסים מתמודדות ארבע רשימות , 
והמתמודדים מזוהים עם חמאס ואש"ף . 
