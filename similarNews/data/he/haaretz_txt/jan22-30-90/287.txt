ועדת הכנסת לנושא חוק הערוץ השני , בראשותו של ח"ך פנחס גולדשטיין , תתכנס 
מחר בבוקר ליום דיונים ארוך , כדי לסיים את הכנת חוק הערוץ השני . צוות 
של משפטנים יעבור על החוק המוצע לליטוש אחרון , וכדי לפתור נושאים שנותרו 
במחלוקת . אחד הנושאים עליו יש ויכוח עקרוני הוא חברת החדשות . המתנגדים 
טוענים שיש להתיר לבעלי הזכיונות לשדר חדשות בעצמם , ולא באמצעות חברה אחת . 
מעמדה של הטלוויזיה החינוכית , ומספר שעות השידור המגיעות לה , לא נקבעו 
עדיין . שאלה אחרת העומדת לדיון היא מאין ישדרו את התוכניות ממוקד שידור 
אחד , או ממספר מוקדים של בעלי הזכיונות . אנשי הבזק גורסים כי צריך להיות 
מוקד שידורים אחד . מועצת הערוץ השני מעוניינת לשדר שידורי פרסומת בתקופת 
המעבר עד לתחילת החוק , אך נראה כי הוועדה תאשר רק תשדירי שירות וחסות , 
כדי לעודד את המעורבים לקצר ככל האפשר את תקופת המעבר . סיומה של התקופה 
נקבע לדצמבר 09 . 
