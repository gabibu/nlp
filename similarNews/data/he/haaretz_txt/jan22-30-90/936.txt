תוכניות המינהלה לפיתוח תיירות בנגב יתמוטטו , אם לא יעמדו לרשות המבצעים 
התקציבים שהובטחו , כך הזהיר ראש המועצה האזורית בני שמעון , שמואל קרמון . 
במכתב לממלא מקום ראש והממשלה ושר האוצר , שמעון פרס , אומר ראש המועצה , 
כי עם הקמתה יצאה המינהלה לפיתוח תיירות בנגב בתוכנית פיתוח חמש שנתית . 
לדבריו , עוררה התוכנית תקוות רבות בלבבות תושבי הנגב ופרנסי הרשויות המקומיות 
והאזוריות . אולם רק תוכניות פיתוח רחבות היקף המבוצעות בפרק זמן קצר יחסית , 
יכולות לשנות את המצב העגום אליו נקלעו הנגב ותושביו בשנים האחרונות . קרמון 
ציין , כי המועצה האזורית בני שמעון והעיר באר - שבע , מהווות תת - אזור 
בהיערכות המינהלה . בשנה שחלפה הוקם צוות היגוי משותף לפיתוח תיירות , 
וגובשו תוכניות פיתוח נרחבות לאזור , אשר יביא פרנסה וברכה לעיר באר שבע 
ולנגב הצפוני . . " לצערי הרב גם לתוכניות אלה נשקפת היום סכנת התמוטטות , 
אם לא יעמדו לרשות המבצעים התקציבים המתאימים אשר דובר בהם , ואשר הובטחו 
עם הקמת המינהלה . הקטנת התקציב מ9 מיליון ש"ח ל4 מיליון ש"ח , שמה לאל 
את סיכויי ביצוע תוכניות הפיתוח . עוד פרוייקט לאומי שהוכרז עליו בקול תרועה 
רמה , עלול חלילה לגווע בקול דממה דקה " , דברי ראש המועצה האזורית בני 
שמעון . 
