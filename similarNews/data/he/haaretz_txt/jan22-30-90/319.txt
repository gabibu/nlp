לקלוט עולים מבריה"ם בהתנחלויות . בימים האחרונים מוציא גוש אמונים הזמנות 
למאות מבנים זמניים לאכלוס עולים . במקביל , נבדקות הצעות ליבוא בתי עץ . 
הכוונה היא להכין תשתית לקליטה מידית של כ000 , 2 משפחות עולים . גוש - 
אמונים ומועצת יש"ע מקימים פורום לקליטת עלייה . בפורום יהיו כ61 רכזי קליטה , 
שמונו ע"י המועצות המקומיות והאזוריות של היישובים בשטחים . ארבעה פעילים 
הופקדו על נושא העלייה מטעם מועצת יש"ע ואמנה , הגוף המיישב של גוש אמונים . 
אחת הפעולות המידיות של הגוף החדש היא לבדוק דרכים להפצה המונית של חומר 
הסברה מטעם גוש - אמונים ויש"ע בברית המועצות . החומר יכלול מידע כללי על 
היישובים בשטחים . הגוף יגבש גם מדיניות לפעולות הסברה בקרב העולים שיגיעו 
לישראל . 
