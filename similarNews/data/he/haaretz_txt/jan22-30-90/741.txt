עובדי מפעל הסיגריות בצפת בבעלות חברת פוטומק טבקו , שנקלע לקשיים והייצור 
בו הופסק , פנו אתמול במברק לשר התעשייה והמסחר וביקשו כי יפעל לחידוש העבודה . 
עובדי המפעל חוששים , כי בעקבות סגירת המפעל ומינוי כונס נכסים לא יקבלו 
את משכורות חודש ינואר . מינוי הכונס נעשה בשל חוב של החברה בסך 8 . 2 מיליון 
ש"ח לבנק הבינלאומי והפסקת הייצור במפעל . במפעל הועסקו 51 עובדים . מהבנק 
הבינלאומי נמסר , כי הכונס נוטה לחדש את העבודה במפעל ולנסות לאתר משקיע 
שיהיה מוכן לרכוש את הבעלות על המפעל . לטענת הכונס , הפרסומים כי הציוד 
הינו ישן אינם נכונים וכי לאחר בדיקה עולה כי כל הציוד הינו חדש והוא נרכש 
על - ידי החברה מיצרן בגרמניה . השותף הישראלי בבעלות , אמיר היסטר , ששימש 
כמנכ"ל החברה , עדיין שוהה בחו"ל . לדברי מקורביו הוא אמר לפני נסיעתו 
כי הוא יוצא לאתר משקיע לרכישת חלק מהבעלות על החברה , כדי להקך על קשיי 
המזומנים שלה . 
