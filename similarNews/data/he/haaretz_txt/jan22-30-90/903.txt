דו"ח ביקורת חמור ביותר , שהוגש באחרונה לרמטכ"ל , חושף כי במספר רב של 
בסיסי ההדרכה בצה"ל נוהג חלק מסגל הפיקוד בטירונים ובחיילים בהשפלה , הגובלת 
לעתים בהתעללות , ואף משתמש באמצעים פיזיים . ממצאי הדו"ח הדהימו רבים 
מאלופי המטכ"ל , ורב - אלוף דן שומרון ביקש , כי מחבריו יציגו לו אישית 
את הדו"ח , וישיבו לשאלותיו . על הביקורת הוחלט במטכ"ל בעקבות שורה של תלונות . 
בין השאר ביקשו לבחון , אם יש קשר בין אחדים ממקרי ההתאבדויות של חיילים 
בצה"ל למעשי התעללות בצבא . עבודת הביקורת הוטלה על אגף המטה הכללי . שני 
קצינים בדרגת סגן - אלוף ערכו את הביקורת בשמונה בסיסי הדרכה שונים . הממצאים 
הקשים קובעים , כי במרבית הבסיסים שנבדקו יש פגיעה בדרגות שונות בחיילים 
הצעירים החל במניעת תנאים בסיסיים , כתנאים סניטריים או שינה מספקת , 
וכלה בטרטורים קשים , הגובלים בהשפלה לשמה ובהתעללויות . צוות הביקורת 
איתר גם מקרים של הכאה . הדו"ח הקשה הדהים את הקצונה הבכירה בצה"ל . הרמטכ"ל 
רצה להיות בטוח בממצאיו , וזימן לישיבה שניים מהקצינים , שעסקו בהכנתו . 
צוות הביקורת התבקש לשוב ולבדוק את המצב בבסיסי ההדרכה שנבדקו בעוד שבועות 
מספר . הוחלט , שלא לנקוט צעדים משמעתיים מיידים נגד מפקדי הבסיסים , שבהם 
אירעו המקרים . לעומת זאת , הורה הרמטכ"ל שומרון לאלופי הפיקודים , שבתחומם 
מצויים בסיסי ההדרכה האמורים , לפקוח עין על הנעשה במחנות אלה . 
