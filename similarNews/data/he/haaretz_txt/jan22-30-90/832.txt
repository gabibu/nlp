שר התקשורת , גד יעקבי , הטיל על צוות מיוחד להכין תוכנית פעולות ולוח 
זמנים להיערכות ערוץ 2 וחברת החדשות כחלק מזה , נוכח מימושו הצפוי של חוק 
הרשת השנייה לטלוויזיה ורדיו . חברים בצוות מנכ"ל משרד התקשורת , יצחק 
איש - הורוביץ , היועץ המיוחד יצחק לבני , מנהל מינהלת ערוץ 2 הניסויי , 
אורן טוקטלי והיועץ המשפטי של משרד התקשורת , מנחם אהלי . בשבוע הבא יתקיים 
דיון בלשכת השר בדבר הפעולות המתחייבות להכנת תהליך הביצוע של החוק וקביעת 
המבנה הארגוני והמשפטי של הרשות . כן יחלו שיחות לקראת גיבושה של מועצת 
הרשות השנייה . 
