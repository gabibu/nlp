דירקטוריון בנק המזרחי מתכנס היום על מנת להחליט על מיזוגו של בנק מימון 
וסחר , שהוא חברה בת של המזרחי , לתוך הבנק . החלטת המיזוג התקבלה חרף 
העובדה שמספר משקיעים פרטיים גילו ענין באפשרות רכישת הבנק , וניתן היה 
להשיג עבורו עד 01 מיליון דולר . עובדי בנק מימון וסחר קיבלו בהפתעה את החלטת 
בנק המזרחי , והם הביעו חשש רב כי החלטת המיזוג , עלולה לגרור בעקבותיה 
גל של פיטורים . במכתב שהעבירו בשבוע שעבר לאברהם שוחט , יו"ר ועדת הכספים 
של הכנסת , וכן לנגיד בנק ישראל , לחשב האוצר וליו"ר נכסים ם . י . , 
טענו העובדים כי קיימת עדיפות רבה למכירת השליטה בבנק מאשר למיזוגו . " מכירת 
הבנק ש%94 ממניות מוחזקות על ידי נכסים ם . י . תביא לתמורה כספית מיידית 
לבעלי מניותיו , ותגרום לשגשוגו ופיתוחו של הבנק אשר יפעל באופן עצמאי " , 
טענו עובדי מימון וסחר . עוד הסבירו העובדים , כי " קיימות הצעות רכישה 
מצד משקיעים שונים אשר למיטב ידיעתנו , אין איש מוכן לשקול ברצינות את הצעותיהם " . 
עובדי בנק מימון וסחר גם קובלים על כך שיצחק יגר , מנכ"ל בנק המזרחי לא 
טרח לזמן את העובדים לפגישה , ולעדכן אותם בדבר הצעדים שאותם מתכוונים לנקוט 
בבנק . 
