אין גבול לאופטימיות של עם ישראל . מי שעדיין זקוק להוכחה , ימצא אותה 
בהצגת תוכנית שלום של מי שהיה יועץ הממשלה לענייני ערבים וח"ך , שמואל טולדנו . 
הלה לא נרתע , הגם שלנגד עיניו ספק זוחל בנתיב הייסורים , ספק קופא בקו 
הזינוק , הדבר הקרוי יוזמת השלום . כאמור , רק אופטימיסט חסר תקנה יעז 
בימים אלה להניח לפני הציבור תוכנית שלום סדורה ומפורטת . העדר הד ציבורי 
להעזתו של טולדנו מעיד על חוסר עניין בציבור מעשי מאוד ברעיונות שלפי שעה , 
וגם בעתיד הנראה לעין , אין להם תוחלת . איננו יודעים אם מותר או אסור 
לסמוך על הערבים ועל נכונותם לכונן שלום עם ישראל . אך כיוון שבתוך עמנו 
אנו יושבים , יודעים אנו גם יודעים כי ממשלת ישראל היום הכוונה למגזר הליכודי , 
שלו לכל הפחות זכות וטו על החלטות שאינן נראות לו אינה רוצה בשלום . היא 
מצהירה על רצונה העז בו , אך מסרבת לשלם עבורו , ול מחיר מינימלי . התוצאה 
בתלמוד היא מתוארת כפסיק ראשי , ולא ימות . שמואל טולדנו מנתר בקלילות 
מעל למשוכה זו , ואולי הוא צודק בדחייתו קביעות כוללניות כנל . ואולם , 
אין הוא צודק בביטולו המשתמע את הסירוב הנחוש לוותר על שעל מאדמת א"י . 
הנימוק הביטחוני שניתן לא אחת ע"י חסידי א"י השלמה , נועד להטעיית הבריות . 
אצל הדתיים , הנימוק האמיתי הוא משיחיות , שלא בכדי מוגדרת שבתאית ע"י 
מבקרים . אצל החילוניים , הסירוב הוא גם סיפוק צורך נפשי , וגם מנומק 
בנזק הקיומי שכל ויתור לערבים יגרום לעם ישראל . אילו אפשר היה לגבור על 
התנגדויות אלה , כלומר אילו נוצר רוב פרלמנטרי הנשען על רוב בציבור , היה 
מקום לדון לגופה של תוכנית השלום של טולדנו . ואילו כך היתה נידונה , אפשר 
היה לומר עליה כי היא תוכנית של אדם רציונלי , בשביל בני אדם רציונלים , 
מאוזנת די צורכה שתשמש בסיס למו"ם . ואולם זו בעייתו של המזרח התיכון 
נולדו בו דתות מונותאיסטיות וחלומות נבואיים , אבל הגות וכללי חוק ומשפט 
היטיבו לצמוח בעיקר בצד האחר של הים התיכון . ואולם , לפחות בעניין אחד 
ניצב טולדנו על הקרקע המוצקה של הקונסנסוס הלאומי : גם הוא מכור לרעיון 
של יישוב הסכסוך במשא ומתן . ( אגב , הוא אינו מגדיר , בניגוד לאופנה 
במחנה היוני , את הסכסוך כישראלי - פלשתינאי ; מתוכניתו עולה בבירור , 
כי את השלום יש לכונן עם כל הארצות השכנות , בתוספת סעודיה ) . ואולם 
משא ומתן תכליתי בין ישראל לערבים בכלל , ועם הפלשתינאים בפרט , אינו מצוי 
בתחום האפשרויות המעשיות , על כל פנים לא לפי שעה : ולא רק בשל סרבנותם 
הנחרצת של שמיר ושות . הדרך הרציונלית היחידה למרבה הצער , גם היא אינה 
מעשית ליישוב הסכסוך עם הפלשתינאים , היא נסיגה ישראלית חד - צדדית מן 
האזורים הערביים המאוכלסים בצפיפות ( לרבות איים בירושלים ) . חתימה על 
חוזה שלום פורמלי יכולה להמתין עד אשר יוכיחו החיים שיתנהלו בעקבות הנסיגה , 
כי שני הצדדים השכילו לחיות עם המציאות החדשה : זו ההדרגתיות היחידה המכילה 
הוכחה משכנעת למעשיות הדו - קיום . טולדנו , שאיים בראיון טלוויזיוני שנערך 
עמו לפני שבוע , במלחמה אם לא נעשה שלום , מן הסתם על פי תוכניתו , צריך 
לדעת כי לא חוזים וגם לא הסדרים הנקנים בוויתורים הדדיים שהם כורח המציאות 
בעת עשייתם , ערבים לשלום ; ודאי שלא במזרח התיכון . הגורם היחיד הערב 
לכך , הוא היכולת הישראלית לעשות את המלחמה בלתי משתלמת בעליל לאויביה . 
אין בעל דעת , שיכפור בחיוניותו של כושר הרתעה מסוג זה , אשר אם הוא קיים , 
ימנע מלחמה , ואם אינו קיים , שום הסדר לא יבטיח את הימנעות הערבים משיבה 
לרעיון המקורי של זריקת ישראל לים . אין לסיים את הדיון הקצר בתוכנית השלום 
של טולדנו בלי להזכיר עובדה מדכאת הקשורה בה . ד"ר מינה צמח ערכה סקר ומצאה , 
כי % 06 מן הנסקרים היהודים הסכימו עם התוכנית ( בתנאים מסוימים ) ו%05 
מן הערבים ( אלה , כמסתבר , לא כל כך מסתפקים במה שטולדנו מציע להם ) 
. יש שפירשו את הממצא הזה כעדות מעודדת לכך , שרעיון כינונה של מדינה 
פלשתינאית חדל להיות פסול בתכלית הפסול בעיני רוב הציבור הישראלי . אך ישנו 
גם פירוש אחר , וכמדומה הוא הקולע : על אף הימצאותו של רוב כנ"ל , יכולה 
ההנהגה הלאומית לעשות את יוזמת השלום שלה עצמה לחוכא ואיטלולא , בלי לחשוש 
מפני סילוקה בבושת פנים ע"י הקהל הנרגז . 
