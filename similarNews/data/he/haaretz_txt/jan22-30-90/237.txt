השלב הנוכחי של מחשוב בתי המשפט עוסק בהקמת התשתית הדרושה למרכז מחשבים ארצי 
( היכל המשפט בתל - אביב ) , ציודו במחשב המתאים , וכן רכישת והקמת תחנות 
עבודה מקושרות בבתי המשפט שברחבי הארץ . הפעולה הראשונה במסגרת זו היתה עריכת 
מכרז ההקמה לבחירת החברה שתבצע את המחשוב . מכל החברות שנגשו למכרז נבחרו 
שתיים יבם ו"כלל מערכות " , נציגת " יוניסיס " להכין אב - טיפוס הכולל 
לא רק תצוגת - הפעלה , אלא גם הדמיה של פעולות המכוונות לצרכים הספציפיים 
של המשתמש . מבין השתיים נבחרה " כלל מערכות " והיא תמשיך במלאכה על פי 
לוח הזמנים שנקבע מראש , בכפוף להחלטת בג"ץ בעתירת יבם , המבקשת לבטל את 
החלטת ועדת המכרזים . המלאכה שמדובר בה מצומצמת עדיין לתחום המנהלי של רישום 
התיק וניהולו האדמיניסטרטיווי . היא תקדם את המנגנון המנהלי ואת הטיפול 
בתיקי ביהמ"ש ואחזקתם , אך השפעתה על הליכי השפיטה וקידומם תהיה שולית בלבד . 
מן הבחינה הזאת , בולט יותר לעין השלב של ציוד אולמות המשפטים במסופים 
ובמעבדי תמלילים , המאפשרים את הקלדת הפרטיכל תוך מהלך המשפט ומסירתו מודפס 
לצדדים , בתום הישיבה . טרם הוכנה תשתית לקליטתו של הפרטיכל המוקלד ב"תיק 
אלקטרוני " , שיוכל בבוא העת להחליף את תיק הנייר , אך החברה הזוכה התבקשה 
להביא התפתחות זו בחשבון בתכנון הכללי . מעבר להתקשרות החוזית הנוכחית , 
נעשה מאמץ להגיע ליעד של עיבוד תיק המשפט בעזרת המחשב בהקדם האפשרי , ולשם 
כך נעשים צעדי התכנון לשני מישורים : מישור אחד העמדת אפשרות לרשות השופט , 
והמשפטן הטוען בפניו , לאתר נושאים בתוך החומר המוקלד , דפדוף בהם , 
ניתוחם ועיבוד הפרטיכל המוקלד , הן בלשכת השופט והן במחשב האישי של השופט 
בביתו . מישור שני יצירת מאגרים של חומר משפטי שהשופט נזקק לו לצורך פסיקתו , 
ומתן אפשרות לשופט לאתר את מה שדרוש לו בהם , בהקשת מקש . הכוונה למאגרי 
פסקי דין , ספרות משפטית , חוקים ותקנות ופרסומים שוטפים . בגלל הכמות 
המצטברת של ערמות החומר הכתוב , חיוני להקים מאגרים כאלה כשהם ממוינים ומסודרים , 
ומלווים מפתחות שיאפשרו זימון של חומר המפוזר בכרכים רבים . בעזרת תכנון 
מתאים , והידע המתרחב בחיקוי דרכי חשיבה ובבינה מלאכותית אפשר לסייע הרבה 
יותר למשפטן , אם כל נושא יעובד על - ידי המומחים לו , ייאגר בהתאם לדרך 
החשיבה המשפטית , ויציע עצמו למעיין ולמחפש על פי הכיוון שחיפוש צריך להתקדם 
בו , על מנת שלא יחמיץ שום מרכיב חיוני להכרעה . אין פירוש הדבר הצעת פתרון 
אחד שיתאים לכל מעיין , אלא דווקא מבחר פתרונות אפשריים . קפמאבינבקנדה , 
העניקה יבם מענק מחקר נכבד לחוקר מאוניברסיטת בריטיש קולומביה , לפיתוח 
מערכת עזר לשופטים . פרוף גון הוגארת לקח על עצמו משימה זו והקים תחילה 
פרויקט שהתרכז בתחום אחד : ענישה . עיבוד הנושא הצליח מעל המשוער , מסד 
הנתונים כולל כיום 000 , 021 פסקי דין בטקסט מלא והמעיין מקבל תחילה היסטוגרמות 
של הענישה בכל סעיף שהוא בוחר לטפל בו . מתמונה כללית של הענישה על עבירות 
בסעיף זה ותחומיה , כולל פסיקת ביהמ"ש לערעורים , מנתבת התוכנית את המעיין 
לגורמי החומרה והקולה האפשריים בהתאם לעבירה , להוראות החוק החלות על מרכיבי 
העבירה ולתכונות העבריין . המעיין מציין את המרכיבים החשובים למקרה שבו 
הוא עוסק , והתוכנית מציעה לו תוך שנייה מבחר ממצה של הפסיקה , הכולל מקרים 
בעלי המאפיינים שציין . לחיצה על מקש נוסף מעלה על המסך תמצית של פס"הד 
( משפטים בולטים בלשון פס"ד שסומנו כמייצגים את עיקרו ) . אם נראה למעיין 
כי פס"הד , הנאמר או החוק המוצע מעניין אותו , הוא מקבל בנקישה נוספת את 
מלוא הטקסט ואינו צריך לטרוח ולחפש אחריו בספרייה . נקישה נוספת מוציאה 
את פסה"ד להדפסה , הנעשית בסיום החיפוש . שר המשפטים דן מרידור , שנודע 
לו על קיומה של תוכנית זו בוונקובר , ניצל את שהותו בקנדה וביקש לראותה 
בפעולה . מרידור מגלה עניין רב בפרויקט מחשוב בתי המשפט , ובחוגי מערכת 
המשפט נשמעת שביעות רצון רבה מגישתו . משנוכח השר כי אין מדובר בפרויקט 
ניסיוני מחקרי , אלא במערכת שיש לה מאות מנויים מקושרים בקיוון ישיר , 
ושבית המשפט לערעורים שם עומד על קבלת ממצאיה בכל ערעור על עונש , ועורכי 
דין נזקקים לחיפוש בה , ביקש שהתוכנית תוצג בארץ בפני העוסקים במחשוב בתי 
המשפט . ביוזמת משרד המשפטים הוזמן פרוף הוגארת לישראל , הביא אתו הדגמה 
של חיפוש ממוחשב אחר דגם ענישה בנושא מסוים , והציג אותו בפני שופטים , 
עורכי דין , פרקליטי מחוז וקציני מבחן . הוא הרשים את הצופים בזריזות 
החיפוש ויסודיותו . בהזדמנות זו הכריז כי הוא שמח להעניק את הידע הזה , 
הנמכר בעשרות אלפי דולרים למערכת המשפט של מדינת ישראל , לשימושה החופשי . 
הוא נפגש גם עם מומחים למדעי המחשב וקיים יום עיון בנושא זה באוניברסיטת 
בר - אילן , שבו עודד את החוקרים בישראל לפתח , במקביל לתצוגה שהעמיד לרשותם , 
תוכנות מקבילות משלהם . זאת , לאחר שביקר במספר מרכזים לאחזור - מדע הקיימים 
בישראל : " קונטקסט " של חברת " כלל " , פרויקט השו"ת בבר - אילן , 
ותוכנה חדשה בלשכת עורכי הדין , והתרשם מיכולתם הרבה . קפמאבינאוניברסיטת 
בר - אילן שנרתמה לעניין , הקימה " מרכז למחשוב ומשפט " , המאגד משפטנים 
עם מומחים למחשוב , גם מאוניברסיטות אחרות . מרכז זה עתיד לסייע לתהליך 
המחשוב הכולל של מערכת בתי המשפט . בראש הפרויקט הועמדו פרוף אהרן אנקר , 
משפטן ידוע , ופרוף יעקב שוויקה שכבר הקים בעבר מאגרים ממוחשבים של ספרות 
משפטית יהודית . לדברי האורח מקנדה , חיפוש ממוצע למנוי של התוכנית בקנדה , 
אורך בממוצע כ01 דקות ועולה למחפש 05 . 1 דולר לדקה , ללא הבדל מרחק ההתקשרות . 
התוכנית התרכזה עד עכשיו במחוז אחד ומתרחבת למחוזות אחרים ועוברת מנושא הענישה 
לנושאים משפטיים נוספים . על הפרק נושאי מכס ומידע הנוגע ליבוא ויצוא סחורות , 
חישובי נזק במשפטי נזיקין ועוד . הקמת מאגרים דומים , ועיבוד שימושם בחוק 
הישראלי הוא עניין לפיתוח , ומובן שפיתוח זה קל יותר כאשר ידוע כבר שתוצאה 
רצויה היא בת - ביצוע . " כלל מערכות " מתעניינת בפיתוח הקנדי , למרות 
שהוא מופעל על מחשבי יבם . במערכת המשפטית מדברים על תכנון צעדים שיעמידו 
לרשות המערכת לא רק מכונות כתיבה משוכללות ומסגרת מסודרת וממוחשבת , אלא 
גם מאגרים של פרטיכלים , של חוקים , פסיקה ומידע משפטי ומערכות שימוש ובינה , 
שיאפשרו נבירה משוכללת בהם . כך , תהיה עבודתו של המשפטן יסודית , ממצה , 
מהירה וקלה יותר . 
