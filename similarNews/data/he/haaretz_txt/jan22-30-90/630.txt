עדיין לא נקבע מועד למינויו של חיים יבין כמגיש המרכזי של " מבט " , אך 
התוכנית תצא , ככל הנראה , לפועל . מנכ"ל רשות השידור , אריה מקל , אמר 
שבחטיבת החדשות יחולו בשבועות הקרובים שינויים , אך יישמר העיקרון שהאנשים 
הבכירים במערכת , כולל מגישי מבט כיום , ינוצלו במידה המרבית . באשר ליבין , 
אמר מקל , הוא ישובץ בתפקידים מרכזיים בתחום החדשות ו"גם בתחומים אחרים 
כפי שראוי " . גם בתחום התוכניות צפויים בקרוב שינוים ניכרים . בין היתר , 
ישולבו תוכניות חדשות בעלות אופי עממי ובידורי בשעות שיא של צפייה , כשהמגמה 
היא שתוכניות מלל , המיועדות מטבען לקבוצות ספציפיות ( כמו " מצב הרוח " 
ו"סוף ציצוט " ) , ישודרו בשעה מאוחרת יותר . יילקחו בחשבון צרכי אוכלוסיית 
המבוגרים המקדימים לעלות על יצועם , שהטלוויזיה מהווה עבורם מקור בידור 
עיקרי ולפעמים יחיד . נסים משעל , מנהל הטלוויזיה בפועל , החליט להזמין 
פרקים נוספים מהסדרה " שלושים ומשהו " שהקרנתה מסתיימת הערב , ואחרי הפסקה 
של חודש היא תשוב אל המרקע . 
