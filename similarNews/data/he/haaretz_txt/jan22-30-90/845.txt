הנבחרת הלאומית של רומניה תשחק בישראל ב - 52 באפריל . היא תהיה יריבת המבחן 
הראשונה של ישראל , אחרי המישחק עם קולומביה בסוף אוקטובר שהעלה את הקולומביאנים 
למונדיאל באיטליה . רומניה , שהבטיחה את השתתפותה בטורניר גמר הגביע העולמי , 
ביקשה תחילה סכום של 52 אלף דולרים תמורת מישחק בישראל . רק לאחר שנאותה 
להפחית מהסכום , הוחלט סופית על המישחק . לפי התוכנית תתמודד ישראל במאי 
עם שתי נבחרות נוספות שישתתפו במונדיאל , ארגנטינה אלופת העולם וברית המועצות 
סגנית אלופת אירופה . סגל הנבחרת יחדש הבוקר את פעילותו ויתאמן באיצטדיון 
רמת גן . המאמנים יצחק שניאור ויעקב גרונדמן לא הזמינו שחקנים נוספים . 
