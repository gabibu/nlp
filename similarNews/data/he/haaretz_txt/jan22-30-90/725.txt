נועם פדרמן , דובר " מדינת יהודה " , ברוך מרזל , דובר " כך " ופעיל 
מרכזי אחר של " כך " , טירן פולק , נעצרו אתמול לפני הצהרים בחשד , כי 
התפרעו לפני ביתו של פייסל אל חוסייני בשכונת סאוונה שבמזרח ירושלים . אחר 
הצהרים הם הובאו לפני שופטת השלום בירושלים , דניאלה וכסלר , והמשטרה ביקשה 
להאריך את מעצרם בשבעה ימים . הוחלט , כי הם ישוחחרו בערבות , לאחר שהתחייבו 
שלא להתקרב לביתו של חוסייני בטווח של מאה מטר . קודם הארוע , שהתרחש בשעות 
לפני הצהרים , הודיעו השלושה לעיתונאים , על כוונתם להפגין מול הבית . 
גם למשטרה נודע על התוכנית , והיא המתינה להם במקום . פדרמן נעצר מיד . 
הוא הספיק , על פי החשד לגשת לדלת הבית , לבעוט בה , ולהשמיע קריאות 
נאצה . מרזל ופולק נעצרו כמה שעות מאוחר יותר במשרדי " כך " בירושלים . 
הרקע להפגנה , כפי שהוסבר על ידי אנשי " כך " : איומים על חייו של נועם 
פדרמן . אלמונים , התקשרו לדבריו לביתו ואיימו על חייו , בעקבות פעילותו 
נגד פייסל אל חוסייני . האיום האחרון התקבל בביתו של פדרמן ביום חמישי האחרון . 
פדרמן , שחשד כי המאיימים הם שליחיו של חוסייני , ארגן את חבריו והללו 
יצאו לפעילות מול ביתו אתמול בבוקר . חוסייני עצמו לא היה בביתו בשעת הארוע . 
