באחרונה החליף בוריס , עולה חדש מרוסיה , בעל תואר בפיסיקה , את מוחמד 
בניקוי חדר המדרגות בביתנו . בוריס שמח על ההזדמנות שניתנה לו להרוויח כמה 
שקלים ואין לו טענות לאיש . סיפרתי לו שאבי המנוח עבד גם הוא עם עלייתו ארצה , 
ב8391 , בעבודות ניקיון , עד שמצא עבודה במקצועו כמהנדס מכונות . מסתבר 
שגם חבריו של בוריס מוכנים לעבוד בניקיון , במסעדות , בשמירה , בבניין , 
בבתי - מלון וכו . בקשתם היחידה היא : תנו לנו לעבוד . ירושלימקפמאביגקשה 
להעלות על הדעת שירות נאמן יותר לתעמולתם של הפלגים הקיצוניים ביותר באש"ף 
מאשר הצהרתו החגיגית האחרונה של ראש הממשלה , שלפיה " עלייה גדולה נזקקת 
למדינה גדולה " . זה שנים ניסו אויביה הארסיים ביותר של הציונות להציגה בעולם 
כתנועה קולוניאלית - מתפשטת , והנה קיבל טיעון שטני זה גושפנקה רשמית מדוברה 
המוסמך ביותר של מדינת ישראל . לא נותר לשמיר אלא לתלות בכנסת מפה גדולה 
של ישראל , המשתרעת מהפרת ועד לנילוס כגרסת אש"ף בשעתה , והנה לנו נבואה 
המגשימה את עצמה . הרצליהקפמאביגממשלת ישראל חייבת להתערב בדחיפות אצל שלטונות 
מצרים כדי להפסיק לאלתר את ההתנכלות השיטתית כלפי התיירים הישראלים שם . 
התיירים מישראל הם על תקן של פושעים וזייפני דולרים , המתכוונים לחבל בכלכלה 
המצרית , ורדיפת התקשורת והמשטרה אותם היתה לספורט הלאומי של מצרים . אם 
היחס המשפיל כלפי הישראלים לא ייפסק , על ממשלת ישראל לבקש מאזרחיה שלא 
לפקוד את מצרים ולהבהיר כי מי שנוסע לשם עושה זאת על אחריותו בלבד . ירושלימקפמאביגבמאמרו 
" צדק צדק תרדוף " ( " הארץ " , 1 . 51 ) לא הציע משה ריינפלד פתרונות 
טובים יותר לשיטה המוצעת שהוא מתנגד לה , שלפיה יוטל על עבריין התנועה קנס 
בצורת היטל על פוליסת הביטוח , כנגד זיכוי " הנהג הזהיר " . עד כה חייב 
היה הנהג שאינו מעורב בתאונות בתשלום פרמיה מוגדלת , ככל שרבו התאונות של 
אחרים בגלל מה שקרוי היום בעגת המשטרה " טעות אנוש " . כשם שאדם שאין לו 
רכב פטור מתשלום להשתתפות בתאונות של אחרים , וכשם שאין אדם שנוהג בשבת 
זכאי להנחה , כך ראוי אדם שחסך מחברת הביטוח הוצאות על תיקוני רכב לקבל 
הנחה עם חידוש הפוליסה . על אותו בסיס ראוי אדם שלא הטריח את חברת הביטוח 
והמנגנון הפורח סביב תאונות הדרכים , את המשטרה , את בתי המשפט ואת משקיפי 
התנועה לקבל הנחה נוספת . ירושלימקפמאביגבכתבה על אור יהודה ( " הארץ " 
1 . 51 ) נטען שעולים מרוסיה חולמים על אור - יהודה ומתכוונים להתגורר בה . 
ברצוני להעיר שבעשר השנים האחרונות לא נבנה בעיר אף בניין אחד לזוגות צעירים , 
העוזבים את העיר ועוברים ליישובים סמוכים ומפותחים יותר מבחינה חינוכית , 
סביבתית ותרבותית . אור יהודהקפמאביגאז הפרופסור להיסטוריה צבאית אמר שהרמטכ"ל 
" דרעק " , וכל עדת שומרי החומות התעוררה מתנומתה החסודה . ממש נוגעת ללב 
דאגתם העמוקה להתבטאויותיו של הפרופסור מעל הקתדרה ועדינות נפשם של אותם 
שומעים , שלא עמדו מול דבריו של ה"אינטליגנט " התורן ונאלצו לצאת מהאולם . 
אבל ואת זה רבים יודעים במסתרי נפשם הפרופסור צדק בכל אחת מאמירותיו , 
אף אם הן נאמרו שלא בשיקול דעת ושלא בהתאם לכללי הזהירות האקדמית . חובתו 
של איש - הדעת היא לדבר ולומר את אשר על לבו . טוב שאמר , שכן אחרים החושבים 
כמוהו שותקים אינם מעזים לדבר או שכבר הושתקו . משום אין " ירי חוקי " 
בילדים , ומשום שממסד צבאי ופוליטי הפוקד על ירי בילדים הוא יותר מדרעק , 
ומשום שהירי הזה טובע , בכל החברה היהודית , בכל אזרח מאזרחי ישראל , 
בין אם ירה בעצמו ובין אם ירו בשמו , אות קין שלא יימחה לעולם . ואת הירי 
הזה יש להפסיק ואת האחראים עליו יש להעמיד לדין , וכמה חבל ונורא שיהודים 
שירו בהם כל - כך הרבה ובכל - כך הרבה מילדיהם , לא ידעו מתחילתם של דברים 
שהוא אסור בתכלית האיסור . ירושלימקפמאביגבכתבתו הראשונה של הכתב יזהר באר , 
על בית המשפט הצבאי ברמאללה ( " מכונת הענישה בשטחים " , 21 . 1 ) , 
השתלח בצורה חסרת - רסן הן במערכת והן בשופט א . בכתבתו השנייה ( " עינוי 
הדין בשטחים " , 21 . 51 ) , אין מוזכר השופט א כלל , אף על פי שהמדובר 
בה על מפנה חד לטובה בפעולת בית המשפט , שאני מניח שגם לשופט א יש בו חלק . 
גם המערכת מוצגת הפעם באור חיובי . כמי ששירת כתובע צבאי במילואים בבית 
המשפט ברמאללה בתקופה שדנות בה הכתבות , אני סבור ששתי הכתבות עושות עוול 
הן לבית המשפט והן לשופט א . רק שבועיים לאחר פרסום הכתבה הבלתי מאוזנת 
ניתנה הזדמנות לנשיא ביהמ"ש , סא"ל שפירא , להגיב על ההאשמות . אז התברר 
כי ההאשמות ניתנות להסבר , וחלקן גם להפרכה . לגבי השופט א לא מצא באר , 
כך נראה , אומץ לב עיתונאי לחזור בו מהטלת הדופי , אף כי האור החיובי 
שבו מוצגת המערכת בכתבה השנייה מתייחס , מטבע הדברים , גם לפעולותיו . 
מניסיוני , אני יכול להעיד כי עיקרו של ההליך המשפטי זכות הטיעון והחקירה 
מיושם בביהמ"ש הצבאי ברמאללה בצורה הליברלית האפשרית ביותר , לעתים אפילו 
מעבר לצורך . לא נתקלתי , אף לא במקרה אחד , שבו נשללה מנאשם כלשהו הזכות 
להשמיע את דבריו . להיפך : גם נאשמים שאינם מיוצגים זוכים לעזרה לא מבוטלת 
מן השופטים , וגם טענות או חקירות של סניגורים שאינן רלוונטיות נענות באורך 
רוח . והדברים אמורים גם לגבי השופט א . באר טוען בכתבתו הראשונה כי " אין 
ספק שהמערכת היתה קורסת בתקופת האינתיפאדה אילו היו מתנהלים בה הליכים לפי 
כללי המשפט התקינים , מסכימים במערכת המשפטית ומחוצה לה " . מטענה זו משתמעת 
מסקנה אפשרית אחת בלבד : בביהמ"ש אין מתנהלים הליכי משפט תקינים . אין 
דבר הרחוק יותר מן האמת במסקנה זאת . אילו היה באר מבקר , לדוגמה , בבית 
המשפט בת"א , היה נוכח בזכות הטיעון והחקירה הניתנות שם במשורה בגלל העומס 
הרב המוטל על המערכת האזרחית . מעבר לכל הבעיות הלוגיסטיות המורכבות של 
בית משפט בשטחים , נעשה אצל השופט א ואחרים ניסיון כן ומאומץ לשפוט משפט 
צדק , למרות העומס הבלתי נסבל והאילוצים הבלתי - אפשריים - כמעט שבהם מצויה 
המערכת . 
