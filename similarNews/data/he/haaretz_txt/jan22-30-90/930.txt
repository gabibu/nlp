ל41 באפריל , וישלבו טיולים בגליל עם קונצרטים בביצוע אמנים מן השורה הראשונה . 
מטרת האירוע היא להביא מוסיקה לאיזור הגליל , מתוך כוונה לבנות באיזור 
מרכז מוסיקלי וכפר אמנים , ולהמשיך באירוע ייחודי שנערך זו השנה השלישית . 
האירוע מאורגן על ידי המועצה האזורית משגב , שבתחומה נמצאים 72 ישובים , 
בהם מתגוררים 0041 משפחות . הצד המוסיקלי מאורגן בשיתוף עם האקדמיה למוסיקה 
ע"ש רובין בירושלים . הארועים יאפשרו לציבור לצאת לטיול בטבע עם הדרכה , 
באוטובוסים או ברכב פרטי , ובמסלול הטיול להאזין לקונצרט בחיק הטבע . בין 
האמנים שיקחו חלק באירוע הכנר מיכאל ויימן והפסנתרנית דינה יוספה , שעלו 
לאחרונה מברית המועצות , שלישיית הגז של הפסנתרן הרוסי העולה ויאצסלב גנלין , 
הסופרן גילה ירון , הפסנתרנית עידית צבי , הרביעייה הישראלית , חמישיית 
כלי הנשיפה ממתכת , וההרכב " ציפור לבנה " של מיגל הרשטיין ותייסיר אליאס . 
במסגרת האירוע יתקיימו גם כיתות אמן ויבוצעו בו , לראשונה , בכורות של 
מוסיקה ישראלית : יצירות של חיים פרמונט ומנחם צור . תקציב האירוע הוא רבע 
מיליון ש"ח . במסיבת העיתונאים מסרו את הפרטים ראש המועצה האזורית שגב בפועל 
זאב פייגין , מנהל מחלקת התרבות במועצה יהודה אגמור , המנהל המוסיקלי אבנר 
בירון , והמפיקה יהודית בר . 
