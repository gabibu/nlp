השייח אמין טריף , ראש העדה הדרוזית בישראל , העניק אתמול לשר הפנים הרב 
אריה דרעי , את התואר " יקיר הדרוזים בישראל " . זו הפעם הראשונה שתואר 
זה מוענק ליהודי . בטקס , שנערך בביתו של השייח טריף בגוליס , השתתף גם 
הראשון לציון הרב עובדיה יוסף . השייח טריף ציין בדברי ברכתו כי הוחלט להעניק 
את התואר לשר דרעי " מתוך ההערכה וכבוד לאישיותו ובמיוחד בשל תרומתו לסגירת 
הפער בין היישובים הדרוזיים ליישובים היהודיים " . ראש העדה הדרוזית העלה 
על נס גם את המפגש הראשון מסוגו של ראשי הדת הדרוזית והיהודית שהתקיים באותו 
מעמד . שר הפנים אמר בטקס " איני חושש להודיע כי אני מקפח לטובה את העדה 
הדרוזית " . הוא הבטיח כי ימשיך לעשות הכל כדי להשוות בין הרשויות הדרוזיות 
ליהודיות . באותו מעמד , במענה לפניית ראשי הדרוזים אליו , הבטיח שר הפנים 
להעמיד תקציב מיוחד לפיתוח האתר המקודש לדרוזים , קבר נבי שועייב . בטקס 
השתתפו סגן שר הפנים , הרב פנחסי , חברי - כנסת , ראשי רשויות מקומיות 
מהצפון , שייחים , קאדים ועשרות נכבדים דרוזים נוספים מהגליל והגולן . 
