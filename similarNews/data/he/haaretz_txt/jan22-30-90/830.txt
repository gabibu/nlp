וארשה ( ע"ר ) . ועידת המפלגה הקומוניסטית בפולין החליטה בלילה שבין יום 
ראשון לשני להקים מפלגה חדשה בשם המפלגה הסוציאל - דמוקרטית של הרפובליקה 
הפולנית . החלטה זו שמה קץ , למעשה , לקיומה של המפלגה הקומוניסטית בפולין . 
הצירים בוועידה המיוחדת הצביעו ברוב גדול , להחליף את שם המפלגה תוך שדחו 
את הצעת השמרנים להקמת מפלגה סוציאליסטית או לקרוא לה מפלגת העבודה . " וכך , 
חברים , יש לנו מפלגה חדשה והיא נקראת המפלגה הסוציאל - דמוקרטית של הרפובליקה 
הפולנית " , אמר יו"ר הוועידה טדאוש פופיילה . הצירים קמו על רגליהם ושרו 
את ההמנון הלאומי . בעד ההצעה להחלפת השם הצביעו 090 , 1 צירים ובכך הם ביטלו 
את המפלגה הקומוניסטית הפולנית ששלטה במדינה למעלה מ04 שנה . 79 צירים הצביעו 
בעד השם " המפלגה הסוציאליסטית " ו311 תמכו בהצעת השם החדש " מפלגה העבודה " . 
ההחלטה נתקבלה לאחר שקרוב ל001 צירים במפלגה פרשו בשבת והקימו מפלגה הסוציאל 
דמוקרטית , כדי להינתק מן ההנהגה השמרנית של המפלגה הקומוניסטית . הפורשים 
בהנהגת טדאוש פישבך , מתומכי סולידריות , נטלו לעצמם את השם האיחוד הסוציאל 
דמוקרטי של הרפובליקה הפולנית . 
