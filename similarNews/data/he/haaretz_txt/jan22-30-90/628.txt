ואשינגטון ( ע"ר ) . המפקח על אגודות האשראי והחיסכון בארה"ב עומד לפתוח 
בהליכים משפטיים נגד בנו של הנשיא בוש , ניל , באשמת ניגוד אינטרסים בהחלטות 
שקיבל בעת שהיה מנהל אגודת החיסכון בקולורדו שפשטה את הרגל . אגודות האשראי 
והחיסכון בארה"ב נקלעו לקשיים חמורים והממשל האמריקאי ייאלץ להוציא יותר 
מ051 מיליארד דולר כדי לעמוד בהתחייבויות של האגודות כלפי החוסכים שהפקידו 
בהן את כספם במשך שנים רבות . משרד הפיקוח על אגודות החיסכון הודיע כי יפתח 
בהליכים נגד ניל בוש , לשעבר מנהל האגודה לאשראי ולחיסכון " סילבראדו " 
בדנוור , עליה נאלצה הממשלה להשתלט , בדצמבר 8891 . כתוצאה מפתיחת ההליכים 
יאסר על ניל בוש לעסוק בכל עניין שיש בו משום ניגוד אינטרסים . המשרד המפקח 
אמר עוד כי החליט לפתוח בהליכים משפטיים נגד בנו של הנשיא לאחר שזה הפסיק 
את המו"ם עם מוסדות הפיקוח . " סילבראדו " היא אחת ממאות אגודות אשראי 
וחיסכון שפשטו את הרגל בשנים האחרונות ואילצו את הנשיא בוש לחתום על חוק 
לתשלום 951 מיליארד דולר שנועד למניעת התמוטטותן . לפחות 002 אגודות אשראי 
וחיסכון התקרבו בחודשים האחרונים למצב בו לא יכלו לעמוד בהתחייבויותיהן נוסף 
על יותר מ003 שנמכרו או עברו הליכי פירוק מאז אוגוסט שעבר . אשת הנשיא , 
ברברה בוש , אמרה כי אין היא מאמינה שבנה אשם במעשה חריג כלשהו . 
