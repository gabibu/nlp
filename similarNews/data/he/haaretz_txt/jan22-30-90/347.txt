סכסוך חריף מלווה בחילופי האשמות חמורים , נתגלע בין הקהילה הרפורמית בתל - 
אביב לבין ראש העירייה , שלמה להט . הרקע לסכסוך הוא דרישתה של העירייה 
מהקהילה הרפורמית , לפנות מבנה זמני שהעירייה העמידה לרשותה בשכונת רמת - 
אביב , ושימש כמרכז פעילות ובית כנסת . העירייה מבקשת להפוך את המבנה לתחנה 
לבריאות האם והילד ברמת אביב , פועלת כיום במבנה רעוע . הקהילה הרפורמית 
מסרבת לפנות את המבנה , עד שהעירייה תעמיד לרשותה מבנה חלופי ראוי . היועץ 
המשפטי של התנועה הרפורמית שיגר השבוע חוות דעת משפטית , לפיה אין העירייה 
יכולה לפנות את המבנה מיושביו , התנועה הרפורמית , שכן חלפו כבר שש שנים 
מאז הם פועלים במקום והשקיעו למעלה מ02 אלף דולר מכספם לשיפוץ המבנה . ברוריה 
בריש , יו"ר התנועה ליהדות מתקדמת , האשימה את ראש העירייה שלמה להט , 
בכניעה לגופים הדתיים האורתודוקסיים . היא ציינה , כי במשך שנים מטלטלים 
את התנועה הרפורמית ממבנה זמני אחד למשנהו , בעוד שבשכונת רמת אביב נבנו 
שני בתי כנסת גדולים ומפוארים של היהדות האורתודוקסית , האחד ספרדי והשני 
אשכנזי . דובר עיריית תל - אביב אמר בתגובה , כי בימים אלה הולכת ומושלמת 
בנייתו של מרכז גדול לתנועה הרפורמית בפינת הרחובות בני - דן וועידת קטוביץ 
בצפון העיר . ראש העירייה העמיד בחינם את הקרקע במקום לתנועה הרפורמית . 
הדובר טען , כי בעת שהועמד המבנה הזמני לרשות התנועה הרפורמית ברמת אביב , 
הוסכם כי הוא יפונה כאשר תושלם בנייתו של המרכז החדש . יו"ר התנועה , ברוריה 
בריש , הכחישה קיומו של הסכם כזה . לדבריה , אין הבניין החדש ליד הירקון 
בא להחליף מרכז פעילות שמגיע ל051 משפחות התנועה הרפורמית ברמת אביב . אתמול 
טען להט , כי התנועה הרפורמית הפעילה מסע לחצים ואיומים עליו . לדבריו , 
איימו נציגי התנועה לפגוע בגיוס התרומות לקרן ת"א . בימים האחרונים קיבל 
להט מכתבים מראשי התנועה הרפורמית בארה"ב , קנדה , אמסטרדם וקהילות רפורמיות 
אחרות בעולם , בהם מובעת מחאה על כוונת העירייה לפנות את בית הכנסת הרפורמי 
בשכונת רמת - אביב . במכתבים צויין כי מהלך זה יביא לפגיעה בגיוס התרומות 
של העירייה בחו"ל . קפידבינבין הפונים לראש העירייה במכתב מחאה חריף , היה 
הרב אלכסנדר שינדלר , מראשי הקהילה הרפורמית בארה"ב , שהאשים את להט ב"היעדר 
פלורליזם " ובכניעה לסחטנות של המפלגות הדתיות - חרדיות . במכתבי התשובה 
לפונים אליו כתב להט : ת"א היא הפלורליסטית ביותר בארץ , ובה חופש פולחן 
ודת לכל הזרמים . הקציתי קרקע להקמת בית כנסת רפורמי גדול ועודדתי ראשי 
ערים ואישי ציבור אחרים לעשות כך , מאחר שאני תומך נלהב בחופש של כל זרם 
ביהדות בביטוי יהדותו . הקהילה הרפורמית ברמת אביב הפרה את אמוני , ולמרות 
שידעה כי אני מאפשר להם פעילות במבנה הזמני שהוקצב להם , הם השתלטו על המבנה 
ומסרבים לפנותו , תוך שהם מפעילים מסע לחצים כוחני עלי , ומעמידים את הסכסוך 
הפשוט ביננו כאילו יש בלבי כנגד הרפורמים בכלל . מעיריית ת"א נמסר , כי 
העירייה תפעל בכל האמצעים העומדים לרשותה כדי לפנות את המבנה מיושביו , 
ולהעמידו לרשות המרפאה לאם ולילד . מהתנועה הרפורמית נמסר , כי הם אינם 
מתכוונים לפנות את המקום , עד שיועמד לרשותם מבנה חלופי הולם . הם ציינו 
כי יפנו במידת הצורך לבית המשפט . 
