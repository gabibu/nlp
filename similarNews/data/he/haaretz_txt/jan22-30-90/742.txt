מיאמי , ( אי - פי ) . איש העסקים הישראלי , אריק אפק , שגופתו נמצאה 
במיאמי , סיפר לחבריו כי ערך ארבע נסיעות בליווי סוכני השירות החשאי האמריקאי , 
במסגרת ההכנות לביקורו של הנשיא בוש בקולומביה מסר העיתון " מיאמי הראלד " . 
דובר מטעם השירות החשאי האמריקאי אמר כי לא ידוע לו על כל קשר בין השירות 
לאפק . " מבחינתנו , זה בסך הכל עוד רצח " , אמר דובר השירות החשאי , 
אלן קרמר . ה"מיאמי הראלד " מסר כי אפק , שהיה בן 93 , השתמש בדרכון 
דיפלומטי אמריקאי שהוצא במסגרת עיסקה חשאית בבית משפט פדראלי . אפק אמר 
לחבריו כי במסגרת העיסקה , הבטיחה לו הממשלה כי תסייע לו לחמוק מהעמדה לדין 
על סיוע באימון של יחידות צבאיות - למחצה של סוחרי סמים קולומביאנים . גופתו 
של אריק אפק נמצאה בתא המטען של מכוניתו , בשדה התעופה הבין - לאומי של 
מיאמי . לא נעצרו חשודים . לפי דיווחים שונים , אפק היה נתון לחקירה של 
המנהל למלחמה בסמים ושל שרות ההגירה והקליטה האמריקאי . שני הגופים לאאישרו , 
אך גם לא הכחישו , כי יש להם ענין מיוחד בחקירת רציחתו של אפק . 
