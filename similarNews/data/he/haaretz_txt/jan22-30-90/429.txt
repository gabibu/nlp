השחקנית לאורה ריבלין עולה לבמה ומשחקת את השחקנית לאורה ריבלין המספרת כיצד , 
כאשה , נשארה זנוחה לצד הקריירה של בעלה הבמאי . הדבר חביב ומשעשע . 
אחר כך היא מגלמת את חוה , המגלה את אדם בגן העדן , בגרסה של המחזאי האיטלקי 
דריו פו , וגם זה חביב ומשעשע , ונותן לריבלין שפע הזדמנויות להפגין את 
איכויותיה כשחקנית , ולצחוק על ענייני בינו לבינה . הבעיה מתחילה בחלק בו 
מקבל הערב תפנית רצינית יותר , בגרסת פו לסיפור מדאה . יותר מדי שיחקוק 
יש כאן בדרך לטרגדיה של אותה אשה , ואם הכאב והסבל של מדאה , אפילו בגרסה 
המתוחכמת הזאת , מגיע אל הצופה , הרי זה בעיני על - אף מה שריבלין עושה 
על הבמה בחלק הזה , ולא הודות למעשיה . יותר מדי תחכום , פחות מדי רגש 
בלתי אמצעי . בסוף , כמובן , חוזרים אל ההתחכמות של האשה החלשה , שהיא 
חזקה מכל גבר וגם חכמה ממנו , ותמיד תדע לתמרן אותו , גם אם היא משלמת 
חלק מהחשבון . אין ספק שזו תחשב ביקורת תיאטרון מנקודת מבטו של גבר , על 
עבודת תיאטרון של אשה . עם כל הערכתי הרבה ללאורה ריבלין , זו נקודת המבט 
היחידה שיש לי . אני כבר מרגיש אשם שהבעתי אותה כך . הייתי , כנראה , 
צריך להינות יותר . 
