הוואנה ( ע"ר ) . נשיא קובה פידל קסטרו הגיב שלשום על קריסתם של המשטרים 
הקומוניסטיים במזרח אירופה , בהצהירו כי המפלגה הקומוניסטית תמשיך בהחזקת 
השלטון בקובה גם בעתיד . יחד עם זאת אמר , כי הגוש הסוציאליסטי אינו קיים 
יותר ככוח פוליטי . בנאום שנשא בפני ועידת האיגודים המקצועיים בהוואנה , 
הישווה קסטרו בין מה שהוא כינה " אחדות קובה " לבין " האטומיזציה " 
העוברת עתה על המדינות קומוניסטיות במזרח אירופה שנקטו ברפורמות מרחיקות 
לכת בסגנון המשטר המערבי . המנהיג הקובני הזהיר מפני מצב כלכלי קשה הצפוי 
לקובה , באומרו כי קיימת חוסר ודאות כיום , בכל הקשור לקשרים הכלכליים 
שהיו לקובה עם מדינות מזרח אירופה . בהעלותו טענה , כי הסוציאליזם הקובני 
הוא משטר שצמח בבית והוא תוצאה של המהפכה שהוא עצמו חולל בקובה ב9591 , 
הוא הצהיר כי אין הוא רואה שום תחליף לשלטון הקומוניסטי בארצו . " הדבר 
הזה ברור . כאשר אנו מסתכלים על העתיד , אנו רואים את שלטון המפלגה נמשך 
ללא הפסקה " , אמר קסטרו . " לא קארל מארקס , לא לנין ולא אנגלס אמרו 
שיבוא אי פעם יום בו המפלגה תעלם " . אולם בהערכה כנה של הזעזועים המתחוללים 
במזרח אירופה , אמר קסטרו כי על מדינות אלה עוברת " אטומיזציה בדרכן אל 
הפילוסופיה הקפיטליסטית השולטת במערב . הגוש הסוציאליסטי אינו קיים יותר 
ככוח פוליטי ואין לנו להשלות עצמנו " , הוא אמר . הוא הוסיף , כי כמה מדינות 
במזרח אירופה עלו על דרך הקפיטליזם והן נוקטות בעמדות אנטי קומוניסטיות חריפות . 
