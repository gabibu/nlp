מהירות התמוטטותם של המשטרים הקומוניסטיים במזרח - אירופה , בליווי התסיסה 
הלאומנית בבריה " ם , יצרה אצל רבים את הרושם שהמהפך הגדול בגוש המזרחי 
יהיה מעין טיול קצר וחלק אל הדמוקרטיה . אך שינויים כה עצומים , שבאים 
להרחיק מעמדות שלמים מעמדות כוח , לא יכולים להתרחש בשקט , בלי שהמנוצחים 
יתנגדו או יתאמצו להשהות את מהלך האירועים . הביטוי הברוטלי ביותר לכך היה 
בלחימתה הקשה של הסקוריטטה ברומניה , לפני ש"חזית ההצלה " הלאומית והצבא , 
שהצטרף אליה , הצליחו לחסלה . אך אחרי עשרות שנות דיקטטורה קשה היו כמעט 
כל אנשי ציבור , בתקופה זו או אחרת , מזוהים עם הרודנות . חלק מאישים 
אלה הקימו את חזית ההצלה , וספק אם אישים אחרים יכלו , באותו שלב , לעשות 
זאת . היתה זאת רק שאלה של זמן , עד שתישמע הדרישה שגם הם יסתלקו , יחד 
עם כל ה"חזית " . על רקע זה מתנהלת עתה המערכה נגד החלטת חזית ההצלה הלאומית 
להשתתף בבחירות החופשיות הקרובות . בפולין אנו עדים למאבק בוועידת המפלגה 
הקומוניסטית , שנועדה להפכה למפלגה סוציאל - דמוקרטית , המצהירה על עקרונות 
חופש הפרט , כלכלת שוק ומשטר רב - מפלגתי . חלק מהמנהיגות הישנה טוענת 
שלטובת הדמוקרטיה חייבים להקים גם מפלגה שמאלית , שתהווה משקל - נגד ל"מפלגה 
הגדולה החדשה " , שבה מצטיירים " קווים בורגניים " . קבוצה של כ05 צירים 
פרשה מהוועידה , בטענה שהמפלגה החדשה לא השתחררה במידה מספקת מהערכים השמאליים - 
טוטליטריים . ובינתיים , צרים מפגינים אנטי - קומוניסטים קיצוניים על אולם 
הוועידה , כדי למנוע ממנה להעביר את הנכסים שצברה בעת שלטונה לידי המפלגה 
שתירש אותה . המשטרה מפזרת אותם בכוח . מצכוסלובקיה הגיעו שמועות על ניסיון 
להפיכה אנטי - קומוניסטית , שאילצה את הממשלה החדשה לתגבר את נוכחות כוחות 
הביטחון ברחובות פראג . התנאים ההתחלתיים למהפך אנטי - קומוניסטי היו שונים 
בכל אחת מהמדינות . לכן שונים גם הסיכויים של כל אחת מהן לעבור בשלום את 
שלב מהפיכת - הנגד ; המהפיכה מן השמאל ומן הימין . 
