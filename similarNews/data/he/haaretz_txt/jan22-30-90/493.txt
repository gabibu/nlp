פעילותה העסקית של החברה לחקר ימים ואגמים שליד משרד האנרגיה , מושבתת בשבועות 
האחרונים גלל סכסוך בין שר התעשייה והמסחר , אריאל שרון , לשר האנרגיה 
משה שחל . המכון לחקר ימים ואגמים עוסק בקידום מחקרי חקלאות ימית , מחקרי 
אצות ופיתוחם לצורך שימוש רפואי , פיתוח מקורות מזון ימיים ועוד . מנכ"ל 
החברה יובל כהן , פנה פעמים מספר לגורמים הממונים עליו , והתלונן בנוגע 
למצב החדש שנוצר . נודע כי שר התעשייה סירב בשבועות האחרונים לחתום על שורת 
מינויים של דירקטורים בחברה . שרון גם מסרב , מנימוקים משלו , לחתום על 
מסמכי התקשרות שונים של החברה , וכן על חוזים שתנאי ליישומם הוא חתימה משותפת 
של שרי התעשייה והאנרגיה . דובר משרד האנרגיה מסר בתגובה כי על רקע המצב 
שנוצר במכון לחקר ימים ואגמים , שר האנרגיה הניח בימים האחרונים על שולחן 
הממשלה הצעת החלטה , הקובעת כי האחריות המיניסטריאלית הנוגעת לחברה תהיה 
בלעדית של משרד האנרגיה , ולא של משרד התעשייה והמסחר . 
