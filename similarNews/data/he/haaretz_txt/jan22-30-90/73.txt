שתי גופות גברים התגלו אתמול בכפרים בגדה , ולמרות שנראה כי נרצחו , לא 
היו ידועים השניים כמשתפי פעולה . בכפר אכתאבא שליד טול - כרם התגלתה אתמול 
גופתו של עאדל פאיז כדוחה , בן 42 . כדוחה , שהוכה למוות , היה בעבר 
סטונדנט באוניברסיטת א - נגאח , פעיל בפתח ואף ישב במעצר מינהלי . לפני 
שבוע נעלם , ונראה שנחטף . ככל הידוע , הוא לא נחשד בשיתוף פעולה עם השלטונות . 
בכניסה לכפר טלוזה , שמצפון לשכם , התגלתה אתמול גופתו של תושב הכפר פרחאן 
סאלח , שנחטף בידי רעולי פנים , אשר הוציאוהו להורג בדקירות סכין . אף 
הוא לא היה מוכר כמשתף פעולה , וייתכן שנרצח על רקע פלילי . גופתו הועברה 
לבית - החולים ראפידיה בשכם . המשטרה חוקרת את שני מקרי הרצח . באל - בירה 
הושלך אתמול בקבוק תבערה לעבר אוטובוס שהסיע תלמידות מבית - אל , אך הוא 
לא התלקח . מפגיעת הבקבוק באוטובוס נפצעה אחת התלמידות באופן קל . אחרי 
התקרית הטיל הצבא עוצר על האזור . אתמול נפצעו בגדה שני תושבים פלשתינאים , 
אחד בכפר סלפית והשני בבית עור א - תחתא . עוצר שרר אתמול על מחנה הפליטים 
דהיישה ועל הכפרים חוסאן , בידו וזאויה . קפידבינבתקריות ברצועת עזה נפצעו , 
על - פי מקורות פלשתיניים , שבעה תושבים . רוב הפצועים הם תושבי מחנות 
הפליטים . המקורות דיווחו על תקריות במחנות הפליטים שאטי , גבאליה , נוסיראת , 
וכן במחנות הפליטים בדרום הרצועה חאן - יונס ורפיח , שם דיווחו מקורות 
ערביים על עימותים בין כוחות צה"ל לתושבים המקומיים . התנגשויות היו גם בבתי - 
הספר . תלמידים השתתפו ביידוי אבנים על חיילי צה"ל . על - פי נציג דובר 
צה"ל בפיקוד דרום , היו אתמול תקריות מועטות ברצועה , מבתי - החולים שם 
לא דווח על פצועים , והמסחר והלימודים היו תקינים . ראש המינהל האזרחי ברצועת 
עזה , תת - אלוף אריה רמות , ביקר אתמול בבית - ספר יסודי של העדה הנוצרית , 
ונפגש לשיחה עם ראש העדה הנוצרית ברצועת עזה הכומר גליל עוואד . מקורות 
צבאיים מסרו , כי ראש העדה שטח בקשותיו בפני ראש המינהל , ובין היתר ביקש 
לשחרר מעצר את בני העדה הנוצרית , שנעצרו על - ידי כוחות צה"ל בתקריות . 
עוואד ביקש מראש המינהל בקשות שונות בתחום החיים הציבוריים , וכן לאשר הקמתו 
של בית - ספר מכין נוצרי , בהמשך לבית - הספר היסודי הקיים . קפידבינראש 
המינהל האזרחי השיב לו כי ישקול בחיוב את חלק מהבקשות , כולל את שחרור העצירים . 
תת - אלוף רמות ביקר גם במחנה הפליטים גבאליה ובמפעלים באזור . בעלי המפעלים 
מקומיים ביקשו ממנו הקלה במסוי . שני כרוזים הופצו אתמול ברצועה : כרוז 
25 של תנועת החמאס וכרוז 15 של המפקדה המאוחדת . בכרוז החמאס , תוקפת התנועה 
את צה"ל ואת כוחות הביטחון , באומרה שחיילי האויב ממשיכים להרוג ילדים , 
ומפיצים גז רעיל ברצועה . בכרוז החמאס גם נכתב כי האויב עינה למוות את 
חאלד כמאל שיח עלי ועל העם הפלשתינאי להמשיך ולתקוף את האויב הציוני . הכרוז 
של חמאס דוחה שוב את כל תוכניות השלום , ואומר כי אין לוותר על אף שעל מאדמת 
פלשתין המוסלמית . הוא קורא לימי שביתות באחד בשני ובשלישי בפברואר , ולימי 
כתיבת סיסמאות , וקובע כי ב9 בפברואר תהיה שביתה כללית , וב72 יום הסלמה , 
לזכרו של מנהיג האחים המוסלמים שמת במצרים . כרוז מספר 15 של המפקדה המאוחדת 
מתייחס לתהליך השלום , ומשבח את הסובייטים על ההחלטה לעלות את דרג נציגות 
אש"ף במוסקווה . גם הכרוז של המפקדה המאוחדת קובע ימי שביתות , ויש בו 
קריאה לתנועת החמאס לשיתוף פעולה בשביתות בשטחים . 
