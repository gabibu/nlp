לונדון ומוסקווה ( ע"ר וע"ץ ) . ראש ממשלת אזרבייגאן , איאז מוטאליבוב , 
קרא אתמול לשמור על השקט ולהשיב את הסדר על כנו ברפובליקה , והצהיר שממשלתו 
תמשיך לנקוט מדיניות שנועדה " לכונן את הריבונות והעצמאות של אזרבייגאן " . 
ראש הממשלה אמר דברים אלה בשידור רדיו שנקלט בלונדון . מוטאליבוב אמר כי 
נפגש בליל שבת עם מיכאיל גורבצוב , יחד עם מנהיגים אזרים אחרים , והם דנו 
באפשרויות שונות להוצאת הכוחות הסובייטיים מבאקו . המנהיגים האזרים קיבלו 
הבטחה כי בקרוב יתקבלו החלטות כדי למנוע התגרויות באזורים שעל גבול ארמניה . 
הפרלמנט האזרי קיים ישיבה מיוחדת ביום שני בבוקר ודן במה שכינה פעולה בלתי 
חוקית של הצבא , של הק - ג - ב ושל חיילי משרד הפנים . הוא הכריז כי מצב 
החירום שהטילה מוסקווה בטל ומבוטל , ותבע את נסיגת הכוחות הסובייטיים מאזרבייגאן . 
הפרלמנט גם איים כי יכריז על משאל עם בשאלת הניתוק מבריה"ם , אם דרישותיו 
לא ייענו . נאזים רזימוב , עיתונאי עצמאי מבאקו , מסר כי הפרלמנט ניצל 
חוק שנחקק לאחרונה , המתיר לו לבטל כל חוק שהוצע במוסקווה . רזימוב מסר 
כי הפרלמנט מוכן להעניק למוסקווה עד 84 שעות להתחלת נסיגת כוחותיה מהרפובליקה . 
אולם עיתונאי אחר אמר כי הפרלמנט החל בדיונים על משאל עם כבר ביום שלישי 
שעבר . עיתונאי אחר אמר שהחלטת הסובייט העליון של אזרבייגאן מגדירה את צעדו 
של הקרמלין כפשע נגד העם האזרי . קפידבינתושבים אזרים הובילו אתמול את גופותיהם 
של ההרוגים בפלישת החיילים הסובייטים לבאקו . מאות אלפי אבלים יצאו להלוויות 
ולטקסי הקבורה . בבאקו התאספו אתמול כ008 אלף מתאבלים , באזכרה לאומית 
לזכר הנופלים בפלישה . צופרי בתי החרושת פעלו , המכוניות צפרו , וכמעט 
כל אמצעי התחבורה , המפעלים והמשרדים נסגרו לאות אבל . כוחות הצבא צפו 
בנעשה בלי להתערב , למרות שההתכנסות הפרה את כללי העוצר שהוטל . תמונותיהם 
של ההרוגים , המכונים על - ידי האזרים קדושים מעונים , הופצו בעיר . גם 
רדיו באקו כינה את ההרוגים קדושים מעונים . בכל רחבי אזרבייגאן מיחו אתמול 
מפגינים זועמים נגד השלטון הסובייטי , שרפו תעודות חברות במפלגה הקומוניסטית 
והרסו אנדרטאות לזכר לנין . השלטונות הסובייטיים מסרו על 38 הרוגים , ואילו 
חברי החזית הלאומית מסרו על 006 הרוגים . לפחות 06 הרוגים נקברו היום בקבר 
משותף על גבעה המשקיפה על באקו . ראש הקהילה המוסלמית בבאקו , השייח אל - 
איסלם , גינה את הפעולה הצבאית , ואמר ש"אין כל הצדקה לפשע זה " . מפקדי 
הצבא אמרו כי אנשיהם קיבלו הוראות חד - משמעיות להימנע מאלימות שלא לצורך , 
אולם נאלצו להשיב אש . מנהיגי החזית טענו כי אנשיהם לא נשאו נשק . קפידבינניקוסיה 
( ע"ר ) . חיילים סובייטים סגרו את הגבול בין בריה"ם לאיראן , כדי למנוע 
מהאזרים לחצות אותו . כך דיווח רדיו טהראן . בשידור , שנקלט בקפריסין , 
נאמר כי כוחות ממונעים סובייטיים תפסו עמדות לאורך הגבול בין אסטארה , 
שעל חוף הים הכספי , לבין בילסאבאר , 081 ק"ם דרום - מערב לבאקו . בהודעה 
נאמר שהחיילים נתנו לאזרים החוזרים מאיראן לחצות את הגבול רק לאחר ביקורת 
קפדנית . בשבועיים האחרונים זרמו לאיראן אלפי אזרים סובייטים . יומון הממשלה 
הסובייטית , איזווסטיה , טען כי אזרים איראנים שלחו נשק ותגבורת בכוח אדם 
אל אחיהם מעבר לגבול . מליאת הוועד המרכזי של המפלגה הקומוניסטית הסובייטית , 
שתכונס לשני ימי דיונים בסוף ינואר , תדון במצב שנוצר בבאקו . כאשר הוחלט 
על כינוס המליאה עמד בראש סדר היום המצב בליטא , אך האירועים באזרבייגאן 
הפכו את שאלת ליטא לעניין משני בחשיבותו . על סדר היום יעמוד האיום לפרוש 
מבריה"ם אם לא יתקבל האולטימטום לסלק את הצבא מבאקו תוך 84 שעות . רדיו מוסקווה , 
הטוען שהמצב בבאקו חוזר להיות רגוע , טרם דיווח היום על האולטימטום . במוסקווה 
החלו להיוודע פרטים על ישיבת חירום שהתקיימה בקרמלין ביום ששי , שבה התקבלה 
ההחלטה לשגר כוחות צבא לבאקו . כפי הנראה לא החששות לפוגרום בתושבים הארמנים 
הכריעו בקבלת ההחלטה להפעיל כוחות צבאיים , אלא השתלטותם של אנשי החזית 
הלאומית על בנייני מפלגה ועל תחנת הטלוויזיה . נאומו של גורבצוב , שניסה 
להסביר את המניעים לשיגור כוחות הצבא , לא שודר באזרבייגאן . הפוליטביורו , 
שנטל על עצמו את האחריות המשותפת להחלטה הכבדה , היה מודע להשלכות המרחיקות 
לכת של פעולה נגד אוכלוסייה מוסלמית קנאית . 
