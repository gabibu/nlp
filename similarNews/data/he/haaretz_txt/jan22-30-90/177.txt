בון ( מיוחד ל"הארץ " ) . כבר מחר עשויות להיפתח במזרח ברלין שיחות להקמת 
קואליצית חירום רחבה שתנהיג את מזרח - גרמניה עד לבחירות הדמוקרטיות הראשונות , 
הצפויות בששה במאי השנה . הדבר תלוי במידת ההסכמה שתושג בין ראש הממשלה , 
הנס מודרו , לבין ראשי מפלגות האופוזיציה , באשר למסגרת השיחות . ראש 
הממשלה הקומוניסטי , הנס מודרו , הציע אתמול לאופוזיציה לפתוח בשיחות אלה 
כדי להרחיב את בסיס הלגיטימאציה של ממשלתו ולצמצם את גל הבריחה של תושבי 
מזרח - גרמניה למערב . בפגישה של " השולחן העגול " , הפורום המשותף לקומוניסטים 
ולאופוזיציה , הציע מודרו בפעם הראשונה תפקידי שרים למתנגדיו , ורמז על 
נכונותו לוותר על הרוב הגדול שממנו נהנית מפלגתו בממשלה . מודרו גם אמר 
שהממשלה תחפש דרך לשתף את האופוזיציה בשלטון גם במישור האזורי והמקומי . 
מן האופוזיציה באו תגובות שונות על הצעותיו של מודרו . איברהים בוהמה , 
מהמפלגה הסוציאל דמוקרטית , אמר שארגונו יהיה מוכן להצטרף לממשלת הצלה 
לאומית כדי להבטיח שקט ויציבות עד לבחירות הכלליות . הוא דחה אפשרות של 
שיחות קואליציה ממושכות ושל תרגילי סחבת מצד הקומוניסטים . נציגי " הפורום 
החדש " , " ההתעוררות הדמוקרטית " ומפלגות אחרות אמרו כי הם מוכנים לשקול 
בצורה רצינית את ההצעות . קודם לכן הציע מודרו רק השתתפות סמלית בממשלה , 
והאופוזיציה פירשה זאת ככוונה קומוניסטית לסבך אותה באחריות למשבר הפוליטי 
והכלכלי בלי להעניק לה אפשרויות להשפעה ממשית . בינתיים הודיעה אחת ממפלגות 
הגוש , שתמכו עד כה בקומוניסטים ללא עוררין , כי היא תעזוב את הממשלה אם 
נציגי האופוזיציה לא יצורפו אליה בתוך שבוע . המפלגה , הנושאת את השם " נוצרים 
דמוקרטים " , חוששת מכך שהיא תוחתם כמשתפת פעולה של הקומוניסטים , המאבדים 
במהירות את בסיס התמיכה שלהם באוכלוסייה . קפידבינגם אתמול דווח על המוני 
עזיבתם של המוני חברים את המפלגה , שאיבדה בימים האחרונים אלפי חברים בקרב 
בעלי מקצועות כמו שוטרים , פקידי ממשלה ופקידים במוסדות ציבור . אגון קרנץ , 
שכיהן כראש מדינה וכמזכיר כללי של המפלגה הקומוניסטית במשך תקופת מעבר של 
פחות מחודשיים , התנצל אתמול בפני אזרחי מזרח - גרמניה על הדיכוי הפוליטי 
תחת משטרו של השליט הקודם אריך הונקר . בתקופת הונקר היה קרנץ חבר הפוליטביורו , 
והוא נשא באחריות עליונה לפעולת כוחות הביטחון , ובהם המשטרה החשאית . 
בדיווח בפני " השולחן העגול " אמר קרנץ כי בעבר שלטה הדיעה שכל בעל דיעה 
אחרת הוא אויב ויש להפעיל נגדו מעקב מתמיד , ובמידת הצורך גם לעצרו . קרנץ 
ניסה להקל באחריותו בטענו שהחלטות רבות בנושאי הביטחון הפנימי התקבלו על - 
ידי הונקר עצמו , או על - ידי ראש השירותים החשאיים , אריך מילקה , ( 
שהורחק בסוף השבוע מהמפלגה הקומוניסטית יחד עם קרנץ ונאמנים אחרים לשעבר 
של הונקר ) . קרנץ הודה אתמול כי מאז הקמת מזרח גרמניה לא נערכו בה בחירות 
חופשיות . עוד בקיץ שעבר עמד קרנץ בראש וועדה שקבעה , כי הבחירות למועצות 
המקומיות התנהלו ללא דופי ( המתנגדים הפוליטיים של המשטר טענו אז כי הקומוניסטים 
יזמו זיופים המוניים והתעלמו לחלוטין מהתוצאות האמיתיות של ההצבעה בקלפיות ) 
. קפידבינבבון הכריז אמש הקנצלר , הלמוט קוהל , כי למרות סימני הפירוק 
של המפלגה הקומוניסטית השלטת במזרח - גרמניה הוא ייפגש עם ראש הממשלה מודרו 
בתחילת החודש הבא . קוהל נימק זאת בגישה שיש לשמור על הקשרים עם מי שמחזיק 
בשלטון , ולתרום בכך לאווירה של רגיעה ויציבות . אולם בישיבת ממשלה בבון 
חזרו קוהל ושרים אחרים בממשלתו על הדרישה להנהיג ללא דיחוי " כלכלת שוק " 
חופשית במזרח - גרמניה . בחוות דעת מקצועית שהוגשה לממשלה נאמר כי ללא פתיחת 
מזרח - גרמניה להשקעות מבחוץ אין סיכוי להתגבר על המשבר השורר שם ולבלום 
את הבריחה המאסיווית למערב . מפלגת האופוזיציה הסוציאל דמוקרטית בבון המליצה 
אתמול להנהיג במהירות " איחוד מונטארי " של שתי הגרמניות ולהשתמש אך ורק 
במטבע המערב - גרמני . שר הכספים של בון , תיאו ווייגל , אמר כי הנהגת 
איחוד כזה , על אף שהיא רצוייה , היא מוקדמת מדי . לדבריו , קודם כל 
צריכה מזרח - גרמניה להנהיג רפורמות מרחיקות לכת , שיפתחו אותה לפעילות 
כלכלית חופשית ובלתי מופרעת . היום תתכנס במזרח ברלין הוועדה הכלכלית של 
שתי הגרמניות כדי לדון בשורה ארוכה של הצעות לפרויקטים משותפים . מהצד המזרח 
גרמני תשתתף בישיבה שרת הכלכלה קריסטה לופט , למרות שרבים הטילו באחרונה 
ספק בכושרה להנהיג את הרפורמות הנדרשות . אתמול התפטרה מתפקידה שרת הכספים 
בממשלת מזרח גרמניה , אוטה ניקל . נגד ניקל , שהיא חברת המפלגה הקומוניסטית , 
מתנהלת חקירה בחשד של שחיתויות והתעשרות אישית . בשיחות השולחן העגול 
עם נציגי האופוזיצה טען מודרו כי ניקל אינה מואשמת בכך שלקחה ריווח לעצמה 
אולם הורתה על תשלומים שלא כדין . עדיין לא מונה לה מחליף . אתמול דיווחו 
עיתוני מזרח - גרמניה שבאחרונה נרשמו במדינה כחמישים אלף מובטלים . חלק 
מהם הם פקידים או אנשי ביטחון שנפלטו מן ה"שטאסי " , המשטרה הפוליטית הנמצאת 
כנראה בשלבי פירוק . מודרו הכחיש אתמול בתוקף פרסום של העתון המערב גרמני 
" בילד " , כי פעילים של ה"שטאסי " ושל המפלגה הקומוניסטית מכינים " פוטש " 
במזרח - גרמניה . לדברי העיתון הכינו הקושרים תוכניות מפורטות ומצבורי נשק 
כדי לתפוס את השלטון בשעת כושר קרובה . מודרו התקשר טלפונית אל רודולף זייטרס , 
שר במשרדו של הקנצלר קוהל בבון , כדי להכחיש גם בפניו את הידיעה של העיתון 
המערב גרמני . 
