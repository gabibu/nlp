" לבית הדין הצבאי בפיקוד הדרום הוגש כתב אישום נגד חייל צה"ל המשרת ביחידה 
מובחרת . הוא מואשם בהתעללות בעציר ערבי תושב חברון . כתב האישום הוגש 
נגד סמל ראשון יוסף בכר , על - ידי התובע הצבאי , סרן שלמה נסים , ונאמר 
בו כי הנאשם , בעת שירות בחברון , ב01 באוקטובר , היה מופקד על העציר 
שאהין ראתם עבדללה גברון . הנאשם היכה את העציר בשלוש הזדמנויות , כשהיה 
כבול באזיקים ועיניו מכוסות . בכר נטל את ראשו של העציר ונתן לו מכות בעורפו , 
בעט בו בפלג גופו העליון , ובעת שהעציר נלקח למתקן המעצר , דחף אותו לשירותים , 
הפילו והכה אותו בכל חלקי גופו . כתוצאה מהמכות נפצע העציר בגופו ובחזהו . 
התובע הצבאי מאשים את סמל ראשון בכר בהתעללות ובהתנהגות שאינה הולמת חייל 
בדרגתו . משפטו של בכר יחל היום בבית הדין הצבאי . 
