גופתו של אריק אפק ( 04 ) , אשר שמו עלה בעקבות גילוי פעולותיה של חברת 
חוד החנית בקולומביה , נמצאה אתמול במכוניתו במיאמי כשהיא נקובת כדורים . 
טרם ברור מתי נרצח אפק . על פי העדויות הוא נעדר מזה שלושה ימים . בעת 
פרסום הפרשה נפוצו ידיעות כי אפק הוא האיש אשר עזר למנכ"ל חוד החנית , יאיר 
קליין , לברוח מקולומביה . בראיון שהעניק אפק לפני מספר חודשים ל"הארץ " 
מקולומביה , הכחיש אפק כל קשר לפרשת חוד החנית וטען כי הוא הכיר את קליין 
כחבר בלבד . הוא סיפר אז כי היה בסוד העניינים של חקירת השירותים החשאיים 
של קולומביה בנושא חוד החנית ואף השתתף בפגישה בין יאיר קליין לנציג השגרירות 
הישראלית בקולומביה . בראיון סיפר אפק כי הוא בעל חברה במיאמי העוסקת בסחר 
פרחים עם קולומביה . נודע כי מאז התפוצצה פרשת חוד החנית , שב אריק אפק 
מספר פעמים לקולומביה מביתו שבמיאמי . אחיו המתגורר באזור הדרום ניסה לשכנעו 
מספר פעמים לחזור לארץ ואפק הבטיח כי כשיגמור את עסקיו בחו"ל ישוב לישראל . 
גופתו של אפק תוטס ארצה בימים הקרובים . 
