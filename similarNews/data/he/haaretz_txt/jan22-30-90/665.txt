בון ( ע"ר וע"ץ ) . " השירותים החשאיים של מזרח - גרמניה עדיין מאזינים 
לשיחות טלפון של משרדי הממשלה . הדבר נעשה ביעילות כה גדולה עד שהמשרדים 
הללו נאלצים להעביר מידע חשוב בידי שליחים " , כתב השבועון " דר - שפיגל " 
בגליונו האחרון . השבועון מצטט סגן שר עלום - שם שאמר כי הציתות לשיחות הטלפון 
של משרדי הממשלה החל לפני שנים רבות ולא הופסק גם על - ידי ראש הממשלה החדש 
של מזרח - גרמניה , הנס מודרו , וממשלת הרפורמה שלו . " המערך הפוליטי 
והמינהלי נמצא במעקב שלם ויעיל כל - כך עד שהדבר מפחיד אותנו " , אמר אותו 
מקור . מרגלים לשעבר של מזרח - גרמניה שעברו למערב גילו כי הפרלמנט , משרד 
הקאנצלר , משרדי הממשלה ומשרדי המפלגות נמצאים כולם תחת מערך של ציתות מתמיד , 
מגלה השבועון דר - שפיגל . קפידבינמזרח - ברלין ( ע"ר ) . מזרח - גרמניה 
פירסמה לראשונה פרטים על תאונה גרעינית שאירעה באחד מכוריה ב5791 . פקידים 
ממשלה מזרח - גרמניים מסרו כי התקרית אירעה בכור הגרעיני של לובמין שעל שפת 
הים הבאלטי ב7 בדצמבר 5791 , לאחר שקצר שנגרם בידי חשמלאי גרם לשריפה . 
איש לא נפגע מהאש אך מערכות הבטיחות המרכזיות לא הצליחו למנוע את הדליפה 
הגרעינית . המקורות הכחישו דיווח שהופיע ב"דר - שפיגל " לפיו כמעט ואירע 
אסון נוסח צרנוביל . בהצהרה שפורסמה ביום חמישי בלילה בידי סוכנות הידיעות 
הרשמית א . ד . ן . , מטעם הרשות לאנרגיה גרעינית , נאמר כי מערכת בטיחות 
חשובה לא תיפקדה כיאות , וכי נוצרה דליפה גרעינית . בדיווח נמסר כי הקרינה 
הרדיו - אקטיווית גברה בגלל פתיחה תקופתית של שסתומי הבטיחות . משאבות הקירור 
לא הצליחו לפעול מכיוון שנותקן מזרם החשמל . 
