לפני שמונה חודשים פוצצו כוחות הביטחון את ביתו של גמיל עבד אל - עזיז טראווי 
במחנה הפליטים בלאטה ליד שכם , שאחד מבני משפחתו נחשד בפעילות עוינת . 
לפני הפיצוץ פינו חיילי צה"ל את כל השכנים מן הבתים שבסביבה כדי שלא ייפגעו , 
אך בפיצוץ קרס אחד הבתים הסמוכים , ביתו של עלי מוסא חליל מצרי . מצרי 
נשוי לשתי נשים ומאז שביתם חרב הוא מתגורר איתן ועם ששת ילדיהם באוהל בין 
הריסות הבית . צה"ל לא פיצה את המשפחה עד היום למרות שהוא מודה כי הבית 
נהרס בטעות . בתצהיר שמסר מצרי לעו"ד מטעם משלחת רבנים למען זכויות האדם , 
שביקרה במחנה , נאמר : " ב98 . 5 . 51 , לפנות בוקר , הגיעו חיילים 
ואמרו לנו לפנות את הבית כיוון שהם עומדים לפוצץ את בית השכן . בתשובה לשאלת 
אשתי אם לפנות את הרכוש מביתנו , אמרו החיילים אין צורך . לאחר הפיצוץ 
ראינו שכל הבית נהרס על הרכוש שהיה בו : בגדים , רהיטים , טלוויזיה , 
מכונת כביסה , מקרר , רדיו - טייף ומכונת תפירה . החיילים כבר עזבו . 
למחרת הביא נציג הצלב האדום אוהל ומאז ועד היום אני ומשפחתי גרים באוהל 
ללא חשמל ומים " . לדברי מצרי , פנה למינהל האזרחי בשכם ומשם היפנו אותו 
למשטרה להגיש תלונה . במשטרה נאמר לו כי תלונתו תועבר למינהל . לאחר חודש 
פנה לדבריו שוב למינהל האזרחי ושם נאמר לו להגיש פעם נוספת תלונה במשטרה . 
כשהגיע למשטרה נמסר לו כי התלונה הראשונה שלו הועברה כבר למינהל . " מאז 
לא שמעתי מאף גורם , לא מן המינהל ולא מן המשטרה " , מסר מצרי . בסוף השבוע 
ביקרה בבלאטה משלחת רבנים למען זכויות האדם , ואימצה את אחת מבנות המשפחה , 
מנאל מצרי , בת 71 . כבר לפני כחודש פנו הרבנים בעניין הבית שנהרס לשר 
הביטחון , לרמטכ"ל ולמינהל האזרחי , אך עד היום לא התקבלה תשובה לפנייתם . 
דובר הקבוצה , הרב דוד פורמן מסר אתמול כי בכוונתם לפנות לבית המשפט אם 
לא יקבלו תשובה לפנייתם תוך שבוע נוסף . בתגובה לשאלה מסר דובר צה"ל בסוף 
השבוע את הדברים הבאים : " התביעה הוגשה למשטרה , וזו העבירה אותה למינהל 
האזרחי בחודש אוגוסט . טרם גובשה החלטת המינהל בנושא . במידה והתביעה תימצא 
מוצדקת יפוצה התובע בהתאם " . 
