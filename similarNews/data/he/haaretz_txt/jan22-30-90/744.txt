היהלומן צבי דרדיקמן , בן 56 , שהוא אחד הידועים מחברי בורסת היהלומים 
בישראל ובנו אורי , בן 63 , המנהל את עסקי היהלומים של המשפחה באנטוורפן , 
בלגיה , חשודים בהפעלת רשת של עבריינים ישראליים , שנעצרו לפני כמה חודשים 
כחשודים בשרשרת של סחיטות באמצעים אלימים , כולל הפעלת בקבוקי תבערה , 
מטעני נפץ וגרימת הצתות במספר מדינות באירופה . החקירה בפרשה נערכה במשותף 
על ידי היחידה המרכזית של משטרת תל - אביב ומשטרת בלגיה . נודע , כי השניים 
ייחקרו גם בחשד של מעורבות בשיגור עבריין - שכיר כדי להתנקש בחייו של משה 
שניצר , נשיא בורסת היהלומים בישראל משך שנים רבות . שניצר נדקר , באמצע 
השנה שעברה בבלגיה , בידי אלמוני שתקף אותו בסכין , במסדרון שליד החדר 
במלונו . צבי דרדיקמן נעצר אתמול על ידי בלשי היחידה המרכזית בישראל ויחד 
אתו נעצרו עוד שלושה אנשים המקורבים לו , הנחקרים בקשר לפעילותו . בנו 
אורי דרדיקמן נעצר בשבוע שעבר בבלגיה , ומעצרו שם הוארך ביום ששי , בחמישה 
ימים . קצין משטרה מהיחידה המרכזית רפ"ק חיים פנחס , שוהה בבלגיה כדי 
לתאם את החקירה בין משטרות בלגיה וישראל . ככל הידוע , נחקרים צבי ואורי 
דרדיקמן גם בחשד כי עמדו מאחורי מעשי פשע אחרים שנעשו בשנה האחרונה בישראל 
ובחו"ל , על רקע סכסוכים עסקיים בענייני יהלומים . צבי דרדיקמן נחשב לאחד 
מחברי בורסת היהלומים העשירים בישראל , ומגלגל עסקים בין - לאומיים בענף 
היהלומים , בהיקף גדול ביותר . החשדות שהועלו נגדם עם מעצרם ושנודעו אתמול , 
היכו בתדהמה את חברי הבורסה המכירים היטב את משפחת דרדיקמן הנחשבת לאימפריה " 
בבורסה ליהלומים ברמת גן . בני משפחת דרדיקמן חשודים כי הפעילו קבלני פיצוצים 
ביניהם שמעון חגג שעצר לפני כמה חודשים ביוון , ואשר דורון ומנחם מנדל 
שנעצרו אף הם לפני כמה חודשים בעת ששהו בבלגיה . לפי החשד שכרו בני משפחת 
דרדיקמן את שירותיהם כדי שיסייעו להם באיומים ובפעולות אלימות , לרבות הנחת 
מטעני חבלה והצתות , לגבות חובות במיליוני דולרים מיהלומנים בישראל ובחו"ל , 
שהיו חייבים להם כספים . בין השאר חשוד אורי דרדיקמן , כי על רקע סכסוכיו 
העסקיים עם אמנון רחמינוב , מבעלי חברה לשיווק יהלומים " דיא - גרוף " 
הוא שכר את שירותיו של אשר דורון , שהפעיל מטען תבערה ממולכד סמוך לבית 
רחמינוב . המשטרה המייחסת לאשר דורון הצתת כלי רכב בארה"ב השייכים לבנימיני . 
שמו של בנימיני הועלה גם בפרשה שבה הוגש כתב אישום נגד קצין המודיעין לשעבר 
של המשטרה סמי נחמיאס ואל"ם ( מיל . ) מנחם דגלי , שפעלו אף הם לגבות 
כספים מחנן בנימיני בשליחותו של יהלומן ישראלי אחר . אורי דרדיקמן חשוד 
בנוסף כי הפעיל את אשר דורון לביצוע סדרת חבלות ברכב , פיצוצים ושריפות 
כנגד התכשיטנים תושבי שווייץ , האחים אדלר . החקירה בפרשה בעיצומה ונראה 
כי צפויות התפתחויות נוספות בקרוב . בחיפושים שערכו אתמול בלשי היחידה המרכזית 
במשרדם בבורסה של בני משפחת דרדיקמן נתפסו מסמכים רבים הנבדקים עתה . 
