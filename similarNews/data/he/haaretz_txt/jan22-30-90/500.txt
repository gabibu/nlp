ש"ח על ראש עיריית הרצליה , אלי לנדאו , שהורשע בשלוש עבירות : גרימת 
הפרעה לתנועה , העלבת עובדת ציבור ( שוטרת ) והפרעה לעובדת ציבור ( אותה 
שוטרת ) במילוי תפקידה . לנדאו , בן 15 , הורשע על פי הודאתו במסגרת עסקת - 
טיעון : בתמורה להודאתו הסכימה התובעת , עו"ד דבורה חן , למחוק את העבירה 
של תקיפת שוטרת ולהמירה בעבירה של הפרעה לעובד ציבור במילוי תפקידו . כמו - 
כן , במסגרת העסקה , הסכימה התובעת למחוק מכתב - האישום את המלים בהן השתמש 
לנדאו כאשר העליב את השוטרת וקרא לעברה : " חלאה , את לא תרשמי דו"חות 
לאנשים שלי , תעופי מכאן , אני רוצה את דודי כהן ( מפקד תחנת משטרת הרצליה ) 
ואם לא , זה היה הסוף שלכם להיום " . כתב האישום נגד לנדאו , המשמש גם 
כיו"ר ההנהלה המצומצמת של מרכז השלטון המקומי , מתייחס לשני אירועים : 
לגבי האירוע הראשון נטען כי לנדאו , ביולי 78 , הזמין שתי משאיות מחברת 
תלמים לצומת נוף - ים בכביש חיפה תל - אביב , ובהוראתו הן חסמו את הכביש . 
לנדאו טען להגנתו , כי החליט לחסום את כביש תל - אביב חיפה מתוך הפגנה 
שבאה למחות על הזלזול שנהגו בכבודה של משטרת ישראל במאורעות הכפר בית - גאן . 
בכתב האישום המקורי הואשם לנדאו בעבירות של גרימת הפרעה לתנועה וגרימת מטרד 
לציבור . כתוצאה מעסקת - הטיעון הורשע לנדאו בעבירה אחת מבין השתיים ( 
גרימת הפרעה לתנועה ) . עיקר עסקת - הטיעון נגע לאירוע השני : באישום זה 
נטען , כי במארס 98 רשמה שוטרת בשם חנה שורקי , דו"חות לכלי - רכב שחנו 
חנייה - כפולה ליד מטה הליכוד בהרצליה . תומכיו של הנאשם התגודדו סביב השוטרת 
וקראו לראש העירייה . באישום זה הוסכם , כאמור , במסגרת עסקת - הטיעון , 
כי יימחקו המלים המעליבות שקרא הנאשם לעבר השוטרת , וכמו - כן הוסכם להמיר 
את העבירה של תקיפת השוטרת בעבירה של הפרעה לעובד ציבור במילוי תפקידו . 
אירוע זה התרחש בלילה לאחר שנודעו התוצאות לבחירות לרשויות המקומיות . השופט 
כתב שאינו מבין מה הקשר בין המאורעות בכפר בית - גאן לבין חסימת הכביש על - 
ידי הנאשם , ואם רצה ראש העירייה למחות יכול היה למצוא דרכים חוקיות להפגין . 
באשר לאישום השני , העלבת השוטרת והפרעה למילוי תפקידה , כתב השופט כי 
המדובר בפרשה חמורה יותר בהשוואה לקודמתה . גם באישום זה נדחתה טענתם של 
הסניגורים שטענו כי השוטרת יצרה פרובוקציה . 
