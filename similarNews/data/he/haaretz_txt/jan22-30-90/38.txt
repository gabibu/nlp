אולאן באטור ( ע"ר ) . כ000 , 7 מונגולים הפרו את האיסור שהטילה הממשלה 
על קיום הפגנות , והתאספו אתמול בכיכר שבמרכז עיר הבירה אולאן - באטור בדרישה 
לכיבוד זכויות האדם , חירות , ושינויים פוליטים מרחיקי לכת . ההפגנה אורגנה 
בידי החזית הדמוקרטית המונגולית , שניצלה את ההזדמנות כדי להציג אולטימטום 
של ממש לממשלה . " איננו רוצים לפגר אחר כל יתר המדינות הסוציאליסטיות . 
אנו מתכוונים ללכת מהר ועד הסוף " , הכריז אחד מראשי הארגון , הסטודנט 
פאנגאסורן זוריג . הוא לא שלל את האפשרות של עימות עם השלטונות . אלה אמנם 
אסרו על קיום ההפגנה , אולם עצמו את עיניהם לאחר שהמפגינים התעלמו מהאיסור 
הממשלתי . בקור עז עמדו המפגינים בכיכר סוקבאטור והקשיבו לנאומים מפי מנהיגי 
האופוזיציה . הייתה זו ההפגנה הרביעית מאז תחילת דצמבר . דרישות המינימום 
של המפגינים הן חופש העיתונות , בחירות חופשיות , מאבק נגד הבירוקרטיה , 
הפחתת מספר פעילי המפלגה , ביטול מעמדה הבלעדי של המפלגה הקומוניסטית וכן 
הגברת כוחו של הפרלמנט המקומי . " קצב השינויים שהחלו לפני שלוש שנים הינו 
איטי מדי . בעצם , אין שינוי בכלל " , מחה אחד המפגינים . " ראש הממשלה 
וסגנו אחראים למצב העניינים הנורא " , האשים זוריג . לדבריו , האיסור על 
הפגנות , שהוצא בשבוע שעבר , נוגד את החוקה והדמוקרטיה . השוטרים הבודדים 
שנכחו במקום התבוננו במפגינים בשעמום משהו , תמונה חסרת תקדים במדינה . 
כמה שוטרים התערבו בקהל ומספר סוכנים צלמו מפגינים שנשאו מצלמות קולנוע ישנות . 
המפגינים הניפו כרזות הקוראות לשים קץ להטבות מהם נהנית צמרת המפלגה הקומוניסטית , 
ובעד שבוע עבודה בן חמישה ימים . זוריג ומתנגדי משטר אחרים לא דרשו את הפלת 
מפלגת המהפכה של העם המונגולי . לדברי ראשי המפגינים הסכימה הממשלה להכיר 
באיגוד הדמוקרטי . מונגוליה המבודדת , נמצאת בין סין ובריה"ם . שטחה גדול 
פי שלושה מזה של צרפת , אולם אוכלוסייתה מונה מעט יותר משני מיליון . היא 
הייתה המדינה הראשונה בעולם לאחר בריה"ם שהכריזה על עצמה כקומוניסטית . דיפלומטים 
מערביים באולאן - באטור אמרו כי האיגוד הדמוקרטי מהווה את האתגר הגדול ביותר 
להנהגת מונגוליה בעת האחרונה . באיגוד חברים 000 , 06 איש להערכת הדיפלומטים , 
ואילו המפלגה הקומוניסטית מונה 000 , 09 חברים . תחת שלטונו של זאמבין באטמונך , 
בן ה36 , ערכה הממשלה רפורמות מתונות בעידודה של בת - בריתה מזה שנים רבות 
ברית - המועצות . 
