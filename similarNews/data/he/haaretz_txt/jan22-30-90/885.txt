מטוס המיג 32 שערק מסוריה לישראל באמצע חודש אוקטובר אשתקד , הוטס אתמול 
לראשונה על ידי טייס הניסוי הראשי של חיל האוויר . טיסת המבחן שיצאה מבסיס 
חיל האוויר במרכז הארץ , בנוכחות הרמטכ"ל , מפקד חיל האויר וקצינים בכירים 
אחרים , עברה בהצלחה וללא כל תקלות . בשיחה עם כתבים לאחר הנחיתה , אמר 
תא"ל י . מחיל האוויר , שהטייס הסורי העריק , באסם עאדל , סייע והדריך 
את טייס הניסוי ואת אנשי צוות הקרקע בכל שלבי ההכנות לטיסה . " שיתוף הפעולה 
עם הטייס הסורי היה מצוין . הוא נתן לנו את כל המידע שהיינו צריכים להטסת 
המטוס וכן מידע שהוא מעבר לפרטים על המטוס עצמו " , אמר הקצין . המיג הסורי 
הגיע למסלול ההמראה בשעה 53 . 2 אחה"ץ והוא עדיין צבוע בצבעי ההסוואה הסוריים , 
כולל הדגל הסורי . על המטוס הודבק כוכב של חיל האוויר הישראלי וכתוביות 
שונות בעברית , בסמוך לכתוביות המקוריות בערבית . המטוס המריא ב83 . 2 מלווה 
בשני מטוסי חיל האוויר מסוג אפ61 ואפ51 . ההמראה היתה קצרה ועצמת המנוע הרשימה 
את אנשי חיל האוויר . תאוצתו גברה על תאוצת מטוס האפ61 שהמריא בסמוך לו . 
ליווי מטוסי חיל האוויר ניתן לצורך צילומים והתראה במקרה של תקלות חיצוניות . 
המטוס טס מעל ירושלים וחזר לשדה התעופה ממנו יצא כעבור פחות מ03 דקות . 
הוא טס שני יעפים נמוכים מול בימת הכבוד ונחת בשלום בשעה 22 . 3 אחה"ץ . 
אנשי צוות הקרקע קיבלו את הטייס כמיטב המסורת של חיל האוויר לציון טיסת סולו 
ראשונה , בשטיפת מים ובקבוקי שמפניה . קפידבינבשיחה עם כתבים לאחר הנחיתה , 
אמר תא"ל י . : " אנחנו מאוד שמחים שהטיסה עברה בשלום . היא יצאה לפועל 
לאחר מאמץ תחזוקתי רב , שבו הבאנו אותו למצב של טיסה . לקח זמן רב להכין 
את הטייס כראוי . עתה נוכל להתחיל בתוכנית טיסות מפורטת שתתבצע במשך מספר 
חודשים , ללימוד ביצועי המטוס ומערכותיו " . לדבריו השאיפה היא להכיר היטב 
את המטוס המהווה את האיום העיקרי שעומד מול חיל האוויר , כפי שנעשה בלימוד 
המיג 12 העיראקי , אשר נחת בישראל לפני מלחמת ששת הימים . תא"ל י . ציין 
כי לימוד המטוס מלפני ולפנים , יקטין את מידת האפתעה בפניה יעמדו טייסי 
חיל האוויר בשדה הקרב בעתיד . טייס הניסוי אמר לכתבים בתום הטיסה , שהמטוס 
שמיש לגמרי ולא היתה שום תקלה בשעת הטיסה . לדבריו המטוס מאוד מעניין , 
בעיקר בשל העובדה שלמטוס כנפיים בעלות גיאומטריה משתנה , כמוה אין למטוסי 
הקרב האמריקאים . במלחמת לבנון הפיל טייס הניסוי שני מטוסי מיג12 סוריים . 
טייס מטוס האפ61 שליווה את טיסת המיג , היה אחיו של טייס הניסוי שהטיס 
את המיג . אח אחר במשפחה , אף הוא טייס , נהרג לפני מספר שנים בתאונת 
טיסה . אנשי חיל האוויר ציינו שהקשיים העיקריים בהכנת המטוס הסורי לטיסה 
היו טכניים . אנשי התחזוקה של החיל לא הכניסו כל שינויים במטוס אולם במהלך 
הכשרתו לטיסה , השתמשו באמצעים שונים והתאימו נושאי תחזוקה שונים כמו דלק , 
שמן וחלקי חילוף הכרחיים למטוס . מצבו התחזוקתי הוגדר על ידי קצין בכיר 
בחיל כבינוני מאוד , אולם הוסיף , יתכן שמטוס מסוג זה אינו דורש רמת תחזוקה 
הרבה יותר גבוהה . 
