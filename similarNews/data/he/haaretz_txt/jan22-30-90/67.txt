( ע ) ישראל תדע להתמודד עם עשרות אלפי עולים המגיעים עכשיו ארצה , אך 
אם זרם העלייה יעבור את המאה אלף , יהיה צורך להפעיל תוכנית שונה מזו שעל 
פיה פועלים כיום אמר אתמול סגן שר האוצר , יוסי ביילין , שביקר עם חברי 
ועדת המשנה לענייני קליטה ומנך " לים של משרדי הממשלה המטפלים בעלייה במרכזי 
עולים בחולון ובראשל"ץ . ביילין ופמלייתו שוחחו עם עולים בדירותיהם ובאולפנים 
והתרשמותם היתה שהקליטה הישירה הוכיחה את עצמה . הוא אמר שיש עתה להגדיל 
את התקציב , כדי ליצור מקומות עבודה חדשים . " זו עלייה איכותית , היכולה 
לתרום הרבה " , ציין . לדעתו , יצטרכו רבים מבעלי המקצועות החופשיים להתפשר 
ולעבוד לפחות בשלב הראשון בעבודה שאינה מתאימה בדיוק למעמדם . כך למשל , 
הוא אמר למרצה למתימטיקה מאוניברסיטה בבריה"ם , כי " בשלב ראשון תצטרך 
אולי להסכים לעבוד כמורה למתימטיקה בבית ספר תיכון " . מקבוצת עולים בראשל"ץ 
שמע ביילין בקשה להקצות להם קרקע , כדי שיוכלו להקים בעצמם את בתיהם . 
