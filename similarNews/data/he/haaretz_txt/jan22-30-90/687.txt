שלושה חיילי צה"ל נפצעו באורח קל ביום ששי במספר תקריות וניסיונות פיגוע 
באזור הביטחון בדרום לבנון . בתקרית הראשונה , שאירעה בבוקר , נורתה אש 
מנשק קל לעבר כוח צה"ל שנע בגזרה המרכזית של אזור הביטחון , סמוך לכפר טייבה , 
שני ק"ם מגדר הגבול עם ישראל . חיילי צהל השיבו באש לעבר מקור הירי , 
ובתקרית זו לא היו נפגעים . כוחות צה"ל וצד"ל ניהלו , במזג - אוויר סוער 
ביותר , מצוד אחר החוליה התוקפת . החזית הדמוקרטית לשחרור פלשתין טענה 
בדמשק כי אנשיה , " מיחידות קדושי האינתיפאדה " , תקפו כוח של צה"ל באש 
מקלעים , רקטות ורימוני - יד , והרגו ששה ישראלים . בהצהרה נוספת אמר 
הארגון כי שלוש שעות לאחר המארב עדיין נמשכים הקרבות , וכי מספר חיילים 
ישראליים נפגעו . מקורות ביטחוניים בישראל הודיעו כי הצהרות החזית חסרות - 
שחר , וכי אין לצה"ל נפגעים בתקרית זו . בשעות הצהרים , ביום ששי , עלה 
רכב קרבי משוריין של צה"ל על מוקש נגד רכב סמוך למעבר בית - יהון ( אחד 
ממעברי הגבול בין אזור הביטחון לישראל ) , בגזרה המערבית של אזור הביטחון . 
בפיגוע זה נפצע קצין צה"ל שפיקד על הרכב . הפצוע פונה לבית - חולים בישראל 
ומצבו הוגדר כקל . התקרית השלישית , אף היא באזור מעבר בית - יהון , אירעה 
אחר הצהרים . רכב של צה"ל עלה על מוקש , ושני חיילים שנסעו בו נפצעו באורח 
קל . הפצועים פונו לבית - חולים בישראל . בשבת ערכו כוחות צה"ל וצד"ל סריקות 
מקיפות וחיפושים אחר חברי החוליה שהטמינה את המוקשים . מקורות לבנוניים 
מסרו אמש שצה"ל תפס את אחד המחבלים . חיילי צד"ל לכדו אתמול מחבל אף הם , 
סמוך לגשר חרדלה . 
