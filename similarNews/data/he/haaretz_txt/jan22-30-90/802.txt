כאשר ברוס וסרסטיין וגוזף פארלה עזבו לפני שנתיים את פרסט בוסטון קורפוריישן 
כדי להקים את בנק ההשקעות שלהם , הם עמדו לפני הצורך לשכור לעבודה בעלי 
כשרונות לתפקידי צמרת בתקופה שבה הורגלו מנהלים בוול סטריט בשאננות וללא 
ניד עפעף למשכורות ענק . לפני המועמדים נופפו השניים בתפקידים בעלי שמות 
מרשימים . ותוך זמן קצר חתמו ארבעה תותחים כבדים בתחום השתלטות על חברות , 
כולל אלן סטיוונסון , שותף בחברת עורכי הדין קראוואת , סוויין אנד מור , 
וגק לנס , מנכ"ל בשירסון לאהמן האטן , על חוזים , והתקבלו כסגני יושב 
ראש בחברת וסרסטייין פארלה ושות . למעשה , על פי החישוב האחרון יושבים 
בחברה החדשה לא רק יושב הראש והמנכ"ל הרגילים , אלא יו"ר לעניינים בין - 
לאומיים , 22 מנכ"לים ולפחות 51 סגני נשיא . וכולם אמורים לפקח על כ001 
עובדים בלבד . או אולי לא היתה זו אלא הונאה ? שכן תפקיד סגן היושב ראש 
נעלם לפתע מנייר המכתבים של החברה . " אף אחד אינו עוד סגן יושב ראש " , 
אמר דובר של החברה . " אנחנו לא משתמשים יותר בתואר זה " . על אף שלאנס 
ושלושה סגני יושב ראש אחרים לא הורדו בדרגה , הם כעת מנכ"לים . נראה שהחברה 
החליטה לשים קץ לזיהום התוארים והשמות המצלצלים . במצב שבו תוספות השכר 
בחברות הולכות ומצטמקות , בונוסים של סוף השנה נמצאים בירידה ונערכת מתקפה 
כללית על הפריווילגיות והתפנוקים המיוחדים של הצמרת , החלו חברות בכל אתר 
לגמול לעובדים שההנהלה חפצה ביקרם בתארים מרשימים ויוקרתיים . נראה שהשיטה 
הזו מצאה חן בעיני כולם : מעסיקים חוסכים כסף , עובדים מצילים יוקרה , 
אבל התארים הפכו כמעט חסרי משמעות , שלא לדבר על הבלבול שהם זורעים . 
נסה לטלפן למטה האמריקאי של חברת סאצי את סאצי ולבקש את היושב ראש . " איזה 
מהם ? " תשאל פקידת הקבלה . חברת המניות של סאצי כאן ומשרדה בניו - יורק 
מתחלקים בשלושה יושבי ראש , שני נשיאים , שלושה סגני יו"ר , שני קציני 
מבצעים ראשיים ולהק שלם של סגני נשיא בכירים וסגני נשיא לענייני ביצועים . 
החברה המתחרה , וולטר תומפסון ומשרדה בניו - יורק , כוללים שני יושבי 
ראש , שני מנכ"לים ושלושה סגני יו"ר , ובחברת די - די - בי נדהם וורלדווייד 
יש שני מנכ"לים , שני מנהלים ראשיים לענייני כספים וכמובן בכל משרד אזורי 
יושב נשיא . יש לכך כמה הסברים מתקבלים על הדעת . " חברות פרסום רבות 
התמזגו בשנים האחרונות " , אמר דייוויד וורנר , מייסד דיוויד וורנר אינטרנשיונל 
קורפוריישן , חברת שיווק מנהלים . " הן חייבות לכבד את החוזים הקיימים 
של המנהלים , גם אם פירוש הדבר הוא מצב שבו כמה מנהלים ממלאים אותו תפקיד " . 
בקרב בנקים , סוכנויות ברוקרים ובנקי השקעות הסיבות לא פחות משכנעות ומחייבות : 
" תקנות המשנה של בנקים וחברות בנקאות רבות קובעות שכדי לאשר מלווה חייב 
העובד להיות פקיד בכיר " , ציין וינדל פריהאם , מגייס כשרונות בדרג מנהלים 
בחברת בקורן - פרי אינטרנשיונל . אבל פועל כאן גם גורם האמינות הישן . 
מנהל בנק הוא תואר מכובד דיו על מנת לפתוח מועדון חג מולד . אבל עסקים רציניים 
דורשים תואר סמכותי יותר . אפילו הוליווד , הבזה מאז ומעולם למוסכמות החוף 
המזרחי , נסחפה בזרם . התואר מפיק או במאי איבדו את יוקרתם . כל מי שהוא 
מישהו הוא כיום מפיק בכיר , תסריטאי - במאי , תסריטאי - מפיק , או שיא 
השיאים מפיק - תסריטאי - במאי , כמו סטיוון קאנל , האחראי ל " 12 גם 
שחקנים הצטרפו למשחק . אדי מרפי , שכיכב באחרונה ב"לבוא לאמריקה " מופיע 
בקרדיטים של הסרט כשחקן , מפיק ותסריטאי ( כדי לשאת חן וחסד בעיני מרפי 
לא העניקה חברת סרטי פרמונט את הקרדיט הדרוש לארט בוכוולד , אבי הרעיון 
המקורי . בוכוואלד הגיש נגד החברה תביעה משפטית . באחרונה הוא הגיע לידי 
פשרה עם פרמונט וקיבל 052 אלף דולר ) . במצב דברים זה אין זה מפתיע שהתארים 
והשמות הופכים להיות פחות אמינים . כמה מהם נשמעים יוקרתיים , אבל הם הפכו 
להיות שומו שמים בדיחה בקרב ציידי כשרונות . למשל , התואר סגן יושב ראש . 
" זה הוא אדם שאף פעם לא הצליח להגיע לתפקיד נשיא או מנכ"ל " , אמר וורנר . 
" אדם כזה בדרך כלל מחפש תפקיד חדש במקום אחר " . וקיים גם התפקיד שממנו 
הכל מפחדים עוזר הנשיא . " זה בדרך כלל מישהו שהחברה אינה יודעת איך להיפטר 
ממנו " , אמר וורנר . " קרוב לוודאי שאנשים כאלה מסווגים כאחראים על פרויקטים 
מיוחדים בשביל הנשיא " . אפילו תואר הנשיא המקודש מאז ומתמיד הופך להיות חשוד . 
" אנשים שבזמנם כונו ראשי מחלקות מכונים כעת נשיאים " , התלונן דון אלרטון , 
מגייס מנהלים בשיקגו . חברות נותנות כיום שמות חדשים לחברות - הבנות , 
כך שסגני נשיא לשעבר , האחראים על מחקר ופיתוח , הופכים לנשיאים " . בעלי 
התארים עצמם מתחילים לגלות ספקנות לתארים מצלצלים ולאלו הנושאים אותם . 
בבנק השקעות בוול סטריט רוטנים עובדים כנגד סגן נשיא אחד לענייני ביצועים , 
שלדבריהם מבלה את מרבית זמנו בטיסות ומאכיל ומשקה על חשבון החברה לקוחות 
כביכול במסעות אקזוטיים . הם אומרים שהוא עסוק בדיג סלמון באיסלנד ובציד 
בקשמיר . כדי לעמוד בפרץ החליטה סיטיקורף למשל לחסל לחלוטין את התארים 
הקונוונציונלים . בשנים האחרונות אימץ הבנק את מה שהוא מכנה " תארים תיאוריים " , 
האמורים לשקף את מה שהעובד אכן עושה . מנהל משאבים אנושיים חוזר להיות , 
איפוא , ראש סגל כוח אדם , וסגן הנשיא הממונה על בנקאות לצרכנים הוא כעת 
מנהל הקבוצה האחראי על בנקאות הצריכה בארצות הברית . " התארים הקודמים 
שלנו לא הסבירו לקהל מה אכן עושים האנשים שלנו " , אמרה דוברת של סיטיקורף . 
