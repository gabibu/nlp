לונדון ( ע"ם ) משבר דיפלומטי שקט נתגלע בין אלגיריה ואיראן , בשל גזרי 
הדין שנפסקו על ידי בית דין נגד 03 פונדמנטליסטים אלגיריים , שחלקם פעלו 
מטעם מה שמכונה " המהפכה האיראנית " . ארגון " הדגלים האסלמיים " הפועל 
באיראן , יצא בקריאה מטהראן והאשים את אלגיריה ב"נסיגה מן הקו המהפכני " 
שלה , בכניעה ללחצים אמריקאיים ובפתיחת השער לכוחות חילוניים ושמאלניים 
החותרים לפעול בגלוי , בשעה שנמנע מן הכוחות האיסלמיים ליטול חלק בעיצוב 
ההחלטות הפוליטיות באלגיריה . הפונדמנטליסטים שהורשעו בבית הדין האלגירי 
נעצרו בקיץ אשתקד , בעקבות התנגשויות דמים שארעו בינם ובין כוחות המשטרה , 
כאשר ניסו לתקוף את בית הדין בבופריק , בו התנהל משפטם של שלושה ממנהיגי 
הפונדמנטליסטים הקיצוניים באלגיריה . ארגון " הדגלים האסלמיים " האיראני 
שכח רק לציין , כי ממשלת אלגיריה התירה לאחרונה לגורמים האיסלמיים הדתיים 
לכונן מפלגה פוליטית , הלא היא מפלגת " ההצלה האיסלמית " . 
