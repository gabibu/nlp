" ראש הממשלה , יצחק שמיר , לא ילך הפעם לפשרה ויתמודד מול שרי החישוקים . 
אני מעריך שיזכה . אבל אין ספק שראש הממשלה לא יוכל להמשיך בתפקידו , 
אם לא יקבל את אימון מרכז הליכוד " אמר אתמול מקורבו של ראש הממשלה , 
השר לענייני איכות הסביבה , רוני מילוא , ב"מוספשבת " , תוכנית הראיונות 
הדו - שבועית המשותפת לתיאטרון " הבימה " , עיתון " הארץ " ועיריית תל - 
אביב , בהנחיית העיתונאי מיכאל הנדלזלץ . השר מילוא אמר כי נפגש עם השר 
אריאל שרון והבהיר לו שהמשך המאבקים הפנימיים בליכוד עלולים לעלות למפלגה 
באובדן השלטון . הוא הוסיף כי מאבקם של שרי החישוקים בראש הממשלה איננו 
מאבק אידיאולוגי , אלא אישי . " ראש הממשלה לא מבטא עמדות ניציות פחות 
משלושת שרי החישוקים . עובדה היא כי בהצבעה על אישור הסכמי קמף - דיוויד 
בכנסת הצביעו שרים אלה בעד ואילו שמיר הצביע נגד " , אמר השר מילוא . בהתייחסו 
למגעים שמנהל שמעון פרס עם המפלגות הדתיות להקמת ממשלה צרה , אמר השר מילוא 
כי " הקמת ממשלה צרה עתה זה כמעט שיגעון , לאור המשימות העומדות כיום בפני 
המדינה , ובעיקר קליטת עלייה " . הוא הדגיש כי העולים צריכים לחוש שקיימת 
אחדות לאומית . השר מילוא הזהיר כי ממשלה צרה לא תצליח להתמודד עם אתגר 
קליטת העלייה , שכן היא תהיה כל הזמן עסוקה במאבקי הישרדות מול ניסיונות 
האופוזיציה להפילה . השר מילוא ציין עוד כי נכונות המפלגות הדתיות ללכת עם 
המערך לממשלה צרה נובעת במידה רבה מסירובו של ראש הממשלה , יצחק שמיר , 
להקים עם המפלגות הדתיות לפני שנה ממשלה צרה בראשות הליכוד . מילוא גילה 
כי לשמיר היה אז כבר הסכם חתום וגמור עם המפלגות הדתיות להקמת ממשלה צרה , 
אולם הוא העדיף הקמת ממשלה רחבה , מתוך מחשבה שטובת המדינה מחייבת זאת . 
" הדתיים לא שוכחים זאת לשמיר . הם כועסים עליו וכעס זה סלל את הדרך למו"ם 
היום בין המערך לדתיים " . השר מילוא הוסיף : " אינני מבין איך כולם שותקים 
על כך שיש בממשלה שר בכיר המנצל את המצב שראש הממשלה מצדד בממשלה רחבה ושהליכוד 
דחה ממשלה צרה עם הדתיים ומנסה לפרק את הממשלה הרחבה ולהקים ממשלה צרה . 
השר הזה מדבר כל הזמן על צמיחה , אבל הדבר היחידי שיצמיח אולי זו ממשלה 
צרה " . בתשובה לשאלה אמר השר מילוא , כי הליכוד לא מקיים מגעים עם המפלגות 
הדתיות להקמת ממשלה צרה בראשותו . לדבריו , " אנחנו נמצאים במצב שיכולתנו 
להקים ממשלה צרה מוגבלת ביותר ולכן איננו משקיעים בכך מאמץ " . השר מילוא 
תקף את ש"ס על מגעיה עם המערך , בטענה כי " לשר דרעי כשר הפנים יש את " אל - 
המעיין " ובממשלה צרה , כשיהיה אולי שר האוצר , יהיה לו את המעיין כולו " . 
השר מילוא ציין כי הליכוד התנסה בישיבה באופוזיציה במשך 03 שנה ואם לא יהיה 
מנוס תשרת המפלגה את המדינה מהאופוזיציה . הוא הביע הערכתו כי אם המערך 
אכן יביא לפירוק ממשלת האחדות ויקים תחתיה ממשלה צרה , הדבר יעלה לה מחיר 
יקר בבחירות הבאות . " הציבור יתחשבן עם המערך על מעשהו זה בבחירות הבאות " , 
אמר . בעניין המו"ם עם הפלשתינאים ותוכנית הבחירות בשטחים אמר השר רוני 
מילוא , כי " אנחנו כיום צריכים להצטער על כך שב0791 עזרנו למלך חוסיין 
לגבור על הפלשתינאים . אילו לא עזרנו לו אז , אולי היתה היום מדינה לפלשתינאים 
בגדה המזרחית של הירדן והם לא היו דורשים לעצמם מדינה בלב ישראל " . ד"ר פנחס 
לרמן , מומחה לטיפול במחלת הכיפיון ( אפילפסיה ) , אמר כי בישראל יש 
כ000 , 02 איש החולים במחלה זו . הוא הדגיש כי הרבה בורות ודיעות קדומות 
קיימות בציבור לגבי מחלה זו , שבעצם איננה מחלה יותר ממה שמיגרנה היא מחלה . 
לדבריו , טיפול תרופתי מצליח למנוע אצל כ%08 מהחולים התקפים והם יכולים 
לתפקד באורח נורמלי בכל עבודה . ד"ר לרמן הביע צערו על כך שהתקשי"ר הממשלתי 
מונע עבודה מחולי אפילפסיה . הוא ציין כי זו אפליה הגורמת עוול למאות אנשים 
ומן הראוי לתקן זאת . לדבריו , בשל יחס הציבור הרבה מחולי הכיפיון מתביישים 
במחלתם , מסתירים אותה ו"מתנהגים כמו האנוסים בספרד " . עוד אמר כי חלק 
מהציבור נוטה מתוך דעות קדומות לייחס לחולי אפילפסיה פיגור שכלי והדגיש כי 
בין עשרות מטופליו ישנם עובדים בעמדות בכירות בשירות הציבורי , מדענים ואנשים 
במנת משכל גבוהה ביותר . ד"ר לרמן אמר כי אור חזק ומהבהב עלול לגרום התקפים 
אפילפטיים אצל חולי מחלת הכיפיון . כך , למשל , ישיבה קרובה מדי למסך 
הטלוויזיה עלול לזרז התקפים . באיבחון הראשוני של המחלה קיימות טעויות רבות 
ולעיתים לוקח חצי שנה ויותר עד לאחנה . הוא סיפר על תלמידת בית - ספר שנהגה 
" להפיל " ספריה בכיתה . המורים חשבו כי לתלמידה יש איזושהי הפרעה נפשית 
והיא נשלחה לטיפול אצל פסיכולוג ורק לאחר זמן אובחן כי היא סובלת ממחלת הכיפיון . 
ד"ר לרמן אמר עוד כי רק אצל חמישה אחוזים מחולי מחלת הכיפיון יש סיכון שיוולד 
להם ילד חולה כיפיון . בתוכנית הראיונות התארחו גם עיתונאי הטלוויזיה , 
ישראל סגל , לרגל צאת ספרו " נעילה " . סגל אמר כי הוא פסימי לגבי הסיכויים 
לגשר בין העולם החרדי לעולם החילוני . " הם בזים ושוללים אותנו והתהום 
הפעורה בין שני העולמות היא כה גדולה ואיומה שלא ניתן בכלל לגשר עליה " , 
אמר . כן התארחו הבדרן , השחקן וסופר הילדים , דודו דותן , לרגל הצגת 
היחיד החדשה שלו " קלסתרון " , זמרת האופרה הישראלית החדשה , עמליה יצחק , 
הממלאת את תפקיד הנזל באופרה " הנזל וגרטל " המועלת עתה ושחקני הצגת " סוף 
ההתחלה " ב"הבימה " , ספי ריבלין ודב רייזר . 
