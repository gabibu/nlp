מ"ם ראש הממשלה ושר האוצר , שמעון פרס , דחה הזמנה לבקר במזרח גרמניה , 
כל עוד לא הכירה ממשלתה באחריותה לשואה ולא הביעה את נכונותה לשלם פיצויים 
לקורבנותיה . ההזמנה לביקור רשמי במזרח ברלין הגיע בימים אלו ללשכת פרס , 
אולם מלשכתו נמסר כי הביקור לא ייצא לפועל . בימים הקרובים ייצא יועץ שר 
החוץ לתפוצות , מיכאל שילה , לאחת מבירות אירופה , כדי לדון בנושא זה 
עם משלחת מזרח גרמנית . משרד החוץ דבק בעמדה כי ישראל לא תכונן יחסים דיפלומטיים 
עם מזרח גרמניה , אף שזו מביעה נכונות לכך , כל עוד לא תיושב מחלוקת הפיצויים . 
בדיון פנימי שהתקיים באחרונה באוצר , בראשות שמעון פרס , הוחלט להעניק 
עדיפות לדרישה לשילומים למדינת ישראל על פי פיצויים לניצולי שואה בודדים . 
באוצר שוללים על הסף את ההצעה שהוגשה בשעתו ליו"ר הקונגרס היהודי העולמי , 
אדגר ברונפמן , לשלם לישראל 001 מיליון דולר בלבד . באוצר מעריכים את 
הסכומים בסדרי גודל גדולים פי כמה . בהתחשב בכך שממשלת מזרח גרמניה תתקשה 
לגייס מטבע חוץ לצורך זה , תהיה ישראל מוכנה לקבל במקום זאת סחורות שיסופקו 
לה במישרין , או לקבל את תמורתן מצד שלישי שירכוש אותן בעסקה סיבובית . 
פרס הצביע על כך שרבים מהעולים המגיעים מברית המועצות יפסידו את תשלומי הרנטה 
החודשיים שהם מקבלים מגרמניה , בתוקף היותם תושבים שהיו בכיבוש הנאצים . 
משרד האוצר מבקש למצוא דרך לפצות את ישראל שתקלוט עתה עולים אלה ישראל מילר , 
יו"ר ועידת התביעות המייצגת את העם היהודי כלפי הגרמנים , ביקר בחודש שעבר 
בארץ ונועד בנושאים אלה עם ראש הממשלה ואישים אחרים . הוא דיווח על לחצים 
שמפעיל גוף זה , שמושבו בניו יורק , על הממשל האמריקאי , שיעכב מתן הטבות 
לממשלת מזרח גרמניה עד אשר יוסדר עניין הפיצויים לישראל ולניצולי השואה . 
שר החוץ משה ארנס לא יבקר בעתיד הקרוב ברומניה , אף ששגריר ישראל בבוקרשט 
נתבקש להשיג הזמנה לביקור היכרות של השר עם ראשי המשטר החדש , כשם שהם נוהגים 
עם שרי חוץ רבים אחרים . ארנס ייצא בחודש הבא לפראג , כדי להשתתף בטכס 
הרשמי של חידוש היחסים עם ישראל . שמעון פרס לעומת זאת , שקיבל הזמנה לבקר 
ברומניה מטעם גורמים במפלגה , עשוי לצאת לשם בקרוב . 
