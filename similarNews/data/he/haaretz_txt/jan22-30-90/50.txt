מדריד , ( מיוחד ל"הארץ " ) . שר החוץ , משה ארנס , פותח הבוקר בשני 
ימי שיחות מדיניות במדריד , במגמה להעניק תנופה ליחסים הדו - צדדיים המתפתחים 
בין ספרד לישראל ולהסדיר אולי עוד במרוצת השנה הקרובה ביקור של ראש ממשלת 
ספרד , פיליפה גונזאלס , בישראל . ארנס יקיים הבוקר ישיבת עבודה מורחבת 
במשרד החוץ במדריד , שבשוליה מתוכננת פגישה בארבע עיניים בינו לבין עמיתו 
הספרדי , פרנסיסקו אורדונז . אחר כך יוועד עם נשיא הקונגרס של ספרד ומחר 
הוא אמור להתקבל לשיחת נימוסין בארמון המלך , ולקיים שיחה מדינית עם ראש 
ממשלת ספרד . ארנס סייר אתמול בטולדו והתקבל על ידי מושל המחוז המקומי שהביע 
באוזניו " שביעות רצון נוכח תיקוני ההיסטוריה " , בהתייחסות למאמץ המרוכז 
שעושה לאחרונה הממשל הספרדי , כדי לציין את המועד המתקרב של 005 שנה לגירוש 
יהודי ספרד . אמש נועד שר החוץ עם אישים בקהילה היהודית של מדריד . ביקורו 
של שר החוץ משה ארנס ברומניה , שהיה אמור להתקיים השבוע , בהמשך לביקורו 
בפורטוגל ובספרד , נדחה בגלל דיווחים על חוסר יציבות במשטר החדש בבוקרשט , 
והוא יתקיים במועד מאחור יותר . נודע , כי משרד החוץ ביקש משר התקשורת 
גד יעקובי לדחות ביקור שתוכנן לשבוע זה בבירת רומניה , אך התברר כי באותה 
שעה נמשכו המאמצים להסדיר את ביקורו של ארנס , וזה נדחה לבקשת הרומנים . 
בגלל ביקורו של ארנס בפורטוגל נתבקש בשבוע שעבר שר האנרגיה משה שחל לדחות 
את פגישתו עם נשיא פורטוגל מריו סוארש בשבוע זה . שגריר ישראל ברומניה צבי 
מזאל העביר ליעקובי הזמנה מעמיתו הרומני לבקר בבוקרשט בראש ראש משלחת גדולה 
לדיון בשיתוף פעולה נרחב בנושאי תקשורת , תעשיית אלקטרוניקה וטלקומניקציה . 
נקבע כי הביקור יתקיים בחודש אפריל . 
