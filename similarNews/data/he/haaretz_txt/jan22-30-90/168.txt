בודפשט ( ע"ץ ) . מטחי יריות של תת - מקלעים נשמעו אתמול אחר הצהריים 
בטיראנה , בירת אלבניה , מסר כתב של תחנת רדיו הונגרית פרטית הנמצא עתה 
בטיראנה . " היום אחר הצהריים , בשעה שטיילתי בעיר בלוויית חבר של שגרירות 
הונגריה באלבניה , שמעתי מטחי יריות של תת מקלעים , מדרום - מזרח בירת 
אלבניה " , מסר כתב הרדיו . הדיפלומט ההונגרי הוסיף מצידו : מעולם לא שמעתי 
מטחי יריות כאלה בטיראנה . ב21 בינואר מסרה סוכנות הידיעות היוגוסלווית מפי 
" מקורות מהימנים " , כי הוכרז מצב חרום באלבניה . עיתוני יוגוסלוויה מסרו 
אותו יום , כי תוגברו אמצעי הביטחון בטיראנה , לפני מעונותיהם של מנהיג 
המפלגה האלבנית ראמיז אליה ואלמנתו של אנוור הודגה , הגב נזמיה הודגה . 
שלושה ימים לאחר מכן הכחיש מנהיג אלבניה בתוקף ידיעה זו , והאשים את בלגרד 
כי היא " המקור של המצאות אלה שנועדו להביא להפלת השלטון העממי " באלבניה . 
