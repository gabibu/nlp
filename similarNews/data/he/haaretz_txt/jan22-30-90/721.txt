פאריס ( מיוחד ל"הארץ " ) . מיכאל , מלכה הגולה של רומניה , הכריז אמש 
בפאריס , כי הוא ממתין לקריאתו של העם הרומני , ורמז בפעם הראשונה מאז 
הדחת צאושסקו כי הוא שוקל חזרה לבוקרשט " במגמה לאחד את העם " . על רקע 
ההידרדרות שחלה בימים האחרונים ברומניה ביציבות הוועד להצלה לאומית , הועלה 
גם בבוקרשט הרעיון של פנייה אפשרית למלך בנסיון ליצור בסיס ללגיטימציה מחודשת 
של המימשל המרכזי . בקרב חוגים רומניים גולים בצרפת בשווייץ ובאיטליה מזכירים 
אינטלקטואלים בהקשר זה את " הדוגמה הספרדית " התפקיד המכריע שמילא המלך 
חואן קארלוס במעבר הבלתי - אלים מן הדיקטטורה של פראנקו אל התבססותה של דמוקרטיה 
פרלמנטרית בספרד . המלך מיכאל גולה מחוץ לרומניה יותר מ04 שנה , לאחר שהומלך , 
בגיל 91 , בתמרון - חצר בהשראה פאשיסטית . 
