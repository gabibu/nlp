שיירה גדולה של כוחות סובייטיים יצאה לכיוון הגבול בין אזרבייגאן לאיראן , 
בעקבות ידיעות על אי - שקט באזור . הכוחות נשלחו אתמול בלילה לנחיצוואן 
חבל אוטונומי של אזרבייגאן על הגבול האיראני , שהכריז בשבוע שעבר על התנתקותו 
מבריה"ם . קודם לכן נפוצו ידיעות כי איראן מספקת נשק ללוחמים האזרים בחבל 
זה . קווי הטלפון בין החבל לבין שאר חלקי בריה"ם נותקו . רדיו מוסקווה דיווח 
כי ראשי הק - ג - ב באזרבייגאן יצאו בקריאה פומבית יוצאת - דופן לשמור על 
הרגיעה , ותיארו את המצב ברפובליקה כעל - סף אנרכיה . " אזרבייגאן נמצאת 
על - פי התהום , שמעבר לו שוכן התוהו - ובוהו " , נאמר בהודעה ששיגרה המשטרה 
החשאית לאזרחי הרפובליקה . ההתנגדות לנוכחות הצבא הסובייטי ברפובליקה גברה 
אתמול . הבוקר עומד לפוג האולטימטום בן 84 השעות שהציבו לוחמי החזית העממית 
של אזרבייגאן לפינוי כל הכוחות הסובייטיים . " נמתין עד מועד פקיעת האולטימטום , 
ואז נפתח במלחמת גרילה ממש " , אמר דובר מטעם החזית בבאקו . " מנוי וגמור 
עמנו להילחם עד טיפת דמנו האחרונה " . רדיו מוסקווה ציטט את מפקד הצבא הסובייטי 
באזור באקו , שהשביע את חייליו להיות מוכנים לכל מקרה , ולפעול בנחישות 
להפסיק כל התקפות נוספות על אזרחים או רכוש . אור ליום אתמול נרשמו תקריות 
ירי בבאקו , והדיווחים השונים מוסרים על בין שלושה לחמישה הרוגים . רדיו 
מוסקווה הודיע כי אנשים חמושים הציבו מארבים לשיירות הצבא , שהיו אמורות 
להעביר חיילים משוחררים ובני משפחותיהם , וחיילים לא - יציבים , וכי שלושה 
אנשים שני חיילים ואשה עוברת - אורח נהרגו בחילופי האש . קפידבינדובר משרד 
החוץ , גנאדי גראסימוב , אמר כי ככל הידוע לו נהרגו ארבעה חיילים בשעות 
הלילה מירי צלפים . דובר של החזית העממית אמר בבאקו כי חמישה אזרחים נהרגו 
ביממה האחרונה בהתנגשויות עם חיילים . ממקורות רשמיים נמסר כי עד כה נהרגו 
במהומות באזרבייגאן יותר מ071 בני - אדם . רבי - החובלים של 05 מכליות נפט 
וגז אזריות , העוגנות בנמל באקו , שיגרו מכתב למפקד הצבאי של האזור , 
ואיימו לפוצץ את ספינותיהם על מטענן וכן אסדות קידוח בים הכספי , אם לא 
יסוגו כוחות הצבא האדום , הק - ג - ב ומשרד הפנים הסובייטי מן הרפובליקה . 
כך דיווח העיתון " קומסומולסקאיה פראוודה " . לפי העיתון , מתנוססות בכל 
רחבי הבירה כרזות בנוסח : " הצבא החוצה " ; " אפגניסטאן אזרבייגאן " . 
חיילים סובייטיים ממוצא אזרי ערקו מיחידותיהם והצטרפו ללוחמים הקיצונים , 
שפתחו באש לעבר חיילים סובייטיים בקסרקטיניהם . ביטאון האיגודים המקצועיים 
בבריה"ם , " טרוד " , דיווח כי הלוחמים האזרים , שפרעו בשבוע שעבר בארמנים 
בבאקו , תוקפים עתה את דירותיהם של רוסים , החיים בעיר זו . כתב סוכנות 
" אזרינפורם " אמר אתמול כי אספות המוניות ושביתות נערכות ברחבי הרפובליקה 
במחאה על הפעלת הצבא הסובייטי . לדבריו , שורפים חברי המפלגה הקומוניסטית 
את פנקסי החבר שלהם . קפידבינדובר החזית העממית של אזרבייגאן אמר במסיבת 
עיתונאים במוסקווה כי אנשי התנועה מוכנים לנהל משא - ומתן עם הקרמלין . 
אחד מראשי הצבא הסובייטי אמר גם הוא כי יש להגיע לפשרה עם הלוחמים האזרים . 
הגנראל יבגני נצאייב אמר , כי יש להבדיל בין אנשי החזית העממית לבין טרוריסטים , 
הפועלים על דעת עצמם ואחראים למרבית הפעולות האלימות נגד הכוחות הסובייטיים 
ברפובליקה . " עלינו לפתוח בדו - שיח עם ארגונים אלה ולהגיע לפשרות " , 
אמר הגנראל במסיבת עיתונאים במשרד הפנים במוסקווה . משלחות של המפלגה הקומוניסטית 
הסובייטית ופקידי ממשלה מהרפובליקות של ארמניה ואזרבייגאן נועדו , והחליטו 
לפעול להסגת הכוחות המזוינים ולהביא להפסקת אש בין הצדדים הלוחמים . רדיו 
מוסקווה הגדיר , עם זאת , את המצב באזרבייגאן כ"עדיין מסובך " ביטוי 
שבו משתמשים בבריה"ם לתיאור אי - שקט כללי , ולעתים אף אלימות . במוסקווה 
דחה הקרמלין מושב חשוב של הוועד המרכזי של המפלגה הקומוניסטית . המושב , 
שעמד להתכנס בסוף השבוע , נדחה ל5 בפברואר . הוועד המרכזי עמד לדון בהתוויית 
תוכנית לקונגרס המפלגה , שנועד לאוקטובר , ובו צפויות להתקבל החלטות גורליות 
לעתיד המפלגה . קפידבינארה"ב הביעה אתמול את התנגדותה לפרישת הרפובליקה של 
אזרבייגאן מבריה"ם . " הכרנו בשלמותה הטריטוריאלית של בריה"ם בשנת 3391 " , 
אמרה דוברת מחלקת המדינה , מרגרט טאטוויילר , " וכל שינוי במעמד מדינה 
זו חייב להתבצע בהסכם בין שני הצדדים " . טאטוויילר הביעה את תקוות ארצה 
כי בקרוב יתאפשר משא - ומתן בין כל הצדדים , שיביא בחשבון את שאיפותיהם 
של כל העמים ברפובליקות השונות של בריה"ם , ובייחוד את שאיפותיהם של האזרים . 
חברים בפרלמנט האיראני הזהירו אתמול את בריה"ם מ"מזימות אמריקאיות " , שמטרתן 
להחריף את המצב באזרבייגאן , והביעו דאגה מהצעדים שנוקטת מוסקווה נגד האזרים . 
כך דיווח אתמול רדיו טהראן . 061 מחברי הפרלמנט שיגרו מכתב לגורבצוב , 
ובו הביעו את טענותיהם . במכתב , שהוקרא במליאת המגלס ( הפרלמנט האיראני ) 
, נאמר : " אל תושפע ממזימות השחצן העולמי ( מדינות המערב ) או מאמריקה 
הפושעת , ונהג במוסלמים בבריה"ם ברחמים " . לדברי כותבי המכתב , שואפים 
האזרים לחזור לחיק האיסלם , ולהשיב את זהותם האבודה . 
