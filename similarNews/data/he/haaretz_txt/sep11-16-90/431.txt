בון ( ע"ץ ) . ממשלת מערב גרמניה הפסיקה זמנית את הגירתם של יהודים מבריה"ם 
לגרמניה . כך מסר אתמול משרד הפנים בבון . מערב גרמניה הורתה לנציגיה בבריה"ם 
לא לטפל עוד , לפי שעה , בבקשות לאשרות כניסה , בשל העלייה הגדולה במספר 
היהודים שביקשו בשבועות האחרונים להגר מבריה"ם למערב גרמניה . בעתיד רוצה 
ממשלת מערב גרמניה לקבוע מכסות הגירה עבור יהודים סובייטיים , המבקשים להשתקע 
בתחומיה . צוין כי הנושא נמצא עתה בדיון , תוך תיאום עם המועצה המרכזית 
של יהודי גרמניה . דובר של מועצה זו אמר אתמול בברלין , כי למועצה אין 
מידע על תוכנית להגביל את הגירתם של יהודים סובייטים לגרמניה . דובר משרד 
הפנים אמר כי רק בקונסוליה המערב גרמנית בקייב , רשומות כעת 000 , 01 בקשות 
לאשרות כניסה מצד יהודים סובייטיים . גם בקונסוליות המזרח גרמניות נרשמה 
עלייה גדולה בבקשות לוויזות , ובון ביקשה ממזרח ברלין להפסיק גם היא את 
הטיפול בבקשות אלה . 
