עד יום ב בבוקר היו חמישה מועמדים רציניים לרכישת אי - די - בי , כולל ממשפחת 
רקאנטי . חמישה שכבר החלו בתהליך של הפקדת 01 מיליון דולר , להוכחת רצינות 
כוונתם . ניתן היה לנהל מכרז כשר למהדרין . היום נשארה רק משפחה אחת . 
מה קרה ביומיים האחרונים ששיכנע את שאר המתמודדים לסגת ? הראשון שפרש מהמירוץ 
היה רוברט מקסוול . הוא הודיע לפתע , ביום ב , שהוא מעוניין רק בעסקיה 
התעשייתיים של הקבוצה , ואינו מעוניין בבנק דיסקונט . המוזר בסיפור הוא 
שמקסוול יודע כבר חודשים שהמכרז הוא לגבי הקבוצה כולה . מקסוול גם יודע 
שאם יזכה במכרז יכול למכור את דיסקונט למשקיע אחר , למשל לאדמונד ספרא שמעוניין 
רק בבנק . מי הפחיד אותו עד כדי כך ? אתמול המשיכו מכתבי הביטול להגיע למשרדי 
נכסים ם . י . : מועמדים נוספים שלחו הסברים תמוהים , כמו " המצב במזרח 
התיכון אינו מאפשר עכשיו לבצע השקעות " . אבל המצב הזה ידוע כבר חודש וחצי , 
ודווקא עכשיו הוא נראה די רגוע . מי הצליח לשכנע אותם כל כך ביעילות ? 
האם היו מעורבים בכך אנשים פוליטיים ? יצחק מודעי צריך לקבל היום הכרעה 
חשובה . הוא חייב לדחות את ביצוע המכרז בחודש - חודשיים עד אשר יתברר מה 
קרה , עד שיהיה ברור לכולם מדוע ברחו חמשת המועמדים . כי דבר אחד ברור : 
אסור למכור נכס כה גדול בלי לקיים מכרז אמיתי ובלי לקבל את המחיר המתאים 
ואת זה לא ניתן לבצע אם יש רק מועמד אחד . 
