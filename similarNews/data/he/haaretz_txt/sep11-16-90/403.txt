ין שיבחה את ההסכם שהשיגו הצדדים הלוחמים בקמבודיה , לסיום 11 שנות מלחמת 
האזרחים , והודיעה אתמול כי היא מעוניינת לנהל שיחות עם הממשלה בפנום פן , 
הנתמכת על ידי וייטנאם . פקין , התומכת העיקרית של מחתרת הקמר רוז שנלחמה 
בממשלת פנום פן , אמרה כי ההחלטה להקים מועצה לאומית עליונה כממשלה זמנית 
מורכבת מכל ארבעת הסיעות , מהווה צעד מפתח לקראת שלום . " אנו מאמינים 
שהקמת המועצה הלאומית העליונה בקמבודיה היא צעד בסיסי לקראת הסדר פוליטי 
לשאלת קמבודיה " , נאמר בהודעת משרד החוץ הסיני . " סין מוכנה לכונן ולקיים 
מגעים עם כל המפלגות במועצה הלאומי העליונה " . 
