מחסורי הדיור במעברת הכנסת בירושלים , יחגגו את ראש השנה במאהל . 82 המשפחות 
שנותרו במאהל , מתוך כ06 שהתגוררו שם בחודשיים האחרונים , מתכננים לערוך 
סעודת חג משותפת במאהל . המשפחות האחרות שיצאו מן המאהל , מצאו פיתרון דיור 
זמני במרכז הקליטה בגילה , לשם פלשו לפני שבועות מספר . הדירות , בבעלות 
הסוכנות ועמידר , התרוקנו מעולים , והפלישה אליהן הפכה לכמעט רשמית . 
בכוונת זוגות צעירים נוספים לפלוש לדירות שיתפנו בעתיד במרכז הקליטה . בניגוד 
למקומות אחרים בארץ , שם נמצא כבר פיתרון דיור זמני לזוגות שבמאהלים , 
חריפה במיוחד הבעייה בירושלים , בשל ריבוי מחוסרי הדיור , ומחסור בקרקע . 
בשלב זה ממתינים מחוסרי הדיור בירושלים לאוהלים שאמורים להגיע כתרומה . 
האוהלים המובטחים , בתיווכו של טדי קולק , מותאמים יותר לשהות בימי החורף 
הקרים . כמו כן , אישר משרד השיכון עד כה שלושה אתרים בבירה בגבעת זאב , 
גבעת המבתר ותלפיות מזרח להצבתם של קרוואנים . נציג מפ"ם במועצת העיר , 
דדה בן שטרית , עומד להעלות במועצה , התנגדות רשמית לבחירת המיקום . 
לדבריו , מסתתרת מאחורי החלטה זו מגמה פוליטית של משרד השיכון , לדחוק 
את מחוסרי הדיור לקצות העיר , שם נקל להפוך את המעברה הזמנית לתופעת קבע . 
פעילי המחאה של מחוסרי הדיור גורסים , כי המאבק יתלהט מחדש כאשר יגיעו הפתרונות 
המוצעים על ידי משרד השיכון . זאת , מאחר שהמשרד דבק בחלוקת הפתרונות , 
על פי הקריטריונים של הזכאות החלטה הצפויה להתסיס את המשפחות שאינן עונות 
על הקריטריונים של הזכאות , אך עשו את החודשים האחרונים באוהלים , באין 
פתרון דיור אחר . 
