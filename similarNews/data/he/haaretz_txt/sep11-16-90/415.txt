בניגוד למגמה הקיימת בפסיקת בית המשפט העליון , להרחיב את אחריות חברות 
הביטוח לגבי תאונות דרכים , פעל יו"ר ועדת חוקה חוק ומשפט של הכנסת , ח"ך 
אוריאל לין , לצמצום אחריות זו . הצעת חוק מטעמו לתיקון חוק הפיצויים , 
שהוכנה בוועדה , לא הובאה למליאת הכנסת , כיוון שהצעה נגדית של ח"ך חגי 
מירום היתה גורמת להרחבה מהותית של הגדרת האחריות בחוק . על - פי הצעת מירום , 
שהתקבלה בוועדה , אם נתפסו ברכב נייח המשמש לביצוע עבודה חקלאית שערות 
או איבר אחר , ייחשב הדבר לתאונת דרכים . בעקבות ההצעה החליט לין להקפיא 
בשלב זה את התיקון לחוק . ההגדרה של תאונות דרכים היא כללית ביותר . על - 
פי ההגדרה תאונת דרכים היא " כל מאורע שבו נגרם לאדם נזק גוף עקב שימוש 
ברכב מנועי " . לפי הצעת החוק יוספו המלים " למטרות תחבורה " , כך שמאורע 
ייחשב לתאונת דרכים רק אם נזק הגוף נגרם עקב שימוש ברכב מנועי למטרות תחבורה . 
מי שנושא בעול הביטוח של נפגעי תאונות הדרכים הם בעלי כלי הרכב , ואין מקום 
לדעתו של לין להעמיס עליהם תאונות שאין להן כל נגיעה עניינית או מהותית לנזקים 
הנגרמים לאנשים כתוצאה מהתנועה המוטורית . בית המשפט העליון העדיף ללכת בדרך 
הפירוש המרחיב , כך שאפילו מצב שבו מכונאי תיקן רכב במוסך הוגדר " כתאונת 
דרכים " . בפסק - דין " שולמן " הורחב המושג של שימוש בכלי רכב לא רק לפעולת 
הנהיגה בו , אלא גם לכל פעולות האגב הבאות להבטיח את הגשמת יעודו . כיום 
גם מעשה פלילי מכוון של פיצוץ מכונית והרג אדם נכלל במסגרת תאונת דרכים , 
למרות שאין לכך כל קשר לסיכון התחבורתי . הצעת החוק אומרת כי פעולה פלילית 
או מעשה פלילי המכוונים לפגוע במי שנמצא בכלי רכב , לא יהיו בגדר " תאונת 
דרכים " . פיגועי אינתיפאדה , למשל , גם הם לא יהיו " תאונות דרכים " , 
שכן הם מכוסים בחוק התגמולים לנפגעי פעולות איבה . הסיבה להגדרה המדויקת 
היא שהמושג " תאונת דרכים " לא יהיה נתון יותר להרחבה בלתי מוגבלת בדרך 
הפרשנות המשפטית . 
