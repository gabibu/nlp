( ע ) . בית המשפט המחוזי בתל - אביב נעתר אתמול לבקשת סניגורו של עמי 
פופר לדחות את משפטו , על מנת לבדוק עם פסיכיאטרים , אם פופר כשיר לעמוד 
לדין ואחראי למעשיו . הסניגור , עו"ד יעקב קרימולובסקי , החליף בתפקיד 
את עו"ד דוד אופק שביקש להשתחרר מייצוגו של פופר . השופטים , חיים שטיינברג , 
אדמונד לוי ודוד בר - אופיר הביעו את מורת רוחם מכך שזמן רב התבזבז לריק , 
ובחלוף כחודשיים לא חלה כל התקדמות בתיק . הרכב השופטים קבע דיון לתזכורת 
בתיק ב32 בספטמבר . עמי פופר , בן 12 , תושב ראשון - לציון , מואשם ברצח 
7 פועלים ערבים ובניסיון לרצוח 01 פועלים נוספים . בכתב האישום נטען כי 
הוא הגיע ב02 במאי סמוך לשעה 6 בבוקר , לצומת " גן הוורדים " , על הכביש 
המחבר את ראשון - לציון עם נס - ציונה , קיבץ פועלים ערבים שהמתינו במקום 
ודרש מהם לשבת בשורות ולהוציא תעודות מזהות . לאחר מכן , כיוון את נשקו 
לעברם וירה בהם כמה צרורות כדורים . מיד לאחר הירי נמלט מן המקום במכונית 
שבה הגיעו כמה מהפועלים הערבים . 
