מבעד לחלונות המסורגים של קומת הקרקע במעונות הפועלים הדלים ברובע בבירה 
הבולגרית , הידוע בשם " סייגון הקטנה " , מוכרים גברים וייטנאמיים מצרכים 
כמו קוקה קולה , קפה נמס וסיגריות , כמו גם ויסקי קנדי ומשקאות אלכוהוליים 
אחרים . משאיות מסחריות ומוניות מגיעות עמוסות סחורות . חלפני כספים וייטנאמיים 
מחזיקים בידיהם חפיסות של שטרות כסף ומכריזים בקול על שערי החליפין . הפועלים 
הווייטנאמיים במזרח אירופה , שהופגנו בזמנו כסמל לסולידריות בוטחת בעצמה 
וחלולה כאחד , ממחישים כעת כמה מתוצאות התמוטטותו של הגוש המזרחי . הווייטנאמים 
החיים בשולי החברות בהן באו לעבוד , ואשר בתהפוכות הפוליטיות והכלכליות 
של השנה האחרונה הופקרו לגזענות ממנה סבלו תמיד , אך העולה כעת יותר מתמיד 
על פני השטח פנו לעיסוקים לא - חוקיים וחוקיים - למחצה כדי להתפרנס . " קשה 
לנו עכשיו " , אמר גבר מהאנוי . " אנחנו מקבלים רק מעט כסף והחנויות הממלכתיות 
ריקות " . הווייטנאמים , המתלוננים שתמורת העבודות היחידות שהם יכולים להשיג 
הם מקבלים שכר שאינו מספיק לקיום מינימלי , ממלאים תפקיד חשוב בשוק השחור 
של בולגריה . עיתונים בולגריים דיווחו באחרונה על קרבות כנופיות בהם נלחמו 
וייטנאמים נגד בולגרים וצוענים , וגם בינם לבין עצמם . " אני שונא אותם 
כיוון שהם באמת אנשים שעושים לנו דברים מלוכלכים " , אמר יבגני סטויינב , 
בן 42 , סטודנט התומך בסוציאל - דמוקרטיה . " הם הורגים אנשים " . " בולגרים 
לא אוהבים וייטנאמים , " אמר האיש מהאנוי . " הם חושבים שאנחנו גונבים 
את לחמם " . " הם מקללים אותנו , " אמר וייטנאמי בבית - קפה . " הם 
מאשימים אותנו שאנו לא רוצים לעבוד , שאנחנו גונבים דברים כדי למכור אותם . 
הם לא מכירים את הבעיות שלנו . פועלים וייטנאמים , המונים כ000 , 52 , 
באו למדינה זו , בת תשעה מיליון תושבים , בשלהי שנות ה07 , במסגרת תוכנית 
שנועדה לסייע להאנוי לממן את היבוא הבולגרי והמפעלים התעשייתים תוצרת בולגריה 
בווייטנאם . רווחי תוכנית זו נועדו גם , על - פי השמועה , לפרעון חובות 
שנשארו עוד מתקופת מלחמת וייטנאם . מרבית הווייטנאמים בבולגריה הוחתמו על 
חוזי עבודה למשך שנים מספר במפעלים תעשייתיים גדולים ובפרויקטים של בנייה 
כמו הרכבת התחתית של סופיה . " זו היתה תקופה של שיעורי גידול גבוהים וסבלנו 
ממחסור בכוח - אדם בכמה סקטורים " , אמר ראש הממשלה אנדריי לוקאנוב . " זו 
היתה תקופה רומנטית למדי " , הוסיף ואמר . " היתה הרבה התלהבות בשני הצדדים " . 
התלהבות זו , אם היתה אי - פעם , נמוגה עם הירידה הכלכלית של שנות ה08 . 
עכשיו כמה אתרי בנייה שובתים ממלאכה . " דעת הקהל מפעילה כעת לחץ חזק 
כדי לשמור מקומות עבודה לבולגרים " , אמר לוקאנוב . וייטנאמים נמנים על מחצית 
הנעצרים בסופיה בעוון החלפת כספים לא - חוקית , והמשטרה אומרת כי הם היו 
מעורבים בתשעה מקרי רצח בששת החודשים האחרונים . כמרבית ערי מזרח - אירופה , 
גם סופיה רגילה לשיעור מקרי רצח נמוך . וייטנאמים מקבלים שכר חודשי בסך 
0203 דולר , בעוד בולגרים מקבלים 0304 דולר , אמר האיש מהאנוי . היו שפנו 
לזנות , אחרים פתחו בתי - מלאכה קטנטנים המייצרים מכנסיים , חצאיות וחולצות - 
גופיה מודפסות . אחרים עוסקים בשיפוץ דירות . יש ביניהם המסייעים , על - 
פי השמועה , להבריח וייטנאמים לעבוד באורח לא - חוקי במערב - אירופה . 
" הווייטנאמים קונים תרופות בכמויות גדולות ומשגרים אותן לווייטנאם " , 
אמר דינצו איוונוב , דובר משטרה בסופיה . " בולגריה קונה תרופות רבות 
כאלו במערב , תמורת מטבע קשה , ומוכרת אותן כאן במחירים מסובסדים " . בדרך 
כלל , אין להשיג תרופות אלה בווייטנאם והן נמכרות בה במחירים גבוהים , 
אמר זן סולומון , עיתונאי בולגרי שכתב על הווייטנאמים בארצו . " דברים 
כאלה נעשים על - ידי אנשים שנאלצים להרוויח הרבה יותר מן הצד כדי לחיות " , 
אמר וייטנאמי בן 53 , שבהמשך השיחה הודה כי למעשה כל הווייטנאמים בבולגריה 
כלולים בקטגוריה זו . " האשם הוא בממשלות בולגריה ווייטנאם שחתמו על החוזה 
הזה , " אמר . " עכשיו אנחנו חייבים לשלם בבריאותנו ובנעורינו . פעמים 
רבות המשטרה והממשלה טייחו את פעולותיו של שוק שחור זה , כיוון שלא רצו 
לעורר תקרית דיפלומטית " . " לבעיה זו יש תשובה פשוטה מאוד , שתבוא בסוף 
2991 " , אמר איוונוב . הוא התייחס להסכם שנחתם באחרונה בין סופיה לבין 
האנוי , על - פיו לא יועסקו פועלים וייטנאמים חדשים , וישוגרו הביתה כל 
הווייטנאמים לאחר פקיעת החוזים שלהם . הווייטנאמים האחרונים יעזבו , על - 
פי הסכם זה , תוך שנתיים . אבל יש וייטנאמים שנשאו נשים בולגריות , שאינן 
רוצות לחיות בווייטנאם . ובולגרים אומרים כי וייטנאמים רבים הפעילים בשוק 
השחור יישארו , משום שתנאי חייהם בבולגריה טובים יותר . 
