פריסה הצבאית הנרחבת ביותר שביצעה ארצות הברית מאז מלחמת וייטנאם מוצגת בשבועות 
האחרונים בכלי התקשורת כסוחטדמעות בהמשכים על מאמץ ההסתגלות של חזית העורף 
למשבר במפרץ הפרסי . האומה האמריקאית זוכה מדי יום לדיווח על ילדים ללא 
הורים , נשים ללא בעלים והורים מודאגים עד מוות . בקליפורניה , אריזונה 
ונוואדה שינתה הקריאה לדגל את חייהם של כ005 אנשי מילואים של הצי . אחת מהם , 
מש"קית בת 13 בשם פמלה סלייטון , הוזעקה לבסיס פנדלטון שבדרום קליפורניה , 
בזמן שבעלה , המשרת אף הוא בצי , הועבר לבסיס ברמרטון שבמדינת ואשינגטון . 
התעוררה בעיה : מי יטפל בגפרי בן התשע ובגרג בן השבע ? בדומה למאות אלפי 
אמריקאים אחרים התנדבה פנדלטון , טכנאית מחשבים , לחיל המילואים כדי לזכות 
בהטבות כספיות , שאיפשרו לה ללמוד בבית - ספר טכני . היא לא חלמה אפילו 
להיקרא לשירות פעיל . פנדלטון היתה אמורה להתאמן פעם בחודש ושבועיים רצופים 
בשנה תמורת כחמשת אלפים דולר . כעת הגיעה השעה להחזיר את החוב . היא התייצבה 
בבית החולים של הצי , ובתוך 27 שעות שוגרה , עם ילדיה , לוואשינגטון , 
אל בעלה . גם לד"ר גון גרייף יש בעיות . כיצד יעמוד בתשלומי המשכנתה עבור 
ביתו כ000 , 4 דולר לחודש במשכורת של הצי , כשליש ממשכורתו האזרחית ? 
כיצד ישלח את בנו לבית ספר פרטי ? ומה יקרה לפרקטיקה שלו ? קפטן מילואים 
מפלורידה בשם רובין פומרנץ הוזעק לפורט בראג בעוד רעייתו זה שלושה שבועות , 
רופאה בחיל אוויר , נשלחה לאבו דאבי . מי ישלם את שכר הדירה ? ומי יאכיל 
את החתולים ? סטיב קנדי , שרעייתו משרתת על אוניית תובלה ואחזקה , מצא 
עצמו הודף מבטי עלבון שואלים : איזה מין גבר אתה ? מה אתה עושה כאן ? 
הוא אפילו הצטרף ל"קבוצת תמיכה " וישב עם עשרים רעיות מודאגות שסיפרו על 
בעיותיהן . באחרונה הפסיק להתבונן בחדשות הטלוויזיה הן מעצבנות אותו . 
לא פלא . דיווחי הטלוויזיה המשוגרים ממדבריות ערב , לפחות ברשת סי - בי - 
אס , חושפים חוסר ביטחון גמור בכושרו של הצבא האמריקאי לנהל מלחמה יעילה . 
כל אחד מהמפקדים המרואיינים קובע מיד שהוא מעדיף פתרון דיפלומטי , לא צבאי . 
הקטעים הנבחרים לשידור כוללים תמיד פירוט מבעית על אימי המלחמה הצפויים 
לחיילים הצעירים : מלה אחת חוזרת ללא הרף : וייטנאם . כל אותם חיילי 
מארינס קשוחים , שבעת הקצבת המשאבים הכספיים בקונגרס מתוארים כמאומנים , 
מצוידים ונכונים לכל משימה , מוצגים עכשיו בחולות , כשהם מתפללים לאלוהים . 
בין השורות מחלחל מסר על קרבות קשים ועשרות אלפי הרוגים . תחושת חוסר הביטחון 
מתורגמת בבית לדיווחים נוגעים ללב . רב"ט הצנחנים רובי מויר , בן 02 , 
איש הדוויזיה המוטסת ה28 , הוא אחד מאותם נערים ( כל החיילים האמריקאים 
הפכו ל"נערים " מאז שנשלחו למפרץ הפרסי ) שבאמצעותם מתח הנשיא בוש את הקו 
בחול . בשיחת הטלפון האחרונה שלו , לפני היציאה , שיגר החייל הצעיר את 
אהבתו להוריו והביע צער " אם הכאיב להם אי פעם " . " זה כאילו שאמר שלום " , 
אמר אביו בקול חנוק מדמעות לכתב עיתון מקומי . גם הוא וגם רעייתו הצטרפו 
ל"קבוצת תמיכה " . הווארד מוריס משרת כמש"ק על ספינת הטילים " אנטיטאם " , 
שמשייטת עתה במפרץ הפרסי לצד שתי משחתות אחרות מלונג ביץ , קליפורניה . 
אשתו אומרת , כי " תמיד ידענו שהווארד עלול להקריב את חייו למען המדינה " . 
טרי טיילור משרת על אוניית תחזוקה , הנמצאת בכוננות אי - שם במערב האוקיינוס 
השקט . " אני חולם כל מיני דברים " , אומר בנו . " כמו שהאונייה שלו 
טובעת " . הילדים , המתגוררים בשיכון של הצי בסן - פדרו , אינם יודעים 
הרבה על הסכסוך במזרח התיכון , אבל רעייתו מהרהרת על הנושא לעתים קרובות . 
" לפעמים אני חושבת שאנחנו צריכים לתת להם שם להילחם את המלחמות שלהם בעצמם . 
אני רוצה שבעלי יהיה בבית " . 
