לונדון ( רויטרס ) . ביום ששי יחגוג אופ"ק את יום הולדתו ה03 , בתהיה 
אם זהו גם יום ההולדת האחרון . סיפוחה של כוויית לעיראק והמתיחות בין עיראק 
לבין חברה מייסדת אחרת של הארגון סעודיה מאיימים על אופ"ק במה שהוא קרוב 
לוודאי האתגר הגדול ביותר שלו מאז נוסד בבגדאד ב41 בספטמבר 0691 אמר נשיא 
אופ"ק , סאדק בוסנה , מאלגיריה . לא מתוכננות חגיגות לכבוד יום השנה , 
למרות שוונצואלה ביקשה קודם לכן לכנס ועידת פסגה של ראשי 31 המדינות החברות 
בארגון . ב0891 בוטלה ועידת פסגה לכבוד יום השנה ה02 , כאשר עיראק תקפה 
את איראן , אף היא חברה בארגון . אבל שרי אופ"ק , השולטים ביותר משליש 
מהנפט העולמי , המשיכו להיפגש בצורה סדירה . " קשה להעלות על הדעת עתיד 
ללא סוג מסוים של ארגון של ספקי הנפט " , אמר בוסנה , " לפחות כל עוד עולה 
יכולת התפוקה העולמית על הביקוש . המשבר במפרץ יסתיים ביום מן הימים " , 
אמר , " ואחרי זה יחזרו החיים למסלולם " . מומחים רבים מסכימים לדבריו , 
ומדגישים כי השאלה האמיתית צריכה להיות איזה סוג של אופ"ק יתגלה אז קרטל 
אמיתי , המצמצם את האספקה כדי לשמור על מחירים גבוהים , או משהו שצרכנים 
יראו כטוב - לב יותר . זה עשוי להיות תלוי במי שינצח במשבר במפרץ עיראק , 
או ארצות - הברית ובעלת בריתה סעודיה . לדברי שר הנפט של סעודיה , הישאם 
נאזר , הארגון מעולם לא היה הקרטל שואף הבצע שהצטייר בעיתונות המערבית . 
החברות בקרטל מעולם לא עמדו במכסותיהן כאשר מחירי הנפט התחילו לעלות . סעודיה , 
כוויית והנסיכויות המאוחדות , בעלות הרזרוות הגדולות , רצו למכור כמויות 
גדולות , ותמכו במחירים נמוכים כדי לעודד את הביקוש . לאחרות , שאליהן 
הצטרפה באחרונה עיראק , אין רזרוות גדולות , והן תלויות במכסות קשוחות 
להבטחת הכנסתן . רק ארבעה ימים לפני פלישתה של עיראק לכוויית נראה היה שכאשר 
עיראק מאיימת על מדינות המפרץ בטנקים שלה יטה לבסוף אופ"ק את המחירים לכיוונן 
של מדינות אלה . בסוף יולי הסכימו שרי הנפט להעלות את מחיר הנפט הממוצע 
בשוקי הספוט מ81 ל12 דולר לחבית . המשבר במפרץ , שסגר את יצוא הנפט מעיראק 
ומכוויית בשל הסנקציות של האו"ם , גרם לאופ"ק לבטל את המכסות . בפעם הראשונה 
בעשור נראה היה שהביקוש עולה על הצריכה . אבל נשיא אופ"ק , בוסנה , אומר 
כי מטרתו היא לשמור על שלמותו של אופ"ק , כדי שהמכניזם החדש של מחירים ומכסות 
יחזור לחיים כאשר המשבר יסתיים והנפט שוב יהיה במצב של אספקת יתר . השאלה 
אז תהיה : ידו של מי תהיה על הברז ? " אם תנצח אמריקה , תחזור סעודיה 
להנהיג את אוף " ק " , אומר גוף פיים , מומחה לאנרגיה ביו - בי - אס פיליפס 
ודרו . " אם לא תגדל השפעתה של עיראק בשוק הנפט אף מעבר לזו שהיתה לה 
בסוף יולי " . 
