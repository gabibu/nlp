מדענים בכירים מכל המוסדות האקדמיים בארץ פנתה למנכ"ל רשות שמורות הטבע , 
אורי ביידץ , בדרישה לעצור בשלב זה את עבודות הפיתוח בשמורת הטבע " חי - 
בר " בפארק הכרמל . בין החתומים על המכתב למנכ"ל רשות שמורות הטבע הפרופסורים 
היינריך מנדלסון , יורם אבנימלך , דן איזיקוביץ , יעקב גליל , יוסי הלר , 
לב פישלזון , אבי שמידע ונועם זליגמן , ויו"ר החברה להגנת הטבע , עזריה 
אלון . במכתב אומרים אנשי המדע והטבע : " הובהר לנו , שרשות שמורות הטבע 
ניגשת בימים אלה לביצוע שלב נוסף בפיתוח שמורת החי - בר כשמורה קולטת קהל . 
מדובר בהפיכת דרך תפעולית לכביש . אין מדובר בשיפור קל בציפוי אספלט , 
אלא בכביש ממש באורך של 1 . 5 ק"ם , ומגרש חנייה בקצהו . אין לנו ספק , 
שתשתית כזו מדרבנת את המשך הפיתוח . " פיתוח כזה בגלעין השמורה מפקיע חלק 
מתוכה . ליצירת גורמי משיכה לקהל מבקרים גדול בעומק השמורה תהיינה השלכות 
אקולוגיות ונופיות גם על חלקיה האחרים של השמורה . אין אנו מתייחסים במכתב 
זה לעצם קיומו של החי - בר , אולם אנו פונים בקריאה דחופה לדון ולשקול את 
העברת החלק , הקשור בביקור קהל למקום אחר , בשולי השמורה . " יש אפשרות 
להעביר את מכלאות התצוגה והמערך של קליטת הקהל לאזור הכניסה לשלוחת החי - 
בר , בסמוך לכביש . רשות הגנים הלאומיים מוכנה להעמיד לרשות רשות שמורות 
הטבע שטח , כנדרש לצורך זה , בתחום פארק הכרמל . העברת נושא קליטת הקהל 
לשולי השמורה תאפשר פיתוח מרכז מבקרים פעיל , ויצירת הרמוניה עם השמורה 
כמקובל בשמורות גדולות בעולם " . בסיום המכתב נאמר : " לנו , כאנשי מקצוע 
וכציבור מדענים , הקרובים לנושא , נראה כי הפתרון המוצע חיוני לכרמל , 
ויקדם את ענייני שמירת הטבע , החינוך לשמירת הטבע והפיתוח לצרכי המבקרים 
כאחד " . המדענים מבקשים ממנכ"ל רשות שמורות הטבע להתכנס עמם בהקדם לדיון , 
שיאפשר להם להציג בפירוט את השגותיהם והצעותיהם . 
