כוונות האוצר להטיל מס על רווחי החברות הנסחרות בבורסה , גרמו אתמול לתדהמה 
בקרב הפעילים בשוק ההון ובמערכת הבנקאית . הללו התקשו להבין את כוונות האוצר , 
שכן החברות הבורסאיות משלמות כיום היום , ממילא מס על רווחי הון . על פי 
ההערכות , כוונות האוצר היא שחברות המפסידות מבחינה תפעולית , לא תוכלנה 
לקזז בעתיד הפסדים אלה , מהרווחים שיפיקו בעתיד על השקעות בניירות ערך . 
צעד נוסף שהתקבל בהפתעה גמורה , הוא כוונת האוצר להטיל מס של % 02 על על 
הריבית באיגרות החוב , שרוכשות הן תכניות החיסכון והן קופות הגמל והפנסיה . 
התוכנית הטילה כאמור מבוכה רבה בקרב גופי החיסכון ואלה התקשו להבין את תכניות 
האוצר . פעילים בשוק המניות התקשו להבין , כיצד תהיה תגובת המשקיעים בשוק 
המניות לתוכנית . עם זאת , על פי מרבית ההערכות , תגרום התכנית החדשה 
לירידות שערים חדות . 
