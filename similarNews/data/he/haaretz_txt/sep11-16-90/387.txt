מנדאטורים " איננו ספר זיכרונות ואיננו דיוקן של השלטון והממשל הבריטי בארץ - 
ישראל . בעיקרו של דבר מדובר במסע חמקני ומרפרף וצפוי לגמרי בזיכרונה של 
קבוצת דמויות , שהמחברת מכנה אותם בשם הכולל " המנדאטורים " . במלים אחרות , 
מדובר בדימוי שהעניקו דמויות אלה לתקופת המנדאט . מאחר שהדרה לזר איננה 
בוחנת את השאלה אם היתה תמורה או תזוזה כלשהי בין מה שחשבו אנשים אלה בין 
0491 ל8491 לבין תמונת העבר שלהם בשנות השמונים , יוצא שספרה הוא תערובת 
של זיכרונות , הארות ורטרוספקטיווה . מי שקרא ול במקצת את ספרות הזיכרונות 
העשירה כל - כך שנכתבה על התקופה לא ימצא כמעט הפתעות , מחשבה שנייה , 
וידוי או הכרה בטעות . אין כאן " היסטוריה אנושית " של ארץ - ישראל המנדאטורית 
בעשור האחרון שלה . הדמויות המדברות נבחרו באופן סלקטיווי ומכוון מאוד , 
וכמעט כולם שייכים למה שאפשר לכנות " החברה הגבוהה " של ארץ ישראל : 
אינטלקטואלים פלשתינים גולים ( או פלשתינאים " גולים בארץ " ) , קצינים 
ופקידים בכירים של המנדאט , ועסקנים ציוניים , אם כי לא מן השורה הראשונה . 
קשה לקבל כפשוטה את טענתה של הדרה לזר בהקדמה , כי הכוח המניע שלה היה הרצון 
לדעת " מה אנשים זכרו שהיה . . . ולתאר איך השתנה הזיכרון שלהם עם הזמן " . 
כאמור , אין היא בוחנת את זיכרונם , אלא מעוניינת בתמונת - המצב שעיצבו . 
מה שמשך אותה באמת כמדומה היה אותו קסם ישן - נושן הטמון בכל תקופה שוקעת 
או במצב דרמטי של חילופי - עתים : האימפריאליזם הבריטי נסוג ומשאיר אחריו 
ארץ מחולקת ומסובכת בסכסוך דמים . עניינה אינו במנדאט הבריטי כפי שאכן היה , 
אף לא בזהותה של אותה הוויה קצרת - מועד וכבר מעין - רומנטית של " ארץ 
ישראל המנדאטורית " . גם היא , כמו רבים לפניה , נדחפת בעצם על ידי הרצון 
לברר כיצד התפרקה אותה " ארץ - ישראל מנדאטורית " בדם ובאש . בזיכרונם 
המגובש למדי של מרואייניה מחפשת לזר אחר המפתחות להבנת התקופה , אף שלעתים 
תכופות אין עד שקר גדול יותר מן הזיכרון הזה . מעל לכל הראיונות , או מוטב 
השיחות , שמנהלת לזר , מרחפת ההשקפה המוסווית והגלויה כי עד שנאלץ המנדאט 
הבריטי להתקפל ולסגת , והשאיר אחריו יהודים וערבים במאבק חסר - פשרות , 
היתה ארץ ישראל מעין גן - עדן רומנטי - אקזוטי וקוסמופוליטי . האלגיה על 
" גן העדן המנדאטורי האבוד " חוזרת ומופיעה כמה וכמה פעמים . ארץ - ישראל 
נשלטה על ידי אומה שכוננה בה סדר , ביטחון , ונטעה בה את כל יסודות הציוויליזאציה , 
אך בו בזמן שימרה הרבה מ"מזרחיותה " . לזר מתמקדת הרבה בירושלים ובעלית 
שלה ומציירת אותה כעיר המשקפת את ה"סימביוזה המנדאטורית " ; וכך חוזרת ומופיעה 
הטענה השגויה הנפוצה , המערבת בין יחסי שכנות טובים לבין מאבק לאומי ופוליטי . 
הגעגועים ל"מטרייה המנדאטורית " נובעים מכך ששלטון המנדאט איפשר לקבוצות 
מסוימות ( ומצומצות מאוד ) לחיות בשלום גם בתנאים של אי - שלום . זהו 
יתרונו של הקולוניאליזם , הממלא את כל התפקידים השלטוניים ומאפשר לילידים , 
ל"נייטיבס " , להתחכך אלה באלה . דיוקן בדוי למדי זה של ארץ - ישראל , 
המשתקפת כולה במראה ירושלמית צרה , דוחף את המחהברת לחיפוש אובססיווי אחרי 
האשמים לשיבוש הנורא שאירע . מיהם האחראים לכך ש"גן העדן המנדאטורי " נהרס , 
מחה מן הארץ את יחסי השכנות והסימביוזה התרבותית לכאורה , ובמקומו בא עידן 
אלימות , ובעיקר , בא שלטונם של היהודים על הערבים ? הבריטים מאשימים בעיקר 
את הציונים , ובעדויות המאוחרות נמצא משקעים ברורים של עמדה אנטי ציונית 
ואף אנטישמית , ולא מעט גם מתסביך הנחיתות של כמה מאנשי המנדאט , שסברו 
כי הציונים מביטים בהם מלמעלה , מעמדה של עליונות תרבותית , בשעה שהחברים 
הפלשתינאים , בכלל זה האינטליגנציה הפלשתינית , חביבה ומכניסת - אורחים . 
היהודים בארץ - ישראל נתפשים כזרים שבאו מעולם אחר ( אף כי לפעמים גם כ"שמים " 
מובהקים ) וכלא - שייכים . חוסר ההבנה הבריטי לגבי מהותה של הלאומיות היהודית 
מודגש היטב גם בדברים משנות השמונים . בריטים לא מעטים משקיפים איפוא על 
העבר מתוך נקיפות - מצפון , ורואים במחויבות הכפולה שלהם בארץ - ישראל הסתבכות 
טרגית ומיותרת המוסיפה לרדוף אחריהם . הפלשתינאים מאשימים כמובן את הבריטים , 
שהתפתו לסייע לציונות , ואת הציונות הם מאשימים שגזלה מהם את הארץ ואת 
הבעלות עליה . היהודים המנדאטורים , אומרת המשוררת והמורה סועד קרמאן , 
היו כנועים בתקופת המנדאט ( ואולי רצתה בעצם לומר " מתפרסים או " תככנים " ) 
" כמו מישהו הזוחל בחשכה כדי לתפוס לעצמו משהו לאט ובחשאי " . גם בקרב האינטליגנציה 
הפלשתינית , בעיקר זו הגולה , יש געגועים לארץ - ישראל המנדאטורית . אם 
הבריטים מאשימים את הציונות בכפיות - טובה לא - נסלחת , מאשימים הציונים 
את בריטניה בבוגדנות או בחוסר - הבנה , אף על פי שהם מיטיבים לדעת כי בריטניה 
היתה " הטובה שבמנדאטורים " . את הערבים הם מאשימים בחוסר נכונות לפשרה . 
וכך , בסבך הדימויים הללו המשקפים את הסתירות הממשיות , נודדות השיחות 
שמנהלת לזר , נוגעות לא - נוגעות בשורשי מה שקרוי ה"קונפליקט " , מרחפות 
על פני ארץ - ישראל המנדאטורית הממשית כמו גם על החיים שמאחורי הפוליטיקה 
שלה . געגועים לאימפריות ולקולוניאליזם השליט והמתווך המקהה ניגודים , הם 
אופן מוכר של התייחסות לעבר קרוב ורחוק . מדפי הספר נושבים מעין געגועים 
אל " המצב המנדאטורי " , שהעניק לירושלים דמות של עיר וקהילה קוסמופוליטיים , 
ושהיו בו לכאורה גם אופציות של עתיד אחר . לזר כותבת במקום אחד , כי 
בארץ - ישראל המנדאטורית היו כמה זנים של קיום , אולם נוגעת רק בבודדים 
מתוכם . שיטת הראיונות , שאיננה נעשית בדרך הרגילה של שאלות ותשובות או 
בצורת מונולוג של המשיב , הופכת את המראיינת לדמות המרכזית , ואת הקריאה 
למהנה . 
