מוסקווה ( ע"ץ ) . צירי הסובייט העליון והפרלמנטים של הרפובליקות בברית 
המועצות ידונו היומבתוכנית כלכלית המהווה שילוב בין עיקרי תוכנית שאטאלין 
וחלקים מהתוכנית הממשלתית , הודיע אתמול בערב הנשיא מיכאיל גורבצוב . גורבצוב 
הכריז : " התוכנית למעבר לכלכלת - שוק מתבססת בצורה רצינית על התפיסה של 
הקבוצה שבראשות שאטאלין , אך עם זאת זהו כבר מסמך חדש , הוא מכיל רעיונות 
רבים הכלולים בתוכנית הממשלתית , ובזו שגובשה על ידי אנשי מדע רבים . זהו 
שיתוף פעולה . אין זו עבודה של אדם אחד אלא של קבוצה . החשוב ביותר הוא 
כי יש בה הצעות של הרפובליקות הסובייטיות , " אמר . גורבצוב ציין כי שוחח 
עם אבל אגאנבגיאן , אחד היועצים הכלכליים שעליו הוטל לגבש סינתזה של תוכניות 
הרפורמה היריבות של חבר האקדמיה שאטאלין , וראש הממשלה ניקולאי ריזקוב . 
מסמך זה יודפס ויחולק כבר היום לחברי הפרלמנט הפדראלי והפרלמנטים של הרפובליקות . 
ביום ג לא יכול היה ראש הממשלה להציג , בפרלמנט תוכנית אחידה לרפורמה כלכלית , 
בהתחשב בחילוקי הדעות בין התוכניות השונות שהוגשו . 
