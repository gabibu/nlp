ועד הפועלים בנמל אשדוד מנע בסוף השבוע פריקת מטענה של אנייה , שבה היו 
בתים מוכנים שיובאו לארץ . האנייה , שלא נפרקה באשדוד , הופנתה לנמל חיפה 
ושם פורק המטען כך מסר אתמול בישיבת הוועדה המרכזת של ההסתדרות , חבר הוועדה 
שהוא גם יו"ר ועד פועלי נמל אשדוד , מישל סרוסי . סרוסי ציין כי עובדי הנמל 
נקטו צעד זה בהתאם לעמדת ההסתדרות , שהביעה התנגדות ליבוא בתים מוכנים מחו"ל , 
כל עוד לא מוצה פוטנציאל ייצור הבתים במפעלים המקומיים . לדבריו , הוועד 
בחיפה , שאיפשר את פריקת המטען , לא היה מודע לעמדת זו של ההסתדרות . סרוסי 
הוסיף כי ועדי העובדים בנמלי הארץ יסרבו לפרוק אניות , שיביאו מוצרי יבוא , 
אשר אפשר לרכשם במפעלים מקומיים . 
