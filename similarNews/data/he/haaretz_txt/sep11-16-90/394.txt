התנועה ליהדות מתקדמת שבה וביקשה מהמשטרה לחקור את הרב עובדיה יוסף על התבטאויותיו 
המפלילות לכאורה בפרשת דרעי . התלונה מתבססת על דבריו של הרב יוסף במאי השנה 
כי " אריה דרעי ירא , הוא צריך לפחד , אז מה הוא עושה , הוא מעביר את 
הכספים דרך ראשי העיריות וראשי המועצות , אם יעביר ישירות יילך לבית סוהר " . 
בתלונה שהגישה באותו חודש למשטרה , הדגישה התנועה ליהדות מתקדמת כי הדברים 
שנאמרו מלמדים שבידי הרב יוסף מידע רלוונטי על הפעולות ששר הפנים קשור אליהן , 
וכי הוא מעורב בהן , בין אם מלכתחילה ובין אם בדיעבד . בתלונה נאמר כי 
מדברי הרב עולה שהמעורבים היו מודעים לפליליותם של המעשים , וביקשו לתת 
להם חזות כשרה ולגיטימית . מנהל המרכז של התנועה לפלורליזם יהודי , הרב 
אורי רגב , אומר כי " יש חובה לחקור את הרב יוסף , בין כעד ובין כחשוד . 
התעלמות מדבריו פוגעת פגיעה ממשית באמינותן של רשויות החוק " . לדברי התנועה , 
נאמרו דברי הרב יוסף בהמשך להתקפתו החריפה והגסה על היועץ המשפטי לממשלה , 
מבקרת המדינה ואישי ציבור אחרים . בפנייתה למשטרה וליועץ המשפטי לממשלה 
דרשה בשעתה התנועה ליהדות מתקדמת לשקול את העמדתו של הרב עובדיה יוסף לדין 
על עבירות של זילות בית המשפט והעלבת עובד ציבור . 
