ואשינגטון ( מיוחד ל"הארץ " ) . חוסיין מלך ירדן ביטל ביקור פרטי מתוכנן 
בארה"ב , בשל המתיחות בין ארצו לממשל האמריקאי . כך מסרו אתמול פקידים 
במחלקת המדינה של ארה"ב . מקור רשמי אישר את עובדת הביטול , אך נמנע ממתן 
הסברים . חוסיין היה אמור להגיע לביקור פרטי בין האחד לשלושה באוקטובר , 
ובמהלכו ביקש להיפגש עם נשיא ארה"ב , גורג בוש . לדברי פקידים במנגנון 
החוץ האמריקאי , " שידר הממשל למלך שדרים קרירים מאוד " והבהיר לו כי 
בוואשינגטון אין ששים לשוחח עימו . " המלך הבין כנראה שלא צפויות לו שיחות 
נעימות כאן , וביקש לחסוך מעצמו עוגמת נפש " , אמר פקיד במחלקת המדינה . 
ואשינגטון אינה שבעת רצון מכך שירדן אינה מכבדת את האמברגו הבין - לאומי 
על עיראק וכי נכללה ברשימה של מדינות שאינן עומדות בדרישות החרם . לדברי 
מקור במנגנון החוץ האמריקאי , אכזבת הממשל נובעת מכך שהמלך הירדני מפגין 
חולשה רבה בדרך טיפולו במשבר המפרץ . " הוא אינו נוקט עמדה ברורה , וניסיונו 
להבטיח את עצמו באמצעות חוסר החלטיות יגרום לכך ששכרו יצא בהפסדו ואזרחי 
ירדן ייאלצו לשלם את המחיר הכלכלי והמדיני של ההשלכות השליליות של המדיניות " . 
לדבריו , מדיניות החלטית של המלך היא ערובה ליציבותו . 
