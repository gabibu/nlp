ארגון המורים העל יסודיים החליט להשבית מחרתיים למשך שעתיים , את הלימודים 
בבתי הספר העל יסודיים ובחלק מחטיבות הביניים . עקב כך הודיעו המורים כי 
ביום חמישי יחלו הלימודים בבתי ספר אלובשעה 01 בבוקר . החלטת הארגון להשבית 
הלימודים נפלה , נוכח סירוב הממונה על הסכמי השכר באוצר יעקב דנון ושר האוצר 
יצחק מודעי , לפתוח במשא ומתן עם הארגון על עיוותים ישנים בשכר המורים , 
עוד בטרם יחל המו"ם על הסכם השכר לשנת תשנ"א . יו"ר הארגון שושנה באייר , 
מסרה כי למרות החלטות הממשלה ליישם את דו"ח זוסמן במגזר הציבורי , אין 
האוצר מסכים להחילו על המורים . ועדת זוסמן המליצה לחשב את הוצאות הרכב 
כרכיב בשכר לצורך פנסיה . בדו"ח נאמר כי ההוצאות הנלוות המשולמות לכ%08 מהעובדים 
במגזר הציבורי , מגיעות לכ%04 מהמשכורת החודשית וכי ההוצאה הנלווית העיקרית 
היא החזר בעבור רכב . באייר טוענת כי אם ימומשו המלצות ועדת זוסמן בנושא 
זה לכל המגזר הציבורי , יגדל לאין שיעור הפער הקיים בלאו הכי בין שכר המורים 
ובין שכר קבוצות עובדים אחרות המקבילות להם , כמו המהנדסים . יו " ר ארגון 
המורים תובעת כי האוצר ינהל איתה משא ומתן על סגירת הפער הקיים היום , לפני 
שיתחילו הדיונים על הסכם המסגרת החדש . ארגון המורים הזהיר כי ינקוט בצעדים 
חריפים יותר , אם האוצר לא יענה לתביעותיו . 
