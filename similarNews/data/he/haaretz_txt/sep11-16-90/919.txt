ביירות ( ע"ם ) . תנועת אמל מאשימה את ארגון חיזבאללה בהסלמת הפעילות 
הצבאית שלו בלבנון . בהודעת הלשכה המדינית של אמל נאמר כי החיזבאללה החלה 
להשלים את פעילותה הצבאית באזור בעל - בק וכי היא מפגיזה אזרחים בארטילריה 
ממחנה שיח עבדאללה . לטענת אמל , לוחמי חיזבאללה מחריפים את הקרבות באקלים 
אל - תופאח ומנסים לנתק את כפרי נבטיה , צידון וזהראני . אמל מאשימה כי 
הצהרותיו של מזכ"ל חיזבאללה צבחי טפילי מוכיחות את התנגדות הארגון למציאת 
פתרונות לסכסוך . העיתון הלבנוני " א - נהאר " מדווח על לחצים המופעלים 
בתוך ממשלת לבנון , להאיץ את הוצאתו של מישל עאון מאזור בעבדה ונסיגת חיזבאללה 
מאקלים אל - תופאח . שר בדרום לבנון אמר כי הוא חושש מכריתת ברית בין החיזבאללה , 
אנשי ערפאת וקבוצה של אנשי מפלגת הבעת הפרו - עיראקית , המתכנסים בצידון 
ופועלים נגד השלטון החוקי . לדבריו יש להוציא בדחיפות את עאון מבעבדא ואת 
החיזבאללה מאל - תופאח , לפני שייחתם הסכם איראני - עיראקי . 
