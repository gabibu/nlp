סווטו , 61 , ( ע"ר וע"ץ ) . פועלים מהגרים משבט זולו , הפכו עצרות 
שלום שהיו אתמול בעיירות השחורים בדרום - אפריקה להפגנת כוח נגד תומכי נלסון 
מנדלה . מלך הזולו , גודוויל זווליתיני , אמר ל52 אלף איש מבני עמו שהתכנסו 
בעצרת בסווטו כי הרציחות חייבות להפסק , אולם הוסיף : " אני רוצה להזכיר 
לכל בני עמי כי אנו עם של לוחמים . לא ישמידו אותנו בכוח " . פקיד בממשלה 
טראנסקיי הגיב במורח רוח לדברי המלך ואמר : " איננו מרוצים . אם הוא ימשיך 
בדרך זו אנו עלולים לפרוש מעצרות שלום משותפות של זולו וקסוסה " . המלך זווליתיני 
ומנהיגם הרוחני של בני קסוסה , נדאמאסה , יצאו בקריאה משותפת לקיום עצרות 
השלום בסווטו ובתוקוזה , על מנת לשים קץ לחודש של שפיכות דמים במהלכו נהרגו 
067 בני אדם בעיירות השחורים של יוהנאסבורג . הקרבות התנהלו בין כל השבטים 
לבין פועלים מהגרים , בני שבט זולו , הנאמנים לתנועת אינקתה בהנהגת , 
מאנגוסותו בותלייזי , יריבו הפוליטי של מנדלה . " לא חשוב כמה עמוק הפצע , 
לא חשוב כמה הוא כואב , סכסוך זה ופרעות אלה חייבים להפסק " , אמר נדאמאסה 
לבאי העצרת בתוקוזה . " באנו בצער ובדאגה עמוקה לקרוא לשלום " . נדאמאסה 
ומלך הזולו לחצו ידיים בפומבי בשתי העצרות . פקידים מטראנסקיי מסרו כי יפגשו 
עם זווליתיני מאוחר יותר על מנת לנסות ולמתן את דבריו הקשים . " אל תגעו 
בנו , אנו בני שבט הזולו " , קראו פועלי הזולו בתום העצרת בסווטו וצעדו 
לתחנת הרכבת על מנת לשוב לאכסניות בהן הם מתגוררים . נוסעים שחורים אחרים 
נמלטו בבהלה מהרכבת בראותם את בני הזולו , שחלקם לבשו את התלבושת המסורתית 
המכוסה נוצות יענה , ונשאו חניתות קרב מסורתיות . מלבד משלחת רישמית של 
טרנאנסקיי בעצרת סווטו נכחו במקום בני הזולו בלבד כשהם חמושים באלות חניתות 
וסכינים . עשרות חיילים ושוטרים איבטחו את שתי העצרות . הם הקימו מחסומי 
דרכים כהכנה למבצע " אגרוף הברזל " המתוכנן להמשך השבוע . על פי התוכנית 
יוטל עוצר , ותאסר הכניסה והיציאה למעונות המהגרים השחורים , והמחנות יוקפו 
בגדרות תיל . 
