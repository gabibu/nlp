, לכיבוש סוריה . היתה זו התפתחות אדירת - חשיבות בתולדות אזורנו , שהרי 
בכך העתיק השליט המצרי את מגמותיו המודרניסטיות והמתקנות לאזורים שכבש וניסה 
להניח גם בהם את היסודות למשטר כלכלי וחברתי דינמי יותר , כפי שעשה במצרים . 
מטרתו של הספר הנסקר כאן היא לבחון את השינויים שהתרחשו בחיי היהודים בארץ - 
ישראל בתקופת הכיבוש המצרי . אולם הספר לוקה מלכתחילה . במקום לייחד פרק 
מבוא למדיניותו המהפכנית של מוחמד עלי , מטפל המחבר בשאלה זו בעמוד וחצי 
בלבד . קורא שאינו מכיר ממקורות אחרים את הרקע הזה , לא ישכיל הרבה מקריאת 
התיאור הדל המובא בספר . זאת ועוד , המחבר קובע כי השלטון המצרי איחד במסגרת 
מדיניותו הריכוזית את ארץ - ישראל ליחידת - מנהל אחת שנקראה בשם " אל - 
שאם " . קביעה זו היא אבסורד גמור . שלטון הכיבוש המצרי אכן נקט מדיניות 
ריכוזית וניהל את כל תחומי הכיבוש בסוריה ( וארץ ישראל בכללה ) כיחידה 
אחת . יחידה זו , סוריה הגדולה , היא הקרויה בערבית אל - שאם ולא ארץ - 
ישראל . בעיני תושבי האזור הערביים והשלטונות העותומאניים והמצריים לא היה 
אז איזשהו צידוק היסטורי , גיאוגרפי או מנהלי לכינון יחידה מנהלית נפרדת 
בארץ - ישראל . יש לי רושם ברור כי תודעתו היהודית של מחבר הספר היא שהביאה 
אותו להטיל את המושג ארץ - ישראל היהודית על המוסלמים תושבי הארץ ואדוניה . 
אך גם תיאור מצבם של יהודי ארץ - ישראל עד לכיבוש המצרי לא שפר גורלו בספר 
זה : העניין זוכה כאן לתיאור בן שני עמודים ! כמובן שבהעדר תיאור וניתוח 
של העידן הזה , אי - אפשר להעריך אל נכון את השינויים שהתחוללו במעמדם של 
יהודי ישראל ובתנאי חייהם בתקופת הכיבוש המצרי ובעטיו . לאחר מכן ניסה המחבר 
לתאר את השינויים שאירעו במצבם הדמוגרפי של היהודים , במעמדם האזרחי - משפטי , 
בסדר התארגנותם הקהילתית וקשריהם עם בעלי התרומות בחוץ - לארץ ובחייהם הכלכליים . 
לעניין הדמוגרפי מוקדש תיאור קצר בן שלושה עמודים ובסוף קריאתם נשאר הקורא 
בר כפי שהיה בראשיתו . משם עבר המחבר לעניין היחסים בין " יהודים לשאינם 
יהודים " ומעבר לקביעה הכללית ( והנכונה ! ) , שהיה שינוי לטובה במעמדן 
של העדות הלא מוסלמיות אין המחבר מצליח לנתח את התהליך הזה , את גורמיו 
ותוצאותיו , שהיו רבי - חשיבות לא רק בתולדות היהודים אלא בתולדות האוכלוסייה 
בכלל . רבת - חשיבות במיוחד היתה הקמת המועצות העירוניות , אשר נציגי העדות 
הלא - מוסלמיות שותפו בהן לראשונה ( בניגוד ל"דיואן " העותומאני המסורתי ) 
. הגוף החדש הזה נהפך לבית - משפט אזרחי , הבליט את הענקת אי - אלו זכויות 
אזרחיות לשאינם - מוסלמים ויצר לראשונה מסגרת שהעלית העירונית השכילה לנצלה 
לקידום מעמדה בחברה המזרח - תיכונית . היה זה ראשיתו של תהליך חשוב מאוד 
בחיי האזור , שהמשיך לפעול ביתר - שאת לאחר הרסטרציה העותומאנית בשנת 0481 . 
אולם מה שנמצא עליו בפרק הדן בתחום זה אינו עולה על שתיים - שלוש הערות , 
שאינן מלמדות יותר מכל הידוע ממחברים אחרים ( לאמיתו של דבר פחות בהרבה ! 
) . המחבר מצרף אמנם ציטטות ארוכות מהאיגרות השונות ששלחו קונסולים ומיסיונרים 
שנזכר בהן עניין מעמד הלא - מוסלמים . אך ציטטות ארוכות שאינן מתומצתות 
ואשר תוכנן אינן משולב כהלכה ברצף התיאור והניתוח , אינן בעלות ערך רב . 
עיקרו של הספר הוא הפרק השלישי , " מבנהו החברתי והארגוני של היישוב " . 
כאן מתאר המחבר בפירוט רב את מבנה הקהילה היהודית על פלגותיה , כולליה , 
ושד"ריה : ספרדים הנחלקים לוותיקים ולעולי המערב אשר זה מקרוב באו ; ואשכנזים 
הנחלקים ל"מתנגדים " , תלמידי הגאון מווילנה , שנקראו " פרושים " בארץ , 
ול"חסידים " , אשר עלו לפניהם . אלה גם אלה ראו את עצמם מחויבים לחיות 
כ"חברה לומדת " , כלומר , כציבור המקבל על עצמו לעסוק בראש וראשונה בלימוד 
תורה ולא בחיים יצרניים רגילים , אפילו תוך קבלת עול תורה ומצוות . מכאן 
ברור , כי המכשיר העיקרי לקיום הקהילה הזאת היה איסוף תרומות בחוץ - לארץ . 
ואכן , הקשרים השונים עם " הפקידים והאמרלים " של אמשטרדם מתבררים בספר 
בפירוט רב , תוך חשיפת ההתנצחויות , המאבקים הפנימיים והיריבויות על השגת 
מקור מימון זה או אחר ואחזקתו . תוך כדי כך , אפשר אם כי לא בקלות לעמוד 
על המסגרות השונות שהתקיימו ביישוב ועל זהותם של אלה שעמדו בראשן . הפרק 
האחרון על חיי הכלכלה מאכזב עוד יותר . הוא נפתח בתיאור דרמטי על השינוי 
הניכר שהתרחש בחיי הכלכלה של ארץ - ישראל באותה תקופה , אך גם לפי תוכנו 
של הקטע ובעיקר לפי מקורו ( ספרו של ויליאם פולק על דרום לבנון באותה תקופה ) 
יכול הקורא להבין כי לאמיתו של דבר תקף התיאור ביחס ללבנון ואי - אפשר להעתיקו 
באופן אוטומטי לארץ - ישראל . לאחר - מכן יכול הקורא לקרוא על סוגי המסים 
שהיו נהוגים אז בארץ , הן הכלליים והן אלה שהוטלו על העדות הלא - מוסלמיות 
בלבד . מעבר לזה מעט מאוד . האם התחולל אז מפנה בחקלאות הארץ - ישראלית 
בדומה למהפיכה שהתחוללה בחקלאות המצרית בתקופת מוחמד עלי ? האם הונחו אז 
יסודות לתעשייה חדשה בשיתופם של יהודים ? את התשובות על השאלות המרכזיות 
האלה אין למצוא כאן . במקום זה מרבה המחבר לדבר ( עם 041 ואילך ) על " שוק 
ההון " והקורא יכול לחשוב לתומו כי הוקמה אז בארץ בורסה לניירות ערך , 
כי הונפקו מניות ואיגרות - חוב וכי הונחו יסודות לגיוס , בדרכים מודרניות , 
של ההון למען פיתוח כלכלי בידי יזמים . כמובן שאין אלה פני הדברים , ומה 
שהמחבר קורא לו " שוק הון " אינו אלא מערכת תרומות ומיסוי פנימי . ייתכן 
מאוד שמה שהיה לו למחבר לרועץ הוא סוג המקורות שעמדו לרשותו . אף - על - 
פי שהוא מאזכר מדי פעם מקורות ערביים ומחקרים מודרניים בהיסטוריה כלכלית 
וחברתית , מתברר מן הספר כי עשה בהם שימוש מועט מאוד . המקורות הקונסולריים 
הצרפתיים , העשירים כל כך , אינם מופיעים כלל . במקום זה נשען המחבר במידה 
רבה מאוד על איגרות " הפקידים והאמרלים " של אמסטרדם , אותו גוף שריכז 
את העברת תרומות יהודי אירופה המערבית לארץ - ישראל . לפיכך , משתקפת בספר 
בראש וראשונה העברת התרומות ומתוארים הגופים שעסקו בקבלת התרומות ( " הכוללים " 
למיניהם ) . אינני מכיר די הצורך את המקור הזה כדי לקבוע בפסקנות שאי - 
אפשר להשתמש במקור זה כדי למצות ממנו תמונה כוללת יותר , הנוגעת נגיעה של 
ממש בחיי החברה והכלכלה . אולם על - פי קריאת מחברים אחרים אני מתרשם כי 
על - פי מקור כזה אפשר גם אפשר לעסוק ביתר עמקות בכל תחומי החיים . אבל אין 
ספק כי החיים ב"חברה לומדת " , תוך הישענות על תרומות , יצרו מציאות עלובה 
של חיי טפילות . תמונה זו של " היישוב הישן " היתה רחוקה מלהיות מלבבת 
ואין להתפלא על כי עוררה את שאט - נפשו של היישוב החדש . בחמש - עשרה השנים 
האחרונות לערך מתפתחת מגמה בהיסטוריוגרפיה שלנו , שאת דגלה נושאים חוגים 
דתיים וספרדיים שונים , המנסים לגמד את פועלה של הציונות ולהאדיר את חשיבותו 
של " היישוב הישן " . אלה טוענים , כי העלייה הציונית לארץ , מ"חובבי 
ציון " ועד לעליות שבאו אחריהם , לא היו אלא חוליות נוספות בשלשלת ארוכה 
של שיבה לארץ והיאחזות בה , שראשיתה באברהם אבינו . על - פי תפישה זו אין 
הבדל בין אלה שבאו לארץ כדי ללמוד בה תורה תוך הישענות על תרומות או כדי 
למות ולהיקבר בה , לבין אלה שעלו כדי להפוך את החיים היהודים בגולה על פניהם , 
להתפרנס מעבודה בכל תחומי הכלכלה אך בעיקר בחקלאות , לחדש את התרבות העברית 
ולפעול למען קימום העצמאות הלאומית של היהודים בארצם . מקורה של טענה זו 
בהכרה כי התהליך הציוני היה חילוני ביסודו וכי מי שנשאוהו על כתפיהם היו 
אלה שמרדו במסורת הדתית היהודית . לעומת זאת , השיבה לארץ כדי ללמוד תורה 
או להיקבר בה היתה מעשה ידיהם מטבע הדברים של שומרי המסורת הדתית , וביניהם 
היה משקל מכובד ליהודי ארצות האיסלם . הספר הנסקר כאן אינו תורם הרבה להכרת 
היישוב היהודי בארץ - ישראל בתקופת הכיבוש המצרי ואף אינו מטפל ( ובדין ! 
) בוויכוח שהזכרתי . אך אם אפשר לייחס לו איזושהי חשיבות , היא נעוצה 
בתרומתו העקיפה לוויכוח הזה . שהרי שלא מדעת הוא מחזק את התפישה כי " היישוב 
הישן " , שלא עבר תהליך התחדשות חברתית , שלא תרם לתחיית התרבות העברית , 
ואשר לא נשא את עיניו לחידוש העצמאות הלאומית בארץ , היה שונה שוני גמור 
מהיישוב החדש וכי הבדל מהותי הפריד בין השניים . זה האחרון יצר מסגרת חדשה 
בארץ , בניו חוללו מהפיכה בחיי העם היהודי , שחדרה אפילו לתוך מבצרי " היישוב 
הישן " וזיעזעה אותו . והוא שהתפתח לחברה ומדינה מודרניות . ישראל בלקינד , 
זלמן לבונטין , דוד בן - גוריון , מאיר יערי ואפילו משה חיים שפירא ומשה 
אונא לא היו חוליה בשלשלת , אשר חוליותיה הקודמות היו רבי חיים בן - עטר , 
רבי יהודה החסיד ורבים אחרים ; הם היו ראשית חדשה . 
