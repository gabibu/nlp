נגיד בנק ישראל , פרוף מיכאל ברונו , אמר אתמול בישיבת הקבינט לקליטת עלייה , 
כי עלות קליטתם בארץ של מיליון יהודים תסתכם בכ03 מיליארד דולר . יו"ר 
הנהלת הסוכנות , שמחה דיניץ , הציג בפני חברי הקבינט תוכנית חדשה לגיוס 
כספים מהעם היהודי , הכוללת שינויים בשיטות גיוס הכספים ע"י מפעל הבונדס . 
יו"ר ועדת השרים לקליטת עלייה , שר הבינוי אריאל שרון , ששב מביקור בבריה"ם , 
אמר כי לביקורו בבריה " ם היו שתי מטרות : לבדוק אפשרויות לזירוז יציאת 
היהודים , ולקצר את דרכי הגעתם ארצה ; ובדיקת שיטות בנייה סובייטיות מבחינת 
יכולתם לתרום לקיצור הבנייה בארץ . שרון אמר כי שיטות הבנייה הסובייטיות 
מהירות למדי , אך הן נופלות מהסטנדרט הנהוג בארץ . לדבריו , נציגיה של 
חברה סובייטית לבנייה יגיעו ארצה בשבוע הבא על מנת להציג את שיטות הבנייה 
שלה בפני ראשי משרד הבינוי . שר הבינוי סיפר כי פגש יהודים רבים ושוחח עמם 
ארוכות ועמד על הבעיות העיקריות המטרידות אותם . הוא סיפר כי שמע מהם עצות 
והצעות כיצד לקצר את זמן העלייה לארץ . לדבריו , יש לפעול בכל הדרכים להעלאתם 
ארצה של יהודי בריה"ם , לרבות בדרכים יבשתיות . שרון סיפר כי הביא עמו 
מאות שאלות שהציגו בפניו יהודים בבריה"ם ומועמדים לעלייה . בישיבת הקבינט 
סוכם שהשאלות יפורסמו בחוברת מיוחדת , ולצידן תשובות . השר שרון מסר סקירה 
מקפת על ביקורו בבריה"ם גם בישיבת הממשלה . ראש הממשלה , יצחק שמיר , יהיה 
היום אורחו של שר הקליטה , הרב יצחק פרץ , בנמל התעופה בן - גוריון . 
שמיר יגיע לנמל התעופה על מנת לעקוב מקרוב אחרי תהליך קליטתם של העולים מבודפשט . 
הוא ישוחח עם העולים באולם קבלת האורחים , יברך אותם ויקיים לאחר מכן מסיבת 
עתונאים . 
