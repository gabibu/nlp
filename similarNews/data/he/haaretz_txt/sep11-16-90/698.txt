מאחורי הקלעים תוקעים בליכוד מקלות בגלגליו של שר האוצר , יצחק מודעי . 
למשל : שר התיירות , גדעון פת , מתח באחרונה ביקורת חריפה על שר האוצר . 
הוא אמר כי אינו רואה תוכנית כלכלית , והביע ספקות בצדקת הצעדים שהוצעו . 
פת , הידוע בלשונו הארוכה , התבקש השבוע על - ידי ראש הממשלה יצחק שמיר 
למתן את דברי הביקורת על מודעי . גם שר התעשייה והמסחר , משה נסים , אינו 
מסב נחת למודעי . נסים הזדרז השבוע והגיש לכנסת את תוכניתו להגברת התעסוקה , 
עוד בטרם דנה הממשלה בתוכנית הכלכלית של מודעי . גורמים המקורבים למודעי 
כועסים על נסים , ה"דוחף " בכל מאודו , לדבריהם , את צירוף אגודת - ישראל 
לקואליציה . הם ציינו כי נסים , העומד בראש צוות המו"ם יחד עם השרים משה 
קצב ודן מרידור , זימן באחרונה פגישות כמעט יומיות עם אגו"י , במגמה להשלים 
במהירות את הצטרפותה לקואליציה . מקורבי מודעי טוענים כי נסים מבקש לצרף 
את אגו"י כדי להפחית את כוחה של סיעת מודעי , גם במחיר של ויתורים קלים 
לאגודה . מקורבי נסים מכחישים את העניין , ומציינים כי המו"ם לצירוף אגו"י 
נעשה על - פי הנחייתו של ראש הממשלה . בסיעת מודעי מצפים כי כוחו של מודעי 
יתחזק לאחר הפעלת התוכנית הכלכלית , וכי יוכל להשיב מלחמה שערה נגד מתנגדיו 
בליכוד . קפמאפרקעקב עיסוקיו באחרונה של מודעי בגיבוש התוכנית הכלכלית , 
נדחתה בחירתו של מנכ"ל בזק . מודעי ושר התקשורת , רפאל פנחסי , היו אמורים 
לקבוע השבוע מי ינהל את בזק , ואילו דירקטוריון החברה אמור לאשר את הבחירה 
בישיבתו לאחר החגים . העיכוב בקביעת המנכ"ל החדש גורם לפעילויות נמרצות של 
בכירים הרואים עצמם מועמדים למנכ"ל , ושל תומכי המנכ"ל הנוכחי , צבי אמיד , 
המבקשים למצוא הסדר שישאירו בחברה . בשבוע שעבר התייצבה קבוצת סמנכ"לים 
בבזק בלשכתו של פנחסי , ושיבחה את עבודתו של אמיד . גם יו"ר הנציגות המשותפת 
של העובדים , משה כהן , הביע תמיכה מסוימת באמיד . בכירים המקורבים לאמיד 
סיפרו השבוע כי הוא יבקש מהמשטרה לעבור " שימוע " על החשדות לכאורה המיוחסים 
לו בגין התקשרות עם חברת איי - סי - אי . הם הסבירו כי אם תתקבל גרסתו של 
אמיד והוא יימצא זכאי , אין סיבה שלא ימונה כיו"ר בזק במקומו של יורם אלסטר , 
אשר אינו מחבב יתר - על - המידה את אמיד . במקביל מופעלים לחצים כבדים על 
לשכת שר התקשורת , בקשר למינוי המנכ"ל . קפמאפרקחברת " המשקם " משותקת 
כמעט בשל חילוקי - דעות קשים בעניין מינוי מנכ"ל ואיוש משרות במועצת המנהלים 
של החברה . לפני כחודש מינו ראש הממשלה יצחק שמיר וגזבר הסוכנות מאיר שטרית 
את סגן ראש עיריית אשקלון , גבי לוי , כמנכ"ל " המשקם " , במקומו של דוד 
ראם , הנושא גם בתפקיד ראש עיריית קרית - אתא . לוי בא בראשית אוגוסט לפגישה 
עם יו"ר החברה , ראובן אגמון , אך התבקש לדחות את כניסתו לעבודה בכמה שבועות , 
כיוון שעובדי החברה יצאו לחופשה מאורגנת . בעודו מתמהמה , הוצא השבוע 
צו בבית הדין לעבודה האוסר על החלפתו של ראם , ולוי נותר בחוץ . לוי פנה 
אל לשכת ראש הממשלה , אל מנכ"ל משרד העבודה והרווחה שמואל סלבין , ואל 
שטרית , בבקשה שיפעלו בדרכים משפטיות לביטול הצו המונע את כניסתו לתפקיד . 
בינתיים שוררת מחלוקת בין משרד העבודה והרווחה המופקד על " המשקם " , לבין 
הסוכנות היהודית , האמורה להשתתף במימון החברה , באשר למינוי הדירקטורים 
בה . במועצת המנהלים של החברה 6 דירקטורים , מהם 4 שאותם ממנה הסוכנות . 
היתר ממונים בידי משרד העבודה והרווחה . בשבוע שעבר תבע סלבין שמשרדו ימנה 
4 דירקטורים והסוכנות תבחר ב2 נציגים בלבד . סלבין טען כי משרד העבודה והרווחה 
הוא בעצם המממן היחיד של " המשקם " , ועל כן יש לצמצם את חלקה של הסוכנות 
בחברה . הוא סבור גם כי אנשי משרדו , שהם אנשי מקצוע , צריכים לפקח על 
עבודת " המשקם " . לפיכך ביקש סלבין לצרף לדירקטוריון את איש משרדו , שלמה 
פרקש , על חשבון מכסת נציגי הסוכנות , בנוסף לאבי יצחק וחיים פרקל , שמונו 
בעבר על - ידי המשרד . שטרית , השוהה כעת בחו"ל , מתנגד לכך בחריפות , 
ולפי שעה איוש הדירקטוריון תקוע , והמנכ"ל המיועד ממתין לכניסתו לעבודה . 
קפמאפרקבאמצע השבוע נערכה " סולחה " בין מרכז הליכוד בוועדת הכספים , 
ח"ך אריאל ויינשטיין , לבין ח"ך יאיר לוי ונציגי ש"ס . הסיבה לריב שקדם 
לפיוס היתה הסתייגות שהעלה ח"ך לוי בוועדה לפני כחודשיים , בעניין הקיצוץ 
בתקציב משרד הפנים . הסתייגות זו זכתה לרוב , בין היתר בגלל תמיכתו בה 
של איש הקואליציה , ח"ך אברהם רביץ , וזאת למורת רוחו של ויינשטיין , 
שהבטיח לשר האוצר מודעי כי לא יהיו הסתייגויות של אנשי קואליציה בוועדה מהצעת 
התקציב . בעקבות התקרית האשים ויינשטיין את לוי ב"גניבה פוליטית " , ופתח 
ב"ברוגז " עם לוי וש"ס . מאמצי פיוס שהתקיימו אז לא הועילו , אבל השבוע 
נזכרו בש"ס כי הם זקוקים לחברי הליכוד בוועדת הכספים . מדוע ? נציגי הסיעה 
ביקשו את הסכמת הוועדה לדחות את פרסום דו"ח מבקר המדינה בעניין מימון המפלגות . 
הדו"ח , שהיה אמור להתפרסם היום , אינו מחמיא לש"ס . מבקר המדינה גילה 
בבדיקתו כי 4 ח"כים של ש"ס קיבלו הלוואות בסך של 63 אלף ש"ח כל - אחד מכספי 
מימון המפלגות , לרכישת כלי רכב . השבוע פנה אל ויינשטיין בבהילות סגן 
שר האוצר , יוסף עזרן , וביקש להתפייס . עזרן הודיע כי קיבל התחייבות 
של לוי ויתר נציגי הסיעה שלא להפר בעתיד את החלטות הקואליציה בוועדת הכספים . 
ה"סולחה " אומנם נעשתה בין הצדדים , אך בוועדת הכספים תוהים לכמה זמן תחזיק 
מעמד , נוכח פזילתה בחודשים האחרונים של ש"ס למערך וכעסה על הליכוד , בין 
היתר בגלל פרשת דרעי . קפמאפרקהליכוד בצרות . עד אתמול לא שולמו המשכורות 
לעובדי המפלגה בשל המצב הכספי הקשה שלה . גם בחודש שעבר שולמו המשכורות 
באיחור . ח"כים בכירים בליכוד ניסו באחרונה לגייס כספים בחו"ל לקופתה הריקה 
של המפלגה , אך לא באו עם סכומי עתק בכיסם . בגלל המשבר מנסים עתה שוב בליכוד 
להעלות את רעיון הגדלת מימון המפלגות , שיוצע לכנסת בראשית פתיחת מושב החורף , 
באמצע החודש הבא . קפמאפרקהח"כים אינם מתלהבים לפי שעה לוותר על התוספת 
הגבוהה לשכרם , שאותה הם אמורים לקבל במשכורת חודש אוקטובר 09 . סגן שר 
האוצר , הרב יוסף עזרן , ביקש למתן את התוספת הגבוהה הזו באמצעות שינוי 
השיטה להצמדת שכר הח"כים והבכירים . הוא פנה אל ועדת קוברסקי , הדנה כעת 
בסוגייה זו , אך קיבל הזמנה להופיע בפניה רק בחודש נובמבר 09 , קרי : 
לאחר שהח"כים כבר יקבלו את התוספת הגבוהה באוקטובר . עזרן לא נואש . הוא 
ניסה להשיג את הסכמת ראשי הסיעות הגדולות להצמדת שכר הבכירים מהשכר הממוצע 
במשק לשכר הממוצע במגזר הציבורי , אך נתקל בהתנגדותם . 
