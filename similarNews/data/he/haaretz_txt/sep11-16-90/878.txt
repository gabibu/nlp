( ע"ר ) . שר ההגנה האמריקאי ריצארד צייני אמר שלשום כי היערכות צבא ארה"ב 
במפרץ הפרסי תגיע בקרוב ליעד שנקבע לה . עם זאת אמר כי מפקדי הצבא לא הודיעו 
עדיין לממשל כי יש להם די כוח אדם וציוד באזור המשבר . " אני סבור כי ההכנות 
הולכות ונשלמות . אנו עדיין חייבים להביא לשם יחידות עם ציוד כבד ואלה התחילו 
להגיע " , אמר . הוא התכוון כנראה , להגעתם של הטנקים האמריקאים הכבדים 
לסעודיה . צייני אמר כי ברגע שהכוחות האמריקאים באזור המשבר יגיעו לרמה נאותה 
הם ייכנסו למצב של " המתנה להתפתחויות צפויות " . הוא סירב לומר איזו צורה 
של פעולה מצד סדאם חוסיין תביא לתגובה צבאית של ארה"ב ובנות - בריתה . " אם 
תהיה פרובוקציה אנו ערוכים ומצויידים להגיב בצורה התוקפנית ביותר . אל לסדאם 
חוסיין לחשוב כי יהיה לו מקלט כלשהו בתוך עיראק " . צייני הוסיף כי ארה"ב 
שלחה לאזור המפרץ הפרסי יותר מ001 אלף חיילים . להערכתו , תהיה עלות החזקתם 
51 מיליארד דולר במשך שנת הכספים שתסתיים ב1 באוקטובר 19 . הוא אמר כי ארה"ב 
מצפה כי ממשלות אחרות יעמדו במחצית ההוצאות האלה . 
