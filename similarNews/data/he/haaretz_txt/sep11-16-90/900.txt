בריסל ( מיוחד ל"הארץ " ) . הקהילייה האירופית לא ויתרה על מגמתה לשלוח 
ארצה נציג שיהיה אחראי על הקשרים עם תושבי השטחים המוחזקים , וייהנה ממעמד 
דיפלומטי בלתי תלוי . כך אמרו אמש פקידים בכירים במטה הקהילייה בבריסל לקראת 
ביקורו של שר החוץ דוד לוי . השר יגיע לבריסל הערב , ומחר צפוייה לו פגישה 
עם 21 שרי החוץ של הקהילייה . הכוונה האירופית לשלוח נציג דיפלומטי לטיפול 
בקשרים עם תושבי השטחים כבר היתה נושא למחלוקת בין ירושלים לבין הקהילייה . 
לפי רמזים שהושמעו אמש בבריסל נראה שהאירופאים כורכים את הנושא הזה בנכונותם 
לקדם את היחסים עם ישראל במישורים שונים . אחת הבעיות התלויות ועומדות היא 
צעדי העונשין שהטיל הפרלמנט האירופי על ישראל ( ביטול הקשרים בתחום המדעי ) 
. במועצת השרים יש נטייה לחפש דרכים כדי לחדש את הקשרים המדעיים גם ללא 
החלטה פורמלית שתצטייר כהתגרות בפרלמנט , שמקום מושבו בשטראסבורג . בשיחות 
של לוי עם השרים האירופיים יידון המצב במפרץ הפרסי , ותבוא לביטוי ההתחייבות 
הישראלית ל"גישה חדשה " כלפי האירופאים . שרי הקהילייה התאוננו בעבר על 
שישראל נוטה לזלזל בקשריה הפוליטיים עם אירופה ואיננה מעבירה מידע מלא על 
צעדיה בתחום המדיני . לישראל יש שורה של בקשות לתיקונים בהסכמים המסדירים 
את היחסים המסחריים בין ירושלים לבין הקהילייה . פקידים ישראליים אחדים 
הגדירו את השינויים הנדרשים כ"יסודיים " , ואמרו שיידרשו רצון טוב ואווירה 
ידידותית כדי להשיג התקדמות . בין השאר רוצה ישראל במיסוד שיתוף הפעולה שלה 
עם הקהילייה ובהשוואת מעמדה לזה של מדינות אזור הסחר החופשי ( אפט"א ) . 
כן היא מבקשת לחפש דרכים להקל על חדירת תוצרת ישראל לקהילייה , ובכך לצמצם 
גירעון של 5 . 3 מליארד דולר עם ה21 . 
