בהעדר דובר מוסמך למוסד למודיעין ולתפקידים מיוחדים , קשה לקבל תשובות ברורות 
לתמיהות העולות מהפרשייה החדשה שאליה נקלעה קהיליית המודיעין של ישראל . 
העובדות שעליהן אין כל ערעור מועטות : ויקטור אוסטרובסקי , יהודי יליד 
קנדה , בן 04 , עלה לארץ לפני כ03 שנה ושירת בצה"ל . הוא הגיע לדרגת רב - 
סרן בחיל - הים והשתחרר . אחר - כך גויס למוסד . ב6891 עזב את עבודתו וחזר 
עם משפחתו לקנדה . לפני כשנה חבר לעיתונאי הקנדי קלייר הוי ויחדיו שקדו 
על כתיבת ספר שעניינו המוסד . כשנודע הדבר לראשי המוסד הם החליטו למנוע את 
פרסום הספר . הם עתרו בשם ממשלת ישראל לבתי משפט בקנדה וארה"ב . בתי המשפט 
הוציאו צווי ביניים זמניים , אך כצפוי ביטל בית המשפט בניו יורק את הצו 
והספר היה לנחלת הכלל . על - פי ידיעות שונות המדובר בדג רקק שעבד זמן קצר 
בלבד במוסד ופוטר . בין השאר הסתבך , בחובות ובפרשת הונאה . אם כך הם 
פני הדברים , מדוע בכלל גייס המוסד אדם שכעת מוגדר " מפוקפק וחסר אמינות " ? 
ומדוע צריך היה להפעיל כעת תותח כבד כל כך כדי לירות בזבוב ? הסיפור שלו 
מזכיר את פרשת פיטר רייט , סוכן שירות הביטחון הבריטי , שפרש לגימלאות 
באוסטרליה והחליט לפרסם שם את זיכרונותיו . ממשלת בריטניה , הכריזה עליו 
מלחמת חורמה . לטעמה , היה זה עניין עקרוני . סוכן חשאי שנשבע אמונים 
לממשלתו וחתם על הצהרת סודיות ומחליט להפר אותם , לא יינקה . הממשלה בלונדון 
פתחה במאבקים משפטיים על פני ארבע יבשות , הוציאה סכומי עתק ובסופו של דבר 
לא מנעה את הפרסום . הספר היה לרב - מכר בין - לאומי ופיטר רייט הפך למיליונר . 
אין זו הפעם הראשונה שסוכני מוסד שפרשו מחברים ספרים על פעילותם החשאית . 
איסר הראל שהיה עד 3691 ראש המוסד פירסם כבר עשרה ספרים . גם צבי מלחין , 
מבכירי המוסד בעבר , חיבר כמה ספרים בחוץ - לארץ בשם העט פיטר מן . באחרונה 
הוציאו שני קציני אמ"ן , רפי סיטון ויצחק שמשון , ספר משלהם . כל הנזכרים 
לעיל קיבלו אישור מהממונים עליהם בקהיליית המודיעין , כתבי היד אושרו בוועדת 
שרים מיוחדת ונבדקו על - ידי הצנזורה . כתב היד של אוסטרובסקי לא אושר 
באף לא אחד מהגופים האלה . בעובדה זו יש למצוא את המניעים להחלטה של המוסד 
לפעול . המוסד החליט שמסיבות עקרוניות אסור להניח לאוסטרובסקי להפר את הצהרת 
הסודיות שלו . מניעי המוסד היו למנוע מאוסטרובסקי לפרסם את הספר ולהרתיע 
אחרים ולשמור על תדמיתו . מבחינה זו מזכירה הפרשה את פרשת מרדכי ואנונו . 
אז הוחלט להביא את טכנאי הגרעין לישראל ולהעמידו לדין כדי ללמדו לקח , 
להענישו על בגידתו ולהעביר מסר ברור : מי שיעז לבגוד , ידה הארוכה של ישראל 
תשיגו . יש גם דמיון לסיפורו של פיליף אגי , סוכן הסי - איי - אי , שב9791 
פירסם ספר ובו רשימה של סוכני הארגון ברחבי העולם . בעקבות הפרסום הרג ארגון 
טרור שמאלני נציג של הסי - איי - אי באתונה . אוסטרובסקי חושף בספרו שמות 
של סוכנים , יחידות ואף את הצפנים של המוסד . הנזק מגילויים אלה ומקטעים 
נוספים בספר , גם אם אינם נכונים , נעשה כבר . פרשת אוסטרובסקי מציבה גם 
כמה שאלות הנוגעות לאפשרות שהוא ידע יותר ממה שסוכן במעמדו צריך לדעת . 
אם כך פני הדברים , לא הקפיד המוסד על העיקרון הבסיסי של מידור . המוסד 
וראש הממשלה שאישר את ההחלטה למנוע בדרכים משפטיות את פרסום הספר פעלו בחופזה 
ומתוך שיקול מוטעה . במקום לנהוג בנוסח יקוב הדין את ההר מוטב היה לפעול 
בשקט מאחורי הקלעים . בעבר היו כמה מקרים שבהם הצליחו נציגי ממשלת ישראל 
לשכנע סופרים והוצאות ספרים בחו"ל להימנע מפרסום ספרים שעלולים היו להביא 
נזק לאינטרסים חיוניים . בהתעקשותו של המוסד לפעול כפי שפעל כלום לא יצא 
שכר ההרתעה והתדמית שלו בהפסדו ? 
