בימים אלה הסתיים קורס ראשון בשפה הערבית למטפלות - בית במגזר הערבי במסגרת 
מט"ב , עמותה ציבורית המעניקה שירותי טיפול - בית לפי חוק ביטוח הסיעוד . 
את הקורס סיימו 12 נשים מהכפרים יאסיף , סכנין ובית גאן . על פי חוק ביטוח 
סיעוד , זכאים קשישים מעל לגיל 56 במצב סיעודי , התלויים ברוב פעילויותיהם 
בזולת , לשירותי סיעוד כמו מטפלת , רחצה וקניות . עם כניסתו של חוק הסיעוד 
לתוקפו לפני שנתיים וחצי , לא היה המגזר הערבי ערוך לביצועו , שכן לא היו 
בו מטפלות - בית מקצועיות . כדי ליהנות מהחוק איפשרו לתושבי היישובים הערביים , 
הזכאים על פי החוק לקבלת שירותים , להשיג מטפלות בכוחות עצמם , ואלו הופנו 
לחברת מט"ב שהיא החברה המובילה בארץ בתחום שירותי הבית . מט"ב הפכה למעסיקתן , 
במימון המוסד לביטוח לאומי . כיום יש כ006 מטפלות במגזר הערבי ; הקבוצה 
הראשונה כבר עברה הכשרה , ובחודשים הקרובים תוכשר קבוצה נוספת . " זו 
דרך טובה להכשרה מקצועית לנשים ערביות בתחום הסיעוד שלא הוכר עד היום , 
ולצירופן של נשים שלא עבדו עד כה למעגל העבודה " אמרה אתמול עליזה עופר 
מנכ"ל מט"ב . 
