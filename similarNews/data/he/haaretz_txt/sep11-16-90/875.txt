פאריס ( מיוחד ל"הארץ " ) . יו"ר המגבית היהודית בצרפת דוד דה רוטשילד , 
הביע אתמול דאגה מפיצול בקהילה היהודית , בגלל ניסיונות של חוגים חרדיים 
לבצע מגבית נפרדת " למען קליטתם הרוחנית של יהודי בריה"ם . דה - רוטשילד 
הביע את הדברים , במפגש בין ראשי הסוכנות היהודית בישראל , ראשי המגבית 
היהודית בצרפת וארגון הפונד סוסיאל , האחראי לארגון חיי הקהילה היהודיים 
בצרפת . נמסר , כי בשנים האחרונות חל גידול בכוחם של החוגים החרדיים בצרפת , 
ו"איסוף הכספים מצידם פוגע במגבית עבור מדינת ישראל " . נציג הסוכנות היהודית 
בצרפת , קלוד ללום , אמר אתמול , כי מצב זה מחייב את הידוק הקשר בין המגבית 
היהודית ומדינת ישראל . בשנת 9891 גייסה המגבית בצרפת , 09 מיליון פרנק 
והשנה מצפים לגיוס 021 מיליון פרנק . יצויין , כי המגבית הצרפתית נחשבת 
מגבית חלשה . אולם , בעניין קליטתם של יהודי בריה"ם , נראה כי המצב מעט 
שונה . כך למשל , יעדה של המגבית הצרפתית בתחום זה הינו 55 מיליון פרנק 
בשלוש שנים , ועתה עומד כבר איסוף הכספים על 04 מיליון פרנק . כן סוכם , 
כי הכסף שייאסף עבור יהודי בריה"ם , יועבר בשלמותו לישראל בניגוד למגבית 
הרגילה , שחלק ניכר ממנה נשאר בצרפת , לצרכי פעילות הקהילה היהודית . במהלך 
המפגש , בו השתתפו יו"ר ההנהלה הציונית שמחה דיניץ , יו"ר חבר הנאמנים 
של הסוכנות מנדל קפלן , ראשי המגבית הצרפתית וארגון ה"פונד סוסיאל " , 
סוכם לאחד את כל הפונקציות המשותפות , בעיקר בתחום החינוך היהודי , ההסברה 
והנוער . משלחת בת 051 ראשי הקהילה תגיע לארץ בסוף אוקטובר , לחתימת ההסכמים 
החדשים . בשמו של שמחה דיניץ נמסרה אתמול תגובה על החלטתה של הפדרציה הציונית 
בצרפת , להחרים פגישה עימו ( " הארץ " 41 ספטמבר ) : " פדרציה הציונית 
בצרפת , כמו כל יתר הארגונים היהודים , לא משתתפת במו"ם השוטף בין מוסדות 
אלה ולכן ראשי המגבית בצרפת לא נענו לבקשת יו"ר הפדרציה הציונית , להשתתף 
בדיונים . 
