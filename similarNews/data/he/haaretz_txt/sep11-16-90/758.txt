מתלונות שהגיעו לתנועה ליהדות מתקדמת בירושלים עולה כי המינהל האזרחי עדיין 
מחרים תעודות זהות של תושבי השטחים , כאמצעי לחץ לתשלום מיסים . בהודעה 
של פרקליטות המדינה לבג"ץ , שנמסרה אתמול , נאמר כי המינהל מתייחס בחומרה 
לתופעה זו , וכל מקרה של החרמת תעודות זהות שלא כדין נחקר בידי קצין בודק 
ולעתים בידי מצ"ח , והעוברים על החוק יועמדו לדין . בג"ץ ידון ביום שני 
הקרוב בעתירה של התנועה לזכויות האזרח שהוגשה בחודש מאי השנה , נגד הנוהג 
להחרים תעודות זהות של פלשתינים , כדי לאלצם לשלם מיסים . לאחר העתירה 
הוציא מפקד האזור צו שאסר החרמת תעודות לאכיפת תשלום מס . הצו החדש קבע 
כי ניתן לקחת תעודות זהות של תושבים רק לאכיפת התייצבותם במשרדי המינהל האזרחי , 
וזאת ל69 שעות בלבד . ביום שלישי שעבר נעצר סעיד בדראן , תושב מחנה הפליטים 
אלעמארי , במחסום ליד רמאללה והתבקש להציג תעודות . קצין מינהל אזרחי , 
סג"ם ץ . ל . , החרים את מכוניתו , תעודת הזהות שלו ורשיונות הרכב . 
הקצין מסר לו אישור חלופי ל69 שעות , והורה לו להתייצב במינהל האזרחי ברמאללה . 
בדראן טוען כי למחרת התייצב במינהל , ושם נמסר לו כי יקבל את תעודותיו 
ומכוניתו רק אם אחיו , הרשום כחייב מס , יתייצב במינהל האזרחי . המינהל 
האזרחי הודיע לפני חודשים אחדים כי אסור להעניש אדם בגלל חוב מס של קרוב 
משפחה . בדראן פנה ל"קו הפתוח " של התנועה ליהדות מתקדמת בירושלים ובהתערבות 
מנהלת המרכז , ענת הופמן , הוחזרו לו מכוניתו , רשיונות הרכב ותעודת הזהות . 
מקורות צבאיים מסרו בתגובה כי מכוניתו של בדראן והרשיונות הוחרמו בגלל שנמצאו 
ליקויים ברשיונות הרכב , וכי בדראן לא יכול היה להסביר את מקור הכנסותיו 
והועלה חשד שהוא שותף בחנות המכולת של אחיו . מהתגובה לא ברור , מדוע הוחזרו 
לו הרשיונות והמכונית מיד , למרות הליקויים . אתמול התקיים בירושלים המזרחית 
מפגש של " נפגעי מיסים " מהגדה והמהרצועה , שארגן " הקו הפתוח " . למפגש 
באו 51 פלשתינים . אחד מהם בא בשם אחיו , אסמעיל חמדאן אל מסרי מחאן יונס , 
פועל קבוע בחברת בנייה בתל אביב , שנדרש לשלם 22 אלף שקלים למס הכנסה . 
בידיו אישור על ניכוי מס במקור ממשכורתו , אך במינהל האזרחי בעזה דורשים 
שישלם לפני כל הבירור . בינתיים לא חידש המינהל את הכרטיס המגנטי , המאפשר 
את יציאתו מהרצועה . 
