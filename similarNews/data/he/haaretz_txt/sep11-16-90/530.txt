מאות עובדים במלונות יפוטרו , אם תימשך הירידה בתיירות הנכנסת , המסתמנת 
מאז סוף אוגוסט עקב המשבר במפרץ . בינתיים , מקפיאים המלונות את תוכניות 
הפיטורים עד לאחר החגים , שכן בתקופת החגים , כבכל שנה , צפויה תפוסת 
חדרים גבוהה , בשל תיירות פנימית . המשנה למנכ"ל התאחדות המלונות , קובה 
אבי - נתן , מסר כי הפיטורים יחלו בסוף אוקטובר , עם התחלתה של " עונה 
מתה " בתיירות , הנמשכת כחודש וחצי . הפיטורים יקיפו כ%01 מבין 52 אלף 
העובדים המועסקים בענף , והם יתמקדו בעיקר במלונות בירושלים ובתל - אביב , 
שנפגעו בצורה החמורה ביותר מהירידה בתיירות , אך גם במלונות בטבריה , 
נתניה ובאזור ים - המלח . בירושלים כבר הוחל למעשה בפיטורים של עשרות עובדים 
בכל מלון , רובם זמניים . עם זאת , לדברי אבי נתן , במלונות שבאילת עדיין 
אין מדברים על פיטורי עובדים , שכן לא נמסר על ביטולים של טיסות הצרטר , 
המתוכננות להגיע בעונה הקרובה מאירופה . ההסתדרות פנתה לבתי המלון , כדי 
להקפיא את תוכניות הפיטורים , והציעה שתקופת השפל בתיירות , הכרוכה באבטלה 
סמויה , תנוצל לארגון השתלמויות מקצועיות באמצעות שירות התעסוקה , ובמימון 
המוסד לביטוח לאומי . מזכיר הסתדרות עובדי האירוח , ששון אפרתי , מזהיר 
שפיטורים מאסיוויים של עובדים רק יפגעו במלונות , שכן אם תחול לפתע התאוששות 
בענף בשל רגיעה באירועי המפרץ , ימצאו עצמם המלונות ללא כוח - אדם זמין . 
בינתיים , חתמה באחרונה הסתדרות עובדי האירוח על הסכם עם התאחדות המלונות , 
שלפיו יעברו העובדים לחמישה ימי עבודה בשבוע , החל מ1 באוקטובר השנה . 
למרות ביטול העבודה בימי ששי , תמשיך מכסת שעות העבודה השבועיות לעמוד 
על 04 שעות , ותמורת זאת הסכימו העובדים לוותר על % 51 משכרם ( בהסכם שנחתם 
מוגדר סעיף זה " התאמת שכר " ) . יצויין , שההסכם נחתם ללא קשר לירידה 
בתפוסת המלונות , אך גורמי תיירות מציינים כי עיתוי המעבר לשבוע עבודה מקוצר , 
יסייע למיתון הצמצומים בכוח האדם בענף . כדי להבטיח את השירות במלונות במשך 
שבעה ימים בשבוע , יחוייב כל עובד לעבוד שבוע אחד בחודש שישה ימים , כאשר 
ביום הששי הוא יקבל תשלום " שעות נוספות " . לדברי אפרתי , התשלום עבור 
השעות הנוספות , יכסה את הוויתור על % 51 מהשכר . באחרונה סיכמו הסתדרות 
עובדי האירוח והתאחדות המלונות על ביטול שיטת השכר , הנהוגה במלונות הגדולים 
בירושלים , תל - אביב ובהרצליה ( 4 ו5 כוכבים ) , שכונתה " דמי שירות " . 
על - פי שיטה זו מקבלים העובדים שכר כולל בשיעור של % 51 מהכנסות המלון , 
לפי מפתח הקובע כי עובדים שרמתם המקצועית גבוהה והם בעלי וותק גדול יותר 
מקבלים חלק גדול יותר מהכנסות המלון . שיטה זו , התברר , טובה בתקופה 
של גאות בתיירות , המגדילה את הכנסות המלון , ורעה בעונות של שפל , וככלל 
אינה מתאימה למדינה כישראל , הסובלת מתנודות לעתים קיצוניות בתיירות הנכנסת . 
במקום שיטת " דמי שירות " , יקבלו עובדי המלונות הגדולים תוספת שכר בשיעור 
של % 32 , מהם % 9 שולמו למפרע מיוני 09 , ויתרת התוספת תחולק לשני מועדים : 
אפריל 19 ומארס 29 . השכר הממוצע בענף התיירות נע כיום בין 006 , 1 ל 007 , 
1 ש"ח , כאשר הפערים ממקצוע למקצוע משמעותיים . בראש הפירמידה ניצבים טבחים 
ראשיים וקונדיטורים , ששכרם מגיע עד 000 , 4 ש"ח . טבחים מקצועיים משתכרים 
005 , 2 עד 000 , 3 ש"ח , מלצרים ראשיים במלונות יוקרתיים משתכרים אף הם 
005 , 2 עד 000 , 3 ש"ח , ובמלונות אחרים כ002 , 2 ש"ח . מלצרים רגילים 
במלונות יוקרתיים משתכרים 002 , 1 עד 000 , 2 ש"ח ובמלונות אחרים 002 , 1 
עד 005 , 1 ש"ח . שכרם של פקידי קבלה נע בין 002 , 1 ל005 , 2 ש"ח , בהתאם 
לדירוג המלון , בעוד שחדרניות מצויות בתחתית הסולם ומשתכרות 002 , 1 עד 
003 , 1 ש"ח . 
