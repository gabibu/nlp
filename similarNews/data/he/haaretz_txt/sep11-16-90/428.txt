העובדים במפעל האלקטרוניקה אלישרא בבני ברק , הפסיקו אתמול בבוקר את העבודה 
והתגודדו בחצר המפעל , במחאה על פערי העמדות בין ועדי העובדים לבין ההנהלה 
במשא ומתן על הסכם שכר חדש במפעל . העובדים שיבשו את העבודה , למרות צו 
של בית הדין האזורי לעבודה בתל - אביב , שהוצא יומיים קודם לכן ביוזמת ההנהלה , 
המורה להם לשמור על שקט תעשייתי . הדיון בבית הדין התקיים לאחר שהנהלת 
אלישרא הגישה תביעה נגד הוועדים על בזיון בית הדין בשל עיצומים שננקטו במפעל . 
גורמים בהנהלת המפעל גינו את הפסקת העבודה הפתאומית של העובדים . ועדי העובדים 
טענו כי הפסקת העבודה היתה ספונטנית והעובדים עשו זאת בלא שקיבלו הנחיות 
כלשהן מהוועדים . חרף התרעומת בהנהלה על השביתה , התחדש אתמול המו"ם בין 
ההנהלה לוועד על הסכם עבודה לשנים 0929 . הדיון לא הביא להסכמה בשתי הנקודות 
העיקריות שבמחלוקת : קיצור יום העבודה בחצי שעה ותביעת הוועדים להצמדת השכר 
למדד המחירים . בהנהלת אלישרא הוחלט כי בלא קשר לדיונים על הסכם העבודה , 
ישולם לעובדים בונוס של מיליון דולר , אם תתאמת התחזית לפיה המפעל יסיים 
את שנת 09 ברווח משמעותי . ואולם קיימת מחלוקת בין הוועדים לבין ההנהלה 
לגבי המפתח לחלוקת הבונוס בקרב העובדים . 
