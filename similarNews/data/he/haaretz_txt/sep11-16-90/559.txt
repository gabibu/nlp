( ע ) . משה בר , סגן מנהל מחלקת צפון אמריקה במשרד החוץ , שהיה ממונה 
על קשרי החוץ עם הקונגרס בארה"ב , נדון ביום רביעי בביהמ"ש המחוזי בירושלים 
לשנת מאסר בפועל , לאחר שהודה והורשע בביצוע עבירות מרמה וזיוף חמורות , 
שבאמצעותן הוציא מהמשרד כ000 , 03 ש"ח . בר כבר החל בריצוי עונש המאסר . 
בר , בן 83 , היה ממונה בתוקף תפקידו על הכנת תוכניות לביקורי אח"מים מצפון 
אמריקה , וליווה את אורחי ממשלת ישראל בביקורם בארץ . הוא ניצל את ההיכרות 
האישית שלו עם עובדי מחלקת אורחים רשמיים ומחלקת כספים במשרד החוץ , שנתנו 
בו אמון כדי לבצע את מעשיו . בר הציג להם ב84 הזדמנויות שונות אשתקד מצגים 
כוזבים על ביקורי אח"מים ומשלחות מארה"ב , ובדרך זו קיבל במרמה כספי מקדמה 
על חשבון הוצאות הליווי . בין השאר הוא גנב פנקסי קבלות ממסעדות וזייף למעלה 
מ001 קבלות על ארוחות מדומות . כדי להבטיח שחשדם של העובדים לא יתעורר בשל 
הליווים התכופים , הוא ייחס את רובם לעמיתיו לעבודה , זייף את חתימותיהם , 
פרע את ההמחאות שקיבל על - שמם ושילשל את הכסף לכיסו . עובדי המשרד גילו 
את המרמה והזיוף באקראי . בבית המשפט הגיע הנאשם לעסקת טיעון . הוא הודה 
ב11 אישומים והורשע בעבירות זיוף ומרמה בנסיבות מחמירות , ובהפרת אמונים 
על - ידי עובד ציבור . התביעה הסכימה שייגזר עליו מאסר בפועל שלא יעלה על 
41 חודשים ושלא יפחת משבעה חודשים . מהודעות הנאשם עולה כי הסתבך בחובות 
בשל שיפוץ דירתו ורכישת מכונית , ובשל הלוואה שנטל בשוק האפור . בר הביע 
חרטה על מעשיו ואמר : " אני מצוי במצב של אדם שרואה את חורבות ביתו לאחר 
שעברה עליו סופת טורנאדו . שילמתי כבר מחיר כבד ואני מבקש שבית המשפט יתחשב 
בכך ויסייע לי בהחלטתו לשקם את עצמי " . השופטת המחוזית רות אור ששקלה את 
טענות הצדדים והחליטה לשלוח את בר לכלא לשנה , בתוספת שנת מאסר על תנאי . 
היא נמנעה מלהטיל עליו קנס . 
