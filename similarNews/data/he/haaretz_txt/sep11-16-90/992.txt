בגדאד ( ע"ר וע"ץ ) . הטלוויזיה העיראקית שידרה אתמול את המסר שהקליט 
בשבוע שעבר נשיא ארה"ב , גורג בוש , אל העם העיראקי . עוד לפני השידור 
יצאו אלפי מפגינים לרחובות בגדאד והשמיעו סיסמאות תמיכה בסדאם חוסיין והמגנות 
את ארה"ב . המסר שודר באנגלית , במשך 7 דקות וכנראה ללא השמטות , עם תרגום 
סימולטני לערבית וכתוביות בערבית . בוש הכריז כי עיראק עשתה שגיאה כשפלשה 
לכוויית , והגדיר את מעשיה של בגדאד כ"מפלצתיים " . לפי תרגום הטלוויזיה 
אמר בוש : " מטרתנו היחידה היא להתנגד לפלישה שנערכה ב2 באוגוסט על - פי 
הוראות סדאם חוסיין . כוויית היתה הקורבן בפלישה זו , ועיראק התוקפן " . 
נשיא ארה"ב טען כי המאבק של סדאם איננו רק נגד ארה"ב , כפי שהוא מנסה לשכנע 
את העם העיראקי , אלא נגד העולם כולו . " עיראק שוב מוצאת את עצמה על 
סף מלחמה . שוב טעתה הנהגתכם בשיקוליה , ושוב אתם ניצבים מול טרגדיה " . 
בוש השמיע קריאה לשלום , באומרו כי " למרות שמעשי בגדאד הובילו אותנו אל 
סף סכסוך , המלחמה איננה בלתי נמנעת . עדיין אפשר למצוא פתרון בדרכי שלום 
למשבר זה , והוא שעיראק תצא מכוויית " . הוא ציטט הצהרה שהשמיע הנשיא סדאם 
חוסיין לפני שנתיים , בה אמר כי " מדינה ערבית איננה יכולה לכבוש מדינה 
ערבית אחרת " . בשדר הצביע בוש גם על ההפסדים הענקיים של עיראק כתוצאה מהאמברגו 
של האו"ם . לטענתו , נגרם לעיראק כתוצאה מכך נזק של 02 מיליון דולר ליום . 
קפידבינמיד לאחר שסיים את דבריו , הגיב עליהם דובר עיראקי . הוא אמר כי 
" בוש מאמין שהעולם כולו מוכן לסדר עולמי חדש , שבו תהיה ארה"ב המנהיגה 
היחידה . כשעיראק פלשה לכוויית , נתקף בוש בטירוף וזכה לעידוד מצד נשיא 
מצרים חוסני מובארק ופאהד מלך סעודיה , כדי לפלוש למקומות הקדושים של המוסלמים " . 
הדובר חזר על טענת בגדאד , לפיה כוויית היא חלק של עיראק , מבחינה היסטורית , 
ו"רק האימפריאליזם הבריטי גרם להפרדתה " . הוא גם חזר ואמר שכוויית גנבה 
נפט עיראקי . " העם שלנו הוא עם גדול . יש לו תרבות גדולה והיסטוריה גדולה . 
הוא מעולם לא פגע במדינה כלשהי או בריבונותה " . לדברי הדובר , " זו תמימות 
מצד בוש לחשוב שהוא מסוגל לטפח חילוקי - דעות בין העם העיראקי לבין נשיאו . 
סדאם הוא בנו של העם העיראקי . הוא איננו מנהיג שיצרה סוכנות הביון המרכזית 
של ארה"ב " . לטענתו , האזרחים המערביים והזרים האחרים שעזבו את כוויית 
מאז הפלישה , עשו זאת לא בגלל עיראק אלא בגלל איומי המלחמה של ארה"ב . לפני 
המסר של בוש טען קריין הטלוויזיה העיראקית כי הופעתו של הנשיא סדאם חוסיין 
כמה פעמים על אקרני רשתות הטלוויזיה האמריקאיות " גרמה לשינוי משמעותי בדעת 
הקהל בארה"ב . . . זו הסיבה שהנשיא בוש הביע את רצונו לשאת דברים באוזני 
העם העיראקי " . הקריין אמר כי עיראק רצתה לשגר צוות טלוויזיה כדי להקליט 
את הצהרתו של בוש , אך זה העדיף להקליט אותה על קלטת - וידיאו . דובר שגרירות 
ארה"ב בבגדאד אמר כי הקלטת ותריסר עותקים ממנה הוגשו לפקיד בכיר במשרד החוץ 
של עיראק . 
