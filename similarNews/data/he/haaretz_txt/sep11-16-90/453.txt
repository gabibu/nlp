סיאול ( רויטרס ) . תוכניתה של חברת התעופה הדרום קוריאנית אסיאנה איירליינס 
לקנות בחברת בואינג 15 מטוסים ואופציות על מטוסים נוספים בערך של כ6 מיליארד 
דולר כדי ליהנות מהשגשוג הצפוי בתיירות לאסיה , הרגיזה את קוריאן איירליינס 
( קאל ) . אסיאנה איירליינס , שהוקמה לפני שנתיים בלבד , הפתיעה רבים 
כאשר הזמינה את המטוסים והאופציות בתחילת החודש . " תוכנית הרכישה פזיזה , 
והיא עלולה להקשות על אסיאנה וקאל להתחרות ביניהן בעתיד תוך יחסי אמון " , 
אמר דובר חברת קאל , יונג קוואנג - הו . לדבריו העסקה מיותרת , ולדעתו 
תפגע במדינה על - ידי עודף היצע במשק . אולם פקידים באסיאנה דחו את הטענות 
מכל וכל . " התחבורה האווירית באזור צפויה לעלות ביותר מ%8 בשנה עד שנת 
002 " , אמר צאנג סונג - גי , הממונה על יחסי הציבור באסיאנה . לדבריו , 
דרום קוריאה , שבבעלותה 97 מטוסים , ביניהם 76 של חברת קאל , חייבת להרחיב 
את צי המטוסים שלה ב002 מטוסים לפחות עד שנת 0002 , עקב הביקוש המקומי והבין - 
לאומי . " הם אינם צריכים לחשוש מעודף היצע , משום שהביקוש יעבור בהרבה 
את ההיצע בשנות ה09 " , אמר צנג . " עלינו להבטיח שתהיה בידינו כמות מטוסים 
מספקת , כך שנוכל להתחרות ביעילות בחברות תעופה זרות " . מקורות רשמיים בקאל 
אמרו שהם מודאגים בשל המחסור בטייסים . " מאז הקמת אסיאנה , איבדנו רבים 
מטייסינו שעברו לחברה החדשה , ובימים אלה קשה יותר ויותר להשיג טייסים מנוסים . 
תוכנית הרכישה החדשה תחריף את המצב עוד יותר " , אמר מקור רשמי בקאל . קאל , 
שהוקמה בשנת 2691 והיתה חברה ממשלתית עד שנת 9691 , פעלה בלא מתחרים עד 
שאסיאנה החלה להפעיל טיסות פנים בדצמבר 8891 . " אסיאנה זקוקה מאד להזרמת 
הון " , אמר מומחה בחברה . " ההשקעות הכבדות שלה ברכישת מטוסים חדשים תגרום 
הפסדים לתקופה ממושכת לקבוצת קואומו , המאגדת בתוכה 02 חברות תעופה , ואשר 
סבלה הפסדים בשנה האחרונה , בשל רווחיה של אסיאנה . קים קאנג - שיק , 
עוזר ליו"ר הקבוצה פארק סאונג - יוואנג , אמר שרוב הפסדיה של אסיאנה נובעים 
מכך שטסה בשנה שעברה בעיקר בנתיבים פנימיים שאינם רווחיים . אסיאנה החלה 
בפעילות בין - לאומית בתחילת השנה , עם טיסות לטוקיו ולשלוש ערים אחרות 
ביפאן נגוייה , פוקוייה וסנאדי . החברה עומדת לפתוח בשירות טיסות לסינגפור , 
לטאיפיי , לבנגקוק ולהונג קונג עוד השנה , בשנה הבאה תטוס לארה"ב , וב2991 
לאירופה . 
