בשלוש השנים האחרונות דורג בית"ר תל אביב בפליי - אוף העליון . עתה , אחרי 
שלושה מחזורים בגביע הטוטו , יש לו 001 אחוזי הצלחה תשע נקודות משלושה 
משחקים והפרש שערים 81 ( רק למכבי חיפה הישג זהה מבחינת צבירת נקודות ) 
. מאמן בית"ר תל אביב זו העונה הרביעית ברציפות , יצחק שום , בן 24 , 
אינו רואה בגביע הטוטו קנה מידה מתאים לראות את הכיוון שבו ירוץ בית"ר בליגה . 
אבל הוא סבור , כי התוצאות משקפות את העובדה שקבוצתו היא אכן טובה והתוצאות 
מעודדות , " אבל זה לא נותן לי נקודה אחת בליגה " . לדעתו , העובדה שבית"ר 
קבוצה טובה , אינה חידוש אלא סיפור החוזר על עצמו זה שלוש שנים . שלושה 
שבועות לפני פתיחת הליגה , אומר שום : " אנחנו שואפים לפליי - אוף העליון , 
אבל הישג מספק זה אליפות . המטרה שלי , כמו של כל מאמן , היא גם להשיג 
תארים וגם להציג כדורגל טוב . נשאף להיות במקום טוב משהיינו בעונה שעברה " . 
מבחינתו , אליפות לבית"ר תל אביב היא דבר ריאלי : " עשינו את החיזוק הנכון . 
אנחנו מתבססים על שלד שחקנים מן השנה שעברה פלוס ארבעה שחקני רכש מן הטובים 
שיש היום . אם זה יניב פירות , יהיה בית"ר קבוצה מצויינת " . שום רואה בעיקר 
את מכבי חיפה , הפועל פ"ת ומכבי ת"א כמתמודדים הרציניים האחרים על האליפות . 
גם את הפועל ת " א הוא מזכיר , אם כי מוסיף שהוא נעלם גדול בינתיים . מאמן 
בית"ר גם מודע לכך שקבוצתו רחוקה מזרקורי התקשורת ואין לה הרבה אוהדים בהשוואה 
למכבי ולהפועל ת"א : " זה נכון שאין לנו הרבה אוהדים , אבל בשביל המעטים 
אנו משתדלים להצליח " . שום מזכיר כי את בית"ר רואים הרבה צופים מכיוון שכל 
משחקי הבית שלו הם תמיד עם מכבי ת"א . הוא אינו מקבל כי היעדר לחץ וציפיות 
של אוהדים עדיף : " גם בבית"ר תל אביב יש לחץ להצלחה והוא מייחל שיהיו 
לו אלפי אוהדים " . 
