( ע ) . שר הכלכלה והתכנון דוד מגן אמר כי בסיוריו השבוע בכמה מפעלים , 
ראה סימנים להתעוררות וצמיחה מחודשת של המשק . " אני ורבים מעמיתי בממשלה 
סבורים , כי גל העלייה הוא בסופו של דבר גלגל של צמיחה כלכלית ותנופה כלכלית 
שתביא לרווחה חברתית בישראל " . שר הכלכלה והתכנון , שמחזיק גם בתיק העבודה 
והרווחה , אמר , כי יצירת מקומות עבודה היא תנאי לפיתרון המצוקות החברתיות 
בישראל . " התוכנית הכלכלית שאושרה בממשלה תעודד פיתוח מקומות עבודה , 
האבטלה תצטמצם ויצומצמו הבעיות החברתיות " , אמר בשבת השר מגן בשבת , בתוכנית 
גלי צה"ל " במצב הנוכחי " . הוא דחה את הטענות בהסתדרות , כי התוכנית הכלכלית 
תרחיב את האבטלה ואת המצוקה הכלכלית - חברתית . אשר להתנגדותו להטלת מע"ם 
על פירות וירקות , הסביר מגן , כי יהיה קשה לאכוף גביית מע"ם בשוק פתוח . 
לפיכך , ייבדק העניין הזה שוב בצוות שרים מיוחד , שהוא חבר בו . 
