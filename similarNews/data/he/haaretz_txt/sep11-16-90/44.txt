" הכותרות בעיתונים ב7 . 21 סיפרו על ארבעה הרוגים ויותר ממאה פצועים בתאונת 
האוטובוסים בדרך לאילת . עד מתי נראה כותרות כאלו בתדירות נוראה כזו ? 
עד מתי תשב ממשלת ישראל בחיבוק ידיים ולא תעשה כמעט דבר כדי למנוע תאונות 
דרכים ? כמה אנשים עוד צריכים להיהרג כדי שמשהו יתחיל לזוז כאן ? מדברים 
אצלנו תמיד על " ביטחון לאומי " , האם חיי אדם אינם חלק מהביטחון הלאומי ? 
במה יואילו למדינה אנשים מתים או נכים ? עדיף להשקיע כעת את הסכום הדרוש 
כדי להביא לדרכים בטוחות יותר , מאשר להוציא פי כמה על טיפול רפואי , פיצויים 
ואובדן ימי - עבודה למשק . נדהמתי לקרוא שהקמתה של משטרת תנועה ארצית מתעכבת 
בשל אי - הסכמה לגבי הקצאת התקציב בין משרדי האוצר , המשטרה והתחבורה . 
ראש הממשלה והשרים מתווכחים על כספים , בעוד שאנשים נהרגים על הכבישים 
כמעט מדי יום . צה"ל הוא הגוף היחיד במדינה שהצליח להוריד בצורה משמעותית 
את שיעור תאונות הדרכים . הכל הודות לאכיפה , ענישה והסברה נרחבת . האם 
לא הגיע הזמן לאמץ שיטות אלו במערכת האזרחית ? הממשלה חייבת להבין שתאונות 
הדרכים הן הבעיה העיקרית של ישראל כיום . נהרגו יותר אנשים בתאונות דרכים 
מאשר בכל מלחמות ישראל , אבל הנושא עדיין לא עלה לראש סדר העדיפויות הלאומי . 
להלן כמה צעדים מעשיים , שלדעתי צריך לבצע ללא דיחוי : הקמת משטרת תנועה 
ארצית . גוף זה יפעל לאכיפת חוקי התנועה , שנהגים כה רבים מתייחסים אליהם 
בזלזול כה רב . נוכחות יתר של המשטרה בכבישים תביא לנהיגה זהירה ואחראית 
יותר ותרתיע עבריינים . התגייסות כוללת של המשטרה ומתנדבים לבדיקת כל כלי 
הרכב הנוסעים בכבישים . את אלו שאינם תקינים יש להשבית מיד . מתקפת הסברה 
נרחבת בכל אמצעי התקשורת , שתזכיר לציבור ללא הפסק לנהוג בזהירות . השארת 
כלי - רכב פגועים קשה בצדי הדרכים , לפחות לזמן מה , למען יראו וייראו . 
כשעולים לירושלים רואים את משורייני באב - אל - ואד ונזכרים בלוחמים שמסרו 
את נפשם למעננו . האם חיינו היום פחות חשובים ? הנהגת נושא הבטיחות בדרכים 
כמקצוע לכל דבר בתוכנית הלימודים של מערכת החינוך . בכיתות הנמוכות ילמדו 
התלמידים כיצד להיות הולכי - רגל אחראיים , ובכיתות הגבוהות ילמדו נהיגה 
נכונה . כל נהג חדש יחויב לעבור קורס נהיגה מונעת כתנאי לקבלת רשיון הנהיגה . 
ענישה לשם הרתעה . הטלת עונשים קשים , כולל עונשי מאסר על עבירות חמורות 
כמו אי - ציות לתמרור עצור , חצייה באור אדום , נהיגה בזמן שלילה וכו . 
שיפור תשתית הכבישים כפרויקט לאומי . הדבר ייצור מקומות תעסוקה ויפתור בעיות 
אבטלה . אין לי ספק שאם יינקטו צעדים אלו ישתפר המצב לאין ערוך . יתל - אביבקפמאביגשבתי 
טבת , במאמרו המאלף והמקיף " צילומי רגע : רוסיה פולין " ( " הארץ " , 
8 . 13 ) , השכיל לחשוף בצורה חדה ומשכנעת את התופעה המזוועת הנמשכת על 
אדמת פולין מאז השואה ועד היום : האוכלוסייה הפולנית , שלנגד עיניה נרצחו 
היהודים ושקיבלה בלי הנד עפעף את רכושם השדוד , השתתפה ומשתתפת עד היום 
הזה בהכחדת זכר הנרצחים היהודים . אותה אוכלוסייה הפכה את שרידי השואה , 
מחנות הריכוז והגטאות , למקור הכנסה . עד כדי כך חשובים הדברים שלו , 
שראוי גם לפרסמם בקרב קוראי אידיש , פולנית ואנגלית . מובטחני שחלק מהם 
יחשוב פעמיים בטרם יחליטו לבקר בפולין . ואלה שבכל זאת יעשו צעד זה מתוך 
מניעים נפשיים עמוקים , יהיו לפחות מודעים למה שמצפה להם . זאת ועוד : 
כוחם של הדברים שכתב טבת על פולין יפה גם לגבי הארצות הבלטיות ואזורים אחרים , 
שבהם התקיים הפסוק " הרצחת וגם ירשת " . ירושלימקפמאביגלאחר שניזוקה מכוניתי 
בתאונת פגע וברח חשבתי שאני מגלה אזרחות טובה כשדיווחתי על המקרה למשטרה . 
במכתב למשטרה ציינתי את כל הפרטים שהיו ידועים לי , כולל שמו וכתובתו של 
עד ראייה שהסכים להעיד לטובתי . בטופס הסטנדרטי שנשלח אלי נדרשתי להמציא 
מספר פרטים תוך 41 יום . אם לא , נאמר שם , התלונה לא תטופל . לכן ביזבזתי 
זמן יקר כדי לנסוע לחפש את המכונית שגרמה לי נזק . בסוף מצאתי אותה ודיווחתי 
למשטרה על הפרטים החסרים : הצבע שלה ( אדום ) ושם היצרן ( בלתי ידוע ) 
. סוף הסיפור קיבלתי טופס שבו כתוב כי לא נמצאו ראיות מספיקות להגשת תביעה 
משפטית . מוסר השכל : אין טעם לבזבז את הזמן והאנרגיה על תלונות מסוג זה ; 
המשטרה לא מסוגלת , או אין לה רצון , לטפל במקרים כאלה ; אין דרך לרסן 
נהגים מתפרעים . ירושלימקפמאביגיישר כוחו של היועץ המשפטי לממשלה על דבריו 
כי " איש ציבור ( . . . ) צריך תמיד להתנהג כך שיתקיים והייתם נקיים " ; 
יישר כוחו של ראש הממשלה , שאמר כי הוא נחוש בדעתו שלא להתערב בחקירה 
של שר הפנים , אריה דרעי ( " הארץ " , 9 . 3 ) . ואם הממשלה תיפול על 
רקע זה , יצחק שמיר , רוני מילוא והליכוד כולו ייזכרו לטובה , כבני אדם 
שהתנהגותם היוותה ציון דרך חשוב בחיזוק כוחה הפנימי ( וממילא גם החיצוני ) 
של מדינת ישראל . ירושלימקפמאביגכמשפטן אסור לי לחוות דעה על אשמתו או חפותו 
של שר הפנים , אריה דרעי , כל עוד לא קבעה המשטרה אם יש להגיש נגדו כתב 
אישום . גם אם יוגש כתב אישום יש לחכות לפסק הדין של בית - המשפט . אולם 
כספרדי שנפגע מן ההסתה העדתית של הלובי התומך בדרעי , הגעתי למסקנה כי השר 
אשם אם לא באישומים שיוחסו לו על - ידי כתב " ידיעות אחרונות " , מרדכי 
גילת הרי לפחות באווירת ההסתה שאפפה אותו כמעטה מגן על - ידי אותו לובי , 
לרבות מקורבי השר וחברי הכנסת של ש"ס . הרב עובדיה יוסף , פטרונה ומנהיגה 
של ש"ס , היה צריך להחזיר את דרעי לאחת הישיבות . זאת לאחר שהכשיל את הרב 
יוסף וגרם לו לתת את ידו לפירוק ממשלת האחדות . הרב יוסף , שהופיע תחילה 
כמנהיג דגול שהספרדים תלו בו תקוות רבות , התגלה כמנהיג חלש , אשר נכנע 
לתכתיביו של דרעי וכופף את קומתו בפני הרב ש"ך . 
