פאריס ( מיוחד ל"הארץ " ) . ראש עיריית ניס , זאק מדסן , שהתפרסם בשעתו 
בהתבטאויות אנטישמיות , הודיע אתמול על התפטרותו לאחר שהסתבך בשורה של אי - 
סדרים כספיים . מדסן , שהיה שהיה ראש עיר מאז 6691 , נאלץ להתפטר על רקע 
הליך משפטי לו היה צפוי בחודש נובמבר הקרוב , ושהיה עשוי ממילא להביא להדחתו . 
מדסן הסתבך באי - סדרים בסכום של 51 מיליון פרנקים אותם העביר בין השאר לעיתון 
שהיה בבעלותו . כמו כן נקט בפעולות שונות שהביאו , על פי החשד , כסף ציבורי 
לכיסו . בשנים האחרונות הוא עמד בפני שורה של חקירות ומשפטים , והוטל עליו 
להחזיר כספים לקופה הציבורית . מדסן נחשב במשך שנים רבות ידיד היהודים , 
אולם בשנים האחרונות החל להתקרב לימין הקיצוני . לפני חודשים אחדים אירח 
בניס את כינוס החזית הלאומית הקיצונית בראשות זאן מארי לה - פן . לאירוע , 
שהתקיים באולם השייך לעיריית ניס , הוזמן המנהיג הרפובלקני הגרמני הקיצוני , 
שהיה איש הוואפן אס . אס . פרנץ שנהובר . יהודי ניס ניסו למנוע את קיום 
האירוע ומחו על כך בפני מדסן . בין המוחים היו גם שלושה מחברי המועצה היהודים , 
ששניים מהם שימשו בתפקיד סגניו . לאחר סירובו של מדסן לבטל את האירוע , 
החליטו השלושה להתפטר . מדסן אמר בתגובה להתפטרותם כי היהודים מהווים חלק 
מבוטל מתומכיו , וצירף אליו חברי מועצה מהימין הקיצוני . דבריו עוררו סערה 
בצרפת ובמיוחד בקרב הקהילה היהודית . אתמול התברר כי מדסן נמצא כעת בבואנוס 
איירס . בהודעת ההתפטרות שלו מסר כי " התעייף " מהחיים הציבוריים , וביקש 
מתושבי העיר לבחור לראשות העיר מועמד משורות הימין . 
