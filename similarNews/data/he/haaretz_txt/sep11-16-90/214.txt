יוגוסלוויה ( ע"ר ) . חברות ברית וארשה , הברית המזרח אירופית ההולכת 
ומתערערת , לא הצליחו להגיע אתמול לידי הסכמה בדבר חלוקת כלי הנשק הקונוונציונליים 
ביניהן . אבן הנגף העיקרית היתה קביעת חלקה של מוסקווה בחלוקת הנשק . בריה"ם 
דורשת להחזיק ברשותה % 04 מכלל הטנקים , הארטילריה והמטוסים של הברית , 
ואילו יתר החברות עומדות על כך , שלאף מדינה החברה בברית לא יהיו יותר מ%53 
אחוז מכמות כלי הנשק הכוללת . סגן שר החוץ הצכוסלובקי , שניהל את שני ימי 
השיחות , אמר לעיתונאים : " לא הגענו לקונצנזוס , ואנו מאוכזבים מן התוצאות " . 
חברות הברית ישובו ויתכנסו בצכוסלובקיה בעוד שבועיים , כדי לנסות וליישב 
את חילוקי הדעות , ולסלול בכך את הדרך לחתימה על חוזה אירופי לפיקוח על 
החימוש . הוויכוח בקרב מדינות ברית וארשה עלול להביא לדחיית השיחות המתוכננות 
בווינה , שאמורות לעסוק בצמצום הכוחות הקונוונציונליים באירופה . 
