בית המשפט המחוזי בירושלים גזר שנתיים וחצי מאסר בפועל , ועוד שנה וחצי 
על תנאי , על נער בן 71 משכונת שועפאת בירושלים , שהיה פעיל ב"וועדות ההלם " . 
הוא הורשע בשורת פיגועים בעיר העתיקה בירושלים , ובהם הצתה , זריקת בקבוקים 
ואבנים , ותקיפת שוטרים . השופט יעקב צמח , גם חייב את הנער לשלם אלף ש"ח 
פיצויים לתושב הרובע היהודי , נחמן כהנא , על כאב וסבל , לאחר שנפגע מאבן 
שזרק הנאשם . השופט ציין כי הוא מביא בחשבון את עינוי הדין שנגרם לנער , 
לאחר שסניגורו חלה ואחר החליף אותו וביקש לדחות את ההליכים . כמו כן הזכיר 
את המלצת שירות המבחן להסתפק בתקופת המעצר ( מתחילת אוגוסט לפני שנה ) . 
עם זאת , הדגיש השופט כי פעילותו של הנאשם היתה " אלימה , שיטתית ומאורגנת " 
ונעשתה תקופה ארוכה , מדצמבר 7891 עד אוגוסט 9891 , נגד עוברי אורח , 
חיילי צה"ל , שוטרים , אנשי משמר הגבול ובעלי חנויות . " ניכרת בפעילות 
זו הדבקות במשימה הפלילית לשבש את סדרי החיים , לפגוע בביטחון החיים והרכוש , 
ולהטיל טרור " , כתב השופט צמח בפסק הדין . והוסיף " אין ספק כי סכנה 
חמורה נשקפה לציבור הרחב מעבריינותו " . 
