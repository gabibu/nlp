ממשלת ניקראגואה הודיעה אתמול כי אין היא מעוניינת בהצעת עיראק לספק נפט 
בחינם למדינות העולם השלישי . " אני סבור כי אין שום דבר ממשי בעולם הניתן 
חינם וללא תשלום " , אמר שר החוץ הנריק דרייפוס במסיבת עיתונאים . הוא הגיב 
על שאלה , אם ניקראגואה תענה להצעת עיראק מיום שני לספק נפט בחינם למדינות 
מתפתחות , בתנאי שישלחו להוביל אותו . ניגראגואה תמכה בהחלטות האו"ם להטיל 
אמבארגו על עיראק . דרייפוס אמר כי ניקראגואה מקבלת נפט לפי הדרוש לה ממקורות 
אחרים . 
