( ע ) . " מאז נטלה העיתונות על עצמה את תפקיד חקירתם של חשדות על עבירות 
של אישי ציבור נגד החוק ונגד האתיקה , היא עלתה מסלול של עימות קשה וגלוי 
עם השלטון " , אמר אתמול פרוף יצחק זמיר , נשיא מועצת העיתונות , בהרצאה 
על " העיתונות והשלטון " בטקס הענקת פרס העיתונות ע"ש משה רון שהתקיים 
בבית סוקולוב בתל אביב . זמיר הדגיש , כי בדרך הטבע העיתונות מסתכסכת מאז 
ומתמיד עם אישים וגופים רבי כוח . היא נוקטת עמדה משלה בנושאים רגישים ונחשפת 
לביקורות וסכנה . " העויינות " , אמר , " הקיימת נגד העיתונות בישראל 
כמו בדמוקרטיות אחרות , ניזונה במידה ניכרת מהתגובה לגילויים ולביקורת 
של העיתונות החוקרת " . לדבריו , אישי ציבור הנחשפים לביקורת של העיתונות 
מתגוננים לא פעם בדרך ההתקפה ומנסים לערער את אמינותה של העיתונות ומשתמשים 
לא פעם במעמדם , כדי להשמיץ ולהסית נגדה . בדבריו , הדגיש זמיר כי התפקיד 
של העיתונות החוקרת הוא בסך הכל כפוי טובה . " נוח היה לה לעיתונות אם 
היתה זונחת תפקיד זה ומצמצמת עמה לידיעות חוץ , ספורט , מין וכו כמו עיתונים 
מסויימים מהנפוצים בעולם . אולם אם היתה הולכת בדרך נוחה זו היתה מועלת 
בתפקיד שנועד לה בדמוקרטיה ופוגעת בטובת הציבור " , אמר זמיר . הוא הדגיש 
כי העיתונות החוקרת הוכיחה את עצמה כמקור בעל חשיבות ראשון במעלה למידע על 
המתרחש במדינה , לרבות תופעות של שחיתות ובזבוז , שבהן סכנה רבה . לדבריו 
, ניתן להצביע על פרשות שהיה צריך לחשוף אותן כדי לעקור גידול מסוכן מגוף 
החברה והן נחשפו על ידי העיתונות ומעורבותה היא שהובילה לחקירת המשטרה . 
לאורך כל הרצאתו , לא איזכר זמיר אירועים ודוגמאות מישראל ודיבר על הדברים 
בכלליות כשהדוגמאות שהביא היו מחו"ל כמו למשל פרשת וואטרגייט . הנושא היחיד 
לו התייחס בשמו המפורש הוא הכספים הייחודיים . " סכומי עתק זורמים מאוצר 
המדינה אל גופים ועמותות בכל רחבי הארץ . מהן , כאלה שאיש לא שמע את שמען 
ולא פעם משום שלמעשה אינן קיימות . בית המשפט העליון פסק שאסור לחלוק כספים 
אלה ללא קריטריונים ברורים ושיוויוניים . היועץ המשפטי לממשלה הוציא הנחיות 
כדי למנוע חלוקתם ללא קריטריונים ומבקר המדינה התריע נגד נוהג נפסד זה " . 
זמיר הוסיף ושאל : " מה אם כן נותר עוד לעשות כדי לעקור נגע זה אם לא לחקור 
ולברר כיצד עוקפים ומפרים את הדין והאתיקה על חשבון הציבור הרחב ? באופן 
מעשי , חקירה כזו , ליתר דיוק ראשית חקירה , היא תפקיד מובהק וחשוב של 
העיתונות " . קפידבינלגבי זכות הציבור לדעת וחובת העיתון לתדע , הזכיר זמיר , 
כי זכות וחובה זו כפופה לסייגים . " עיתונות אחראית תקפיד למלא מתוך הבנה 
ורצון את חובות האתיקה העיתונאית כפי שקובע תקנון האתיקה של מועצת העיתונות . 
התפקיד של בקרה על השלטון הוא אחד התפקידים החשובים ביותר של העיתונות . 
הבקרה היא מכשיר הכרחי כדי לרסן את השלטון מפני שימוש לרעה בכוח שהחברה 
הפקידה בידו כדי לחייב אותו לקיים את החוק שמכוחו הוא שולט . כדי להלחם 
בשחיתות , כדי לטפח משטר תקין יעיל והוגן " . עוד הדגיש , כי בישראל תפקיד 
העיתונות בהשוואה לתפקיד של מוסדות בקרה אחרים הוא חשוב אף יותר מאשר בדמוקרטיות 
אחרות ובעצם " מבין מוסדות הבקרה אין מוסד יעיל יותר מאשר העיתונות הכתובה 
והאלקטרונית גם כדי להביא את דבר הביקורת אל קהל היעד . 
