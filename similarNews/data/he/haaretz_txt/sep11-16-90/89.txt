( ע ) . הציבור עייף מתפישות מפלגתיות וכיתתיות המבטאות אינטרסים צרים , 
ומבקש לראות כיצד המשטרה ומערכת אכיפת החוק בישראל פועלות רק מתוך שיקול 
ממלכתי , על בסיס טובת המדינה ואזרחיה . דברים אלה אמר אתמול שר המשטרה , 
רוני מילוא , באירוע חברתי בביתה של יו"ר סיעת הליכוד בנעמ"ת , רבקה בר - 
לב . באירוע השתתפו סגן יו"ר הכנסת , ח"ך עובדיה עלי , ראשי ערים ומועצות 
מקומיות וכן קציני משטרה ופעילים מרכזיים בסניף הליכוד בחיפה . השר מילוא 
התייחס בדבריו לפרשת דרעי ברמז בלבד . הוא הדגיש כי גם כאן צריך לעמוד 
לנגד עינינו השיקול הממלכתי , ורק אחר כך יכול לבוא שיקול מפלגתי כלשהו . 
בנושאים בעלי חשיבות , כמו חוק ומשפט , חייבים להיות מונחים על פי שיקולים 
ממלכתיים , ללא התחשבות בשום לחץ או אינטרס . הוא הדגיש כי בעבר ידע להיאבק 
בכל הכוח והתוקף על נושאים מפלגתיים , כשהיה צורך בכך , ועל כך יעידו חבריו 
בליכוד . מילוא הוסיף : " זאת יודעים טוב יריבי הפוליטיים , ממפלגת העבודה 
במיוחד , כאשר יצאתי נגדם במערכות ציבוריות , ניהלתי אותן בכוח ובאמצעים 
רבים . אך מרגע שנכנסתי לתפקיד ממלכתי כשר משטרה שמחייב התייחסות ממלכתית 
צרופה וטהורה , איש לא יצפה ממני לנהוג אחרת . זאת דרכי וזה החינוך שקיבלתי , 
וכך אנהג בעתיד תוך גישה ממלכתית וללא שיקולים מפלגתיים " . 
