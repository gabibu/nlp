בשבועות האחרונים מתנהלים מגעים בנוגע לאפשרות להחלפת שלום זינגר , מנכ"ל 
הבנק הבינלאומי הראשון . נודע כי חוגים מקרב בעלי השליטה בבנק העלו את אפשרות 
ההחלפה כבר לפני כחודשיים , אך היא שבה ועלתה בשבועות האחרונים . זינגר 
מתפקד כמנכ"ל הבינלאומי הראשון משנת 6891 , כשהחליף בתפקיד את צדיק בינו . 
בין השמות המוזכרים כמועמדים אפשריים להחלפת זינגר הוזכרו יוסף ויגרצין וידידה 
גרינברג . שניהם היו בעבר בתפקידים בכירים בבנק לאומי . חוגים במערכת הבנקאית 
לא שללו את האפשרות שאת מועמדותם העלה ארנסט יפת , שמאז שפרש מתפקיד מנכ"ל 
בנק לאומי נחשב לאחד מיועציו של אדמונד ספרא . ספרא הינו , על - פי ההערכות , 
בעל השליטה בבנק הבינלאומי הראשון , למרות שזק נאסר מוצג באופן רשמי כבעל 
השליטה בבנק . יוסף ויגרצין , שתפקידו כיום הוא מנכ"ל בנק הספנות , מסר 
בתגובה כי אינו יודע דבר על מועמדותו , וכי לא נעשתה אליו פנייה . לא ניתן 
היה להשיג את תגובת ידידיה גרינברג , המכהן כמנכ"ל חברת כלל אחזקות ביטוח . 
הבנק הבינלאומי נחשב בשנים האחרונות לרווחי ביותר במערכת הבנקאית . במחצית 
הראשונה של 0991 הציג את שיעור התשואה הגבוה ביותר על ההון העצמי ( % 8 במונחים 
שנתיים ) . אפשרות החלפת זינגר נבדקת , על - פי הערכות , על רקע חוסר 
שביעות רצון מאופן ניהול הבנק . לא ניתן היה להשיג אתמול את תגובת זינגר , 
למרות כמה פניות של " הארץ " . דוברת הבנק הבינלאומי הודיע כי היא מנועה 
מלהגיב . עם זאת מסרה בשם עו"ד יגאל ארנון , יו"ר דירקטוריון הבנק , כי 
הוא מכחיש קיומה של כוונה להחליף את מנכ"ל הבנק . 
