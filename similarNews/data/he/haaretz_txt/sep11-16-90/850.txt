בראשית היתה סדרת " אמבר " : חמישה ספרי מדע בדיוני בנוסח הוותיק של חרבות - 
וכשפים , שזכו להצלחה ניכרת . זילאזני , לא מבכירי הזאנר , ללא הברק 
של היינליין או העומק של לה - גווין , ראה כי טוב והמשיך לשכפל המשכים לסדרה 
המצליחה . " אביר הצללים " שלו הוא ספר - ההמשך התשיעי בסדרת " אמבר " . 
בהתאם לעיקרון שסדרות מצליחות לא מפסיקים , ממשיך זילאזני לשגר לשוק , 
כמעט מדי שנה , וכנראה גם ממניעים של חשבון בנק , ספר המשך רע . עד כאן 
אין שום דבר יוצא - דופן , וזכותה של הוצאת " עם - עובד " לתרגם כל ספר 
שתרצה , גם את הגרועים . לזכותה של דורית לנדס , המתרגמת את הסדרה מתחילתה , 
ייאמר שהעברית שלה קולחת וטבעית . יש מקרים שבהם נדמה ש"עם - עובד " כן 
מפעילה בלמים של בקרת - איכות : חופן ספרי ההמשך של " חולית " , לדוגמה , 
לא תורגמו , פרט לשניים הראשונים . למראה הסדרה של המשכי זילאזני המוסיפים 
לצאת , נכמר הלב על סדרות כמו " עולמות הנהר " ( " לך אל גופותיך הפזורים " , 
הוצאת " לדורי " ) שבהם יוצא לאור רק הספר הראשון , והמשכיו נשארים " תקועים 
בצינור " ; או שמתוך סדרה שלמה יוצא רק אחד הספרים האמצעיים ( " מעוף הדרקון " 
בהוצאת " מעריב " ) . קהילת קוראי המד"ב היא אחת מקהילות הקוראים הנבונות 
והרציניות בארץ , ובוודאי שהיא ראויה ליחס טוב יותר . ב"אביר הצללים " 
המדובר בדור השלישי של נסיכי אמבר , אבל כמו במערבון שבו האב היה אקדוחן 
שכיר , הבן הוא אקדוחן שכיר והנכד לומד להיות אקדוחן שכיר , כך גם זילאזני 
ממחזר תבנית דומה . הרעיון של זילאזני הוא שישנם אין - סוף עולמות , בעלי 
מרכז אחד , והמרכז הזה הוא העיר " אמבר " , שתושביה מסוגלים לברוא את העולמות 
המשניים ( " הצללים " ) כהשתקפויות מעומעמות של אמבר ( " העולם האמיתי " ) 
. אמבר עצמה היא הצל הראשון , השתקפות של אמבר האמיתית , המצויה ברקיע 
הקפוא . באמבר האמיתית מצוי דגם גיאומטרי ענק , שהשתקפותו נמצאת גם באמבר 
המשנית . בדגם הזה טמון כוח הבריאה . שביליו מייצגים את כל העולמות המסתעפים 
מתוך אמבר , ומי שצועד עליו מסוגל לצאת ולבוא בכולם . ככל שמתרחקים מאמבר , 
הצל המוטל ממנה הופך להיות יותר מעומעם , בלתי - מושלם . חד מעולמות הצללים 
הללו הוא כדור הארץ , והוא מרוחק למדי מהדבר האמיתי . בסופם של כל העולמות 
מצוי התוהו . מי שירצה יוכל לראות ברעיון הזה השתקפות מעומעמת של האפלטוניזם . 
" אמבר האמיתית " היא הספירה האפלטונית , ובה מרחפות הצורות המושלמות 
( " הדגם הגיאומטרי " ) טרם יתגשמו כצללים במציאות חיוורת . תפיסתו של 
אפלטון נוצרה כחלק מהתפיסה היוונית של זמן מעגלי , שתחילתו ב"תור הזהב " 
וסופו בתוהו , וחוזר - חלילה . וונים האמינו , כמו זילאזני , שעל קו 
הזמן שבין תור הזהב והתוהו ממוקמת הציביליזציה האנושית במקום טוב באמצע . 
ככל שהזמן עובר , גובר התוהו ; זו הידרדרות בלתי - נשלטת , שבעטיה כתב 
הורציו ( בתרגום חופשי ) : " הזמן משחית את צורתו של העולם " . כמו בתרחיש 
האפלטוני , כל ספר נוסף מסדרת ההמשכונים של זילאזני מדרדר את הקורא שלב 
נוסף למטה . הספר הנוכחי הוא אחד מהצללים הירודים ביותר , השתקפות חוזרת 
של הצללים שקדמו לו . אבל , כמו שכותב זילאזני , יש אין - סוף צללים עד 
לתוהו . 
