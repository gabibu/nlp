מוסקווה ( ע"ר וע"ץ ) . הפרלמנט של הפדרציה הרוסית , הגדולה מבין הרפובליקות 
הסובייטיות , אישר אתמול את התוכנית הכלכלית הרדיקאלית להסבת הכלכלה הריכוזית 
לכלכלת שוק בתוך 005 יום . קוויה הכלליים של התוכנית , שהוגשה בידי קבוצת 
מומחים בראשות סטניסלב שאטאלין , אושרו ברוב מוחץ כשרק ציר אחד הצביע נגד . 
ההצבעה נערכה לאחר הודעתו של ראש ממשלת בריה"ם , ניקולאי ריזקוב , כי ממשלתו 
לא הצליחה לגבש תוכנית אחידה לרפורמות כלכליות . ריזקוב אמר כי גורבצוב 
נכשל במאמציו להביא לתוכנית אחת , שתאחד את " החלקים הטובים " של תוכנית 
הממשלה עם התוכנית הקיצונית יותר שהוצעה . הציפיות לפני הנאום היו , כי 
ריזקוב יכריז על תוכנית רפורמות אחידה והודאתו בכישלון התקבלה איפוא בהפתעה 
בפרלמנט . ההצהרה עוררה דיון נוקב בין תומכי התוכניות השונות . בעת קיום 
ההצבעה , נועד בקרמלין הסובייט העליון ודן בשאלת אישור תוכנית שאטאלין לברית - 
המועצות כולה . הדיונים בסובייט העליון היו סוערים ביותר , וראש הממשלה 
קבל בהם על - כך שקטעים מתוכנית שאטאלין התפרסמו בהרחבה בעיתונים , בעוד 
שתוכניתו שלו " הושארה בצל " . חברי הפרלמנט , שהתלוננו על שאין בידיהם 
שום נוסח של תוכנית כלכלית כלשהי , הצליחו לבסוף לקבל עותקים של כל התוכניות 
לרפורמה כלכלית . הם דרשו לקבל את נוסחי התוכניות , כדי שהפרלמנט יוכל 
לנהל דיון של ממש . " לא נעיין בשום מסמך , שלא חולק בידי הנשיא גורבצוב " , 
אמר יו"ר הפרלמנט אנטולי לוקיאנוב , בתגובה על דברי ציר שהודיע כי הוא 
יכול לחלק " 000 , 5 עותקים של תוכנית שאטאלין " . קפידבינגורבצוב התערב 
בדיון , כשהוא מכה באגרופו על השולחן . " אם תשאלו אותי , עלי לומר כי 
אני מעדיף את תוכנית שאטאלין . אם רוצים ביציבות , יש לקבל את הרעיונות 
שלו " . למרות שהודיע כי הוא מעדיף את תוכנית שאטאלין , הגן גורבצוב על 
ראש ממשלתו , ולכן סירב להציג את שתי התוכניות זו מול זו . ההחלטה התפרשה 
כניצחון לנשיא הפדרציה הרוסית , בוריס ילצין , יריבו המושבע של מיכאיל 
גורבצוב , שלחץ למען אישור תוכנית שאטאלין ומתח ביקורת חריפה על תוכניתו 
של ריזקוב . ילצין הוא אחד הקוראים העיקריים להתפטרותו של ריזקוב . גורמים 
בממשלה חוששים כי הכישלון יגרום למרד בפרלמנט כנגד ריזקוב , המואשם באחריות 
לירידה האחרונה ברמת החיים בבריה"ם ולמחסור הכבד במוצרים . נטען נגדו גם 
כי אינו תומך ברפורמות באופן ממשי , ומנהיגי האגף הראדיקלי קראו להתפטרותו . 
התוכנית הרדיקאלית שהתקבלה היא תוכניתה של ועדת שאטאלין , ופרשנים צופים 
כי תביא לרפורמה מוחלטת במנגנוני הניהול הכלכלי של רוסיה . משמעות ההחלטה 
היא , כי הפדרציה הרוסית , המרכזת בתחומיה שלושה רבעים ממשאבי הטבע בבריה"ם , 
תקבע את דרכה הכלכלית ללא תלות בממשלה הסובייטית המרכזית . הפרלמנט הרוסי 
הורה לממשלה לסייע לוועדותיו בהכנת צעדים מעשיים ליישום התוכנית תוך חודש 
ימים . הפרלמנט גם המליץ כי המושב הבא שלו , האמור להיפתח ב61 בנובמבר , 
ידון בתיקונים החוקתיים הדרושים ליישום תוכנית שאטאלין . 
