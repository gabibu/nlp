" לחנות שלי מגיעים רק עשרות בודדות של הורים , מלווים בעיקר בבנות , 
כדי לרכוש אמצעי מיגון " , אומר עודד סלע , מנהל חנות הנשק " ארסנל " 
שבקניון רמת - גן . סלע מדווח על שלושה אמצעי מיגון הקיימים בשוק , שבני 
41 ומעלה רשאים לרוכשם . אחד מהם הוא גז מדמיע מתוצרת " ישפרא " הישראלית . 
מופיע בתרסיס ומחירו 54 ש"ח . יש לקבל רשיון ממשרד הפנים כדי לרוכשו בנות 
מקבלות רשיון מיד , לבנים התהליך אורך זמן רב יותר . אמצעי שני : " צרחן " 
מתוצרת ארה"ב כלי זעיר הפועל בגז , שעם שחרורו פולט זעקות המבריחות את 
התוקף . " זה כמובן אפקטיווי במקום מגורים " , אומר עודד . " בחורה שלוקחת 
טרמף ומובלת לפרדס יכולה להשתמש בצרחן עד מחר , איש לא ישמע אותה " . המחיר : 
42 ש"ח . אמצעי שלישי , לקרי - מזג בלבד אלות קטנות מגומי נוקשה מתוצרת 
ארה"ב , במחיר 53 ש"ח . מובן שכלי זה יעיל רק כאשר אתה בשליטה מספקת לפתוח 
את התיק , לשלוף את האלה ולהתחיל להכות . 
