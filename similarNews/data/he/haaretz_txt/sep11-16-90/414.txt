שחקן הקולנוע והתיאטרון האוסטרי קלאוס מריה ברנדאואר ושחקנית הקולנוע הפולנייה 
קריסטינה ינדה יהיו בין אורחי פסטיבל הסרטים של חיפה . ברנדאור היה אמור 
להגיע לפסטיבל הקודם , אך בשל תאונה נאלץ לבטל את בואו . הפעם הבטיח להגיע . 
בפסטיבל יוקרן הסרט " שבע דקות " , בבימויו של ברנדאור ובהשתתפותו . זהו 
סיפורו של נגר גרמני שניסה לרצוח את היטלר ב - 9391 , אך הפצצה שהטיל למרתף 
בירה התפוצצה שבע דקות אחרי שהיטלר עזב את המקום . ינדה זכתה לפרסום עולמי 
אחרי הופעתה בסרט " איש השיש " של ויידה , ולאחרונה זכתה בפרס למשחק בפסטיבל 
קאן 0991 , על משחקה בסרט " חקירה " , בבימויו של ריצרד בוגייסקי , שיוקרן 
בפסטיבל . בסרט מגלמת ינדה דמות של אשה הנחקרת במשטרה , כשחוקריה מתכוונים 
לשכנע אותה להעיד . החקירה הופכת לתהליך של איבוד אישיות . הסרט נעשה בשנת 
2891 , נאסר להקרנה מסיבות פוליטיות , והותר לפרסום רק עתה . אחרי " איש 
השיש " הופיעה ינדה , החיה כיום בפאריס , גם ב"איש הברזל " של ויידה , 
וב"לא תענה ברעך עד שקר " , מתוך " עשרת הדברות " של קישלובסקי . לעת - 
עתה לא התקבלה אף הודעה על ביטול השתתפות בפסטיבל , אבל גם כל רשימת הסרטים 
המשתתפים בו לא פורסמה . בפסטיבל תיערך גם השנה , זו הפעם הרביעית , תחרות 
הווידאו - קליפים הישראלית . השנה הוגשו לתחרות למעלה מ03 קליפים , של 
חברות תקליטים , של מפיקים פרטיים , של הטלוויזיה החינוכית וגם זו הפעם 
הראשונה של הטלוויזיה הכללית . השופטים הם יואב קוטנר , רותי לב - ארי , 
קרליטוס גורביץ ויורם מארק רייך . מפיקי הקליף הזוכה יקבלו פרס כספי שווה 
ערך ליום עריכה באולפן וחומרי צילום . 61 קליפים עלו לגמר וביניהם שניים 
של ארקדי דוכין , שניים של " נקמת הטרקטור " , וגם של סי היימן , אלונה 
דניאל ועוד . כמו בכל פסטיבל המכבד את עצמו , גם בפסטיבל הסרטים של חיפה 
יהיו אירועי חוצות . במרכזם תעמוד היצירה " קול - אור - נוע " מאת המלחין 
יוסי מר - חיים . היצירה , שהוזמנה במיוחד לפסטיבל , משלבת צליל מול אור , 
שירה מול טכניקת מחשב . היא תבוצע ברחבת האודיטוריום , ותכלול גם פעלולים 
כמו גלישה מגג האודיטוריום על רקע משחק קרני לייזר . את היצירה יבצעו יוסי 
מר - חיים , הקלרניטן הרולד רובין , ושמונה זמרים , והיא תתקיים פעמיים 
מדי ערב , כל ימי הפסטיבל . אירוע חוצות נוסף הוא מיצג רב מימדי של בובות 
ושחקנים , " נשירה " : דמויות מפורסמות מעולם הקולנוע ישולחו מני שיגור , 
ו"יצנחו " מגובה רב אל " הנפילה " . את המופע תבצע " תו - קבוצת מעצבים " . 
בגן האם יתקיים בשבוע הפסטיבל אירוע " גן האופנה וקולנוע " , שיכלול תצוגות 
אופנה בנושא קולנוע . 
