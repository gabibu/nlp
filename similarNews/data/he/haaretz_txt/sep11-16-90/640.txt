ויקטור אוסטרובסקי סוכן המוסד לשעבר , חושף בספרו את הצופן של המוסד , 
ומגלה את עקרונות הפעלתו . כך עולה מעיון בספרו הקרוי " בדרך הרמייה " 
שממשלת ישראל מנסה למנוע את פרסומו באמצעות מאבק משפטי בקנדה ובארצות - הברית . 
בתי המשפט בשתי מדינות אלה הוציאו צווי איסור פרסום נגד הוצאת הספרים , 
המפיצים והחנויות , אך לא נגד עיתונים ועיתונאים שבידי כמה מאות מהם מצויים 
כבר עותקים . לכל אורך הספר שזורים עשרות שמות של מנהלים וסוכנים של המוסד 
בכמה יבשות . הוא גם נוקב בשמות של יחידות של המוסד ובכינויים שלהם . באמצעות 
מעקב והאזנות של יחידה סודית של המוסד בשם " על " הפועלת בארצות - הברית , 
נחשפו קשרים של מי שהיה ב8791 שגריר ארה"ב באו"ם עם נציגי אש"ף . בספר נכתב 
כי יחידה זו שהיתה אחראית על מעקב והאזנות אחר אישים ערביים בארה"ב , צותתה 
גם לטלפון של שגריר כוויית באו"ם , וכך עמדה על העובדה שהשגריר האמריקאי 
אנדרו יאנג נפגש בבית השגריר הכווייתי עם נציג אש"ף . באותה תקופה מנועים 
היו נציגיה הרשמיים של ממשלת ארצות - הברית להיוועד עם אנשי אש"ף . דבר 
פגישתו של השגריר יאנג הודלף לתקשורת , ועקב כך נאלץ להתפטר מתפקידו . מחבר 
הספר קובע כי טענת המוסד שאינו מעסיק סוכנים בארצות - הברית אינה נכונה . 
לדבריו , פועלים שם בין 42 ל72 סוכנים המשתייכים ל"על " . המחבר מטעים 
כי בעקרון מתנגד המוסד לאיסוף חומר אודות ארה"ב , אך סייג זה לא תמיד נשמר , 
ולעתים קרובות כשהנסיבות מחייבות סוכני היחידה מפירים אותו . המחבר מספר 
כי אלפי יהודים בארצות הברית ובבריטניה מועסקים על ידי המוסד כסעיינים ומספקים 
באורח שוטף מידע למוסד . לדוגמא , מתעניין המוסד במוצאם של עוזרי סנאטורים , 
ואם הם מוצאים יהודי הוא מתבקש להעביר למוסד מידע המגיע לידיו . אוסטרובסקי 
טוען כי המוסד היה זה שהדליף לסופר " הארץ " דן מרגלית את המידע אודות 
חשבון הבנק של לאה רבין בוואשינגטון במטרה לערער את מעמדו של יצחק רבין . 
מחבר הספר קובע כי בשנות השבעים גייס המוסד לשירותו את איש העסקים הסעודי 
עדנאן חאשוגי שהעביר למוסד מידע , וכתמורה קיבל כספים שתועלו על ידי המוסד 
לחברות ולעסקים של חאשוגי . אוסטרובסקי כותב , כי האמריקאים ביקשו את עזרת 
המוסד לגילוי מקום המסתור בלבנון בו החזיקו טרוריסטים את בן הערובה האמריקאי 
וויליאם באקלי , שהיה ראש המשרד בביירות של סוכנות הביון המרכזית . לטענת 
המחבר , שמעון פרס הורה למוסד להיענות לבקשה , ולסייע להם לגלות את מקום 
הימצאו של באקלי , אך ראשי המוסד סירבו , וזאת חרף העובדה שהיה בידם מידע 
עליו . באקלי נרצח על ידי חוטפיו ולפי מידע אמריקאי עונה קשות לפני הירצחו . 
לטענת מחבר הספר , בפקודת ראשי המוסד זוייפה חתימתו של שמעון פרס כדי לאפשר 
עיסקת מטוסים בין ישראל לאינדונזיה . אוסטרובסקי אומר כי הוא עצמו נדרש 
פעם אחת לזייף את חתימת פרס . ויקטור אוסטרובסקי טוען בספרו כי גוייס למוסד 
בינואר 3891 , ובמשך כשלוש שנים השתלם כצוער בעבודה החשאית של המודיעין . 
בתום הכשרתו , לדבריו , נתקבל לעבודה והיה איש מוסד לכל דבר . הוא שימש 
בתפקידו כשנה תמימה עד 6891 , שאותה עשה בתפקיד של קצין איסוף . יצויין 
כי גורמים ממשלתיים בישראל טענו עם התפוצצות הפרשה כי אוסטרובסקי עבד במוסד 
פחות משנה וחצי . המחבר טוען כי התפטר מהמוסד לאחר שלא שעו לאזהרותיו לגבי 
יירוט מטוס נוסעים לובי ב6891 . לדבריו , טען כי במטוס לא יימצאו , כפי 
שציפו , מנהיגים של ארגוני טרור . יצויין כי מטוס לובי שעשה דרכו מלוב 
לדמשק יורט בראשית 6891 על ידי מטוסי חיל האוויר ואולץ לנחות בישראל . במטוס 
נמצאו פקידים ועסקנים של מפלגת הבעת הסורית אך לא מנהיגי מחבלים . בניגוד 
לגרסה זו ציינו גורמים בישראל עם חשיפת הפרשה לפני ימים אחדים , כי ויקטור 
אוסטרובסקי הודח מהמוסד לאחר שנמצא לא מתאים . אוסטרובסקי מאשים בספר כי 
המוסד , בניגוד לסמכויותיו , התערב גם בענייני פנים , ובין השאר העלים 
את תיק חקירת המשטרה בעניינו של שר הפנים דאז יוסף בורג . החקירה זכתה בזמנו 
לכינוי תיק אפרסק , ועסקה בענייני העברות כספים ממשרד הפנים לגופים הקשורים 
למפד"ל . אוסטרובסקי טוען כי הוא עצמו השתתף בפריצה למשרדי יחידת המשטרה 
שחקרה בפרשה , ובהעלמת התיק מן המקום . לדבריו , הדבר נעשה על - פי הנחיית 
משרד ראש הממשלה . בספר נטען עוד כי איש המוסד מייק הררי , שהיה יועצו של 
שליט פנמה המודח קולונל נורייגה , היה קשור להברחות סמים לארצות - הברית 
ובתמורה הכספית הוא השתמש לצרכים מבצעיים . 
