ירדן החליטה להפסיק את עבודות השיפוצים במסגד כיפת הסלע , הנמצאות עתה בעיצומן , 
בגלל קשיי תקציב הנובעים מהסכסוך במפרץ הפרסי . על ההחלטה להפסיק את הפרויקט 
הודיע מודר בדראן , ראש ממשלת ירדן , לוועדה האחראית על שיפוץ מסגדי הר - 
הבית . הוועדה הורתה כבר לחברה האיטלקית , המבצעת את העבודות במקום , להחזיר 
למקומם את הסהר והלוחות המוזהבים , שהוסרו מהכיפה כדי לאפשר את השיפוצים . 
עבודות התיקונים בכיפה נועדו לסתום פרצות , שדרכן חלחלו מי - גשמים בתקופת 
החורף וגרמו נזקים לפנים המסגד . מסגדי הר - הבית נחשבים למקום השני בחשיבותו 
למוסלמים , אחרי המקומות הקדושים במכה . מקורות פלשתיניים במזרח ירושלים 
אומרים כי עצירת הפרויקט נובעת מקשיי תקציב , כתוצאה מהפסקת התרומות מכוויית . 
המקורות טוענים כי רוב התקציב , שנועד לביצוע הפרויקט , נתרם בידי הממשלה 
הכווייתית אך בעקבות הכיבוש העיראקי , נקלע הוואקף לקשיים כספיים . לפני 
כארבעה חודשים שבתו עובדי הוואקף בשטחים , המקבלים את משכורותיהם מירדן , 
בגלל השחיקה בערך הדינר שפגעה בשכרם . הוואקף הוא המוסד היחיד בשטחים , 
שירדן מוסיפה לממן לאחר הניתוק מן הגדה - המערבית , שעליו הכריז המלך חוסיין 
ביולי 8891 . לפני המשבר במפרץ הסכימה ממשלת כוויית לסייע לוואקף בתרומות 
נוספות , ועתה אבד מקור הכנסה זה . 
