הידיעות על מותו של סמואל דו , בעת חקירה על מקום האוצר השדוד שהחביא , 
מסיימות באכזריות אופיינית את עשר שנות שלטונו בליבריה . אך ספק הוא אם 
תמה בכך מלחמת האזרחים במדינה המערב - אפריקאית האומללה . נסיבות לכידתו 
ומותו של דו הן גם תעודת עניות למדינות מערב - אפריקה , שארגנו " כוח שלום " 
משלהן , דוגמת כוחות בין - לאומיים המוקמים לטיפול במשברים אזוריים . הכוח 
הוקם ביוזמת הקהילייה הכלכלית המערב - אפריקאית גוף שזה אך החל להתגבש 
בעיקר משום שאף מוסד בין - לאומי מוסמך לא נזעק לשים קץ לשפיכות הדמים בליבריה . 
כוח השלום נולד בסימן היסוסים והצטיין בסחבת בדרכו הקצרה אך האטית מניגריה 
וגאנה לעבר מונרוביה . בעוד שבליבריה נלחמים חיילי הממשלה מלחמת הכל - בכל 
בשתי קבוצות מורדים ושוחטים אזרחים חסרי - מגן , עסק כוח השלום בניסיון 
להשיג אחיזה בנמל מונרוביה . מנהיג קבוצת המורדים העיקרית , צרלס טיילור , 
הכריז מלחמה גם על כוח השלום , מחשש מוצדק מבחינתו שבבחירות חופשיות 
ומבוקרות לא יוכל להשתלט על המדינה . מאותה סיבה בדיוק הודיעו הן הנשיא 
דו והן פרינס גונסון , ראש קבוצת המורדים שמרדה בטיילור , כי הם מקבלים 
הפסקת אש במרות כוח השלום . אך כאשר הגיע שלשום הנשיא דו בלווית שומרי ראשו 
לשיחות במטה כוח השלום , התנפלו עליהם אנשי גונסון , הרגו את השומרים ואת 
דו עצמו פצעו ושמו במעצר . העובדה שהדיווחים ממונרוביה אינם מספרים על התערבות 
כוח השלום מעוררת ספקות לגבי אומץ לבם של 002 , 2 החיילים מגאנה , ניגריה , 
גמביה , גינאה וסיירה לאונה , מול כמה עשרות או מאות מורדים . חוסר האונים 
של כוח השלום , החמוש היטב והמורכב מקצינים וחיילים מובחרים , מעורר דאגה 
כפולה : האם יש לו סיכוי לשים קץ להרג הבין - שבטי , שביסוד מלחמת האזרחים , 
ולביזה המאיצה את חורבן הכלכלה הליברית ? והאם יש סיכוי לגייס את העזרה 
הבין - לאומית , הדרושה לשיקום ליבריה ? 
