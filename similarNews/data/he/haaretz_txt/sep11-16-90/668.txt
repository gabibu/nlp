" יצחק ולבר , מזכ"ל הסתדרות המורים , בדיוני הוועדה המרכזת על אירועי 
סולתם . כיאה וכיאות , היה זה המורה שבחבורה , שביטא את האמת העירומה 
של העולם שבו חיים ופועלים הוא וחבריו עסקני ההסתדרות . בשלב האחרון בסכסוך 
סולתם ניצבו 006 פועלים מול קומץ מנהלים . גורמי הסכסוך המתמשך הזה הועמדו 
פעם נוספת במבחן בירור , שבו ניתנה לשני הצדדים אפשרות להציג את עמדותיהם . 
ההכרעה היתה גם הפעם בידי ערכאה בעלת הטיה מוכרת לטובת העובדים ( יו"ר 
האגף לאיגוד מקצועי ) . התקבלה ההכרעה שהתקבלה ; העובדים , בהשפעת מנהיגיהם , 
החליטו לסכל אותה באלימות , ואילו המנהלים החליטו להגן עליה בכוח במסגרת 
החוק . כך נוצרה הסיטואציה " 006 מול אחד " , ובסיטואציה כזאת , מסתבר , 
יש עדיפות ל006 ; " קול המון כקול שדי " היה מנהיג המחנכים בישראל מוסיף 
ופוסק לתלמידיו מתוך ספר ערכי האיגוד המקצועי שלו . הצדק , היגיון וגם 
טובת העניין בטווח ארוך יכולים ללכת לעזאזל . במערבולת הנוראה שהשתררה ביקנעם 
אחרי " ליל הכלבים " נותרו מנכ"ל המפעל ומנהל כוח האדם שלו כאי של שפיות , 
כאחרונים המנסים להציל את קונצרן העובדים המתפרק מגורל שנחרץ . הם מוכנים 
להתמודד גם במגבלות האבסורד שבמסגרתן אמור מנהל מפעל הסתדרותי לפעול ב0991 , 
ולא לזרוק את העסק לא שלהם ולא של אבא שלהם , כידוע מאחורי גוום . דווקא 
אותם מתעקשים ראשי ההסתדרות להשעות ולפטר ויהי - מה , אפילו שדירקטוריון 
כור לא מצא אותם אחראים ל"מחדל " . המעקב אחרי טיפולה של ההסתדרות בסכסוך 
סולתם השבוע מעיד על אובדן עשתונות מוחלט עם סימפטומים של דמנציה לא מפתיע 
בממסד שיציין השנה את יום הולדתו ה07 . צריך לקרוא שוב ושוב את הדיווחים 
על שהתרחש השבוע בבניין הוועד הפועל ובמדשאותיו כדי להאמין . דרי הבית החליטו 
לעשות הכל כדי לחסל סופית את סיכויי קונצרן העובדים להשתקם מהריסותיו . גדעון 
שגיא , יו"ר אגף הארגון ומועצות הפועלים , פוליטיקאי המאמין כי ניצול טוב 
של מצבי " 006 מול אחד " יניף את הקריירה שלו גבוה יותר ומהר יותר , תבע 
באסיפת מזכירי מועצות פועלים " להראות למנהלי כור מאיפה משתין הדג " . על 
המדשאות הסיתו נציגת רק"ח ח"ך תמר גוזינסקי וגם צריך לקרוא שוב כדי להאמין 
ח"ך מרדכי וירשובסקי את פועלי סולתם הנסערים . ובתוך הבית קראה המקהלה 
המדברת של הוועדה המרכזת , בהדרכת שני מנצחיה , חיים הברפלד וישראל קיסר , 
לזמן מיד את מועצת מנהלי כור כדי שתסיק מסקנות אישיות נגד האחראים ל"מחדל " . 
רק גילוי של הרגע האחרון , שאין בסמכות הוועדה לפטר מנהלים בחברות הסתדרותיות , 
מנע את סילוקם בו - במקום במשפט שדה . נטען פעמים רבות ששורש הבעיה בכור 
הוא זיווג תפקידי ייצוג העובדים והבעלות ביד אחת . הניגוד קיים , אך אין 
הוא קריטי בהכרח . אם היד תהיה מוכרת , חזקה , עקבית והוגנת , יתכן שתצליח 
לנווט ארגון כלכלי בשלום . לא זה שורש הבעיה , אלא העובדה שההחלטות נתונות 
בידי פוליטיקאים הזקוקים להצבעה עממית כדי להיבחר , ומקבלים את החלטותיהם 
על פי שיקולים אלקטורליים : סיטואציה של " 006 מול אחד " היא פיתוי שהפוליטיקאי 
המצוי אינו מסוגל לעמוד בו גם כאשר ברור בעליל ש"האחד " צודק . גזר דינה 
של חברת העובדים נחרץ לא משום שראשיה אינם מסוגלים ליישב אינטרסים של איגוד 
מקצועי עם אינטרסים של ניהול כלכלי , אלא משום שמאז נוצרה בארץ אלטרנטיווה 
לשלטון מפא"יהעבודה , הם מקבלים החלטות על פי שיקולי יום הבחירות הקרוב . 
הסתירה ממוקדת בחברת העובדים , אך חורגת ממסגרתה . מי היה בשבוע שעבר 
אורח כבוד באסיפת עובדי בנק דיסקונט , שאיימו ( וכנראה הצליחו ) לשבש 
את המכרז למכירת הבנק ? לא אחר מאשר מיודענו חיים הברפלד , שנשא נאום חוצב 
להבות ל"חימום " הנאספים , בעניינם - הם ובענייני המשק כולו . ההסתדרות , 
הביטוי האפקטיווי היחיד של האופוזיציה לממשלת הליכוד , לא תחמיץ הזדמנות 
לתפוס טרמף על יצרים פופוליסטיים , גם אם יעודדו אלימות כחולה ( סולתם ) 
או לבנה ( דיסקונט ) , כי זו הדרך חזרה אל השלטון . ניסיונם של מנהלי 
סולתם להשליט חוק וסדר באנרכיה , ביטא מאמץ פתטי לאלץ פוליטיקאים לפעול 
בניגוד ליצרם הטבעי . עד לרגע זה לא התברר אם שוסו כלבים בפועלי סולתם ; 
אין כל ספק , שמנהלי סולתם הופקרו במשך כל השבוע לכלבים על כל במה אפשרית . 
ואם ניצלו ברגע האחרון מטרף , הרי הדבר היחיד שאפשר לומר על כך הוא שתפקידם 
האומלל במחזה האבסורד הנקרא " חברת העובדים " עדיין לא הסתיים . 
