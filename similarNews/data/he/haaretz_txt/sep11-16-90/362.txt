. 2 אחר הצהריים ברמת השרון בהתמודדות בין עמוס מנסדורף למספר 2 מסין , 
לי שיו - צאנג , צריכה וחייבת נבחרת ישראל להוביל 20 . מחר לפני קבלת 
שבת , בתום משחק הזוגות , צריכה ישראל לזכות בנקודה השלישית שתבטיח סופית 
את הישארותה בבית העליון לקראת מישחקי 1991 . פחות ם - 30 ביומיים הקרובים 
יהיה כשלון לישראל . זאת ידעו הטניסאים , המאמנים וכל אנשי המקצוע של הנבחרת 
הישראלית עוד לפני שראו את הסינים מתאמנים אתמול בבוקר ברמת השרון . עתה , 
לאחר שהנעלם הסיני נחשף במערומיו , ברור לכל שעמוס מנסדורף וגלעד בלום 
עולים בכל על יריביהם האלמונים , המדורגים במקומות נחותים ביותר בעולם . 
גם ההגרלה שהיתה אתמול בביתו של ראש מועצת רמת השרון , אפרים חירם , האירה 
פנים לישראל . כל קפטן מעדיף שהמדורג הראשון שלו יופיע במישחק הראשון , 
כדי שיצעיד את נבחרתו ליתרון מוראלי . גם שלמה גליקשטיין חסיד העדפה זו . 
מעניין שדווקא נגד קבוצות חלשות אנו זוכים בהגרלה נוחה . הפירוש העיקרי 
להגרלה הוא , שמנסדורף יופיע במישחק הראשון , השלישי ( בזוגות ) והחמישי 
בתחרות . עם זאת סביר , שאם ישראל תוביל 40 יקבל רביב ויידנפלד הזדמנות 
משלו , ועמוס כלל לא ישחק . בעת ההגרלה , כאשר בנו של המאמן שלמה צורף , 
בילי , הוציא את הכדור שעליו המספר 1 ואשר בישר כי מנסדורף יהיה ראשון 
הישראלים שייכנס למעגל המישחקים , נראתה על פני נציגי ישראל הבעה של שביעות 
רצון . גלעד אפילו החליק יד עם ויידנפלד . בלום , שסגר בעת האחרונה פער 
ניכר בינו לבין מנסדורף בדירוג העולמי , ישחק היום מיד אחר המישחק הראשון 
נגד המחבט מספר 1 של הסינים , לין די . מחר במישחק הזוגות ישחקו מנסדורף 
ושחר פרקיס מול דאי שידונג וזאנג גיאנג . בשבת , אם לא יחליפו שחקנים : 
בלום מול ליו שיוצאנג ומנסדורף נגד לין די . את הסינים כלל לא עניין מי 
ישחק ראשון . הקפטן ס המשיך גם אתמול לתור אחר רגעים היסטוריים בביקורו 
בארץ הקודש , באמצעות מכשיר הוידאו שלו , וביתו של ראש מועצת רמת השרון 
שם היה טקס ההגרלה הונצח גם הוא . מה הסיכויים של סין בהתמודדות ? ס השיב : 
" פיפטי - פיפטי " . לין די נשאל לגבי אופי מישחקו ואמר : " אני משחק 
בדרך כלל מהקו האחורי " . לין : אנדרה אגאסי . לין : כן , מאוד . הוא 
המועדף עלי אחרי אגאסי . לין הגיב בחיוך רחב , מלווה בצחוק המסביר כמעט 
הכל . בין שזיף לבורקאס בחצר ביתו של חירם , נענה מאמן נבחרת ישראל שלמה 
צורף לנתח מה שראה אצל הסינים באימון הבוקר שלהם : " הם אתלטים , חזקים 
ובעלי כושר טוב . הם התאמנו 3 שעות על המגרש המרכזי ובמגרש 41 , וגילינו 
את החולשות שלהם . הבק - האנד שלהם חלש . כולם כמעט באותו שטאנץ . מכים 
בחבטות כף - יד חתוכות . אופי המישחק שלהם דומה מאוד לזה של הקוריאנים , 
עימם התמודדנו בשנה שעברה . אינני יודע איזו טקטיקה נוקטים שחקני הזוגות , 
כי התאמנו רק כבודדים " . המחבט מספר 3 של סין , דאי שיודנג הדובר אנגלית 
לא רעה , סיפר כי המגרש המרכזי במרכז הטניס איטי מעט מבחינתם . לדבריו , 
הם רגילים למגרשים קשים ומהירים יותר . מעבר לכך סיפר דאי כי התרשם מאוד 
ממרכז הטניס . בסין יש הרבה מגרשים , אבל לא אצטדיונים כמו ברמת השרון . 
שלמה גליקשטיין השלים : " לא חשוב נגד מי אתה משחק בהתחלה , אלא העיקר 
לנצח ולזכות בנקודה " . לשאלה האם יעניק לויידנפלד הזמנות לשחק בשבת , אם 
יובטח הניצחון , ענה : " אינני רוצה להתייחס לכך כעת " . הטלויזיה תשדר 
היום את מהלך המשחק נגד סין החל ם - 03 . 71 עד 03 . 81 . 
