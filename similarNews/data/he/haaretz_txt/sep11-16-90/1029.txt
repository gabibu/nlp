דירקטוריון הבנק הבינלאומי הראשון יתכנס מחר לדיון מיוחד , על הארכת חוזהו 
של מנכ"ל הבנק , שלום זינגר . בעלי השליטה בבנק יביאו , על - פי ההערכות 
השונות , הצעה לסיום חוזה העסקתו . . יגאל ארנון , יו"ר דירקטוריון הבנק , 
ממשיך להחזיק בטענה כי אין כוונה להחליף את זינגר . עמדתו באה לידי ביטוי 
גם בהודעות רשמיות שנמסרו מטעם הבנק . המנכ"ל עומד על כך שאין באפשרותו 
להתייחס לסוגיית המשך העסקתו , כי מדובר בעניין הנוגע לבעלים . במגעים שהתקיימו 
בימים האחרונים הועלו שמות מועמדים נוספים לתפקיד . חלק גדול מהם הם מקרב 
פורשי בנק לאומי . ביומיים האחרונים הועלה גם שמו של ויקטור מדינה , לשעבר 
מנכ"ל האוצר וכיום יו"ר דירקטוריון כי"ל . מדינה אמור היה לכהן לפני כשנה , 
במסגרת הבנק , בתפקיד מנכ"ל חברה - בת חדשה שתעסוק בפעילות בשוק ההון וניירות 
הערך . בגלל חילוקי דעות הנוגעים לסמכותו כמנכ"ל , המינוי לא יצא אל הפועל . 
