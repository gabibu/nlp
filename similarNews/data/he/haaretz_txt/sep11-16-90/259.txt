ואשינגטון ( ע"ץ ) . הסובסידיות שמשלמות המדינות החברות בקונסורציום 
האירופי איירבוס משבשות את התחרות ההוגנת ומסכנות את יצרני המטוסים האמריקאים 
קובע מחקר שפורסם על - ידי משרד המסחר האמריקאי . נציגות השוק האירופי המשותף 
בוואשינגטון הביע צער על פרסומו של דו"ח זה בשעה שמתנהל מו"ם על חברת איירבוס 
בין השוק האירופי המשותף ובין ארה"ב . נציגי השוק האירופי סירבו להגיב . 
חברת המחקר שהכינה את הדו"ח , גלמן ריסרץ , מצאה כי % 47 מהוצאות המחקר 
לפיתוח המטוסים של איירבוס ממומנים על - ידי סובסידיות ממשלתיות . בקונסורציום 
חברות מערב - גרמניה , צרפת , ספרד ובריטניה . 
