ארוחת - הבוקר הראשונה שלי על אדמת קנדה כללה פרוסת לחם בריבה , בננה וכוס 
תה . ההפתעה חיכתה לי בתום הארוחה , כאשר בעלת הבית העירה בנימוס אך בתקיפות 
שאת קליפת הבננה עלי לזרוק לשקית מיוחדת ולא לפח הרגיל . לתמיהתי הובילה 
אותי בעלת - הבית אל הדלת האחורית , הצביעה על פח מיוחד ואמרה שזה מקום - 
האחסון לשאריות האורגניות הנהפכות בסופו - של - דבר ל " קומפוסט " , המשמש 
לדישון הגינה . עוד הצביעה על ארגזי העיתונים ועל קרטונים עמוסים בקבוקי 
זכוכית ופלסטיק , בנפרד , והסבירה שאת אלה מובילים למקום איסוף מרכזי . 
ברגע הראשון התקשיתי להחליט אם מדובר בקמצנות חולנית או באידיאליזם סביבתי . 
בתוך ימים ספורים קיבלתי תשובה במודעות מאירות - עיניים על קירותיהם של 
משרדים ציבוריים , מוסדות ובית - החולים שאני עובד בו . המודעות המנוסחות 
בצורות שונות קוראות לאיסוף שאריות פסולת מסוגים שונים : נייר , קרטון , 
אלומיניום , בקבוקים , סוללות ועוד . התחלתי להתרגל למנהגי המקום בבחינת 
" ברומא נהג כרומאי " , אולם בלבי המשכתי לתמוה על מהות האינטנסיוויות של 
תודעת איסוף הפסולת , בארץ תעשייתית ומרווחת כקנדה . גם תמיהות אלו התיישבו 
כעבור ימים ספורים . ב3 ביוני , פתחתי את העיתון היומי הנפוץ של מניטובה 
ונוכחתי כי חלק מרכזי בו מוקדש לשבוע לשמירת איכות - הסביבה . לעיתון צורפה 
חוברת צבעונית , כלל - קנדית , של 22 עמודים , שהוקדשה כולה לאיכות הסביבה . 
עיון קצר מלמד שאיכות הסביבה איננה קוריוז אלא משימה לאומית של ממש . וכל - 
כך למה ? זה עניין של מצפון . הצפון - אמריקאים , ששיעורם % 3 מאוכלוסיית 
העולם , מייצרים % 05 מהפסולת העולמית . הצפון - אמריקאי הוא המוביל בעולם 
בצריכת אנרגיה ובייצור זבל לנפש . יתרה מזו , קנדה עם 62 מיליון התושבים 
שלה מייצרת זיהומים סביבתיים השווים בהיקפם לאלה של הודו על 008 מיליון תושביה . 
קנדה היא המובילה בין מדינות העולם בהפקת זבל לגולגולת ( 7 . 1 קילוגרם 
לנפש ליום ) לעומת כקילוגרם של רוב מדינות אירופה וחצי קילוגרם של סין . 
ואולם המסר הסטטיסטי המבייש ביותר את הקנדים , המעדיפים לראות עצמם כמדינה 
נאורה ומתקדמת מבחינה סוציאלית : קנדה היא בין האחרונות בעולם מבחינת היקף 
המחזר של הפסולת . לעומת % 37 מחזר בסין , % 54 בגרמניה המערבית ו%42 בארה"ב , 
רק % 81 מהפסולת הקנדית ממוחזרת , השאר מושמד בדרך זו או אחרת וגורם נזק 
סביבתי . מצב עגום זה הוא הדוחף את הממשל הקנדי לצאת בהצהרות ופרסומים כגון : 
כל טונה עיתונים ממוחזרת שווה להצלת 91 עצים . כל עשר קופסאות - פח שוות 
03 שעות הפעלה של מכשיר טלוויזיה . פחיות המזון והמשקה המשמשות את כל הקנדים 
במשך שנה , דיין לייצור 000 , 541 מכוניות חדשות . אם לא די בהצהרות - פרסומת 
אלו , מביא המשרד הקנדי לאיכות - הסביבה עוד מידע לידיעת הציבור : כל קנדי 
משמיד בממוצע 026 קילוגרם אשפה בשנה . קנדה מייצרת במשך שנה אחת פסולת בהיקף 
של 42 מיליון טונה צמיגים , 571 מיליון טונה פחיות תרסיס , 052 ביליון 
שקיות ניילון , 052 מיליון חיתולים ושמונה מיליוני טונה אשפה רגילה . הקנדים 
אינם אדישים לנתונים אלה . סקרים מראים ששלושה מתוך כל ארבעה אזרחים מעוניינים 
לפעול לשיפור איכות הסביבה . הקנדי יאסוף ברצון את שאריות העיתונים והבקבוקים 
שלו כל עוד יקבל בעדם תמורה כלשהי . אולם כאשר מדובר בוויתור על מכונית 
שמונה הצילינדרים שלו , או שינוי הרגלי הצריכה ההמוניים הסיפור שונה . 
לחיות טוב הוא יסוד מוסד באורח - החיים הקנדי . קח מן הקנדי את השפע הכלכלי 
והנוחיות , ולא ישאר כמעט דבר . על זכויותיו לרווחה כלכלית יגן הקנדי בחירוף 
נפש . עובדה , כאשר הועלה ביטוח החובה ב%52 , נפלה הממשלה עקב מחאתם של 
המוני אזרחים רוגזים . מכאן אולי אפשר להבין את נכונותם של הקנדים לשלם 
" מס מצפון " בצורת " יום הקומפוסט הלאומי " או יום ההליכה הלאומי , 
שבו מתבקשים הקנדים לקצץ בנסיעות ארוכות למשך יום אחד סמלי . הסופר הקנדי 
מייקל קיטינג מדבר על שימור איכות - הסביבה כעל " האתגר הקנדי הלאומי של 
המאה הנוכחית " . כל עוד חונות במגרש החנייה הפרטי שלו שתיים - שלוש מכוניות , 
ייצא הקנדי הממוצע ברצון אל הפארקים להפגין את הזדהותו עם הצורך בשמירת 
איכות - הסביבה . הניגוד הציני שבין אורח החיים הבזבזני והמזהם לבין ההצהרות 
כלפי חוץ , כנראה אינו חודר די עמוק לתודעתם של רוב הקנדים . אחרי ככלות 
הכל , מרחבי האין - סוף השוממים של המדינה , או מדינות העולם השלישי באפריקה 
ואסיה , עדיין מוכנות לשמש " פח זבל " לארצות המערב . 
