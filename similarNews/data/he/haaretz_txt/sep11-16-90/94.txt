פקידי האוצר החלו אתמול במסע שכנוע בקרב שרי הממשלה , לקראת הגשת התוכנית 
הכלכלית לאישור הממשלה מחרתיים . צופים כי הדיון במליאת הממשלה יימשך עד 
לשעות הערב של יום חמישי , וייתכן שבו - ביום יבוצעו צעדים כלכליים , שאינם 
טעונים אישור הכנסת . שר האוצר , יצחק מודעי , נפגש אתמול בבוקר עם מזכ"ל 
ההסתדרות , ישראל קיסר , במטרה להגיע עמו להסכם בענייני השכר ותוספת היוקר . 
אחרי - הצהריים נפגש מודעי עם ראש הממשלה יצחק שמיר ועוזרו הכלכלי עמוס 
רובין , והציג בפניהם את פרטי התוכנית . שמיר הציג למודעי שאלות אחדות , 
וביקש להימנע ככל האפשר מהכבדה על הציבור . על - פי ההערכות , תומכים רוב 
שרי הממשלה בתוכנית , והיא תאושר במליאת הממשלה בשינויים קטנים בלבד , 
אם בכלל . עמוס רובין אמר אתמול : " אין סיבה להתנגד להצעות אלו . אמנם 
לכל שר יש האינטרסים שלו , אך איני צופה בעיה באישור התוכנית " . התוכנית 
הכלכלית כבר מוכנה להצגתה , לאחר שהושגה הסכמה מלאה בין משרד האוצר לבנק 
ישראל לגבי כל פרטיה . בעניין העיקרי , שהיה שנוי ביניהם במחלוקת גודל 
הגירעון המותר בתקציב ודרך מימונו הוסכם כי שיעורו לא יעלה על % 6%7 מהתוצר 
( בין שישה לשבעה מיליארד דולר ) , וכי הוא ימומן בעיקר באמצעות לקיחת 
הלוואות מחו"ל . התקציב שיוגש יהיה מבוסס על תחזית של כ052 אלף עולים בשנה 
הבאה . התוכנית , שתוצג לממשלה , תכלול גם העלאת מסים מסוימים , קיצוצים 
בסובסידיות למוצרי יסוד ולתחבורה ציבורית וגביית תשלומים מהציבור בעד שירותי 
בריאות וחינוך . לעומת זאת , נענה האוצר ללחצים מבנק ישראל והחליט לקצץ 
במס המעסיקים , במטרה לעודד את התעסוקה . נציב מס ההכנסה משה גביש אמר אתמול 
כי שיעור מס ההכנסה לא יועלה . לדבריו , אין כל כוונה להעלות את המס השולי , 
אפילו לא באופן זמני . עם זאת , אמר : " בשל העלייה בהוצאות הממשלה 
השנה יש מקום לחפש מקורות מימון נוספים " . במשרד האוצר אמרו כי הושגה התקדמות 
מסוימת בשיחות עם ראשי ההסתדרות . בפגישה השתתפו שר האוצר , מנכ"ל משרדו 
יעקב ליפשיץ , הממונה על השכר באוצר יעקב דנון , מזכ"ל ההסתדרות ישראל 
קיסר ויו"ר האגף לאיגוד מקצועי חיים הברפלד . בדיון ניסו נציגי האוצר לשכנע 
את ראשי ההסתדרות לוותר על חלק מתוספת היוקר ותוספות השכר למגזר הציבורי 
בשנים 09911991 , ולהסכים לשינויים בחוק שכר מינימום . זאת , במטרה למנוע 
את ההשפעות השליליות של הפיחות על האינפלציה . פקידים באוצר אמרו אתמול 
שלמרות שעדיין לא הושג הסכם בנושאים אלו , יצאו נציגי האוצר מעודדים מהשיחה 
אתמול . קיסר הבהיר למודעי כי תוספת היוקר תשולם לשכירים בראשית אוקטובר 
במלואה ולפי המוסכם בהסכם תוספת היוקר , שנחתם לשנתיים בין ההסתדרות לבין 
לשכת התיאום של הארגונים הכלכליים . קיסר והברפלד הזהירו את שר האוצר מפני 
כוונות לפגוע בתוספת היוקר , בשל הפיחות או בשל כל סיבה אחרת , והעמידו 
את השר על כך , ששיעור תוספת היוקר ייקבע , על - פי ההסכם , ביום שישי 
הקרוב עם פרסום מדד המחירים לצרכן לחודש אוגוסט . ראשי ההסתדרות תבעו משר 
האוצר להנחות את הממונה על השכר במשרדו להגיע לסיכום עם ההסתדרות באשר להסכמי 
העבודה בשירות הציבורי , שתוקפם פג לפני חמישה חודשים . קיסר והברפלד הביעו 
את נכונות ההסתדרות להשתתף בתוכנית כלל - לאומית , שעיקרה התמודדות עם בעיות 
הקליטה והתעסוקה . " אנו נכונים לקחת חלק בתוכנית הבראה לאומית , ולא 
תוכנית לשכירים בלבד , בתנאי שקודם כל ייחתמו הסכמי העבודה ותשולם תוספת 
היוקר בראשית החודש " . ההסתדרות תסכים , ככל הנראה , להטלת מלווה חובה 
מיוחד לקליטת העלייה על בסיס טבלה פרוגרסיווית , ותשתף פעולה עם האוצר במטרה 
לשנות את חוק ביטוח אבטלה , כך שיוגדל מרחק הנסיעה ממקום המגורים למקום 
העבודה ומובטלים יחויבו לקבל הצעות עבודה , לאו דווקא במקצועם . היום יתחדש 
המשא - ומתן בין צוותי האוצר וההסתדרות . באיגודים המקצועיים הביעו אתמול 
חשש מהאפשרות , שקיסר הגיע עם מודעי לסיכומים , שלא הובאו לידיעתם . אחד 
ממזכירי האיגודים אמר אמש : " אם יתברר במשא - ומתן היום , שהאוצר יתבע 
לממש הסכמות , שנעשו ללא תיאום אתנו , יתפוצץ המשא - ומתן לאלתר " . באיגודים 
המקצועיים הדגישו אמש כי מאפריל 1991 יהיה מקום לשאת - ולתת על התשואה לקרנות 
הפנסיה , על חוק שכר מינימום ועל חוק ביטוח אבטלה . האיגודים נחושים בדעתם 
שלא לאפשר את עיקור הפיחות מתוספת היוקר , כשם שהם תובעים נמרצות תשלום 
תוספות שכר למרבית השכירים , המקבלים השלמת הכנסה מכורח חוק שכר מינימום 
נושא שעמד במרכז המחלוקת בין האוצר לאיגודים המקצועיים בשבוע שעבר . הכנסת 
תתכנס מחר לישיבה מיוחדת , שתדון בתוכנית לצמיחה ולהגברת התעסוקה , שהגיש 
שר התעשייה והמסחר , משה נסים . התוכנית כבר אושרה במליאת הממשלה ובוועדת 
השרים לענייני חקיקה . על - פי התיקון , המוצע בחוק לעידוד השקעות הון , 
ייקבע מסלול נוסף להשקעות , שבו תתן הממשלה ערבות מדינה בגובה של שני - 
שליש מההשקעה הכוללת כנגד השקעה מהון עצמי של היזם בגובה של שליש . בדיון 
בממשלה בהצעת נסים ביקש שר האוצר יצחק מודעי לשתף את הבנקים בסיכון , והציע 
שהם יתנו חלק מהערבויות . התברר שהבנקים אינם מוכנים לתת ערבויות ללא קבלת 
ביטחונות אחרים . 
