הגנים בעיר , יפעלו היום . מספר הגנים שייפתחו השבוע יהיה גדול יותר מאשר 
ביום שישי שעבר . גני הילדים של החינוך הממלכתי דתי יפעלו במתכונת כמעט 
מלאה . עיקר הגידול במספר גני הילדים שיופעלו היום יהיה בגנים של החינוך 
הממלכתי . הגנים יופעלו היום על - ידי גננות , תלמידות סמינר למורים וגננות 
ומורים בשנת שבתון ובגמלאות . בימים האחרונים , הודיעו אנשי מנהל החינוך 
העירוני בירושלים להורים באזורים ושכונות בהם התאפשרה פתיחת הגן ביום ו , 
על האפשרות לשלוח את ילדיהם לגן . עם זאת , נמסר ממנהל החינוך כי גני 
הילדים יפעלו גם היום במתכונת נסיונית ועקב כך עלולות להתעורר בעיות שונות . 
ההורים התבקשו לכן , שלא לשלוח את הילדים לגן לבדם , אלא להתלוות אליהם 
בבוקר ולוודא שהגן אכן נפתח . ועד ההורים המרכזי בירושלים עתר אתמול לביהמ"ש 
הגבוה לצדק , כדי שיורה לשר החינוך , זבולון המר , לפתוח את גני הילדים 
בימי שישי , בשל בעיותיה הביטחוניות היחודיות של ירושלים , החושפות ילדים 
לסכנה ברחובות , ובשל החשש של מעבר ילדים חילוניים , חסרי אמצעים , למסגרות 
חינוך חרדיות . ועד ההורים מבקש כי שר החינוך יבטל ההוראה , לפיה ייפתחו 
גנים בימי שישי , רק כ"מסגרות חינוך חלופיות " , והוא תובע להתקין הוראות 
לפתיחת גנים ששה ימים בשבוע . בעתירה נאמר כי הוראת מנכ"ל משרד החינוך , 
שניתנה לפני כחודש , לפיה הפעלת גני החובה לגילאי חמש , תיעשה בימי שישי 
לפי הצורך , ובתשלום של ההורים עומדת בניגוד לחוק מתן חינוך חובה . העותרים 
טוענים , כי ההוראה לוקה בחוסר סבירות , משום שהיא ניתנה כשלושה שבועות 
לפני פתיחת שנת הלימודים ולא איפשרה לאלה מההורים העובדים בימי שישי , להתארגן 
למציאת סידור לילדיהם . כן עלולה ההוראה לקפח ולהפלות ילדים שהוריהם לא 
יוכלו , בשל מצבם הכלכלי , לשאת בתשלום עבורם . גם עקרון טובת הילד עלול 
להיפגע , לטענת ההורים , משום שיועסקו שמרטפיות בלתי מקצועיות בחלק מהגנים 
במקום הגננות הקבועות , ומשום שחלק מהילדים יפוזרו בין גני יום שישי חדשים 
עבורם , והדבר עלול ליצור אצלם ניכור וחוסר יציבות . 
