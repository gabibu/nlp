משרד הבינוי והשיכון יפרסם מיד אחרי ראש השנה את תוצאות המכרזים הראשונים 
לבנייה ולאספקת פתרונות דיור לעולים החדשים כך נמסר ל"הארץ " מהנהלת המשרד . 
בכוונת משרד השיכון לפרסם את תוצאות המכרזים לאספקת 000 , 5 קרוואנים המיועדים 
לעולים וכן את התוצאות של מכרז קטן יחסית , לאספקת בתים בבנייה קלה . במשרד 
הוחלט לעכב את פרסום התוצאות הללו עד לשובו של המנכ"ל עמיקם אורן מארה"ב . 
אורן טס לארה"ב בשבוע שעבר , כדי לבדוק באופן אישי חלק מהקרוואנים והבתים 
שהציעו יזמים שונים למשרד השיכון . עם שובו של אורן מארה"ב , לקראת ראש 
השנה , יעמיד המשרד למכרזים את אספקת פתרונות הדיור הקבועים לעולים . טיוטת 
המכרזים הללו , שפורסמה השבוע ב"הארץ " , עוררה תסיסה בקרב מנהלי חברות 
הבנייה . חלק מהם טענו שהמכרזים הללו תפורים למעשה לצרכי גורמים מחו"ל , 
בגלל הדרישות הקשות שהציג משרד השיכון מהספקים . הדרישה העיקרית שעוררה 
את מורת רוחם של מנהלי חברות הבנייה היתה שהספק הספיק לבנות כבר 009 יחידות 
דיור מהסוג שהציע במהלך שלוש השנים האחרונות . דרישה זו אינה סבירה לגבי 
חברות בנייה ישראליות , טוענים מנהלי חברות הבנייה . לדבריהם , ספק אם 
מכלל 004 ההצעות השונות שהגיעו למשרד השיכון יש חצי תריסר חברות שיכולות 
לעמוד בתנאים הללו . ממשרד השיכון אמרו בתגובה כי הנהלת המשרד מודעת לכך 
שהמכרז העומד להתפרסם הוא קשה , אך תנאיו נועדו להבטיח שהבתים שתרכוש המדינה 
בשביל העולים יהיו ברמה נאותה . הספקים צריכים להיות אמינים , ועל הממשלה 
להבטיח כי לחברות שיספקו פתרונות דיור לעולים יהיה כושר אספקה נאות ולאורך 
זמן . המשרד גם דורש בסיס כלכלי איתן וערבויות כספיות הולמות מהחברות המבקשות 
לספק בתים . 
