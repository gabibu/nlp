מליאת הכנסת אישרה אתמול ברוב קולות את התוכנית להגברת התעסוקה במשק , שהוגשה 
על ידי שר התעשייה והמסחר משה נסים . התוכנית הוגשה באמצעות 3 חוקים : 
החוק לעידוד השקעות הון , ; חוק הליכי תכנון ובנייה ; חוק להפחתת מס 
מעסיקים . כל החוקים אושרו ללא התנגדות . תכליתם של החוקים הללו היא להגביר 
את הפעילות הכלכלית במשק , הרחבת התעסוקה במפעלים קיימים ויצירת מקומות 
תעסוקה במפעלים . במסגרת החוקים הללו תעניק המדינה ערבות להלוואה שמקבל 
המשקיע לאחר שהשקיע מהונו שליש מן הסכום הנדרש לצורך הקמת מפעל או הרחבתו . 
כן מוצעים מסלולי הטבה נוספים להגברת ההשקעות . חוק מס המעסיקים קובע כי 
שר האוצר רשאי בצו באישור ועדת הכספים להפחית את שיעור מס המעסיקים בשיעור 
של % 4 . חוק הליכי תכנון ובנייה בא לקבוע כהוראת שעה הסדרים מיוחדים לאישור 
תוכניות בנייה לשם היערכות דחופה למתן פתרון לצרכי הדיור במדינה . החוק לעידוד 
השקעות הון וחוק מס מעסיקים הועברו לוועדת הכספים , ואילו חוק הליכי תכנון 
ובנייה הועבר לוועדת הפנים , לשם הכנתם לקריאה שנייה ושלישית במליאה . השר 
נסים אמר כי מדיניות כלכלית נכונה מחייבת הפחתת מעורבות הממשלה במשק , ואולם 
קליטת גל העלייה , המיתון והחשת הצמיחה תוך יצירת מספר כה גדול של מקומות 
עבודה חדשים מחייבת תמריצים ממשלתיים . בנסיבות הנוכחיות , כשדרושות השקעות 
ענק במשק בתשתית פיסית וטכנולוגית , במחקר ופיתוח , ביצירת 002 אלף מקומות 
תעסוקה חדשים מדי שנה , ובבנייה למגורים אין מנוס מהגדלת התקציב למשך תקופה 
מוגבלת . יו"ר ועדת הפנים ח"ך יהושע מצא ( ליכוד ) שקיים אתמול התייעצות 
בוועדה בנושא חוק הליכי הבנייה שהוגש על ידי נסים , אמר כי קידום התעשייה 
אינו זקוק לחוקים חדשים . הוא אמר כי התרשם שלא היתה עבודת הכנה יסודית 
לחקיקה זו , וכי היתה פזיזות בהגשת תיקון לחוק הבנייה . על משרד התעשייה 
לקיים דיונים עם כל הנוגעים בדבר , על מנת לגבש גישה מוסכמת על כל הגורמים 
בטרם תחל הוועדה לדון בחוק ביום ב הקרוב . ח"ך חגי מירום ( מערך ) קרא 
לשר החקלאות לנהוג בדומה לשר התעשייה ולהביא בדחיפות בפני הכנסת חוק לעידוד 
השקעות הון בחקלאות , שיהיה מקביל לחוק לעידוד השקעות הון בתעשייה . ח"ך 
גד יעקבי ( מערך ) אמר כי המהלכים המוצעים הם שוליים והתוכנית היא לעג 
לרש . יעקבי סבור שיש להגיע להסכם חדש בין הממשלה , ההסתדרות והמעסיקים , 
ולקבוע סדר עדיפויות חדש בתקציב . 
