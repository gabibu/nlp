נשיא ליבריה סמואל דו נהרג ורוצחיו התעללו בגופתו , מסר הבי - בי - סי מלונדון 
על - פי עדויות ראייה שנאספו במונרוביה . עדי הראייה מסרו כי גופתו של דו 
הוצגה בבית - חולים באזור מונרוביה . דו נחטף שלשום בידי המורדים של פרינס 
גונסון . לפי מקורות שונים חקר גונסון את דו , שנפצע ברגליו , בבסיסו 
בקרבת הבירה . לאחר לכידתו של דו שוב הכריז גונסון על עצמו כנשיא ליבריה , 
עד להקמת ממשלת מעבר . מקור מהימן בלאגוס מסר לסוכנות הידיעות הצרפתית שדו 
נפל במלכודת שהטמין לו גונסון . על - פי גרסה זו , הזמין פרינס גונסון 
את דו ל"התייעצות " , כדי לתאם ביניהם את המאבק נגד מורדי החזית הלאומית 
בהנהגת צארלס טיילור . אולם ברגע שהנשיא הגיע למקום המפגש , פתחו אנשיו 
של גונסון באש . נראה כי גונסון בחר במתכוון למקם את המפגש ליד מפקדת כוח 
החיץ האפריקני , כדי להחליש את ערנותו של דו . דו , שתפש את השלטון בקשר 
עקוב מדם ב0891 , שלט בארצו ביד ברזל , הכניס לכלא והוציא להורג מתנגדים . 
מגאמביה נמסר כי ממשלת המעבר הליברית שהוקמה שם בחודש שעבר פרסמה אתמול הודעה 
שבה הביעה תקווה כי תתפוש בקרוב את השלטון במונרוביה . השבוע תשגר ממשלת - 
מעבר זו נציגים למונרוביה , כדי להכין את העברת השלטון . בינתיים מסר הבי - 
בי - סי כי מפקד משמר הארמון של הנשיא דו , גנראל דייוויד נימלי , נבחר 
לראש - ממשלה זמני . איזאק נייפלו , השר לענייני הנשיאות בממשלת דו , 
הודיע טלפונית לבי - בי - סי שנימלי יחזיק בשלטון עד שתוקם ממשלה ביוזמת 
הקהילייה של מערב - אפריקה , ששלחה כוח שיטור לליבריה . ההחלטה למנות את 
נימלי , הבהיר נייפלו , נועדה למנוע את המשך שפיכות הדמים הבין - שבטית , 
שכן נימלי אינו נמנה על שבטו של דו . צבא הממשלה , המשיך נייפלו והבהיר , 
קיבל הוראות שלא לפתוח באש אלא אם יותקף . דיפלומטים מערביים במערב - אפריקה 
סבורים כי אין ודאות שהסתלקותו של דו תזרז פתרון לסכסוך בין הצדדים הנצים 
במדינה . מי שעשוי אולי לחזור למרכז התמונה הוא כוח המורדים של טיילור . 
טיילור , שהכריז מלחמה על כוח השלום של הקהילייה הכלכלית של מערב - אפריקה , 
ניסה להתנקש בחיי גונסון כמה פעמים . בשליטתו נמצאים כמעט % 09 משטחה של 
ליבריה , כולל הנמל השני בגודלו בוקאנאן , ורוב המשאבים התעשייתיים . נציגים 
מטעם הגולים הליברים בפריטאון , בירת סיירה - לאונה , קראו לטיילור לחדול 
מלוחמה ולתמוך בממשלת - מעבר , שתסדיר בחירות במועד מאוחר יותר . 
