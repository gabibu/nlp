מוסקווה ( ע"ר ) . עיתון סובייטי תקף את שר השיכון , אריאל שרון , המבקר 
בברית המועצות וכינה אותו " האישיות הידועה ביותר לשמצה בישראל " . ביקור 
שרון ופמלייתו הוא ביקור ראשון של משלחת ממשלתית מישראל בבריה"ם , מזה 32 
שנה . ההתקפה פורסמה אתמול בעיתון " סובייטסקאיה רוסיה " , הנחשב לשמרן 
ויוצא לאור בפדרציה הרוסית . העיתון הזכיר כי שרון נאלץ להתפטר מתפקידו 
כשר הביטחון , בעקבות הטבח בסאברה ושאתילה ב28 . " ועתה קצב זה יוצא לטיול 
בכיכר האדומה וברחובות מוסקווה " , כתב העיתון והוסיף כי שורה ארוכה של " שערוריות 
ופשעים קשורה בשמו " . שרון הגיע לבריה"ם כאורח של קואופרטיב , העוסק בבניין 
ושל מועצת עיריית מוסקווה . הוא דן באפשרות לרכישת בתים טרומיים , תמורת 
פירות וירקות . " ברצוננו לשאול האם הקואופרטיווים שלנו , להם הוא מושיט 
את ידו , יודעים עם מי הם הולכים לחתום על עסקה ? והאם לאזרחי מוסקווה 
יהיה מצפון נקי , כאשר יניחו על שולחנם פירות וירקות שגודלו בעבודת עבדים 
של נשים וילדים פלשתינאים ? " נכתב . המשלחת מישראל כוללת שלושה פקידים 
ממשרד החוץ והיא אמורה להפגש עם סגן שר החוץ הסובייטי . בשלוש השנים האחרונות 
השתפרו בהדרגה היחסים בין ישראל לבריה"ם , שנותקו עקב מלחמת ששת הימים . 
שתי המדינות מקיימות קשרים דיפלומטים בדרג של משלחות קונסולריות . 
