בפולמוסו עם שבתי טבת ( " הארץ " 9 . 7 ) קובע ברונובסקי כי הרגשות האנטיפולניים 
( " האנטיפולוניזם " בלשונו ) , הרווחים , לדבריו , ביחוד בישראל , 
מקורם בחוסר הבנה " בלאומיות הפולנית וההיסטוריה הפולנית המורכבת מאוד 
ומוכרת אך מעט בעולם " , וכן בקשיי ההיגוי של השפה הפולנית . אולם כיצד 
ובמה יוכלו ההתעמקות בפסיכולוגיה של הלאומיות הפולנית מורכבת ככל שתהיה , 
והיגויים הנכון של צלילי השפה הפולנית לשנות , ולוא במשהו , את יחסנו 
ועמדתנו כלפי גילויי האנטישמיות האכזריים בעולם שלאחר מלחמת העולם השנייה , 
כגון הטבח של ניצולי המחנות בקיצלה , או ההתנהגות המחפירה של הפולנים בשעת 
המלחמה כלפי פרטיזנים יהודים ואחים הנשק בצבא אנדרס ? טיעוניו האחרים של 
ברונובסקי אינם עומדים בפני ביקורת ההיגיון הפשוט והשכל הישר . לא רק ברונובסקי 
יודע את פירוש המלה בשפה האנגלית ; אולם ניתן לשער שבעגה הפולנית המקומית 
מחליפה מלה זו את המלה הפולנית , הדומה לראשונה מבחינה פונטית , ושפירושה 
זונה . הוא הדין גם בטיעון כאילו הפופולריות הרבה ש"המלך מתיא הראשון " 
נהנה ממנה בקרב ילדי פולין סותרת את דברי טבת ש"ילדי פולין אינם יודעים דבר 
על יאנוש קורצק " . האם " המלך מתיא הראשון " הוא ספר אוטוביוגרפי , שניתן 
ללמוד ממנו על חייו , מוצאו היהודי וקורותיו של קורצק ? מי איפוא מתעלם 
ומיתמם , אם לא ברונובסקי עצמו ? כן מלעיג ברונובסקי על כותרת המאמר של 
טבת " המנצח לוקח הכל " , ומקשה עליו : הפולנים הם המנצחים ? " האם התבונן 
קצת סביבו בעת טיולו בפולין , כלום ראה את העוני המזעזע , שבו שרויה הארץ 
הזאת ? " לפי היגיון מעוות זה , גם רוסיה , שבה עומדים בתורים ארוכים 
ללחם , לא ניצחה במלחמה . והרי טבת התכוון רק לכך שפולין היא הצד המנצח 
ביחס לעם היהודי , שבתוכה ישב ושאת רכושו ואוצרותיו הרוחניים ירשו , בלי 
לדון בכלל במתן פיצוי כלשהו תמורתם . בהקשר זה , לא יהיה זה למותר להזכיר 
כי פולין לא היססה בזמנו לדרוש תמלוגים על תרגומם לעברית של ספרי קורצק , 
שעל אדמתה נרצח לא כפולני אלא כיהודי . צורמות ומקוממות ביותר הן ההתבטאויות 
האנטי - ישראליות הרבות , שברונובסקי משלב בכל הזדמנות בפולמוסו עם טבת . 
בין השאר , הוא מאשים את טבת שהוא חוזר " על כל הקלישאות , אפופות הצדקנות , 
ששמע ודאי ממטיילים ישראלים רבים בפולין " . אלה , לדעתו של ברונובסקי , 
נגועים ביותר ב"דעות קדומות נבערות " בכל הנוגע ל"פולניות " , וממילא פסולים 
לעדות . האם גם הדיווחים העיתונאיים על קריאות של פולנים " חבל שלא שרפו 
גם אותם " , למראה משלחות נוער יהודי המבקרות באתרי השמדה שייכים ל"קלישאות 
אפופות צדקנות " אלה ? מנין השאיל ברונובסקי את הביטויים על " עורמה ישראלית 
אופיינית " ועל " גישה יודוצנטרית " . נכון שעל אף משקעי העבר , עלינו 
לתכנן אמצעים ודרכים כדי להגיע להבנה וליחסים תקינים בין העם היהודי והפולני ; 
אולם מטרה זו תושג על ידי שיתוף פעולה בין ממשלות , אנשי רוח ומחנכים משני 
העמים , ולא על ידי מליצי יושר מן הסוג של ברונובסקי . הוא ייטיב לעשות 
אם יימנע מעיסוק בנושאים יהודיים וישראליים רגישים , ויסתפק בכתיבה על נושאים 
שאין בהם מעורבות רגשית - לאומית כה חזקה ; ושבהם חשיבה הגיונית רלוונטית 
לנושא אינה כה חשובה , או לפחות לא הכרחית . אולי החובה להבטיח זאת מוטלת 
על מערכת " הארץ " , החייבת להתחשב ברגשות הלאומיים היסודיים של קוראי העיתון . 
תל - אביבקפמאביגשני מאמריו של שבתי טבת , על ביקורו בפולין ( " הארץ " 
8 . 13 ו9 . 7 ) הכעיסו אותי עד מאוד . אני ניצולת שואה , ועברתי את כל 
יסוריה מתחילתה בספטמבר 9391 ועד סיומה במאי 5491 . נראה שטבת אינו יודע 
על כל מה שהתרחש בפולין בתקופת מלחמת העולם השנייה . אני מזדהה עם מאמרו 
היפה והצודק של יורם ברונובסקי ( " בין אנטישמיות לאנטיפולניות " ) , 
אבל אפילו הוא אינו יודע על סבלם של הפולנים בתקופת הכיבוש הנאצי . הפולנים 
גם הם דורגו כיצורים תת - אנושיים , והתייחסותם של הגרמנים אליהם היתה בהתאם . 
האינטליגנציה הפולנית נרדפה ; רבים מהסופרים , האמנים ואנשי האקדמיה נשלחו 
למחנות ריכוז שמהם לא חזרו . אין כמעט משפחה בפולין שלא איבדה בתקופת המלחמה 
אחד , או יותר , מיקיריה . אני יודעת על עיירות , שכל הגברים הצעירים 
בהן הוצאו להורג ביריות , כיוון שבקרבת המקום היתה פעולה מחתרתית . לכן , 
לדבר על " המנצח לקח הכל " וה"רצחת וגם ירשת " זה עוול ואיוולת שאין 
כמותם . העם הפולני לא לקח שלל את הרכוש היהודי . רכוש זה נשדד בידי הגרמנים 
( אצלי בבית שדדו אנשי הגסטפו אפילו את המצעים מתוך הארון ) . העם הפולני 
לא רצח את זכר העם היהודי , ההיפך הוא הנכון : רובו עושה הכל בכדי להנציח 
את זכר היהודים . מנציחים את התרבות היהודית - הפולנית , וכל ספר שעניינו 
יהודי נחטף תוך ימים ספורים . שמו של יאנוש קורצק ידוע בפולין הרבה יותר 
טוב מאשר בארץ , וספריו לא רק שזוכים לתפוצה רבה אלא גם נקראים . כבר שמעתי 
ש"הפולנים רצחו את היהודים " . נכון שהיו מקרים של רציחת יהודים בידי פולנים , 
והמקרה הבולט והאכזרי ביותר היה בקילצה . עם זאת , חשוב לזכור שלא הפולנים 
רצחו את העם היהודי בשיטתיות וביעילות , אלא הגרמנים . וכי הפולנים היו 
קורבן לנאציזם . עוד עניין " קטן " : לא הייתי באושוויץ , הייתי במאידנק 
ובטרבלינקה . אם אין באושוויץ תיעוד מתאים , המספר על רציחת היהודים ודרך 
יסוריהם , כפי שזה קיים במאידנק ובטרבלינקה , נראה שזה תפקידו של " יד 
ושם " לדאוג לכך . אין זה כתב הגנה על פולין , זהו ניסיון לתקן עוול שטבת 
גורם להיסטוריה הפולנית . אין לי אשליות בדבר קיומה של אנטישמיות מלדת בפולין 
ובמדינות אירופה אחרות . כנראה ששנאת היהודים היא נצחית כמו העם היהודי 
עצמו . תל - אביבקפמאביגרשות הדואר , לפי מודעה ב"הארץ " , מחפשת מנהל מדור 
חבילות , שיהיה אחראי על " קביעת כללי הפעולה לטיפול בחבילות " . בנוסף 
לדרישות מינימום של השכלה וניסיון , קובעת המודעה כי " רצוי שיהיה עד גיל 
03 " . גם מכון דור מחפש איש מכירות , עד 53 , וקבוצת כלל רוצה אנשי ביטוח 
עד גיל 04 . אך באף אחד מן התפקידים הנ"ל אין סיבה עניינית להגבלה הזו . 
מדינת ישראל , שלפחות בחוקיה אסרה את רוב סוגי האפליה , לא עשתה דבר נגד 
אפליה מטעמי גיל . בארה"ב , למשל , הדבר אסור כבר לפני למעלה מ52 שנה . 
לא רק שאסור שם לקבוע קריטריון גיל לתעסוקה , אסור לשאול לגילו של מועמד 
לעבודה . מעסיק נבון צריך לבחון את עובדיו לפי יכולת תרומתם לארגון . ספק 
אם אפשר להוכיח שיש בין כך ובין גיל המועמד מתאם הכרחי . מי שבוודאי אינם 
יכולים להסכים לכך שמעל גיל 53 או 04 שוב אין עובד יכול לתרום הם מנהיגי 
ההסתדרות וחברי הכנסת , שבידם לעקור את הנגע . מגבלה כזו היתה משאירה את 
רובם ככולם בחוץ בבחירות הבאות . רמת גנקפמאביגדן שילון , איש גלי צה"ל , 
מצוי באחרונה באגו טריף שאינו בר - כיבוש כנראה . מילא הירידות שלו על 
פוליטיקאים קשה הרי לסנגר עליהם ; אבל ב"ערב טוב ישראל " , ( גלי צה"ל 
09 . 9 . 6 ) ניסה לעמת בשידור אב ובנו , אחד משני הילדים שהוחזרו באותו 
יום מפטרה . נזף בנער , נזף באב ( " איך זה לא ידעת על התכנונים של הילד 
שלך ? " ) , ולשיא חוסר הרגישות הגיע בשעה שביקש מהאב , מר שאר - ישוב , 
להדגים בשידור חי כיצד הוא מתכוון ללמד את בנו לקח . שני בני המשפחה נהגו 
באיפוק רב , התנצלו , וחזרו והתנצלו , וביקשו את סליחת המשטרה והציבור 
על הדאגה המיותרת שגרמו להם , אבל המשיך שילון בשלו : " חננאל " , אמר 
לנער , " הרי אם סדאם חוסיין היה היום בירדן , לא היית חוזר משם בשלום " . 
וגם לאחר שחננאל השיב : " נכון , לא הייתי ער מספיק , אני מבקש סליחה " ; 
שילון לא הרפה : " הילד שלי לא היה עושה דבר כזה " , השוויץ באוזני המרואיינים 
והמאזינים . 
