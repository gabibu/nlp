ואשינגטון ( מיוחד ל"הארץ " ) . לאחר פינוי חלק ניכר של הנשים והילדים 
בעלי האזרחות האמריקאית מעיראק ומכוויית , הממשל האמריקאי מעריך כי מספר 
האזרחים האמריקאים המוחזקים בכוויית עומד על כ004 , 1 , ועוד כ002 מוחזקים 
בעיראק . המספר הזה כולל בין היתר את האזרחים האמריקאים בשגרירויות בעיראק 
ובכוויית ואת כל האזרחים המוחזקים כעצירים בידי שלטונות עיראק . כך מסר 
אתמול דובר מטעם מחלקת המדינה של ארה"ב . הדובר מסר , כי ארה"ב משדרת עתה 
הודעות לנשים והילדים מקרב נתיניה בכווית ליצור קשר בדחיפות עם השגרירות 
האמריקאית בכוויית , כדי לנצל את נכונות הממשל העיראקי לאפשר את פינויים 
מכוויית . הממשל האמריקאי מסדיר עתה טיסות שכר נוספות , כדי להטיס מספר 
רב ככל האפשר של אזרחים אמריקאיים מתחומי עיראק וכוויית . הפנייה הזו תקפה 
גם לגבי גברים בעלי אזרחות אמריקאית , שנולדו בעיראק , בכוויית או בכל 
מדינה ערבית אחרת . אלה נכללים עכשיו בקטגוריה של האזרחים האמריקאיים הרשאים 
לצאת מתחומי עיראק וכוויית . עד כה פונו מעיראק ומכווית ך - 008 נשים וילדים 
בעלי אזרחות אמריקאית . אתמול יצאו את עיראק 682 נשים וילדים בעלי אזרחות 
אמריקאית , במטוס " גמבו " שכור , שנשא ך - 054 אזרחים ממדינות המערב , 
מרביתם בריטים , אל החופש . בגדד ( ע"ר ) . אזרחים מערביים שנמלטו מכוויית , 
דיווחו אתמול על מחסור חמור במזון ובמים . הם נמנו עם 044 איש , רובם 
אמריקאים ובריטים , שהמריאו אמש במטוס עיראקי מבגדד ללונדון . " המצב בכוויית 
איום . אין מזון ואין מים והכל בקיצוב " , סיפרה אמריקאית לכתב רויטר בנמל 
התעופה , בהמתינה לעלייה על המטוס . " נאלצנו להרתיח מים מבריכת השחיה 
לשם שתיה " , הוסיפה . ארהב קראה בינתיים לנשים ולילדים אמריקאיים להתקשר 
מיד אל שגרירות ארה"ב בכוויית , כדי להסדיר את פינויים . בהודעה ששודרה 
בתחנת השידור " קול אמריקה , ציין משרד החוץ האמריקאי : " שלטונות עיראק 
ממשיכים להתיר את צאתם מהמדינה של נשים וילדים אמריקאים . מארגנים עתה טיסות - 
פינוי נוספות , אך אין אנו יודעים כמה זמן יוכלו טיסות אלה להימשך . 
