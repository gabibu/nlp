( ע ) . בתגובה לתוכנית הכלכלית אמר גד פרופר , יו"ר מכון הייצוא הישראלי , 
כי בתוכנית אלמנטים חיוביים , אך מנקודת ראותו של היצואן הישראלי היא אינה 
עונה על בעיתו המרכזית , והיא הרווחיות הנמוכה המתקבלת כתמורה לייצוא , 
משום שאין עדכון ריאלי בשער החליפין של המט"ח . לעומת זאת , אמר פרופר , 
המשכורת הריאלית המשולמת במונחי מט"ח , שהיא המרכיב העיקרי בעלות המוצר , 
עלתה בשנים האחרונות באחוזים רבים . לדבריו , כדי לאפשר ליצרן הישראלי 
לעמוד בתחרות בשוקי העולם , יש להגיע לעלות יחסית זהה לזאת שהיתה נהוגה 
לפני כארבע שנים . פרופר הוסיף כי היעד המרכזי הוא גידול שנתי ריאלי של % 51 
בייצוא וברמת השינויים המוצעים בתוכנית אין כל סיכוי להגיע ליעד זה . יש 
לעמוד על השקעות המכוונות להקמת תעשיות ייצוא חדשות ולקליטת עובדים , ובמיוחד 
עולים חדשים בתעשייה . הוא תובע לשלב את התיקונים המתבקשים בתוכנית כדי לשאוף 
ולהגיע ליעדים המוגדרים . 
