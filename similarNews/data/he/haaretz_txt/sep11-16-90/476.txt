מנהלי הקרנות האמריקאיות להשקעה בישראל דחו את תוכניות ההפעלה של הקרנות 
שהם התכוונו להוציא אל הפועל בתקופה האחרונה . גופים פיננסיים אלה , המכונים 
" הקרנות לישראל " , היו אמורים להנפיק תעודות ובמסגרתן לגייס סכומי כסף 
גדולים . את התמורה הם היו אמורים להשקיע בניירות ערך סחירים של פירמות 
ישראליות בארץ ובחו"ל . הקרן המשותפת לבנקים האמריקאיים להשקעות " שירסון 
ליהמן " " פירסט בוסטון " ו"ביר סטרנס " , היתה אמורה לגייס 06 מיליון 
דולר . נציגי החתמים העבירו לפני חודשיים את תשקיף ההנפקה של הקרן לרשות 
לניירות ערך האמריקאית , ואת ההזמנה בפועל של תעודות הקרן ביקשו לעשות בחודש 
אוקטובר . בישיבה שקיימו מנהלי הקרן לפני כמה שבועות , הוחלט לדחות את מועד 
ההפעלה . הסיבה העיקרית היתה אירועי המפרץ הפרסי , והחשש כי רצונם של המשקיעים 
בארה"ב לרכוש תעודות בקרנות המשקיעות באחת ממדינות המזרח התיכון לא יהיה 
רב . גורמים המקורבים לקרן מסרו ל"הארץ " כי החלטת הדחייה התקבלה עקב הנסיבות 
החדשות שנוצרו , אך בכל מקרה קיימת כוונה להפעיל את הקרן במועד מאוחר יותר . 
קרנות נוספות אשר התכוונו לפעול בישראל קיבלו החלטה דומה . אחת מקרנות אלה , 
שאף היא התכוונה לגייס 06 מיליון דולר , הוקמה במשותף לבנק ההשקעות " קידר 
פיבודי " ולחברת " לאומי ושות " . קרן דומה נוספת היתה אמורה לפעול במשותף 
עם החברה האמריקאית פרודנשייל בייץ ובנק כללי . 
