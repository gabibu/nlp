" התוכנית שגיבש האוצר שגויה . היא תגרום לנזק בלתי הפיך לחיסכון הסוציאלי 
ולענף ביטוח החיים " כך אמר אתמול יו"ר איגוד חברות הביטוח , עוזי לוי . 
לוי קרא לאוצר לגייס את הכספים הדרושים למימון קליטת העולים , באמצעות העלאת 
מסים ישירה . לטענתו , המשמעות המעשית של תוכנית האוצר , היא העלאה עקיפה 
של המסים . " אני לא מאמין שהאוצר יגבה את 003 מיליוני השקלים , שהוא מתכנן , 
מהמסוי על תשלומי הפנסיה . המעבידים יעדיפו שלא לשלם הפרשות סוציאליות 
על סכומים שמעבר ל000 , 4 שקלים בחודש . המשמעות תהיה : ירידה חריפה בחיסכון 
הסוציאלי , ושינוי בדפוסיו " , אמר לוי . הוא הוסיף כי " תוכנית האוצר 
להטיל מסוי על תשלומי הפנסיה איננה כוללת , כנראה , את שרי הממשלה , חברי 
הכנסת , פקידים בכירים באוצר ואת כל עובדי המדינה . אלה אינם משלמים לקופות 
גמל , קרנות פנסיה וכו , אלא מחשבים פנסיה תקציבית . האם כל אלה אינם 
חייבים להשתתף בנטל גיוס הכספים לעלייה ? " . יועץ המסים של לשכת התיאום 
ויועץ חברות הביטוח , רואה החשבון ישראל שטראוס , אמר אתמול שתוכנית האוצר 
תגרום להגדלת נטל המס על שכירים שהכנסתם תעלה על המינימום שייקבע . ותביא 
לשינוי התנהגות בתחום הביטוח הסוציאלי ולהקטנת התשלומים לקופות הגמל . לטענת 
שטראוס , אם תופעל תוכנית האוצר גם על מקבלי פנסיה תקציבית ועל עצמאים ירדו 
סכומי הכנסות האוצר ממסים , משום שבעלי ההכנסות הנמוכות והעצמאים יקבלו 
הטבות במס . מימונן של הטבות אלה צריך לבוא מהטלת מס על התשלומים לפיצויים 
ולפנסיה של שכירים בעלי הכנסות גבוהות . לדעת שטראוס , שכירים אלה לא ישלימו 
עם ירידת שכר הנטו שלהם , והם ידרשו מהמעבידים להפסיק לשלם את הסכומים שמעל 
סף המס . הדבר יגרום לזעזוע במשק , והאוצר לא יגבה את סכומי המס שתיכנן . 
