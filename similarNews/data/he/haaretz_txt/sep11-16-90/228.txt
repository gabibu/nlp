בגדאד ( ע"ר ) . אלפי עיראקים משולהבים שרפו , רמסו וירקו על בובות של 
הנשיאים גורג בוש , חוסני מובארק והמלך הסעודי פאהד . המפגינים שצעקו " מוות 
לבוש " ו"מוות לאמריקה " , גם הציתו אתמול את הדגל האמריקאי ליד השגרירות . 
" אנו מוכנים למות כדי להבטיח את חייה של עיראק " , ו"לא לכניעה , אפילו 
נמות מרעב " , קראו במקהלה . ההמונים , בעיקר חברים של איגודי פועלים , 
הטיחו עלבונות כלפי בוש , פאהד ומובארק , בטרם הציתו את בובותיהם . קודם 
לכן התאספו כ000 , 3 נשים וילדים ליד השגרירות האמריקאית , כדי למחות נגד 
ההסגר הימי . דוברת של הנשים והילדים אמרה , כי הוגש מכתב לנציג השגרירות 
בגנות ההסגר הכלכלי האמריקאי . עיראק הודיעה שלשום שהיא הכינה כתב אישום 
מפורט נגד " הפושע בוש " , על שליחת הכוחות למפרץ לאחר הפלישה לכוויית . 
סוכנות הידיעות העיראקית ציטטה את א - שביב אל - מאליכי , המזכיר הכללי 
של איגוד עורכי הדין העיראקיים , שאמר כי בוש " יועמד למשפט עממי " במהלך 
החודש הקרוב . עיראק הודיעה כבר ב1 בספטמבר כי היא תשפוט את הנשיא האמריקאי , 
לאחר שמחלקת המדינה אמרה כי היא בוחנת את האפשרות להגיש כתב אישום נגד סדאם , 
בעוון החזקת בני - ערובה . מאליכי אמר כי ההאשמות נגד בוש יכללו : שליחת 
כוחות אמריקאים למפרץ , תפיסת מקומות מקודשים לאיסלאם בסעודיה , איום לתקוף 
את עיראק ואת האומה הערבית , הטלת סנקציות על עיראק ובכללן סנקציות על מזון , 
תרופות וחלב לתינוקות , ומתן הוראה לסי - אי - איי לחתור נגד סדאם חוסיין , 
המוגדר בכתב התביעה כ"סמל האומה הערבית " . מאליכי אמר כי ביקש מצדדים נוספים 
להגיש את תביעותיהם לבית הדין העממי . 
