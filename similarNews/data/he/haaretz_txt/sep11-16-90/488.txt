שינויים דרמטיים בסגנון החופשה של האמריקאים ודאגה גוברת לשימור הסביבה והטבע , 
מביאים סוג חדש של מבקרים אל הגנים הלאומיים , היערות וחופי הרחצה . התייר 
החדש רוצה לבקר בטבע לעתים קרובות יותר , אך לפרקי - זמן קצרים יותר מאשר 
בעבר , ובנוחות רבה יותר . אך ככל שהחיים נעשים מורכבים ורוויי - מתח יותר 
לבני - אדם , כך הם נעשים תובעניים יותר כלפי הגנים הלאומיים . ההתעניינות 
הגוברת בפעילות בחיק הטבע הציבה דרישות קשות יותר בפני הנהלות הגנים . זאת 
בשעה שהם במצוקה קשה , בין היתר בגין קיצוצים בתקציבי הממשלה ובגין מדיניות 
ציבורית הפכפכה . בני - אדם לוקחים חופשות קצרות יותר ותכופות יותר , ויוצאים 
להתבדר במרחקים קצרים יותר מאשר בעבר . לגבי רוב המשפחות , החופשה המסורתית 
בעבר , בת שבועיים , מוחלפת בסדרה של סופי - שבוע ארוכים . אלה הם הממצאים 
של סקר שעשתה חברת מאריוט . חודש יולי הוא העמוס ביותר במיני - חופשות אלה : 
כ121 מיליון בני - אדם יוצאים לנופש בחודש זה . 82 מיליון מתוך המספר הזה 
יוצאים לחופשה בחיק הטבע . בילויים אלה מכבידים על הגנים הלאומיים , והמומחים 
אינם יודעים מה בדיוק צריך לעשות . " אנו נמצאים בתקופת - מעבר בכל הנוגע 
לניהול קרקע , למה שבני - אדם מעוניינים לקבל , ולאופן שבו הם מקבלים זאת " , 
אמר גורג סיל , מומחה למדיניות הניהול של אוצרות - טבע בשירות המחקר של 
הקונגרס . " אין אנו יודעים בדיוק את התשובות לכך " . משך - הביקור הממוצע 
בגן לאומי הוא שלוש שעות וחצי , ואשתקד היו כ562 מיליון ביקורי נופש במערכת 
הגנים הלאומיים . יותר מ%04 מהביקורים נעשים בחודשי הקיץ , בעיקר בסופי - 
שבוע . כתוצאה מכך , אנשים רבים יותר מצטופפים ברוב החלקים הקרובים יותר 
בגנים הלאומיים , במיוחד בתקופות השיא . פקידים האחראים לגנים הלאומיים 
מדווחים על בעיות דומות בכל אתר . ככל שהאוכלוסייה האמריקאית נעשית קשישה 
יותר ואמידה יותר , מחפשים האמריקאים פעילויות נופש פחות מאמצות ויותר מבדרות . 
מספר הלינות בגנים הלאומיים גדל במקצת בעשור שעבר , אך מספר האנשים היוצאים 
לטייל בחיק הטבע עם תרמיל על השכם פחת במחצית . " המבקרים מצפים לשירותים 
עם מים זורמים ולברזים עם מים חמים וקרים במשטחי הקמפינג " , אמרה אליזבת 
אסטיל , מנהלת הבידור בשירות היערות של ארצות - הברית . " הנופשים יוצאים 
פחות לטיולי תרמילים ולמסעות ארוכים בחיק הטבע , ואנו מקבלים דרישות רבות 
להתקנת מסלולי טיולים כבושים , שאפשר לדחוף על פניהם עגלות - תינוקות " . 
דרישות כאלו מצד המבקרים בגנים הלאומיים מחדשות פולמוס בן עשרות שנים בדבר 
המידה שבה יש לשמר את הטבע כמות שהוא בשטחי הנופש של ארצות - הברית . שירות 
היערות מדווח כי דחה סעיפי תחזוקה בסך מאות מיליוני דולרים , בגלל קיצוצים 
בתקציב בשנות ה08 , אך עם זאת טוען השירות כי כאשר יהיה כסף , סביר שיושקע 
במים חמים , בשירותים עם מים זורמים ובשבילי אספלט . סקר שעשתה ב6891 ועדה 
שמינה הנשיא לבדיקת הבילויים בחיק הטבע בארצות - הברית מצא כי בבחירת הגן , 
החוף או אזור הבילוי , הגורמים החשובים ביותר היו ( לפי הסדר הבא ) : 
יפי הטבע , הצפיפות , השירותים והחנייה . אירועי תרבות תפסו את המקום 
השביעי בסולם החשיבות , ופעילויות מודרכות ( חינוכיות ) נמצאו במקום ה11 . 
אך רבים משומרי הסביבה מעוניינים שהממשלה תשמר את הגנים הלאומיים בצורתם 
הטבעית , ככל האפשר , במקום לספק את השירותים שיעודדו ביקורי - יום של 
המונים שאי - אפשר לשלוט בהם . אנשי איכות הסביבה אומרים כי סלילת כבישים 
וחניונים ובניית קניונים יגדילו את הצפיפות ויכבידו על אוצרות הטבע , שיהפכו 
מאתרי טיול טבעיים לאזורי - קיט סואנים . " צפיפות ופיתוח הוא מעגל קסמים 
אין - סופי המבטיח כישלון " , אמר דין מאלי , מייסד " קואליציית יוסמיטי " , 
קבוצה המעוניינת לצמצם את הפיתוח המסחרי של הגן הלאומי יוסמיטי . " המבקרים 
נלכדים בהתנהגותם הצרכנית " , אמר . " אם חנויות המזכרות ודוכני הגלידה 
לא היו כאן , בני - אדם לא היו עומדים בתור . הם היו יוצאים לטייל ברגל 
אל מפל - מים " . מומחים לנופש , ממלכתיים ומקומיים , אומרים כי לגנים שלהם 
יש בעיות זהות לאלו של הגנים הלאומיים , אם כי בעיותיהם - שלהם אולי חמורות 
יותר , לפעמים . האמריקאים מבלים % 57 מן הזמן שהם עושים בחיק הטבע בגנים 
לאומיים ומקומיים . ביתר הזמן הם נוסעים בין הגנים הלאומיים והמקומיים , 
לדברי שירות היערות . " הביקוש לפעילויות בילוי ובידור גואה בתלילות , 
ואיש ברמה הלאומית והמקומית אינו מתקרב אפילו לביקוש הזה " , אמרה קארין 
בואן , נשיאת האגודה הלאומית של קציני - קישור לבילוי בחיק הטבע . ארגון 
זה מנהל קרן ממלכתית התומכת בתוכניות בילוי ובידור ממלכתיות ומקומיות . 
התמיכה הממשלתית בפרויקט זה פחתה בשיעור קיצוני , מ508 מיליון דולר ב0891 
ל02 מיליון דולר אשתקד . בואן , שהיא גם עוזר - מפקח לתכנון ולגיבוש תוכניות 
מיוחדות במחלקת משאבי הטבע במדינת מינסוטה , אמרה כי מגמות הבידור במינסוטה 
אופייניות לנעשה בארה"ב כולה . בשלוש השנים האחרונות גדל מספר המבקרים ב46 
הגנים הלאומיים של מינסוטה מ6 מיליון ל01 מיליון , וב01 מן הגנים שוררת 
צפיפות מתמדת . ברוב המדינות בארה"ב דורשים מן המבקרים להזמין מראש אישורי 
כניסה לגנים הלאומיים , אמר דין טייס , מנהל האגודה הלאומית לבידור ולגנים , 
שהיא אגודה מקצועית . הוא אמר כי בגן הלאומי של צפון נהר הפלאטה במדינת 
נברסקה ( לדוגמה ) מנוהלת בכל חודש ינואר הגרלה בין המבקשים לבקר שם . 
" כל אימת שצצות בעיות תקציב , התחום הראשון שמקצצים בו הוא פעילות הבידור 
בגנים הלאומיים " , אמר . מומחים מציינים כי קשה להעריך את ההשפעה על הטבע 
של השימוש הגואה בגנים הלאומיים כאתרי בילוי ונופש . אך כאשר מביאים בחשבון 
את הקשת הרחבה של סיכונים אפשריים , הצפיפות נמצאת בתחתית הסולם , לדבריהם . 
שירות הגנים הלאומיים של ארה"ב רשם 057 , 1 בעיות גדולות המשפיעות על 002 
גנים לאומיים . בין אלו : זיהום אוויר בקניון הגדול והטיית מים מן האוורגליידס 
בפלורידה . כ%02 מהסכנות המאיימות על הגנים הלאומיים נובעות מפעילויות מסחריות 
כגון מחצבות , כריתת עצים וקידוחי נפט . " הייתי רוצה לומר שאנו שולטים 
בנזק שנגרם לאוצרות הטבע , אך איני יכול לעשות זאת " , אמר ציר הקונגרס 
ברוס ונטו , דמוקרט ממינסוטה , שהוא יושב ראש ועדת - משנה לגנים לאומיים 
ולקרקע לאומית . " יש לנו כמה וכמה רעיונות חדשים , אך אין לנו אמצעים 
למימושם . אנחנו פועלים במנטאליות של שנות ה05 " . המומחים מדוכדכים . " קרקעות 
המדינה מתדלדלות והולכות מאז נפלו לידי האדם הלבן " , אמר פול פריצרד , 
נשיא האגודה לשימור הגנים הלאומיים , גוף בן 07 שנה , שמייסדיו עזרו בבניית 
המערכת של הגנים הלאומיים . " בתוך עשר שנים יהפוך חלק מאדמות המדינה לישימון " . 
אך רוב המבקרים אינם רואים נזק לטבע מהחכרת שטחים לכרייה ולגדיעת עצים . 
אפילו אחדים ממנהלי הגנים הלאומיים אינם משוכנעים שנגרם בכך נזק . " ברוב 
המקרים , לא ידוע לנו מה יש לנו , ולכן איננו יודעים מה אנו מאבדים " , 
אמר גק האופטמן , מפקח בגן הלאומי אכדיה באי מאונט דזרט במדינת מיין . 
הגן הלאומי שהוא מטפל בו נמצא במקום השני ברשימת הגנים הפופולריים ביותר 
בארה"ב . מבקרים בו 5 מיליון בני - אדם בשנה . יתכן שהמבקרים אינם יודעים 
שבאכדיה נסגרו כמחצית משבילי הטיולים ברגל , וחדלו להציע תוכניות הדרכה 
מסוימות . האופטמן אומר שהשנה קיבל תקציב בסך 2 מיליון דולר 8 . 1 מיליון 
דולר פחות מן הדרוש לשימור נאות של הגן והגשת שירות נאות למבקרים בו . נשאלת 
השאלה , עד כמה מעוניינים המבקרים בגנים הלאומיים בתוכניות הדרכה . מעט 
מאוד , מלמד מחקר שעשה הד"ר רוברט טרוטר , פרופסור לאנתרופולוגיה באוניברסיטת 
צפון אריזונה . החוקרים מעריכים כי % 5 מן המבקרים לא הסתכלו כלל בנוף , 
ורק נסעו במעגל בן 52 ק"ם מן הכניסה לגן אל היציאה ממנו . רק כ%02 מהמבקרים 
השלימו את הטיול הרגלי לאורך חצי קילומטר מסביב לאתר הקדמון , שבו נחשפו 
יותר מ001 חדרי מגורים , כיכר עגולה וכמה חצרות סגלגלות . " הופתעתי ממשך 
הזמן הקצר שבילו המבקרים באתר הקדמון " , אמר הד"ר טרוטר . " רוב המבקרים 
נכנסו ויצאו בתוך 02 דקות , לרבות התעכבות קצרה במרכז המבקרים , הליכה 
לשירותים וקניית מזכרת " . הד"ר טרוטר אינו חורץ משפט על התנהגות המבקרים . 
תחת זאת , הוא ממליץ שהנהלת הגן הלאומי תמצא דרכים להארכת משך הביקור מעבר 
ל02 דקות , אולי על - ידי הקרנת וידאו - טייף של החורבות במרכז המבקרים , 
" כגירוי " . אך הווארד קוגן , פסיכותיראפיסט ממנהטן ושוחר - טבע נלהב , 
אומר כי הקרנת וידאו - טייף טוב על החורבות תקטין עוד יותר את נטיית המבקרים 
ללכת לאתר עצמו . " הטלוויזיה מצננת את התעניינות הבריות בטבע ובביקור 
בו " , הוא אמר . " כשאני מבחין בשועל חולף במהירות , אני מנתר בהתרגשות , 
אך ילדי אדישים לגמרי . הם שואלים : מה כל כך גדול ? משום שהם ראו גורי 
זאבים נולדים במרקע הטלוויזיה וראו זאבים עוסקים בציד ובפרייה ורבייה " . 
גיימס סקאל , מתכנן בילויים בחיק הטבע במשרד הממשלתי העוסק בניהול קרקעות 
המדינה , מציג תיאוריה אחרת . העירוניים , שהם שלושה - רבעים מן האוכלוסייה 
בארה"ב , פוחדים מן הטבע . הוא מציע לבנות " שטחים טבעיים - למחצה , 
שבהם יוכלו העירוניים להתאקלם בהדרגה לחיק הטבע " . 
