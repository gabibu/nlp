האני אל - חסן , יועצו המדיני של יאסר ערפאת וחבר הוועד המרכזי של ארגון 
הפתח , שיגר איגרת לפאהד מלך סעודיה , שבה הוא חולק על כל הקו שמייצג ערפאת 
בסכסוך במפרץ . באיגרת , שפורסמה שלשום בשבועון הישראלי " א - נדווה " , 
מברך האני אל - חסן את מלך סעודיה על הודעת ריאד , כי תמשיך לתמוך בעם 
הפלשתיני ובמאבקו עד להשגת העצמאות . אל - חסן אמר כי הודעה זו " מנפצת 
את חלומם " של המקווים לקרע בין שני העמים ושתי ההנהגות . אל - חסן גם רמז 
כי תיתכן השתתפות פלשתינית בהגנת סעודיה , ואמר כי העם הפלשתיני מוכן להקריב 
מחיר יקר כדי להגן עליה . הוא הזכיר את הסיוע שהושיטה סעודיה לאש"ף ולפלשתינים 
במשך כל השנים , בעיקר בימים הקשים של המצור בביירות . את איגרתו סיים בהבעת 
תודה לסעודיה על מאמציה להשיג פתרון מדיני למשבר במפרץ , אשר ימנע חורבן 
באזור " ויחזיר לעם של כוויית את זכויותיו " . נציג פת"ח ברבת - עמון , 
עבאס זכי אמר בראיון שהתפרסם שלשום ב"א - נדווה " כי הנהגת אש"ף הופתעה 
מהאיגרת של האני אל - חסן . הוא אמר כי מוסדות הארגון לומדים עתה את תוכנה . 
בניגוד לדברים הכלולים באיגרת ששיגר אל - חסן למלך הסעודי משמיע זכי איומים 
כלפי מדינות הנפט : " ההנהגה הפלשתינית נקטה כמה צעדים , וגירוש הפלשתינים 
ממדינות הנפט לא יעבור ללא תגובה . כל מי ששלח ידו בקיום הפלשתיני ישלם 
מחיר יקר " . עוד אמר זכי כי ביקורו המפתיע של ערפאת ברבת - עמון בשבוע שעבר , 
קשור למאבקי הכוח בתוך אש"ף . לדבריו , התכוון ערפאת לסכל בביקורו בין 
השאר , את הכוונה להעביר את הליגה הערבית לקהיר . לפי ידיעות שנפוצו בשבוע 
שעבר במצרים , פתחה קבוצה של מתנגדי ערפאת , ביניהם אנשי המפקדה המאוחדת 
ואנשי חמאס , במגעים להקמת ממשלה פלשתינית גולה בקהיר בתמיכתה של הממשלה 
המצרית . 
