בריה"ם מציעה לישראל עסקת חליפין של דלק תמורת מזון טרי כך נודע מפי מקור 
מהימן בעקבות פגישתם של השרים יצחק מודעי ויובל נאמן עם מנהיג בריה"ם מיכאיל 
גורבצוב . בדרג המדיני בירושלים הגיבו בסיפוק רב על הפגישה ההיסטורית . 
בעקבות הפגישה צופים חתימה על שורת הסכמים כלכליים , ובהם אספקת ירקות 
ופירות ואולי אף לחם מישראל לבריה"ם תמורת דלק סובייטי . בשיחה סוכם כנראה 
סופית על עסקת שיפוץ מטוס האיליושין , שבה שותפה גם ארה"ב . גורבצוב אמר 
כי הוא רואה בישראל גשר בין ארצו לבין המערב , וזאת בזכות אלפי היהודים 
יוצאי בריה"ם , בהם מומחים בתחומים חשובים , שעלו ארצה . מודעי סיפר בשיחת 
טלפון עם פקידי לשכתו כי נוצרה כימיה בינו לבין גורבצוב , והוא היה נרגש 
ממידת הפתיחות שגילה המנהיג הסובייטי כלפי שני אורחיו מישראל . בפגישה , 
שנמשכה שלוש שעות , השתתף גם אלכסנדר יעקובלב , האיש מספר שניים בבריה"ם . 
האורחים מישראל נלקחו לפגישה הישר מנמל התעופה של מוסקווה , שם נחתו ביום 
ששי בצהרים בטיסה מיוחדת של מטוס מנהלים חכור . על - פי הוראה מפורשת של 
ראש הממשלה יצחק שמיר , הקפידו השניים שלא לחלל את השבת . יועצו של השר 
נאמן , אבי פרחן , הבטיח אתמול כי לשני השרים לא נקבעו מראש שום פגישות 
בשבת . בשיחה טלפונית של פרחן עם זמצוב שלשום , אמר זמצוב כי השרים ובני 
לווייתם סיכמו ללכת לתפילת השבת בבית הכנסת ברגל . אף ששמיר דרש בשעתו מהשר 
עזר ויצמן לצרף את ראש המשלחת הקונסולארית אריה לוין לפגישתו עם שר החוץ 
אדוארד שוורדנאדזה ומיחה על כך שלוין לא הוזמן לאותה פגישה , השאירו גם 
מודעי ונאמן את לוין מחוץ לתמונה . גם הם , כמו ויצמן , העדיפו לצרף אליהם 
את פרוף אליהו זמצוב , המשמש בין השאר כיועץ לשר המדע . מודעי אמר שאין 
לייחס שום משמעות לכך שאריה לוין לא הוזמן לפגישה , משום שהוא ונאמן הוזמנו 
אישית על - ידי הנשיא גורבצוב . במגעים החשאיים שקדמו לביקור היו שותפים 
המיליארדר היהודי - אמריקאי ארמאנד האמר והמיליונר שאול אייזנברג . בפגישה 
דיבר גורבצוב באהדה רבה על ישראל , והביע נכונות לפעול לכינוס ועידה בין - 
לאומית שתגבש הסדר אזורי במזרח התיכון , שיבטיח גם את ביטחונה של ישראל 
ואת שיתוף הפעולה הכלכלי בין מדינות האזור . ראש הממשלה יצחק שמיר אמר אמש 
כי הוא מסתייג מוועידה בין - לאומית , אך הדגיש כי אינו שולל מתן תפקיד 
לבריה"ם בתהליך השלום באזור . בראיון בטלוויזיה הסתייג השגריר לוין מפגישת 
השרים , והעריך כי היא לא תביא שינוי תוכני ביחסי ישראל - בריה"ם . קפידבינבשיחה 
בין גורבצוב לבין מודעי ונאמן נדונו בעיקר אפשרויות פיתוח קשרי המדע , הכלכלה 
והמסחר בין בריה"ם וישראל . כן הועלה נושא חידוש היחסים הדיפלומטיים בין 
שתי המדינות . מודעי ונאמן אמרו לאחר הפגישה כי הם רואים בה פריצת - דרך 
משמעותית . הם ציינו כי הפגישה התנהלה באווירה ידידותית וחמה מאוד . גורבצוב 
הציג בה את השקפתו המדינית ביחס למשבר בחברה ובמשק הסובייטיים . הוא התייחס 
גם למשבר במפרץ הפרסי , ודיווח לשרים הישראלים על פגישת הפסגה עם גורג בוש 
בהלסינקי . לדבריו , יש למצוא פתרון למשבר ללא שימוש באופציה הצבאית . 
בשיחה רמז גורבצוב שיכולתה המסחרית , המדעית והטכנולוגית של ישראל , והעובדה 
שהיא המדינה היחידה בעולם שיש לה הסכמים על סחר חופשי הן עם השוק האירופאי 
והן עם ארה"ב , מקדמות ביתר - שאת את האפשרות שהיא תשמש גשר בין בריה"ם 
ומדינות מזרח - אירופה לבין המערב . שני השרים סירבו לפרט אם בפגישה הושגו 
סיכומים . השר מודעי אמר אתמול ממוסקווה כי הפגישה מעידה על התפתחות מפתיעה 
ביותר . לדבריו קשה היה להאמין מראש שניתן יהיה להגיע לשיחה כל - כך יסודית 
ולבבית עם נשיא בריה"ם . כל התקרבות לבריה"ם , אמר מודעי , משמעותה תוספת 
תמיכה בישראל והורדת לחצים מאתנו . הוא ציין שבתחום הכלכלי זקוקה בריה"ם 
לסיוע מבחוץ , עד שתוכל לשוב ולמצות את פוטנציאל המשק שלה . " כל מה שישראל 
תוכל לסייע , יהיה כדאי למשק הישראלי " , אמר מודעי . שר המדע יובל נאמן 
אמר כי לאקדמיה הלאומית הסובייטית יש מעמד חזק , והביע את שמחתו על כך שישראל 
תוכל לשתף פעולה עם המדענים הסובייטים . ב51 בנובמבר יגיע ארצה סגן ראש 
ממשלת בריה"ם ושר המדע הסובייטי , ובהזדמנות זו ייחתם הסכם לשיתוף פעולה 
בין שתי המדינות . לסופר " הארץ " נודע שיועץ שר המדע , פרוף זמצוב , 
נועד בשבועיים האחרונים פעמיים עם גורבצוב והסביר לו את חשיבות פגישתו שם 
שרי האוצר והמדע של ישראל . רק ביום רביעי שעבר קיבל זמצוב תשובה חיובית 
מהקרמלין באשר לנכונותו של גורבצוב להיפגש עם מודעי ונאמן . זמצוב ניסה 
להתקשר טלפונית לשר המדע כדי לבשר לו על ההחלטה , אולם לא עלה בידו להשיג 
קשר טלפוני עם הארץ . באותו יום התקשר אליו למוסקווה כתב קול - ישראל מירון 
צור כדי לשמוע ממנו פרטים על שיחותיו שם , וזמצוב ניצל הזדמנות זו כדי לבקש 
מהכתב להודיע לנאמן ולמודעי על הפגישות המתוכננות עם גורבצוב . אתמול בבוקר 
נועדו מודעי ונאמן עם שר האוצר הסובייטי ועם ראשי האקדמיה למדעים בבריה"ם . 
אמצעי התקשורת בבריה"ם הבליטו את הפגישות , ואת העובדה שלראשונה מאז קומה 
של מדינת ישראל נפגש נשיא בריה"ם עם שרים ישראלים . קפידבינהזמנה רשמית , 
חתומה בידי גורבצוב , הגיעה רק לפני מספר ימים ללשכתו של שר האוצר מודעי . 
לדברי אחד ממקורבי מודעי , בהזמנה הוגדרה מטרת הביקור ך " העמקת הקשרים 
הכלכליים והמדעיים בין שתי המדינות וקידום שיתוף הפעולה ביניהן בנושאי מחקר 
ופיתוח " . מי שיזם את ההזמנה למודעי היה נשיא לשכות המסחר של בריה"ם , אלכסנדר 
מלקביץ , שנפגש אתו לפני כחודש וחצי כאשר ביקר בארץ לצורך חתימת הסכם עם 
איגוד לשכות המסחר של ישראל . מלקביץ נחשב כאחד ממקורבי גורבצוב . על - 
פי מקורבי מודעי , הוסכם כבר על החלפת משלחות כלכליות בין שתי המדינות בתקופה 
הקרובה . שר האוצר אמר אתמול שבשיחותיו עם נשיא בריה"ם הועלה הנושא של העלייה , 
ובהקשר זה דובר גם על " שיפור האפשרויות " , אבל הוא סירב לפרט . מודעי 
עמד על כך שההזמנה לפגישתו עם גורבצוב תהיה רשמית , ומלקביץ הבטיח להסדיר 
זאת . באמצע השבוע שעבר הגיעה הזמנה , אך ללא חותמת רשמית . יועצו של 
מודעי , איתן רוב , יצר קשר עם עוזרי שר החוץ שוורדנאדזה , והסביר להם 
שהשר עומד על שלו ומבקש הזמנה חתומה . בד בבד , בתוך בריה"ם , פעל כאמור 
עוזרו של שר המדע , אליהו זמצוב , להסדיר את הביקור . כעבור יומיים התקבלה 
ההזמנה הרשמית , חתומה בידי הנשיא עצמו . בלשכתו של מודעי הופתעו מכך , 
מכיוון שציפו שהמכתב יהיה חתום בידי אחד משרי המדינה , ולא העלו בדעתם 
שגורבצוב עצמו יחתום עליו . בכירים בממשל הסובייטי ביקשו שההזמנה תישמר בסוד , 
ואכן , רוב הפקידים באוצר , ואפילו היועצים הבכירים , לא ידעו עליה עד 
לרגע האחרון . גם במשרד החוץ לא ידעו על נסיעת שני השרים למוסקווה , פרט 
לשר החוץ דוד לוי , שהיה בסוד העניינים והחריש . קפידבינשר החוץ האיטלקי 
גיאני דה - מיקליס אמר אתמול שהנשיא גורבצוב יהיה מוכן לכונן יחסים דיפלומטיים 
עם ישראל , בתנאי שזו תאות להשתתף בוועידה בין - לאומית לענייני המזרח התיכון . 
דה - מיקליס נפגש עם גורבצוב אתמול . השר נאמן אמר אתמול בירושלים שהיחסים 
בין שתי המדינות הועלו לדרג חדש , " האחרון לפני כינונם של יחסים מלאים " . 
כתבים מערביים במוסקווה מציינים את השיחה בין השרים הישראלים לבין נשיא בריה"ם 
כפריצת - דרך לקראת כינון יחסים דיפלומטיים . כנגד זאת נחפז דובר משרד החוץ 
גראסימוב להכחיש ניחושים אלו , ואמר כי תנאי בריה"ם לחידוש יחסים מדיניים 
עם ישראל " ידועים " ( ועידה בין - לאומית וכו ) . בחדשות רדיו מוסקווה 
הוצנעה הפגישה בקרמלין תוך ניסיון לשוות לה משמעות שגרתית ביותר . השר שרון , 
ששהה במוסקווה עד יום ששי , לא הוזמן לפגישה ההיסטורית בקרמלין . מאז 
שנת 2891 הגדירו עיתוני מוסקווה את שרון כ"פושע מלחמה " . סוכנות " טאס " 
דיווחה כי שרון הגיע ל"ביקור פרטי " למוסקווה . חלק מביקורו בבריה"ם הקדיש 
שרון לשיחות עם מועמדים לעלייה ולמעקב אחר עבודת הקונסוליה הישראלית העוסקת 
בהנפקת אשרות יציאה ליהודים . שרון , ששב אמש לארץ , ידווח היום בישיבת 
הקבינט לקליטת עלייה על ביקורו בבריה"ם ועל השיחות שקיים עם גורמים העוסקים 
בבנייה , בדבר שיתוף פעולה בין שתי המדינות בתחום בניית הדירות לעולים . 
שרון אמר אתמול כי קטנים הסיכויים שישראל תייבא בתים מוכנים מבריה"ם , 
אך אפשר שחברות בנייה סובייטיות ישתתפו בבניית דירות לעולים בארץ . " הדיונים 
על כך עם נציגי חברות בנייה סובייטיות יימשכו השבוע בישראל " , מסר שרון 
בתוכנית גלי צה"ל " במצב הנוכחי " . שר השיכון ציין כי יש בבריה"ם טכנולוגיות 
ושיטות מעניינות לבנייה מהירה , והוא בחן אותן בביקורו במפעלי בנייה שונים 
במדינה . עוד מסר השר כי בשיחותיו עם שרים בממשלת הרפובליקה הרוסית , הביעו 
בני - שיחו רצון להרחיב את שיתוף הפעולה עם ישראל בתחומי הכלכלה , החקלאות , 
הטכנולוגיה והתיירות . בתגובה על ביקור השרים מודעי ונאמן במוסקווה , אמר 
שרון : " חשוב ביותר לקשור קשרים עם גופים שלטוניים וכלכליים בבריה"ם , 
ואני שמח על כל נסיעה של אישיות ישראלית לבריה"ם " . 
