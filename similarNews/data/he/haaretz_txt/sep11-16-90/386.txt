פאריס ( מיוחד ל"הארץ " ) . דיפלומטים צרפתיים הודיעו אתמול כי במגעים 
שקיימו עם עמיתיהם הישראלים הבהירו כי צרפת תתמוך בתביעתה של ישראל להסיר 
את הסנקציות שהטילה נציבות הקהילייה האירופית על ישראל בתחום המדעי . נושא 
הסנקציות נגד ישראל יידון בבריסל ב71 בחודש בפגישה בין שרי החוץ של הקהילייה 
עם שר החוץ דוד לוי . בימים אלה מנהל משרד החוץ פעולת הכנה לקראת ביקורו 
של השר ואתמול נועד מנהל המחלקה הכלכלית של המשרד , הד"ר יצחק עזורי , 
עם אנשי משרד החוץ הצרפתי בנושא . הרקע להחלטת נציבות השוק היתה סגירת האוניברסיטאות 
בשטחים . עמדתה של צרפת נגד ביצוע הסנקציות התקבלה בסיפוק , על ידי אנשי 
משרד החוץ ולדבריהם יש בעמדה זו כדי לסייע לישראל . יחד עם זאת כלל אין 
זה ודאי שעמדה זו תהיה מספקת כדי להביא לביטול ההחלטה . מקורות דיפלומטיים 
אמרו אתמול כי בפועל אין הסנקציות בתחום המדעי מהותיות , אולם צעדים אלה 
הינם בעלי אפקט פסיכולוגי בתחומים אחרים . 
