ביקורת על החלטת ראש הממשלה וראש המוסד לפעול בדרך משפטית כדי למנוע את פרסום 
ספרו של ויקטור אוסטרובסקי בקנדה ובארה"ב השמיעו בסוף השבוע פקידי ממשלה , 
חברי כנסת ובכירים שעבדו בעבר בקהיליית המודיעין של ישראל . מאיר עמית , 
שהיה ראש אמ"ן וראש המוסד בשנות הששים אמר כי לדעתו לא היה צריך ללכת בדרך 
משפטית ו"מוטב היה להתעלם מהספר " . יו"ר ועדת החוץ והביטחון של הכנסת , 
ח"ך אליהו בן - אלישר מהליכוד , אף הוא איש המוסד בעבר הגדיר גם הוא את 
ההחלטה כמשגה וטעות בשיקול הדעת . ביקורת דומה נשמעה גם מפי כמה מעוזריו 
של ראש הממשלה , יצחק שמיר , אם כי הללו הביעו את הביקורת תוך בקשה מפורשת , 
שלא לציין את שמם . עם זאת הסבירו העוזרים כי ראש הממשלה החליט לתת גיבוי 
מלא ולעמוד לימינו של ראש המוסד ועל כן תמך בבקשה לפעול בדרך המשפטית . יצויין 
כי למרות הכישלון המשפטי בארה"ב נשקלת במשרד ראש הממשלה האפשרות לתבוע את 
ויקטור אוסטרובסקי בתביעת נזיקין בגין הפרת חוזה , לדרוש תשלום פיצויים 
ובכלל זה הפקעת רווחים , שהוא עתיד להרוויח מפרסום הספר . בינתיים התברר 
כי הוצאת הספרים האמריקאית סנט מרטין - פרס החליטה להקדים את פרסום הספר 
" בדרך הרמייה " , פרי עטו של סוכן המוסד לשעבר , בעקבות עתירתה של ממשלת 
ישראל לבית המשפט בקנדה . נשיא ההוצאה , תומאס מקקורמק , אמר ל"הארץ " 
כי במקור נועד הספר לראות אור רק באוקטובר . הוא סיפר כי מאז הסיר בית המשפט 
בניו - יורק בסוף השבוע את צו הפרסום נמכרו כבר 51 אלף עותקים וההוצאה מדפיסה 
עתה עוד 002 אלף עותקים . מומחים בענף המו"לות מעריכים כי אם תימכר כל הכמות 
המודפסת ירוויחו ויקטור אוסטרובסקי ושותפו לכתיבה , העיתונאי הקנדי קלייר 
הוי כחצי מיליון דולרים . 
