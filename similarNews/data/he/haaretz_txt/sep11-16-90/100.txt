, 1 עובדי מפעל האלקטרוניקה אלישרא בבני - ברק פתחו אתמול בעיצומים , במסגרתם 
הם מתכנסים ל"אסיפות הסברה " בשעות העבודה ועוזבים את שטח המפעל חצי שעה 
מוקדם יותר . ועדי העובדים מסרו שהחליטו על העיצומים במחאה על החלטת ההנהלה 
לתבוע בבית הדין לעבודה בתל - אביב שישה מחברי ועדי העובדים על בזיון בית 
הדין . בתביעה טוענת ההנהלה שעובדי המפעל מפרים צו מלפני חצי שנה המורה להם 
לשמור על שקט תעשייתי , בכך שהם משבשים את העבודה . בדיון על בזיון בית 
הדין שהתקיים אתמול בפני השופטת גבריאלי , הודיע נציג ההנהלה כי היא מוכנה 
לוותר על תביעתה לבזיון בית הדין , בתנאי שיובטח שקט תעשייתי במפעל . ואולם 
ועדי העובדים סירבו להתחייב לכך ובעקבות זאת קבעה השופטת שהדיון על בזיון 
בית הדין יימשך בשבוע הבא . המתיחות בין ההנהלה לבין העובדים שוררת על רקע 
מבוי סתום במו"ם על הסכם עבודה חדש בחברה , לשנים 2909 . במו"ם , שבאחרונה 
משתתף בו מנכ"ל אלישרא יצחק צורן , לא הושגה הסכמה לגבי שתי הדרישות העיקריות 
שהציגו הוועדים : הצמדת השכר לעלייה במדד המחירים וקיצור יום העבודה בחצי 
שעה . בחוזר לכל עובדי אלישרא שהפיצה אתמול ההנהלה , היא מציינת כי דחתה 
את התביעה להצמיד השכר מאחר שאין ודאות שהחברה תוכל לעמוד בכך . באשר לקיצור 
מכסת שעות העבודה בחצי שעה ביום , ההנהלה מוכנה לכך רק בתנאי שהעובדים יוותרו 
על 2 עד 3 ימי חופשה בשנה ועל יום מחלה ללא אישור . 
