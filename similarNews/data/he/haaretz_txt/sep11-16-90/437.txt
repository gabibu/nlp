" נשיא מצרים , חוסני מובארק , ופאהד מלך סעודיה נמצאים בסכנה מצד סוכניו 
של נשיא עיראק , סדאם חוסיין , העלולים להתנקש בחייהם " כך מעריך רפי 
איתן , מי שהיה יועץ ראש הממשלה ללוחמה בטרור . בראיון ל"הארץ " קובע רפי 
איתן , ששימש בעבר גם כראש לק"ם היחידה שהפעילה את גונתן פולארד במעשה 
הריגול שלו למען ישראל כי " הנשיא המצרי הפגין אומץ לב " , כשתמך בעמדת 
ארה"ב בסכסוך במפרץ הפרסי וכששלח חיילים להגן על ערב - הסעודית ; " אך 
במעשה זה הביא על עצמו מובארק גם סכנת התנקשות " . לישראל הגיעו באחרונה ידיעות 
על כוונות עיראקיות להשתמש בארגוני טרור פלשתינים , במטרה לערער משטרים 
התומכים בארה"ב , דוגמת מצרים וסעודיה . מומחה של ממשלת ישראל אמר לעיתון 
" וואשינגטון פוסט " , כי יש ידיעות על כך שמנהיגי המחבלים אבו אל - עבאס 
ואבו - נידאל והטרוריסטים אבו - איבראהים ואבו - סאלם , מפורשי החזית העממית 
לשחרור פלשתין , משתפים פעולה עם עיראק . 
