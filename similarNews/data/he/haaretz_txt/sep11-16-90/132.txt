( ע ) . קצין צה"ל וחייל נהרגו , וחייל נוסף נפצע קשה , בהתנגשות חזיתית 
בין שני כלי - רכב שאירעה אור ליום אתמול צפונית לבאר - שבע . ההרוגים הם 
טל מזרחי בן 81 מבאר - שבע , חייל בשירות סדיר , ואוריאל גליק בן 02 , 
סגן - משנה בצה"ל , אף הוא בשירות סדיר . התאונה אירעה סמוך לשעה שלוש 
לפנות - בוקר , בקטע המוביל מבית - קמה לבאר - שבע , על הכביש לתל - אביב . 
מכונית פרטית , נהוגה בידי טל מזרחי , נסעה בכיוון העיר וסטתה לפתע לנתיב 
הנגדי . המכונית התנגשה חזיתית בגיף אזרחי שנסע ממול . בגיף נהג אוריאל 
גליק . נהג המכונית הפרטית נהרג במקום . נהג הגיף פונה למרכז הרפואי סורוקה 
בבאר - שבע , אך מת בדרכו לחדר הניתוח . חייל שנסע עמו בגיף , אושפז במצב 
קשה במחלקה האורטופדית , כשהוא סובל משבר בעמוד השדרה ומפצעים חמורים . 
חוקרי לשכת התנועה של משטרת מרחב הנגב מעריכים שסיבת ההתנגשות היתה הירדמותו 
של מזרחי , שבעקבותיה סטתה מכוניתו לנתיב הנגדי . החייל טל מזרחי ז"ל 
נהג במכונית המיצובישי של הוריו , כשחזר מבילוי במרכז הארץ . הוא סיים 
לפני מספר חודשים את לימודיו בבית הספר התיכון " בית הפקיד " בעיר ורק 
בחודש שעבר התגייס לשרות בצה"ל . הוא חגג בתל - אביב את סיום הטירונות . 
ההרוג השני , סג"ם אוריאל גליק ז"ל , התגורר בישוב אפרת . הוא נסע בגיף 
עם חברו החייל , ירון שרלוט בן ה02 , שנפצע קשה בתאונה . אבל כבד ירד על 
שכונה ה בבאר - שבע , עם היוודע דבר מותו של טל מזרחי בתאונה . הוריו המתינו 
לשובו מבילוי , אך במקום זאת נאלצו לבוא ולזהות את גופתו . 
