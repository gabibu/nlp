ת הפיתוח על כוונתם להשבית החל מהשבוע הבא את כל השירותים המוניציפליים 
בתחומיהם , התקבלה בהבנה על - ידי ראשי משרד הפנים . שר הפנים , אריה 
דרעי , שיגר לכינוס החירום שערכו בשבוע שעבר ראשי ערי הפיתוח , את מנכ"ל 
המשרד , דב קהת . אם היה שמץ של סיכוי שראשי ערי הפיתוח יבליגו ויימנעו 
מהחלטות קיצוניות , דבריו של מנכ"ל משרד הפנים הניעו אותם לעשות כן . ראשי 
עיירות הפיתוח השמיעו תיאור קודר של מצבם הכספי . החגים בפתח ומשכורות אין , 
טענו , ודרשו ממנכ"ל משרד הפנים הסבר והתחייבות שכספים יועברו . קהת לא 
היה איש בשורות ובדיווחו אף הוסיף לאווירת הנכאים . ההסדר עם הבנקים , 
שבו התפאר השר דרעי כגולת הכותרת של פעילותו כשר , תקוע , וכששים רשויות 
מקומיות נמצאות על סף התמוטטות כלכלית , האשראי לרשויות המקומיות בבנקים 
בוטל , מענקי הפיתוח נעצרו , ההקצבות לחינוך ורווחה אינם מגיעים . כל 
אלה הביאו למחסור של כ003 מיליון שקל בתקציבי הרשויות , בעיקר עיירות הפיתוח 
ויישובי המגזר הערבי , שמונע מהן תפקוד ראוי וגורם לקשיים בתשלום משכורות . 
מי אשם בכל אלה ? משרד האוצר , בנק ישראל , המפקח על הבנקים , משרדי 
החינוך והרווחה . אל כל אלה הפנה קהת אצבע מאשימה . קהת שליחו של דרעי 
הצליח להעביר את המסר מי הרעים ומי הטובים . הוא לא ביקש , ולוא ברמז , 
מראשי עיירות הפיתוח להבליג ולאפשר למשרד הפנים להתגבר על העיכובים , מהלכים 
שבהם נקט בעבר שר הפנים לא אחת . הוא אף שמע מלות עידוד לשר הפנים מכמה 
מהנוכחים . אי אפשר היה שלא להתרשם שראשי משרד הפנים לא יצטערו אם לנקוט 
בלשון המעטה אם אכן יהיה קצת שמח בשלטון המקומי . רשויות מקומיות יושבתו , 
תושבים יפגינו , כבישים ייחסמו . או אז יבוא המושיע , השר דרעי , ויוכיח 
עד כמה הוא נחוץ וחיוני למערכת ובכמה פגישות וישיבות תיווך מרתוניות יצליח 
להשיג הסדר כלשהו שיחזיר את המערכת לתפקוד ולרגיעה . כך , אולי , מקווים 
במשרד הפנים להסיט במקצת את תשומת הלב מפרשת דרעי ולשפר את תדמיתו של השר . 
הם לא מהססים להשיג זאת ולו גם במחיר של מניעת שירותים מוניציפליים חיוניים 
מהתושבים ובהתססת המערכת . אלא שספק אם ילד הפלא של הפוליטיקה הישראלית 
יצליח הפעם לשחזר את הצלחותיו ולהשיג הסדר שיניח את דעתם של ראשי השלטון 
המקומי . שכן , דרעי של סתיו 0991 אינו דרעי של קיץ וסתיו 9891 . מי שמנהל 
כיום בפועל את משרד הפנים אינו דרעי , אלא השר מודעי . גם שר השיכון , 
אריאל שרון , הוכיח כי יש לו מה לומר בענייני השלטון המקומי , יותר מאשר 
לדרעי עצמו . מציאות זו לא היתה יכולה להתקיים לפני מספר חודשים , כאשר 
דרעי היה בשיא עוצמתו כלשון מאזניים קואליציוני . מאז התפוצצה פרשת דרעי , 
החלה הידרדרות לא רק בעוצמתו הפוליטית , אלא אף בכושרו לנווט את ענייני 
השלטון המקומי . ההוכחות לכך מצויות , לרוב , בשטח . הדבר החל עם השינויים 
בחוקי התכנון והבנייה , בדמות זירוז הליכים , שלהם התנגד דרעי בתוקף והזין 
את אמצעי התקשורת בסכנות הכרוכות בכך . בסופו של דבר , נכפו עליו השינויים . 
אחר כך בא עניין הסדר פריסת החובות של הרשויות המקומיות עם הבנקים , מבית 
מדרשם של דרעי - גלס , פינשטיין ובר - סלע . ספיחי ההסדר ההתקשרות עם 
משרד מקורבו עו"ד גלס לא הפריעה לדרעי להציג את ההסדר כהצלחה מסחררת וכגולת 
הכותרת של פעילותו . אלא שמה שהתחיל בקול תרועה רמה הסתיים בקול דממה השר 
מודעי , עם היכנסו לתפקידו , עיכב ביצוע ההסדר ומחאותיו של דרעי וקובלנותיו 
בפני ראש הממשלה לא הועילו . מודעי הפקיע למעשה מידי שר הפנים את הסמכות 
הבלעדית לאשר אשראים לרשויות המקומיות . בניגוד לדעתו של דרעי , התקבלה 
באחרונה תקנה שלפיה כל אשראי וכל מענק פיתוח לרשויות מחייבים את אישורו . 
נכון להיום , מעכב שר האוצר אישור כל מענק . סטירת לחי נוספת שהעניק 
מודעי לדרעי קשור בארנונות . שר הפנים אישר לכ54 רשויות מקומיות להעלות 
ארנונה בשיעור חריג . שר האוצר מנע חתימתו על האישור , והרשויות מנועות 
מלהעלות ארנונות . גם שר השיכון לא גרם נחת לשר דרעי . לאחר שהצליח להביא 
לזירוז הליכי התכנון והבנייה , הצליח השר שרון לאכוף על הרשויות המקומיות 
את הקארוונים , שבמשרד הפנים טוענים כי אלה המעברות של שנות התשעים . אין 
ספק שהטלטלה שגרמה פרשת דרעי מורגשת לא רק בזירה הפוליטית , אלא גם בזירת 
השלטון המקומי . אולי ראוי ששר הפנים , אריה דרעי , יצא לחופשה עד תום 
החקירה המתנהלת נגדו . זאת , לא רק מטעמי היגיינה ציבורית , אלא גם מטעמים 
ענייניים , כדי לאפשר ניהול שוטף של ענייני הפנים ולמנוע התמוטטות מערכות 
השלטון המקומי . 
