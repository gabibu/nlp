בית הדין הגבוה לצדק הוציא אתמול צו על תנאי נגד רשות השידור ונגד המנכ"ל 
שלה אריה מקל , לבוא ולנמק מדוע לא יפתחו קורס קריינים , מנחים , מגישי 
חדשות ותוכניות ברדיו ובטלוויזיה , וקורס כתבים ועורכי חדשות ברדיו ובטלוויזיה . 
כמו כן ציווה בג"ץ על שר החינוך זבולון המר להתייצב ולתת טעם מדוע לא יורה 
לפתוח את הקורסים האלה בתוקף סמכותו כשר האחראי על רשות השידור . השופט תיאודור 
אור הורה למשיבים להגיש את תשובותיהם בתוך 03 יום . בכך נענה בג"ץ לעתירה 
שהגישו ששה מהמתקבלים לקורס הכתבים שהרשות התחייבה לפתוח לפני כשנתיים : 
אסף שטרן , שאול גורודסקי , גילה קימל , אבנר שץ , רן לסר ואריאלה אופיר . 
זוהי עתירה שנייה שהוגשה נגד רשות השידור . בעת שהוגשה העתירה הקודמת , 
טענה פרקליטות המדינה , בשם רשות השידור , כי אי - אפשר לפתוח את הקורס 
בגלל התנגדות אגודת העיתונאים , שהיתה אמורה לספק את המרצים והמדריכים לקורס , 
כיוון שהיתה באותה עת בסכסוך עבודה עם הרשות . הפרקליטות הבטיחה אז כי ברגע 
שתוסר התנגדות אגודת העיתונאים ייפתח הקורס מייד . בינואר השנה שוב היה אמור 
הקורס להיפתח אך בוטל ברגע האחרון . אף על פי כן התקבלו השנה כמה כתבים 
חדשים לרדיו , ובאחרונה התקבלו כתבים חדשים גם לטלוויזיה . לא כולם עמדו 
בקריטריונים הגבוהים לקבלה לקורס הכתבים המקורי . ששת העותרים אומרים כי 
פנו השנה בכתב פעמים רבות לרשות השידור , בדרישה שתפתח את הקורס , ואף 
הגישו תלונה למבקרת המדינה . 
