ואשינגטון ( מיוחד ל"הארץ " ) . ראש מטה הבית הלבן , גון סאנונו , אמר 
אתמול כי הממשל אינו שוקל לפי שעה המלצה לקונגרס למחוק את חובותיה של ישראל , 
לאחר שהחליט להמליץ על שמיטת חובותיה הצבאיים של מצרים . סאנונו , שהוא 
אחד מהיועצים הקרובים ביותר של הנשיא בוש , אמר בראיון לאי - בי - סי , 
כי " הממשל בחן שמיטת חובות למצרים , ולמצרים בלבד " . סאנונו , שהתראיין 
דקות אחדות טרם המריאו מהלסינקי בחזרה לוואשינגטון , השיב על שאלה אם הממשל 
שוקל התייחסות סימטרית לישראל , לאחר שהמליץ על שמיטת חובות למצרים . דוברים 
רשמיים של הממשל , שנשאלו על כך בשבוע שעבר , אמרו כי הם ערים לדרישותיה 
של ישראל בהקשר זה , וכי הממשל אכן בוחן את האפשרות למחוק את חובותיה הביטחוניים 
של ישראל , במקביל להחלטה על מחיקת החובות של מצרים . 
