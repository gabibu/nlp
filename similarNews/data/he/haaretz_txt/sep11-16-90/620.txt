המשטרה עומדת לעצור חשודים גם מתוך צה"ל , המשטרה , הביטוח הלאומי והבנקים 
בחשד שקיבלו שוחד בתמורה להעברת מידע חסוי ממאגרי המידע הקיימים במוסדות 
אלה . זאת בנוסף ל61 החשודים שנעצרו בימים האחרונים על ידי היחידה המרכזית 
בשל חשדות למסירה וקבלה של מידע חסוי מן המחשב של נציבות מס ההכנסה בתל אביב . 
כמו כן מבוקשים בין עשרים לשלושים חוקרים פרטיים אשר על פי החשד קיבלו את 
המידע החסוי מגופים אלה תמורת שוחד . נודע כי לפני שבוע הודלף לחוקרים הפרטיים 
באמצעות הודעה במכשיר פקסימיליה כי המשטרה מנהלת חקירה בפרשה ועומדת לעצור 
חשודים , והם העלימו מסמכים רבים . חלק מן החשודים נעלם . אתמול עצרה 
המשטרה שלושה חשודים נוספים : שני חוקרים פרטיים ומזכירה במשרד חקירות . 
על פי החשד , מסרו השניים לחוקרים הפרטיים תמורת שוחד , נתונים עיסקיים 
של נישומים , מידע על היקף עיסקאות , רכוש של נישומים , ופרטים מסווגים 
נוספים מתוך מאגרי מידע שעל פי החוק רק למס הכנסה יש גישה אליהם . החוקרים 
חשודים כי עשו שימוש בחומר לצורך חקירותיהם הפרטיות ועברו גם על חוק הגנת 
הפרטיות . אתמול שוחררו במשטרה בערבות שניים מהחוקרים הפרטיים ושתי מזכירות . 
המשוחררים הם יאיר כרובי ואיתן לירון מראשון - לציון , בעלי חברת החקירות 
טי - סי בהרצליה . מקורבים לחקירה סיפרו כי הם נחקרו גם על מעורבות בפרשת 
ההאזנות לעיתונאי מרדכי גילת , ושיתפו פעולה עם חוקריהם . במשטרה לא אישרו 
את הדברים . טי - סי היא אחת משלוש חברות החקירה המאוגדות תחת השם אי - טי - 
סי - אס . שתי החברות האחרות שייכות לשמעון סביר ( אס ) ויעקוב אשל ( 
אי " אירם " ) . שמעון סביר , ראש היחידה לחקירת פשעים חמורים לשעבר , 
הכחיש את הפרסומים עליו בעיתונים כמי שארגן את הציתותים והמעקבים אחר עדי 
מפתח בפרשת דרעי בהזמנתו של השר . הוא סיפר כי הפנה את השר לכרובי , לאחר 
שהוא עצמו סירב לקבל את החקירה . בראיון ל"העולם הזה " סיפר סביר כי כרובי 
יצר קשר עם מקורבי דרעי , אך לא נפגש אישית עם השר , ובסופו של דבר לא 
קיבל את התיק . סביר אמר כי כיום איננו קשור לשום חברה . היום יובאו 21 
העצורים בפני שופט להארכת מעצר . 
