חמלאן מועדות פנינו , היא שאלה שאפשר לענות עליה בדרכים שונות , אבל האמת 
היא שבסקאלת קיום יקומית , אנחנו ( כדור - הארץ ) מבצעים כל - כך הרבה 
תנועות עד שקשה מאוד לחשב את כיוון התקדמותנו הכללי . כדור - הארץ מסתובב 
סביב צירו , נע במסלול היקפי סביב השמש , משתתף ( יחד עם כל מערכת השמש ) 
בתנועה סביב צירה של הגלקסיה , ויחד עם כל הגלקסיה הוא נע במהירות ביחס 
לגלקסיות אחרות . תנועה אחרונה זו , שהיא , למעשה , התרחקות מתמדת של 
הגלקסיות זו מזו , נובעת מאנרגיית ההתפשטות של המפץ הגדול , הנמשכת עד 
היום . באחרונה התברר כי בנוסף לכל התנועות הללו , הגלקסיה שלנו משתתפת 
בתנועה נוספת . לפחות כמה עשרות - אלפי גלקסיות , בגזרה רחבה למדי של היקום , 
נוהרות במהירות לעבר אזור מסוים בחלל , שחוקרים מכנים " אזור האטרקציה 
הגדולה " . קפמאליד4הפרוף אבישי דקל , אסטרופיסיקאי תיאורטי מהאוניברסיטה 
העברית בירושלים , וחוקרים אחרים מקבוצת המחקר שהוא עומד בראשה , עוסקים 
בחקר התופעה הזאת , העשויה לקדם את הבנתנו באשר למבנה היקום והכוחות הפועלים 
בו , וגם באשר לדרך שבה יגיע לקצו : האם היקום יתפשט לנצח , האם יקרוס 
ויתרסק בסופו של דבר , או שבשלב כלשהו הוא יגיע לשיווי משקל עדין , של 
קיום על הסף , בין התפשטות נצחית לריסוק . ראשיתה של התגלית ביכולת להפריד 
את מהירותן הכללית של הגלקסיות שכאמור , מתרחקות מאתנו ללא הרף לשני מרכיבים : 
הראשון נובע מההתפשטות הכוללת של המפץ הגדול ; השני נובע מכוחות משיכה 
אדירים , מקומיים , שמקורם בגלקסיות שכנות , או בריכוזי חומר אחרים , 
שאינם נראים . עד כה נמדדה מהירות התנועה של הגלקסיות ( מאתנו והלאה ) 
בטכניקה של מדידת אורך הגל של אור הגלקסיה וקביעת המידה שבה האור הזה נוטה 
לעבר הקצה הארוך של סקאלת גלי האור , הקצה האדום . מדידה זו מבוססת על 
אפקט דופלר ( הקרוי על שמו של מגלה האפקט , הפיסיקאי האוסטרי ק"י דופלר , 
שחי במאה התשע - עשרה ) . על - פי אפקט דופלר , ככל שהגלקסיה מתרחקת 
מאתנו במהירות רבה יותר , יהיה האור המגיע אלינו ממנה בעל אורך גל ארוך 
יותר . כלומר , ככל שאור של גלקסיה הוא אדום יותר , היא מתרחקת מאתנו 
במהירות גדולה יותר . שיטת מדידה זו מתייחסת למהירותה הכוללת של הגלקסיה 
המתרחקת , ואינה מאפשרת חישוב נפרד של כוחות שונים המשפיעים על מהירותה 
וכיוון התקדמותה . בטכניקה זו אי - אפשר לגלות , למשל , את כוחות המשיכה 
שהגלקסיות השכנות , או צבירי הגלקסיות , מפעילות אלו על אלו . קפמאפרקמצב 
דברים זה השתנה באחרונה , כאשר קבוצה של שבעה אסטרונומים תצפיתנים מארה"ב 
ובריטניה , שחבריהם הפיסיקאים הדביקו להם את הכינוי " שבעת הסמוראים " , 
גילו במשותף דרך חדשה למדידת מרחקיהן ומהירויותיהן של הגלקסיות . בראש 
שבעת הסמוראים עומדים הפרוף סאנדרה פאבר מאוניברסיטת קליפורניה בסנטה - קרוז , 
והפרוף דונאלד לינדן - בל מאוניברסיטת קיימבריג הבריטית . שיטת המדידה 
שפיתחו השבעה אינה מבוססת על מידת ההסחה לאדום באורה של הגלקסיה , אלא על 
תצפית המשלבת מרכיבים אופטיים שונים , כולל אינפרא - אדום ( המודדים את 
גודל הגלקסיה ואת עוצמת ההארה שלה ) , עם מרכיבים המבוססים על קליטה וניתוח 
של גלי רדיו הנפלטים מהגלקסיות ( המשמשים למדידת מהירויותיהם של הכוכבים 
וענני הגז שבתוך הגלקסיה ) . התצפיות הללו וניתוח ממצאיהן החלו לפני חמש 
שנים , והן עדיין נמשכות . עד כה צפו שבעת הסמוראים וחבריהם בכאלף גלקסיות 
וצבירי גלקסיות עד לאופק צפייה של 002 מיליון שנות אור מאתנו . מכיוון שטכניקת 
המדידה החדשה אינה מבוססת על הסחת אורך הגל הכולל של הגלקסיה לעבר הצד האדום 
של סקאלת האור , הצליחו החוקרים להבחין בין תנועת ההתפשטות הכוללת של היקום 
לבין התנועה המקומית של הגלקסיות , שכונתה " מהירות השארית " . כדי לחשב 
את מהירות השארית ולמצוא את הכיוון המדויק שאליו היא דוחפת את הגלקסיות , 
חישבו את מהירותה הכוללת של הגלקסיה ( באמצעות השיטה הישנה , המבוססת 
על ההסחה לאדום ) . אחר כך חישבו את מהירות הגלקסיה הנובעת מאנרגיית ההתפשטות 
של המפץ הגדול . חישוב זה מבוסס על ידיעת מקומה של הגלקסיה ביקום , ועל 
העיקרון האומר שככל שהגלקסיות רחוקות ממרכז המפץ , הן מתרחקות ממנו במהירות 
גדולה יותר . כלומר , אם אתה יודע את מיקומה של גלקסיה , אתה יכול לחשב 
ולמצוא מה צריכה להיות מהירות ההתרחקות שלה ביחס אלינו . עכשיו מפחיתים 
מהמהירות הכוללת ( כפי שנמדדה באמצעות ההסחה לאדום ) את המהירות הנובעת 
רק מאנרגיית ההתפשטות של המפץ הגדול ( שחושבה בדרך המתוארת ) . ההפרש 
בין השתיים הוא מהירות השארית , הנגרמת על - ידי אותו גורם לא - ידוע . 
שבעת הסמוראים חישבו ומצאו את מהירות השארית של הגלקסיות ביחס אלינו . אך 
בשל אופיה של התצפית האופטית , שבוצעה ממקום אחד ביקום ( כדור - הארץ ) 
, לאורך קו הראייה שבין כדור - הארץ לגלקסיה הנצפית , מתארים הממצאים 
שלהם את מהירויות השארית של הגלקסיות באופן חד - ממדי . כלומר , הם אינם 
מתארים נכונה את עוצמתן וכיוונן של מהירויות השארית במרחב התלת - ממדי המוכר 
לנו . קפמאפרקכדי ליצור תמונת מצב תלת - ממדית , התואמת ככל האפשר את המציאות , 
עבר בשלב זה שרביט המחקר לקבוצה של אסטרופיסיקאים תיאורטיים בראשותו של 
הפרוף אבישי דקל מהאוניברסיטה העברית בירושלים והפרוף אד ברטשינגר מאם - 
איי - טי , מסצוסטס . חברי קבוצת המחקר של הפרוף דקל והפרוף ברטשינגר כונו 
על - ידי עמיתיהם " קבוצת פוטנט " , משום שהרבו לעסוק בפוטנציאל הכבידה 
השונה של אזורים שונים ביקום . בהמשך ניתן להם הכינוי " הפוטנטים " , וקבוצות 
מחקר אחרות בעולם כונו בעקבות זאת " אימפוטנטים " ו"אומניפוטנטים " , לפי 
התייחסותם לגישה " הפוטנטית " . " הפוטנטים " ניסו והצליחו לפתח דרך לחישוב 
הרכיבים הנעלמים של מהירות השארית של כל גלקסיה , בממדים שהיו חסרים בממצאים 
החד - ממדיים של שבעת הסמוראים . למעשה , מדובר כאן במעין ניחוש של רכיבי 
התנועה הנעלמים , מתוך הרכיבים הידועים . הניחוש הזה מבוסס , בין היתר , 
על הנחה שגורם התנועה הזאת הוא כוח כבידה , ועל הבנה עמוקה של הדרך שבה 
פועל כוח זה . המערכת הממוחשבת שפיתחו " הפוטנטים " נוטלת את הממצאים החד - 
ממדיים של " שבעת הסמוראים " ומפיקה מהם מפה תלת - ממדית המראה את מהירויות 
השארית האמיתיות של הגלקסיות , ואת כיוון תנועתן ( הנובע מהמהירות הזאת ) 
במרחב התלת - ממדי . מפה זו מראה את הגלקסיות כחצים קטנים הפונים לכיוון 
שאליו הן נעות מכוחה של מהירות השארית , כאשר חץ ארוך מציין מהירות שארית 
גדולה יחסית , וחץ קצר מתאר מהירות שארית קטנה יותר . אורך החץ נקבע גם 
על - ידי מהירות הגלקסיות בממדים שאינם נראים במפה המישורית , כך שהמפה 
הסופית נותנת למעשה תמונת מצב המתארת את מהירות השארית של הגלקסיות במרחב 
התלת - ממדי . המפה הזאת מציגה תמונה ברורה למדי , של גלקסיות וצבירי גלקסיות , 
הנוהרים לאזור מסוים ביקום , כמעט כמו בני - אדם רבים הממהרים לעבר שער 
היציאה מהאיצטדיון . הפרוף דקל על משמעותה של התגלית : " המטרה הראשית 
של האסטרופיסיקאים היא להבין את מבנה היקום ואת הדרך שבה הוא התפתח מהמפץ 
הגדול ועד למצב ולמבנה הנוכחיים . במסגרת הניסיונות להשיג את ההבנה הזאת , 
אנחנו בונים מודלים שונים של מבנה ושל התפתחות היקום , ואז אנחנו מריצים 
במחשב תוכנית הדמיה , הבוחנת כיצד היקום היה צריך להיראות ולהתנהג לפי המודל 
הזה בנקודות זמן שונות . מודלקפמאליד4תיאורטי שיראה את היקום בן - זמננו 
אחרת מכפי שאנחנו רואים אותו בתצפיות אמיתיות , נפסל מיד . עכשיו , למשל , 
כל מודל שלא יראה כיצד מתפתחת התופעה של האטרקציה הגדולה ונהירת הגלקסיות 
לעברה במשך הזמן מהמפץ הגדול ועד עכשיו , ייפסל . לכן , כל גילוי של תופעה 
חדשה עשוי לאפשר לנו לפסול עוד מודלים , וכך , על דרך השלילה , להגיע 
ולמצוא את המודל המתאר בדרך הטובה ביותר את הדרך שבה התפתח היקום עד שהגיע 
למבנהו הנוכחי " . הנחת היסוד של הקוסמולוגיה המודרנית אומרת שהיקום הוא הומוגני 
ואיזוטרופי . כלומר , לשום מקום בו אין יתרון ואין ייחוד לעומת מקומות 
אחרים . עם זאת , ברגעיו הראשונים של היקום חלו בו מעין הפרעות זעירות , 
שעם הזמן , ובצירוף כוחות הכבידה והשפעות נוספות , התעצמו והלכו , עד 
שכיום הן מתבטאות בתופעות כמו המשיכה הגדולה . אחד הגורמים לתנועה הזאת יכול 
להיות כוח כבידה הנובע מחומר אפל המצוי אי - שם ביקום . כידוע , אנרגיית 
ההתפשטות של המפץ הגדול מאטה והולכת כתוצאה מכוחות הכבידה של הגלקסיות . 
עדיין קשה לדעת אם בסופו של דבר תגבר אנרגיית המפץ והיקום יתפשט לעד , 
או שכוח הכבידה יגבר , ואז , בשלב מסוים , יתחיל היקום להתכווץ , עד 
שיגיע ל"קריסה הגדולה " ההיפוך של המפץ הגדול . התשובה לשאלה זו תלויה 
בכמות החומר שביקום . כמות גדולה של חומר מפעילה כוחות כבידה גדולים יותר , 
מה שעלול להביא , בסופו של דבר , לקריסה . העדר כמות מספיקה של חומר 
תאפשר לאנרגיית המפץ להביא להתפשטות היקום לעד . דבר אחד ברור : כמות החומר 
הנראה היום ביקום קטנה פי מאה , בערך , מכמות החומר הדרושה כדי לעצור את 
התפשטות היקום . אבל מבנה היקום הנוכחי לא יכול היה להגיע למצבו אילו באמת 
החומר הנראה לנו היה כל החומר שביקום . המסקנה : אי - שם ביקום מצויה כמות 
גדולה מאוד של חומר שאינו נראה לעינינו . חומר זה ( שטיבו עדיין אינו ברור ) 
מכונה על - ידי האסטרופיסיקאים " חומר אפל " . בידי החוקרים אין עדיין 
תשובות לשאלות כמו מהו , בדיוק , החומר האפל , היכן הוא נמצא ומה כמותו 
( שאלה שהתשובה עליה עשויה לחרוץ את גורל היקום להתפשטות נצח או לקריסה , 
או לשיווי משקל עדין בין השתיים ) . החוקרים משערים כי כוח הכבידה של החומר 
האפל הגביר את ההפרעות הקטנות והמעטות שנוצרו ברגעי הקיום הראשונים של היקום , 
עד שבשלב מסוים נוצרו הזרימות החזקות של הגלקסיות , כמו תופעת המשיכה הגדולה 
ששבעת הסמוראים וקבוצת הפוטנטים גילו . לפיכך , תגלית זו עשויה לקדם את 
החיפוש אחר החומר האפל , וזה עשוי לתת לנו את התשובה לשאלת סופו של היקום . 
