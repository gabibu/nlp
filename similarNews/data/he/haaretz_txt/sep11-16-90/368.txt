ין קביעתה של בתיה גור ( " תרבות וספרות " , 9 . 1 ) ש"אין רילקה בעברית " 
לבין היפוכה האוטופי של קביעה זו ( " יש ויש רילקה בעברית ! " ) ייתכן 
מצב ביניים . בגזרה מסוימת מאוד אך חשובה ואופיינית , זו של " שירים חדשים " 
והשירים הקרובים להם מן התקופה האמצעית , עלה בידי משה זינגר , בהזדהות 
נדירה ובירידה לשורשים , ליצור מנגינה רילקאית אותנטית בעברית . זהו הישג 
רב , מה גם ששליטתו של זינגר בגרמנית היא אינטואיטיווית בעיקרה , והשפה 
שממנה הוא מתרגם , לדבריו , היא ה"רילקאית " . הלגיטימיות של גישה זו מתאשרת 
בפסקת מכתב של רילקה אל מוציאו לאור שבה הוא מציין , כי " אינני כותב גרמנית 
כי אם שירה " . שיטתו של זינגר היא זו של " תפסת מרובה לא תפסת " : אין הוא 
מהסס לשמוט מטענים המעמיסים על מנגינתו משקל - יתר . ייתכנו דרכים אחרות , 
מתייסרות יותר ( ול חורקות יותר ) , אך אין ספק שתודות להעדפתו העקיבה 
את הזרימה החופשית , הטבעית , של שפת התרגום , הביא את ניחוחו של רילקה 
ואת החוויה העולה ממנו אל דור של אוהבי שירה קוראי עברית . לבטל מעשה רב 
שכזה במשיכת קולמוס אינו מתיישב , כך נראה לי , עם כללי היסוד של הכרת 
תודה . 
