" הורדת המע"ם על מכירת שירותים רפואיים לאזרחי חו"ל והכרה בבתי חולים המוכרים 
שירותים אלו כיצואנים , יאפשרו להוזיל את מחיר שירותי הרפואה ב%52 , ולהפוך 
את מדינת ישראל לתחרותית בענף יצוא שירותים רפואיים עם מדינות אירופה , 
ולהתמודד עם קליטת גל עלייה גדול של רופאים " . כך טוען ח"ך גדליה גל , 
לאחר שבדק את נושא ייצוא שירותי הרפואה מישראל במהלך השנתיים האחרונות . 
גל אומר שבארץ קיימת כל התשתית לייצוא שירותי בריאות , רמה גבוהה של ידע 
ושירות לעומת עודף בתי - חולים ועודף של רופאים . מכירת שירותים רפואיים 
לתושבי חו"ל בשנה האחרונה הסתכמה ב5 מיליון דולר , וזה סכום נמוך בהשוואה 
לידע הרב שיש במערכת . השוק הטבעי כיום לייצוא שירותים רפואיים הוא בקפריסין , 
יוון וטורקיה . תושבי מדינות אלו נוסעים לאנגליה , לבלגיה ולמדינות אחרות , 
מאחר שמחיר שירותים רפואיים בארצות אלו זול ב%01%04 ממחירם בארץ . גל הוסיף 
ואמר : " באנגליה , לדוגמה , לא גובים מע"ם על מכירת שירותים רפואיים 
לתיירים . האבסורד בארץ , שתייר מקבל החזר מע"ם על כל קנייה או שימוש בשירות , 
למעט שירותי בריאות . על אלה הוא משלם % 61 מס . בית - חולים אינו זכאי 
לקבל ביטוח שער בשיעור % 6%7 על מכירת שירותים במטבע זר . לכן , אם יבטלו 
את המע"ם ויכירו בבתי - החולים שמוכרים שירותים לתושבי חו"ל ניתן יהיה להוזיל 
את מחיר השירות בכ%52 , דבר שמאפשר למערכת להיות תחרותית יותר בהשוואה לארצות 
אחרות במערב . הסדר כזה ייתן תשובה גם לתוספת הכנסות במטבע זר למדינה וגם 
פתרון למצוקה של עודף רופאים שתלך ותגדל ככל שתגדל העלייה " . " צריך לזכור " , 
אומר ח"ך גל , " כי הסקטור האחרון שאפשר יהיה לעשות לו הסבה מקצועית הוא 
סקטור הרופאים " . גל הוסיף ואמר כי הניח לפני שישה חודשים הצעת חוק לפטור 
ממע"ם שירותים לתיירות מרפא . לפני צאת הכנסת לפגרה נערך דיון בהצעותיו 
בוועדת הכספים של הכנסת , בהשתתפות השר הבריאות אהוד אולמרט ושר התיירות 
גדעון פת , והוחלט בעידוד השרים להתמסר לנושא של פיתוח שירותי רפואה ליצוא " . 
דניאל מורגנשטרן , יועץ כלכלי וסביבתי לשר הבריאות , אהוד אולמרט , מדבר 
על צורך להקים מערך בתי - חולים , אוניברסיטאות ומכוני מחקר ברמה גבוהה 
שיהיו מיועדים בלעדית לתלמידים זרים מחו"ל , שישלמו תמורתם במטבע זר . מוסדות 
אלה ילקטו אלפי חברי סגל הוראה ומחקר . במקרה של בתי חולים , הדברים אמורים 
ברופאים , מנתחים ואנשי מקצועות פרה - רפואיים וסיעודיים , תוך שהם גורמים 
להכנסות במטבע זר למדינה . 
