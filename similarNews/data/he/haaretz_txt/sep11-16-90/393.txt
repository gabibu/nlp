לריה גבעון פתחה את עונת התערוכות עם תצוגה קבוצתית של חמישה - עשר אמנים : 
מחצית מהם אמנים מבוססים , מוותיקי הגלריה , ומחציתם צעירים יותר בהקשר 
הגלריאני הזה . לאחר שיפוצים בגלריה נוצרה מעין חלוקה פנימית שבה קומת המסד 
מוקדשת לוותיקים זריצקי , ניקל , קופפרמן גרשוני ושמי , בצירוף הפסלת 
ירדנה דנקנר , ובקומה השנייה מוצגים הצעירים יותר גבי קלזמר , עד בראל 
ונורית דוד העובדים עם גבעון תקופה ידועה , וחדשים שצורפו בשנה האחרונה 
תמרה ריקמן , יאיר גרבוז , צביקה קנטור , יהודית לוין , תמר אליאסף 
ודרורה דומיני ( עדיין חסרים כאן אמנים העובדים עם גבעון כמו רפי לביא , 
ופיני צרנוביץ , שבוודאי יוצגו בהמשך השנה ) . אפשר לדון ולנתח כל עבודה 
בנפרד , אך במחשבה נוספת מעמידה תערוכה זו , אולי ללא כוונה מראש , שתי 
עמדות כלפי עשיית אמנות שאינן חופפות דווקא את החלוקה לוותיקים וצעירים . 
שתי תפישות שיסודן בגודל ובקנה מידה , לא רק אלה הקשורים לממדים הפיסיים 
של העבודות , אלא לממד הרוחני - כוחני של העבודה : מה מידת האמביציה שלה 
לחדור אל העולם ולהשפיע על סביבתה . או במלים אחרות מה מידת האמונה האקטיווית 
שאתה היא באה לעולם . לצורך ההבהרה אתייחס לשתי עבודות לציור של יהודית 
לוין ולפסל של דרורה דומיני . לוין נאחזת במסורת הציור הגדול הפורץ והזורם , 
ודומיני , בתהליך הדרגתי של סיבוב פנימה , תהליך שהחל כבר בשנה שעברה , 
תחמה את הפיסול שלה בתוך חלל אינטימי המשייך אותו לעולם קטן המידות של טבע 
דומם . ברקע הציור של לוין אפשר לראות את הציורים גדולי הממדים של קופפרמן 
וניקל ואילו ברקע הפסל של דומיני ניכר הפיסול של שמי . אין כאן שאלה של 
עמדה השוואתית בין גדלים , אלא עם אל אנרגיות רוחניות באה לוין אל הבד הגדול 
ונכנסה לתהליכי ההגבהה וההשגבה שלו , ומצד שני מה גרם לדומיני להנמיך את 
הפיסול שלה אל הרצפה , לוותר על היתרון האלגנטי של החלל הפתוח שידעה לנצלו 
טוב כל כך בפסליה המוקדמים , ולגדור אותו בתוך חלל סגור , מוסתר ומגונן . 
לצורך התיאור : הציור של לוין , 03 . 204 . 2 ם בקירוב , עמוס משיכות 
מכחול , הזרמות של צבע , בונה חלל ציורי מרובה - שכבות , הנפתח אל כל 
הצדדים . הפסל של דומיני : " גדר " עץ כחולה , קטנה למדי , הנסגרת 
במסלול סגלגל סביב שברי חפצים יצוקים בחומר מתכתי מבריק . השברים הם שברי 
בקבוק . הציור של לוין פתוח לעין , נפרש לפני הצופה , הרוצה להכיל אותו 
כולו . הפסל של דומיני תחום ומוסתר , דורש קרבה והצצה על - מנת לחזות 
בנים , שאינו אלא שברים יצוקים . תהליך היצירה מנטרל את מצב השבירה , 
ומשחזר אחידות פיסולית אובייקטיווית יותר . עם הציור של לוין יש לי בעיה 
קשה : מה שעובד כל - כך טוב אצל ניקל וקופפרמן , נופל בציור של לוין . 
מסורת " המופשט הגדול " היא נקודת מוצא אותנטית לגמרי לגבי ניקל וקופפרמן . 
ניקל משמרת עד היום מידה מרשימה של רעננות ותנופת עשייה , הנבלמת רק על - 
ידי פיצול הציור לשלושה מרכזים בתוך חלל התמונה . בעבודה זו , שהיא טרייה , 
הישר מכן הציור , וחתומה באופן מוזר בשנת 9991 , נותרה למרות התאריך האפוקליפטי 
אמונה מזוקקת ולא פגועה בכוחו של הציור , בצבע , ובחלל המואר המכיל אותם . 
קופפרמן , בעבודה גדולה ומרשימה , נאבק עם החלל , סוגר אותו , כולא 
אותו , מרת אותו , אך עדיין משמש גם הוא את אותה תנופה חדה , חיונית המטוהרת 
מכל ערך נוסף מלבד קיומה החומרי בציור . שאלת החיוניות בציור של קופפרמן 
היא שאלה מעניינת , מפני שהוא מכיל בתוכו גם חוויה של מוות , אך מבחינת 
מסורת הציור שהוא פועל בתוכה יש עדיין לתהליך ההעמסה וההטענה אל תוך חלל 
הציור נוכחות של מתח דרמטי אמיתי . המופשט הגדול של לוין , שכביכול ממשיך 
ומתחרה עם אותו הקו , איבד הן את הרעננות הטרייה של ניקל , והן את המתח 
הדרמטי של קופפרמן . עמדת התום הציורי של לוין איננה משכנעת , והציור שלה 
רופס , צבעיו מתלכלכים אלה באלה , ומשיחות המכחול שלו מבולבלות ומתפזרות 
באופן סתמי . אין לציור הזה אוריינטציה פנימית , והוא כאילו מחכה לנס שלא 
קורה . לוין מתעקשת להשאיר את הציור שלה בשלב של חזרה לאחור , בנסיונות 
החייאה מיותרים , המצטטים באופן חלוש את הנוסחאות הנשגבות של הציור המופשט . 
במקום להעיד על ניסיונות החילוץ מן המופשט , כמו בציור של צרנוביץ , למשל , 
או בעבודות מסוימות של קלזמר , היא חוזרת אליו כעולה לרגל האומרת אמן , 
כאשר המקדש והמזבח כבר מעלים עשן . מידת האנרגיה הרוחנית הדרושה להגבהה 
של ציור רזה לא קיימת בו , וספק אם היא יכולה להתקיים באופן מלא , בדור 
שהחל את דרכו האמנותית אחרי שנות החמישים . מודעות זו קיימת באופן מרתק בפיסול 
של דומיני , והיא מצליחה לתרגם אותה לרמה פואטית של הנמכה שאין בה רפיסות , 
אלא התבוננות חדה יותר . עצם הבחירה הפיסולית של דומיני לעסוק בתיחום מוגדר 
של אובייקטים , מעין טבע דומם סזאני , מעמידה בפניה אתגר מעניין . טבע 
דומם בפיסול הוא נושא נדיר למדי ( מלבד הניסיונות הקוביסטיים להתמודד עם 
אובייקט בחלל ) . אפשר להזכיר גם את פסלו הפוטוריסטי של בוציוני " התפתחות 
של בקבוק בחלל " מ2191 . אצל בוציוני התפרקה שלמותו הרצופה של הבקבוק מתוך 
התאוצה והזרימה אל תוך החלל . אצל דומיני , ב0991 , הבקבוק מנופץ ושבור , 
וחסר תאוצה . בינו לבין החלל ישנה מחיצה מפרידה . בניגוד לפסל של מי שיש 
בו צבירת כוח ועוצמה פנימית והעמדה של אובייקט מרוכז ומנומנטלי באופיו , 
בחרה דומיני לעסוק בפרטים בתוך חלל סגור , המעורר תחושה מגוננת יותר מאשר 
רוחנית . הטבע הדומם של דומיני איננו מושא להתבוננות ויזואלית חושנית , 
וגם אינו סימן של טריטוריה ביתית . הגדר הכחולה זרה ונטולת הקשר כמו אי 
זרוק אי - שם , מסמנת צורת אמבט , או אולי עריסה , ואולי אפילו ארון - 
קבורה . רמזי מוות היו כבר בפיסול של דומיני בשנה האחרונה החל מפסל השולחן 
החגיגי ועד לתחושת המומייה שהזדחלה בתוך נחש הכוסות . מאפרות ריקות , בקבוקי 
ויסקי מונחים על שולחן , העידו על היעדרות ופרידה . על ידי העיסוק באובייקטים 
של טבע דומם ויתרה דומיני על ההקשר הסימבולי של הוניטס " ( " הבל הבלים " ) 
והדגישה יותר עולם מוחשי של טבע מת ונטול - חיים . בפסל הנוכחי החפצים 
כבר שבורים , ויצוקים אל תוך חומריות פיסולית - מתכתית והם אינם מסמנים 
כבר טריטוריה ביתית , אלא אזור נטוש ולא ממוקם בבירור . מתוך המצב הזה , 
ידעה דומיני " להקפיץ " את הפסל בשימוש המפתיע בצבע הכחול , המהווה קונטרסט 
לסגירה ולהנמכה של הפסל . למרות תהליך ההתכנסות פנימה , לא איבדה דומיני 
את הנועזות הבסיסית שאיפיינה את הפיסול שלה . הפסל בגלריה גבעון חי באופן 
מובהק את קיומו בחלל מוגן של גלריה ומוותר מראש על יומרות של פסל חלל או 
פסל - סביבה . הקיום הזה חיוני לגביו , ויש לקוות שלא נמצא אותו בעתיד , 
יצוק באחת מכיכרות העיר . מפגש מעניין בין ציור גדול ונשגב לבין טבע דומם 
מכונס מתקיים בציור של ציבי גבע המוצג בתערוכה קבוצתית בגלריה גולי ם . 
גבע פתח בתהליך שראשיתו היתה גם היא בהנמכה , הפניית המבט אל הרצפה וציור 
דגם הבלאטה . הוא נסחף אחר הכתמיות המפוזרת , וזו הפכה תחת ידיו לציור 
לירי בעל כוח אסתטי כובש , שאיבד את המתח הנמוך והשותק שהיה לו בתחילה . 
בשלב מסוים ( לפחות זה שהוצג בעין - חרוד בתערוכת " לקראת שנות ה - 09 " ) 
החלו הבלאטות של גבע לדבר וללחש דיבור נשגב ופואטי , ואולי זו הסיבה ששתי 
העבודות המוצגות בגולי ם חוזרות ונעשות קשות ומסוכסכות יותר , עיבוד הכתמים 
נעשה יותר בוטה , ועל המבט השטוח של דגם המרצפת מופיע רישום של הנושא הקודם 
של גבע צמח אבוקדו נובט בצנצנת . גבע מסכסך כאן בין שתי פרספקטיבות , 
ומפגיש אדן חלון עם רצפה . כשאין הוא נסחף ליופי של רסיסי המרצפת המרחפים 
בחלל , חוזר ונהיה הציור של גבע לטבע דומם נעדר אינטימיות , רצפה אנונימית , 
וגרעין שנשתל בצנצנת , ניסיון מהופך להפגשת המרחב הגדול עם פוקוס מסומן , 
נמוך ובנאלי . 
