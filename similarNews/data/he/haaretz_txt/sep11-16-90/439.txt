נציגים של ששה מאהלים של חסרי דיור מכל רחבי הארץ , נפגשו אתמול לפגישה 
ראשונה עם נשיא המדינה חיים הרצוג . בהצגת היקף המצוקה ומימדיה , הדגיש 
איש " האוהלים " , ימין סוויסה , את השלכותיה החמורות של בעיית הדיור על 
העמקת הקיטוב החברתי ועל היחס לעלייה . סוויסה אמר כי גם השכבות שאין להן 
דבר נגד העלייה , נדחפות בשל המצוקה לטינה כלפי העולים הנתפסים כאשמים 
במצב . לדעת נציגי האהלים , ניתן לפתור את הבעיה בהפשרת קרקעות , אשר תאפשר 
רכישת דירות בעזרת משכנתא של 05 אלף שקל . הנשיא סיפר לנציגי המאהלים כי 
נדרש לנושא עוד בחודש פברואר , כאשר החל לחוש במתח החברתי הצפוי . הנשיא 
סיפר , כי שר השיכון אריאל שרון , שוחח עמו בעניין זה והבטיח לפתור את 
הבעיה עוד לפני בוא החורף . הנשיא הביע אמון בכושרו של שרון כאיש ביצוע , 
להביא לפיתרון מצוקת הדיור ולהביא למצב בו הילדים לא ישארו באוהלים בימים 
הקרים . הנשיא הבטיח גם להידרש לנושא בפניותיו אל הציבור בחגים . 
