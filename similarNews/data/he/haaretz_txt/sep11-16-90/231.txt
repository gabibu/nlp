קהיר ( ע"ר וע"ם ) . אחמד אל - סבאח , שר החוץ של כוויית , אמר בראיון 
לעיתונות המצרית , כי ההתנגדות הכווייתית קיימת , ותתחזק עוד יותר בעתיד 
הקרוב . הוא סיפר כי ערך סיור בחמש החברות הקבועות במועצת הביטחון , וכן 
ביוגוסלביה ובאיראן , בניסיון לפעול בדרכים דיפלומטיות שיביאו לנסיגת עיראק 
מכוויית . לדבריו , נתקל בתמיכה רחבה ליציאת כוחות עיראק מארצו . אל - 
סבאח הביע צער על השמועות בדבר קיום יוזמות שלום ערביות , בציינו כי ידיעות 
כאלה לא יובילו לתוצאה ממשית . הוא שאל מדוע אין הן יוזמות אלו מועלות בליגה 
הערבית . שר החוץ הכווייתי גם מתח ביקורת מרומזת על המדינות הערביות שהביעו 
התנגדות להזמנת כוחות זרים . " תוניסיה ביקשה את התערבות הצרפתים , והם 
הגנו עליה כשהיה העימות עם לוב . ירדן ביקשה פעמים את התערבות האנגלים . 
מדוע , אם כן , יש כאלה שמשתמשים בבקשת הסיוע הזר כדי להגביר את ערפול 
עמדתם או כדי לדחות את החלטת הפסגה הערבית " , אמר . אל - סבאח אמר כי אם 
ייכשלו יוזמות השלום יהיה המצב טעון חומר נפץ . " זו אינה רק התקפה עיראקית 
על כוויית . כל המפה של העולם הערבי תשתנה " . הוא הוסיף כי " אנו נשתף 
פעולה עם השטן , כדי להוציא את הכובש . אולם אנו מזהירים שהדבר יהיה אסון 
לעולם הערבי " . אתמול סגרו אוסטריה , בנגלה - דש , יוון ושווייץ את שגרירויותיהן 
בכוויית . מקור מוסמך ברבת - עמון אמר אמש כי סגירת שגרירות ירדן בכוויית , 
ב42 באוגוסט , לא היה אלא " צעד זמני , הנובע מכך שלא נתאפשר לדיפלומטים 
למלא את תפקידיהם " . המקור ציין כי ירדן קיוותה ששגרירותה תוכל " למלא 
את התחייבויותיה כלפי הקהילה הירדנית הגדולה בכוויית , אולם הנסיבות הנוכחיות 
אינן מאפשרות כל פעולה " . 
