לונדון ( ע"ץ ) . ראש ממשלת בריטניה מרגרט תאצר הודיעה כי החזקת בני 
ערובה בריטיים בעיראק ובכוויית איננה יכולה להשפיע על החלטה צבאית אפשרית . 
" אחרת יוכל כל רודן שהוא לתפוס בני - ערובה כדי להרחיב את הדיקטטורה שלו " , 
הסבירה תאצר בראיון העומד להתפרסם היום ב"סקוטלנד און סנדיי " . בעוד בריטניה 
מקשיחה עמדתה הורתה ממשלת צרפת לשגר 000 , 4 חיילים וטנקים ומטוסים לסעודיה . 
היא הצטרפה לאיטליה ולארה"ב בקריאות לנקוט צעדים נגד מדינות המפרות את הסגר 
על עיראק . חברת התעופה של סרי - לנקה הודיעה שלשום כי תפתח במבצע של כ51 
טיסות בשבוע להשבתם של אלפי אזרחיה מרבת - עמון . החברה , אייר - לנקה 
הודיעה כי תשתמש לצורך זה במטוסיה ובמטוסים חכורים . הממשלה קיבלה את הצעת 
בריה"ם לספק לה שני מטוסים להעברת אזרחיה . פקיד ממשלה מסר כי במחנות הפליטים 
ברבת - עמון נמצאים 009 , 9 אזרחים מסרי - לנקה . ללונדון הגיע שלשום מטוס 
נוסעים עיראקי ועליו 004 נשים וילדים ממדינות המערב . המטוס מדגם בואינג 
747 שנחכר על - ידי ארה"ב הגיע לנמל התעופה גאטוויק בקרבת לונדון עם 572 
אמריקאים , 93 קנדים , 62 אנגלים , 6 יפאנים , 6 אוסטרלים , 2 גרמנים 
ואחרים . רובם הגיעו ללונדון מכוויית דרך בגדאד . פקיד נמל התעופה מסר 
כי מספר נשים וילדים מהודו , סוריה והפיליפינים היו אף הם במטוס . מטוס 
נוסף , ועליו 071 נשים וילדים מערביים המריא אמש מבגדאד ללונדון . המטוס 
של חברת התעופה העיראקית אסף תחילה 541 נשים וילדים בכוויית - סיטי וצירף 
אליהם 42 נוסעים בבגדאד . רוב הנשים והילדים הם בעלי אזרחות אמריקנית . 
מקורות תעופה עיראקיים מסרו , כי זו היתה הטיסה האחרונה לפינוי אמריקנים 
מכוויית ומעיראק . 
