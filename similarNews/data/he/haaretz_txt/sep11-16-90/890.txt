במשך רבע מאה מתוך 73 שנות שלטונו היו למלך חוסיין מגעים עם כל ממשלות ישראל . 
מגעים אלו שימשו לשתי המדינות מעין שבשבת המצביעה על כיוון הרוח ועוצמתה , 
בעיקר רוחות רעות שטילטלו את המזרח התיכון . פגישות אלו סיפקו לכל צד הבנה 
של השאיפות , הדאגות והיכולות של הצד השני . בתקופה של מתיחות רבה באזור 
הן פעלו ככליאי ברק . בהפסקות הנדירות של רגיעה הן איפשרו לדון בקוויו של 
הסדר שלום עתיד בין ירדן , ישראל והפלשתינאים . ובכל המקרים הן כוננו דפוס 
של הבנות שבשתיקה שעמדו ביסוד הסדרים מהסדרים שונים בין שתי המדינות . חילופי 
הדעות על הסדר שלום נשארו עם זאת ללא תוצאות , לא רק בגלל פער שנראה כבלתי 
ניתן לגישור בין עמדות הצדדים , אלא גם בשל נטייתו של המלך להימנע מהחלטות 
נחרצות . הוא חש עצמו בטוח יותר בניסיון לשמור על שיווי משקל בנדנדה הדיפלומטית 
מאשר בהליכה כנה לעבר יעדו העיקרי , המשך שלטון שושלתו בממלכה האשמית עצמאית . 
בבחירת בעלי בריתו לא גילה המלך מעולם בררנות יתר , כאשר המשך שלטונו עמד 
על הכף . ב0791 , בסכנה החמורה ביותר שניצבה מולו , לא היסס המלך קל הרגליים 
לבקש את עזרתה הצבאית של ישראל כאשר התקוממו יאסר ערפאת ולגיונותיו בסיוע 
הצבא הסורי , להפיל את משטרו . שש שנים לאחר מכן הוא קרא לישראל , הפעם 
בשם הנשיא אסד , לא להתערב נגד כוחות סוריה שנכנסו ללבנון השסועה במטרה 
המוצהרת להילחם בכנופיותיו המשתוללות של ערפאת . לאחר 6 שנים נוספות מצא 
עצמו המלך חוסיין שוב בעימות עם אסד ומחובק בחיבוק אחים עם ערפאת . כשנתיים 
לאחר מכן , ממורמר על דו הפרצופיות של ערפאת , הכריז המלך ב6891 : " אי 
האמינות של אש"ף מצדיקה את החלטת ירדן לשים קץ לשיתוף הפעולה הפוליטי עם 
הארגון " . עתה , בשיא המשבר החמור ביותר שידע עד כה המזרח התיכון , שוב 
ניצב המלך חוסיין עם ערפאת וקדאפי כנגד ערב הסעודית , סוריה ומצרים , שליכדו 
שורות עם ארצות הברית ובעלות בריתה כנגד תוקפנותו של סדאם חוסיין . קשה 
להאמין שהמלך באמת חש עצמו כמי שמסוגל לעבור בשלום בחברת צמד מוזר זה את 
הסערה המתרגשת . האם הוקסם כל כך מיכולת הקסם שלו ליטול סיכונים כדי לזכות , 
עד כי הפך עיוור למציאות החדשה ? העימות הנוכחי שונה לחלוטין בטבעו , 
היקפו והרכב משתתפיו מהסכסוכים והיריבויות המסורתיים במזרח התיכון מהם הצליח 
המלך להיחלץ במיומנות ובסיכון ניכרים . אבל , המלך חוסיין אינו מחוסן מפני 
חישובים מוטעים . המשגה שעשה ב7691 כאשר קפץ על עגלתו של נאצר שגורלה נחרץ , 
ותקף את ישראל תוך התעלמות מקריאות ראש ממשלת ישראל שלא יכנס למלחמה , 
עלתה לו באובדן הגדה המערבית שכבש סבו ב8491 . מעולם לא הצליח לקבל אותה 
חזרה , לא במלחמה ולא בדרכים דיפלומטיות , כאשר סירב לעבור ממגעים חשאיים 
למשא ומתן ישיר עם ישראל . התוקפנות של סדאם חוסיין נגד מדינה ערבית שכנה 
הביאה להתגייסות הקואליציה החזקה ביותר במאה זו , רחבה יותר ורבת עוצמה 
יותר מאשר הברית שמולה ניצב היטלר לפני 05 שנה . גרמניה ויפאן תומכות בעולם 
המערבי , וברית המועצות , שתמכה בהיטלר עד שתקף אותה ב1491 , עומדת כעת 
לצד הקהיליה הבין - לאומית בפעולתה נגד פורע החוק מבגדד . על אף קשריו החזקים 
עם המערב , לא היסס המלך בעבר לחזר אחרי מוסקווה כאשר חש כי ואשינגטון מזניחה 
אותו . הוא בוודאי מודע לכך שמשחק זה האהוב על הפוליטיקה של העולם השלישי 
הוא כיום נחלת העבר . מעורבותה של מוסקווה עברה לפסים אחרים . היא מחויבת 
לגינוי הבין - לאומי ולהתנגדות הבין - לאומית שעוררה התוקפנות העיראקית . 
היא מעדיפה שיתוף פעולה עם ארצות הברית במזרח התיכון על קנונייה עם לוליינים 
המהלכים על חבל , ערמומיים אך מפוקפקים . מוזרה עוד יותר בהתנהגות חוסיין 
היא העובדה שסיכן את עורק החיים הפיננסי שלו ממדינות המפרץ השלם המרכזי 
שלו קומם כנגדו את מצרים , עמוד התווך העיקרי של יציבות פוליטית וצבאית 
באזור , הכביד על קשריו הבלתי נוחים עם סוריה ועורר כנגדו את ישראל שהיתה 
תומכת מסורתית בשושלת ההאשמית ומקור עוצמה מהימן כאשר הזדקק לה המלך . 
התחברותו של המלך עם סדאם חוסיין שאיים על ישראל בגז רעיל , מסכנת לא רק 
את ישראל אלא לא פחות מכך את ביטחונה של ירדן . ממשלת ישראל הבהירה כי תתנגד 
להצבת כוחות ומתקנים עיראקיים על שטח ירדן . עם או בלי סדאם חוסיין בראשה , 
השתתפה עיראק בכל המלחמות נגד ישראל , אך בניגוד לצדדים הלוחמים הערבים 
האחרים , לא חתמה מעולם על הסכם שביתת נשק עם ישראל או על מחויבות אחרת 
כלשהי להימנע ממעשי איבה . לנוכח האיום הגלוי הנוכחי של הדיקטטור העיראקי , 
השתמטות מצעד כזה אינה רק חסר משפטי אלא סימן סכנה נוסף . בעוד שממשלת ישראל 
אינה מסתירה את דאגתה ומפגינה את עירנותה , היא הבטיחה למלך חוסיין באורח 
פומבי ופרטי כי היא מוסיפה לגלות עניין ביציבות האזור וביטחונה של ארצו . 
משקיפים מנוסים שהעניקו למלך ציונים גבוהים על חריפות פוליטית וגמישות טקטית 
תוהים מדוע עלה על נתיב מסוכן זה . האם איבד את שליטתו לנוכח מורת הרוח 
העממית שבוחשים בה מסיתים ודמגוגים מקצועיים ? האם הוא מאמין כי יוכל לבלום 
את הגל הגואה אם ירכב על הנמר העיראקי ויוכל לרדת ללא פגע כאשר ירצה ? 
זו אשליה העלולה להתגלות כמשגה האחרון והגורלי שלו . אין זה מאוחר מדי למלך 
חוסיין , הידוע באומץ לבו , לחזור לסביבה הפוליטית הטבעית שלו ולהצטרף 
שוב לידידיו . אלה מציעים בשותפות עם האומות החזקות והנאורות ביותר בעולם 
את הערובה הטובה ביותר להמשך שלטונו בממלכה האשמית משגשגת , בטוחה ועצמאית . 
