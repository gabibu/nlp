הצעת החלטה להרחיב את האמברגו על עיראק ולהחילו גם לתחום האווירי נדונה אתמול 
בהתייעצויות בלתי רשמיות בין חברות מועצת הביטחון . המטרה היא , אמרו אמש 
מקורות במרכז האו"ם , להטיל הסגר אווירי הדוק , שיאפשר לבדוק מטענים של 
מטוסים הנמצאים בדרכם לעיראק , ואף יירוטם במקרה הצורך . המועצה תתכנס 
קרוב לוודאי עוד היום לדיון רשמי על הצעה זו . שלשום לפנות בוקר התקבלה במועצת 
הביטחון , ללא התנגדות , החלטה המגנה במלים חריפות את ההתפרצות לשגרירויות 
זרות בכוויית . זו ההחלטה הששית נגד עיראק שמועצת הביטחון קיבלה מאז הפלישה 
לכוויית . הצעת ההחלטה מטעימה כי הפגיעה בחסינות השגרירויות הזרות והדיפלומטים 
המשרתים בהן מהווה הסלמה נוספת וחמורה בהתנהגותה של בגדאד ובהפרותיה את החוק 
הבין - לאומי . ההחלטה מגנה בתקיפות את הצעד התוקפני של עיראק נגד הנציגויות 
הדיפלומטיות של צרפת , קנדה , הולנד ובלגיה , ותובעת את שחרורם המיידי 
של הדיפלומטים שנעצרו בידי חיילים עיראקים . בהחלטה נקבע כי המועצה תדון 
" בהקדם האפשרי " באמצעים נוספים שיינקטו נגד עיראק כתגובה על הפרה מתמשכת 
של מגילת האו"ם והחוק הבין - לאומי . בדיון הקצר שהתקיים לפני ההצבעה נשמעו 
התבטאויות חריפות ביותר נגד עיראק . נציג צרפת , שיזם את הכינוס , אמר 
בנאומו כי על המועצה לשגר אזהרה חד - משמעית לבגדאד , כי אם לא תיענה להחלטות 
המועצה ולא תפעל לפיהן , תשקול הקהילייה הבין - לאומית נקיטת אמצעים קשים 
נגדה . גם בריה"ם הצטרפה אתמול למדינות המגנות את עיראק על הפשיטה על מעון 
השגריר הצרפתי בכוויית , והדגישה כי מעשים מסוג זה רק יסלימו את המתיחות 
במפרץ . ההודעה של משרד החוץ הסובייטי , כפי שמסרה סוכנות טא"ס , באה אחרי 
החלטת מועצת הביטחון לגנות את התפרצויות לנציגויות הזרות בכוויית סיטי . 
קפידבינשעות אחדות לאחר שהמועצה התפזרה התחילו במרכז האו"ם התייעצויות בלתי 
רשמיות בין חברות המועצה בדבר אמצעים נוספים נגד עיראק . ארה"ב תובעת החלטה 
מבצעית " עם שיניים " , שתהדק את האמברגו והמצור על בגדאד . מקורות באו"ם 
אמרו אמש כי הסגר אווירי ימנע מראש רכבת אווירית לעיראק ממדינות כמו איראן 
או לוב תוכנית שסדאם שוקל ככל הנראה , אם יהודק האמברגו והמצור הימי יגרום 
למחסור חמור . המקורות אמרו כי השאלה עתה היא באיזו מידה תהיה איראן מוכנה 
להפר את האמברגו על עיראק ולספק לה מצרכי מזון ומוצרים אחרים שהמצור מונע 
ממנה . בנוסף להידוק האמברגו נדונה הצעה לקרוא למדינות החברות באו"ם להטיל 
מגבלות על נציגויות של עיראק ברחבי העולם , והגבלת מספר הדיפלומטים המורשים 
לפעול בהן . אולם נציגים דיפלומטים סבורים כי יש להניח לממשלות להחליט באורח 
חד - צדדי על צעד כזה , כפי שעשו ממשלות צרפת ואיטליה , שגירשו דיפלומטים 
עיראקים . בבגדאד ציטטה סוכנות הידיעות של עיראק את שר החוץ , טארק 
עזיז , שאמר כי החלטת מועצת הביטחון , שגינתה את ההתקפה על משלחות דיפלומטיות 
בכוויית , מהווה חלק ממסע מרושע נגד עיראק מצד ארה"ב ובנות בריתה . עזיז 
דחה את ההחלטה בטענה שהיא מבוססת על שקר . בשבת הכחישה עיראק שחייליה תקפו 
את מעונו של השגריר הצרפתי בכוויית ומגורים של דיפלומטים מערביים נוספים . 
" מועצת הביטחון לא שמה לב לכך , מאחר שארה"ב ובנות בריתה . . . החליטו 
עוד קודם לכן את ההחלטה עליה הסכימו . הם לא היו מוכנים לעיין בעובדות " , 
נאמר בהודעת עזיז . " מי שממציא שקרים כדי להסלים את המצב , יצטרך לשאת 
באחריות למעשיו " . קפידבינסדאם חוסיין הגיב גם הוא לתקרית ואמר אתמול כי 
הוא " מופתע מעמדתם העויינת לעיראק של ממשלת צרפת ונשיאה פרנסואה מיטראן . 
אנו מקווים שהנשיא מיטראן יחזור לעצמו ויחקור , באמצעים משלו , את האמת 
בפרשת הדיפלומטים . בסופו של דבר הוא יגלה כי המידע שקיבל רחוק מלהיות מדויק " , 
אמר סדאם . שגריר עיראק בצרפת , עבדול רזק אל - אהשימי , אמר בפאריס 
כי הנספח הצבאי הצרפתי שנעצר ביום ששי נתפס בביתה של בת האמיר הכווייתי , 
עקב מידע מוטעה שהגיע לבגדאד . " כאשר התברר כי מדובר בדיפלומט , הוא 
שוחרר " , טען אל - אהשימי . ספינת - משא הודית יצאה אתמול עם עשרת אלפים 
טונות מזון ותרופות ל521 אלף האזרחים ההודיים שנתקעו בכוויית . אולם עיראק , 
שהנהיגה קיצוב על מלאי המזון הפוחת והולך , דחתה כ"בלתי צודקת ומשפילה " 
את החלטת מועצת הביטחון הקודמת , שעל פיה יכול האו"ם או ארגוני סעד בין - 
לאומיים אחרים לחלק את המטען של ספינת המשא ההודית או מזון אחר . " ההחלטה 
הבלתי צודקת שהתקבלה ביום חמישי אינה שונה מהחלטת אחרות שאימצה המועצה מאז 
ה2 באוגוסט . . . נראה שרצונם של ארה"ב ויתר מדינות המערב עדיין מהווה 
את הכוח השולט בהחלטות המועצה " . העיראקים מסרו כי השליח המיוחד של האו"ם , 
שנועד לפקח על הסיוע ההומניטרי , הנסיך סאדרובין אגא חאן , לא יתקבל בברכה . 
עוד נאמר בהודעה כי עיראק " תעשה כל שביכולתה כדי לספק מזון לאזרחים הזרים 
הנמצאים בתחומה , ולאפשר לאלה מהם הרוצים לעזוב , לעשות כן " . קפידבינבעקבות 
הסלמת היחסים בין פאריס ובגדאד אחרי הפשיטות על השגרירויות הורתה צרפת ל000 , 
4 חיילים נוספים לצאת למפרץ , והם יתוגברו ב03 מטוסי קרב ו84 טנקים . היא 
גם הודיעה שתגרש 04 עיראקים , כולל 11 דיפלומטים . גם מצרים ופקיסטן הצטרפו 
לרשימה הגדלה והולכת של מדינות שנענו לקריאת ארה"ב לשגר כוחות נוספים למפרץ . 
ראש המטה של חיל האוויר האמריקאי הזהיר את נשיא עיראק , כי הוא יהיה יעד 
ראשי למטוסי ההפצצה של ארה"ב במקרה של מלחמה . הגנראל מייקל דיוגן מסר ל"ואשינגטון 
פוסט " כי " ההתקפה העיקרית תהיה במרכז בגדאד . היא לא תהיה בעיבורים " . 
הניו - יורק טיימס מסר אתמול כי הממשל האמריקאי החליט לדחות את היוזמה להגיש 
בעצרת הנוכחית , הנפתחת מחר , הצעה המבטלת את החלטת האו"ם המשווה ציונות 
לגזענות . פקידים בכירים במחלקת המדינה סבורים כי בגין המשבר במפרץ הפרסי 
ושיתוף הפעולה ההדוק שנוצר בין ארה"ב למדינות ערביות אין זה זמן מתאים ליוזמה 
העלולה להרגיז את הערבים . תת - מזכיר המדינה , רונאלד ספירס , הממונה 
על הקשרים עם האו"ם , אמר ביום ששי כי אין לצפות לכך שארה"ב תפעל בעצרת 
הנוכחית לביטול ההחלטה האנטי - ציונית שאושרה בעצרת בשנת 5791 . שגריר ישראל 
באו"ם , יוחנן ביין , אמר אמש ל"הארץ " כי ההחלטה לדחות את היוזמה היא 
משותפת לממשל האמריקאי ולממשלת ישראל , ונתקבלה בימים האחרונים בתיאום בין 
שתי המדינות . לדברי השגריר , מוטב להמתין עם יוזמה זו עד אשר יהיה ברור 
מראש כי מובטח לקבלתה רוב יציב ונוח , ולא רוב מקרי . השגריר לא הוציא 
מכלל אפשרות כי בשלבים מאוחרים יותר של העצרת הנוכחית , בעוד חודשיים או 
יותר , ייווצר מצב שיאפשר להעלות את היוזמה לביטול ההחלטה נגד הציונות . 
להערכתו של ביין , מאזן הכוחות באו"ם כיום מבטיח רוב מקרי של לא יותר משלוש - 
ארבע מדינות לאישור ביטול ההחלטה . לדבריו , 06 מדינות מוכנות לתמוך ביוזמה , 
לעומת 06 שיתנגדו ומדינות אחרות שיימנעו מהצבעה . " באווירה נוחה יותר 
באו"ם ניתן יהיה להגדיל את הרוב שיתמוך ביוזמה " , אמר ביין . 
