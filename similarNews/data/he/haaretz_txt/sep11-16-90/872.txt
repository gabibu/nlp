הצנזורה הצבאית מסרבת לאשר פירסומם של שני ספרים שכתב ח"ך יהושע שגיא ( 
ליכוד ) , לשעבר ראש אמ"ן . אחד הספרים עוסק באירועי מלחמת לבנון בתקופת 
כהונתו של שגיא כראש אמ"ן . הספר האחר מתרכז במהלכים הפוליטיים ערב מלחמת 
יום הכיפורים . אז שירת שגיא כקצין בכיר בצה"ל . לשגיא נרמז מהצנזורה כי 
מוטב שלא יגיש כלל את הספרים לבדיקה שכן הם צפויים לפסילה מוחלטת . יצויין 
כי כל ספר העוסק בביטחונה של ישראל חייב בהגשה ובאישור הצנזורה הצבאית , 
כמו גם אישור של ועדה ממשלתית מיוחדת . ח"ך יהושע שגיא אמר ל"הארץ " כי 
הוא מקבל את פסיקת הצנזורה ויפרסם את הספרים בעוד מספר שנים לכשיאושרו . 
