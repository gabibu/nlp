( ע ) . " תוכנית שר האוצר יצחק מודעי שהוגשה לממשלה ביום ה כוללת רשימת 
צעדים חשובים . חלק גדול מהם נכלל כבר בתוכניתי המקפת , אותה הגשתי לממשלה 
לפני כחודש , ובעיקר ההצעות הנוגעות לשוק העבודה ומטבע חוץ . כך אמר שלשום 
סגן ראש הממשלה ושר התעשייה והמסחר משה נסים , בהופיעו בפני " פורום המנהלים 
לקידום אחריות איכות ותרבות הניהול בישראל " , באוניברסיטה הפתוחה בתל - 
אביב . השר הביע תקוותו כי " תוכנית משלימה זו תביא ברכה להגברת התעסוקה " . 
השר אמר כי אינו רואה בתוכנית מודעי פגיעה מיוחדת בשכבות החלשות . " נהפוך 
הוא , הגמשת שוק העבודה בסופו של דבר הינה לטובת העובדים ותסייע להפחתת 
האבטלה " . לדברי נסים , על הייצוא הישראלי להכפיל עצמו תוך ארבע שנים , 
כלומר עלייה ריאלית של % 51 בשנה לפחות . הוא ציין בחיוב את הפחתת דמי הביטוח 
הלאומי לכלל המעסיקים , בשיעור של % 4 בציינו כי סעיף זה נכלל בתוכניתו ואושר 
בממשלה לפני כשלושה שבועות . השר הבהיר , כי יש לדאוג ש%58 עד % 09 מהעולים 
ישתלבו במגזר התעשייתי והעסקי . הוא הזהיר כי שימור היחס הנוכחי בין הסקטור 
היצרני והציבורי יהווה כישלון לכלכלה הישראלית , ויקשה בעתיד להבריא את 
המשק . לדבריו , סוד צמיחת המשק , הוא בהעלאת רמת הוודאות הכלכלית ועידוד 
השקעות להקמת מפעלים . השקעות שכאלה צריכות להתבצע גם מחוץ למרכז ההשקעות 
הממשלתי . השר דיבר על הצורך בליברליזציה במטבע זר וחשיפת הבנקים בישראל 
לתחרות , שתאפשר יבוא הון באופן חופשי . דבר זה יגרור אחריו את הוזלת שיעורי 
הריבית במשק . לגבי תוספות השכר אמר כי אלה לא יהיו עוד מובנות מאליהן . 
בהקשר זה טען , כי בזמנו ניתנה לעובדי קונצרן כור העלאה חריגה של % 01 במשכורתם , 
וזה הביא להפסד של כ051 מיליון דולר וגרם לראשית המפולת של כור . הנהלת 
כור דרשה אז מהממשלה שתעשה פיחות ובכך תשחוק שכר העובדים . " לא עוד הדרך 
הקלה הזו פיחות ושינוי בשער החליפין לא מכסים ניהול כושל ואי - התייעלות . 
על האדם לעשות קודם לביתו לפני שהוא בא לאחרים בבקשת עזרה " , אמר . בהתייחסו 
למינויים האישיים והפוליטיים , אמר כי המינויים בחברות ציבוריות וממשלתיות 
ובמשרדי הממשלה חייבים להיות על בסיס מקצועי לחלוטין . " בחירת אדם לא 
מוכשר על בסיס אישי או פוליטי מטיל כתם בראש ובראשונה על מי שלוקח אדם כזה 
לעבודה " , אמר . 
