ואשינגטון ( מיוחד ל"הארץ " ) . שר הביטחון משה ארנס מגיע היום לוואשינגטון 
על מנת לגבות את מה שהובטח לישראל באורח כללי מדי , לפני שיפלו כאן בקרוב 
ההחלטות על התקציב האמריקאי לשנה הבאה שבהן עלולים צרכיה של ישראל להידחק 
למקום שני בהתחשב במתנות הרבות באספקת הנשק למדינות ערב . הבעייה שתעמוד 
בפני ארנס אינה מתמקדת רק בסל הקניות שהוא מביא עמו . למרות שזה יהיה נושא 
עיקרי יהיה עליו לשכנע את ברי - שיחו האמריקאים כי נשקפת סכנה לפער האיכותי 
הצבאי של ישראל . בפנטגון אין מספיק עירנות לשאלה רגישה זו . כל דבר שהובטח 
לישראל על - ידי האמריקאים עומד להימכר מיד למדינות ערב ואולי גם בכמויות 
גדולות יותר . כך יקרה בין השאר עם מסוקי האפאצי שישראל קיבלה בשבוע שעבר 
וטילי הפטריוט שהיא עומדת לקבל . ההבטחות שניתנו עד כה לישראל היו כלליות 
מדי והשר ארנס יבקש שהפעם תינתנה הבטחות חד - משמעיות גם בקשר למועדים ולכל 
הפריטים . אם הדרישות לא תוצגנה בצורה ברורה עלולה ישראל לסיים בקבלת שתי 
סוללות טילי פטריוט ומספר מסוקי אפאצי ותו לא . במקביל לכך עומדת שאלה בוערת 
נוספת ביחסים בין ישראל וארה"ב בתקופת המשבר במפרץ : שיפור התיאום בין המדינות 
במקרה שתפרוץ מלחמה באזור והשאלות שתתעוררנה לאחר יישוב המשבר . פנייה בקשר 
לכך נעשתה כבר לאחרונה באיגרות נפרדות ששוגרו מישראל לנשיא ארה"ב , לשר 
החוץ ולשר ההגנה . שאלה מרכזית אחרת היא האם על ישראל לבקש מחילת חובות בשל 
אספקת ציוד צבאי שקיבלה וכך להינות במתנה שזכתה בה מצרים . שר החוץ לוי 
דיבר כבר על אפשרות זו בביקורו בוואשינגטון , אך אנשי ביטחון טוענים כי 
מוטב שישראל תבקש הגדלת סיוע צבאי במקום מחילת חובות . ויתור על חובות יקל 
אמנם על קופת האוצר הישראלי , אך לא יוסיף במישרין לעוצמה הצבאית של ישראל 
כאשר מאזן הכוחות מתערער בגלל משלוחי הנשק האמריקאים לערבים . החוב הצבאי 
של ישראל לארה"ב מגיע כיום ל5 . 3 מיליארד דולר ואם תבקש ישראל תוספת לסיוע 
הצבאי , במקום מחילת חובות , נראה כי היא תתבטא בעלייה בחוב מ8 . 1 מיליארד 
ל51 . 2 או אפילו 5 . 2 מיליארד בשנה . 
