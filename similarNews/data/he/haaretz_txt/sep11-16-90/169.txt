הגדרתו הקלאסית של קלאוזוויץ של המלחמה " קונפליקט של אינטרסים גדולים 
המוסדר על ידי דם " ניתנת בהחלט להחלה על המתרחש באזור המפרץ . בגדד אכן 
שפכה דם כדי להשתלט על כוויית . ההסגר הוא אכן אקט של מלחמה , שלדברי 
סדאם חוסיין נכונים או לא כבר הביא למותם של תינוקות עיראקיים רבים בשל 
מחסור במצרכי מחיה או תרופות . ומה בדבר אלה שמתו ועוד ימותו מבין עשרות 
אלפי הפועלים הזרים החוצים , יחד עם נשים וילדים , את המדבר הלוהט ? הנשמות 
הטובות הרוצות לראות ביורשם של נבוכדנצר וסאלח א - דין את גואלם של העניים , 
אינן יכולות שלא להיווכח כאשר הן צופות בדמותו על המרקע , על מטפחות המשי 
שלו וחנחוני הזאב שהתחפש לסבתא של כיפה אדומה , שמוחו אינו מוטרד יתר על 
המידה מגורלם של אומללים אלה . עוד פחות מטריד אותו גורלם של " אורחי המדינה " , 
המופקרים לחסד גחמותיו ותחבולותיו ומיטלטלים בין הפחד לשמש מחסום חי והתקווה 
לחזור למולדתם . עם זאת , אולי כל מה שראינו עד כה לא היו אלא המתאבנים . 
איך לא לרעוד לנוכח המחשבה מה יקרה אם יחליט גורג בוש להשמיע את קולם של 
התותחים ? די יהיה בהימצאותם של בני ערובה כדי להפוך את אחד התסריטים הנשקלים 
השמדת היעדים הצבאיים העיראקיים בהפצצות מרוכזות לאחת הטרגדיות הגרועות 
ביותר של מאה זו , שכבר חדלה לספור אותן . באשר לנחיתה בכוויית או בעיראק 
עצמה , האקלים לבדו הוא כבר ערובה שלא יהיה זה טיול תענוגות . מה עוד שקיים 
הסיכון שבמקום להודות בתבוסתו , ינסה סדאם חוסיין לעורר במזרח התיכון מלחמת 
הכל בכל , תוך הישענות על האלרגיה הערבית לציונות , כדי להקים חזית רחבה 
נגד אלה המעיזים לצאת כנגדו . קפמאבינבתנאים אלה אפשר להבין שהבית הלבן עדיין 
מהסס . " לא תהיה מלחמה אלא אם עיראק תתקוף ראשונה , צעד שיהיה משגה חמור " , 
אמר בשבוע שעבר הגנרל שוורצקופף מוצק הגוף , העומד בראש חיל המשלוח האמריקאי . 
ההודעה על פגישת בוש - גורבצוב היתה באותה נימה . לאחר שלהפתעת רבים , 
וללא ספק בראש ובראשונה של סדאם חוסיין עצמו , תמכה מוסקווה בכל החלטות 
מועצת הביטחון בנושא עיראק , היא לא הסתירה את הסתייגויותיה מהצבת כוחות 
אמריקאיים במזרח התיכון . הבית הלבן אינו יכול אפוא לחזק את תדמית ההבנה 
בינו לבין הקרמלין ובו - בזמן לפתוח במעשי איבה . עם זאת , לו גורג בוש 
אכן היה נאלץ לפתוח בהם , היה הדבר ללא ספק לשביעות רצונם של אי אלו מנהיגים 
ישראליים , מצריים , אפילו סעודיים , כמו גם לשביעות רצונו של חלק מהאינטליגנציה 
המערבית . אבל פרט למקרה שמועצת הביטחון היתה מאשרת פעולה כזו , היתה פעולה 
צבאית מתעלמת ללא ספק מכמה גורמים חשובים : מהמלצות האו"ם . אחת התוצאות 
החיוביות הנדירות עד כה של הסערה הנוכחית , היא היקף הקונסנסוס בין המדינות 
החשובות בעולם בדבר הצורך לפעול לכיבוד החוק הבין - לאומי , נלשם כך להעניק 
משנה תוקף לתפקיד האו"ם . אם משווים הסכמה זו להסכם על נמיביה , ולהתקדמות 
הניכרת שהושגה במשא ומתן על קמבודיה , עולה שהאו"ם ממלא במידה רבה וגדלה 
את התפקיד שהפקידו בידיו לפני 54 שנה המעצמות המנצחות , ושבמשך רוב הזמן 
לא מסוגל היה למלאו . זו היא התפתחות מבטיחה מכדי להרשות להעמידה בסימן 
שאלה על ידי פעולות חד - צדדיות . משאיפות שותפותיה של ארצות - הברית . 
למרגרט תאצר נוח לציין שלמעט בריטניה וצרפת , האירופים גילו רק התלהבות 
מוגבלת מן הפרשה , והיא הקפידה , בדבריה בפרלמנט הבריטי בשבוע שעבר , 
להשאיר את כל האופציות פתוחות . נשארת בעינה העובדה שגו רוגלי מצא לנכון 
לכתוב ב"פייננשל טיימס " ב13 באוגוסט , כי " אין שום ספק באשר לדרך שבה 
רואים הבריטים את המצב : נוסחת האמברגו במסגרת שהוגדרה על ידי האו"ם היא 
הזוכה לתמיכת הרוב . . . אין שום סימן לקיומה של סיעה הדוגלת במלחמה בתוך 
הממשלה " . אותה גישה קיימת בצרפת , שבה מדגישים הפקידים הבכירים , החל 
מנשיא הרפובליקה וכלה בזק שיראק , את הצורך להחזיר את הדברים לקדמותם במסגרת 
האו"ם . מדעת הקהל האמריקאית . בגיליון מה3 בספטמבר פירסם " ניוזוויק " 
תוצאות ברורות מאוד של משאל דעת קהל : % 57 מהנשאלים תומכים בעמדתו של בוש 
במשבר ( לעומת % 81 ) . % 08 ( לעומת % 71 ) מצדדים בהמתנה ובהשהיית פעולה 
צבאית נגד עיראק , עד אשר אפשר יהיה לדעת יותר על השפעת העיצומים המיושמים . 
משאל אחר שתוצאותיו פורסמו ב7 בספטמבר ב"וולסטריט גורנל " , גילה רוח מלחמתית 
יותר . אבל רק חודשיים מפרידים בין הבחירות של חלק מחברי קונגרס ושל מושלי 
המדינות . לעתים רחוקות פתחו האמריקאים בנסיבות כאלו במלחמה חמה . הבעיה 
כולה היא להיווכח אם אכן קיים סיכוי להשיג את היעדים שהניעו את התפרסותם 
של כוחות רבים כל כך במפרץ , בלי לפתוח באש . ולשם כך חייבת תחילה להיות 
הסכמה ברורה בשאלה מה הם יעדים אלה . היעדים המשתמעים מהחלטות האו"ם ברורים : 
על בגדאד להחזיר את כל כוויית לשלטון הלגיטימי שלה . זה הכל . בצד האמריקאי 
מסכימים ליעד זה , אבל מרחיקים לכת ממנו . כרגע המטרה היא בראש ובראשונה 
להרתיע את עיראק מפלישה לערב הסעודית , אם יש לה כוונה כזאת , כפי שניתן 
לחשוש מבדיקת צילומי לוויין . נראה שיעד זה הושג . מאוחר יותר דיבר בוש 
על הפלתו של סדאם חוסיין , אך כרגע יעד זה אינו נראה עוד כלול בסדר היום . 
אולם רעיון אחר מוצא מהלכים בחוגים רבים : ניצול מבחן הכוח הנוכחי כדי 
לשלול מעיראק בעתיד כל יכולת למהלומה כימית או גרעינית . קרוב לוודאי , 
שמרבית שכנותיה שך עיראק לא היו מתנגדות לו המחיר שהיו נדרשות לשלם לא היה 
גבוה מדי . ולבסוף , בין היעדים המיוחסים לארה"ב בנכונות רבה על ידי אלה 
החוששים מעוצמתה , קיים גם היעד להבטיח שליטה קבועה על האזור ועל משאבי 
הנפט שלו . לסיכום : קואליציה אינה יכולה לפטור עצמה מבדיקה דקדקנית של 
יעדיה . את האמצעים יש להפעיל בהתאם למטרות . לא יכולה שלא להיות הסכמה 
בדבר הצורך לבטל את הפיכת ה2 באוגוסט , אלא אם נודה בכך שהחוק הבין - לאומי 
אינו אלא הבל הבלים , וכי חוק הגונגל הוא החוק היחיד של האנושות . אבל 
אז פירוש הדבר הוא הצורך בחימוש וויתור על כל אסמכתא מוסרית , על כל אמונה 
בקדמה . מהרגע שבו אנו מציבים את עצמנו במישור החוק הבין - לאומי , דרוש 
מינימום של אחידות ועקביות עצמית , ולפיכך יש לדחות את הרעיון שמבין החלטות 
האו"ם אפשר לבחור בין אלו שצריך ליישם , ובין אלו שצד זה או אחר יכול לפטור 
עצמו מיישומן . אם נדבק בפעולה היחידה שהתירה מועצת הביטחון , היינו בהסגר 
בלבד , חיוני הוא שהצדדים השונים המעוניינים ישיבו באורח ברור על השאלה , 
אם יכול לדעתם מצור להיות הרמטי ויעיל דיו כדי לאלץ את סדאם חוסיין לוותר , 
או אם לנוכח הזמן השוחק את המוראל של הכוחות הצבאיים , כמו של העורף , 
יש לסדאם יסוד סביר לחשוב כי במלחמת התשה תהיה ידו על העליונה . ממבט 
ראשון , רבים המיטיבים להכירו , כולל שכניו האיראנים , שהתפנית בת 063 
המעלות שלו כלפיהם הצהילה אותם בלי לגרום להם לשנות כהוא זה את דעתם עליו , 
נוטים להנחה הראשונה . כישלונן הבולט של קריאותיו החוזרות ונשנות של סדאם 
חוסיין למרד של סעודים ושל מצרים מחזק ניתוח זה . אך מה ניתן לעשות במקרה 
ההפוך ? האם ניתן להעלות על הדעת שסדאם חוסיין , שעד כה לא גילה צל של נכונות 
לוויתור , אכן ייסוג לאחר שיובהר לו כי אין לו שום סיכוי להשיג את יעדיו ? 
האם הפחד מאובדן יוקרה ושלטון לא ידחוף אותו דווקא לפעולה נואשת כלשהי ? 
אמנם נכון הוא שאין מי שמסוגל כמוהו לשנות את דעתו לבקרים . אך בכל זאת , 
האם אין אינטרס לעודד אותו לגלות תבונה תוך ניסיון לחשוב על הסדר כולל , 
שיחול על חימוש לא פחות מאשר על סכסוכים טריטוריאלים , ושייצב סוף סוף 
את החבל המסוכסך ביותר בעולם ? קפמאבינהאם בתנאים אלה לא יהיה זה נבון שלא 
לדחות א - פריורי את התוכנית הסובייטית לוועידה בנושא המזרח התיכון , ואת 
רעיונו של גיימס בייקר להקים ארגון ביטחון אזורי , כשההצעה ראשונה עשויה 
בהחלט להביא למימוש השנייה ? בקשר להצעה השנייה , הועלה תקדים ברית בגדאד , 
הזכור שלא לטוב . אך אז , לפני קרוב ל04 שנה , המטרה היתה לגייס את מרבית 
המוסלמים למסע צלב אנטי - סובייטי . כיום המטרה אינה אלא לספק לתושבי האזור 
את האמצעים לחיות יחד בשלום , במידה מסוימת בנוסח הרעיון הגורבצובי בדבר 
" בית אירופי משותף " . כרגע קיימת הסכנה שלפי שעה אין בחירה אלא בין שני 
פתרונות גרועים : 1 . עם או בלי מלחמה , תכונן ארצות - הברית , שלאחר 
הירידה הסובייטית הופכת לזאנדרם היחיד , את ההגמוניה הישירה שלה באזור לאורך 
זמן . 2 . אותה ארצות - הברית , שלא תצליח להניע את סדאם חוסיין לוויתורים , 
תחזור לבדלנות החסודה ומלאת הסלידה , שלה הטיף עם פרישתו מהשלטון גורג 
וואשינגטון , ושמעולם לא נטשה לחלוטין את תת - התודעה הקיבוצית שלה . 
ופירוש הדבר , יד חופשית למעלליו של מי שחולם להקים מחדש את קיסרות בבל . 
מן ההכרח להעניק חשיבות יתר לתסריטי השלום ולא לתסריטי המלחמה , כיוון 
שהדרך הטובה ביותר להימנע ממלחמה היא עדיין לחשוב על סוג השלום שיוכל להפוך 
אותה למיותרת . ובה במידה חיוני לתכנן למזרח התיכון מבנה אזורי במסגרת האו"ם , 
שיהיה חזק דיו כדי לשים קץ למעגל השטני של חלומות הגמוניה , אשר לעתים 
קרובות כל - כך השקיעו חלק עולם זה בדם ואש . 
