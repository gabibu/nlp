ואשינגטון ( מיוחד ל"הארץ " ) . מחלקת ההגנה של ארה"ב מתכווונת למכור לסעודיה 
583 טנקים משוכללים מסוג אם - 1 איי - 2 , הרבה מעל להיקף המתוכנן של עסקת 
הטנקים עם סעודיה , שתוכננה לפני פלישת עיראק לכוויית . כך מסר אתמול העיתון 
" ניו - יורק טיימס " , בהסתמכו על דיווח של פקידים בממשל האמריקאי . כתב 
העיתון מסר כי ייתכן שהפנטגון יודיע על כך לקונגרס כבר בשבוע הבא , ויבקש 
ממנו לאשר את העסקה המורחבת . לפי הדיווח , אפשר שהעסקה המורחבת תכלול 
גם נגמ"שים מסוג אם - 2 ( בראדלי ) , המצוידים בתותחים ובטילים נגד טנקים . 
פקידי ממשל אמרו לכתב העיתון , כי בימים אלה הממשל בודק ברוח חיובית גם 
בקשה של איחוד נסיכויות המפרץ להצטייד בטנקים החדישים . הטנקים שעשויים 
להימכר לסעודיה הם דגם משופר של הטנק אם - 1 . הם מצוידים בתותח גדול יותר 
ובטכנולוגיה מתקדמת יותר . ערכו של טנק כזה מעל שלושה מיליון דולר , והוא 
נחשב לטנק הכבד המתקדם והמשוכלל ביותר בארסנל האמריקאי . העסקה חורגת אף 
מהיקף עסקת החירום , שעליה נמסר בשבוע שעבר בוואשינגטון , הכוללת 42 מטוסי 
אף - 51 , 051 טנקים אם - 06 ועוד פריטי נשק , בערך כולל של 2 . 2 מיליארד 
דולר . הטנקים הנכללים בעסקה זו נלקחים בימים אלה ממחסניהן של יחידות השריון 
האמריקאיות , כדי לשלוח אותם בבהילות לצבא הסעודי . הארסנל הסעודי אינו 
כולל עדיין טנקים מסוג אם - 1 . מומחים צבאיים אומרים , כי החלפת הטנקים 
המיושנים שבידי סעודיה בטנקים המשוכללים האלה , יאפשרו תיאום מוצלח יותר 
בין חיל האווויר המתקדם של הממלכה לבין כוחות הקרקע שלה . מומחים צבאיים 
מעריכים , כי הממשל מעוניין להעביר במהירות חקיקה בקונגרס לשם ביצוע העסקה , 
כדי לנצל את האווירה הפתוחה והאוהדת השוררת עתה בבית הנבחרים האמריקאי , 
בכל הקשור למכירת נשק לסעודיה . 
