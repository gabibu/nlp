רשות העתיקות החלה בפעולות לשימור אמת המים בקיסריה , לאחר שבחורף שעבר 
התמוטטו שתי קשתות המחזיקות את האמה . במשך שנים כוסתה האמה בחול , ועתה 
בשלב הראשון יפונה ממנה החול וחברת " כורי זיפזיף צפון " תשווק אותו למפעלי 
בנייה ברחבי הארץ . ברשות העתיקות מעריכים כי חשיפת האמה תסתיים תוך חודשיים . 
עם תום החשיפה , יהיה צורך לחזק את הקשתות , אולם ביצוע פעולה זו תלוי 
במציאת מקורות מימון . האמה , המצויה מצפון לאתר העתיקות , שימשה בתקופה 
הרומית להובלת מי מעיינות לקיסריה , והפכה במשך השנים לסמלה של העיר . 
