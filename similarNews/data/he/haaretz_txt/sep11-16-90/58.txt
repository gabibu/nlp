עולים חדשים מברית - המועצות מתכננים לבנות לעצמם דירות בעזרתן של 52 עמותות , 
שהוקמו במיוחד למטרה זו . העולים מתכננים להקים בדרך זו כעשרת - אלפים 
יחידות דיור בכל רחבי הארץ , בסיועו של " הפורום הציוני " של יהודי בריה"ם . 
לאחרונה יצאה אל הפועל יוזמה ראשונה במסגרת זו בירושלים ובלוד . במסמך , 
שחיבר יועץ " הפורום הציוני " , תא"ל ( מיל ) שעיה לזרסון , הועלתה 
הצעה , שעל - פיה כל קבוצת עולים מבריה"ם , שתתאגד בעמותה לבניית דירות 
ותנהג לפי קריטריונים ציבוריים , תזכה בייעוץ , בהכוונה ובהדרכה בעת ההתארגנות 
הראשונית ואף בסיוע נוסף למימון המשכנתא . צוות מתנדבים מקצועיים , שיגוייס 
מטעם " הפורום הציוני " , יסייע לעולים בתחום הבנייה וילווה את העמותה במגעיה 
עם הרשויות ועם מוסדות השלטון , בכל הקשור לקידום פרויקט הבנייה של העמותה . 
עם צוות המתנדבים יימנו אדריכלים , מהנדסי בניין , חשבי בנייה וכלכלנים , 
שיקיימו את המגעים עם הקבלנים . נתן שרנסקי , נשיא " הפורום הציוני " , 
אומר כי בעוד שהממשלה עשתה " מעט מאוד " בתחום הדיור לעולים החדשים , 
" עשויות העמותות האלה לסייע לקליטה באופן משמעותי , לשביעות רצונם המלאה 
של העולים , וזאת כבר בתוך חודשים ספורים . העמותות יחסכו לעולים בין 02 
ל03 אחוזים מעלות הבנייה " . גורמים בענף הבנייה מגדירים את הערכותיו של שרנסקי 
כ"אופטימיות ביותר " . זאת בשל העובדה , שבשנים האחרונות חדלו חברות בנייה 
גדולות להשתתף במכרזים , שפירסמו עמותות העוסקות בבנייה . חברות בנייה 
רבות , שבנו עבור עמותות , נקלעו לקשיים והגיעו בחלקן אל סף פשיטת רגל . 
כיום יש רק חברות בנייה מעטות , המסכימות לבנות עבור עמותות בנייה והמחירים 
שהן דורשות אינם כאלה המאפשרים להוזיל את עלויות הבנייה באופן כה משמעותי . 
