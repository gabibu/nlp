מסובך בתיקון חוק , שהתקבל בוועדת חוקה חוק ומשפט ושעד כה תרם רק מעט למטרה 
שלשמה הותקן , והיא לפתוח את האפשרות ללמוד משפטים לכל הרוצים בכך . מאבק 
מר מתנהל בין הגורמים השונים על מהות ההכרה במכונים למשפטים , ובתווך מצויים 
התלמידים שכבר נרשמו למכון למשפטים רמות - משפט , ושעדיין אינם יודעים אם 
בתום לימודיהם יורשו לגשת לבחינות לקבלת רשיון עורך דין . בשבוע שעבר תקף 
ח"ך אוריאל לין , יו"ר ועדת חוקה חוק ומשפט , את לשכת עורכי הדין על תביעתה 
למתן הכרה אקדמית למכונים שאינם אקדמיים , ואת קבוצת עורכי הדין הפועלת 
נגד ביצוע החוק והאשים אותה בניסיון לחסום את הדרך בפני מועמדים חדשים למקצוע 
עריכת דין . הוא הזהיר , כי " נצטרך להסיק מסקנות באשר למעמדה ולסמכותה 
של לשכת עורכי הדין בכלל " . קפמאליד4לין אף הטיח דברים קשים במועצה להשכלה 
גבוהה וקבע , כי " במסגרת המוסדות להשכלה הגבוהה לא יימצא היום פתרון של 
אמת לרכישת השכלה גבוהה בישראל " . לפי התיקון , ניתנת הסמכות ללשכת עורכי 
הדין ולכל אוניברסיטה שיש בה פקולטה למשפטים זה חמש שנים לפחות , להעניק 
הכרה למכון משפטים לא אקדמי . להלכה , אילו ניתנה הסמכות בידי לשכת עורכי 
הדין בלבד , יכלה זו לאשר פתיחת מכוני משפטים מקצועיים ( לא אקדמיים ) 
, שרוב המרים בהם עורכי דין , והיתה מתירה לבוגרי המכונים להתמחות ולגשת 
לבחינות הלשכה לשם קבלת רשיון עורכי דין . ואולם , הסמכת מוסדות אקדמיים 
לעניין זה יצרה בעיה משולשת . ראשית , לשכת עורכי הדין תובעת עתה לפרש 
את החוק כך , שהכרה במכונים חייבת להיות הכרה אקדמית . בעניין המכון 
למשפטים רמות - משפט , שהקימה אוניברסיטת תל - אביב בקמפוס האוניברסיטה , 
הלשכה דורשת כי האוניברסיטה תעניק הכרה אקדמית למכון מטעם סנאט האוניברסיטה , 
וטוענת כי אין להסתפק בהכרה מינהלית בלבד של הוועד המנהל . לשכת עורכי הדין 
גורסת , שהואיל והאוניברסיטה , כמוסד אקדמי , מעניקה הכרה ופיקוח למכון 
לא אקדמי , יש לדאוג גם לרמת לימודים אקדמית , על ידי מורים אקדמיים . 
עם זאת , אין מדובר כאן בהענקת תואר אקדמי לבוגרי המכונים . לא הועילה 
לאוניברסיטה ולח"ך לין התנגדותם לדרישה זו . לשכת עורכי הדין עומדת בתוקף 
על תביעתה , ואף הרבתה את מבוכתם של התלמידים ב"רמות משפט " בהודיעה , 
כי רק בתנאי שאוניברסיטת תל אביב תעניק ל"רמות - משפט " הכרה אקדמית תהיה 
הלשכה מוכנה להתיר לבוגרי המכון להתמחות כעורכי דין . תביעה דומה הגישה 
לשכת עורכי הדין למכללה למינהל , שהקימה מכון לא אקדמי למשפטים בתל - 
אביב . הלשכה נתנה אישור זמני למכון לשנה אחת , והתנתה את המשך אישורה 
בכך , שהמכללה תשיג הכרה אקדמית למכון למשפטים מהמועצה להשכלה גבוהה . 
המועצה רואה בכך הפעלת לחץ לא הוגן עליה , שכן אם תחליט לא להעניק הכרה 
זו , יאשימו אותה בהתנכלות לתלמידים המעוניינים בלימוד משפטים . כאן נכנסת 
לתמונה הצלע השנייה בבעיה . המועצה להשכלה גבוהה רואה עצמה מעורבת מרגע 
שאוניברסיטה נתבעת להעניק הכרה אקדמית למוסד שאינו חלק אקדמי ממנה . לאחר 
שהתקבל תיקון החוק בכנסת , פנה יו"ר הוועדה לתכנון ולתקצוב במועצה להשכלה 
גבוהה ( ות"ת ) , פרוף יעקב זיו , אל הרקטורים של האוניברסיטאות והזכיר 
להם , כי את ההסמכה להעניק תואר ראשון במשפטים קיבלו מהמועצה . הוא הבהיר , 
שעל פי החוק ניתן לאוניברסיטה להקים מכון לא אקדמי כעסק , אך לא כשלוחה 
אקדמית , ודרש מכל אוניברסיטה לקבל את אישור המועצה לכל צעד שיעשו בנושא . 
על דרישתו זו של פרוף זיו , לפקח על תהליך ההכרה , יצא קצפו של ח"ך לין , 
הרואה בה ביזוי החוק . לין תבע מנשיא המדינה ומראש הממשלה לפטר את פרוף 
זיו , ואף דרש מהיועץ המשפטי לממשלה לשקול את העמדתו לדין . אומר פרוף 
זיו : " מה אוכל לומר לסטודנט למשפטים , המשלם במכון למשפטים שכר לימוד 
כפול מזה של עמיתו בפקולטה למשפטים , ואינו מבין מדוע בתום לימודיו אינו 
מקבל תואר ראשון , מה גם שהמכון נדרש להשיג הכרה אקדמית בתוכנית הלימודים 
שלו ? פרוף זיו משער , כי בסופו של דבר תקרא המועצה להשכלה גבוהה לאוניברסיטאות 
להימנע מערבוב תחומים , ותעמוד על כך שיהיה ניתוק פיסי בין האוניברסיטאות 
לבין המכונים למשפטים , שיקבלו הכרה מינהלית בלבד . וכאן הצד השלישי של 
הבעיה . המכונים למשפטים נדרשים על ידי לשכת עורכי הדין לקיים רמת הוראה 
שווה לזו של האוניברסיטאות ולצורך זה מחפשים מרצים אקדמיים ( אף על פי 
שאין מזכים את התלמידים בתואר אקדמי ) . את המרצים האקדמיים הללו הם שואבים 
בראש וראשונה מן המורים בפקולטות למשפטים , השמחים לעבוד שעות נוספות בקמפוס 
עצמו , בשכר כפול מזה שמשלמת להם האוניברסיטה . ואולם , בתחום הוראת המשפטים 
שורר מחסור בכוח אדם , ושאיבת מרצים אקדמיים למכונים למשפטים עוד מחמירה 
את הבעיה . קפמאליד4מחסור זה הוא , כנראה , הגורם הראשון במעלה שעיכב את 
אוניברסיטת חיפה עד כה מהגשת בקשה לאישור הפתיחה הסופי של פקולטה למשפטים 
בשנת הלימודים תשנ"ב , חרף האישורים שקיבלה מהמועצה להשכלה גבוהה . כיצד 
תיפתר התסבוכת ? לדברי ח"ך לין , לא תהסס ועדת חוקה חוק ומשפט לשנות 
את החוק באופן שיפקיע מלשכת עורכי הדין ומהאוניברסיטאות את סמכותן למתן אישורים 
לפתיחת מכוני המשפט , אם יסרבו לפעול במגמה המגדילה את מספר לומדי המשפטים 
בישראל . פרוף זיו מסכים עם ח"ך לין בחלק זה של פרשנות החוק : גם הוא סבור , 
כי משנחקק תיקון החוק , אין צורך אלא בהכרה מינהלית כדי לקיים את הלימודים 
במכונים , וכי לשם כך אין הכרח להעסיק מורים אקדמיים ( מהפקולטות למשפטים ) 
ודי בכוח הוראה מקצועי ( עורכי דין ) . עם זאת , דעתו של פרוף זיו רחוקה 
מאוד מגישתם של יוזמי התיקון בחוק לשכת עורכי הדין . לדעת יו"ר ות"ת , 
מי שרצה להרחיב את האפשרויות ללימוד משפטים באמצעות מכונים למשפטים , 
צריך היה לקבוע בחוק כי מכוני משפט לא אקדמיים יוכלו לקבל ללימודים אך 
ורק מועמדים שכבר יש בידם תואר אקדמי בתחום כלשהו . 
