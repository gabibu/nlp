הטלוויזיה הישראלית מקרינה היום , אחרי חצות , עוד פרק בסדרת הטלוויזיה 
שבה מככב הבלש בן האלמוות של אגתה כריסטי , הרקול פוארו . את התפקיד ממלא 
השחקן דייוויד סושה והוא הראשון שמתאים , פחות או יותר , מבחינת המראה 
החיצוני , לתאור הפיסי המפורט של הבלש הבלגי היהיר בספריה של כריסטי : 
בניגוד לפיטר יוסטינוב שגילם את פוארו בסרטים , סושה אינו גבוה ולא שמן 
במיוחד . כריסטי יצרה אותו ואהבה אותו , גם אם לפעמים אפילו היא חשבה שהוא 
בלתי נסבל בשחצנותו . במוצאי שבת ימלאו 001 שנים להולדתה של אגתה כריסטי , 
שהיא ללא עוררין מחברת ספרי הבלש הפופולרית בעולם . היא נולדה בטורקי , 
בדרום דוון , ב51 בספטמבר 0981 . אחרי ילדות מאושרת , שנקטעה עם מותו 
של האב , התפתחה לנערה מופנמת וביישנית . עבודתה בבית - חולים בעת מלחמת 
העולם הראשונה הקנתה לה ידע רחב בתרופות וברעלים . ב14 מתוך 66 ספריה הבלשיים 
הרעל הוא האמצעי לרצח או להתאבדות . את הספר הראשון , " הרצח המסתורי בסטיילס " 
( זה היה שם הבית שבו גרה אז עם בעלה הראשון , ארציבלד כריסטי ) , כתבה 
כתוצאה מהתערבות עם אחותה מאדג . גוהן ליין מהוצאת בודלי - הד הוציא את 
הספר לאור , והחתים אותה על חוזה לחמישה ספרים נוספים . פוארו נולד אחרי 
שעלילת הבלש כבר היתה מוכנה , והפליטים מבלגיה באנגליה של מלחמת העולם השנייה 
שימשו לו השראה . היא חיפשה שם פרטי שיהיה יומרני , ועל כן בחרה בהרקול , 
ועשתה אותו משוגע לסדר , כיוון שהיא עצמה היתה מאוד לא מאורגנת . ב6291 
התפוררו נישואיה הראשונים והיא נעלמה ל01 ימים וסבלה מהעדר זיכרון זמני . 
באותה שנה יצא גם הספר שנחשב לאחד המפורסמים בספריה : " הרצח של רוגר 
אקרויד " , שבו הביאה לקיצוניות את ההנחה שבסיפור הבלשי הקלאסי הדמות הבלתי 
סבירה ביותר היא הרוצח . פוארו לא היה הבלש היחיד שיצרה : היתה , כמובן , 
גם מיס מרפל , הקשישה האנגלייה התמימה , ובני הזוג טומי וטאפנס ברספורד , 
ומחברת ספרי הבלש אריאדנה אוליבר , והבלש הפרטי פארקר פיין , ודמות ערטילאית 
( שרק הבלש שבסיפור והקוראים מודעים לו ) בשם הארלי קווין ( שיבוש מכוון 
של ארלקין ) . היא פירסמה ששה ספרים תחת השם מארי ווסטמקוט , ובמשך 51 
שנה איש לא ידע שזו גם זו אגתה כריסטי . היא פירסמה אפילו ספרי שירה וספר 
על חפירות ארכיאולוגיות , שנולד מנישואיה השניים , לארכיאולוג מאקס מאלוון . 
ב7491 הזמין הבי - בי - סי אצל כריסטי תסכית מיוחד . המלכה האם מרי התבקשה 
לבחור בסופרת האהובה עליה ובחרה את כריסטי . כריסטי כתבה את " שלושה עכברים 
עיוורים " , שבמשך הזמן הפך ל"מלכודת עכברים " , שעשה היסטוריה בתיאטרון . 
ב2991 ימלאו 04 שנה להצגה הראשונה , ו"מלכודת עכברים " לא מתכוונת לרדת 
מהבמה . אבל כשהתחילה כריסטי לכתוב לתיאטרון , ועיבדה לשם כך את ספרי פוארו , 
היא הורידה אותו מהבמה . היא הרגישה היטב שהדמות שלו תאפיל על הדמויות 
האחרות . אחר כך הפכה למוסד , " שמייצר ספרי בלש כמו נקניקיות " כך כתבה 
בעצמה . " כאילו יקרה אסון אם הציבור לא יקבל כריסטי לכריסטמס " , התלוננה 
וכתבה . נכדה מספר כי מעולם לא אמרה באמצע היום " אני חייבת לכתוב עתה " 
וכי היתה החביבה בסבתות . בשנותיה המאוחרות נפרדה בהדרגה מכל גיבוריה , 
כשהיא מביאה אותם לשיבה טובה או אל מוות לא אלים . הספר האחרון שהתפרסם 
בחייה היה " סליפינג מרדר " . אחרי מותה , ב6791 , הופיעה האוטוביוגרפיה 
שלה ועוד ספר , שכלל את הפרשיות האחרונות של מיס מרפל . אבל ספריה לא הפסיקו 
לצאת לאור . מו"לים בארה"ב נאבקים על הזכויות . בישראל מוציא אותה לאור 
ם . מזרחי . לקראת מלאות 001 שנה למותה יצאו כל הספרים במהדורות חדשות , 
והאנגלים כמו שהם יודעים עורכים אירועים , מוציאים ספרי זיכרון ומעריכים 
שהרקול פוארו ימשיך לחקור פרשיות גם בשנת 0002 . דמויות שמעולם לא חיו לא 
יכולות למות , כידוע . 
