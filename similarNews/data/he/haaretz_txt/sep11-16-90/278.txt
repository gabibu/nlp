" מלאכת השלום באזור איננה רק יאסר ערפאת , כי אם העם הפלשתיני , לפיכך 
עמדת ערפאת לא תשפיע על המשך התייחסותנו לבעיה הפלשתינית , אותה אנו מחשיבים 
כלב הסכסוך במזרח התיכון " , אמר אמש נשיא מצרים חוסני מובארק בתום שיחת 
עבודה עם מזכיר המדינה האמריקאי גיימס בייקר בארמון ראס אל - תין באלכסנדריה . 
בייקר הוסיף בעניין זה , כי קיים הסכם בין ארה"ב למצרים בזכות הפרדתו של 
משבר המפרץ ממאמצי השלום באזור . מובארק ובייקר הדגישו בתום שיחתם , כי 
יש לפעול למציאת פיתרון של שלום למשבר המפרץ . לדברי כתבים ערביים הביע 
הנשיא מובארק הסתייגות מהתוכנית האמריקאית לגיבוש סידורי ביטחון אזוריים 
להבטחת השלום והיציבות במפרץ . מזכיר המדינה האמריקאי קיים אתמול שיחת עבודה 
בארבע עיניים עם הנשיא מובארק שנמשכה שעתיים . רק מאוחר יותר הצטרפו חברי 
המשלחת הנלווים אל השר בייקר ושרי מימשל מצריים בכירים . מאוחר יותר נועד 
הנשיא מובארק עם משלחת הקונגרס האמריקאי , חברי ועדת המשנה לאשראי , המורכבת 
מתשעה סנאטורים בראשות גון מורתא . הנשיא הבהיר את עמדת מצרים בשאלת המפרץ . 
בשיחה השתתף גם שגריר ארה"ב במצרים פרנק ויזנר . 
