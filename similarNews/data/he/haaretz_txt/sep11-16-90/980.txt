בית המשפט העליון זיכה אתמול שני אחים תושבי מחנה הפליטים שועפט שליד ירושלים 
מאשמת סחר סמים . השניים הורשעו בראשית השנה בבית המשפט המחוזי בירושלים . 
אחד האחים , מאגד גודה , נידון ל04 חודשי מאסר בפועל , מתוכם 42 בגלל 
הפעלת עונש על - תנאי , וכן ל03 חודשי מאסר על - תנאי . אחיו , חאלד , 
נידון ל01 חודשי מאסר בפועל ו41 חודשים על - תנאי . השופט המחוזי , צבי 
כהן , הרשיע אותם על סמך שיחה שהקליט עבריין , גמאל טאהה , שהיה באותה 
עת סוכן סמוי של המשטרה . בהקלטה , שאיכותה גרועה , נשמע הסוכן שואל את 
חאלד על " חומר " , כלומר סם , ומיד לאחר מכן הוקלטה פגישה עם אדם אחר , 
שמכר לסוכן 048 . 0 גרם סם הרואין ב022 ש"ח . השופט אימץ את גרסת המדינה 
כי הקלטת מלמדת שהסוכן רכש את הסם מידי האח מאגד , בתיווכו של האח חאלד . 
ואולם בא - כוחם של האחים , עו"ד יעקב קמר , טען כי מאגד שהה באותה עת 
בבית קרובי משפחה בבאר - שבע , ואילו חאלד אמנם נפגש עם הסוכן ונשאל על 
" חומר " , אך דחה את השואל והלך לדרכו . האחים ערערו על הרשעתם לבית המשפט 
העליון , והשופטים דב לוין , אליעזר גולדברג ומיכאל בן - יאיר קיבלו כאמור 
את הערעור . השופט בן - יאיר , שכתב את פסק הדין , קבע כי התביעה לא הציגה 
כל ראיה מהימנה להאשמות שהועלו : בקלטת לא הוזכר כלל שמו של מאגד , ואילו 
זיהוי הקולות בקלטת לא היה ודאי . לגבי האח , לא הוכח מהקלטת כי התכוון 
לתווך במכירת הסם , ואפשר להבין את דבריו גם כניסיון לדחות את הסוכן המשטרתי . 
