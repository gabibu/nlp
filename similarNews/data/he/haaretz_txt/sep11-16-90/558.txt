סיעת המערך במרכז השלטון המקומי החליטה אתמול להשעות עצמה מחברותה במרכז 
ולהקים מסגרת אירגונית נפרדת , שתייצג את ענייניהם של כלל הרשויות המקומיות 
בישראל . האירגון החדש יקרא ארמ"י ארגון רשויות מקומיות בישראל . סיעת 
המערך נימקה את פרישתה בשיתוק המתמשך לדבריה בגוף זה , עקב ריב סמכויות 
הניטש בין שני נציגי הליכוד בראשות המרכז ראש עיריית לוד , מקסים לוי , 
המכהן כיו"ר מרכז השלטון המקומי , לבין ראש עיריית הרצליה , אלי לנדאו , 
יו"ר מועצת המרכז והנהלתו המצומצמת . שני נציגי המערך בהנהלת מרכז השלטון 
המקומי , ראש עיריית ראשון לציון , מאיר ניצן , סגן יו"ר המרכז וראש עיריית 
עכו , אלי דה קסטרו , יו"ר סיעת המערך במרכז , טענו כי הסכסוך , איפשר 
לממשלה לקבל שורה של החלטות , הקשורות לרשויות המקומיות , מבלי להיוועץ 
במרכז השלטון המקומי . יו"ר סיעת המערך במרכז השלטון המקומי , אלי דה - 
קסטרו , קרא לכל הרשויות להצטרף לגוף החדש ללא שיוך מפלגתי . המערך תובע 
חלוקת הנכסים בשלטון המקומי ואת חלקו היחסי בתקציבי המרכז . כמו כן תובע 
המערך ייצוג יחסי בכל חברות בנות של מרכז השלטון המקומי . מכלל כ081 ראשי 
רשויות מקומיות , 72 בלבד נמנים על המערך . במועצת מרכז השלטון המקומי 
יש למערך 44 נציגים , מכלל כ002 חברי המועצה . בהנהלת המרכז לסיעת המערך 
72 נציגים מכלל 39 החברים בהנהלה . לליכוד יש 43 נציגים . לדברי מקסים לוי , 
יו"ר המרכז השלטון המקומי סיעת הליכוד תבדוק את ההיבטים המשפטיים של פרישת 
המערך ודרישתו לחלוקת נכסי המרכז . לטענת לוי , ראשי רשויות ועיירות פיתוח 
המשתייכות למערך , קיבלו בהפתעה את החלטת סיעת המערך ואחדים מראשי הרשויות 
הודיעו כי המהלך נעשה ללא תיאום איתם והם יתנגדו לו . יו"ר מרכז השלטון המקומי 
דחה גם את טענות סיעת המערך על שיתוקו של המרכז , אולם אישר כי לנדאו מנסה 
לשבש את עבודת המרכז , על ידי פניות מרובות לערכאות משפטיות . 
