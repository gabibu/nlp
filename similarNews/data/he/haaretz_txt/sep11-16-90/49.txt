אני רואה עניין ציבורי רב בכתבתה של עדנה ארידור ( " רפואה לא צלולה " , 
" הארץ " , 8 . 51 ) ובתגובתו של פרוף חיים הרשקו ( " עמוד שדרה בסכנה " , 
" הארץ " , 8 . 3 ) . על הפרק עומד מעמדה של הרפואה הפנימית , המספקת 
את החלק הנרחב ביותר של השירות הרפואי לחולה , אם במגזר האמבולטורי , 
תחת הכותרת " רפואת המשפחה " , אם במגזר האשפוזי במחלקה פנימית או במחלקות 
של תת - מקצועות פנימיים . פרוף הרשקו מונה בין הסיבות להתערערות מעמדה של 
הרפואה הפרטית את פיגור הרפואה האמבולטורית לעומת הרפואה האשפוזית ; ריבוי 
החולים הסיעודיים , המציפים את חדרי המיון ואת המחלקות הפנימיות ; ואת 
העובדה שלרופא הפנימי " אין מכשיר ואין מעבדה ומכון משלו ולפיכך בעיני החולה 
הוא אינו מייצג את הסמכות העליונה בשטח " . אף שגם אני סבור שהסיבות הללו 
נכונות , איני יכול לשחרר את הפנימאים מחלקם באחריות למצב . להוציא את המחלות 
הזיהומיות , שהטיפול בהם , המבוסס על תרופות אנטיביוטיות , הוא על פי 
רוב פשוט וקצר למדי , הרוב המכריע של המחלות בתחום הרפואה הפנימית הוא מחלות 
כרוניות מערכתיות , ניווניות , תפקודיות , ממאירות וכו , עם או בלי התלקחויות 
חריפות . בשל ההיקף הגדול של התחלואה הכוללת מערכות רבות בגוף , בשל התפתחויות 
הטכנולוגיה הרפואית הן באבחון והן בטיפול , ובשל הידע ההולך ומתרחב החלה 
התמחות של רופאים בחלקים שונים של הרפואה הפנימית , כגון מחלות לב , איברי 
עיכול , כליות , דם וכו . המגמה היא לדעת יותר ויותר על פחות ופחות " . 
נטיית המומחים במה שכונה תת - מקצועות ברפואה הפנימית היתה להשתחרר מהאפוטרופסות 
של הפנימאים . הם פתחו מרפאות , מכונים ואף מחלקות מיוחדות , וכך פיצלו 
את הרפואה הפנימית . כדברי פרוף הרשקו , הם הצטיידו במכשור חדיש שהרשים 
את החולה והחדיר בו תחושה שהוא נמצא בידיו של מומחה - על , לעומת הפנימאי 
מהסוג הישן , שהמשיך להשתמש במסכת ובמד לחץ - דם בלבד . כאן אני רואה את 
אחריותם של הפנימאים . הם נתנו יד לפיצול הרפואה ונגררו אחר הזוהר של 
הרפואה הראוותנית , המרשימה את החולה בטכנולוגיה , בעוד שידעו כי רובם 
המכריע של החולים אינו זקוק לטיפול המשוכלל והיקר של המומחה . בהעדפת חולים 
" מעניינים " הם העמיקו את הפער בין הרפואה האמבולטורית , שטיפלה במקרים 
השגרתיים , לבין הרפואה האשפוזית , שעסקה במקרים מדעיים . דבר זה פגע במידה 
רבה בתדמיתו של רופא המשפחה בעיני החולים , אך בעיקר בעיני עצמו . מכאן 
נטייתו של הרופא הצעיר להימנע מלרדת ל"מעמד הנחות " של רופא מרפאה ולשאוף 
להיות מומחה . מכאן גם דרישתם של רבים מן החולים להפנותם , בכל תלונה , 
למומחים . אך כל רופא בעל ניסיון קליני בינוני יודע שעד % 08 המתלונות 
ומהמחלות של הפונים למרפאות ניתנות לטיפול על - ידי רופא המשפחה במסגרת האמבולטורית . 
קיימת סתירה במאמרו של פרוף הרשקו , האומר בתחילה שהנוער גודש גם היום את 
שורת המתמחים ברפואה הפנימית , ולקראת הסוף הוא מפנה את תשומת הלב למחסור 
במתמחים , שעלול להביא לירידה ברמת הרפואה במחלקות . האמת היא , שרופאים 
צעירים אינם מעוניינים להתמחות ברפואה פנימית , ולכן הפנימאים ניסו ללא 
הועיל לאלץ את כל מי שמעוניין להתמחות בתת - מקצוע לעבור את מסלול הרפואה 
הפנימית , כדי להבטיח כוח - עבודה במחלקות . נגד השיטה הפסולה הזאת כבר 
נזעקו כמה מומחים . אשר למספר הגדול של חולים סיעודיים בחדרי המיון ובמחלקות 
הפנימיות , הבעיה קיימת ומטרידה גם בארצות אחרות . ריבוי האוכלוסייה הזקנה 
בחברה המודרנית הביא לעלייה ניכרת במספר החולים הכרוניים , וביניהם רבים 
הסיעודיים . צודק פרוף הרשקו שאין מקומם של חולים אלה בחדרי מיון או במחלקות 
פנימיות , אלא בבית או במוסד מתאים . הסיבה להפנייתם לבתי - חולים כלליים 
היא רק בחלקה מחסור במיטות סיעודיות . בעיקרה היא נעוצה במחסור בצוות מקצועי 
מוסמך , שיטפל בחולים אלה במסגרת אחרת , זולה בהרבה . הרופאים הצעירים 
חונכו שזה מתחת לכבודם לעסוק בחולה הזקן הכרוני , ושאין למעשה מה לתרום 
לו מהידע המקצועי שהושג בעמל רב . אם רופאים בעלי ידע נרחב היו מוכנים 
לטפל , מחוץ לכותלי בתי - החולים , בחולים הזקנים הכרוניים ( סיעודיים 
או לא ) , במלוא הסמכות המקצועית , לא היה צורך להפנותם לעתים כה קרובות 
לחדרי מיון או למחלקות פנימיות . אם זאת כוונת הפורום של מנהלי המחלקות הפנימיות , 
באומרם שהרופא הפנימי חייב לצאת מהמחלקה ולהקדיש חלק ניכר מפעילותו לעבודה 
אמבולטורית ( לרבות מוסדות לאשפוז כרוני ) , ואם אכן יהיה אפשר ליישם 
את השיטה המהפכנית הזאת יהיה בכך מן הברכה . פרוף הרשקו טוען , שבעיית 
הרפואה הפנימית אינה שאלה של יוקרה אלא של ארגון . דעתי היא , שהבעיה אינה 
של ארגון , אלא בעיקר של תפיסה וגישה . אם לא יחול בה מפנה יסודי ומהיר , 
לעמוד השדרה הרפואי נשקפת סכנה , שעלולה אף להחמיר עם הזמן . 
