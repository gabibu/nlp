פאריס ( מיוחד ל"הארץ " ) . הולך ומחריף המתח בצמרת הקהילה היהודית בצרפת 
על רקע מאבק מתמשך בין המנהיגות הרשמית לבין המנהיגות הדתית . עיקר המאבק 
מתנהל בין הארגון הפוליטי של הקהילה , הקרי"ף , בראשו עומד זאן קאהן , 
לבין המנהיגות הדתית , הקונסיסטואר , בראשותם של הרב הראשי זוזף סיטרוק 
וראש הקונסיסטואר של פאריס , בני כהן . עם התחזקותה של ההקצנה הדתית בקרב 
יהדות צרפת , מנסה ההנהגה הדתית לחזק את כוחה ולהגדיל את משקלה . בימים 
אלה , ממש לפני תחילתה של השנה החדשה , הנחשבת כחשובה ביותר בכל הקשור 
לאיסוף תרומות לסיוע בקליטתם של יהודי בריה"ם בישראל , מגיע המאבק לשיא 
חדש . על - פי הסכם פנימי של הגורמים השונים בקהילה היהודית , המגבית היא 
הגוף דרכו מבוצעות ההתרמות . המנהיגות הדתית התעלמה מכך , ופתחה במבצע 
איסוף תרומות עצמאי . אנשי הקונסיסטואר טוענים כי המנהיגות הדתית היא המייצגת 
את הקהילה היהודית ולא המגבית וחבריה . אנשי המגבית והקרי"ף טוענים לעומת 
זאת , כי הם היחידים הזכאים לאסוף תרומות , וכי קיים חשש שהכספים יועברו 
רק לישיבות בישראל . היום אמור בני כהן להיפגש עם דוד דה - רוטשילד , העומד 
בראש המגבית בצרפת , בניסיון להרגיע את האווירה . על - פי הערכות , במצב 
שנוצר לא ניתן להגיע להסכמה אמיתית . יחד עם זאת ברור לשני הצדדים כי מאבק 
גלוי עשוי לגרום נזק לתדמיתה של הקהילה היהודית . 
