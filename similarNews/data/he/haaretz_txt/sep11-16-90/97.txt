מדובר בשלושה חוקים , המעגנים את תוכניתי להגברת התעסוקה , שאושרה על - 
ידי הממשלה לפני שבועיים : חוק לעידוד השקעות הון , חוק הליכי תכנון ובנייה 
הוראת שעה וחוק מעסיקים . תכליתם של החוקים להביא לעידוד השקעות הון ולהציע 
מסלול נוסף של ערבות מדינה . כמו כן , המגמה היא לאפשר לשר האוצר לבטל 
או להפחית את שיעור מס המעסיקים לסקטור העסקי . הממשלה קיבלה את הצעתי להפחית 
את מס המעסיקים למגזר העסקי החל מהאחד באוקטובר 09 . אם היינו ממתינים עד 
ששר האוצר היה מביא הצעה לממשלה להוריד את מס המעסיקים , הממשלה היתה צריכה 
לדון בהצעת החוק , ועד שהיו מזמנים את ועדת השרים לאשר את ההצעה ואת הכנסת 
לדון בה בשלוש קריאות היה חולף זמן רב . לכן העברנו חוק המסמיך את שר האוצר 
להוריד את מס המעסיקים . בהצעתי המקורית , נקבע כי המדינה תשתתף בשני שלישים 
בערבויות להלוואות בגין השקעות חדשות , כנגד שליש שישקיע היזם בהון עצמי . 
משרד האוצר ביקש לקבוע כי % 05 מהערבות יינתנו על - ידי המדינה , % 03 על - 
ידי המשקיע ו%02 על - ידי הבנקים , ובלבד שהבנקים יהיו מוכנים להשתתף בהסדר 
בלא תביעת ביטחונות נוספים , מעבר לנכסי המפעל . זה שבועיים שאנו מנסים 
להשיג את הסכמת הבנקים להחלטת הממשלה , אך הדבר לא קרה . שלשום העלתי את 
הנושא בממשלה , והוחלט כי אם במהלך היום יובא כתב הסכמה של הבנקים לתוכנית , 
נחזור להצעה שהתקבלה בממשלה . אם לא יגיע כתב כזה , שיניח את דעתו של 
ראש הממשלה , נגיש מחר לכנסת את הצעתי המקורית , לפיה המדינה תעניק ערבות 
של שני שלישים בגין ההלוואה שתינתן למשקיע , והמשקיע ישקיע בהון עצמי שליש 
נוסף . הצענו להפעיל מסלול נוסף של ערבות מדינה , כי אחת הבעיות המרכזיות 
בהשקעות בארץ נובעת מכך שמפעלים מתקשים להשיג אשראי בלא ביטחונות נוספים . 
ביטחון מספיק , לפי המושגים של הבנקים , הוא פי 53 מערך ההלוואה . הדבר 
לא ניתן להשגה בהרבה מקרים , בעיקר בהשקעות שאינן עתירות נכסים בני - מימוש . 
במקרה כזה , המשקיע מתקשה להשיג אשראי ולא ניתן לבצע את ההשקעה . כדי 
להתגבר על הבעיה , הצענו להעניק ערבות מדינה למשקיעים , במסגרת מרכז ההשקעות . 
המסלול של ערבות המדינה הוא מסלול מהיר , ויהיה קצר מהנתיב שעוברות בקשות 
למענק , בגין השקעות חדשות . במסלול שהצענו יש משום חיסול הבירוקרטיה . 
מחר אגיש את הצעות החוק לקריאה ראשונה במליאת הכנסת . לאחר אישור המליאה 
הן יועברו לוועדת הכספים , לקראת הכנתן לקריאה שנייה ושלישית . איני נוהג 
לחרוץ משפט בלא עיון ראוי , ובשלב זה לא אוכל לחוות את דעתי על התוכנית . 
