גורמים במשטרה מסרו אמש כי המשטרה מנהלת מגעים עם אחד העצורים בפרשת האזנת 
הסתר לעיתונאי מרדכי גילת , כדי להפוך אותו לעד מדינה , וככל הנראה יעלה 
הדבר בידיה . במשטרה סירבו להגיב על כך . טבעת החשדות סביב איש המשטרה הבכיר 
שהעסיקו מקורבי שר הפנים אריה דרעי , הולכת ומתהדקת . על פי החשד פעל האיש 
בשירותם של מקורבי דרעי באיסוף מידע על עדים ועל גורמים אחרים המעורבים בחקירת 
שר הפנים . לטענת מקורבים לחקירה הוא עמד בראש המבצע שכלל ציתות לגילת ועיקוב 
אחר עו"ד משה גלזנר , הממונה לשעבר על מחוז חיפה במשרד הפנים ועד מרכזי 
נגד דרעי . מקורות אחרים במשטרה אומרים כי הבכיר אכן היה מעורב בחקירה , 
אך לא עבר על החוק ותפקידו התמצה בייעוץ בלבד . מפכתבגורמים במשטרה מסרו 
כי חקירתו של השר דרעי בשבוע שעבר ארכה עשר דקות בלבד , והשר מסר רק את 
שמו , מספר תעודת הזהות שלו , שם אביו , שם אחיו ומקום עבודתו . דרעי 
לא השיב לשאלות החוקרים ומסר להם פתק שבו נכתב כי בעצת עורכי דינו הוא שומר 
על זכות השתיקה , וכי את דבריו יאמר בבית המשפט . הוא הציע לחוקריו להגיש 
לו את שאלותיהם בכתב . חוני מזעקי , העצור בחשד שהתקין את מכשירי ההאזנה 
בביתו של מרדכי גילת , נחקר במשטרה בחשד שהתקין מכשיר האזנה גם בביתו של 
המפכ"ל טרנר . פרטים אלה מסר ביום ששי פרקליטו של מזעקי . מפכ"ל המשטרה , 
רב ניצב יעקב טרנר , שוקל לעתור לבג"ץ כדי לחייב את היועץ המשפטי לממשלה , 
יוסף חריש , להאזין לקלטת שיחתם של טרנר והעיתונאי מרדכי גילת . טרנר רוצה 
שחריש יקשיב בהקדם לקלטת , כדי להזים את חרושת השמועות בדבר התבטאויות המפכ"ל 
בשיחה עם גילת . ביום ששי פנה המפכ"ל ליועץ המשפטי וביקש ממנו לפעול לזירוז 
הדיון בעתירתם לבג"ץ של גילת ואחרים נגד השמעת הקלטת , כדי שבית המשפט יפסוק 
בדבר סמכותו של חריש להאזין לה . בהחלטה שפרסם ביום חמישי קבע חריש כי הוא 
מוסמך להאזין לקלטת , אך ימתין להכרעת בג"ץ . ח"ך אמנון רובינשטיין ( שינוי ) 
קרא אמש לראש הממשלה , יצחק שמיר , להוציא את השר דרעי לחופשה עד לתום 
חקירת המשטרה נגדו . 
