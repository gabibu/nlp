ניו - יורק ( ע"ץ ) . שופט בית המשפט העליון של מדינת ניו - יורק השעה 
אתמול , על - פי בקשת ממשלת ישראל , את הוצאת ספרו של איש המוסד לשעבר 
בארה"ב . כך הודיע המו"ל האמריקאי של הספר " בדרך המרמה " , מאת ויקטור 
אוסטרובסקי . השופט מייקל דונצין הזמין אליו בסוף השבוע שעבר את המו"ל , 
מהוצאת הספרים " סנט מרטינס פרס " , כדי שיוכל להגן על זכותו להוציא את 
הספר . אולם בסופו של דבר החליט להורות על הפסקת ההפצה של הספר בחנויות 
הספרים . השופט גם הורה להוצאת הספרים להחזיר אליה כ000 , 71 עותקים , שכבר 
נשלחו לחנויות או למועדוני ספרים . המו"ל הודיע כי בכוונתו לערער על החלטה 
זו . בשבוע שעבר הוציא בית המשפט העליון במחוז אונטריו שבקנדה שם מתגורר 
כיום ויקטור אוסטרובסקי צו מניעה זמני דומה , שהורה על השעיית פרסום הספר 
עד ל71 בספטמבר , גם זאת על - פי בקשת ממשלת ישראל . השופט דונצין ציין , 
כי מדינת ישראל נימקה את בקשתה באומרה , כי הספר " נותן פומבי למידע סודי 
ביותר , העלול בין היתר לסכן את חייהם של אנשים , המועסקים על - ידי מדינת 
ישראל , ולהסב נזק למדינת ישראל " . השופט גם אסר על פרסום כל ספר , מאמר 
או כתבה , שיהיו קשורים בפעילותו של אוסטרובסקי במוסד . העיתון הקנדי " אוטאווה 
סיטיזן " כתב כי בספר , המכיל כ003 עמודים , מוזכרים בין היתר פרטים הנוגעים 
לפשיטת חיל האוויר הישראלי על הכור הגרעיני בעיראק , ביוני 1891 . 
