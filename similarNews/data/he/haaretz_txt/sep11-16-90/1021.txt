רבת עמון ( ע"ר ) . ההנהגה המאוחדת של האינתיפאדה קראה לבעלות בריתה 
של עיראק להפסיק את אספקת הנפט למדינות המערב ולשגר חיילים שיתמכו בעיראק 
נגד הכוחות המערביים במפרץ הפרסי . הקריאה של הנהגת האינתיפאדה הועברה במכתב 
שהוקרא בפני משתתפי כינוס של 021 נציגים משמונה מדינות ערביות שבאו להביע 
תמיכה בעיראק . " הבה נתאחד מאחר שכולנו מטרות . הבה ניתן לאוייב לחוש 
שיש קוברה במיטתו של כל מי שקושר נגד עיראק " , קרא עבאס זאקי , נציג אש"ף , 
מתוך המכתב . הכותבים פנו ללוב ולאלגיר לחדול ממכירת נפט למערב ולשגר חיילים 
לעיראק . המפגש שהחל בשבת אורגן על ידי מפלגות ארגוני המשתייכים לאש"ף ואיגודים 
מקצועיים . ועדה של הכינוס מכינה הודעה שתוכרז במושב הנעילה היום ולדברי 
המארגנים היא תכלול דרכים מעשיות לתמיכה בעיראק . מנהיגי האינתיפאדה קראו 
לסוריה להוציא את כוחותיה מערב הסעודית כמו גם ליתר הכוחות הזרים . הם קראו 
למצרים ולמרוקו להתנגד להחלטות ממשלותיהן לשלוח חיילים וקראו לעם הערבי להתנדב 
לשירות צבאי בעיראק ולהקים לטובתו קרנות סיוע מיוחדות . 
