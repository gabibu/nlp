בג"ץ דחה לפני ימים מספר את עתירתו של תושב השטחים נגד הריסת ביתו ופסק כי 
ניתן להסתמך על חומר חסוי המלמד על מעשי החשוד מבלי לעיין בחומר . בדצמבר 
9891 הודיעו השלטונות לעותר , מוחמד חסן שואהין , תושב כפר יטא בהר - חברון , 
כי צה"ל עומד להרוס את ביתו , בגלל ששיכן בו את בן - דודו , פעיל בכוחות 
ההלם , שיזם פגיעה במשתפי פעולה בכפרו . פרקליטת העותר , לאה צמל העלתה 
ארבע טענות עיקריות נגד הריסת הבית . לדבריה , השימוש באמצעי הריסת בתים 
הוכח כבר כבלתי יעיל והפגיעות במשתפי הפעולה לא פוחתות אלא דווקא מתעצמות . 
החומר הראייתי שהיה בידי המפקד הצבאי ביום הוצאת הצו היה מצומצם בהיקפו 
ובחינת החומר הזה אינה מצדיקה את הצו . עוד טענה צמל כי ביצוע הצו עלול 
להסב נזקים לבתים הסמוכים לבית המיועד להריסה . טענה נוספת שהעלתה : חלק 
מהראייות עליהן התבסס צה"ל הן חסויות , ומכיוון שלא ניתן לבודקן אין לסמוך 
עליהן . " מאחר שהעונש של הריסת בתי חשודים ננקט כענישה סביבתית מרתיעה , 
כיצד ניתן יהיה להרתיע כשהמעשים בגינם בוצעה ההריסה הם חסויים " , שאלה 
צמל . לאחר שנבחנו הטענות דחה בג"ץ את העתירה . לגבי יעילות השיטה פסק בג"ץ , 
כפי שכבר פסק בעבר : " אין לנו יסוד שלא לקבל את העמדה כי לולא השימוש 
בתקנה 911 ( להחרמת בית , המאפשרת את הריסתו ) , היו הפרות הסדר הציבורי 
רבות יותר וקשות יותר " . קפידבינבאשר לחשש מפגיעה בבתים שכנים אמרו שופטי 
בג"ץ כי נחה דעתם מהצהרת המפקד הצבאי שהריסת הבית תתבצע בכלים מכניים ולא 
בפיצוץ וכך לא יינזקו בתי השכנים . באשר לשאלת החומר החסוי , הציעו השופטים 
לפרקליטת שואהין כי תסכים שהם לבדם יעיינו בחומר החסוי , כדי שניתן יהיה 
לבדוק את שיקול דעתו של המפקד הצבאי , אך היא סירבה . לפיכך קבעו השופטים 
דב לוין , גבריאל בך ומיכאל בן - יאיר : " כיוון שכך ומאחר שבית המשפט 
לא ייחס לרשות המחליטה , א - פריורי , חוסר תום לב או אי - סבירות בקבלת 
החלטתה , קשה לתאר איך יוכל בית המשפט לפסול במקרים כגון דא את מסקנותיו 
של המשיב מבלי שהחומר החסוי כולו מסור לעיונו ולבדיקתו " . השופטים קבעו 
כי למרות שלא עיינו בחומר החסוי הם מייחסים לו משקל . הם הוסיפו כי להצדקת 
הפעלתו של אמצעי כהריסת בית ראוי לבחון את כל מעשיו של העצור , בין אלה 
שנזכרים בחומר הראיות הגלוי ובין אלה שמפורטים בחומר הראיות החסוי . 
