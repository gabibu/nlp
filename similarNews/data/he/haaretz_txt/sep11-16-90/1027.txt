מפכ"ל המשטרה , רב ניצב יעקב טרנר , אמר אתמול כי אין עדיין תאריך לסיום 
החקירה בפרשת דרעי , וכי החקירה תימשך ככל שיידרש . לדבריו , הוגדל צוות 
החוקרים העוסק בפרשה , והוא מונה קרוב לחמישים איש . " מזמן לא היתה חקירה 
בסדר גודל כזה " , אמר , והיא משתקת את היחידה הארצית לחקירות הונאה כמעט 
בכל התחומים האחרים . המפכ"ל אמר את הדברים במסיבת עיתונאים שהתקיימה אתמול 
לרגל החג . הוא לא היה מוכן להשיב לשאלה אם השר דרעי יזומן לחקירה נוספת . 
עוד אמר טרנר כי יש פניות של רבנים , שאינם קשורים פוליטית לש"ס , בבקשה 
לאפשר לצבי יעקובסון , יועצו האישי של השר דרעי , ולאלי צוביירי , עוזרו 
הפרלמנטרי של ח"ך אריה גמליאל מש"ס , לעשות את החג בביתם . הפניות נוגעות 
לשמירת החג בלבד , אמר . " לא היו פניות מסוג אחר " . תוקפם של צווי המעצר 
של השניים יפוג לפני ראש השנה . השיקול אם לבקש את הארכת מעצרם יקבע על 
ידי צרכי החקירה בלבד . " הייתי שמח שחקירתם תסתיים לפני החג אבל אני לא 
חושב שכך יתפתח " , אמר . הוא סירב לומר אם המשטרה תבקש הארכת מעצר נוספת . 
עוזי ברגר , ראש אגף החקירות המטה הארצי אמר כי המשטרה ניתקה מגע עם " מיסטר 
איקס " , שלגביו פורסם בעיתוני סוף השבוע שהוא משרת את אנשי דרעי . גם " מיסטר 
איקס " הכחיש מעורבות בנושא זה . מפכ"ל המשטרה התייחס בדבריו גם לפרסומים 
בתקשורת בסוף השבוע על פיהם מפקד מחוז מרכז , יגאל מרכוס , נמנע מלידע 
אותו על מסירת הקלטת , שבה הוקלטה שיחתו עם העיתונאי מרדכי גילת , לידי 
המשטרה ביום ראשון שעבר בערב . לדברי המפכ"ל , אכן היה איחור בהעברת האינפורציה 
לגבי הקלטת . היא הובאה למשטרה בסביבות השעה שבע בערב , והוא עודכן רק 
בסביבות חצות על ידי עיתונאי . " ביררתי את העניין . התשובות שקיבלתי 
לא הניחו את דעתי , אבל איני יכול לדעת יותר ממה שקיבלתי . אני לא מעז 
לחשוב שמפקד מחוז תל אביב עשה זאת בכוונה " . עוד אמר המפכ"ל כי " יחסי 
העבודה ביני ובין מרכוס בסדר גמור . אנו משרתים אותו עניין " . פרשת האזנות 
הסתר על ידי אנשי דרעי לטלפונים של גילת , וחשיפת פרשת החוקרים הפרטיים 
שקיבלו מידע חסוי ממאגרי מידע של גופים ציבוריים תמורת שוחד , הפתיעה מאוד 
בהיקפה ובעוצמתה את המשטרה . " ידענו שקיימת תופעה כזו בארץ " , אמר טרנר , 
" אולם לא שיערנו עד כמה יש סכנה להרגשת החירות של הפרט , ועד כמה מדינת 
ישראל אינה נותנת הגנה מספקת בתחום סודיות הפרט " . הוא אמר כי המשטרה תעלה 
את הטיפול בתחומים אלה לסדר עדיפות גבוה , שיתבטא בהקצאת משאבים וכוח אדם . 
בסכמו את שמונה החודשים שחלפו מראשית השנה אמר טרנר כי חלה עלייה של % 3 . 
21 בתאונות הדרכים הקשות לעומת התקופה המקבילה אשתקד , אם כי שיעור ההרוגים 
ירד ב%9 . 8 . מאז ינואר נהרגו בתאונות דרכים 432 איש לעומת 752 בתקופה 
המקבילה אשתקד . הנזק הכספי הנגרם כתוצאה מתאונות הדרכים נאמד , על פי 
התבטאויות האוצר ושר התחבורה , בכשלושה מיליארד שקלים לשנה . לדבריו , 
בימים הקרובים תתקבל החלטה לגבי קצב הגיוס של 004 השוטרים הדרושים להקמת 
משטרת תנועה ארצית . " אין שום מחקר המוכיח כי משטרת תנועה תביא להפחתת 
תאונות הדרכים , אולם זה הדבר היחיד כרגע שיכול לאפשר לנו לפרוץ דרך , 
וחייבים לתת צאנס לכך " . המפכ"ל אף סיפר המשטרה עומדת לקלוט עולים לשורותיה . 
07 עולים חדשים , ברובם מבריה"ם , ממתינים לפתיחתו של קורס שוטרים מיוחד , 
שיכלול אולפן . אתמול הגיש נציב קבילות השוטרים והסוהרים במשרד המשטרה את 
הדו"ח השנתי . מהדו"ח עולה כי לא חל שינוי משמעותי במספר הקבילות שהוגשו 
בשנת 099891 לעומת השנה הקודמת . בשנה זו התקבלו 944 קבילות לעומת 044 
קבילות אשתקד . מהדו"ח בולט שכמות הקבילות המוגשות בשב"ס התייצבה לעומת 
שנים קודמות שבהן היו תנודות חריפות כלפי מעלה ומטה . הנושא המוביל בקבילות 
הוא סיווג , שכר וביצוע תשלומים . סה"ך טופלו 434 קבילות , כ%04 מהן 
נמצאו צודקות . % 25 נמצאו לא צודקות , ו%8 לא בורר משום שנציב קבילות לא 
היה מוסמך לדון בהן . 
