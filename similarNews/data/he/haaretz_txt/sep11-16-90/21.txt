באחד משלבי המסע שלו לים להד"ם ( כפי שהוא מתועד בספר חדש - ישן " המסע 
המופלא של הקרפד " מאת יעקב שבתאי , הוצאת זמורה - ביתן ) פוגש הקרפד , 
שבורח מהבית כדי למצוא את עצמו , את הפרעוש , בעיר שבה קוראים ליום לילה 
וללילה יום . כשקרפד חוקר למה זה כך , הוא מקבל את התשובה הבאה : " אין 
בזה שום טעם . וזהו בדיוק טעמו של הדבר " . וזה גם טעמם של הסיפורים שסיפר 
יעקב שבתאי לבתו בשנות הששים , כשעוד היה בקיבוץ . מן הסיפורים צמח מחזה 
שמזכיר את " עליסה בארץ הפלאות " , על היצורים המדברים עמה באי - גיון , 
וגם את " פינוקיו " ואת " פו הדב " . הקרפד בורח מבית הוריו כדי למצוא 
את ים להד"ם , ונסחף להופיע בקרקס , ומגיע לעיר השמחה , ובסוף מגלה אחרי 
שהוא פוגש הרבה יצורים ומדבר אתם בהרבה חוכמות לשוניות שים להד"ם היה ממש 
ליד הבית . אחרי המסע הוא מקבל בכל זאת דרגת אדמירל , והמחזה מסתיים בשיר 
" הללו את הקרפד " , המסתיים כך : " ואתם ראיתם והכל ייאמנועכשיו לילה 
טוב כבר . אמן ואמן " . הספר יצא לאור בשנת 5691 בספריית פועלים , עם איורים 
של דני קרוון , שמאז לא אייר ספרים . יש דמויות שסירבו להצטייר ( החיפושית 
המזמרת והפרעוש בעל המטאטא או הזבוב , למשל ) , וגודל התמונה אינו מרמז 
בשום אופן על חשיבותה הפרטית או הציבורית . בסוף הספר הופיע מכתב בכתב ידו 
של זים - רגל , המוחה על הסילוף הגס של דמותו על ידי הצייר . בסוף הספר 
במהדורת זמורה - ביתן מופיע טקסט קצר שכתב קרוון , המגלה כי זהו בעצם ספרו 
הראשון של שבתאי , הרבה לפני " זכרון דברים " ו"סוף דבר " . הספר נעלם 
מהחנויות ב5691 , כשאזלה המהדורה הראשונה . עתה חוזר הספר למדפים בעיצוב 
חדש . חבל שאין מידע בספר אם המחזה הועלה בכלל בעבר . גם כך כדאי להתמודד 
אתו שוב , גם אם ברור שזו לא הפקת - כיס זולה כמו שתיאטרונים לילדים אוהבים . 
זהו טקסט שמצריך הפקה גדולה ובמאי רב דמיון . קפמאפרקהספר התשיעי של " הספריה 
החדשה " כולל שתי נובלות של דורית אבוש , תחת הכותרת המשותפת " קול שני " 
( ראה בהמשך ) . שני הסיפורים עוסקים בבעיות של זהות , ובראשון שבהם , 
" בית רעים " , משמש אדם שאיבד את זיכרונו כמין מראה שאמורה לעצב את זהותה 
של המספרת . אובדן הזיכרון של מייקל , בסיפור זה , הוא " סינדרום קורסקוב " , 
וזו תופעה שאיננה בדיה ספרותית . אנשי " הספריה החדשה " שלחו למבקרים 
יחד עם הספר את צילום הפרק " הימאי האבוד " מתוך ספרו של אוליבר סאקס , 
" האיש שחשב שאישתו היא כובע " . אותו פרק הוא תיאור של מקרה נוירולוגי 
של אדם שסובל מאובדן זיכרון , שעבורו קיים הווה בלבד , ללא עבר וללא עתיד . 
זיכרונו הקצר נמחק מיד , כמו לוח . ההשוואה בין שני הסיפורים מרתקת , 
מפני שאחת הדרישות המובלעות מאמנות בעיקר זו המספרת על מצוקותיהם הפנימיות 
של בני האדם היא שלא תהיה " קייס - סטאדי " . הנובלה של אבוש אמורה להיות 
" ספרות " , ואילו התיאור של סאקס הוא " קייס סטאדי " . ספרו של סאקס , 
" האיש שחשב שאישתו היא כובע " ( תרגום מוצלח במיוחד של השם האנגלי ( 
, ייצא לאור בקרוב בהוצאת " מחברות לספרות " , בתרגומו של אילן רוזנברג , 
שתירגם גם את ספרו הקודם , " יקיצות " , שיצא לאור באותה הוצאה . סאקס 
הוא יהודי - בריטי , בן למשפחת נוירולוגים , בן - דודו של אבא אבן , 
שעובד בארצות הברית . בזכות יכולת תיאורית נדירה ורגישות שאינה אופיינית 
להרבה רופאים , הוא מצליח לתאר ולחקור את הגבול החמקמק בין הגוף לנפש , 
ולהפוך תחום מורכב זה לנגיש לקורא שאינו מומחה . בספרו הוא כותב על " אובדנים " , 
שהם תחום העיסוק של הנוירולוגים , המאפשרים הצצה אל אותה ישות מופלאה שהיא 
המוח האנושי . אחותו של אבא אבן אומרת עליו " כשם שאבא אבן הוא קולה של 
ישראל , כך סאקס הוא קולה של הנוירולוגיה " . " האיש שחשב שאישתו היא כובע " 
היה לרב מכר מפתיע , הפך לאופרה מודרנית וזכה לתהילת - רגע גם מפני שהיה 
מונח על שולחנה של גלן קלוז בסרט " חיזור גורלי " . הצלחתו עודדה גם את 
מכירות " יקיצות " , המספר על חולי מחלת - שינה שהקיצו בזכות תרופה חדישה . 
הספר הזה שימש השראה למחזה של הרולד פינטר ומוסרט עתה . הופעתו בעברית 
עברה בלי הדים , ועותקיו נמצאו במכירה הגדולה של זמורה - ביתן , כאחת ההוכחות 
שהספר לא נקלט בחנויות . מאז כתב סאקס גם את " רגל לעמוד עליה " , שהיא 
תיאור מרגש של חוויותיו בתהליך החלמה משבר ברגלו , שכלל גם את אובדן תחושת 
הרגל , וגם את " לראות קולות " שהוא מסע לעולמם של חרשים . ספר מוקדם 
שלו עוסק במיגרנות . צריך רק לקוות ש"האיש שחשב שאישתו היא כובע " ייקלט 
בישראל בהצלחה שלה הוא ראוי . קפמאפרקלפני שספרה של דורית אבוש נקרא " קול 
שני " הוא היה אמור להיקרא " גוף שני " , וכך הוא מופיע בעלון למנויים 
הפוטנציאליים . אלא ששבועיים לפני ש"הספריה החדשה " יצאה לדרך , יצא לאור 
הרומן הראשון של עופר שלח ( בנו של חזי שלח , אחד השותפים של " הספריה 
החדשה " ) בסדרת " עמודים לספרות העברית " של זמורה - ביתן , והוא נשא 
את השם " גוף שני " . עתה יוצא לאור בהוצאת הקיבוץ המאוחד הלקסיקון הראשון 
שערך שלח , וזהו " לקסיקון לקולנוע " : 000 , 4 ערכים , למעלה מ000 , 
1 סרטים , מאות פילמוגרפיות מלאות של גדולי הבמאים , מונחים היסטוריים 
וטכניים , והדגשה על קולנוע ישראלי . שני כרכים , שמתחילים ב"אאואר , 
מישה " ( שחקן אמריקאי ) ומסתיימים ב"תשליל " . בין המונחים הטכניים מצאתי 
ב"ש " את המונח " 8 מ"ם " ואת " 53 מ"ם " , אבל לא הצלחתי למצוא " 61 
מ"ם " . לא נותר לי אלא להניח שזה רוחב שבין זה לזה . שלח מביא מראש בחשבון 
שעשויות ליפול טעויות ומבקש מהקוראים לסלוח לו בזכות העמל שהשקיע בהכנת שיעורי 
הבית . זהו אכן מפעל חלוצי , אבל גם מפעל חלוצי שהושקעה בו מלאכת אהבה 
רבה ראוי שייראה מרשים יותר . אמנם תמונה מתוך " זמנים מודרניים " על 
הכריכה נמצאת שם בדין , אבל אין שום סיבה שספר על קולנוע יופיע בצבע סגול - 
מזעזע . קפמאפרקממוצאי שבת יש מכירה גדולה גם במחסני הוצאת ספרים " מסדה " 
בגבעתיים . ספרים במחירים החל משקל אחד עד 51 , עם כמה יוצאי דופן יקרים 
יותר , אבל גם הם בהנחה גדולה מתחת למחיר הקטלוגי . יואב ברש אומר שמדובר 
בכ004 כותרים , שמהם נותרו במחסני ההוצאה בין 003 ל004 עותקים . הספרים 
שבמכירה הגדולה הזו הם אלה שכבר הרבה זמן לא נמצאים בחנויות , מפני שהללו 
החליטו כי נגמרו " חיי המדף " שלהם . זה לא רק גורלם של ספרים שהיו כישלון , 
אלא גם של " סטדי - סלרס " . ברש אומר כי זה לא חיקוי של המבצע של זמורה - 
ביתן , כי " מסדה " עורכת מבצעי מכירה כאלה במחסן מדי פעם . הפעם האחרונה 
היתה לפני שש שנים . המבצע יתחיל במוצאי שבת והוא מתוכנן עד ראש השנה , 
אבל ב"מסדה " ישמחו להיענות לדרישת הקהל ולהאריך אותו . 
