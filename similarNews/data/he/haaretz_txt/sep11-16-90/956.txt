הפוטנציאל הגדול ביותר לשיתוף פעולה במחקר ופיתוח בין ישראל לברית המועצות 
טמון בתעשיות מתוחכמות ו"עדינות " , כגון מיקרו - אלקטרוניקה , שהרוסים 
חלשים בהם . כך מעריך המדען הראשי במשרד התעשייה והמסחר , יגאל ארליך , 
שביקר לפני כמה חודשים בבריה"ם . הוא אמר כי הרוסים אינם יכולים להתמודד 
עם המערב בתעשיות אלו , בשל העליות הגבוהות . לדברי ארליך יעודד ביקורם 
של שר האוצר , יצחק מודעי , ושר המדע , יובל נאמן , את שיתוף הפעולה 
בתחומי המחקר והפיתוח בין שתי המדינות . בעקבות מעבר בריה"ם לכלכלת שוק , 
הסביר ארליך , מחפש הממשל הסובייטי גורמים חיצוניים שייקחו על עצמם במקומו 
את מימון המחקר ופיתוח . " בגלל נטייה זו , הם תולים תקווה בכל אחד , 
כולל באנו " , אמר . ארליך , שהיה אורח של נשיא האקדמיה למדעים בבריה"ם , 
מציע שישראל תשכנע מדינות מערביות , המעוניינות להעניק סיוע כלכלי לבריה"ם , 
לממן פרויקטים משותפים בינה לבין ישראל . לדבריו , העולים החדשים שמגיעים 
מבריה"ם , מכירים את השוק , השפה והמנטליות הרוסית , ויכולים לשמש מתווכים 
טובים בעסקאות כאלו . 
