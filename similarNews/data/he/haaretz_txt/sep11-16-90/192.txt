בשבוע שעבר אישרה המועצה הארצית לתכנון ולבנייה את הקמת העיר מודיעין , 
שתאכלס בשלב הסופי כ000 , 021 תושבים . בכירי מנהל התכנון במשרד הפנים , 
ובראשם אליעזר ברוצקס ז"ל , העלו עוד בראשית שנות החמישים את הרעיון להקים 
עיר באזור מודיעין . לאחר ארבעה עשורים של דחיות , יצרה העלייה מבריה"ם 
צורך דחוף בהקמת העיר . שני ישובים קהילתיים קיימים , רעות ומכבים , אמורים 
להשתלב כשכונות בעיר . האחריות לתכנון העיר הוטלה על משרד הבינוי והשיכון . 
לשם קידום התכנון ותיאומו הוקמה ועדת היגוי ובה שותפים גם משרד הפנים ומנהל 
מקרקעי ישראל . על התכנון המקצועי הופקד משרד האדריכלים של משה ספדיה . 
העיר מודיעין תוקם על צירי התנועה החשובים במדינה , אלה המחברים את גוש 
דן עם ירושלים והציר העובר ממזרח למערב והמתחבר לנמל התעופה בן - גוריון . 
אלא שהתוכנית להקמת עיר בת 021 אלף תושבים במודיעין כבר מעוררת התנגדויות . 
בראש המתנגדים עומדים ראשי הערים של לוד ושל רמלה , החוששים כי הקמת העיר 
החדשה תבוא על חשבון התפתחות עריהם . מקסים לוי , ראש עיריית לוד , אמר : 
" אין ספק שעיר חדשה כזאת , במרחק לא גדול מלוד ומרמלה , תבוא על חשבוננו . 
במקום להשקיע בערים קיימות , המשוועות לפיתוח , שבהן יש כבר תשתית קיימת , 
הולכים להשקיע הון עתק בהקמת עיר חדשה " . בתגובה אומרים במשרד השיכון כי 
בלוד קיימת קרקע מתוכננת ( בשלבי תכנון שונים ) לכ000 , 3 יחידות דיור 
בלבד , שמהן זמינות לביצוע רק כמה מאות . יתר היחידות יצריכו פינויים , 
הסדרי קרקעות מסובכים עם בעלים פרטיים , עם הואקף , עם הכנסייה ועם שירות 
בתי הסוהר . קיומם של אתרים ארכיאולוגים , בתי קברות ואתרים קדושים אחרים 
בלוד וברמלה , מעמיד גם הוא בספק את הזמינות של חלק מיחידות הדיור . פירוש 
הדבר שאין אפשרות לבנות ברמלה ובלוד בהיקף אשר ימשוך אוכלוסיה לערים ויביא 
לשינוי תדמיתן . במקביל לתכנון העיר מודיעין , נעשים ניסיונות להפשרת קרקע 
חקלאית בתחומי העיר לוד ולסיפוח שטחים חקלאיים הגובלים ברשות המקומית , 
כדי להגדיל את פוטנציאל הבנייה של העיר . ברמלה המצב דומה . גם בה נעשו , 
לטענת משרד השיכון , ניסיונות להפשרת קרקעות חקלאיות בשולי היישוב . ליישוב 
נוספו עתודות קטנות של קרקע לבניית " בנה ביתך " ואתר גדול של כאלף יחידות 
דיור באזור הגובל עם לוד , המותנה בהסדר עם שירות בתי הסוהר ועם חוכרים 
פרטיים . אך גם קרקעות אלה , החשובות ביותר לפיתוח העירוני , אינן מהוות 
עתודה אמיתית לביקוש הדיור במחוז , טוענים במשרד השיכון . " בזמנים כתיקונם 
היינו מציעים לדחות את תחילת פיתוחה של מודיעין , בגלל השפעה שעלולה להיות 
לה על הערים לוד ורמלה , אבל בגלל גלי העלייה הדבר בלתי אפשרי " , נכתב 
במסמך שהגיש מנהל התכנון במשרד הפנים למועצה הארצית לתכנון ולבנייה . בסופו 
של דבר , הצטרף משרד הפנים להמלצה לאשר את הקמת העיר החדשה , תוך שימת 
לב לכל הסוגיות המסובכות שהעלה . גם ראש העין ובית שמש חוששות שהקמת העיר 
החדשה במודיעין תבוא על חשבון התפתחותן בעתיד , וגם כאן דוחים במשרד השיכון 
את החששות . לטענת המשרד , מצבה של ראש העין שונה מהותית ממצבן של לוד 
ורמלה . בתוך היישוב אכן אזל מלאי הקרקעות הזמינות לבנייה , אולם בשוליו , 
על הגבעות המזרחיות , אותרו קרקעות ציבוריות המתאימות לבנייה למגורים . 
בית שמש נמצאת מחוץ לתחומי ההשפעה של תל - אביב , ופיתוח אזור מודיעין 
או הקפאתו לא ישפיעו עליה , כשם שמצבה לא השתנה בשל פיתוחן של ראשון לציון , 
רחובות וחולון . אחת השאלות העיקריות שעמדו בפני מקבלי ההחלטה על הקמת העיר 
מודיעין היא מידת ההשפעה שתהיה לה על מטרופלין ירושלים . צוות מתכנני העיר 
מודיעין גורס כי סביר להניח שמודיעין לא תהווה חלופה אטרקטיווית למגורים 
לאוכלוסיית ירושלים . ירושלמים , בחיפושיהם אחר שיפור בתנאי הדיור , מתרכזים 
באזורים הסמוכים לעיר מעלה אדומים , מבשרת וכו ואינם מתרחקים לפריפריות 
המצריכות יוממות ארוכת טווח . כמו כן , בהעדר סבסוד , לא תוכל מודיעין 
להציע דיור נאות במחירים זולים , כפי שעשו בעבר ערי הלוויין והשכונות הפרבריות 
הסמוכות מאוד לירושלים . מחירי הקרקעות המשווקות היום באזור מודיעין , 
למשל בכפר מכבים , נגזרים ממחירי מחוז המרכז , וכבר היום הם עולים על מחירי 
קרקעות במרחב המטרופוליני המיידי של ירושלים . העיר מודיעין אמורה להיות 
בראש ובראשונה עיר לוויין במערך המטרופליני של ת"א . היא תקלוט עודפי ביקוש 
לדיור באיזור המרכז , שהתנקזו עד כה לאזורי החוף והשפלה . בתחום התעסוקה , 
פיתוח מוקדי תעשייה באיזור מודיעין עשוי , לדעת המתכננים , לענות על מחסור 
הקיים בירושלים , ולתת מענה לכוח עבודה מיומן המרוכז בבירה . כך יתגבש 
ציר תעסוקה התיישבותי בין ירושלים לת"א , אשר לאורכו מערך משולב של תעסוקה 
ומגורים . ציר זה עשוי , לדעת המתכננים , אף לתרום למעמדה של ירושלים 
ולהביא קץ לבידודה במערך הארצי . " ההיסטוריה של בניין ערים בעת החדשה שזורה 
במספר גבוה יותר של כשלונות מאשר של הצלחות מאירות עיניים " , כותב האדריכל 
משה ספדיה בפרוגרמה החדשה של העיר מודיעין . בתחילה , נעשה התכנון מתוך 
הנחה כי הזמן העומד לרשות המתכננים ומקבלי ההחלטות אינו דוחק , אולם בסתיו 
9891 , עם תחילת העלייה הגדולה מבריה"ם , הסתבר כי הצרכים גדלים מעבר לכל 
ההנחות עד אז . החיפזון עלול להוליד גם תקלות , ואלה במיוחד בתכנון ערים 
עלולות להיות בכייה לדורות . יש לקוות שדברי האדריכל ספדיה בהקדמה לפרוגרמה 
אכן יתמלאו , ועקרונות היסוד של תכנון העיר לא יישתנו וכי לא תהיה התפשרות 
על איכות , חרף זירוז ההליכים והתגברות לחצי הדיור . 
