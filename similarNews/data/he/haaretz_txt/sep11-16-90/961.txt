הוועדה המרכזת של ההסתדרות החליטה אתמול פה אחד לדחות את התוכנית הכלכלית 
שאושרה בממשלה ולפעול באמצעים ארגוניים , לרבות שביתות והפגנות , במידה 
והממשלה תנסה ליישם " גזירות חד - צדדיות על ציבור העובדים " . הוועדה המרכזת 
הקדישה את רוב ישיבתה השבועית לדיון בתוכנית הכלכלית של הממשלה . בהחלטתה 
נאמר שההסתדרות " מתייחסת בחומרה יתרה ומסתייגת מהתוכנית , ותפעל להגן 
על הישגי העובדים , למנוע פגיעות בציבור השכירים , ולא תאפשר לממשלה לבצע 
הלכה למעשה גזירות כלפי האוכלוסייה העובדת במדינה , לרבות גמלאים ומקבלי 
קצבאות " . יחד עם זאת , קבעה הוועדה המרכזת , " יש צורך מידי במאמץ כלל - 
לאומי , בהשתתפות כל גורמי המשק והאוכלוסייה , לקליטת עלייה וליצירת מקורות 
תעסוקה לעולים חדשים ולישראלים , במספרים גדולים " . בסכמו את הדיון אמר 
מזכ"ל ההסתדרות , ח"ך ישראל קיסר : " לצערנו , לא ברור מהתוכנית של הממשלה 
מניין יבואו חצי מיליון מקומות עבודה חדשים בארבע - חמש השנים הבאות " . 
קיסר חזר והודיע שההסתדרות וציבור העובדים נכונים לתמוך בתוכנית לאומית המטילה 
נטל שוויוני על כלל האוכלוסייה , כולל השכירים , למעט החלשים , לשם יצירת 
מקורות תעסוקה ומתן תנופת צמיחה ופיתוח למשק הישראלי . קיסר קרא לכל הגורמים 
בהסתדרות " להיערך לאלתר כדי לשמור על הישגי העובדים , שהושגו על - ידי 
ההסתדרות במשך עשרות שנים " . הוא הביע את פליאתו על שרי הממשלה , ש"קנו 
את תוכנית מודעי כמקשה אחת " . להלן אמר : " לא ברור כיצד ניתן לדבר על 
עליית רמת החיים בימים אלה , כשהכוונה הגלומה בתוכנית הממשלה היא לשחוק 
את השכר ולהטיל מסים עקיפים , כמו מע"ם על ירקות ופירות , כשעיקר הנטל 
יוטל , כמובן , על העובדים השכירים ומעוטי ההכנסה . התוכנית הממשלתית , 
אם תתבצע , תגרום , בין היתר , להרחבת הפערים החברתיים והכלכליים " . 
קפידבינעוד הוחלט בוועדה המרכזת שההסתדרות תתנגד נמרצות לפגיעה בהסכמים ובהסדרים 
הקיימים היום במערכת יחסי העבודה ; בכלל זה שוללת ההסתדרות מכל וכל פגיעה 
בקרנות הפנסיה , בקרנות ההשתלמות , בשכר המינימום ובמכשיר תוספת היוקר . 
כן הוחלט לכנס ישיבה מיוחדת של הוועד הפועל לדון בתוכנית הכלכלית ולקבל 
החלטות על צעדי תגובה . יו"ר האגף לאיגוד מקצועי , חיים הברפלד , אמר בדיון , 
" לא ראיתי פרופסור , או מומחה אחר , שהצליח להסביר כיצד יוצרים מקורות 
תעסוקה עם תוכנית כזו " . לדעתו , בנויים רעיונות התוכנית הכלכלית על ניצול 
המצוקה כדי ללחוץ על ציבור העובדים , במקום לדאוג להם . הברפלד ציין שיש 
הסכם רב - שנתי לתוספת יוקר , וחובה לפעול בהתאם לו , ולכן גם לא מקבלת 
ההסתדרות את תביעת התעשיינים , שהם צד להסכם , לקצץ בתוספת היוקר . הוא 
יצא גם נגד ההחלטות להעביר נושאים הקשורים בתחום יחסי העבודה לחקיקה בכנסת . 
במיוחד תקף את החשיפה הגוברת והולכת של היבוא , כפי שמציעה התוכנית . 
דבר זה יגרום , לדעתו , לפליטתם של עשרות אלפי עובדים ממערך הייצור . מאשה 
לובלסקי אמרה שהמלצת התוכנית להעלות נושאים השייכים למאבקים מקצועיים לחקיקה 
בכנסת פירושה , למעשה , הוא הלאמת האיגודים המקצועיים . מזכ"ל הסתדרות 
הפקידים ועובדי המנהל , משה בית - דגן , קרא שלא לחכות להחלטות הכנסת אלא 
להגיב מיד . " מצד אחד " , אמר , " הם מדברים על הפרטת השירותים הציבוריים , 
ומאידך על הצורך ביצירת מקומות עבודה . מחובתנו לרכז את מלוא כוחנו כדי 
לומר לא לאוצר על הסחבת שהם נוקטים במו"ם על הסכמי השכר " . ועידת הסתדרות 
ההנדסאים , שהתכנסה בסוף השבוע ובחרה בשלמה שני למזכ"לה במקומו של זלמן 
שינקמן שפרש , תמכה בהחלטת המזכירות לנקוט אמצעים ארגוניים , לרבות שביתות 
ועיצומים , בתגובה לתוכנית הכלכלית של הממשלה , " שמטרתה לשחוק את שכר 
העובדים ולפגוע בחסכונותיהם בקרנות ההשתלמות " . כן קיבלה הוועידה החלטה 
המביעה התנגדות תקיפה להחלטת הממשלה לנתק את ההנדסאים המועסקים במגזר העסקי 
מהסכם השכר הארצי של הסתדרות ההנדסאים , כל עוד לא נחתם הסכם ארצי אחר . 
הוועידה קראה לממשלה ולמעסיקים הציבוריים לסיים את המו"ם על הסכם שכר חדש 
לשנים 0929 על בסיס התביעות שהוגשו למעסיקים . 
