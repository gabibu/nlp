נפתחו בשנה האחרונה חמישה מזנונים לממכר כריכים ושניים שופצו . ברחוב 
בן - יהודה נפתחו בערך באותה תקופה כתריסר מיני - מזללות , רובן מוכרות 
כריכים וגם ממלאות פיתה . הגיוון והתחרות ביניהן קלושים למדי . יש בהן 
נאות ומטופחות ויש שמצליחות גם בלי זה . הגדיל לעשות אחד הבעלים שהפך את 
פינת בן - יהודהבוגרשוב למרכז גאנק - פוד . תחילה התמקם במזנון זעיר והפך 
אותו לפלאפל - לנד , עם טלוויזיה - וידאו ועיתון תלוי לקריאה בעמידה . 
אחר - כך התרחבאל דומינו - גרוס , הקפה - תיאטרון הראשון בתל - אביב , 
והפך אותו לחנות לממכר פיתות ולמזללה זולה . השם שניתן למקום , אבו - 
לאפה , מתחרז עם אבולעפיה המשגשג ליד כיכר השעון ביפו . כל זה היה נשאר 
כעוד שומה על עור - הפיל של תל - אביב , אבל למר אבו - לאפה רעיונות מקוריים 
נוספים . הוא מקשט את מאורתו בתפאורה של שיבולים ומחרוזות - שום ומוסיף 
הדר בשלטים מאירי - עיניים המבשרים שהוא מייצר ומוכר מזון מן הטבע . כשנשאל 
אם הוא אכן אופה בחיטה מלאה , לא ידע במה המדובר . אמר שיתעניין . לאחר 
כשבועיים עדיין לא ידע במה המדובר ושאל בלצון את אחד משותפיו אם הוא יודע 
איך אופים לחם מקמח מלא . אי - אפשר להכחיש שהאוכל באבו - לאפה בא מן הטבע , 
כמו רוב האוכל בעולם . השיפודים עשויים בשר מן הטבע , הפיתות מיוצרות 
מקמח מן הטבע . אבל באנגלית מצביע על מהות ותכולה ברורות , ולפחות מקובלות . 
הואיל ואין אצלנו חוק ותקן בעניין המזון הטבעוני , לא נותר אלא להתריע . 
בשנים האחרונות נקבעו בעולם הנאור נורמות מהו מזון מן הטבע . אבל , לדברי 
דוד נחום , יו"ר אגודת הצמחונים והטבעונים , הם חסרי אונים ולפעמים נדהמים 
מחוצפת ההונאה . הם היו רוצים שמשרדי הבריאות , התעשייה והמסחר ינקטו עמדה 
מעודדת לגבי מזון בריאות . בינתיים אולי כדאי לאמץ רעיון פשוט : להוציא 
פטנט על שם מסחרי " מזון מן הטבע " . 
