" יד מכוונת מנסה לגרום הרס בענף גפן המאכל " , טען מנכ"ל משרד החקלאות , 
גדי שליטין , בתגובה לידיעות , לפיהן נמצאו שאריות של חומרי הדברה בענבים . 
שליטין אמר לאנשי מינהל המחקר החקלאי , שכל דוגמאות הענבים שהובאו לבדיקה 
באגף להגנת הצומח של משרד החקלאות , נבדקו באורח מדוקדק ונמצאו נקיות מחומרים 
מסוכנים . לדבריו , הודעות משרד החקלאות שלפיהן הענבים נקיים , הביאו 
להתאוששות במכירות לשוק המקומי ולייצוא . אנשי משרד החקלאות מסרו כי ב031 
דוגמאות של ענבי מאכל מגפנים שנבדקו בימים האחרונים בכל חלקי הארץ , לא 
נמצאו שאריות של חומרי הדברה . במאמץ להוכיח את ניקיונם של הענבים , פירסם 
משרד החקלאות תוצאות של בדיקות שערך האגף להגנת הצומח בסוף אוגוסט , שממנו 
מתברר כי אין חשש להרעלה מענבים . 
