, 03 הפגינו אמש במוסקווה ליד חומות הקרמלין בקריאות " התפטר " , בדרישה 
לפרישתו של ראש הממשלה ניקולאי ריזקוב והנהגת כלכלת - שוק וסדר סוציאלי חדש . 
" אי אפשר עוד להמשיך לחיות בצורה זו " , קרא ראש העיר של מוסקווה , 
גבריל פופוב , אחד המארגנים של ההפגנה יחד עם הקבוצות השונות של האופוזיציה 
הרפורמיסטית . הוא נאם מתוך חלון של מלון " מוסקווה " , מקום מגוריהם של 
חברי הפרלמנט , שעל קירותיו היתה תלויה כרזת ענק : " למען תוכנית גורבצוב - 
ילצין והתפטרות הממשלה " . פופוב הכריז כי " הממשלה מבקשת שינויים מתונים , 
אנו רוצים כי יהיו רדיקליים , ברוח של פרסטרויקה " . הוא קרא להמונים שהתאספו 
בכיכר , שהגנו על עצמם ביער של מטריות מפני גשם קר , לתמוך בתוכנית הכלכלית 
שאותה הציעה ועדה בחסותם של גורבצוב ובוריס ילצין , נשיא הפדרציה של רוסיה . 
ראש עיריית מוסקווה אמר כי כדי שתוכנית זו תוכתר בהצלחה " דרושים שלושה 
תנאים : איחוד ( פוליטי ) בתור בסיס לשינוי , סמכות בלתי תלויה כדי ליישם 
את תוכנית 005 הימים , והתפטרות ממשלת ריזוב " . פופוב מתח ביקורת על גורבצוב , 
בלי לנקוב בשמו , באומרו כי " אי אפשר לתמוך בתוכנית 005 הימים , ולהתנגד 
להתפטרות הממשלה . מועצת השרים חייבת להתפטר , שכן היא מייצגת את השלטון 
של מפלגה יחידה . דרושה ממשלה של כל מפגלות הפרסטרויקה " , הוסיף . היה 
זה פופוב שנאם בשבת בערב בטלוויזיה , כדי לקרוא לתושבים להפגין . בצאתם 
מפארק גורקי צעדו 000 , 02 מפגינים , אולם במהלך המצעד הצטרפו אליהם אלפים 
נוספים . הם נשאו כרזות עליהן נאמר : " ילצין , העם מאמין בך " . כרזות 
אחרות הכריזו " אינני נותן אמון בגורבצוב , ריזקוב ושות " . לא נראו כוחות 
משטרה מיוחדים ללוחמה במהומות , והמארגנים הודו למיליציה על שיתוף הפעולה 
שלה . ההפגנה , ערב מושב מכריע בפרלמנט , היתה כנראה אחת העצרות הבלתי 
רשמיות הגדולות ביותר בבירת בריה"ם מאז המהפכה הבולשוויקית ב7191 . היא 
נערכה אחרי שבועות של מחסור מחמיר והולך במצרכי מזון בסיסיים ובמוצרי צריכה . 
רבים מהצועקים נופפו בדגלים רוסיים טרום - מהפכניים בצבע כחול - אדום - 
לבן . בדיון שייפתח היום בפרלמנט על רפורמה כלכלית , עומד ריזקוב , ראש 
הממשלה בחמש השנים האחרונות , להגיש תוכנית למעבר הדרגתי למשטר של שוק חופשי . 
הרפורמיסטים וגורבצוב תומכים בתוכנית יריבה תוכנית 005 הימים , שגובשה 
על ידי חבר האקדמיה סטאניסלאב שאטאלין , שמטרתה לשים קץ במהירות לכלכלה 
הריכוזית . רדיו מוסקווה מסר כי מספר המפגינים היה 000 , 03 אך עדי ראייה 
זרים אמרו כי היו יותר . הביטאון הבלתי תלוי לעסקים , " קומרסאנט " כתב 
אתמול כי כמעט ודאי שהפרלמנט יאשר את תוכנית שאטאלין , המכירה בין היתר 
בקניין פרטי , ותומכת במכירה המונית של נכסי המדינה . 
