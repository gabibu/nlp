לקחה טרמף ונאנסה על - ידי הנהג " סיפור זה תפס את כותרות היום הראשון 
של השבוע . בצהרי יום עלתה בחורה למכונית שנהגה תושב גבעת - שמואל , נשוי 
ואב לילדים . ההמשך אונס , וכנראה גם הינצלות ממוות בזכות מכונית שנקלעה 
לסביבה . ושוב השאלה הקשה , מה גורם לבחורה בת 02 לסכן את חייה ? שבוע 
לאחר הרצח של שני הנערים הירושלמים , ליאור טובול ורונן קרמני , ניסינו 
לבדוק מה קורה בשטח , האם הרצח חולל תמורה בחשיבתם של לוקחי הטרמף . במוצאי 
שבת , בשעה 01 בלילה , יצאנו לדרך לחפש אותם , בתקווה להתאכזב לטובה . 
בצומת תל - השומר ראינו אברך צעיר , מזוקן , שקית - ניילון לבנה בידו . 
משני צדיו חיילים חמושים . מצפה לטרמף לירושלים . אינו רוצה להתראיין , 
ודאי שלא להצטלם . הוא גם אינו פוחד " השם יתברך ישמור עלי " הוא אומר 
ומוסיף , כי הרגע עלו שניים מחבריו בטרמף לירושלים . בצומת ראשון לציון , 
ביציאה לכיוון צריפין , 11 בלילה , די חשוך , עומדות שלוש נערות בנות 
61 מאזור , העושות דרכן לבילוי בתל - אביב . לשאלתנו הן משיבות כי מעולם 
לא לקחו טרמף , ועכשיו , אחרי המקרה , בוודאי לא ייקחו . אך חברותיהן , 
המתגוררות במושבים בסביבה , מרבות לנסוע בשיטה זו ; " אחרת , איך יגיעו 
לתל - אביב ? " שואלת אחת מהן ומניפה יד כדי לעצור מונית . עד שלוש אחר 
חצות הן צריכות להיות בבית . הן בודקות היטב את נהגי המוניות . במרחק 05 
מטרים מהם מניפים שלושה בני 71 מבת - ים את ידיהם . השלושה יצאו למזללה 
המרוחקת חצי שעה נסיעה מביתם . כבר שעה ורבע הם מחכים למונית , ואם לא 
תגיע מונית , ייקחו טרמף . " ברור שהרצח בירושלים מרתיע " , הם אומרים , 
" אבל אם לא נגיע עד 21 , הורינו ישתגעו " . ההורים אינם יודעים שילדיהם 
עולים על טרמף . " נתפוס מישהו שנראה מבוגר , נעלה " , הם אומרים , " ונשב 
שלושתנו מאחור " . אחד מהם , אביב יצחק , שברח לפני חודש מן הבית ונסע 
לאילת בחמישה טרמפים , נחשב בעיני חבריו למומחה . חצות וחצי . אנחנו ליד 
גני התערוכה בתל - אביב . על הכביש שני נערים בני 61 מנחלת יצחק בתל - אביב 
המחכים למונית . אם זו לא תגיע , ייקחו טרמף . הטרמף , הם אומרים , 
לגיטימי משעה מסוימת . לפעמים גם אין ברירה , כאשר הכסף שנועד למונית 
הצא כבר . " אנחנו בודקים מי הנהג מעדיפים נשים או צעירים עם תינוק " . 
ההורים בטוחים שהם חוזרים הביתה בתחבורה מסודרת . כעבור שעה , על מדרגה 
בפתח עיר הנוער , יושבת חבורה בת ששה צעירים , שחזרו מההופעה של פורטיס 
ורוצים לשוב לחולון . גיא שלף , הבן היחיד , יושב בחברת חמש בנות 61 . 
מחכים למונית . אבל רק למונית שתוכל להכיל את כולם יחד . חלופה מהוססת 
היא " איזה טרנזיט עם נהג נחמד , שייקח את כולם " . אחת הנערות אומרת שתזעיק 
את הוריה שיבואו לקחתה . גיא שלף : " אם הייתי כאן עם החברים שלי , 
כבר מזמן היינו עולים על טרמף בדרך הביתה . אני לא מתקשר להורי בשתיים 
בלילה שיבואו לקחת אותי מתל - אביב " . " לא כל נהג הוא רוצח " , אומרת 
אחת הנערות , " ולא כל טרמף מוביל אל המוות " . קפמאליד1שתיים וחצי בלילה . 
בכביש המוביל למרכז הוד השרון חבורת נערים כבני 71 . הם רצים לעברנו 
בשמחה , בטוחים שניקח אותם למחוז חפצם . כשמתברר , כי עליהם לדבר ולהצטלם 
הם נסוגים . הבנות נעלמות , הבנים אומרים שלא רצו לקחת טרמף וילכו ברגל 
עד לביתם , באחד המושבים שבסביבה . רבים שראינו סירבו לדבר . רובם הודו , 
כי הם נוסעים בטרמפים בלא ידיעת ההורים . נראה , כי הורים רבים אינם נותנים 
דעתם לשאלה , כיצד ילדים היוצאים ממופע בתל - אביב באחת בלילה יגיעו לביתם 
ביישוב סמוך , חולון למשל . המוניות אינן אוהבות לעצור לצעירים אלה . 
חבורה של חמישה , שממנה גובה נהג המונית 01 ש"ח ( לפי התעריף ) עד בת - 
ים , עשויה לגרום לו הפסד כספי , בפרט אם המונית תחזור לתחנה בלא נוסעים . 
פרוף ישראל אורבך מהחוג לפסיכולוגיה באוניברסיטת בר - אילן אומר , כי מי 
שממשיך להסתכן ולעלות על מכוניות שבהן נוהגים נהגים זרים , מופעל על - ידי 
יצר הרס עצמי ורצון בלתי - מודע להעמיד את עצמו בסכנות . גורם זה מלווה 
גם בחוסר יכולת להיות אמפתי עם מי שקרה לו אסון . " זה מעין תהליך הכחשה " , 
אומר פרוף אורבך . כאשר המידע מזעזע מדי נוטים להכחישו . זה בעיקר מה 
שקורה לנערים ולנערות שסמוך לאחר רצח שני הנערים בירושלים כבר עמדו בצדי 
הדרכים וחיפשו דרך קלה להגיע הביתה . גורם חשוב אחר הקשור בתהליך ההכחשה 
הוא העיקרון של " לי זה לא יקרה " . עיקרון זה מנחה גם את ההורים הישנים , 
בעוד בנם או בתם מתרוצצים בלילות בכבישים , אומר פרוף אורבך . רבים מהם 
גם אינם מבררים בדיוק באיזה אמצעי תחבורה שב הילד לביתו . " זה בהחלט תהליך 
הכחשה , וגם הגשמת איזו פנטסיה של ההורים ; אולי כשהיו ילדים או נערים 
זה היה חלומם לא להיות מוגבלים בזמן החזרה הביתה , להיות אדונים לעצמם . 
אבל נראה שההורים שלנו היו תקיפים יותר " . בעיניו אין זו הורות טובה , 
אלא להיפך חוסר אחריות . על הטרמפיסטית שנאנסה הוא אומר , כי מי שעולה 
על רכב עם נהג שאינו מוכר לה מפגינה איזו שהיא פרובוקציה . הוא מנסח את 
דבריו בזהירות רבה ומדגיש כי מובן שלא כל בחורה שנאנסת מזמינה זאת , אך 
במקרים כאלה יש היחשפות - מבחירה לסוג של סכנה . " זה אותו תהליך של הרס 
עצמי ותהליך ההכחשה , האומר שוב ושוב , זה קורה אבל לא לי " . ד"ר דוד גרין 
מהחוג לפסיכולוגיה באוניברסיטת תל - אביב רואה בעלייה על טרמף בעיקר תהליך 
נפשי הכרוך בהתבגרות . נערים ונערות בגיל העשרה , שהם החתך האופייני למבקשי 
ההסעות , הם אלה המוזהרים השכם והערב לבל יעלו על טרמף . בגילאים אלה , 
אומר ד"ר גרין , התמודדות מעשית עם גורם הפחד היא חלק מההרגשה של " לי 
לא יגידו מה לעשות , וגם אם אסתכן , אצא מנצח ממה שעלול לקרות לי " . לנערים 
ונערות אלה יש צורך גדול לשלוט בסביבתם למשל , באמצעות סוגי ספורט מסוכנים , 
כמו גלישה על המים , סנפלינג , רחיפה באוויר . " מי שהוא בעל דימוי עצמי 
בוגר יותר לא ייקח סיכונים מיותרים ולא יעלה למכונית שאינו מכיר . הרי לכולנו 
ברור , בייחוד בהקשר הישראלי , כי הטרמף אינו אמצעי תחבורה בלבד ונוסף 
לו ממד הסיכון הפוטנציאלי " . 
