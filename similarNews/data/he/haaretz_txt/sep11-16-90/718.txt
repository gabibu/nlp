סדני ( ע"ר ) . מטוס גאמבו אוסטרלי מלא נוסעים כמעט והתנגש במטוס תובלה 
אמריקאי ענק מדגם " גאלאקסי " , בעת שחלף במרחק של כ71 מטר ממנו , מעל 
האי פוקט , בשטחה של לתאילנד . " היתה זו הכמעט - תאונה החמורה ביותר שידענו 
אי - פעם . זה היה ממש מפחיד " , אמר אתמול הממונה על הבטיחות בחברת התעופה 
" קוונטאס " בעלת המטוס . שיעור הביטחון בטיסות החברה הוא מן הגבוהים 
בעולם . אף אחד ממטוסי החברה לא היה מעורב אף פעם בתאונה בה נהרגו בני אדם . 
איש הביטחון , קן לואיס , אמר כי התקרית אירעה בעת ששני המטוסים היו בגובה 
של 73 אלף רגל . " הכל קרה מהר כל - כך , עד כי אף אחד מהטייסים לא הספיק 
לנקוט בפעולת התחמקות כלשהי " , אמר . הוא הוסיף כי " לא היתה שום אזהרה . 
הקפטן הסתכל בעד החלון וראה את זנב הגאלקסי נעלם אל תוך ענן " . מטוס התובלה 
טס צפונה , בעוד שהמטוס האוסטרלי טס בכיוון דרום - מזרח , לעבר סינגפור , 
בקו סידני - לונדון . איש מן הנוסעים לא הרגיש דבר וגם לא שמע דבר עד שהמטוס 
נחת בסינגפור . 
