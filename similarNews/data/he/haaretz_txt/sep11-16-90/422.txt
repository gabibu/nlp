הפלישה העיראקית לכוויית הביכה את הממשל הצרפתי . בעוד הנשיא פרנסואה מיטראן 
מפסיק את חופשתו , מגנה את הפלישה בחריפות ומצטרף לסנקציות , התברר כי 
בבסיס אימונים של חיל האוויר הצרפתי מתאמנים 21 טייסים עיראקים . במפעלים 
אחרים עסקו טכנאים עיראקים בלימוד מערכות אלקטרוניות קרביות . בסך הכל 62 
איש . בתחילה אף ניסו אנשי חיל האוויר הצרפתי להכחיש את הימצאותם של אנשי 
צבא עיראקים אצלם . אחר - כך , כשצולמו הטייסים בטלוויזיה הצרפתית , 
תירצו האחראים , כי האימונים מתבצעים מכוח הסכמים שנחתמו בשנות השבעים . 
בעבר כבר התאמנו בצרפת טייסים עיראקים רבים , במספר לא ידוע . לצרפתים 
גם לא היה נעים לקרוא בעיתוניהם את פירוט כלי הנשק שמכרה מדינתם לעיראק 
מטוסים , מסוקים , טילים , מערכות אלקטרוניות ושריוניות . ואולם , 
נראה כי החמור ביותר הוא חובה המצטבר של עיראק בגין רכישת מערכות הנשק בצרפת , 
המגיע לכ03 מיליארד פרנק ( 7 . 5 מיליארד דולר ) . ודאי שהצרפתים אינם 
יכולים לקוות להחזר החובות הללו , ומי שישלם במוקדם או במאוחר את חשבון 
החימוש העיראקי יהיה משלם - המסים הצרפתי . משום כך נדרשה מידה של אומץ מצרפת 
כדי להצטרף לעיצומים . שגריר עיראק בפאריס , עבדאל ראזק אל - האשמי , 
אמר כי לא ציפה לכך מצד ממשלה ידידותית . הוא הזהיר כי הצטרפותה של 
צרפת לארה"ב ולבריטניה תפגע באינטרסים שלה בעיראק , עתה ובעיקר בעתיד . 
ששה ימים לאחר פרוץ הסכסוך יצא הכוח הצבאי האמריקאי למפרץ . יומיים לאחר 
מכן , ב9 באוגוסט , ניתנה פקודה לצי הצרפתי לשגר את התשובה הצרפתית נושאת - 
המטוסים " קלמנסו " , מלווה במשחתת ובספינת אספקה . העיתונים בצרפת פירסמו 
תמונות ארכיון של הספינה שעל סיפונה מטוסי קרב . אלא שבפועל החליט הממשל 
לשלוח למפרץ מסוקי נ"ט בלבד מדגם גאזל ופומה . יציאתה של " קלמנסו " התמהמהה . 
היא הגיעה לשם רק כעבור שלושה שבועות . בפאריס תהו כיצד זה מדינה הרואה 
את עצמה כמעצמה מתקשה לשגר נושאת - מטוסים במהירות . היה ברור כי צרפת מבקשת 
להשהות את פעולותיה . כעבור ימים הסביר שר ההגנה , זאן פייר שבנמן , 
כי הספינה הגיעה במהירות האפשרית . אך בעוד " קלמנסו " מתכוננת למסעה , 
טענה צרפת כי ארה"ב הזדרזה יתר על המידה . היא לא קיבלה את הסברי האמריקאים , 
שהם הטילו את ההסגר הימי לפי בקשת כוויית . עמדת צרפת היתה כי החלטת מועצת 
הביטחון להטיל אמברגו אינה כוללת הסגר . בד בבד שיגרה צרפת שליחים למדינות 
שונות " להסביר את עמדתה " . אחד השליחים היה קלוד שסון , בעבר שר החוץ , 
שיצא לתוניסיה , שם ביקש מיאסר ערפאת לדאוג לחילוצם של 065 בני הערובה 
הצרפתים מעיראק ומכוויית . כעבור ימים אחדים אמר בסאם אבו שריף , יועצו 
של ערפאת , בראיון בטלוויזיה הצרפתית , כי סדאם חוסיין הבטיח למנהיג אש"ף 
שהצרפתים הנמצאים בעיראק יזכו ליחס הראוי לידידים . סדאם חוסיין לא קלט , 
או לא רצה לקלוט , את המסר שהצרפתים ביקשו להעביר לו כי יעניק להם יחס 
מיוחד והם ינקטו מדיניות זהירה . עם כל הביקורת כאן על מסעו של קורט ולדהיים 
לשחרור בני הערובה האוסטרים , צרפת היתה שמחה לקבל את בני הערובה שלה ולהוריד 
פרופיל . אלא שסדאם לא הבין את הרמז , והצרפתים נדהמו להיווכח ש72 מבני 
הערובה שלהם הועברו , עם אזרחים בריטים ואמריקאים , למקומות אסטרטגיים 
בעיראק . משרד החוץ הצרפתי שמר את הפרשה בסוד . רק עובדת של חברת התעופה 
אייר פרנס , שבעלה היה בכוויית ונמנה עם קבוצת המועברים , חשפה את הפרשה 
בשידור ברשת הטלוויזיה הראשונה . מיד לאחר מכן מיהר משרד החוץ למסור הודעה 
משלו בפרשה , והודה כי עתה לא היתה ברירה לצרפת אלא להקשיח את עמדתה והיא 
תמכה , בעת כינוס מועצת הביטחון , בהחלטה המאפשרת לספינותיה ליישם את 
האמברגו על עיראק . " הארלד טריביון " גילה כי פאריס ניהלה מגעים חשאיים , 
כדי להשיג יחס מועדף לבני הערובה שלה . דובר משרד החוץ הצרפתי הכחיש את 
הדברים . . עם העברתם של 72 בני הערובה למקומות הרגישים בעיראק הצהיר 
מיטראן כי " אנו נמצאים בלוגיקה של מלחמה " . הוא הוסיף כי אמברגו בלא 
סנקציות יהיה בבחינת אחיזת עיניים והורה לשלוח כוח של רצון טוב לאמירויות 
המפרץ . אך הגדוד שנשלח מונה רק 761 חיילים , ועמם מחלקות ספורות של טילים 
נגד טנקים ונגד מטוסים . ישיבת הממשלה שהוחלט בה על הצטרפות ליישום הסנקציות 
הסתיימה באקורד צורם . סוכנות הידיעות הצרפתית ציטטה שר בממשלה , שסבר 
שממשלתו נגררת אחרי האמריקאים . עיתוני צרפת חשפו את השם : שבנמן . השר 
הכחיש . בתוך כך חשף " לה קנאר אנשנה " כי שבנמן היה ב5891 בין מייסדי 
אגודת הידידות צרפת - עיראק . שר ההגנה אישר את הדברים ואמר כי האגודה 
נוסדה בשעה שעיראק היתה מדינה ידידה . הוא גם אישר כי לא התפטר מן האגודה 
מאז כיבוש כוויית , והצהיר כי הוא ידיד של כוויית ונסיכויות המפרץ . עתה 
מגששת צרפת למכור למדינות אלה ציוד צבאי , כפיצוי - מה על אובדן השוק העיראקי . 
סקר שפירסם " פיגארו " ב42 באוגוסט מגלה , כי % 84 מהצרפתים מתנגדים לפעולה 
צבאית נגד עיראק מול % 34 התומכים בה . אבל אם הפעולה הצבאית תהיה בלתי - 
נמנעת , % 15 מהצרפתים יתמכו בהצטרפות למבצע כזה . % 35 מבקשים לפעול בסולידריות 
עם ארה"ב ועם בריטניה מול % 73 המבקשים לפעול באופן עצמאי . % 57 תמכו במדיניותו 
של הנשיא . % 66 מהנשאלים תמכו גם במדיניותו של גורג בוש . משקיפים בפאריס 
אומרים כי הדבר תואם את העמדה הצרפתית , שעדיף שהאמריקאים יעשו את העבודה 
השחורה . עמדות המפלגות דומות למדי לזו של מיטראן , בהבדלי גוונים . מפלגות 
הימין מצדדות בזהירות ומתינות . באופוזיציה נשמעו לעתים קולות כי עמדתה 
של צרפת אינה ברורה דיה , אבל נראה כי זו העדפתה להבטיח לעצמה מרחב תמרון 
רחב ככל האפשר , כדי לא להיראות גרורה של האמריקאים , לא להיקלע לעימות 
בין צפון לדרום ויחד עם זאת לא לאבד את מעמדה בצפון . מנהיג אר - פה - אר 
( המפלגה הניאו - גוליסטית ) , זאק שיראק , שהיה אדריכל היחסים עם עיראק , 
שומר בדרך - כלל על שתיקה . הנשיא הקודם , ואלרי זיסקר דסטאן , שמתח 
ביקורת על דברי מיטראן כי צרפת " נמצאת בלוגיקה של מלחמה " , מיהר , לאחר 
פגישה עם הנשיא , להביע עמו סולידריות . רק מנהיג הימין הקיצוני , זאן 
מארי לה - פן , תוקף את ארה"ב וטוען כי הפצצות אמריקאיות יסכנו את בני 
הערובה . כאשר הועברו עוד בני ערובה צרפתים למקומות אסטרטגיים בעיראק , 
עד כארבעים איש , הידקו שירותי הביטחון בצרפת את הפיקוח על 007 , 1 הנתינים 
העיראקים הנמצאים במדינה . 62 אנשי הצבא נמצאים במעין מעצר - בית והיציאה 
מגבולות המדינה אסורה עליהם . במפרץ הצטרפו כמה ספינות מלחמה צרפתיות למאמץ 
האמריקאי ליישם את האמברגו , ובסוף אוגוסט התייצב המערך הצרפתי על כ000 , 
7 חיילים וכ51 ספינות מלחמה . צרפת דאגה להבהיר כי הפיקוד על כוחותיה 
הוא עצמאי ואין בכוונתה להיות כפופה לארה"ב . היא גם הודיעה כי , במידת 
הצורך , תשגר את נושאת - המטוסים השנייה שלה , " פוש " . הכוח שריכזה 
צרפת הוא השני בחשיבותו אחרי ארה"ב . בעוד פריסת הכוח נשלמת , נשמעו בפאריס 
שני נאומים סותרים . שר ההגנה , שבנמן , הזהיר מפני רעיונות לא - אחראיים 
והעריך כי מלחמה במפרץ תעלה בחיי של 001 אלף איש . בסוף השבוע שעבר כינס 
מיטראן מסיבת עיתונאים דחופה . פרשנים בפאריס טענו כי הוא מבקש להזכיר 
לצמד בוש - גורבצוב , לקראת פסגתם , כי גם לצרפת יש מה לומר . מיטראן 
הבהיר כי צרפת לא תצטרף לפעולה צבאית אמריקאית ; אם עיראק תצא במתקפה על 
מדינה אחרת , צרפת תתערב . ואולם בכוונתה של צרפת לדבוק בהחלטות מועצת 
הביטחון . ישראל יכולה להיות מרוצה מהצהרתו של מיטראן כי צרפת תתערב אם עיראק 
תתקוף מדינה נוספת . לכך יש להוסיף משפט בדבריו של שר החוץ דומא , בשידור 
ברשת הטלוויזיה השנייה . הוא אמר כי אם עיראק תתקוף את ישראל , צרפת לא 
תוכל לעמוד מן הצד . אך הצהרה אחרת של דומא , כי אפשר להבין את עמדת 
אש"ף בסכסוך הנוכחי משום תסכולו הממושך מאי - פתרון הבעיה הפלשתינית , רומזת 
כי צרפת תמשיך לראות באש"ף שחקן חשוב בזירה המזרח - תיכונית . בחוגים דיפלומטיים 
בפאריס נשמעות בימים אלה הערכות , כי צרפת היתה נכונה להפקיר את כוויית 
בתנאי שיוחזרו כל בני הערובה . עד רגע זה לא נשמע קול רשמי בצרפת שיעז 
לנסח את הדברים בלשון זו . 
