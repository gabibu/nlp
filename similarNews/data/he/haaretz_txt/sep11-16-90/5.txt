תמול לרווחה . במסיבת העיתונאים המסורתית לפתיחת העונה ( שלישית בלאומית ) 
, שהיתה בלשכת ראש העיר , יכלו אנשי מכבי להציג סוף סוף את השחקן הזר 
אנדרו ספנסר , שנחת בשעות הבוקר בנתב"ג . לאחר מאמצים קדחתניים והרבה שיחות 
טראנס אטלנטיות הגיע ספסנר לארץ , לאחר שחתם בקבוצה לפני חודשיים . כשהוא 
מחייך ומתבדח , ער לנאמר אודותיו , סיפר ספנסר : " אחרי שחתמתי בראשון 
לציון , השתתפתי בליגת הקיץ בלוס אנגלס . הצגתי יכולת טובה והצעות כספיות 
מפתות זרמו אלי מכל עבר . קבוצות אן . בי . איי . וקבוצות מאירופה רצו 
בשרותי . הסתנוורתי וקיוויתי שאוכל להשתחרר מהחוזה שלי בראשון לציון עקב 
המצב הבטחוני באיזור . ראשי הקבוצה לא ויתרו עלי והשתכנעתי לבוא לכאן , 
אחרי ששכנעתי את הורי שהכל בסדר בישראל " . ספנסר , המתנשא ל - 10 . 2 מטרים , 
שיחק אשתקד במונפלייה הצרפתית , יחד עם יוגין בנקס ( 20 . 2 ) , הזר 
השני של ראשון לציון , שלו 7 שנות ותק באן . בי . איי . מי שראה את ספנסר 
בפעולה יודע לספר עליו רק דברים טובים . הוא דומה מאד למייקל גורדן . בעבר 
שיחק לצידו תקופה קצרה בשיקאגו בולס . ראש העירייה , מאיר ניצן , ברך את 
השחקנים ואת ראשי הקבוצה לעונה טובה יותר מהשתיים הקודמות שלה בלאומית . 
בראשון לציון תולים הרבה תקוות במוטי ארואסטי שהצטרף למיקי ברקוביץ , בעבר 
הצמד הנערץ של מכבי תל אביב . חיים זלוטיקמן , רוני בוסאני , אבי מאור , 
משה הרשקוביץ והמתאזרח רס אלבוים משלימים את הצוות הבכיר . המאמן משה ויינקרנץ 
ועוזרן משה מזן מצפים עתה גם לבואו של קורקי נלסון שיפתור להם בעיות גובה . 
הבעיה עם קורקי נלסון היא כספית . 
