" רבת - עמון ( ע"ם ) . העיתון הירדני " א - ראי " כתב אתמול כי משלחת 
נשים פלשתינאיות יצאה לצנעא בירת תימן להשתתף ב"וועידת הנשים הערבית העממית " , 
שתדון במעורבות ארה"ב ומדינות נאט"ו במפרץ ובחצי - האי ערב . יו"ר " ההתאחדות 
הכללית של האשה הפלשתינאית " , עיסאם עבד אל - האדי , אמרה : " בוועידה 
תשתתפנה משלחות עממיות ממספר מדינות ערביות ביניהן פלשתין , ירדן , עיראק , 
מצרים , תימן , סודאן , אלגיריה , לוב ומאוריטניה " . החזית האיסלמית 
בירדן קראה לעיראק להשתמש בבני הערובה הזרים כקלף מיקוח לקבלת מזון ותרופות . 
" אנו קוראים , שלא לשחרר איש מהאזרחים הזרים , משום שהישארותם כאורחים 
בעיראק היא קלף מיקוח חזק , שאין לוותר עליו . אם ישוחרר אחד מהזרים , 
יש לעשות זאת תמורת אלף טון של מזון ותרופות " . 
