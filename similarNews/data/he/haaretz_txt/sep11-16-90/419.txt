" הגענו למסקנה העיקרית , כי מפעל אליאנס איננו מאפיין ואיננו מייצג את 
מערכת יחסי העבודה הנהוגה בכור . יש לראות את האירוע שהתרחש באליאנס כאירוע 
חריג שקרה בגלל שרשרת של טעויות , כאשר כל אחד מהגורמים השותפים למערכת 
יחסי העבודה תרם את חלקו למצב שנוצר " . כך , בביטחון , חד וחלק , קבעה 
נחרצות ועדת החקירה המיוחדת שהוקמה בעקבות ליל הכיבוש של המפעל בידי מאבטחים 
חיצוניים . אפשר לקחת את הדו"ח שהנפיקה ועדת הראל , על שמו של אהרן הראל , 
כיום יו"ר הוועד המנהל של רשות השידור , למחוק את שם המפעל ולכתוב במקומו 
סולתם , ולהעלות בראש הממצאים את משפט המפתח הבא : " . . . אנו סבורים 
כי חייבת לצאת הוראה מפורשת לכל הקונצרנים ההסתדרותיים כי בכל מקרה , וגם 
החריג ביותר , כאשר פורצת שביתה או יש השבתה , חל איסור מוחלט לערב גורם 
זר במפעל " . מסקנות ועדת הראל אומצו בחום בינואר 7891 על ידי הוועדה המנהלת 
של חברת העובדים , שהוסיפה וקבעה : " הוועדה המנהלת רושמת לפניה את הודעת 
מנכ"ל כור על הצעדים שנקטה ותנקוט . בעקבות המלצות הדו"ח והחלטות הוועדה 
המרכזת של ההסתדרות , היא מסמיכה את מזכיר חברת העובדים לבוא בדברים עם 
האגף לאיגוד מקצועי על - מנת להקים ועדה משותפת שתגבש כללים ליישום דפוסים 
ליחסי עבודה במשק העובדימבאותו דיון , קיסר הדגיש את הצורך לאמץ את מסקנות 
ועדת הראל , שאין בשום מקרה רשות להכניס גורם זר למפעל , וכי מקובלת עליו 
ההנחה כי הצלחה כלכלית היא תנאי הכרחי לקיום המפעל . מאז נערמו תילי תילים 
של הצהרות , החלטות , הבטחות וקביעות נחרצות , בדבר השינוי המהותי המתחולל 
בדרכי הניהול בחברת העובדים , על אחריותם של מנהלים , על מחויבותם לא רק 
להצלחה עסקית כי אם גם למימוש מעין אמנה חברתית בתוך המפעלים . קיסר חזר 
ושינן כי מנהלים שלא יוכיחו בעליל את זיקתם והבנתם לייחודה של חברת העובדים , 
לא יוכלו להישאר בה , מנהלים חדשים ייבחנו על פי אמת מידה זו לא פחות מכישוריהם 
המקצועיים . לפני אליאנס , וביתר שאת אחריו , נקבע גם כי ועדים שלא יקבלו 
את החלטות המוסדות המוסמכים של ההסתדרות , קרי האיגוד המקצועי , לא יוכלו 
לכהן , ותהיה סמכות בידי הנהגת ההסתדרות להחליף אותם . סעיף זה יושם הלכה 
למעשה באליאנס במהלך הפיטורים ההמוניים , לא כמסקנה אופרטיווית העומדת בזכות 
עצמה . סולתם עלתה כבר בעבר לכותרות כמקום אלים . העובדים כלאו בקיץ 78 
את מנכ"ל כור ואת הנהלת המפעל , כשברקע מרחפת מעל ראשם תוכנית ההבראה המקורית , 
קרי פיטורים נרחבים וצמצום קווי הייצור , שכדאיותם הובררה כבר אז כמוטלת 
בספק לטווח ארוך לאור השינויים בביקושים לנשק . להבדיל מאליאנס , מפעל 
שהעסיק עובדים ממקומות שונים ברדיוס רחב סביב חדרה , סולתם הוא מפעל של 
עיירה . ליתר דיוק , יוקנעם היא עיירה של מפעל , % 58 מכוח העבודה שלה 
מצאו בו את פרנסתם . כל שינוי , ולו מהקלים ביותר , השפיע מיידית על האיזון 
העדין באוכלוסיית המקום . מועצת פועלי חיפה , מהוותיקות והמבוססות בארץ , 
היתה אחראית עליה עד לאחרונה , ומטבע הדברים , באמצעותה ומכוח סמכותה 
לעובדים , היתה לפחות לכאורה תחושה של גב חזק יותר וגישה סלולה להנהגת ההסתדרות . 
הפרדת יוקנעם ממועצת פועלי חיפה והעברת הטיפול בסולתם לידי מועצת הפועלים 
המקומית חסרת הניסיון , הוסיפה נדבך לערעור יחסי העבודה במקום . העובדים 
נזקקו יותר ויותר לוועדת העבודה והרווחה של הכנסת . אולם גם שם , ואולי 
בעיקר שם , בזכות אמינותה של יו"ר הוועדה , אורה נמיר , איש לא ניסה לצבוע 
את מצבם בוורוד . ביוני 98 , נמיר אמרה להם חד וחלק כי היא איננה מאמינה 
בשום תוכנית הבראה של סולתם , שהיא אינה רואה עתיד למפעל כיצרן נשק , והיא 
מזהירה מפני אשליות שניתן להגדיל את הרכישות של משרד הביטחון במפעל . היא 
הבטיחה להם עזרה בקבלת פיצויים נאותים אחרי עשרות שנות עבודה , בעיקר לאור 
השכר והפיצויים של המנהלים . המנהלים בסולתם , כפי שהתבטאו העובדים לא אחת , 
היו חוליה לא פחות בעייתית בתולדות הידרדרותו של המפעל ממצבו המשקי הם 
הלכו ובאו בתדירות גבוהה . בגל האחרון של המינויים הגיע למפעל גם שלמה צור 
בתפקיד מנהל כוח אדם . עברו היה לו לרועץ , ומי שמינה אותו גילה שוב חוסר 
הבנה אלמנטרית ביחסי עבודה . שלמה צור כיהן כמזכיר מועצת פועלי חדרה בתקופת 
המשבר הגדול באליאנס , ונחשב בעיני עובדים רבים , בצדק או שלא בצדק , 
כמי שהביא לפיטורי מאות מעובדיו . מאז אליאנס , קיסר העביר את סמכויותיו 
כיו"ר חברת העובדים לידיו של פרוף איתן ששינסקי . בכרזות שהניפו עובדי סולתם 
השבוע בחצר הוועד הפועל של ההסתדרות , שמו של ששינסקי לא הופיע . לא מכירים 
אותו , והוא איננו ממהר , וזאת על דרך ההמעטה , להתבלט כדי שיזוהה עם 
העסק הכושל הנקרא חברת העובדים . העובדים מוסיפים אפוא לראות בקיסר כאחראי - 
על . על אחת הכרזות כתבו : " קיסר , פשטת את הרגל , תתפטר " . ליל הכלבים 
אולי יישכח , המנהלים יתחלפו , אולם בעינה נשארת השאלה האם הנהגת ההסתדרות 
תמתין לכינוס מועצת חברת העובדים בעוד שנה , כדי להחליט אם יש עדיין מקום 
לאיגוד מקצועי שהוא מעסיק ומעסיק שהוא איגוד מקצועי , או שיבינו בלחץ האירועים 
מהסוג של סולל בונה , אליאנס , תדיראן וסולתם , כי בחצרות מפעלים אלה 
נופלת יום יום ההכרעה על עתיד השלטון במדינה . 
