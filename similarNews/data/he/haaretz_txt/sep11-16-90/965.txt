ניו יורק ( מיוחד ל"הארץ " ) . תפקידה של ישראל במשבר במפרץ הפרסי מוגבל 
בשלב זה לתחום הביון והיא מספקת לארצות הברית מידע ועצות במישור הטקטי בלבד , 
טען אתמול העיתון ניוזדיי בידיעה מירושלים . העיתון המסתמך על מקורות צבאיים 
מוסמכים בישראל , כתב כי שיתוף הפעולה בתחום הביון נעשה בעיקרו בין שלושת 
הנספחים הצבאיים בשגרירות ארצות הברית בתל - אביב , והנספח הצבאי בשגרירות 
ישראל בוואשינגטון , וכן במפגשים מיוחדים כמו אלה שייערכו במהלך ביקורו 
של שר הביטחון , משה ארנס בוואשינגטון . כתב העיתון בירושלים אומר , כי 
מקורות צבאיים בישראל מדברים בהערצה על העוצמה הצבאית שארצות הברית ריכזה 
בסעודיה , אך באותו זמן רווחת בין מומחים צבאיים בישראל דאגה מפאת חוסר 
הניסיון של הגייסות האמריקאים בלוחמת מדבר , בעטיו עלולים האמריקאים להיקלע 
לקשיים בביצוע תנועות של כוח שריון רב - חטיבתי , תחום שישראל התמחתה בו . 
מומחים צבאיים בישראל הביעו חשש כי בקצב של לוחמת שריון במדבר עשויים העיראים 
לשבות אלפי חיילים אמריקאים דבר שיעניק לעיראק נשק פוליטי נגד ארצות הברית . 
קפידבינמקורות צבאיים בישראל מעריכים שארצות הברית תתקוף את עיראק בתוך חודש , 
לאחר שתשלים את פריסת כוחותיה בסעודיה . אך הם מביעים חשש שגם אז הממשל 
האמריקאי עדיין לא יהיה לגמרי בטוח בעוצמת כוחותיו , ועלול לפיכך לדחות 
שוב ושוב את המתקפה נגד עיראק , שלדעת המומחים הישראליים היא בלתי נמנעת . 
המומחים בישראל מודאגים מפני אפשרות , שכמו במלחמת קוריאה ובווייטנאם , 
ארצות הברית תירתע גם הפעם מניצול מלא של עוצמתה הצבאית כדי לנטרל לחלוטין 
את עיראק מה שיגרום למערכה צבאית ממושכת , ובאותו זמן לגל של אלימות ופיגועים 
שישטוף את המזרח התיכון ויגרור את ישראל ללוחמת קרקע ממושכת . בשלב זה , 
מטעים העיתון , נוהגת ישראל באיפוק רב ומפגינה קור רוח הזוכה לשבחים בוואשינגטון , 
אך כל זה עלול להשתנות בבת אחת . ישראל מתכוננת לאפשרות של עימות עם עיראק , 
אך ההכנות נעשות בחשאי ובשקט . המקורות אמרו לכתב העיתון כי חיל האוויר 
הישראלי הוא במצב הכן וכי באחרונה גוייסו מילואים . קפידבינהשבועון טיים 
כותב בגליונו המופיע היום כי בפנטגון רווחת הערכה כי ניתן להביס את עיראק 
במתקפת בזק , שתבוצע בעיקר על ידי התקפות מאסיוויות מהאוויר . השבועון 
מפרסם תרחיש לפיו באמצע חודש נובמבר יתברר כי האמברגו לא החליש את עיראק 
במידה שתיאלצה לסגת מכוויית , ויתברר כי השמירה על האמברגו נעשית קשה , 
ובאותו זמן יבצע סדאם חוסיין פרובוקציה ובני ערובה יירצחו , או שיורה על 
גל של טירור . אם תרחיש זה אכן יתממש , אומר השבועון , תפעל ארצות הברית 
לפי תוכנית חשאית המכונה בחוגי הפנטגון " חצי מלחמה " . בהתאם לתוכנית זו , 
007 מטוסי הפצצה וקרב ימריאו מבסיסים בסעודיה ומנושאות מטוסים העוגנות במפרץ , 
ויבצעו הפצצה מאסיווית על שטח של 57 מיל רבוע בעיראק מצפון לכוויית , ויהפכו 
שטח זה למה שמפקדי חיל האויר האמריקאי קוראים " מגרש חנייה " , כלומר יהרסו 
כליל את כל מה שנמצא בשטח זה . במקביל , מטוסי הפצצה מדגם אפ111 יפציצו 
משגרי טילים אנטי אוויריים עיראקיים , וטילי שיוט מדגם טומאהוק מאניית המערכה 
וויסקונסין , ישוגרו נגד מרכזי תקשורת עיראקיים ונגד צמתים ומאגרי תחמושת . 
מפציצי בי25 ישגרו טילים נגד מטרות שונות , ואמצעים אלקטרוניים ישבשו את 
הקשר בין הגייסות העיראקיים . השבועון טיים אומר , כי באורח מפתיע תוכנית 
זו איננה כוללת הפצצת מתקנים בעיראק המייצרים נשק כימי , ומתקנים בהם מפתחים 
נשק גרעיני . התוכנית גם לא כוללת מבצעים קרקעיים של חיל רגלים . המטרה 
היא לנתק את הצבא העיראקי בכוויית מבסיסיו בעיראק ולשבש את קווי האספקה שלו 
ואת האפשרות להזרים תגבורת לכוח בכוויית . אם לאחר מבצע זה , הצבא העיראקי 
לא יסוג מכוויית , יבוא שלב שני בו כוחות אמריקאים מוצנחים יחדרו לכוויית 
וימחצו אותו . התרחיש האופטימי ביותר הוא , שבשלב זה גנרלים עיראקים ימרדו 
בסדאם חוסיין ויבקשו שלום . מומחים בפנטגון מעריכים כי מספר ההרוגים בחיל 
המשלוח האמריקאי יהיה בין 000 , 5 ל01 אלפים איש . קפידבינגם בקרב מומחי 
הפנטגון , אומר הטיים , יש כאלה הסבורים כי תוכנית זו איננה אלא חלום של 
חיל האוויר האמריקאי . אלה אומרים כי התוכנית מזכירה את מתקפת הבזק של צה"ל 
במלחמת ששת הימים , אך יש להביא בחשבון כי ב32 השנים שחלפו מאז , השתפרו 
אמצעי הלוחמה האלקטרוניים , ועיראק מצויידת ומחומשת טוב יותר . מה שעשוי 
לשבש את תוכנית הפנטגון , לדעת מומחים , הוא ההגנה האווירית העיראקית המבוססת 
על טילים סובייטיים מתוחכמים ונשק אנטי אווירי מונחה על ידי ראדאר , כולל 
משגרים אמריקאים מדגם הוק שהעיראקים לכדו בפלישתם לכוויית . נוסף לכך , 
סבורים מומחים אמריקאים , עשויה עיראק לבצע הפצצות אוויר . מפקדים אמריקאים 
מסופקים אם יעלה ביד חיל האוויר האמריקאי להשמיד את המטוסים העיראקיים בעודם 
חונים בשדות תעופה צבאיים , מאחר ושדות התעופה מוגנים היטב . עיראק גם 
עשויה להפציץ מטרות בסעודיה ולהשמיד שדות נפט ומתקנים . התרחיש הגרוע מבחינת 
האמריקאים הוא החלטה עיראקית להישאר בכוויית , ולהילחם נגד הכוח האמריקאי . 
עיראק גם יכולה לתגבר את כוחה בכוויית ביחידות המוצבות כיום בצפון עיראק . 
בפנטגון גם חוששים מאפשרות שיחידות חיל רגלים אמריקאיות ייאלצו לנהל מלחמה 
בשטח בנוי בעיר כוויית . אין ספק שהצבא האמריקאי מסוגל לנצח ולהביס את עיראק . 
אך השאלה היא באיזה מחיר ואם התוכנית המוכנה אכן תיושם ותבוצע כמתוכנן . 
