סגן נשיא ארה"ב , דן קווייל , נענה להזמנתו של שר החוץ , דוד לוי , לבקר 
בישראל . ההזמנה נמסרה לקווייל בפגישה בשבוע שעבר בין נשיא ארה " ב , גורג 
בוש , לבין לוי בבית הלבן , שבה השתתף גם סגן הנשיא . קווייל נענה בעבר 
להזמנות לבקר בארץ , אך עד כה לא נקבע מועד לביקור . לוי יחזור מחרתיים 
ארצה ליום עבודה אחד בלבד , וביום ראשון הבא יצא לביקור בן שלושה ימים בבריסל , 
שם ישתתף בדיוני המועצה לשיתוף פעולה של הקהילייה האירופית וייפגש עם שרי 
חוץ של מדינות הקהילייה . הוא ידון עמם על הסכמי ישראל עם השוק , לקראת 
איחוד אירופה ב2991 . לוי ישוב מביקורו בערב ראש השנה ובמוצאי החג ימריא 
לניו - יורק , שם ישהה כשבועיים לרגל כינוס העצרת הכללית של האו"ם וייפגש 
עם שרי החוץ של ארה"ב , בריה"ם , סין , מצרים ומדינות נוספות . ימים 
אחדים לאחר שובו לישראל ייצא לוי לביקור ראשון כשר - חוץ בפאריס . נוכח 
עומס הביקורים בחו"ל יבלה לוי בלשכתו בחודש הקרוב ימים ספורים בלבד . קפידבינדוד 
לוי נפגש אתמול עם הרבי מלובאוויטש , בחצר הרבי שבברוקלין , ניו - יורק . 
לוי הגיע לחצר הרבי מלווה בקונסול ישראל בניו - יורק , אורי סביר , ואנשי 
הקונסוליה . כמו כן הגיעו למקום גם נציגי הליכוד . בפגישה , שתוארה כלבבית 
ביותר , לא הועלו נושאים מדיניים . לוי הגיע בשעה 00 . 31 ועלה לבית הכנסת , 
הסמוך לחדר הרב , שם נוהג הרב לקבל מדי יום ראשון אלפי מבקרים . משנכנס 
לוי אמר לו הרבי כי הוא מוכר לאנשי חב"ד עוד ממרוקו . שר החוץ סיפר לרב כי 
נרתם לסייע בהקמת שכונה לעולים יוצאי בריה"ם בירושלים לפני חמש שנים , עת 
שהרבי חזה את תחילתה של העלייה ההמונית . הוא הוסיף כי רק אנשים מאמינים 
יכלו לצפות מראש את העלייה , שכן זו " אצבע אלוקים " . בפגישה שנמשכה כ21 
דקות בירך הרבי את לוי בהצלחה בהמשך דרכו . הוא נתן לו דולרים לצדקה ודולר 
אחד בשביל הממשלה כולה . בתום הפגישה ערך שר החוץ סיור רגלי בשכונת קראון - 
הייטס והוקף מיד במאות ישראלים . מאוחר יותר נערכה לשר קבלת פנים בהשתתפות 
רבני חב"ד , חסידים , עסקנים ונציגי תקשורת . חסידי חב"ד אמרו אתמול כי 
לוי זכה לקבלת פנים החמה ביותר הזכורה בחצר , מאז עלה הרב לכס השלטון לפני 
04 שנה . בקבלת הפנים הנלהבת שנערכה ללוי במרכז תנועת חב"ד ברובע קראון - 
הייטס הופגנה תמיכת הרבי מלובאוויטש בממשלת הליכוד . עשרות אברכים וחסידים 
קידמו את השר בשירה ובריקודים , ואחד החסידים תקע בשופר לכבודו . אתמול 
ביקר אצל שר החוץ הסנאטור ליברמן ממדינת קונטיקט , שסיפר כי בשיחות שניהל 
עם עמיתיו בסנאט שמע על התרשמותם החיובית מפגישותיהם עם לוי . הוא הטעים 
כי להערכתו נוצרה בוואשינגטון פתיחות רבה יותר לעניינה של ישראל . הבוקר 
יופיע דוד לוי בפני חברי ועידת הנשיאים ויסקור את תוצאות ביקורו בוואשינגטון . 
כמו כן ייפגש עם העורכים הבכירים של העיתונים " ניו - יורק טיימס " ו"וול - 
סטריט גורנאל " . 
