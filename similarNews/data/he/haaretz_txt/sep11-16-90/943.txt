מעבר לדלתות הסגורות של לשכת שר האוצר , בחדר הראשון מצד ימין , יש דלת 
ועליה שלט קטן בצבע אדום מבריק : " חדר מעקב " . בחדר צנוע זה מרוכזים 
כל הנתונים העדכניים על מספרי העלייה מברית המועצות : ממספר אשרות ההגירה 
שהוצאו ועד להיקף הקרקעות לבנייה ששוחררו לשוק בחודש האחרון . אולם מי שרואה 
בדימיונו חדר רוחש פעילות ומלא בצלצולי טלפון וקול הטלקסים , יתאכזב . 
בחדר יושבים רק חיים כץ ומזכירתו . הכל שקט ורגוע , ופרט למטול שיקופיות 
וכמה מחשבים אין בו דבר . על השולחן מונח " התנ"ך " של כץ השנתון הססטיסטי 
של ברית המועצות לשנת 9891 . בשנתון נמצא הנתון החשוב ביותר מספר היהודים 
בברית המועצות . " תראי " , אומר כץ ופותח את הספר : " המספר הוא רק 
8 . 1 מיליון ולא המיליונים שמדברים אליהם בישראל " . את האוצר הזה , מספר 
כץ , הביא לו שלמה מעוז ( יועצו הכלכלי של שר האוצר ) ממוסקווה , שבה 
הוא ביקר בשנה שעברה . חדר המצב הוקם לפני חמישה שבועות ביוזמתו של שר האוצר . 
מודעי לא רצה לחזור על הטעות של קודמו , שלא חזה נכון את היקף העלייה . 
עד סוף 9891 דיברו עדיין על 04 אלף עולים שעתידים להגיע ב0991 . " השר 
לא רצה לשוב ולהסתמך על תחושות מצוצות מהאצבע " , אומר כץ . הגילויים בשבוע 
שעבר , שקצב העלייה יגדל ב1991 וש004 אלף עולים צפויים להגיע ולא 052 אלף 
כפי שקבעה התחזית הקודמת , מקורם במידע שהגיע לחדר המעקב . האינפורמציה 
החדשה הזו היא שעיכבה את סיום הכנת התוכנית הכלכלית של משרד האוצר . הנתונים 
החדשים מופיעים בנספח מיוחד שצורף לדו"ח החודשי שמוציא כץ , דו"ח שעמד במרכז 
הדיונים הקדחתניים בין צמרת האוצר לבנק ישראל בשבועיים האחרונים . הדו"ח 
מורכב מארבעה פרקים : המאפיינים העיקריים של העולים , תעסוקה , דיור וההיבט 
התקציבי של קליטת העלייה . אחד היתרונות של ריכוז הנתונים בצורה כזו , 
מסביר כץ , הוא שאפשר לזהות ביתר קלות את הבעיות הפוטנציאליות ולתת להן 
תרופה מקדימה . למשל : בדו"ח יש גרף שמשווה בין שיווק המלט בארץ לעומת 
קצב התחלות הבנייה . " כאשר אנחנו רואים שקצב התחלות הבנייה עולה על קצב 
שיווק המלט , כמו שקורה עכשיו , עלינו לדאוג שלא יהיה מחסור ולאפשר יבוא 
מלט " . בנוסף קיים גם מעקב מתמיד אחר התחזיות לגמר בנייה של משרד השיכון , 
שמדברות על 54 אלף יחידות דיור השנה , לעומת מה שקורה בפועל הכל בעזרת 
גרפים מפורטים . עיון בפרק על הדיור מגלה שחלה כבר ירידה בסטנדרטים של הקליטה . 
אמנם הנתונים מורים שמשפחות רבות הן קטנות יותר ממחציתן הן בנות שלוש 
נפשות ופחות אך משרד השיכון מתבסס בחישוביו על הנתון של 2 . 4 נפשות בדירה , 
לעומת הנתון של 8 . 2 , שנלקח בחשבון רק לפני כמה חודשים . משמעות הדבר 
היא שבהיקף העלייה הצפוי לא יהיה מנוס מלהכריח שתי משפחות או משפחה וחצי 
לגור בדירה אחת . צוואר הבקבוק הגדול של כץ הוא ריכוז הנתונים על תעסוקה , 
שהם עכשיו בפיגור של ארבעה חודשים . אחת הסיבות נובעת מהעיצומים שהיו באחרונה 
בלשכות שירות התעסוקה . דבר נוסף שהוא מצביע עליו הוא הפיגור בדיווחים 
של הלשכה המרכזית לסטטיסטיקה . על מנת להתמודד עם בעיה זו , אומר כץ , 
משרדו יזם דו"ח חודשי על מצב התעסוקה לעולים . בעצם , מסביר כץ , מתפקידו 
לאסוף את כל הנתונים הרלוונטיים ולעבד אותם על מנתקפתמונה1 , 31פלקבל תמונה 
כוללת של המצב , ותמונה זו תשרת את צורכיהם של מקבלי ההחלטות במשרד האוצר . 
המקור העיקרי לקבלת הנתונים הוא אגף התקציבים במשרד האוצר , שם יש לכל 
משרד ממשלתי רפרנט האחראי על הקשרים השוטפים שבין שני המשרדים . מטבע הדברים , 
עיקר הקשר הוא עם משרדי השיכון , הקליטה , העבודה והרווחה , מנהל מקרקעי 
ישראל , הסוכנות היהודית , הלשכה המרכזית לסטטיסטיקה ושירות התעסוקה . 
מי זוכה לעיין באותם נתונים סופיים המעובדים בחדר המעקב ? בראש ובראשונה 
אגף התקציבים , שמתפקידו לתכנן את כל ההוצאות המיוחדות לקליטת העלייה על 
בסיס אותם נתונים ותחזיות . אם מדובר בשינוי גדול ופתאומי בקצב העלייה , 
כמו זה שהתברר שבוע שעבר , יש צורך להגדיל בהתאם את ההוצאות בסעיפים מסוימים , 
כמו שיכון וחינוך . בצד המימון , הממונה על הכנסות המדינה חייב לדעת 
מהם צורכי המימון הנדרשים מאותן תחזיות . באגף החשב הכללי הנתונים האלו 
משמשים בסיס להחלטות הקשורות להיקף הדרישות של ממשלת ישראל להלוואות בחו"ל , 
ואפילו כפי ששמענו בשבוע שעבר לבקשות להגדלת סיוע מהממשל האמריקאי ולמחיקת 
חובות . חיים כץ , איש צבא לשעבר , נזהר ביותר שלא לחשוף את מקורות המידע 
שלו מחוץ למשרד האוצר . " אנחנו קשורים עם כל הגורמים העוסקים בקליטת 
העלייה " , הוא אומר . ובהם גם כלולים גורמים רבים ושונים בחו"ל שעמם יש 
לו קשר הדוק ושוטף . 
