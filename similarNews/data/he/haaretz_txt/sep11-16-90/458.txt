" הפגיעה בנקודות הזיכוי , בקצבאות הילדים ובגני הילדים ביום ששי היא 
פגיעה בכל המשפחה ולא רק בנשים , אך הגברים ובכלל זה חברי המפלגה בוועדת 
הכספים לא הבינו בזמן את העניין ואיפשרו את הפגיעה " אמר אתמול חיים הברפלד , 
יו"ר האגף לאיגוד מקצועי , בכנס חירום של המחלקה לעובדת שכירה באגף לאיגוד 
מקצועי . הברפלד הוסיף כי הסטודנטים ביחד עם הנשים הם הקבוצות הנפגעות ביותר 
מהרפורמה שנכנסה לתוקפה ביולי . לדבריו , בהשקעה קטנה יחסית של 02 מיליון 
שקל לשנה , אפשר לפתור לפחות את בעיית הגנים הסגורים ביום ששי . הברפלד 
ציין עוד כי מאחר והכנסת צריכה לאשר את רובה של התוכנית הכלכלית , אפשר 
עדיין להתנות אישור סעיפים בתיקון עיוותים שהוכללו בחוק יסודות התקציב . 
עליזה תמיר , יו"ר המחלקה לעובדת השכירה , תקפה בחריפות את מאשה לובלסקי , 
מזכ"ל נעמ"ת , על שהתפשרה עם שר האוצר הקודם , שמעון פרס , בעניין נקודות 
הזיכוי . " מי שלא יודע לנהל מאבק של איגוד מקצועי , שלא יעשה זאת " 
אמרה תמיר . ד"ר לינדה עפרוני , יועצת כלכלית עצמאית , שאלה בתגובה : 
" האם לובלסקי , המייצגת את תנועת הנשים הגדולה במדינה , מהווה ארגון 
יציג בעל סמכויות לחתום ? האם להתחייבות שלה בפשרה יש נפקות משפטית ? עפרוני 
אמרה כי משפחה ממוצעת עם שלושה ילדים , שבה שני בני הזוג מרוויחים ביחד 
חמשת אלפים שקל , הפסידה % 3 מהכנסתה לחודש . לדבריה , השכר במגזר הציבורי 
כבר נשחק השנה ב%8 , בעקבות שינוי מנגנון תוספת היוקר ביחד עם פיגור בהסכמי 
השכר מאפריל , כך שלהסכם המסגרת אין שום משמעות . " במקרה הטוב יחזירו 
מה שלקחו " היא הטעימה . ד"ר עפרוני ציינה כי ביטול נקודת זיכוי בעד ילד 
זוגי המתבצע מיולי , מהווה בשלב זה תוספת הכנסה של 06 מיליון שקל לאוצר . 
מסכום זה לא הוקצה דבר לתגבור השירותים לילדי משפחות , שבהן שני בני הזוג 
עובדים . 
