אפשר שיש אמת בידיעה כי יש בירושלים מי שהתמלא דאגה לנוכח מה שנראה כשיתוף 
פעולה מתהדק בין ואשינגטון ומוסקווה . על - פי ידיעה שפורסמה שלשום ב"ניו - 
יורק טיימס " , מקיפה ההבנה בין שתי היריבות הגדולות במלחמה הקרה גם את המזרח 
התיכון . מיוסרי הדאגה המוזכרים כבר רואים לנגד עיניהם התייצבות אמריקאית - 
סובייטית מול ישראל , בתביעה שתסדיר את סכסוכה עם הפלשתינאים , ולא סתם , 
אלא במסגרת ועידה בין - לאומית בראשותן . עצתנו היא , לבל ידאגו : העניין 
אינו אקטואלי בשעה זו . הדבר נאמר על אף מה שהשתמע מדברי מיכאיל גורבצוב 
במסיבת העיתונאים שחתמה את הפסגה בהלסינקי , ואף לא בגלל הצטרפותו בכעין 
הסכמה של גורג בוש . לשני גדולי עולם אלה יש היום דאגות אחרות , שמן הסתם 
יוסיפו לעמוד במרכז ענייניהם בעתיד שאת משכו קשה לשער : מה שהכלכלה הסובייטית 
לגורבצוב , היא עיראק לבוש : בעיות גדולות ומטרידות שדי בהן כדי שהמאמץ 
לפותרן ידחק הצדה מאמצים אחרים , דוגמת הבאת שלום לפינה המזרחית של אגן 
הים התיכון . והנה עוד שני שיקולים מתחום הריאל - פוליטיק , אשר על פיהם 
מוקדמת מדי הדאגה מפני עשיית יד אחת אמריקאית - סובייטית בעניין תהליך השלום 
בינינו ובין שכנינו הפלשתינאים . האחת היא נדיבותו של בוש כלפי גורבצוב , 
שהיא תולדה של שיווי משקל מעורער בין מדינותיהם ; ארה"ב מודיעה על נכונות 
לקבל שותפים דווקא בשעה שמפאת חולשת השותפה היא אינה זקוקה לה . זאת ועוד : 
הבטחת ארה"ב כי בבוא היום היא תהיה מוכנה לשוב ולעסוק בעניין הישראלי - 
פלשתיני , ולא סתם אלא בשיתוף עם הסובייטים , בדין שתעורר את הרושם המקווה 
במצרים , בסעודיה ובעצם ביתר חלקי העולם הערבי . כלומר , מתעוררת שאלה 
של אמינות לגבי יתרונותיו של הנשיא בוש : העצה שיש להשיא למודאגים בירושלים 
היא לדחות את מועד הדאגה לתקופה הבתר - עיראקית . ואם הם דווקא רוצים להיות 
מודאגים זהו פק"ל עבור כל מי ששייכים אל " החוגים המדיניים " וזה יכול 
לשמש כמדד לרצינותם מוטב שישובו לחשוב במונחי חמש השאלות של בייקר . לארה"ב 
יש מידה מגונה : היא נשארת דבקה בתפיסותיה המדיניות אם אין כוח עליון הכופה 
עליה לשנותן . בהנחה שהנשיא בוש יצא בריא ושלם מן העימות עם סדאם חוסיין 
כפי שמייחלת ישראל , ללא הבדלים משמעותיים לא יהיו לו עכבות מוסריות לשוב 
אל תפיסתו מן הימים של שאלות בייקר או מספר הטלפון של הבית הלבן . אך מכל 
מקום , מוטב שלא לתפוס את הדגים לפני הרשת : די להם לחילוקי הדעות בין 
ואשינגטון לירושלים בשעתם . 
