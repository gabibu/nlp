לוס אנגלס , ( מיוחד ל"הארץ " ) . אם אכן תפרוץ מלחמה בין ארה"ב לבין 
עיראק ינחיתו האמריקאים מהלומה אווירית מיידית עזה במטרה " לערוף את ראשה " 
של ההנהגה העיראקית . כך דיווח אתמול ה"לוס אנגלס טיימס " . לדברי העיתון , 
כוללת תוכנית המלחמה האמריקאית תקיפות אוויר על מפקדתו של סדאם חוסיין , 
על בני משפחתו , מפקדיו הבכירים , משמר הארמון שלו ואפילו על ביתה של 
אהובתו . העיתון , המסתמך על מקורות בכירים , טוען כי במטות המשולבים 
סוכם שהדרך היעילה ביותר לסלק את 562 אלף החיילים העיראקים ו002 , 2 הטנקים 
המוצבים בכוויית ובסביבתה , אינה באמצעות מתקפת קרקע אלא תוך שימוש מאסיווי 
במתקפת אוויר . מתקפה זו אמורה להרוג את הנשיא העיראקי , ולהרוס עשרות 
אתרים צבאיים ותעשייתיים חיוניים בעיראק . " התשובה היחידה שלנו בנסיבות 
אלו היא הכוח האווירי " , צוטט מפקד חיל - האוויר , מייקל דוגאן . הוא 
לא גילה אם יש בידיו מידע מדוייק על מקום הימצאו של חוסיין או של אנשי החוג 
הפנימי שלו . הוא גם לא אמר אם ניתן אישור לתקוף אותם . לדברי העיתון , 
מוכנים עתה כאלף מטוסי קרב להמריא נגד עיראק משלוש נושאות מטוסים ו03 בסיסים . 
אנשי חיל האוויר טענו באזני כתב העיתון כי אף אם היו רוצים בכך , אין ביכולתן 
של ארה"ב ובעלות בריתה להטיס מטוסים נוספים לאזור . " זו לא תהיה פעולה 
בסגנון וייטנאם שבה נכרסם בקצוות " , אמר דוגאן . " הדרך לפגוע בהם היא 
בבית לא באיזה מקום צדדי . אנחנו מחפשים מרכזי כובד שבהם חיל האוויר יוכל 
להכריע בשלב מוקדם . אין שם הרבה גונגלים ואין צורך לרדת כמה מטרים מהמטרות 
כדי לתקוף אותם , להפחיד אותם ולהרוג אותם " . 
