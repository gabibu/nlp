הצעת חוק משותפת לבחירה ישירה של ראש הממשלה הוצגה אתמול על - ידי חברי הכנסת 
אוריאל לין ( ליכוד ) , דוד ליבאי ( מערך ) , יואש צידון ( צומת ) 
ואמנון רובינשטיין ( שינוי ) , ביום עיון בבית סוקולוב . ההצעה עובדה 
על - ידי חברי הכנסת והונחה לפני שבוע על שולחנה של ועדת חוקה , חוק ומשפט , 
כמצע לדיוני הוועדה להכנת החוק לקריאה שנייה ושלישית . הצעת החוק של ארבעת 
חברי הכנסת מבוססת על הצעות החוק הנפרדות שכל אחד מהם חיבר , ואשר עברו 
במארס קריאה טרומית בכנסת בטרם עברו לוועדה . חברי הכנסת הסבירו כי ההצעה 
אינה טומנת בחובה סכנה לדיקטטורה של ראש הממשלה , כפי שרבים חוששים . ראש 
הממשלה ייבחר אומנם ישירות בבחירות אישיות , ויהיה לו כוח גדול לצרף שרים 
לממשלה ולשנות סמכויותיהם של משרדים , אולם הצעת חוק זו מחזקת מאוד את מעמדה 
של הכנסת . הצעת החוק משנה , למעשה , את מאזן הכוחות הקיים כיום בין הרשות 
המבצעת לבין הרשות המחוקקת , ומעבירה לכנסת סמכויות חשובות שלא היו בידיה 
עד כה כגון : אישרור אמנות בין - לאומיות והנהגתן במשפט הפנימי של המדינה , 
סמכות לאכוף זימון של ראש הממשלה , חברי ממשלה אחרים ועובדי מדינה בפני 
הכנסת או ועדותיה . קפידבינהצעת החוק גם מסמיכה את הכנסת להדיח שר מכהונתו , 
נותנת לה סמכות לפקח על התקציב ולקצץ בו , ובתקציב משרדי ממשלה שחרגו מהתקציב . 
החוק יגביל את סמכויות הממשלה להכריז או לפתוח במלחמה כוללת ללא אישור ועדת 
חוץ וביטחון של הכנסת . חברי הכנסת הסבירו כי ההצעה משחררת את הרוב בכנסת 
מאיומיהן של קבוצות מיעוט ועריקים , ומאפשרת לרוב לפעול לפי מצפונו ומחוייבותו . 
שחרור זה של חברי הכנסת מדאגה מתמדת למנוע את הפלת הממשלה יאפשר להם לפעול 
גם שלא בהתאם לחלוקת הכוחות הקיימת של ממשלה מול אופוזיציה . החוק המוצע 
איננו מנהיג משטר נשיאותי . ח"ך יואש צידון ויתר על המשטר הנשיאותי שהציע , 
לפיו אי - אפשר להביע אי - אמון בראש הממשלה אלא אם כן עבר עבירה פלילית . 
הוא הצטרף לגישה , שאפשר להביע אי - אמון בראש הממשלה בנסיבות מיוחדות , 
כמו למשל מטעמי בריאות . קפידבינלפי ההצעה 07 חברי כנסת המצביעים אי אמון 
בראש הממשלה , גורמים להפלתו . כאשר הוא מתפטר , הכנסת מתפזרת ומתקימות 
בחירות חדשות . הכנסת יכולה תמיד להתפזר על - ידי העברת חוק לפיזור הכנסת . 
תרומת החוק ליציבות השלטון ולמעמדו של ראש הממשלה מתבטאת בכך שכל עוד 95 
חברי כנסת לפחות תומכים בממשלה היא עדיין יכולה לכהן . כלומר , אין כאן 
סכנה לדיקטטורה יותר מאשר בשיטה הנוכחית לדברי הח"כים . בעיבוד הצעות החוק 
להצעה אחת נעזרו חברי הנכסת בהצעות החוקה של פרוף אוריאל רייכמן ובתזכירים 
שהגיש המרכז הירושלמי לענייני ציבור ומדינה . ח"ך אמנון רובינשטיין ציין 
גם תזכיר של המשפטן ד"ר זאב סגל , שעניינו הטלת מגבלות ספציפיות על ראש 
הממשלה להכריז על מלחמה . סעיף 93 בהצעה מגביל את סמכותה של הממשלה להכריז 
על מצב מלחמה , שעד כה היתה נתונה כולה בידיה . לפי החוק המוצע : " המדינה 
לא תכריז מלחמה ולא תפתח ביוזמת מלחמה אלא מכוח החלטת הממשלה ובאישור ועדת 
החוץ והביטחון של הכנסת . סעיף זה לא יחול על פעולות צבאיות למטרת הגנה 
על המדינה וחיי אזרחיה " . קפידבינד"ר אריק כרמון , ראש המכון הישראלי לדמוקרטיה , 
הגורס כי יש למנות אוטומטית לראשות הממשלה את ראש גוש המפלגות הגדול ביותר , 
הביע אתמול התנגדות נמרצת להצעת החוק של הארבעה . לדברי כרמון : " הצעה 
זו כוללת בתוכה החדרת יסודות נשיאותיים העלולים לחתור בעתיד הקרוב תחת יסודות 
המשטר הדמוקרטי . אינני מאמין שהדמוקרטיה הרגישה והשברירית שלנו צריכה להוות 
זירה לניסויים מסוכנים , העלולים להוביל אותה אל קיצה " . מדובר כאן , לטענתו 
" באחת מהצעות החוק המסוכנות ביותר שנוסחו אי פעם בישראל . אם תתקבל ההצעה 
בכנסת ככתבה וכלשונה , היא עלולה להוות בית גידול לצמיחתו של דיקטטור , 
שייבחר בבחירות דמוקרטיות למהדרין " . 
