מרכז האו"ם ( ע"ר ) . ראש ועדת הסנקציות של מועצת הביטחון , מארזאתה 
ראזי , האשימה את עיראק כי היא משתמשת במזון כבנשק פוליטי בכך שהיא מונעת 
אותו מאזרחים רבים . " לפי המידע שברשותנו , בעיראק יש עדיין שפע של מזון , 
אולם עיראק משתמשת בו כבנשק , ומונעת מזון מאזרחים זרים . עיראק הכריזה 
על קיצוב במוצרי - מזון אחדים , אולם הזרים אינם מקבלים כרטיסי קיצוב " . 
שגריר עיראק באו"ם , עבדול אמיר אל - אנבארי , אמר כי עיראק מסרבת לכל 
פיקוח של ארגונים בין - לאומיים על חלוקת המזון בתחומה , הצעה שהועלתה על - 
ידי חברים במועצת הביטחון של האו"ם . הוא אמר זאת בתום פגישה עם מזכ"ל האו"ם , 
פרז דה - קאוויאר . לדברי אנבארי , פיקוח כזה אינו רק משפיל אלא גם יוצר 
דמורליזציה בקרב האוכלוסיה העיראקית . כל חלוקה של מזון צריכה להיעשות על - 
ידי השלטונות העיראקים . בלחצן של החברות הקבועות במועצת הביטחון תומכות 
כל חברות המועצה ( להוציא קובה ותימן ) בפיקוח על המזון . 
