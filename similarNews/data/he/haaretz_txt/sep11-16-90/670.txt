ארה"ב תסייע למצרים ולטורקיה להשיג סיוע בסכום שבין 7 ל8 מיליארד דולרים 
כפיצוי על נזקי משבר המפרץ . זאת בנוסף למחיקת החוב המצרי לארה"ב בסך 7 
מיליארד דולר . כך התברר ממגעים שקיימה לאחרונה שגרירות ישראל בוואשינגטון 
בקונגרס , במסגרת מגעים בדבר אפשרות מחיקת החוב הישראלי לארה"ב . האמריקאים 
שוקלים להעמיד לרשות שתי המדינות סיוע מיוחד באמצעות הלוואות נוחות , ופנייה 
אל קרן המטבע הבי"ל . גורמים מדיניים בכירים בירושלים הצביעו על הקשיים שמערימה 
ארה"ב על ישראל בעניין הערבות להלוואה בסך 004 מיליון דולר למימון קליטת 
העלייה . ערך הערבות אינו עולה על 02 מיליון . נודע כי האמריקאים התכוונו 
להודיע על מתן הערבות במהלך ביקורו של שר החוץ דוד לוי בוואשינגטון , אך 
עקב ידיעות שהגיעו אליהם בדבר הכנות להקמת תשתית לשמונה התנחלויות חדשות 
הוחלט להציב תנאים נוקשים יותר , שיבטיחו כי המלווה לא ינוצל במישרין או 
בעקיפין לפעילות מעבר לקו הירוק . בשיחות שהתקיימו בעקבות זאת , הבטיחה 
ישראל להקפיא את כל התוכניות להקמת התנחלויות חדשות , ולהצטמצם בבנייה חיונית 
בישובים הקיימים . הנושא נדון גם בפגישות לוי - בייקר בוואשינגטון , ובירושלים 
מצפים כי הבטחה לא פורמלית זו תסלול את הדרך לקבלת הערבויות למלווה . גורמים 
מדיניים מסרו כי ארה"ב עוקבת בקפדנות אחרי הפעילות הישראלית בשטחים , בין 
השאר באמצעות לוויין , ומבקשת הסברים לכל פעולה חריגה . האמריקאים בודקים 
בקפידה גם מוצרים שהתעשייה הצבאית מספקת לצבא ארה"ב , ונמנעים מרכישת ציוד 
המיוצר בהתנחלויות . 
