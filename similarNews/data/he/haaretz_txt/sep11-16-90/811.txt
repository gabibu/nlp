בעקבות ביקור משלחת נוער יהודית - ערבית מישראל בגרמניה , ישתתפו צעירים 
גרמנים ממוצא טורקי בביקור גומלין שתערוך משלחת נוער גרמנית בארץ . כך סוכם 
בתום ביקורה של משלחת תנועת הנוער היהודית ערבית " רעות " בגרמניה . המשלחת 
הישראלית , ששבה בימים אלה לארץ , כללה 21 תלמידי תיכון יהודים וערבים 
ממקומות שונים בארץ , ושני מלוות בוגרות . מטרת הביקור מצד המארחים היתה 
היכרות עם נוער ישראלי יהודי וערבי , וליבון בעיות הדו - קיום בארץ . המשלחת 
ביקרה בעיירה אהלן שבה % 02 מן התושבים הם ממוצא טורקי . לכן התעניינו האורחים 
במיוחד בבעית הדו - קיום בין רוב למיעוט בארץ . במשך שבועיים קיימו חברי 
המשלחת מפגשים עם תלמידי תיכון , אנשי חינוך גרמנים וטורקים , פרנסי העיר 
וקבוצות תושבים . בהשפעת הביקור הועלה רעיון קיום תנועת נוער משותפת טורקית - 
גרמנית , דוגמת קבוצות " רעות " בישראל . 
