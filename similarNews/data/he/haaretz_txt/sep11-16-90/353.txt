" אני סומך על אנשי תנועת " כך " . הם אנשים שפויים . הם לא חמים , חמי 
מזג . אין צורך לתת להם הוראות במהלך הפגנות , " כך העיד אתמול הרב מאיר 
כהנא , ראש תנועת " כך " במשפטו של העיתונאי ירון לונדון , המואשם בתקיפת 
פעיל בתנועת " כך " , אסף רוזנברג . לונדון מואשם שבמהלך רב - שיח בבית 
לסין בתל אביב בנושא " המצב בשטחים : מה הלאה ? " תקף את רוזנברג . התביעה 
המשטרתית טוענת כי בעת שהתקיים הרב - שיח ( פברואר 88 ) נשמעו קריאות ביניים 
מהקהל ובתגובה ירד לונדון מהבימה , עליה ישב , ניגש לרוזנברג וסטר לו על 
פניו שלוש פעמים . כהנא הוזמן אתמול להעיד כעד הגנה ונחקר על ידי סניגורו 
של הנאשם עו"ד שלמה ליבליך . כמו כן נחקר כהנא בקשר לקיטנה שהקימה תנועת 
" כך " לפני כשנה . כהנא אמר בחקירתו כי בני הנוער בקייטנה למדו פירוק 
והרכבה על רובה אחד בלבד שהוחזק ברשיון . עוד אמר כי התנועה מצדדת בלימוד 
על נשק לפני הצבא , " כי יפה שעה אחת קודם ואבותינו אמרו ללמד בני יהודה 
קשת " . קדמה לעדותו של כהנא עדותה של העיתונאית חנה קלדרון , שאירגנה את 
הרב - שיח בבית לסין מטעם העיתון " חדשות " . קלדרון סיפרה בעדותה כי הרב - 
שיח היה מאופיין באיזון פוליטי ואנשי כהנא הפריעו ללא הרף וקראו קריאות גנאי , 
בין היתר " ערבי מלוכלך " . עוד אמרה בעדותה , כי לאחר שאנשי כהנא באולם 
המשיכו בהפרעותיהם , קראה היא למשטרה , שהגיעה למקום כעבור חצי שעה . 
קלדרון גם אמרה , כי למרות שנכחה באולם סמוך למהומה שהתחוללה לא ראתה את 
לונדון תוקף את אסף רוזנברג . 
