באמצע הקיץ קיבלתי לתיבת הדואר שלי הזמנה מפתה בזה הנוסח : " חברה יקרה , 
במסעדת הספארי חוגגים את הקיץ ומזמינים אותך , חברה במועדון יום - הולדת , 
לארוחה חינם בחופש הגדול " . ההזמנה היתה על נייר מבריק והמלים " לארוחה 
חינם " הודגשו באותיות אדומות גדולות . העניין נראה לי תמוה . לא הייתי 
חברה בשום " מועדון יום - הולדת " באותה מסעדה . יתר - על - כן , המסעדה , 
המוכרת לי כעסק לכל דבר , בוודאי לא עברה הסבה לבית תמחוי , וחלוקת הארוחות 
חינם נראתה חשודה . בהמשך הוסבר , כי המבצע נערך בחודשים יולי - אוגוסט 
והוא מוגבל לשעות 21 עד 03 . 8 בערב , " לילד בליווי הורים , לא כולל 
ששי שבת " . הרמתי טלפון , ואלי בן - קסיס , מבעלי המסעדה , שמח להסביר . 
כל ההזמנה חינם היא לילד , אמר . מדוע הובלעה עובדה זו מתחת לשעות הקבלה , 
ולא נכתב במפורש " ארוחה חינם לילד בלבד " ? " אנחנו לא כל כך טובים בעברית " , 
הסביר . לטענה , שהתכסיס עלול להוליך שולל אנשים שיאמינו כי הם וילדם 
מוזמנים לארוחה חינם , התנצל בן קסיס והבהיר , כי לא זאת היתה הכוונה . 
היו מקרים רבים , אמר , שבהם באה משפחה עם ארבעה ילדים , ושילמה רק עבור 
ארוחות ההורים . ומה לזה ול"מועדון יום - הולדת " ? " כל המבצע התחיל מזה 
שרצינו לאפשר למשפחה לחגוג את יום - ההולדת של הילד אצלנו , אבל למעשה לא 
בדקנו אם לילד יש באמת יום - הולדת באותו יום " . מבצע משיכת לקוחות לכל דבר 
הוא לגיטימי ואפילו יפה . אבל הוא היה יכול להיות יפה עוד יותר אילו גם 
ההזמנה היתה מבהירה את הכוונות הטובות במדויק . קפמאפרקבין הכתובות שאליהן 
אפשר לפנות בבעיות צרכנות , כדאי לרשום גם את ש"יל שירות ייעוץ לאזרח . 
מוסד זה , שהיוזמה להקמתו לפני שנים רבות היתה של אדם פרטי , יואל פפיר , 
הוא היום חלק ממשרד העבודה והרווחה , ובסוף 9891 היו לו 92 סניפים ברחבי 
הארץ , מתוכם חמישה סניפים חדשים . כיום מנהל שי"ל הוא דוד קנפו . התחנות 
עצמן מופעלות על ידי מתנדבים העושים עבודה ברוכה . הנושאים שבהם מטפל שי"ל 
הם רבים ומגוונים וצרכנות הוא רק אחד מהם . אבל גם נושאים שאינם מסווגים 
כצרכנות ממש , קשורים בנושאים כמו דיור ושיכון , ביטוח לאומי , רשויות 
מקומיות , מסים ואגרות , תקשורת ועוד . אז טוב לדעת . את הכתובות ומספרי 
הטלפון אפשר למצוא בדפי זהב ( תחת הערך " שירותי ייעוץ והכוונה " ) . 
הפנייה לשי"ל היא ללא תשלום . קפמאפרקרשות הדואר שאינה שוקטת על שמריה , 
החליטה להוציא שוב לשוק את ערכת איגרות הברכה המוכרת . הרעיון הוא יפה 
בגלל האיורים ההומוריסטיים ובגלל המחיר הנמוך חמישה שקלים תמורת 01 איגרות 
ו01 מעטפות . מפליא , עם זאת , איך ברשות הדואר לא חשבו על כך שאחרי שלוש 
שנים הגיע הזמן לשנות את עיצוב האיגרות והאיורים . מניסיון אישי עלי לציין , 
כי השימוש באיגרות הללו הוא מוגבל ביותר : ראשית , מכיוון שאין בהם אף 
מלה באנגלית , אי אפשר לשלוח אותן לחו"ל ; שנית , ברכות בנוסח שנת בריאות , 
שנת טיולים טובה , שנה טובה ופורייה וכיו"ב , כאשר לכל ברכה כזאת מתלווה 
איור עם רמז עבה כשק , אפשר לשלוח רק לחוג מצומצם מאוד של אנשים . לכל 
הדודים והדודות , החברים והחברות , לא יכולתי לשלוח את הברכות הללו , 
חוץ מברכה כללית עם איור של פרחים . עכשיו יש לי בבית אוסף של איורים כמו 
רופא מצחיק הבודק אישה מצחיקה ( שנת בריאות ) , מטיילת צעירה הנושאת על 
גבה מיליון תרמילים וקומקום ( שנת טיולים טובה ) , חסידה הנושאת במקורה 
ועל רגליה שני תאומים ( שנת פריון ) ואיורים דומים . מדוע שרשות הדואר 
הנמרצת לא תעשה משאל מדגמי בין האזרחים ותפיק איגרות ברכה שיענו על טעמם 
של רוב הנשאלים ? באותה הזדמנות כדאי גם שיחליפו את המעטפות המכוערות . 
קפמאפרקאני מקבלת לביתי , לפי בקשתי , את התוכנית החודשית של קולנוע 
כוכב ברמת - השרון . קולנוע קטן וחביב זה מציג מדי שבת בבוקר סרטים טובים 
לילדים , והאפשרות לתכנן מראש שבת - סרט לפי סרטים שרוצים לראותם היא רעיון 
טוב מהרבה בחינות . כאשר קיבלתי את תוכנית חודש יוני שמחתי במיוחד : ב61 
בחודש אמורים היו להקרין את " המיטה המעופפת " של וולט דיסני . נסענו , 
ארבעה בני משפחה , לקולנוע כוכב . הזמנתי בקופה ארבעה כרטיסים ושאלתי 
את הקופאית אם הסרט המוצג הוא אכן " המיטה המעופפת " . הקופאית לא השיבה , 
אבל נזכרתי כי שם הסרט מוקלד על הכרטיסים באמצעות מחשב . כשהסתכלתי וראיתי 
שזה אמנם הסרט , נכנסנו ארבעתנו שמחים וטובי לב . להפתעתנו , התחילו להקרין 
את " עליסה בארץ הפלאות " . בתחילה חשבתי שזה " בקרוב " , אבל כעבור כמה 
דקות הבנתי שזה הסרט המוצג . מאחר שלא היינו מעוניינים לראות את הסרט הזה , 
יצאתי וביקשתי לברר כיצד זה קרה . האחראי התנצל והסביר כי גם להם עוללו 
בעיות קשות . לדבריו , המפיץ הודיע על השינוי רק ביום חמישי , והם לא 
זו בלבד שלא הספיקו לפרסם בעיתונים ובחוצות , אלא שאפילו לא הספיקו לשנות 
את שם הסרט על הכרטיס . לעומת זאת , השתדלו להודיע על השינוי באמצעות הקופאית . 
סיפרתי לו , שהקופאית לא מסרה לי מידע זה ואפילו לא ענתה לשאלתי . הוא 
התנצל שוב ואמר , " אז פיספסנו אותך " . עם זאת הצביע על כך שבתוכנית החודשית 
כתוב במפורש כי ייתכנו שינויים . הסתכלתי בתוכנית החודשית ועובדה זו אמנם 
מצוינת שם בתוספת קטנה , אך משמעותית : פרטים בעיתונים . כאמור , פרטים 
אלה לא היו לא בעיתונים ולא על לוח הפרסום בכניסה לקולנוע . סברתי כי מגיע 
לי החזר , אבל מאחר שמדובר בקופה אלקטרונית , החלטתי שלא לעמוד על כך ולהמתין 
ש"המיטה המעופפת " תוקרן שוב . ואמנם , זה קרה בשבת האחרונה , אלא שהפעם 
הגענו רק שניים : בני ואני . ופה המתינה לי ההפתעה . בבואי לקופה הצגתי 
את הכרטיסים המשומשים יחד עם התוכנית החודשית . לא נזקקתי כלל להסביר . 
בעליו של בית הקולנוע אמר מיד כי לסרט הזה ניכנס ללא תשלום , " אבל אני 
חייב לך זיכוי על שני כרטיסים נוספים , ואת זה צריך לעשות באופן מסודר " , 
אמר ועשה . הוא הכין הזמנה זוגית לכל סרט אחר שנבחר . יש גם הפתעות לצרכן 
הישראלי . קפמאפרקכולם דואגים לעולים מרוסיה . הרשות להגנת הצרכן בהסתדרות 
מדווחת כי בעקבות פניות רבות אליה של עולים , הוציאה באחרונה חוברת ייעוץ 
בנושאי צרכנות בשפה הרוסית . החוברת כוללת הדרכה בנושאים הבאים : רכישת 
מוצרים בני - קיימא , חתימה על צקים , התקשרות עם בעלי מלאכה , קניות 
של מוצרי מזון והלבשה , חתימה על ערבויות , הימנעות מהלוואות בשוק האפור 
ושכירת דירה . 
