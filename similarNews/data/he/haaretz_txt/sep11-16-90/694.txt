ור השלישי בגביע הטוטו מעורר עניין לפחות בזכות עובדה אחת : לאחר הפוגה 
של שנה שוב יהיה בתל אביב דרבי גדול בין הפועל למכבי . הפועל , ששב לליגה 
הלאומית לאחר גלות בת שנה בליגה הארצית , יארח מחר בבלומפילד ( 00 . 71 ) 
את יריבו הוותיק , במסגרת בית ד . " אני מתגעגע לדרבי " , אמר הבין לאומי 
הוותיק של הפועל , יעקב אקהויז . בן 33 , עונה 71 בקבוצה הבוגרת , מאחוריו 
עשרות משחקי דרבי . " זו חגיגה . בא קהל רב , יש אקשן ומתח . זה אירוע 
שאתה פועל עבורו כל השנה . יש לנו שאיפות לנצח . הפועל הולך על גביע הטוטו . 
חשוב למועדון לנצח ערב קבלת עצמאות כלכלית " , אמר אקהויז והוסיף : " כל 
יום שעובר , נכנסים יותר למתח . אני מקווה שיבוא הרבה קהל , כי גם הוא 
מתגעגע לדרבי " . ותיק דרבים אחר הוא שוער מכבי , משה מרכוס בן ה - 92 . 
מרכוס ביקש שלא להרבות בדברים לפני המשחק הזה : " הדרבי התל אביבי היה 
חסר לליגה הלאומית . הוא יכול להוסיף לשתי הקבוצות . כדאי לזכור שמדובר 
רק בגביע הטוטו . כל קבוצה רוצה לנצח ואין פייבורטים בדרבי " . במשחק נוסף 
בבית ד יארח הפועל ירושלים בימק"א את מכבי שעריים ( בשעה הראשית 03 . 51 ) 
. שני משחקים יהיו כבר היום : בחולון יתמודד צפרירים עם מכבי חיפה הצועד 
בראש בית ג עם שני ניצחונות , ובנתניה יארח מכבי המקומי את מכבי יבנה . 
בבית א יארח המוליך בית"ר תל אביב , שצבר שני ניצחונות , את הפועל רמת 
גן ( 03 . 61 ) . במשחק השני בבית א יתמודדו בבאר שבע הפועל המקומי ובני 
יהודה , שזכה ביום ג בתואר אלוף האלופים . הפועל פתח תקוה , הצועד בראש 
בית ב , יתארח במשחק מוקדם בבלומפילד ( 00 . 51 ) אצל שמשון תל אביב ; 
בכפר סבא יתמודדו שתי קבוצות בלי ניצחון , הפועל המקומי ובית"ר ירושלים . 
