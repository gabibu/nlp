חיל ההנדסה האמריקאי הציע לממשל להיות המתאם בין הרשויות הפדרליות של ארה"ב 
והתעשייה הפרטית , לצורך פיתוח פרויקט הרכבת המגנטית המרחפת . מדובר בפרויקט 
שתחילת בנייתו תהיה ב2991 והוא יושלם בתוך 01 שנים . רכבות ריחוף מגנטיות , 
המכונות " מאגלב " ( ) , הן רכבות חסרות גלגלים . רכבות אלה מרחפות 
לאורכה של מסילה חד - פסית , כשהן מוחזקות כמה ס"ם מעל המסילה , ונדחפות 
לפנים באמצעות " כרית " מגנטית המפוקחת באמצעים אלקטרוניים . רכבות אלה 
יכולות להגיע למהירות של יותר מ084 קמ"ש . גוף הרכבת עוטף את מסילת ההנחיה 
באופן המונע ממנה לסטות ממנו . כיוון שרכבות מאגלב מרחפות מעל המסילה , 
אין הן צריכות להתגבר על חיכוך בעת תנועתן לפנים , והן צורכות פחות אנרגיה 
מרכבות רגילות . רכבות מאגלב אינן מזהמות את האוויר ( למעט זיהום האוויר 
הנוצר בעת ייצור החשמל המשמש אותן ) . הצעת חיל ההנדסה האמריקאי באה בעת 
שבה יפאן וגרמניה מקדימות בהרבה את ארה"ב בפיתוח רכבות מאגלב . בשתי מדינות 
אלו נבנו אבות טיפוס של רכבות מאגלב והן בוחנות את יישום הטכנולוגיה החדשה . 
חוקרים באירופה , ביפאן ובארה"ב , בוחנים עתה את האפשרות לשילוב החומרים 
מוליכי - העל החדשים ברכבות מאגלב . תכונות המוליכות ללא התנגדות , ולכן 
ללא בזבוז זרם , של חומרים אלה , הופכות אותם לחומרים האידיאליים לרכבות 
המרחפות . הפיגור של ארה"ב בפיתוח רכבות העתיד האלו הודגש לאחרונה , כאשר 
חברה יפאנית הציגה תוכנית לבניית מסילה ורכבת מאגלב באורך 03 ק"ם , כדי 
לשרת את הנוסעים בין נמל התעופה של אורלנדו בפלורידה ובין דיסני - וורלד . 
לנוכח פיגור טכנולוגי זה , החליט ממשל בוש להקצות בשנת התקציב הבאה 7 . 
9 מיליון דולר לחיל ההנדסה האמריקאי ולמשרד התחבורה , כדי שיבחנו ויתכננו 
את מאמצי המחקר והפיתוח של רכבת מאגלב אמריקאית . הקונגרס האמריקאי בוחן 
עתה הצעה לפיתוח מדיניות לאומית של מסילות מהירות הצעה שבמסגרתה יופנו 01 
מיליארד דולר מתוכנית הלוואות ממשלתית לצורך פיתוחן ובנייתן של רכבות מהירות 
במיוחד . התוכנית של חיל ההנדסה כוללת הצעה לפיה , לאחר שנתיים של פיתוח 
הטכנולוגיה הדרוש , יתקיים מכרז תחרותי בין קבוצות התעשייה כאשר החברה 
הזוכה במכרז תבנה ותפעיל אב טיפוס בקנה מידה מלא באתר שייבחר על ידי הממשל . 
פרטי ההצעה הזו כוללים מעורבות גבוהה של הממשל במהלך המחקר והפיתוח , תוך 
קביעת מדיניות , קווים מנחים ואפיונים טכנולוגיים , שמטרתם ליצור תקן אמריקאי 
אחיד לרכבות מאגלב . כחלופה להצעה זו , מציע חיל ההנדסה האמריקאי כי חברות 
פרטיות בשיתוף עם ממשלי המדינות השונות ורשויות מקומיות , יקימו כמה מערכות 
מקומיות של רכבות מאגלב כדי שההחלטה על המערכת , שתיבחר בשלב מאוחר יותר , 
תוכל להתבסס על ביצוע של מערכות בקנה מידה מלא . תווית המחיר של רכבות 
העתיד עלולה להפוך למערכת הבלמים שלה . על פי דו"ח של מנהל הרכבות הפדרלי 
של ארה"ב , יגיע מחיר ק"ם אחד של מסילת מאגלב כפולה ( שתאפשר תנועה בו - 
זמנית בשני כיוונים ) ל91 מיליון דולר . אולם הדו"ח מציין כי המחיר האמיתי 
של המסילה נמוך יותר אם מפחיתים את החיסכון הצפוי מהפעלתה לעומת הפעלת 
קווי תעופה , תחבורה ציבורית , או תחבורה פרטית . 
