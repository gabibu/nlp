סיאול ( אי - פי ) . חברת הבנייה הדרום קוריאנית הונדאי מנהלת משא ומתן 
על חוזה לבניית מחנות לכוחות האמריקאיים בסעודיה דיווח אתמול העיתון הקוריאני 
" סיאול סינמון " . העיתון מסר כי העסקה שבה מדובר עשויה להגיע לשווי של 
004 מיליון דולר . לא התקבלה תגובה רשמית מטעם הונדאי . לדברי העיתון , 
ארה"ב הציבה תנאי שהבנייה תבוצע תוך ששה חודשים , והונדאי היא אחת החברות 
היחידות בעולם שתוכל לעמוד בתנאי במחיר זול . העיתון אמר כי ייתכן שהעסקה 
מרמזת על כוונתה של ארה"ב לקיים את נוכחותה הצבאית בסעודיה לתקופה ממושכת . 
חברת הונדאי להנדסה ובניין היא אחת החברות של הקבוצה הענקית הונדאי , הקונצרן 
הגדול ביותר בדרום קוריאה . 
