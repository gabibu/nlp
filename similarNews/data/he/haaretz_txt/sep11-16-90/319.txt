קשה להחליט מתי ניתזים יותר רשפים מנאומיהם של מזכיר ההסתדרות ויו"ר האגף 
לאיגוד מקצועי : כאשר הם מדברים בגנות האבטלה , או כאשר הם דוחים הצעות 
שמשמעותן ריסון השכר . בשני הנושאים הם משמיעים נאומים לוהטים , המבוססים 
על עקרון פשוט : כאשר אני מדבר על תוספות שכר אינני חושב על האבטלה . 
כאשר אני מדבר על אבטלה אינני זוכר את תוספות השכר . לפני שבוע , נאם יו"ר 
האגף לאיגוד מקצועי , בתוקף תפקידו כיו"ר מטה המאבק למען התעסוקה של ההסתדרות , 
נאום חוצב להבות בוועדה המרכזת . " אם לא יימצאו פתרונות תעסוקתיים למסיימי 
שירות צבאי ולעולים חדשים , ממדי האבטלה יהיו אסון לחברה בישראל ( . . 
. ) ההסתדרות תפעל בכל יכולתה להוציא את הממשלה מאדישותה לבעיה ההולכת 
ומחמירה של האבטלה " . באותה ישיבה , הבהיר מזכיר ההסתדרות , ישראל קיסר , 
כי בעניין שכר המינימום הנושא השנוי במחלוקת במשא - ומתן על הסכמי העבודה 
בשירות הציבורי אין ההסתדרות מוכנה לוויתורים . אשר להסכם תוספת יוקר , 
ההסתדרות תעמוד על כך שיקוים במלואו . נודע גם , שההסתדרות דחתה הצעות 
של האוצר לעקר מתוספת היוקר בעתיד את השפעות הפיחות וצמצום הסובסידיות למוצרים 
הנתמכים . בפינה אחרת של המשק מתנהל , על אש קטנה ובלי למשוך תשומת לב ציבורית , 
המשא - ומתן על הסכמי עבודה במגזר העסקי . במגעים , מציבה ההסתדרות דרישות 
משמעותיות , בהן קיצור שבוע העבודה ל04 שעות במשך חמש שנים ( מהלך שבא 
מוקדם מן צפוי לאחר קיצור שבוע העבודה לחמישה ימים ) , העלאת הפרשות המעסיקים 
לקרנות הפנסיה והנהגת קרנות השתלמות במקומות עבודה שבהם אינן נהוגות עדיין ; 
כל זה נוסף לתוספות השכר שיידרשו ברמה הענפית והמפעלית . אמנם ההיענות 
של המעסיקים לתביעות צפויה להיות סלקטיווית ביותר , שכן מימושן עשוי להשפיע 
באופן מהותי על רמת עלויות העבודה במגזר העסקי , ובהכרח גם על נכונותו לקלוט 
עובדים נוספים ; אך הדרישות עצמן קיימות , אם משום שההסתדרות יזמה אותן 
ואם משום שנתנה להן גיבוי . ראשי ההסתדרות מכירים היטב גם מניסיונם כבעלי 
מפעלים גדולים את הקשר ההדוק בין עלות העבודה לבין היקף התעסוקה , אך מעדיפים 
לדחוק קשר זה לקרן זווית . בפעולותיהם המעשיות , להבדיל מהצהרותיהם , 
הם מתרכזים בנושאי השכר . הסיבה ברורה : הבוחרים ישפטו אותם על פי הסכמי 
העבודה שיצליחו להשיג למענם ; את האחריות לאבטלה יוכלו לגלגל , כתמיד , 
על כתפי הממשלה והמעסיקים . הנאומים הנמלצים של קיסר והברפלד לא יוסיפו 
למשק אף לא מקום עבודה אחד . לעומת זאת , מיתון הדרישות בתחום השכר והבנה 
לצורך להתאים את הסדרי תוספת היוקר ושכר מינימום למציאות , יסייעו ביצירת 
אלפי מקומות עבודה חדשים . אם קיסר והברפלד לא יסיקו את המסקנות מכך , 
תישאר רק התקווה , שהעובדים מועסקים וגם מובטלים יבחינו בעצמם במשמעות 
הפוזה הכפולה של ראשי ההסתדרות . 
