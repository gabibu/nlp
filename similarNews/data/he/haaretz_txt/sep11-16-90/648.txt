" חמהפער העדתי בישראל אינו יכול להימחק . אותו משאב פוליטי , המתורגם 
לצו קריאה לכל בני עדתנו להתגייס מול כל האחרים , חוזר ועולה מדי מערכת 
בחירות ואחרי כן שוקע . עכשיו שוב הפיצו את צו הגיוס . הוא אינו יוצא מקרב 
מחוסרי הדיור , המבקשים דווקא לבטא מחאה של ישראלים , אלא ממי שהשיג לעצמו 
דירה נאה בירושלים , שר הפנים אריה דרעי . מצוקת העדתיות נעוצה בתחושת נחיתות 
מול התנשאותו של האשכנזי , המכתיב את דרכו של בן עדות המזרח . אחרי שנים 
אחדות של שררה נקלע דרעי לעמדה נחותה מלפני קציני משטרה ועיתונאים . מיד 
איתר ביניהם כמה אשכנזים . שר הפנים התרשם שנטפלים אליו מפני שהוא נציגם 
של יוצאי צפון - אפריקה , והזעיק את בני עדתו להתייצב מאחוריו . כדי להאיץ 
בהם , גילה כי בעצם כל בני העדה נרדפים . במסע התעוררות לקראת הימים הנוראים 
הזכיר לקהל כי רוב האסירים הם יוצאי עדות המזרח . אז מה אם בני עדות המזרח 
מהווים גם רוב מקרב השוטרים שומרי החוק בישראל . החזון של הישראליות הוא 
שבירת מחיצות כלכליות וחברתיות בין יוצאי ארצות שונות . את הפערים הכלכליים 
התקשתה ועדיין מתקשה המדינה למחוק , ולשם סילוקם של הפערים החברתיים נדרש 
פרק זמן ארוך יותר . בקבוצת העולים לישראל , שהתחנכו בתפוצות שונות , 
ראו את דור המדבר , ולפיכך המדינה המתינה להולדתו של דור חדש . דרעי , 
שהוא כבן 13 שנים , מיטיב לייצג את הטיפוס שציפו לו . הוא בעל הכרה עדתית 
ואפילו השקפת עולם דתית , אבל הוא ישראלי שמבין את החילוניים , שמדבר בשפתם . 
מעין סינתיזה בין תרבויות . לפתע הכל מתמוטט . דרעי נוטל שוב את משוואת 
המצוקה , שגם בחלוף 04 שנה אמנם אין בה הרבה חדש . האשכנזים הם רוב מקרב 
בעלי ההון , הם המנהלים , המעבידים , המבוססים , המתגוררים במרכז הארץ , 
ואילו בני עדות המזרח מהווים רוב בין השכירים , הם נזקקי הסעד שמתחת לקו 
העוני , המתגוררים בשכונות ובעיירות פיתוח . אבל 04 שנה אחרי העלייה הגדולה 
נפלו כמה חומות בין העדות . ההתנשאות התרבותית התפוגגה ומסורת המזרח פורחת , 
איש אינו בולם מפני מוביליות חברתית , ובפוליטיקה בני עדות המזרח יודעים 
עדנה . דרעי הוא דווקא אחת הדוגמאות לכך . קבוצות הטוענות לאפליה מתלוננות 
למעשה על הקושי להגיע אל מוקדי קבלת ההחלטות , שמתבטא בצורך לשלם בשנים 
של מאמץ ובהתפשרות על ערכים ואמונות . דרעי לא נדרש לשלם מחיר זה . הוא 
היה למנכ"ל משרד ממשלתי ולשר בגיל הצעיר ביותר בתולדות המדינה , ואף שלא 
הקפיד לנהוג על - פי הקונסנסוס הישראלי של שירות בצה"ל , מחלו לו והסתפקו 
בשירות מקוצר . העיתונות , שכל כך מציקה כעת לדרעי , עשתה לו עד לפני 
חודשים אחדים מסע של פולחן אישיות . תארים כמו " ילד פלא " שיקפו את ההשתאות 
מסיפור ההצלחה הפוליטי . נראה היה כי דרעי נהנה אז מאפליה לטובה . המפלגות 
הספרדית והתימנית שפעלו בשנותיה הראשונות של המדינה גוועו באמצע שנות ה05 , 
ומאז לא עברה שום רשימה עדתית את אחוז החסימה . תמ"י היתה מפלגה של איש 
אחד , וככזו מיהרה להתמוטט . ב4891 הופיעה ש"ס , ומאז היא צוברת תאוצה . 
תופעת העדתיות , שהמנהיגים היטיבו להדחיק ולהרחיק במשך שנות דור , תופסת 
עתה מקום של קבע בנוף הפוליטי . כאשר יצחק שמיר ושמעון פרס התקוטטו מפני 
דחיקתם לאופוזיציה , ידע דרעי כי יהיה שר הפנים . אפליה בהזרמת משאבים היא 
הטענה הראשית של רבדים מקופחים . בשנים האחרונות , ובעיקר בחודשים האחרונים , 
זכה דרעי כמנהיג בש"ס לקבל מהמדינה סכומים ללא תקדים לטובת חוג מקורבי המפלגה , 
והוא כשר הפנים פיקח על ניווט הכספים . אין ספק כי עדיין נוהגים אפליה 
בקרב הנזקקים לקבלת כספי סיוע אלה . דרעי מדבר עתה בשם העדתיים כולם , 
אך מטפל רק בחרדים מביניהם או הסוככים בצילם . כל מי שיידרש למצוקת בני עדות 
המזרח יספר על כישלון מפא"י בקליטת העלייה . שלחו אותם למעברות והם נדרשו 
לשנות את אורחותיהם הדתיים ואת סגנון תרבותם . כיום שר הקליטה יצחק פרץ 
נערך לקלוט עולים בקרוואנים וכבר הודיע כי ישגר אותם גם לאוהלים . שר הפנים 
דרעי דוחה את נורמות הדת שפשטו בקרב אוכלוסייה זו , שאימצה לתוכה גויים 
והכירה בילדיהם כיהודים לכל דבר . מי שהזדעקו על הדרך שבה נהגו כלפיהם חוזרים 
על מקצת השגיאות , מעת שהופקדו על קליטת בני העדה האשכנזית . רוב המפלגות 
צירפו מאז מאורעות ואדי סאליב ב9591 פעילים מבני עדות המזרח לשורותיהם , 
במה שתואר כקישוט . היו אלה בדרך כלל בני האליתה שבקרב הספרדים הוותיקים 
ולא מנהיגים אותנטיים מבין עולי שנות ה05 . המצוקה העדתית לא בערה בהם , 
כי לא באו מתוכה . בני העולים מצפון אפריקה השיגו לימים בקושי את משרותיהם 
הציבוריות הראשונות . התלאות בקידום הפוליטי נזקפו על ידם לחובת מוצאם . 
דוד לוי הוא עדות בולטת לכך עד היום . מנעת ממנו קבלת משרה בכירה , והוא 
ילין על קיפוח עדתי . לעומתו , דרעי אינו יכול להלין על קיפוח , לא אישי 
ולא של מפלגתו , לא בקבלת משאבים ולא באחריות למשימות לאומיות , גם לא 
בחקירת משטרה . ובכל זאת מצוקת העדתיות אינה נעלמת . היא מכרסמת בתוכו 
ומתפרצת בשעת משבר . אפשר שפערים עדתיים , חברתיים וכלכליים אי - אפשר 
למחוק בתוך דור אחד . אפשר אולי להאשים אותו שהוא עושה בפערים , הרובצים 
על מצפון החברה , שימוש מושכל וציני כדי לחמוק מביקורת . לעתים דומה שהעסקנים 
העדתיים ובתוכם דרעי רק מתיימרים , אך אינם שוקדים למחוק את הפערים , כנראה 
משום חיוניותם להם . ש"ס , כמפלגה של ספרדים בלבד , היא מרשם בטוח להנצחת 
פער עדתי . יתרה מכך , השוני העדתי הוא עניין שבקדושה , באשר הם מקפידים 
לקיימו במסגרת הדתית . הפוליטיקה של הדת מכתיבה שני נוסחי תפילה , שני 
רבנים ראשיים , שני סוגי בתי כנסת . וזהו פער לגיטימי . קפמאליד4דרעי אינו 
טוען לאפליה אלא לרדיפה . אפשר להאמין למפכ"ל המשטרה יעקב טרנר ולעיתונאי 
מרדכי גילת , שלא קשרו קשר ביחד או כל אחד לחוד נגד בני עדות המזרח או החרדים . 
ובכל אופן , דרעי וחברי כנסת מש"ס טוענים לרדיפה וחשים עוינות ציבורית 
רחבה , אשכנזית בעיקרה . אפשר שתחושותיהם אינן משקרות להם . יש בציבור 
נימה של ביקורת ואפילו איבה כלפי ש"ס . זו אותה איבה שהגיעה לפני חודשים 
אחדים לשיאה במסע נגד כל הסיעות הקטנות , המנצלות את מיקומן בלשון המאזניים 
לשם סחיטה קואליציונית . לא רק שש"ס הצליחה לפגוע גם בליכוד וגם בעבודה , 
אלא שהיא נמצאה ראויה לגינוי מיוחד , משום שניכר כי היא מעוניינת בהמשך 
המצב ועמדתה זו מונעת הכנסת תיקונים בשיטה הפרלמנטרית . מכאן עולה נוסחה 
ברורה . אם ש"ס היא מפלגה עדתית מוצהרת , כל מי שמתנגד לש"ס מכל סיבה עוין 
את העדתיים . ועוד משוואה : מי שרוצה בבירור תקין ומסודר של חשדות , המיוחסות 
לנציג הבכיר של ש"ס בממשלה , אף הוא עוין את בני עדות המזרח . 
