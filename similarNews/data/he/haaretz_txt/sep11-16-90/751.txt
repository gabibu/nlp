לבית הדין האזורי לעבודה בתל - אביב הוגשה אתמול בקשה למתן צו מניעה , האוסר 
על המדינה לפנות אל עובדי המעבדות , ולשכנע אותם בכל דרך שהיא להחתים שעון 
נוכחות לשם קבלת שכר עידוד , כל עוד לא ניתן פסק דין בנושא זה בבית הדין . 
בבקשה שהגישה הסתדרות הביוכימאים והמקרוביולוגים , באמצעות עורכי הדין בני 
כהן ומירלה אזיה , נטען כי בינואר השנה הוגשה בקשה לדיון בסכסוך קיבוצי 
לגבי הפעלת מערכת שכר עידוד לעובדי המעבדות . הדיון בתיק הסתיים , והצדדים 
ממתינים למתן פסק הדין . בינתיים , התקבלו אצל מזכיר הסתדרות המיקרוביולוגים 
פניות רבות של עובדי מעבדות , המתלוננים כי מופעלת עליהם מערכת מאסיווית 
של לחצים , כדי שיחתימו שעון נוכחות עוד לפני מתן פסק הדין . בתצהיר שצורף 
אתמול לבקשה טוען אשר גולדשלגר כי על - פי מידע שנמסר לו נאמר לעובדי המעבדות 
שפסק הדין יינתן בעוד זמן רב , ובכל מקרה , גם אם תפסיד המדינה בתיק יוגש 
ערעור לבית הדין הארצי לעבודה . מאחר שפסק הדין לא יינתן בקרוב , ובינתיים 
עלולים העובדים להפסיד כספים משום שיש חשש כי המדינה לא תשלם כל תשלום רטרואקטיווי 
ללא החתמת שעון , התבקש בית הדין להוציא צו מניעה שיאסור על המדינה לשכנע 
את העובדים להחתים שעון כתנאי לשכר עידוד . 
