מוסקווה ( שירות " הארץ " ) . לנוכח הצורך לקבל החלטה , אולי ההחלטה 
הקריטית ביותר בתקופת נשיאותו , מתגלה שוב מיכאיל גורבצוב במלוא חוסר ההחלטיות 
שלו . תוכנית נועזת ודרקונית להיחלצות מאזיקי הכלכלה הקומוניסטית נושאת את 
חותמם של יריבו העיקרי ושל כלכלניו שלו . השבוע אומצה התוכנית ברוב מכריע 
בפרלמנט של הגדולה ברפובליקות , רוסיה , מתוך תערובת של תקווה וייאוש . 
ועם זאת , מצטייר עתה גורבצוב , שנחשב לפנים למחולל התהליך , כמי שהיסס 
זמן רב כל - כך , עד אשר אפילו יאמץ , בסופו של דבר , את התוכנית מה 
שנראה כמעט ודאי יתקשה לטעון לבעלות עליה . התוכנית הנידונה היא מתכון של 
005 יום לשווקים חופשיים , שהותוותה מלכתחילה בידי כלכלנים נאמנים לבוריס 
ילצין , נשיא הפדרציה הרוסית . את המסגרת הסופית ואת הגושפנקה הרחבה נתנה 
לה ועדת כלכלנים , שבראשה הועמד סטניסלב שאטאלין , אחד מבכירי יועציו של 
גורבצוב . מאה הימים הראשונים של התוכנית יהיו תקופה של ייצוב חמור , במטרה 
להפסיק את סחרור המחסור והאינפלציה , שתקפה את השוק הסובייטי , כאשר מעלים 
צרכנים את מחירי המוצרים , המצויים במשורה , בניסיונם להיפטר מן הרובלים 
החלשים שלהם . התוכנית , כפי שהיא מוצגת בחוברת של 422 עמודים , תקצץ מיד 
בהוצאות הממשלה , ובכללן גם בסעיפים המקודשים של הצבא ושל הק - ג - ב ; 
תטיל פיקוח הדוק על הדפסת כסף ; תעלה את שערי הריבית ; תמכור רכוש ממשלתי ; 
תייבא מוצרי צריכה מחו"ל ; ותוציא איגרות - חוב ממשלתיות . אם ייכשלו 
כל האמצעים , יסכימו הרפובליקות המרכיבות את בריה"ם לצעדים מחמירים יותר , 
ובכללם הקפאת השכר . קפידבינתקופת הצנע תכין את בריה"ם לפירוק רוב יסודות 
הכלכלה הריכוזית , והנהגת יוזמה חופשית . אף כי התוכנית היא גלולה מרה לקומוניסטים 
ולפופוליסטים כאחד , היא החליקה מעדנות במליאת הפרלמנט הרוסי בין השאר , 
בשל הקונסנסוס הכללי , משום שכל האמצעים האחרים שנוסו נכשלו ; וגם לרגל 
התקווה , שהפופולריות חסרת המתחרים של בוריס ילצין תשכנע את הציבור לקבל 
את הקשיים , מבלי להתקומם נגד התוכנית . גורבצוב הודה , כי הוא מעדיף את 
התוכנית , אבל נמנע מלהעניק התחייבות מלאה , בתקווה שיהיה אפשר לפשר בינה 
לבין תוכניות , המנוגדות לה . על הכנת תוכנית שנייה , שראו רק קומץ של 
צירי פרלמנט , ניצח ראש הממשלה , ניקולאי ריזקוב . זו נפחה את נשמתה עוד 
לפני שהתפרסמה , הואיל וממשלת ריזקוב קשורה בטבורה לכישלונות חמש השנים 
האחרונות . כלכלנים , שעיינו בה , אומרים כי ההבדלים בינה לבין תכנית ילצין - 
שאטאלין הם יסודיים . בעוד שתוכנית 005 הימים מדברת על שחרור המחירים מפיקוח 
ממשלתי , פרט למאה מוצרים בסיסיים , שיסובסדו באופן זמני , רוצה ריזקוב 
לשמור בידי הממשלה את היכולת לקבוע מחירים , ורוצה להכניס באמצעות צווים 
שינויים במערכת . בעוד שתוכנית ילצין - שאטאלין מעוגנת בעיקרון של בעלות 
פרטית וחרות היוזמה , רוצה ריזקוב להגביל עד מאוד את הבעלות הפרטית על חות 
ועל עסקים . בשעה שריזקוב היה רוצה לשמור על כנו את כוח הממשלה המרכזית לנהל 
את הכלכלה מלמעלה , מדברת התוכנית הרדיקלית - יותר על מסירת סמכויות מלאות 
לכל אחת מ51 הרפובליקות , לנהל כאוות נפשן את כלכלותיהן . אולי חמישית 
הסמכויות דוגמת הפיקוח על אספקת הכסף , או ניהול מסילות הברזל יימסרו , 
בסופו של דבר , למרכז . קפידבינגרסה שלישית , שגם תפוצתה מוגבלת לפי שעה , 
היא לכאורה בת - כלאיים של שתי התוכניות , והוכנה על - פי בקשת גורבצוב . 
שאטאלין , אבי האופציה הרדיקלית , אמר שלשום ל"ניו - יורק טיימס " , כי 
התוכנית השלישית היא " באופן רשמי צירוף של שתי התוכניות , ולמעשה היא 
שלנו ב%5 . 99 , שזורה בקישוטים , שנועדו לחסוך מבוכה מריזקוב " . על השאלה , 
אם ריזקוב עצמו תומך בפשרה , השיב שאטאלין : " אני חושב שלא . אני בטוח , 
שאין הוא תומך " . אם תוכנית ילצין - שאטאלין היא המועמדת הכל - כך ברורה 
לנצח , ואם שלח גורבצוב את אחד מכלכלניו המועדפים לסייע בליטושה , ואם 
רפובליקה , שמתגוררים בה יותר מ%05 של האוכלוסייה , עומדת על סף הגשמתה 
מבלי לשים לב לעמדת גורבצוב מדוע שומר נשיא בריה"ם מרחק ממנה ? חלק מן ההסבר 
הוא , שצמיחתו של גורבצוב במפלגה הקומוניסטית הכשירה אותו לעבוד באמצעות 
קונסנסוס קונסנסוס של השולטים , לא של הנשלטים . בימים האלה , כאשר לנשלטים 
יש היכולת להביע את דעתם , מוצא גורבצוב את עצמו מפגר אחרי דעת הקהל , 
בשעה שהוא מנסה להתפשר עם שרי ממשלתו ועם פקידיו . להיטותו להשיג קונסנסוס 
מתחזקת גם בנאמנותו האישית . הטלת מלוא כובד משקלו לצד התוכנית הרדיקלית 
פירושה עשוי להיות סילוקו של ריזקוב , והרכבת ממשלה חדשה . יותר ויותר 
נראה , כי הניסיון להשאיר את ריזקוב על כנו הוא ביטוי אכזרי של ידידות . 
ראש הממשלה נכתש מדי יום על - ידי העיתונות , סופג לעג במסדרונות הפרלמנט ; 
ולמחרתיים יוזם ראש עיריית מוסקווה עצרת המונים , בדרישה להדחתו . אפשר , 
שגורבצוב יעשה חסד גדול יותר עם ידידו , אם ישחרר אותו מראשות הממשלה , 
ויעניק לו כהונה של שגריר . טעם אישי אחר הוא , כי כל כמה שנעשה ניסיון 
להלביש את התוכנית בבגדי היועץ שאטאלין , המכשף הכלכלי של גורבצוב , טמונים 
שורשיה בקרקע אחרת זו של בוריס ילצין , יריב פוליטי שאותו מתעב גורבצוב . 
אך אפילו אלה , שעזרו להכין את התוכנית מודים , כי לגורבצוב יש סיבה רצינית 
יותר לחשוש מפניה . 
