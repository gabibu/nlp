ליברוויל ( ע"ר ) . תוהו ובוהו שרר ביום ראשון בקלפיות בגאבון , בבחירות 
הרב מפלגתיות הראשונות , שאמורות היו לשים קץ ל03 שנות שלטון חד מפלגתי . 
ההצבעה בשתי קלפיות בבירה בוטלה , כאשר מצביעים התפרעו , מחצו שתי תיבות 
הצבעה , הפכו רהיטים והבריחו את האחראים מהמקום . " הגעתי בשש בבוקר , 
לפני שההצבעה החלה , כשפניתי אל התיבה היא כבר היתה מלאה . מהיכן הגיעו 
הפתקים ? " , שאל צעיר נזעם . מצביעים רבים אמרו כי התיבות כבר היו מלאות 
בפתקי הצבעה עבור המפלגה הדמוקרטית של גאבון , מפלגתו של הנשיא , עומר 
בונגו . הבחירות בגאבון נחשבות לאבן בוחן ביכולת השלטון להענות לתביעות לדמוקרטיזציה 
שמצאו את ביטויים בהפגנות שפרצו השנה בכמה מדינות באפריקה . שליטה האותוקרטי 
של מדינה קטנה זו מאז 76 , התנגד נחרצות לשיטה הרב מפלגתית אולם נכנע להפגנות 
מחאה והכריז על הבחירות ביולי . כמה מועמדי אופוזיציה טענו כי המהומה בתחנות 
ההצבעה נגרמה במכוון על ידי השלטונות שחששו שתוצאות הבחירות יהיו לטובת האופוזיציה . 
355 מועמדים המייצגים 73 מפלגות ו54 מתמודדים עצמאיים מתחרים בבחירות . 
מפלגת השלטון מתחרה על כל 021 מושבי הפרלמנט ורק שבע מפלגות אחרות העמידו 
01 מועמדים או יותר . סיבוב חוזר של הצבעה ייערך ביום ראשון הבא במחוזות 
בהם לא הושגה הכרעה . 
