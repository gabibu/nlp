הנהלת הסוכנות עשויה להחליט מחר על קיצוצים בתקציבי המחלקה להתיישבות , 
שיקום השכונות וההסתדרות הציונית , עקב ההוצאות הניכרות הכרוכות במימון 
הטסתם של העולים מברית המועצות ומטענם לארץ . הנהלת הסוכנות תתכנס מחר בזנווה 
לישיבה מיוחדת שתוקדש להערכות הסוכנות בגידול הצפוי בממדי העלייה מברית המועצות 
ומאתיופיה והגברת המאמצים לגיוס העם היהודי לסייע בקליטת העלייה . על פי 
הערכות של גורמי עלייה בכירים , עשויים להגיע עד סוף השנה עוד כ08 אלף עולים . 
גורמים בסוכנות אמרו אמש כי ישיבת ההנהלה תהיה אחת הישיבות הגורליות בתולדות 
הסוכנות , משום שלראשונה ייבחנו בה באורח יסודי ההשלכות הכוללות של טיפול 
הסוכנות בהכשרת היהודים בבריה"ם לקראת העלייה ובמימון הטסתם ארצה . להערכת 
הגורמים לא יהיה מנוס מביצוע קיצוץ בתקציבי מחלקות שונות בסוכנות , שאינן 
מטפלות ישירות בקליטת העולים . עם זאת ישנה מגמה להגדיל את תקציבי מחלקת 
עליית הנוער , לנוכח המשימה המוטלת עליה לקליטת ילדי עולים מבריה"ם ומאתיופיה . 
