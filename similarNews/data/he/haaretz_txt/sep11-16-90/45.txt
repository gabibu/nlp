, ואחותו בת ה - 8 , תושבי חאן - יונס , נפצעו מרימון שהתגלה בחצר ביתם . 
כוחות הביטחון , צה"ל ומשטרת נפת עזה חוקרים את נסיבות פציעתם . בתחילה 
מסרו תושבי חאן - יונס כי מסוק של צה"ל זרק רימון לתוך חצר הבית של משפחת 
רפיקי , אך לאחר חקירה התברר כי הרימון שמצאו הילדים היה ישן . אתמול בבוקר 
שיחקו האח והאחות בחצר . נביר מחמוד אל רפיקי מצא רימון , וכשהחל לשחק 
איתו התפוצץ בידיו , ופצע את השניים . הם הועברו לבית החולים " נאצר " . 
הילד נפצע באורח קשה , והרופאים נאלצו לקטוע את ידו . עקב התפוצצות הגיעו 
למקום כוחות גדולים של צה"ל ומסוק , והתושבים החלו להפיץ שמועות כי חיל 
האוויר הישראלי פתח במתקפה . מקורות צבאיים הדגישו כי צה"ל הגיע למקום רק 
לאחר ההתפוצצות והוא אינו אחראי לפציעתם של הילדים . לדבריהם , אחדים מתושבי 
הרצועה מחזיקים בבתיהם כלי נשק ישנים כולל רימונים סובייטיים . עדיין לא 
ברור אם הרימון שפצע את הילדים , הוא צכי או סובייטי . 
