( ע ) . " ניתן לומר , שהסיבה העיקרית להצלחת ביקורו של שר החוץ דוד 
לוי בארה"ב מלבד כישוריו האישיים נעוצה בכך שלביקורו שם לא קדמו אחרים . 
בעבר היו אנשים שהשיאו עצות שונות ומשונות לנציגי ממשלת ארה"ב , עצות שגרמו 
למעשה למשבר שהתחולל בזמנו ביחסים בין ישראל לארה"ב ולהפלת הממשלה " כך 
אמר ביום ששי ראש הממשלה יצחק שמיר , בהופעתו במועדון המסחרי והתעשייתי 
במלון שרתון בתל אביב . בהתייחסו למשבר במפרץ הפרסי אמר שמיר , כי ישראל 
מעורבת במשבר אך איננה מתערבת בו . שמיר הזהיר את אויבי ישראל , כי הם 
יודעים שפגיעה בישראל אינה משחק ואינה טיול , אלא תביא על התוקפים אסונות 
כבדים ביותר . " מבלי שנעשה דבר , משבחים בעולם את עמדת ישראל גם במדינות 
ערב , שבהן האהבה לישראל איננה בוערת . אל לישראל לשחק לידיו של הכובש 
העיראקי , הרוצה לשוות למשבר צביון של עימות כלל - ערבי מול ישראל " , אמר . 
. בדברו על מעמד אש"ף בעולם אמר ראש הממשלה , כי באירופה יש מפגרים גורמים 
הדואגים מאוד לאש"ף , שאיבד מגדולתו ונעלם כמעט מהזירה הבין - לאומית . 
" לבי לבי לכל אותם אנשי מדינה צרפתיים ואיטלקיים שאבלים על כך . ככל 
שאש"ף יהיה חלש יותר ופחות בולט בזירה הבין - לאומית , כך יגברו סיכויי 
השלום וההשלמה " , אמר . עוד אמר שמיר , כי בארה"ב ובעולם כולו מבינים עכשיו 
טוב יותר את עמדת ישראל הידועה זה שנים , בדבר אי - קיום מגעים כלשהם עם 
אש"ף , והדגש שהיא שמה על אופי היחסים עם מדינות ערב . " המשבר הנוכחי 
חסך לנו הרבה שנים של הסברה לגבי עמדתנו כלפי אש"ף . כדי להגיע לשלום יש 
להסדיר קודם כל את היחסים בין ישראל לשכנותיה . אינני מתעלם גם מהבעיה הפלשתינאית , 
הזוכה ותזכה לטיפול " . לדברי ראש הממשלה , ניבאו מתנגדי הממשלה החדשה " הימנית - 
קיצונית " , כי זו תביא אסונות לעם ישראל . " במציאות , ההיפך הוא שקרה : 
יחסינו עם ארה"ב משתפרים והולכים . לראיה הכבוד הרב שלו זוכה עתה שר החוץ 
הישראלי בארה"ב . גם חילוקי הדיעות הפנימיים בממשלה פסקו . הממשלה הקודמת 
נקראה ממשלת אחדות לאומית , אך בממשלה הנוכחית יש יותר אחדות " . 
