הפעלתם מחדש של מנגוני הפיגוע בירדן , המשתייכים לארגוני " החזית העממית " 
שבראשות ד"ר גורג חבש , ו"החזית הדמוקרטית " , שבראשות נאיף חוואתמה ותכנון 
פעולות " גיהאד בשיתוף עם ארגונים מוסלמיים קיצוניים נגד מטרות " אמריקאיות , 
ציוניות וערביות בוגדניות " עומדים בשולי הכנס הפרו - עיראקי שנפתח אמש 
בעמאן . בכנס משתתפים ד"ר חבש וחוואתמה שנמצאים בירדן זו הפעם הראשונה מזה 
02 שנה . הכנס יימשך שלושה ימים והוא נערך תחת חסות המלך חוסיין . חוסיין 
הבטיח להיפגש עם משתתפי הוועידה , כולל עם חבש וחוואתמה . מקורות ערביים 
בלונדון שמסרו על כך , ציינו כי מנגנוני המודיעין המערביים התריעו בימים 
האחרונים על אפשרויות ביצוע פעולות פיגוע נגד מטרות אמריקאיות ואחרות . 
המקורות מסרו עוד כי קריאות גלויות לפעולות פיגוע כאלה נשמעו ביום שלשום 
במרבית המסגדים בעמאן , בידיעת השלטונות הירדניים ובהסכמתם . בכנס בעמאן 
משתתפים 021 נציגים של משלחות מוסלמיות ונציגים של ארגונים מ01 מדינות ערביות . 
סוריה ומצרים מנעו מנציגי ארגונים מוסלמיימלצאת לעמאן . אבל לכנס הגיעו 
אמין אל - חאפז , מי שהיה נשיא סוריה וכן נציגים בכירים של אש"ף . המלך 
חוסיין שיגר את יו"ר הפרלמנט , סלימאן עראר , לייצגו בכנס . עראר הצהיר 
בפני כתבים ערביים כי " הבעיה המרכזית הניצבת כיום על הבמה ומחייבת טיפול 
ופתרון היא הבעיה הפלשתינית , ובמרכזה הכיבוש הציוני " . לדבריו , על העולם 
הערבי להתמקד בבעיה זו , שללא פתרונה לא יושג שלום באיזור . חוואתמה וחבש 
תקפו בחריפות מנהיגים ערביים שהתנגדו לפלישה העיראקית לכוויית . הם גם הזהירו 
את ארה"ב ובנות בריתה מהתערבות צבאית . שר הדתות העיראקי , עבדאללה 
פאדהיל , אמר כי כיבוש כוויית על ידי עיראק הוא בלתי הפיך . " משפחת סבאח 
נמצאת בפח האשפה של ההיסטוריה " , אמר לכתבים בדברו על שליטי כוויית לשעבר . 
