עובדי חברת מקורות נוקטים עיצומים , למרות הצו שהוציא שלשום בית הדין האזורי 
לעבודה בתל - אביב , המורה להם להימנע משביתה או משיבושים בעבודה . העיצומים 
נושאים אופי מנהלי ובמסגרתם נמנעים העובדים מלקבל שיחות טלפון , אינם מעבירים 
דואר לאנשי ההנהלה ואינם מבצעים הדפסות . הסתדרות הפקידים , המטפלת בעובדי 
מקורות , הודיעה כי אינה תומכת בעיצומי העובדים . ארגון עובדי מקורות טוען 
כי השיבושים אינם בגדר הפרה של צו בית הדין לעבודה , מאחר שאספקת המים ברחבי 
המדינה אינה נפגעת . הארגון , המייצג את 005 , 2 העובדים בחברה , קובל 
על המבוי הסתום שאליו נקלעו השיחות עם ההנהלה בעניין חתימת הסכם עבודה חדש . 
ההסכם שקיים היום ושבביטולו מעוניינים העובדים קובע כי שכרם של עובדי 
מקורות יוצמד לזה המשולם בקונצרן כור . בקרב העובדים שוררת התמרמרות גם על 
כך שהנושאים השנויים במחלוקת בינם לבין ההנהלה " תקועים " כבר חצי שנה 
בוועדת המעקב העליונה , בראשותם של יעקב דנון , הממונה על השכר באוצר , 
וחיים הברפלד , יו"ר האגף לאיגוד מקצועי בהסתדרות . גורמים בהנהלת מקורות 
אמרו אמש : " אנו מבינים את עמדתם של העובדים , שנותרו ללא הסכם שכר " . 
הגורמים הודו שהשכר במקורות נשחק , מאחר שעובדי החברה לא קיבלו את תוספת 
השכר בשיעור של % 6 , ששולמה ביתר החברות הממשלתיות . אתמול חודשו הדיונים 
על חתימת הסכם שכר חדש בחברת מקורות . 
