בון ( מיוחד ל"הארץ " ) . בשגרירות עיראק במזרח ברלין נמצא מאגר גדול של 
כלי נשק וחומרי חבלה , שנועדו לביצוע פעולות טרור נגד מטרות אמריקאיות ואחרות 
באירופה דיווחו אתמול עתוני מזרח ברלין בהסתמך על מקורות של סוכני ה"שטאסי " , 
השירות החשאי של המשטר הקומוניסטי המודח . דובר של השגרירות הכחיש את הפרסומים , 
ואמר שמדובר בספקולציות בלתי אחראיות . על פי דיווחי העתונים המזרח גרמניים , 
רוצים העיראקים להשתמש עתה באמצעים שברשותם כדי לבצע פעולות נגד מטרות אמריקאיות 
ואחרות באירופה אם וכאשר יצווה על כך סדאם חוסיין . מקורות אמריקאיים אמרו 
בימים האחרונים , כי יש להם ידיעות על כך שעיראק מתכננת גל טרור נגד מתקנים 
של ארה"ב . בבון יש דאגה גדולה מן האפשרות , שעיראק ומדינות ערביות אחרות 
אכן ינצלו את מצבורי הנשק שלהן במזרח ברלין כדי לבצע מעשי טרור . ממשלת 
מזרח גרמניה , העומדת בפני התפרקות , איננה מסוגלת כנראה לטפל במצב , 
ולממשלת בון אין סמכות לעשות זאת לפני השלישי באוקטובר ( תאריך האיחוד של 
שתי הגרמניות ) . אחרי התאריך הזה ייסגרו השגרירויות הזרות במזרח ברלין , 
והייצוג הדיפלומטי בדרג של שגרירויות יהיה רק בבון . קפידבינאתמול היתה 
במזרח ברלין הפגנה גדולה נגד הטיפול של ממשלת לותאר דה מאזייר בפירוק השטאסי . 
המפגינים מחו על כך ששישה שרים בממשלת דה מאזייר , המואשמים בכך שהיו מודיעים 
של האירגון , סרבו עד כה להתפטר . במערב גרמניה גובר הזעם על הוצאות האיחוד 
הגדלות והולכות . בינתיים נוספה להוצאות האלה הדרישה המזרח גרמנית לשלם 
משכורות למאות חברי פרלמנט שיהפכו למובטלים החל מהשלישי לאוקטובר , כאשר 
הפרלמנט המזרח גרמני הנפרד יתפזר . רק 441 מחברי הפרלמנט הזה , המכונה 
" פולקסקאמר " , יצטרפו לבונדסטאג המערב גרמני . המזרח גרמנים רוצים , 
שבון תשלם משכורות לכל חברי הפרלמנט שלהם עד לתחילת חודש דצמבר , כאשר יתקיימו 
הבחירות הכלל גרמניות הראשונות . הקאנצלר הלמוט קוהל רמז , שממשלתו תיענה 
לדרישה , אך אמר שההחלטה צריכה ליפול בפרלמנט המזרח גרמני עצמו . 
