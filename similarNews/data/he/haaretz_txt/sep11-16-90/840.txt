כדורגלן מכבי נתניה , דני גואטה , נעצר בידי משטרת נתניה , ביום שישי 
בהפסקת המשחק של קבוצתו בגביע הטוטו , נגד מכבי יבנה במגרש מכבי בנתניה . 
המעצר במחצית המשחק נעשה בגלל חוב כספי שחייב גואטה לכדורגלן פודי חלפון . 
הנהלת מכבי נתניה לא הצליחה לשחרר את הכדורגלן שעשה את השבת במעצר וישוחרר 
רק היום . יו"ר מכבי נתניה , אבי אונגר אמר אמש : " המשטרה יכולה היתה 
לבצע את המעצר באמצע השבוע , כשהבנקים פתוחים וניתן לשלם את הכסף " . היו"ר 
הסביר , כי מדובר בחוב כספי בין גואטה לשחקן פודי חלפון . הוא הוסיף , 
כי לאחר המשחק ניגשו כמה מחברי ההנהלה למשטרת נתניה במטרה לשחרר את השחקן , 
אך למרות ששהו שם עד 8 בערב לא הצליחו בכך . בשל כך נשאר הכדורגלן גואטה 
במעצר משך כל השבת . היום הוא אמור להשתחרר ממעצרו . בתגובה למקרה אמר ח"ך 
חגי מירום , מ"ם יו"ר ועדת הספורט של הכנסת : " אני רואה בחומרה רבה מאוד 
את העובדה , שהמשטרה שולחת לבצע מעצר של שחקן בתוך מגרש ובמהלך משחק . 
יש בכך משום פגיעה חמורה בספורט בישראל , באגודה שהשחקן משתייך אליה ומשום 
הלבנת פני השחקן ברבים . ככלות הכל , אין מדובר בפשע שבוצע זמן קצר לפני 
המעצר , אלא בקיומו של חוב כספי . לשחקן יש כתובת מגורים ידועה וניתן לבצע 
פקודת מאסר בתחום רשות הפרט ולאו דווקא ברשות הרבים " . ח"ך מירום אמר , 
כי יפנה לשר המשטרה ולמפכ"ל בתביעה לבדוק את הוראת המעצר הזו ומה היו השיקולים 
לביצועה במהלך המשחק . אמש לא ניתן היה לקבל תגובה מוסמכת של משטרת נתניה . 
