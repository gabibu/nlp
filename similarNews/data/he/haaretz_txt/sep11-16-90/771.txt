מאות צעירים התפרעו אמש בשפרעם . הם ידו אבנים אל מכוניות כיבוי אש ומשטרה , 
ופצעו כבאי באורח בינוני . תושבי שפרעם חגגו אמש את חג הצלב , במהלכו 
מבעירים מדורות . באחד הבתים פרצה שריפה גדולה ולמקום הוזעקה מכונית לכיבוי 
אש . המכונית נרגמה באבנים ובבקבוקים , ואחד הכבאים נפגע . למקום הוזעק 
כוח משטרה מתחנת שפרעם , אך גם לעבר ניידות המשטרה נזרקו בקבוקים ואבנים . 
כוחות גדולים של משטרת מרחב הגליל , בראשות מפקד המרחב תת ניצב רמי רהב , 
התארגנו הלילה בשפרעם כדי להפסיק את ההתפרעויות ולעצור את מיידי הבקבוקים 
והאבנים . 
