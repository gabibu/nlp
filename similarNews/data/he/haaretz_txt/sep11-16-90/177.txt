דיוויד ברינטלי ושני עמיתיו לתוכנית הראיונות שהוא מנחה , סם דנלדסון וגורג 
וויל , זיכו את מיליוני צופיהם ביום ראשון בצהרים במחזה חריג . היה זה 
בתום ראיון עם השגריר העיראקי בוואשינגטון , מוחמד אל - משאט , שהתחמק 
מתשובות לשאלות ודיקלם נאום מוסר לארצות - הברית על פלישותיה לגרנדה ולפנמה . 
ברינטלי ושני עמיתיו העדיפו להניח לשגריר לדבר בלי הפרעה . אך בשלב מסוים 
לא יכלו שלושת העיתונאים המכופתרים להתאפק , ובעוד השגריר מתרץ את הפלישה 
לכוויית במדיניות האימפריאליסטית של ארצות - הברית , פרצו השלושה בצחוק 
רועם כמו שמעו זה עתה בדיחה מפולפלת . התוכנית נקטעה מיד ועל המסך הוקרן 
תשדיר פרסומת . קפמאלידתגובתם הבלתי צפויה של שלושת העיתונאים , מן המנוסים 
והמעולים בטלוויזיה האמריקאית , לטיעוני השגריר העיראקי , חשפה את הדילמה 
שבפניה עומדת התקשורת האמריקאית מאז פרוץ המשבר במפרץ הפרסי . האם יש לאפשר 
לעריץ העיראקי ולנציגיו באמריקה להופיע ולדבר ללא הגבלה בטלוויזיה , גם 
אם יחס כזה פותח פרצה למניפולציה ועשוי לשרת את מטרתם ובין השאר לשפר את 
תדמיתם , או שהתעלמות מהצד העיראקי בסכסוך תפגע בחופש המידע ובזכותו של 
האזרח לדעת ולגבש לעצמו דעה על האירועים המדווחים . דילמה זו נוסחה באחרונה 
בצורות שונות בין פרשנים ומבקרי טלוויזיה בעיתונות האמריקאית . " אל - 
משאט הפך אורח רצוי בחדרי המגורים של מיליוני אמריקאים , התלונן סם דנלדסון 
עצמו . בהתייחסו לראיונות עם שליט עיראק , סדאם חוסיין , שהוקרנו באחרונה 
ברשתות הגדולות , אמר דנלדסון , " איך לעזאזל אפשר להתחיל במלחמה נגד 
אדם שעמו הטלוויזיה האמריקאית מנהלת דו - שיח ? לישראלי קשה להבין את הפתיחות 
שמפגינה הטלוויזיה האמריקאית כלפי רודן עריץ כסדאם חוסיין , וכיצד התקשורת 
החזותית מעניקה לו יחס שאינו נעדר גילויי אדיבות במידה מפתיעה כלפי יריב 
שבגינו 06 אלף חיילים אמריקאים נשלחו למדבריות סעודיה . דן רדר , שזכה 
להיות העיתונאי האמריקאי הראשון שראיין את סדאם חוסיין , נראה לפני הראיון 
צועד ליד סדאם כשעל פניו נסוך חיוך של אושר וסיפוק . " אדוני הנשיא " , 
הפנה רדר שאלה לסדאם , " האמריקאים אינם מכירים אותך די , אולי תאמר 
לנו מה אתה רוצה שיידעו עליך " . שאלה זו , כתב מבקר טלוויזיה , היתה 
תמוהה ולא במקומה . האם שכח רדר כי הוא עצמו דיווח לאמריקאים על השימוש 
שעשה השליט העיראקי בגזים נגד הכורדים בעיראק ? האם לא זכר כי סדאם מוכר 
היטב בארצות - הברית כרודן חסר מעצורים , שבמו - ידיו רצח את מתנגדיו ? 
המצדדים בהענקת זמן שידור יקר בשעות צפיית שיא להופעות של שליט עיראק , 
טוענים כי הצופה האמריקאי הממוצע מתוחכם מכדי שיניח לסדאם חוסיין להוליכו 
שולל בתשובות חלקלקות . " הטלוויזיה התגלתה כאויב היעיל ביותר של סדאם 
חוסיין , כתב וולטר גודמן , מבקר הטלוויזיה של ה"ניו - יורק טיימס " . 
" הוא איננו רגיל להופעות המיועדות לציבור במדינה מערבית והוא איננו משכנע " . 
אך טיעון זה מתעלם מכך , שרשתות הטלוויזיה בארה"ב הפכו בשנים האחרונות 
לתעשיות בידור המוני המלעיטות את הצופים בתוכניות רדודות וזולות . בטורי 
ביקורת הטלוויזיה חוזרות ונשנות תלונות שהרשתות זנחו את תפקידן כמקור מידע 
מרכזי , ומתייחסות אל הצופים רק כצרכני בידור . קאלב , שהיה לפנים מהכתבים 
הבכירים של רשת סי - בי - אס , תקף לא מכבר במאמר ב"ניו - יורק טיימס " 
את שלוש הרשתות הגדולות , ובעיקר את סי - בי - אס על כך שהיעד היחיד המדריך 
אותן הוא גריפת רווחים . " חטיבות החדשות של שלוש הרשתות הגדולות הן בשיא 
כוחן והשפעתן " , כתב קאלב , מנהל מרכז לעיתונאות באוניברסיטת הרווארד , 
" אך בה - בעת שהטלוויזיה מעצבת את תרבותנו ואת הפוליטיקה שלנו , יש ספק 
לגבי נכונותה ויכולתה למלא את מחויבותה לציבור באותה מידה של כישרון וחריצות 
שהיא מגלה בהבטחת רווחים למחזיקי המניות " . ההתמקדות בתוכניות בידור גרמה 
לכך , טען קאלב , שעד כה , חודש לאחר פרוץ המשבר במפרץ הפרסי , אף מגזין 
חדשות , מבין אלה המוקרנים בשעות של צפיית שיא בשלוש הרשתות הארציות , 
לא מצא לנכון להקדיש זמן לדיון מעמיק במשבר ובמדיניות האמריקאית . ידוע 
כי בבית הלבן שוררת מורת רוח מהסיקור האדיב שלו זוכים שליט עיראק ושגרירו 
בוואשינגטון ברשתות הגדולות , שלדעת פקידי ממשל בכירים מחליש את העמדה האמריקאית 
בסכסוך עם עיראק . אחד מיועצי הנשיא לענייני תקשורת , התרעם על הראיון 
של דן רדר עם סדאם חוסיין , שהציג את שליט עיראק באור חיובי . טד קופל , 
עורך ומגיש התוכנית הפופולרית " נייט - ליין " , שהיה העיתונאי האמריקאי 
הראשון שהגיע לבגדד וזכה בראיון בלעדי עם שר החוץ העיראקי , היה הוגן דיו 
כדי להתנצל למחרת השידור ולהודות בפני מיליוני צופיו כי נחשף לתעמולה העיראקית . 
אך ראשי רשת סי - בי - אס מאמינים כי הראיון הבלעדי שהעניק סדאם חוסיין 
לדן רדר היה הישג עיתונאי ממדרגה ראשונה , וזאת חרף הדעה הרווחת בין מבקרי 
טלוויזיה בעיתוני ניו יורק כי דן רדר נמנע מללחוץ את שליט עיראק ולהציג בפניו 
שאלות ישירות ובוטות , כפי שידע לעשות זאת בראיון ידוע עם הנשיא בוש ועם 
אישים אמריקאיים אחרים . ויכוח על תפקידה של הטלוויזיה בעתות משבר וערב עימות 
צבאי אפשרי עם מדינה תוקפנית , יכול היה להיות רצוי ומועיל . הצרה היא , 
אומרים מבקרי טלוויזיה , שראשי הרשתות הגדולות מתייחסים לוויכוח כאל עלה 
תאנה לתאוות הבצע שלהם . המשבר במפרץ הפרסי , שפרץ בעיצומו של הקיץ הנחשב 
ל"עונת המלפפונים " , כאשר הרשתות שולפות מהארכיונים ומקרינות מחדש תוכניות 
ישנות , נחת על רשתות הטלוויזיה הגדולות כמתת משמים . קצת לא נוח לברוני 
הרשתות הגדולות להודות בכך , אבל מבחינתם המשבר לא יכול היה לפרוץ בזמן 
רצוי יותר . בשנה האחרונה נקלעו הרשתות הגדולות לשפל חסר תקדים באחוזי הצפייה , 
ונרשמה ירידה מתמשכת במספר הצופים דבר שלטענת מבקרים הוא תוצאה מצטברת 
ובלתי נמנעת מהרמה הנמוכה והרדודה של מרבית התוכניות . בה - בעת הסתמנה 
עלייה משמעותית באחוזי הצפייה בתחנות הטלוויזיה בכבלים , שאינן מתגדרות 
ביומרות גדולות ומקרינות בעיקר סרטים וחדשות ספורט . מאז פרוץ המשבר , 
שבו צופים רבים לרשתות הגדולות , המעניקות סיקור מאסיווי לנוכחות הצבאית 
האמריקאית בסעודיה ולגורלם של אלפי בני הערובה המערביים בכוויית ובעיראק . 
בלשכות מנהלי שלוש הרשתות הארציות מסווגים את המשבר כהזדמנות נדירה לשיקום 
מעמד הרשתות , ומתנהלים דיונים קדחתניים כיצד לשמור על הגידול הפתאומי באחוזי 
הצפייה ולהמשיך לרתק ציבור צופים גדול לאקרנים . בעוד רבבות חיילים אמריקאים 
נצלים בשמש המדבר בסעודיה , יודעים ראשי הרשתות הגדולות כי הצלחה או כישלון 
בהשגת אחוזי צפייה , פירושם רווחים או הפסדים של מאות מיליוני דולרים . 
לאחר תקופה ארוכה שהתאפיינה בקיצוצים משמעותיים בכוח האדם ובתקציבים של מחלקות 
החדשות ברשתות הארציות באה עדנה חדשה לעיתונאים ולתחקירנים , וההנחיה מגבוה 
היא לא לחסוך בכספים ובאמצעים טכניים כדי להשיג " סיפור טוב " מהמפרץ הפרסי . 
דן רדר , כוכב החדשות של רשת סי - בי - אס , הנוהג להתלונן על יחסם האדיש 
של ראשי הרשת לחטיבת החדשות ועל העדיפות שהם מעניקים לתוכניות בידור , אמר 
למבקר טלוויזיה , כי מאז שהגיע לאזור כדי לסקר את המשבר , הוא אינו מרגיש 
בשום אילוצים כספיים ומקבל כל מה שדרוש לו ולצוותו . לרשת סי - בי - אס ולדן 
רדר סיבות טובות לניצול מרבי של המשבר במפרץ הפרסי . הרשת , ששנים רבות 
היתה מקובלת כאוניית הדגל של הטלוויזיה האמריקאית והראשונה באחוזי צפייה , 
הידרדרה בשנים האחרונות לשפל בגין חילופי גברי תכופים בצמרת ומשבר אמון 
בין חטיבת החדשות ליושב ראש מועצת המנהלים , איל ההון היהודי לורנס טיש , 
שרכש % 42 ממניות הרשת והפך לבעל הדעה בניהול הרשת . לפני שבועיים התפטר 
ראש חטיבת החדשות דיוויד ברוק ובמקומו נתמנה איש תקשורת צעיר , אריק הובר , 
שהוא אגב השחור הראשון התופס עמדה כה בכירה בצמרת רשת ארצית . הובר , 
הוא האיש הששי שנבחר לתפקיד זה בתוך עשר שנים , מה שלדברי מומחים משקף את 
האווירה העכורה השוררת בצמרת הרשת ואת אי יכולתה להיחלץ מהמשבר המתמשך . 
יודעי דבר נוטים להצביע על לורנס טיש , כמי שדירדר את הרשת ופגע בעיקר 
בחטיבת החדשות שלה , שבעבר איכלסה את בחירי העיתונאים בארצות הברית . כאשר 
צבא עיראק פלש לכוויית , נשלף דן רדר ממקום חופשתו בדרום - צרפת והוזעק 
לירדן , משם שידר חדשות ופרשנות שעיקרן היה השפעת המשבר על ירדן . בעוד 
רדר מלקט בדלי מידע על הנעשה בכוויית ובבגדאד , הצליח טד קופל , כוכב החדשות 
של רשת אי - בי - סי , לקבל אשרת כניסה לעיראק וזכה בראיון הראשון עם שר 
החוץ העיראקי , טריק עזיז . חרף הביקורת השלילית ומורת הרוח שראיון זה 
עורר , זכור טד קופל כעיתונאי האמריקאי הראשון שהגיע לבגדאד לאחר פרוץ המשבר . 
דן רדר , שזה מכבר איבד את מעמד הבכורה בין מגישי תוכניות החדשות וירד למקום 
השלישי באחוזי צפייה אחרי פיטר גניגס ותום ברקאו , " הריח " הזדמנות מצוינת 
לשקם את תדמיתו הפגועה , נסע לבגדאד בתקווה להשיג ראיון עם סדאם חוסיין . 
בניסיון שקוף לרצות את שליט עיראק , שידר מבגדאד כתבות אוהדות . כשהוא 
לבוש בחולצת סאפרי , בבלורית פרועה ובלי איפור , טייל רדר ברחובות בגדאד 
ודיווח על מצב רוחם האיתן של תושבי העיר ותמיכתם בנשיא חוסיין , ועל השפע 
בשוקי העיר . התגמול לא איחר לבוא . ראיון בלעדי ראשון עם סדאם חוסיין . 
ב"סלע השחור " , הכינוי המקובל של גורד השחקים במנהטן , מקום משכן מנהלי 
רשת סי - בי - אס , היתה השמחה גדולה . " דן רדר חזר להיות דן רדר " , 
צהל אחד מסגני נשיא הרשת . מבקרי הטלוויזיה של עיתוני ניו - יורק קבעו 
כי דן רדר נתגלה שוב כעיתונאי מעולה , המתפקד טוב יותר בשטח מאשר מאחורי 
שולחן מגיש החדשות באולפן . בשבוע השלישי למשבר , זינקו אחוזי הצפייה של 
סי - בי - אס , ולפי סקר אחד הסתכמו ב%23 מבתי האב בארצות - הברית . תוכנית 
החדשות של דן רדר חזרה למקום הראשון . לעדנה מחודשת זכה גם מגזין החדשות 
הוותיק של סי - בי - אס , " 06 דקות " , ששידר עתה תוכניות מיוחדות על 
המשבר במפרץ הפרסי . עתה מתכננים ראשי הרשת תוכנית חדשות לילית , שתתחרה 
ב"נייט ליין " של טד קופל . " אסור לנו לאבד את המומנטום " , הצהיר אחד 
מראשי הרשת . גם ראשי שתי הרשתות האחרות , אי - בי - סי ואן - בי - סי , 
שסיקור המשבר העיראקי הגדיל את אחוזי הצפייה בתוכניות החדשות שלהן , שוקלים 
דרכים כיצד לנווט את להיטות הציבור לחדשות למגזינים שלהם . אבל השאלה הגדולה , 
האם יתעלו הרשתות מעל שיקולים מסחריים , עדיין טורדת את מבקרי הטלוויזיה 
של עיתוני ניו - יורק . המשבר במפרץ הפרסי הוא סיפור גדול , כתב מרווין 
קאלב , אבל על ראשי ומנהלי הרשתות עדיין להוכיח שהם מעדיפים עיתונות טובה 
ואמינה על בידור קלוקל שמבטיח רווחים דשנים . והדילמה נשארה בעינה . הכומר 
השחור , גסי גקסון , שהחליף את חליפת הפוליטיקאי באפודת עיתונאי , ישדר 
במשך שלושה ערבים את הראיון שקיים עם סדאם חוסיין במגזין בידור " אינסייד 
אדישן " . הביקורת עדיין לא התייחסה לראיון , וקרוב לוודאי שתגלה זהירות 
כלפי הכומר השחור והפופולרי . מבקר טלוויזיה וותיק הצביע בצער על כך , שבמדינה 
הסוגדת לאמצעי התקשורת , ואולי דווקא משום כך , אין גוף סמכותי ובלתי תלוי 
המסוגל להציע לטלוויזיה את הפתרון לשאלה כיצד לטפל באויב בצורה שלא תאפשר 
לו ניצול התקשורת למטרותיו , ובה - בעת לא לפגוע בחופש המידע . 
