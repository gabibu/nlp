ניו יורק ( ע"ר ) . עונשי מאסר של עד עשר שנים הוטלו אתמול על שלושה נערים 
באשמת אינוסה והכאתה של צעירה שערכה ריצת גוגינג בסנטרל - פארק בניו יורק . 
סיפור התקיפה האכזרית שאירע באפריל 98 זיעזע את ארצות הברית והמשפט שהסתיים 
אתמול משך גם הוא תשומת לב רבה . עונשי המאסר הוטלו על ריימונד סאנטאנה , 
בן 51 , אנתרון מקריי ויוסוף סלאם , שניהם בני 61 . השופט גזר עליהם 
עונש מאסר שיהיה לא פחות משש שנים ושמונה חודשים , ולא יותר מעשר שנים . 
אולם מומחי משפטים העירו , שמאחר והנאשמים קטינים הם יוכלו להופיע בפני 
ועדת חנינה כבר בעוד חמש שנים , למרות גזר הדין של השופט . כל השלושה הכחישו 
את האשמות שיוחסו להם . הנתקפת עצמה נותרה פגועת - מוח . השלושה הורשעו 
בחודש שעבר , לאחר שחבר מושבעים שקל את פסק דינו במשך עשרה ימים . פרקליטי 
ההגנה האשימו את השופט בנטיות גזעניות . הנערים הם ממוצא שחור והיספאני . 
קורבן התקיפה היא אשה לבנה . 
