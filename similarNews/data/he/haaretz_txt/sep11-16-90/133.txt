לפחות שמונה פלשתינאים נפצעו , חלקם קשה , בקטטה המונית בין תומכי הפתח 
לתומכי החמאס במחנה הפליטים טול - כרם . המתיחות בין שני הארגונים במערב 
השומרון , התחילה כבר בסוף השבוע שעבר , כאשר פעילי הפתח מכפר בלעא מצפון - 
מזרח לטול - כרם , מנעו בכוח מאימאם המסגד לשאת את דרשת יום השישי . כשהגיעה 
השמועה על התקרית למחנה הפליטים בטול - כרם התארגנה קבוצה מקומית של פעילי 
החמאס , שיצאה לפעולת נקם . ביום שבת חיפשו אנשי החמאס תושבים מבלעא בטול - 
כרם . מי שזוהה כתושב הכפר הוכה . ביומיים האחרונים התפשט הסכסוך גם לכפרים 
נוספים באזור . אתמול התארגנה במחנה הפליטים טול כרם קבוצה נוספת של פעילי 
חמאס , שהתכוננה לצאת לפעולת תגמול בבלעא , אך פעילי הפתח במחנה התערבו 
וניסו לעצרם ופרצה קטטה המונית , שבה נטלו חלק רעולי פנים חמושים באלות , 
גרזנים ואבנים , משני הצדדים . לבית החולים בטול כרם הגיעו 7 פצועים שנפגעו 
בהתנגשות . תושבים סיפרו כי במהלך ההתנגשות ניסו אנשי הארגון הקרוי " הפנתר 
השחור " , להתערב כדי להפסיק את הקרב . לאחר ההתנגשות הוקמה ועדת פיוס המורכבת 
מנכבדים מקומיים המזוהים עם שני הארגונים הניצים במגמה להביא להרגעת הרוחות . 
מקורות פלשתינים טענו כי צה"ל התערב במהלך ההתנגשויות והטיל עוצר על המחנה . 
מקורות צבאיים אמרו כי בזמן התקריות צה " ל לא התערב בנעשה בצורה פעילה . 
קפידבינבמקומות רבים בגדה נרשמו ביומיים האחרונים תקריות בין חיילים לתושבים 
פלשתינאים , אך לא נמסר על נפגעים . מקורות צבאיים מסרו כי לבית החולים 
רפידיה בשכם הובא אתמול תושב הכפר גלקמוס , שבאזור גנין , שנפצע באורח 
קשה מירי של אלמונים . בזמן שהאיש נפצע לא היו חיילים בכפר . חייל צה"ל 
נפצע קל בסלפית מדרום לשכם , מיידוי אבנים ופונה לביה"ח בילינסון . שלשום 
נפגע נהג ישראלי בפניו מאבנים שניפצו את שמשת מכוניתו בכפר ביתא . אתמול 
בבוקר הופעל מטען צד מאולתר שהונח על הדרך שבין הכפרים דיר אבזיע ואל - גיניה , 
ליד רמאללה . התפוצצות המטען , שהופעל באמצעות חוט , לא גרמה לנפגעים . 
מקורות פלשתינים דיווחו על התנגשויות עם חיילים בגנין , במחנה הפליטים עסכר 
בשכם , ביעבד ובקבטיה , שהסתיימו ללא נפגעים . ברחוב חיפה בשכם נרגם אוטובוס 
ישראלי מלווה בכלי רכב צבאיים . החיילים המלווים פתחו באש . לא נמסר על 
נפגעים . בעיר העתיקה בשכם ירו 4 רעולי פנים שענדו סרטים אדומים ( כנראה 
קומוניסטים ) , שתי יריות באוויר מאקדח . מקורות פלשתינים סיפרו כי יריה 
אחת היתה לכבוד חללי האינתיפאדה והשנייה לכבוד המפלגה הקומוניסטית . לפני 
כמה ימים הכשילו פעילים מקומיים של החזית העממית מצעד של הקומוניסטים בשכם , 
ויתכן כי האירוע היה מעין הפגנת כוח של המפלגה הקומוניסטית . בכפר קדום , 
סמוך לשכם , התקיימה תהלוכה לציון יום השנה למותם של שני תושבי הכפר : 
זאהר עבד אל כרים ופהד אשתייה בתקרית עם חיילי צה"ל . המשתתפים בתהלוכה 
נשאו תמונות של יאסר ערפאת וסדאם חוסיין . קפידבינשני חיילי צה"ל , נפצעו 
אתמול קל מיידויי אבנים ברצועת עזה . מקורות צבאיים מסרו , כי איש משמר 
הגבול נפצע בחאן - יונס ופונה לביה"ח סורוקה . חייל אחר נפצע במחנה הפליטים 
מועזי . מקורות פלשתינים דיווחו על הפרות סדר ברצועה ועל התנגשויות בין צעירים 
לכוחות צה"ל בעיקר במחנות הפליטים ובעיר עזה . על פי מקורות פלשתינים נפצעו 
בהתנגשויות שלושה תושבים שניים בחאן - יונס ואחד בעזה . בבית המשפט הצבאי 
בעזה נידון תושב העיר עלי עוסמה חסונה עדל סאלם , בן 12 , למאסר עולם פלוס 
51 שנות מאסר מצטבר . סאלם הורשע על פי הודאתו , כי באוגוסט 98 , כחבר 
ועדה עממית של החזית העממית , השתתף ברצח רעפת חסנין שנחשד בשיתוף פעולה . 
אנשי הוועדה התעללו באיש , ולאחר מכן נתנו לו לשתות מים מורעלים שגרמו 
למותו . מקורות צבאיים ופלשתינים מסרו כי בימים האחרונים נרשמה עלייה משמעותית 
בחיסול משתפי פעולה ברצועה . בשבוע האחרון נרצחו חמישה תושבים , שנחשדו 
בסיוע לשלטונות . 
