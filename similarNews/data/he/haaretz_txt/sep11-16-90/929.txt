הנהלת מפעל האלקטרוניקה אלישרא בבני - ברק החליטה להפסיק את המשא ומתן על 
הסכם שכר חדש ולחדשו רק אם עובדי המפעל יחזרו לעבודה תקינה . ההנהלה מתכנסת 
הבוקר כדי לדון בצעדים נוספים בתגובה על השיבושים שנוקטים העובדים . בין 
היתר , נשקלת האפשרות לקיים השבתת מגן במפעל . עובדי אלישרא נוקטים עיצומים 
מאז יום רביעי שעבר . לאחר הפסקת הבוקר הם נמנעים מלשוב לעמדות העבודה ומתאספים 
בחצר המפעל . הם מוחים בכך על פניותיה של ההנהלה לבית הדין לעבודה ועל פער 
העמדות בדיונים על הסכם השכר לשנים 0929 . ועדי העובדים טוענים שהם לא הורו 
לעובדים לנקוט עיצומים ואיבדו שליטה במתרחש . ועדי העובדים תבעו במהלך דיוני 
השכר עם ההנהלה שיום העבודה יקוצר בחצי שעה וכי שכר העובדים יוצמד לעלייה 
במדד . בפגישת המו"ם האחרונה הציע נציג מועצת פועלי בני - ברק שבמקום הצמדת 
השכר למדד יקבלו העובדים תוספת שכר של % 3 , כשיעור התוספת החזויה בהסכמי 
השכר הצפויים להיחתם במגזר הציבורי . בית - הדין האזורי לעבודה בת"א ימשיך 
מחר בדיון בתביעת ההנהלה נגד 6 מנציגי העובדים על ביזיון בית - הדין . 
