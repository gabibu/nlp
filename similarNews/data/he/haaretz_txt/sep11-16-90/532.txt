אחיות בתי החולים הממשלתיים והציבוריים חוזרות היום לעבודה לאחר שביתה של 
42 שעות שקיימו אתמול . מטה המאבק של האחיות הודיע כי אם לא יענו המעסיקים 
לדרישותיהם , ישביתו שוב את בית החולים ביום א . האחיות דורשות להחזיר 
לחלק מהן את נקודות הזיכוי לילדים שקוצצו במסגרת הרפורמה במס , ולפטור אותן 
מתשלום מס על עבודה במשמרות . במשרד האוצר אומרים כי דרישות האחיות מחייבות 
שינוי חקיקה בכנסת . אם יוחלט על שינוי הוא יחול על כלל המגזרים שהנושא 
הזה מתייחס עליהם . לפיכך אין מקום לנהל מו"ם בנושא רק עם האחיות . מאחר 
שאין סיכוי כי תהיה הענות לדרישות האחיות , יעבדו ככל הנראה בתי החולים 
ביום א במתכונת שבת . בחדרי הניתוח יתבצעו רק ניתוחים דחופים . לא יושבתו : 
המחלקות לטיפול נמרץ , דיאליזה , יונקים ופגיה , חדרי לידה וחדרי מיון . 
