חמהאפשרות שספייק לי , בימאי הקולנוע האמריקאי , הוא אנטישמי , לא עלתה 
על דעתי עד שראיתי ב22 באוגוסט , בעמוד המאמרים רב - היוקרה של " ניו יורק 
טיימס " , את הכותרת " אינני אנטישמי " , " מאת ספייק לי " . ימים אחדים 
לפני פרסום המאמר עלה על המסכים סרטו החמישי של לי , שחור ניו יורקי צעיר , 
שהגיח במרוצה אל מרכז תעשיית הקולנוע האמריקאית לפני ארבע שנים בלבד . 
אני גר בשכונה בוואשינגטון , שבערך שליש תושביה , אולי יותר , הם שחורים . 
רוב באי בית הקולנוע שמעבר לרחוב הם שחורים . סרטו של לי הוצג שם מן היום 
הראשון , אף פעם אחת לא ראיתי תורים ארוכים משתרכים בפתח , וכאשר הלכתי 
סוף סוף לראות את הסרט היה האולם הענקי ריק כמעט לחלוטין . אף על פי כן נעשה 
הסרט לפיסת הקולנוע מעוררת המחלוקת ביותר של סוף הקיץ בארה"ב . לי רואיין 
בטלוויזיה ובעיתונים , נהרות של דיו נשפכו מחוף אל חוף ; ושוב נשמעה השאלה , 
מה לכל הרוחות קורה בין יהודים לשחורים בארה"ב . סרטו של לי נקרא באנגלית 
ואינני מעז לתרגם . הוא עצמו מסביר בהקדמה לספר , שהוציאה לכבוד הסרט 
חברת " יוניוורסל פיקצרס " : " יום אחד הייתי רוצה לכתוב ספר שיהיה אוסף 
של כל ביטוי שנברא אי פעם לצורך תיאור התעלסות אוהבים . מוכרחים להיות מיליון 
כאלה . מספר אחד ברשימה שלי הוא " . פירושו , אני מניח , הוא " כמה 
שיותר יותר טוב " , או משהו כזה . הואיל והסרט הוא בעצם סיפור אהבה , 
החליט לי לעשות וריאציה על הממרה . אולי בעברית יתרגמו " בלוז לאוהבים " , 
למה לא . אני אקרא לו להלן אינו סרט על יהודים ושחורים . יהודים נראים 
בו אולי עשר דקות ברוטו . ציר הסיפור הוא עלייתו ונפילתו של חצוצרן גז שאפתן , 
המגולם על ידי חתן האוסקר דנזל ואשינגטון , הזכור אולי מ"סיפורו של חייל " 
ו"מגלורי " . בסרט מופיע ואשינגטון מדי ערב , יחד עם להקתו , במועדון לילה 
השייך לשני אחים יהודיים , מו וגוש פלטבוש . " פלטבוש " אינו שם משפחה 
יהודי , או שם משפחה בכלל . במדריך הטלפון של מנהטן , למשל , לא מצאתי 
אף פלטבוש אחד . אבל " פלטבוש " הוא שמה של שכונה מפורסמת בברוקלין . 
ברחובותיה התחולל המפגש המסיווי ביותר בין שחורים ליהודים בארה"ב , שם 
נולדו האהבות והשנאות , ושם נבראו הדעות הקדומות והסטריאוטיפים . כאשר 
נתן לאחים את השם " פלטבוש " היה ספייק לי חייב להבין , כי ברצונו או 
שלא ברצונו הוא הופך אותם למדגם מייצג של יהודים בניו יורק , או של יהודים 
בכלל . קפמאליד4האחים פלטבוש נראים יהודים ( אף כי השחקנים המגלמים אותם 
הם ממוצא איטלקי ) , נשמעים כיהודים , ובעיני לא מעט בעלי דעות קדומות 
הם גם מתנהגים כיהודים . הם ערמומיים , חמדנים , נצלנים וחסרי לב . מבקר 
הקולנוע של השבועון " ניוזוויק " כתב כי הם " שיילוקים " . מבקר ב"וויליג 
וייס " הרדיקלי של ניו יורק כתב , כי האחים מוצגים באופן שהוא " ללא ספק 
אנטישמי " . מבקר ב"ניו יורק טיימס " כתב , כי האחים פלטבוש " טעונים 
באיפיונים נקלים , המנוצלים בדרך כלל להכתמת יהודים . . . הם נעשים עשירים 
באמצעות רמיסת אחרים , הם שקרנים ; כאשר מתייצבים נגדם הם מאיימים בתביעה 
משפטית . בהגיה יהודית ניו יורקית מובהקת הם מאשימים את המוסיקאים השחורים 
המקופחים , שהם " מנסים לגזול מזון מפי ילדינו " . כאשר הגיבור נפצע קשה 
במאבק אלים בסמטה אחורית , אחד האחים תובע ששאר הלהקה תחזור אל הבמה . 
האחר מתנגד , בנימה הנעדרת כל אהדה אנושית וקשורה יותר בהכרה של איש עסקים , 
כי " הכוכב אינו יכול להמשיך " . כל ניסיון לצטט מן המונולוגים של האחים 
כרוך באובדן האווירה . המחוות והאינטונציות חשובות יותר מעצם המלים . ישראלי , 
אם ביקר בחנויות למוצרי חשמל בניו יורק , יוכל להיזכר בשיחם ובסיגם של 
מוכרים יהודים , כדי להבין איך נשמעים האחים פלטבוש , למשל בקטע הבא , 
כאשר הם מחשבים הכנסות מערב במועדון . איך זה נראה ? זה נראה טוב . מה אומרים 
המספרים ? המספרים נראים טוב . טוב . המספרים לעולם אינם משקרים . זה מה 
שאני אוהב במספרים . אנשים מתחילים לשקר מן העריסה , אבל לא מספרים . או 
התלת - שיח בין האחים ובין כוכב הסרט , נגן הגז בליק . ( מגן על מנהל העסקים 
שלו , המגולם בסרט על - ידי ספייק לי עצמו ) : אני בוטח בו . הוא הגון . 
אינני יכול להגיד את זה עליך , מו , או על בן דודך . אי אפשר לבטוח באיש . 
כל אחד גונב . כל אחד רמאי . הטריק הוא לצאת מכל עסק עם כמה שיותר מן 
החולצה שלך על גופך . יודע כמו מה אתה נשמע ? אנחנו מחבבים אותך . כמו ההיסטוריה 
הארוכה - ארוכה של אמנים שחורים מנוצלים . כל אחד מנצל כל אחד . בטח . הכול 
הוא עניין של מרשרשים . את מאמרו ב"ניו יורק טיימס " חתם לי במלים : " אם 
אומרים לי המבקרים , כי כדי להימנע מהאשמות על אנטישמיות , כל הדמויות 
היהודיות בסרטי צריכות להיות מופת של אזרחות טובה , ואינן יכולות להיות 
דמות של נבל , רמאי או נוכל ; ושום יהודי מעולם לא ניצל אמנים שחורים בתולדות 
תעשיית הבידור זה לא ריאליסטי ולא הגון " . אבל לא זה מה שתבעה ממנו הביקורת . 
הטענות לא היו על דמות מקרית של יהודי מנוול , אלא על אב - טיפוס של יהודי 
מנוול . כל מי שטעם פעם את טעמה של גזענות צריך לדעת את ההבדל בין דמות 
מקרית ובין אב - טיפוס , בייחוד איש כספייק לי , אשר התלונן לא פעם על 
האב - טיפוס השחור בהוליווד . אפילו במאמר ב"ניו יורק טיימס " הוא העיר 
כי " לא כל אדם שחור הוא סרסור , רוצח , פרוצה , אסיר מורשע , אנס , 
או נרקומן אבל זה לא מנע את הוליווד מליצור תפקידים כאלה בשביל אפריקאים 
אמריקאים " ( " אפריקאים אמריקאים " הוא הצירוף המקובל כיום על אינטלקטואלים 
שחורים , במקום סתם " שחורים " , והוא מתפשט והולך ) . בראיון ב"ניו יורק 
פוסט " אמר לי , כי ההשראה לאחים פלטבוש באה מ"הרבה , הרבה , הרבה , 
הרבה בעלי מועדונים יהודים , אשר אתם , במרוצת השנים , נאלץ כל מוסיקאי 
גז גדול להילחם על פרוטות " . " הרבה , הרבה , הרבה , הרבה " הם בוודאי 
יותר מסתם " הרבה " , והרבה יותר מדמות מקרית . טענה נגד הרבה - הרבה - 
הרבה - הרבה יהודים מנוולים בתעשיית הבידור כבר נשמעת כהכללה אתנית . ואמנם , 
נראה שהמחלוקת על סרטו של ספייק לי קשורה בביקורת השחורה על הוליווד ה"יהודית " . 
ביולי , שבועות אחדים לפני שיצא הסרט להפצה מסחרית , התחוללה תקרית בעלת 
הד ציבורי ניכר בעצרת הארצית של , מן הארגונים הארציים הוותיקים והידועים 
ביותר של השחורים בארה"ב . בדיון על חלקם של השחורים בתעשיית הבידור , אמר 
פוליטיקאי שחור מלוס אנגלס , לקול תשואות , כי בהוליווד יש " גזענות יהודית " , 
והוא הציע " ועידת פסגה עם הקהילה היהודית של הוליווד " לדון בעניין . 
מרלה גיבס , כוכבת שחורה של סדרה קומית ברשת הטלוויזיה אן - בי - סי , 
אמרה : " המערכת היהודית בהוליווד לא הוקמה בשבילנו " . להרבה קבוצות אוכלוסייה 
בארה"ב יש חשבון ארוך עם הוליווד , שהיתה לפני עידן הטלוויזיה כמעט בעלת 
מונופול בעיצוב הדימוי הציבורי של שחורים , אינדיאנים , איטלקים , אירים , 
דרומיים , צפוניים , נוצרים ויהודים . בזמן שתעשיית הקולנוע היתה מבוססת 
עדיין על שורה של אולפני הפקה גדולים , שכוכבים היו קשורים אליהם בטבורם , 
משלו בכיפת הוליווד יהודים : אדולף זוקר וגסי לסקי יצרו את " פרמאונט " , 
קרל למל יצר את " יוניוורסל " ( והוריש אותה לבנו גוליוס ) , ויליאם 
פוקס יצר את " פוקס " , גק והארי וורנר יצרו את " וורנר " , גולדווין ומאייר 
יצרו את " גולדווין - מאייר " . היהודים נכנסו להוליווד , בייחוד מפני שכל 
התעשיות האחרות היו סגורות לפניהם הרמטית . " לא היו מחסומים חברתיים בעסק 
כל כך חדש ומפוקפק במקצת , כפי שהיו סרטים בארה"ב בתחילת המאה " , כותב 
ניל גאלר בספרו " קיסרות משלהם : כיצד המציאו היהודים את הוליווד " . לפי 
גאבלר , " ליהודים היתה התאמה מיוחדת לתעשיית הסרטים , אשר העניקה להם 
יתרונות מסוימים על פני מתחריהם . קודם כל , הם באו בעיקרו של דבר מעסקי 
אופנה ומסחר , הם הבינו את טעם הציבור , והיו אמנים בהערכת נטיות השוק " . 
כמהגרים , כותב גאבלר , " היתה להם רגישות מיוחדת לחלומותיהם ולשאיפותיהם 
של מהגרים אחרים ושל משפחות מעמד הפועלים , שתי קבוצות חופפות אשר היו רוב 
קהל הצופים בשלבים הראשונים של תעשיית הסרטים " . אף כי לחלוצי הקולנוע האלה 
היתה הוליווד אמצעי של התערות באמריקה , והחלום האמריקאי היה מוטיב חוזר 
בעבודתם " יהודיותה " של הוליווד חזרה ועלתה בהקשרים פוליטיים וחברתיים 
פעם אחר פעם . קפמאפרקערב כניסת ארה"ב למלחמת העולם השנייה האשימו בדלנים 
אמריקאים את היהודים בכלל , ואת הוליווד בפרט , בניסיון לערב את ארה"ב 
במלחמות לא - לה . קולונל צרלס לינדברג , הטייס הראשון שחצה את האוקיינוס , 
אמר אז , כי " הסכנה הגדולה ביותר לארצנו מצד היהודים נעוצה בבעלות הניכרת 
ובהשפעה הרחבה שיש להם על תעשיית הסרטים , על עתונינו , על הרדיו שלנו , 
ועל ממשלתנו " . גוזף קנדי , אביו של הנשיא גון קנדי , עשה בעצמו הון עתק 
בהוליווד . אחרי שנקרא לשוב מכהונת השגריר בבריטניה , ב0491 , הלך קנדי 
אצל יהודי הוליווד , והזהיר אותם שיחדלו להפיק סרטים אנטי - גרמניים , 
כי הם מנצלים לרעה את השפעתם , ואם ימשיכו יעמידו את כל היהודים בסכנה . 
שלושה חודשים בלבד לפני התקפת היפאנים בפרל - הארבור שמעה ועדת משנה של הסנאט 
עדויות על התעמולה הפרו - מלחמתית של הוליווד . סנאטור אחד הכריז , כי 
" תעשיית הסרטים היא מונופול , הנשלט על ידי חמישה אנשים , ורוב האנשים 
האלה נשלטים על ידי שנאה לארצות שמהן הגיעו " . הארי וורנר הכריז באוזני 
הוועדה : " אתם יכולים בצדק להאשימני , שאני אנטי - נאצי . אבל אין איש 
יכול להאשימני שאני אנטי - אמריקאי " . וורנר טעה . שש שנים אחר כך , כאשר 
התחיל ציד המכשפות האנטי - קומוניסטי בהוליווד , האשימה הבולשת הפדרלית 
את חתנו של וורנר , מילטון ספרלינג , כי היה " פשיסט מוקדם מדי " . למה 
הכוונה ? שאל וורנר את ספרלינג . לפי ניל גאבלר ענה ספרלינג , כי " פשעו 
היה כנראה , שהוא שנא את הנאצים לפני שזה נעשה עניין אופנתי " . כך ממש . 
ציר קונגרס דמוקרטי ממדינת מיסיסיפי , גון ראנקין , אנטישמי לתיאבון , 
הוא שיזם במסגרת ועדת בית הנבחרים לחקירת " פעילות לא - אמריקאית " ( 
היינו , קומוניסטית ) את חקירת הוליווד . " קומוניזם הוא כיום בעל ההשפעה 
המסוכנת ביותר בעולם " , אמר ראנקין בקיץ 7491 . " אני מדבר על הקומוניזם 
של ליאון טרוצקי , המיוסד על שנאת הנצרות " . במידה שהיה ספק על איזה קומוניזם 
בדיוק הוא מדבר , הכריז ראנקין : " הקומוניזם עתיק יותר מן הנצרות . 
הוא קללת הדורות . הוא רדף ועינה את מושיענו בתחילת חייו , העניק את ההשראה 
לצליבתו . . . ובילה יותר מ009 , 1 שנה בניסיון להרוס את הנצרות , וכל 
מה שמבוסס על עקרונותיה " . הקומוניסטים , הוסיף ראנקין , " מנסים להשתלט 
על תעשיית הסרטים . . . הם רוצים להפיץ את תעמולתם הלא - אמריקאית , 
וכן את הזוהמה האנטי - נוצרית , הלא - מוסרית , השקרית והמתועבת שלהם לעיני 
ילדינו , בכל קהילה באמריקה " . עקבותיו של ראנקין ניכרו לפני שלוש שנים , 
כאשר התלקחה המחלוקת סביב הסרט " פיתויו האחרון של ישו הנוצרי " . ארגונים 
נוצריים תקפו את חברת " יוניוורסל " , מפיקת הסרט , ובייחוד את מנהלה היהודי 
סידני שיינברג . בקול - קורא לנוצרים בארה"ב כתב אחד , דונלד ווילדמון , 
מנהלו הכללי של ועד פעולה נגד הסרט : " עלינו לעצור את יוניוורסל עוד 
היום . אבל זה לא יהיה קל . המנהלים הלא - נוצרים , העומדים כיום בראש 
יוניוורסל לא ימנעו את הפצת הסרט " . בין חברי המועצה המייעצת של הוועד , 
ששמותיהם התנוססו על נייר המכתבים של ווילדמון , היו קרדינלים , ארכיבישופים 
ובישופים . אבל בעוד שפחתה עוצמת התלונות על הוליווד מצד הימין הפוליטי והדתי 
בארה"ב , ובוודאי קהה העוקץ האנטישמי שלהן , התעצמו והלכו התלונות על הוליווד 
היהודית מצד שחורים . המטיף המוסלמי השחור לואי פאראקאן , מי שכינה את 
היהדות " דת ביבים " , נתן לנושא הזה ביטוי בדרשותיו , לפחות בכמה ששמעתי 
אני בשנים 68918891 . אני זוכר עצרת ענקית של פאראקאן באיצטדיון " מדיסון 
סקוור גרדן " בניו יורק , שבו התלונן דובר אינדיאני על מה שעוללו יהודי 
הוליווד לדימויים של האינדיאנים . בעקבות ההתפרצות בוועידת הארגון השחור 
בלוס אנגלס , ביולי , כתב לפני שבועיים ניל גאבלר ב"ניו יורק טיימס " , 
כי הטענות שהוליווד נמצאת בידי היהודים הן שטויות . " תעשייה יהודית ? 
סוני היא עכשיו הבעלים של סרטי קולומביה ; גאלף אנד ווסטרן , אשר שינתה 
לאחרונה את שמה לפרמאונט קומיוניקיישן , היא הבעלים של פרמאונט ; רופרט 
מרדוק הוא הבעלים של פוקס ; קפיטל סיטיס מחזיקה ברשת אי - בי - סי ; גנרל 
אלקטריקס אן - בי - סי ; וטיים אינק שותף בוורנר " . הדברים האלה היו מכוונים 
גם כלפי טענתו של ספייק לי , בראיון טלוויזיה , כי " אפילו הייתי רוצה 
לעשות סרט אנטישמי , לא היו היהודים של הוליווד מרשים לי " . המחלוקת שיש 
לארגוני זכויות אדם יהודיים בארה"ב , כמו למשל הליגה נגד השמצה של בני ברית , 
עם ספייק לי ועם יוצרים שחורים אחרים אינה על עצם תלונתם כלפי הוליווד , 
אלא על ניסיונם לייחס את מעשי הוליווד לקולקטיב אתני . למשקיפים על יחסי 
יהודי - שחורים בארה"ב יש ספק קטן מאוד בחומרת תופעת האנטישמיות אצל שחורים 
וברצינות ממדיה . הרב אברהם קופר , מראשי מרכז שמעון ויזנטל בלוס אנגלס , 
עוסק הרבה הן באנטישמיות בתעשיית הבידור והן ביחסי יהודים - שחורים . הוא 
אומר , כי במידה שלפנים יוחסה האנטישמיות לרבדים הנמוכים ביותר של החברה 
השחורה , " הנה עכשיו ברור שזה הרבה יותר רחב . אנחנו רואים אותה בין 
אמריקאים שחורים , אשר עשו חיל , התקדמו מבחינה מקצועית , והגיעו אל רמות 
שכר גבוהות " . קפמאליד4קופר מאמין , כי המסר האנטישמי של לואי פאראקאן מציע 
לאנשים האלה הסבר קל לכל אי - הצלחה : " לא מפני שמישהו אחר יותר טוב מכם , 
אלא מפני שהגזענות הלבנה כה רחבה , שלא משנה מה תעשו מבנה הכוח הלבן יכריח 
אתכם לשלם את המחיר " . קופר מספר , כי ביום מרטין לותר קינג , בתחילת השנה , 
הוזמן להשתתף בדיון ברשת הטלוויזיה הציבורית על גזענות וקנאות אתנית . 
השתתף שם גם בנגמין הקס , מנהיג , הארגון השחור שבו היתה ההתפרצות נגד 
יהודי הוליווד . " פעם אחר פעם נתתי לו את ההזדמנות לגנות אנטישמיות בין 
שחורים , ברוח מה שעשה מרטין לותר קינג לפני 03 שנה והוא נמנע מלנצלה " . 
בעקבות ההתפרצות פנה אברהם פוקסמן , מנהיג הליגה נגד השמצה , אל הקס בבקשה 
להתנער מן ההכרזות האנטישמיות . הוקס חזר על דעתו , ש"החברה הלבנים " 
אשמים ב"גזענות בהוליווד " , ודעתו אינה נוחה רק מזה שהיהודים הפכו למטרה 
מיוחדת . התקריות הבלתי פוסקות האלה בין יהודים לשחורים מימי השגריר אנדריו 
יאנג באו"ם , עבור דרך גסי גקסון ולואי פאראקאן , המשך בנלסון מנדלה , 
וגמור ( לפי שעה ) בהתקפה האחרונה על הוליווד נעשות כבר כל כך סימפטומטיות , 
עד שאין כמעט מנוס מלהניח שלא ירחק היום ושבר גדול יתחולל בין שני הציבורים 
האלה , לשעבר בעלי - ברית במאבק על שיווי זכויות האזרח . 
