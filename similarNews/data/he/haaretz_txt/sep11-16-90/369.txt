לדאד איסמעיל הפלישה לכוויית הביאה בכנפיה נפילה לבור תחתיות , כפי שמרבית 
האנשים מכירים רק מסיוטיהם . מדירה ממוזגת ומשכורת של 005 , 12 דולר לשנה 
התגלגל לחיי כלב במדבר . בכוויית הגישה לו משרתת את ארוחותיו , אך כעת 
עט מהנדס החשמל יליד בומביי על שיירי לחם , ישן על הקרקע לצד עובדי ניקיון , 
מתרחץ על תלולית עפר שיושרה . כמו 000 , 25 האנשים האחרים במחנה הפליטים 
במדבר , 003 ק"ם ממזרח לרבת - עמון , הדבר יקר - הערך ביותר לאיסמעיל הוא 
כעת מספר 56 , מספרה של קבוצת ההודים שיחד אתה יפונה בבוא היום לבומביי . 
" איבדתי את העבודה שלי " , אמר איסמעיל בן ה05 למבקרים במעונו החדש , 
סככה עשויה שמיכות ויריעות פלסטיק , שמזוודות ממורטטות כל מה שעלה בידי 
מרבית הפליטים האסיאתים להציל במנוסת הבהלה שלהם משמשות לה קירות . " איבדתי 
את הפנסיה שלי , איבדתי את החסכונות שלי , איבדתי את משק הבית שלי , איבדתי 
הכל . לפני 2 באוגוסט הרגשתי עשיר . עכשיו אני מרגיש את עצמי קבצן " . 
כאשר שיגר סדאם חוסיין את כוחותיו לכוויית הוא ניפץ חברה שרסיסיה העשירים , 
האמידים והעניים התפזרו ברחבי המדבר . במחנות הפליטים העלובים שצצו בשטח 
ההפקר לאורך גבול עיראק - ירדן , ושבהם מוסיף לעלות בטור הנדסי מספרם של 
אסיאתים רעבים וחולים , התאחו כמה מרסיסי החברה הזאת . לאחר הפלישה האשים 
סדאם חוסיין את שליטי כוויית בניהול חברה מושחתת , שבה עמלו מאות - אלפי 
זרים , בעיקר ערבים ואסיאתים , בעוד המשפחה השלטת ומשפחות כווייתיות אחרות 
חיו חיי בטלה . אך רגשי הטינה כלפי הכווייתים נדחקו במהרה כאשר חיילים עיראקים 
בזזו בתים וכאשר נשים אסיאתיות ואחרות נאנסו . כאשר באמצע אוגוסט החלו המדפים 
בחנויות המזון להתרוקן בחלקים מסוימים של כוויית עזבו גם אנשים שקיוו כי 
יוכלו לעבור את הפלישה בשלום . לפני יותר משבוע , כאשר המיניבוס שבו עשה 
איסמעיל את דרכו בת 006 , 1 הקילומטר חצה את תחנת - הגבול העיראקית , והמהנדס 
ירד במחנה מספר 2 , כפי שהוא מכונה , בנוף צרוב שמש , משמים אפילו על - 
פי אמות - המידה של הנוף במדינות מזרח - תיכוניות רבות הוא הושלך לעולם 
העומד על ראשו . בדומה לבנקאי הנשלח לכלא , היה עליו להתרגל למקום שבו 
פקעו כל יתרונות הסטטוס של כסף , חינוך וקשרים . במחנה מספר 2 הוא היה 
לאדם עני , ולא רק משום שבכיסו נותר סכום מקביל ל58 . 5 דולרים . בחברה 
החדשה במדבר החזקים ביותר בגופם והמעשיים ביותר , לפעמים גם הממולחים ביותר , 
הם בני המזל . מכיוון שמשלוחי המזון המגיעים למחנה זעומים , יש אנשים 
האוכלים רק פעם ביומיים . וגם אז כל מזונם הוא כמה סרדינים מקופסה או פרוסות 
לחם אחדות . לפיכך איתורן המהיר של המשאיות המגיעות מרבת - עמון ודהירה 
מטורפת אחריהן בחולות היו לכורח חיים . בדרך - כלל הצעירים הם המגיעים הראשונים , 
והאספקה אוזלת הרבה לפני שהכל מקבלים את חלקם . בסככה לצדו של איסמעיל 
ישבו נהגי משאיות , עובדי ניקיון וטכנאי מזגנים עם כמה אנשים חסרי משלח - 
יד . אף כי כולם יוצאי הודו , אחת החברות המאופיינת בהירארכיה כיתתית - 
מעמדית מהנוקשה ביותר בעולם , למדו כולם לפעול יחד בדרך שלא היו מעלים על 
דעתם בבית . כדי למנוע התייבשות בעמידה בתורים למים , שההמתנה בהם נמשכת 
שבע שעות , הם אירגנו תורנות . כדי לספק מראית - עין של פרטיות למתרחצים , 
הם אספו אבנים במדבר והעמידו אותן בצורת חצי גורן . הם אספו את כל הכסף 
שברשותם וקנו יחדיו מציות וקופסאות סרדינים מסוחרים ירדנים , שבאו עם מכוניותיהם 
המסחריות לעיבורי המחנה . כאשר המשטרה האשימה את הסוחרים במעשי תרמית וגירשה 
אותם , התארגנו קבוצות כדי לצאת למדבר ולחפש את המיקום החדש של הסוחרים , 
לפעמים במרחק קילומטרים מהמחנה . בימים הארוכים היה זמן די והותר להרהורים , 
ולפחות בקרב ההודים המחשבות התמקדו בפערים ובאי - שוויון של החיים לפני 
הפלישה . " אני חושב שאלוהים ברא את המקום הזה בשבילי ובשביל כל האנשים 
האחרים כמוני , כדי ללמד אותנו לקח " , אמר גריגורי לובו , מוכר מכוניות 
במנגלור שחי 31 שנים בכוויית . שכרו הגיע ל007 , 4 דולר , סכום שהספיק 
לפרנס ברווחה את אישתו ואת בתו בת החמש בהודו . לובו , קתולי , אמר שלעולם 
לא יראה עוד את הדברים כפי שראה אותם בעבר . " כל האנשים גאים , מאוד 
גאים , אמר . " לאדם יש חליפה , יש לו חולצה ועניבה , הוא לא חושב על 
אנשים עניים , הוא לא עוזר להם . עכשיו המצב בשבילי גרוע מאוד . אין בכלל 
אוכל , אין מים . אלוהים גדול מאוד . עכשיו , אחרי שלמדתי את הלקח שלי , 
הוא יעזור לי " . 
