ואשינגטון ( מיוחד ל"הארץ " ) . ריכוז הכוחות האמריקאיים במפרץ מתנהל בקצב 
איטי מכפי שציפו מפקדי הצבא האמריקאי , בשל תקלות באמצעי ההובלה הימיים 
והאוויריים של ארה"ב . כך אומר מפקד כוחות ארה"ב במפרץ , הגנראל נורמן 
שווארצקופף , בראיון שפורסם אתמול בעיתון " ואשינגטון פוסט " . הגנראל שווארצקופף 
אמר כי רק בעוד כחודשיים הוא יחוש שכוחותיו מסוגלים להגן על סעודיה מפני 
כל סוג של מתקפה עיראקית . לדבריו , העיכוב נמדד בכחמישה עד שישה שבועות 
בלוח הזמנים שתוכנן למשלוח הכוחות והציוד לסעודיה . לדבריו , אחת הסיבות 
לעיכוב היא בלאי קשה של מטוסי התובלה הישנים של חיל האוויר האמריקאי . 
