בשוק דירות היוקרה והבתים הפרטיים השתררה בימים האחרונים מגמה מעורבת , 
בעקבות ההחלטה להטיל מס על הדירות והבתים שמחירם יותר מ003 אלף דולר . מתברר 
כי מי שסיכמו כבר עסקות מנסים לסיים אותן במהירות , עוד לפני הטלת המס , 
למרות אי הבהירות לגבי המועד שבו תיכנס החקיקה החדשה לתוקף . מצד שני , 
מי שנמצאים בשלבי משא - ומתן ראשונים נרתעים כעת מסיום הדיונים ומעדיפים 
להמתין עד שתתבהר התמונה לגבי מיסוי עסקות מסוג זה . גם לפני החלטת האוצר 
להטיל מיסוי על דירות יוקרה , הוגדר שוק הדירות והבתים שמחירם 052003 אלף 
דולר , חלש יחסית , עם עסקות מעטות . בעלי הפרויקטים היוקרתיים , הבונים 
בין היתר את מגדלי גולדה , פרויקט האופרה וסי - אנד - סאן , היו מודאגים 
ממילא מקצב המכירות . עתה נרשמה ירידה נוספת בהיקף הפעילות בתחום זה . חוגים 
בענף הנדל"ן מציינים שהחוק המוצע אינו סביר , וקיימות בו פרצות רבות . 
לדוגמה , יש אפשרות לרכוש בתים ישנים במחיר שאינו עולה על 003 אלף דולר 
ולהשקיע סכומים גדולים בשיפוצם או בבנייתם מחדש . גם לא ברור , מה יהיה 
הדין לגבי מי שירכשו מיגרשים ויבנו עליהם בתים או דירות יוקרה . עמוס גלזר , 
יו"ר עמותת המתווכים מלד"ן , מסר ל"הארץ " כי ארגונו ינהל מאבק חריף נגד 
החוק שהוא , לדבריו , אבסורדי ועשוי להבריח משקיעים זרים מישראל . הטלת 
מס שבח על דירות יוקרה אינו מקובל ויגרום רק נזק , לדעתו . גלזר צופה כי 
בעתיד יתפתח שוק שחור בדירות . היום עסקות שחורות אינן ידועות כמעט בתחום 
זה , אך המס יחזור ויביא לשוק זה את העסקות אל מתחת לשולחן . יירשם בחוזים 
רק חלק מהמחיר , וחלקו האחר יעבור מיד ליד בלי כל רישום . גלזר גם מזהיר 
כי המס יגרום לעלייה נוספת במחירי הדירות , שכן מי שלא ירצו לקחת סיכונים 
ולרשום רק חלק מהמחיר בחוזים , עשויים לנסות ולגלגל את המס על הקונה , 
על - מנת לנסות ולהשיג את המחיר הבסיסי שאותו ביקש המוכר להשיג . הקונה 
יצטרך לנסות ולהשיג מחיר גבוה יותר עבור דירתו הקיימת , וכך הלאה , כך 
שסחרחרת המחירים בשוק הדיור תימשך בניגוד קוטבי לאינטרסים הממשלתיים . בדעת 
הנהלת מלד"ן לפתוח בפעילות שדולה בקרב ראשי המשק כדי למנוע את חקיקת החוק , 
וכן לדרוש הופעות בפני ועדות הכנסת האמורות לדון בשינוי החקיקה על מיסוי 
דירות . במקביל יכנסו את מועצת ענף הבנייה לנסות ולהשפיע על החקיקה . 
