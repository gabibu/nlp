חברת תדיראן קיבלה אתמול הצעה למכירת השליטה בחברה - הבת תדיראן מעגלים 
מודפסים . ההצעה הועברה לגוריון מלצר , על ידי קבוצת משקיעים המיוצגת על 
ידי עורך הדין אלי זוהר . לפני ימים מספר הועברה הצעה אחרת למכירת השליטה , 
על ידי קבוצת פרידריך , לימון וגלר . בניגוד להצעת קבוצת לימון גלר , 
מציעה הקבוצה החדשה , לשלם לתדיראן תשלום מסוים במזומן . בנוסף היא מתחייבת 
לקבל על עצמה את ההתחייבויות ארוכות הטווח של תדיראן כלפי החברה , הנאמדות 
במיליוני דולר . מפעל מעגלים מודפסים סגור מזה שנתיים , לנוכח הפסדים גדולים 
שצבר בשנים האחרונות . בעלת שליטה גדולה נוספת בחברה היא חברת ההשקעות פמה , 
המחזיקה ב%62 מהמניות . לפי ההערכות תיאלץ תדיראן לבחון לעומק את כל ההצעות 
למכירת המפעל , קודם שתתקבל החלטה . אפשר שעסקת המכירה תהיה מותנית בסופו 
של דבר בקבלת אישור קונסורציום הבנקים הנושים של החברה . 
