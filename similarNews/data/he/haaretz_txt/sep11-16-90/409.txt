אהבה לכלבים היא דבר הטבוע עמוק בנפשם של בעליהם , אומרת רינה יפה - מנשה , 
מפעילות האגודה הישראלית לכלבנות וממארגני התערוכה הבין - לאומית לכלבים , 
שתתקיים בשבת בגני התערוכה בתל - אביב . היא עצמה מטפחת זה שנים בביתה 
ששה כלבים , ארבעה מהם גזעיים ושניים מעורבים . על 61 החתולים האסופים 
שמצאו בביתה מקלט ועל שלושת התוכיים שהיא מגדלת בכלובים היא אינה מרחיבה 
את הדיבור , שכן הללו אינם שייכים לסיפור התערוכה . ששת הכלבים המתרוצצים 
חופשיים בווילה רחבת - המידות בסביון מגלים תחילה עוינות כלפי זרים , אבל 
כשיפה - מנשה גוערת בהם , ואחר - כך מלטפת ומרגיעה , הם מתרככים , קופצים 
אל חיקה ומשתדלים מכאן ואילך לרצות אותה ואת האורחים . ארבעת הכלבים הגזעיים 
של יפה - מנשה הם טרייר סקוטי שחור , שנקנה בבלגיה , פקינז עתיר פרווה 
בצבע דבש , שנרכש בהולנד , שנאוצר שחור וזקן , יליד הארץ , וציוואווה 
קטנטן ועגום - עיניים , אף הוא מתוצרת הארץ . שני הכלבים המעורבים , הם 
בונזי , שנמצא מיילל ביהוד , ונינה , האסופית מצומת ביל"ו . לתערוכה 
היא משגרת את הציוואווה , שנולד אמנם כאן , אך הוא בן לזן שהיא ייבאה ארצה . 
בצד היותה שופטת בתחרות מכהנת יפה - מנשה גם כיו"ר החוג הישראלי לכלבים 
זעירים וגם כרכזת גידול של כלבי טרייר . בסאלון ביתה בעל המפלסים , המרופד 
בשטיחים יקרים והמקושט בריהוט מסוגנן ובצמחייה עשירה , מתגודדים ששת הכלבים 
ומשתוללים אלה עם אלה , מטפסים על הספות והכורסאות ונהנים על רוב טובה . 
איש אינו נוזף בהם גם כשהם פולטים או מלכלכים או מקימים רעש רב יתר על המידה . 
מארגני התערוכה מצפים השנה לכ000 , 51 צופים שיבואו להתבונן במבצעיהם של 
000 , 1 הכלבים הגזעיים שיסתופפו בשטח ויפגינו תרגילים שונים לפי הוראת בעליהם . 
לתערוכה יגיעו עשרה שופטים מחו"ל ( שני שופטים איטלקים והולנדי אחד ביטלו 
את בואם בגלל המצב הביטחוני ) וגם ארבעה כלבים אורחים . מועמד לתואר בין - 
לאומי הוא כלב שתערוכה לאומית מזכה אותו באליפות במשך שלוש שנים . בהתאחדות 
הישראלית לכלבנות חברים 005 , 2 איש , הזוכים ל006 המלטות מדי שנה ומתעשרים 
ב000 , 3 גורים חדשים . ההתאחדות מחולקת למועדונים , המאגדים בתוכם את 
כל סוגי הכלבים . על כל כלב לעמוד בתקנים הקשורים לטיפוס הכלב ואיזון גופו , 
דהיינו , הפרופורציות הנכונות בין איבר לאיבר . האגודה לכלבנות מקיימת 
חוגי אילוף למשמעת ולהגנה והצלה ואף מוציאה לאור ירחון , שבו היא מפרסמת 
את כל המידע הקשור בכלביהם של חברי האגודה , לרבות רישום השגרים . רכזי 
הגידול של האגודה מכירים את בעלי הכלבים ומכוונים בבוא עת הייחום את הזכר 
הנכון לנקבה הנכונה . הם בודקים את הגורים הנולדים , כדי לוודא אם אמנם 
הם גזעיים ומקפידים למלא את התעודה המאשרת את הגזעיות . רינה יפה - מנשה 
אומרת שבעליהם של הכלבים הגזעיים מעדיפים לדעת מראש מה יהיה גודלו המרבי 
של כלבם , מה יהיה צבעו הסופי , איזה סוג פרווה יהיה לו ובעיקר מה יהיה 
אופיו . יש אנשים הבוחרים בכלבים גזעיים בגלל סטטוס החוזק שהם מקרינים , 
יש הבוחרים בכלבי הגנה ותקיפה ומוכנים להשליש כל סכום שיידרש מהם אם יוכלו 
לצרף להם את התואר " גזעי " , ויש הבוחרים בגזע מסוים רק בשל היותו אופנתי . 
האגודה לכלבנות פנתה לא אחת למשרד החינוך וביקשה להעמיד צוות שיקיים הרצאות 
לילדים על התייחסות לחיות וטיפול בהן והימנעות מהתאכזרות , אולם עד כה הושבו 
פניה ריקם . בתערוכה אפשר יהיה להתבונן בילדים מגדלי כלבים שיובילו את כלבי 
טיפוחיהם . ילדים אלה מכונים " נוהגים צעירים " , והשופט הישראלי אלכס 
אילין יבחר מביניהם את הנוהג המוצלח ביותר . יפה - מנשה מתמסרת כיום להכנסת 
זנים חדשים של כלבים לארץ , שאנשים אינם מתעניינים בהם במיוחד . בשל אהבתה 
לכלבים זעירים , היא רוכשת בחו"ל גורים מסוג " טוי דוגס " ( כ02 גזעים ) 
ו " קומפניון דוגס " ( טריירים ) ומפיצה אותם בבתים שבהם דואגים להם 
ומטפחים אותם . בין הזנים שהביאה : קאבאלר קינג צרלס , שהוא כלב אנגלי , 
ציוואווה מזן משובח יותר מזה המוכר בארץ , פומרניין כלב שעשועים , וטרייר 
סקוטי . . בחו"ל , היא מסבירה , התחרויות הן מקור פרנסה למגדלי הכלבים . 
ככל שכלביהם צוברים יותר תארים בתערוכות כן עולים ערכם ומחיריהם . המחיר 
הוא אמת המידה לכלבי גידול מוצלחים . " אני עצמי מוגבלת מבחינת היכולת 
שלי לגדל כלבים נוספים בבית , אך עם זה היד שלי על הדופק כל הזמן " , היא 
אומרת , " אני לא מרשה למשפחות המגדלות להרביע בעצמן או למכור את הכלבים 
לאחרים . הכל עובר דרכי " . מספר האנשים המתעניינים בכלבים גדל משנה לשנה . 
רבים מאמצים כלבים לא רק לשם ידידות , אלא גם לשם הגנה על הגוף והרכוש . 
יפה - מנשה מציינת , שהטלוויזיה הישראלית מתעלמת מן התערוכה , על אף 
התעניינות הציבור הגוברת , ומביאה כדוגמה את הטלוויזיה הבריטית , הסוקרת 
במשך שעות שלמות את הנעשה בזירת תערוכות הכלבים . 
