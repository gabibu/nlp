פרטוריה ( ע"ר ) . נלסון מאנדלה הכריז אתמול כי תהליך השלום בין הלבנים 
והשחורים בדרום - אפריקה יהיה נתון בסכנה , אם הממשלה לא תפעל כדי לשים 
קץ לאלימות בריכוזים השחורים . מנהיג השחורים אמר כי בעוד הקונגרס הלאומי 
האפריקאי שלו יעשה כל שביכולתו כדי להבטיח שיימשך תהליך השלום שנועד להעניק 
סמכויות לשחורים , גם על הממשלה למלא גם היא את חלקה . " אם הממשלה נוקטת 
בסחבת כפי שהיא עושה עכשיו , קיימת סכנה ממשית לתהליך השלום " , אמר לעיתונאים 
בתום השיחות עם הנשיא דה - קלארק . כשנשאל אם הקונגרס הלאומי האפריקאי מוכן 
לחדש את המאבק המזויין נגד השלטון הלבן בדרום אפריקה השיב : " אם הממשלה 
נמנעת מלנקוט צעדים , אם האלימות תמשיך לגאות , והאזרחים ימשיכו לדרוש 
נשק להגנתם נתקשה להתנגד לדרישה זו , וכמובן התוצאות יהיו ברורות מאד לכל " . 
יותר מ076 אנשים נהרגו בארבעה שבועות של אלימות בריכוזים שחורים מסביב ליוהאנסבורג . 
מאנדלה אמר כי לשלטון הלבן צבא חזק , יעיל ומצוייד היטב , שאפשר להפעילו 
כדי לשים קץ לאלימות . תומכי הקונגרס הלאומי האפריקאי האשימו את כוחות הביטחון 
של הממשלה הלבנה בהתיצבות לימין תנועת אינקאתה של שבט זולו , נגד תושבים 
שחורים אחרים בישובים המשותפים . מאנדלה ודה - קלארק נועדו אתמול בניסיון 
לשים קץ למלחמה בריכוזים השחורים , שעות ספורות לאחר ש82 איש נהרגו בהתנגשויות 
אכזריות . עדי ראייה מסרו כי 12 שחורים נורו , נדקרו או נשרפו למוות בקאטלבונג , 
מדרום - מזרח ליוהאנסבורג , בקרב שנמשך כל הלילה בין קבוצות יריבות של 
פועלים נוודים משבט זולו לבין תושבים קבועים . המשטרה מסרה כי שוטרים וחיילים 
החליפו אש עם לוחמים שחורים . עוזר שר החוץ האמריקאי , הרמן כהן , אמר 
אתמול בפרטוריה , כי יש לקוות שיוקל על ארה"ב להסיר את העיצומים שהטילה 
על דרום אפריקה בגלל מדיניות האפרטהייד לאחר שהנשיא דה קלארק יערוך ביקור 
בוואשינגטון במחצית השניה של החודש . עם זאת הזהיר כהן שהסרת העיצומים תצריך 
תהליך חקיקה ממושך בארה"ב . בהשמיעו את דבריו בתום שיחה עם שר החוץ הדרום 
אפריקאי פיק בותה , הביע כהן שביעות רצון מהצעדים הננקטים על ידי ממשלו 
של הנשיא דה קלארק לחיסול האפרטהייד . בהתייחסו לפגישתו הצפויה של דה קלארק 
עם הנשיא בוש , אמר כהן שהציבור האמריקאי מבקש לשמוע מפיו של דה קלארק שביטול 
האפרטהייד הוא תהליך בלתי - הפיך . הוא הוסיף שהנשיא בוש " מבקש להכיר 
את האיש מקרוב " . עוד אמר כהן כי ההתפתחויות הפוליטיות בדרום אפריקה התקדמו 
בתקופה האחרונה בקצב מהיר יותר מאשר ממשלת ארה"ב קיוותה , והדבר עורר שביעות 
רצון בוואשינגטון . דה קלארק אמור להיפגש עם בוש בבית הלבן ב42 בספטמבר . 
יהיה זה ביקור רשמי ראשון בארה"ב של ראש מדינה דרום אפריקאי , מאז ההכרזה 
על מדיניות האפרטהייד בשנת 8491 . 
