" גורמים , המקורבים לחקירת דרעי , טוענים כי חוקרי המשטרה חושדים שסוכן 
משטרתי סמוי , שהתפרסם בכינויו " מיסטר איקס " , מופעל כ"סוכן כפול " 
ומשרת גם את אנשי השר דרעי . החשדות היכו גלים במשטרה , שהחליטה לנתק מגע 
עם הסוכן הסמוי . לטענת המקורבים לחקירה , גילתה המשטרה את מעורבותו לפני 
כשבועיים , כשנחשפה פרשת הקלטת הסתר של שיחת הטלפון בין מפכ"ל המשטרה , 
רב - ניצב יעקב טרנר , לעיתונאי מרדכי גילת . גורמים אלה סיפרו , כי 
" מיסטר איקס " שמע בעצמו את הקלטת וכי היה לו חלק במסע ההסתות נגד המפכ"ל . 
" מיסטר איקס " , אדם דתי אשכנזי בן 34 מבני - ברק , נשוי ואב לשלושה , 
מופעל כסוכן סמוי זה תשע שנים . הוא התפרסם בפרשת אבו - חצירא ב0891 , 
כשסייע למשטרה לאסוף ראיות נגדו . בין השאר , הצליח לשכנע את ראש עיריית 
בני - ברק אז , ישראל גוטליב , להיות עד מדינה נגד אבו - חצירא . באותה 
שנה הוצא צו , האוסר את פרסום שמו , ומאז הוא מכונה " מיסטר איקס " . " מיסטר 
איקס " התחפש לבחור ישיבה מוגבל ולוקה בנפשו , בעת שסייע למשטרה בחשיפת 
פרשת הפסיכיאטרים בצה"ל , שנתנו פטורים משירות צבאי לבחורי ישיבות לפני 
כעשר שנים . במשך השנים השתתף כסוכן משטרתי בחשיפת פרשות רגישות . פעמים 
רבות הושתל בחדרי מעצר בתחפושות שונות , ודובב עצורים . הוא קשר קשרים 
הדוקים עם אנשי משטר בעבר ובהווה , ובמשטרה חוששים כי היה באפשרותו להגיע 
למידע פנימי רגיש . " מיסטר איקס " שירת כל השנים את המשטרה בהתנדבות . 
הוא ידוע כאדם אמיד , בעל מפעל טקסטיל , אולם כיום יש הגורסים שמצבו הכספי 
קשה . קפידבינתגובתו של " מיסטר איקס " : " הכל קשקוש . לא היו דברים 
מעולם . בחיים לא פגשתי את דרעי . הקלטת לא היתה אף פעם בידי . לא שמעתי 
ולא ראיתי אותה . העיתונות ירדה מסביר , ועכשיו מחפשת קורבן אחר " . " מיסטר 
איקס " הוא ידיד טוב של תת - ניצב ( בדימוס ) שמעון סביר , לשעבר ראש 
היחידה לחקירת פשעים במטה הארצי . סביר עדיין לא זומן לחקירה . לדברי המקורבים 
לחקירה , יש ראיות המלמדות כי סייע לשר דרעי בארגון ובאיסוף החומר . סביר 
הכחיש כל קשר לעניין . לטענת גורמים אלה , הצטברו במשטרה עדויות , הקושרות 
אותו עם השר דרעי . בראיון לשבועון " העולם הזה " , שיצא השבוע , אישר 
סביר כי דרעי הזמין אצלו חקירה . לטענתו , סירב להיענות לבקשה . המקורבים 
לחקירה טוענים כי בידי המשטרה מידע , הסותר חלק מטענותיו . בית משפט השלום 
בתל - אביב הורה אתמול למשטרה להשיב למתמלל אילן חמרה את המחשב , המשמש 
לעבודתו , ואת התוכנות שהוחרמו יחד עם המחשב , למעט התוכנות המכילות חומר 
מפליל בפרשת האזנות הסתר לעיתונאי גילת . חמרה טען כי חוקרי היחידה המרכזית 
במשטרת מחוז תל - אביב החרימו ממנו , בנוסף למחשב ולתוכנות האמורות , גם 
מדפסת , צג , תוכנות של משחקים ודפי מחשב ריקים . המשטרה טענה כי התוכנות 
המוחרמות מכילות תמלילים של שתי השיחות מהקלטת , שעליה הוקלטה שיחת טרנר - 
גילת . השופט יצחק ברא"ז הורה למשטרה להציג בפניו את החומר , שלפי דעתה 
מכיל חומר ראיות מפליל . רק לאחר שיעיין היטב בחומר זה יחליט , אם אמנם 
מדובר בחומר מפליל ואם יש להשאירו בידי המשטרה . 
