משרד האוצר דחה בקשה של ראשי הבנקים שהועברה אליו אתמול , לפטור ממס כספים 
של תוכניות חיסכון המגיעות מחרתיים לפדיון . מדובר ב005 מיליון שקל בתוכניות 
ברירה דולרית שהחיסכון בהן החל לפני שש שנים . הבנקים ביקשו לתת בידי הציבור 
אפשרות להמשיך ולחסוך בתוכניות אלה בתנאים הישנים , כלומר לפטור אותן ממס . 
הדיונים בין ראשי האוצר וראשי המערכת הבנקאית בנוגע לדרכים הטכניות להמשך 
הפעלתם של אפיקי החיסכון נמשכו אתמול . מדיונים אלה הובהר כי חוסכים ותיקים 
בקופות הגמל לא ייפגעו כתוצאה מהעברה של כספים חדשים אליהן . הבנקים אפשרו 
אתמול שוב לחוסכים להעביר הפקדות לקופות - גמל , אם כי לא באותם תנאים שמהם 
נהנים חוסכים ותיקים . בינתיים נודע כי קרנות הפנסיה ההסתדרותיות מכינות 
בג"ץ נגד משרד האוצר , בנוגע להפעלתן של תקנות שעת חירום . אם גם יוחלט 
בסופו של דבר על הגשתו , אזי הדבר ייעשה באמצעות פרוף אהרן יורן . קרנות 
הפנסיה קובלות על כך שהמיסוי על החוסכים בהן חל על הפקדות חדשות . בקרנות 
סבורים כי חוק ההגנה על השקעות פינאנסיות נוגע לתנאי המיסוי לאורך כל תקופת 
החיסכון , ולא ניתן לשנות את התנאים באופן חד - צדדי . בקרנות נבדקת האפשרות 
לתקוף את עצם החלת התקנות החדשות באמצעות תקינה לשעת חירום , זאת בשעה שניתן 
היה להחילן באמצעות חקיקה רגילה . על - פי תקדימים בבג"ץ לגבי מקרים אחרים , 
אין לשלול את האפשרות שהאוצר יחויב לבצע את הטיפול בסוגיית המיסוי באמצעות 
חקיקה רגילה . 
