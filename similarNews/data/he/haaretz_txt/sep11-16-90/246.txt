הנציגות הארצית של עובדי בזק מאיימת להכריז על שביתה כללית בחברה ביום שבו 
תנפיק בזק מניות לציבור . יו"ר הנציגות הארצית של עובדי בזק , משה כהן , 
פנה אתמול במברק לשר התקשורת , רפאל פנחסי , ולרשות לניירות ערך , בדרישה 
לדחות את מועד ההנפקה הענק של בזק , הצפוי בימים הקרובים . במברק נאמר כי 
קיים חשש שעקב ההנפקה לא יכובדו הסכמי העבודה בחברת בזק " וניכנס שוב למעגל 
של מאבקים למימוש זכויותיהם של עובדים עליהם הוסכם בעבר " . כהן מציין כי 
הוא מתנגד לשיטה שנקבעה לגבי חלוקת המניות לעובדים . על - פי שיטה זו , 
תהיה עדיפות בקבלת מניות לעובדים שדירוגם גבוה , וגורם הוותק לא יילקח 
בחשבון . כהן דורש שגם לעובדים הוותיקים תהיה עדיפות בקבלת מניות , אך 
הנהלת בזק מתנגדת בטענה שמניות הטבה " אינם פרס על הישגי העבר , אלא תמריץ 
לעתיד " . גורמי ההנהלה גינו אמש את כוונתה של הנציגות הארצית לגרום לשביתה 
בחברה ביום ההנפקה . לטענתם , ממלאת ההנהלה את כל התחייבויותיה כלפי העובדים , 
והם מעריכים שהנפקת המניות תבוצע למרות האיומים בשביתה . יצויין כי ועדי 
העובדים של בזק במרחב תל - אביב ובאזור המרכז הבהירו שהם אינם מתכוונים להורות 
לעובדים באזורים אלה להשתתף בשביתה . בינתיים , נפתחה בבזק חקירה על עמותה 
בראשותו של משה כהן , הפועלת במקביל לוועד העובדים . בעמותה חברים כ003 , 
1 מעובדי בזק , המשלמים לה מס חבר , והיא מארגנת להם פעילויות נופש ואירועים 
אחרים . 
