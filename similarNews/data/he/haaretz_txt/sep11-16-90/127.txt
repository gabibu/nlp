ואשינגטון ( מיוחד ל"הארץ " ) . ארגוני המחתרת האנטי - עיראקיים בכווית 
פרסמו שלושה מנשרים , שמטרתם לעודד את אזרחי כוויית ולהנחותם כיצד להיאבק 
נגד הכיבוש העיראקי כך מדווח העיתון הכווייתי " אל - קבס " , במהדורה הבין - 
לאומית שלו , היוצאת לאור בלונדון , ומתפרסמת סימולטאנית במוקדים אחדים 
בעולם . בגיליונו משלשום מציג " אל - קבס " צילומים של מנשרים אלה , שפירסמו 
" תנועת ההתנגדות העממית הכווייתית " , " ההתנגדות הלאומית החשאית " , 
ותנועת " צארחה " ( זעקה ) . שלושת המנשרים משתמשים בניסוחים וברעיונות 
המזכירים מאוד את אלה של הפרסומים הפלשתיניים המחתרתיים , המופצים בשטחים 
מאז פרוץ האינתיפאדה . כותרתו של אחד מהם היא הסיסמה הקוריאנית של ארגון 
הפתח : " ניצחון מאללה וישועה קרובה " . שניים מן המנשרים כתובים בכתב - 
יד . אחד ממפקדי ההתנגדות העממית בכוויית הכריז כי שלב חדש בהתנגדות לעיראק 
יתחיל בתקופה הקרובה . הוא אמר כי ההתקוממות תלך ותגבר בהדרגה באמצעים שונים , 
ותמלא תפקיד מכריע בשחרור כוויית מידי עיראק . המפקד אמר ל"אל - אחבאר " , 
כי תנועת ההתנגדות מקיימת מחנות אימונים , כדי להכין את בני הנוער , למתקפה 
מזויינת , שמטרתה להרוג את החיילים והקצינים העיראקיים ולהשמיד את הציוד 
של סדאם חוסיין . בנוסף , מתאמנים בני הנוער במקצועות הלחימה בתוך הערים . 
" ההתנגדות הכווייתית המזויינת זרעה פחד בלב החיילים העיראקים , הנמצאים 
בעיר כוויית ובכמה מפרבריה . הם סגרו רחובות , כיכרות ואזורי מגורים , 
והציבו נקודות חיפוש כל 001 מטר " , סיפר המפקד . הוא הוסיף כי " גם ההתנגדות 
הפאסיבית של הכווייתים תרמה את שלה . הפקידים לא נענו לקריאותיהם של העיראקים 
לשוב לעבודתם במיניסטריונים , בחברות ובבתי העסק . העסקים המושבתים אילצו 
את עיראק להפסיק את העבודה בשתי תחנות החשמל ובתחנה להתפלת מים שבאלשעיבה 
הדרומית והצפונית , מאחר שלא היו מספיק עובדים ומומחים להפעלתן " . ראש 
ממשלת כוויית , שייח סעד עבדאללה א - סבאח , הנמצא בצרפת , אמר בראיון 
לסוכנות הידיעות הכווייתית כי " בריה"ם נקטה עמדה עקרונית , מוסרית , 
אנושית , צודקת ואמיצה בגינוי הפלישה העיראקית לכוויית " . הוא הדגיש כי 
שיתוף הפעולה בין שתי המעצמות תרם לחיזוק היציבות והביטחון באזור . 
