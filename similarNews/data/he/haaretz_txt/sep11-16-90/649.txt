חמפרשת החקירה וההאשמות נגד שר הפנים אריה דרעי נהפכת לפרשה רחבה הרבה יותר , 
פרשת תנועת ש"ס . תנועה עדתית - פוליטית יחידה בישראל שהצליחה . כל קודמותיה 
נכשלו , החל בספיחים העדתיים של מפא"י בראשית שנות המדינה , דרך התנועות 
הקיקיוניות של " עורו הספרדים " ועד תמ"י של אהרן אבו - חצירה . אף תנועה 
עדתית של יוצאי המזרח לא הצליחה לרכוש עמדות כוח והשפעה כמו ש"ס , שרוב 
עיסוקה אמנם חינוך , אבל היא מאיימת לשבש עולם שלם של הגדרות חברתיות ישראליות 
שהורגלנו אליו . ליקטתי אחדות מהן . הם מונחים המתייחסים , כידוע , רק 
ליוצאי המזרח . אין עדה רוסית או ארגנטינית , ודאי שלא פולנית . במשך 
שנים ארוכות שודרה ברדיו תוכנית שנקראה " שירי עדות " והושמעו בה שירים 
בפרסית , טורקית , לדינו וערבית עיראקית או מרוקאית . והנה יום אחד שודר 
בתוכנית שיר ביידיש . דודה אחת שלי , שהיתה לה השקפה ברורה בנושא , כעסה 
מאוד . היא סגרה את הרדיו בתנועה הפגנתית ואמרה : " מה פתאום ביידיש ? 
אני לא עדות " . היא צדקה . מבחינת הרוב ( לשעבר ) האשכנזי הוותיק בישראל , 
השימוש במושג " עדות בא לדחוק אותם מעט הצדה . האשכנזים הם המרכז של החברה , 
של העם , שיש לו גם ענפים צדדיים , שוליים , נידחים משהו ( " נדחי 
ישראל " קרא יצחק בן - צבי לעבודותיו על יוצאי המזרח ) ורק הם " עדות " . 
לכן שנבחרו ונבחרים עד היום במרכזי המפלגות הם תמיד יוצאי עיראק או צפון 
אפריקה ולעולם לא אשכנזים . היו ימים שבמפא"י ההיסטורית פעלה ועדת מינויים 
בראשות שרגא נצר , והאגדה מספרת שבאחד הימים הביאו בפניה את שמו של מועמד 
חדש לכנסת , המשפטן חיים צדוק ( לשעבר וילקנפלד ) . אמר שרגא נצר : 
חיים צדוק ? מה פתאום עוד תימני ? יש לנו כבר את ישראל ישעיהו . ובקיצור 
הלא - אשכנזים , נתפשו איפוא בחברה הישראלית כ"עדות " , על - פי מעמדם החלש 
שנראה נחות . הגדרות דומות מופיעות בשפות אחרות ובמקומות רבים בעולם . 
בארצות הברית אומרים " קבוצות אתניות " או " מיעוטים " ומתכוונים לעשרות 
מיליונים דוברי ספרדית , שחורים ואחרים , ולא מתכוונים ליהודים , שמהווים 
בסך הכל כשני אחוזים מאוכלוסיית אמריקה . היהודים אינם נכללים בין המיעוטים 
בגלל מעמדם החברתי - הכלכלי החזק . במזרח המוסלמי רווח המושג " מילט " , 
שמשמעותו באימפריה העותמנית היה קהילה לא - מוסלמית , נפרדת מהרוב ומכמה 
בחינות נחותה ומוגבלת . כך היה מילט ליוונים האורתודוקסים , מילט לקתולים , 
למרונים , לארמנים וכמובן ליהודים . בתעודות הזהות הראשונות של מדינת 
ישראל תירגמו את הסעיף " לאום " לערבית וכתבו " מילט " , ובירושלים של 
ימים עברו שאלו הספרדים הוותיקים על איש לא מוכר להם : מאיזה מילט הוא ? 
והתכוונו מאיזו עדה . המאמינים המוסלמים הנקראים " אומה " לעולם לא יסכימו 
שידחקו אותם לשוליים למעמד של עדה . בתחילת שנות ה07 שלח סגן ראש הממשלה 
דאז יגאל אלון ברכה למועצה המוסלמית העליונה לרגל חג הקורבן , ופתח אותה 
במלים : " לכבוד ראשי העדה המוסלמית " . הם החזירו את איגרת הברכה ברוגז 
רב , ולעיתונאים שביקרו במשרדו אמר ראש המועצה השייח מוחתסב : אנחנו לא 
מוכנים לסגנון כזה . אנחנו לא עדה . הן בדרך כלל המקומות שבהם מתגוררים 
בני העדות בארץ . שוב מונח מצמצם , מגביל , והעיקר : מרחיק מהמרכז לשוליים . 
כאשר חבר הכנסת צרלי ביטון אמר שהוא הולך להתייעץ עם " מועצת חכמי השכונות " , 
הוא לא התכוון לנציגים מרמת - אביב או מנוה - אביבים . הללו לא יכולות 
להיחשב " שכונות " , משום מעמדן היוקרתי הרם . רק כרם התימנים , שבזי 
ופלורנטין הן שכונות , ואין זה משנה כלל שמבחינה גיאוגרפית מדובר במרכז , 
בלבה של העיר תל - אביב . בדומה לכך אי - אפשר אף פעם למצוא את העיתונים 
הערביים של מזרח ירושלים כותבים על " הרובע המוסלמי " שבעיר העתיקה . 
אצל הערבים , המוסלמים , יש רובע נוצרי ורובע יהודי ורובע ארמני , אבל 
לעולם לא רובע מוסלמי , מכיוון שהעיר כולה היא מוסלמית . מי שרואה עצמו 
כפטרון , כמרכז , כבעל הבית , או כ"דרך המלך " ( כפי שאהבו לומר פעם 
במפא"י ) , שולח את האחרים , החלשים , להסתגר ברובע משלהם , בשכונה , 
בעדה . רחוקים מהמרכז . הכינויים לעדות המזרח עברו שינויים במשך השנים . 
דוגמה : המרוקאים ויוצאי צפון - אפריקה בכלל נקראו עד לעלייה ההמונית עם 
הקמת המדינה בשם הערבי " מוגרבים " , ובתרגומו לעברית : " מערביים " . 
ארגונם בירושלים נקרא " ועד עדת המערביים " . היום הם מעדיפים את " ברית 
יוצאי מרוקו " ; " המערביים " נשכחו . העיראקים , ובמיוחד ראשי הקהילה , 
אוהבים יותר את השם " יוצאי בבל " . זה מרחיק אותם מעיראק הערבית ומקשרם 
לשורשיהם העתיקים והמכובדים , שעל שמם התלמוד הבבלי , לימים שראשי הגולה 
ורבני סורא ופומבדיתא הנהיגו את העם היהודי כולו . הפרסים נקראו פעם בשכונתם 
בירושלים " עגמים " , כשמה של פרס בערבית , ותרגומו " זרים " או " נוכרים " . 
היום רווח השם יוצאי איראן , אבל בשפת בדיחות הרחוב התפלות הם רק פרסים . 
הגרוזינים , הראשונים שעלו ארצה , נקראו גורגים והיו ביניהם רבים בעלי 
מעמד וממון . סגן השר אפרים גור פעיל מאוד בניסיון למחוק את השם " גרוזינים " , 
שגם בו דבקו בדיחות נלעגות , ולהחזיר את עטרת הגורגים או הגיאורגים ליושנה . 
הכורדים נדחקו לתחתית סולם היוקרה העדתי . יש הבדלים ניכרים בין הקבוצות 
השונות של יהודי כורדיסטאן ( " האובדים בארץ אשור " , כפי שמכנה אותם ספר 
חדש של מרדכי יונה ) בהתאם לארצות מוצאם : עיראק , טורקיה , איראן וסוריה . 
בשכונות הישנות של ירושלים התקבצו חלקם על - פי ערי המוצא במזרח אנטוליה 
והם נקראו " אורפלים " ( מהעיר אורפה ) " דיאר - בכירים " ( מדיאר - 
בכר ) וכך הלאה . הללו הוציאו עצמם מהמסגרת הכלל - עדתית של הכורדים . 
גם יהודי סוריה , שרובם מהקהילה הוותיקה והמפוארת של חאלב , מעדיפים להיקרא 
על שם עירם , וכך הבוכרים ועוד . לעומתם , בארץ ישראל של ראשית המאה , 
היו ברובם בני היישוב הישן : אדוקים , חרדים , בעלי זקנים ופיאות . 
הסופר אמיל חביבי סיפר לי פעם מפי אביו שבערבית נקראו האשכנזים בשם " סיקנאז " , 
והם נפרדו לחלוטין מיהודי המזרח הוותיקים , שנקראו " יהוד אבן - ערב " 
( כלומר יהודים בני ערב , שאורחות חייהם , שפתם ותרבותם כשל הערבים ) 
. והנה כאשר החלו העליות החלוציות הציוניות , התבלבלו היוצרות . העולים 
החלוצים היו מגולחים ולא - דתיים , ולכן בעיני הערבים הם לא היו סיקנאז . 
אבל גם אבן - ערב הם לא היו , שכן חיי המזרח היו זרים להם . כיוון שלבשו 
רובשקות ושרו ברוסית , קראו להם הערבים " מוסקובים " , וכך קמה קבוצה יהודית 
שלישית בארץ . העיתונאי יהודה ליטני פגש פעם ערבי מכפר השילוח ( סילוואן ) 
, שתיאר בפניו את השכונה הקטנה של יהודים מתימן שהיתה בכפר . הערבי אמר 
לו שבסילוואן גרו " ימן - סיקנאז " ( תימנים - אשכנזים ) , ברצותו לומר 
שהיו אלה תימנים דתיים - חרדים בעלי זקנים ופיאות . מקרה דומה קרה לי כאשר 
באחד הימים התלוננתי בשיחה עם מכרים ערבים במזרח ירושלים על צו לשירות מילואים 
ממושך שקיבלתי . אחד הערבים הציע לי דרך להתחמק מהשירות הצבאי . מוסלמים 
הרי לא מגייסים לצה"ל , הוא אמר , ולכן אם אמיר את דתי ואהיה מוסלמי , 
אוכל להיפטר מכל העניין . כדי להתאסלם צריך רק לומר שלוש פעמים : " אין 
אלוהים מבלעדי אללה ומוחמד נביאו " , בנוכחות עדים , וזהו . היה שם גם 
שייח מוסלמי שבני שיחי , שהתגרו בי , שאלו אותו אם הוא מוכן למלאכת המרת 
הדת בו במקום . השייח הכיר את המציאות הישראלית של בני הישיבות החרדיות , 
ואמר לי בפליאה : בשביל להשתחרר משירות בצה"ל אתה לא צריך להתאסלם , מספיק 
שתהיה אשכנזי . יחידים במסורת היהודית הם חלק מיהודי איטליה , המתפללים 
לפי נוסח רומי הקדום ואינם לא ספרדים ולא אשכנזים . בימי הביניים , כאשר 
העולם היהודי החל להבחין בין יהודי ספרד והמזרח לבין יהודי אשכנז , שמרה 
קהילת רומא על מנהגי אבותיהם ומאוחר יותר התפללו בנפרד מקהילות האשכנזים 
וגולי ספרד שהגיעו לאיטליה . הם , לכאורה , לא קשורים למתחים העדתיים . 
