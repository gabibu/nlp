שר המשפטים דן מרידור ושר המשטרה רוני מילוא , מינו צוות שימליץ לפניהם 
בעניין העברת חקירות הפנים של המשטרה לאחריותו של משרד המשפטים . הצוות 
ידון וימליץ על הדרכים המעשיות להעברת הנושא ממשרד למשרד ויקבע את אופן הטיפול 
שידרש ממשרד המשפטים . ההמלצות יוגשו בתוך שלושה חודשים . הצוות מונה בהסכמת 
שר האוצר . בראש הצוות יעמוד מנכ"ל משרד המשפטים , חיים קלוגמן , וחבריו 
יהיו : פרקליטת המדינה דורית בייניש , סמנכ"ל משרד המשפטים אורי מתתיהו , 
היועצת המשפטית של משרד המשטרה חרותה הראל , ראש יחידת בקרה ותכנון במשרד 
המשטרה תנ"ץ מרדכי נוימן , ראש מחלקת חקירות פנים במטה הארצי של המשטרה 
רות גדות , ראש אגף חקירות במטה הארצי תנ"ץ אלכס איש - שלום , עוזר ראש 
אגף תכנון במטה הארצי יעקב בינג , הממונה על תקינה וסיווג משרות בנציבות 
שירות המדינה אליעזר הפנר וסגן הממונה על התקציבים באוצר אילן פלאטו . הקמת 
הצוות מבוססת על הצעת מילוא להעביר את כל נושא חקירות הפנים במשטרה לידי 
משרד המשפטים . 
