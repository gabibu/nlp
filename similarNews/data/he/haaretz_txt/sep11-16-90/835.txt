יורם אוברקוביץ , יו"ר איגוד הכדורסל , אמר כי שמעון מזרחי יו"ר מחלקת 
הכדורסל של מכבי תל אביב הוא מועמד מתאים מבחינה חברית להחליפו בתפקיד אבל 
מבחינה פוליטית המציאות שונה . אוברקוביץ אמר , כי ועדת המינויים של מרכז 
הפועל תבחר מועמד מטעם הפועל לתפקיד ובחודש דצמבר יהיה הוא זה שיבחר לתפקיד 
יו"ר איגוד הכדורסל . בינתיים טען אוברקוביץ שאין מועמדים לתפקיד . יו"ר 
האיגוד אמר גם , כי איגוד הכדורסל חייב למצוא פתרון לכך שבליגה העונה יופיעו 
21 קבוצות , במידה שהפועל חיפה לא יחל את העונה . במסיבת עיתונאים לקראת 
פתיחת העונה מטעם האיגוד , אמרו הדוברים , כי צפויה עונה מאוד צפופה , 
נוכח פעילות מרוכזת של נבחרות הגברים והנשים . המוקד יהיה אירוח שלושה 
מפעלים : מישחק חצי גמר אליפות אירופה לגברים , טורניר מוקדם של אליפות 
אירופה לקאדטיות וגמר אליפות אירופה לנשים בחודש יוני 1991 . לפני אליפות 
אירופה לנבחרות תתכנס הנבחרת למחנה אימונים בחודש נובמבר . האיגוד יעשה 
מאמץ לשנות את מועד המישחק נגד ברית המועצות ממוצאי שבת ה - 1 בדצמבר ליום 
א ה - 2 בדצמבר . המאמן רלף קליין אמר , כי בסגל מצויים היום 81 שחקנים , 
מתוכם יבחרו 21 הטובים ביותר שימצאו בכושר באותה תקופה . רלף רמז , כי 
שחקנים שלא יהיו בחמישיה של הקבוצה שלהם , סיכוייהם להיכלל בסגל יהיה נחות . 
הנבחרת לא תשחק מישחקי הכנה בין לאומים , אלא רק מול קבוצות ליגה בכירות . 
יו"ר הועדה המקצועית איתן חפר , הזכיר את העובדה שהעונה יחולו שינויים בחוקה , 
שיביאו לעניין וגם ללא מעט בעיות מבחינת שיפוט . אפי בירנבויים סקר את ההכנות 
הצפויות לנבחרת הנשים אותה הוא מאמן . איגוד הכדורסל יאפשר מעתה לשלוש השחקניות 
הנמצאות בהסגר להשתתף באימוני הנבחרת ובמישחקיה . השלוש יצאו ללמוד ולשחק 
בארצות הברית . 
