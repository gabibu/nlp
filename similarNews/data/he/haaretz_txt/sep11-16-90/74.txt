בון ( ע"ר וע"ץ ) . סעודיה , איחוד האמירויות הערביות וממשלת כוויית 
הגולה התחייבו לתרום יחדיו 21 מיליארד דולר למימון פריסת הכוחות האמריקאיים 
בסעודיה ולסיוע למדינות שנפגעו מן העיצומים על עיראק . כך אמר אתמול מזכיר 
המדינה האמריקאי , גיימס בייקר . בייקר ציין , כי כמחצית מן הסכום תשמש 
למימון החזקת הכוח הרב - לאומי בסעודיה ובמפרץ . חלק ניכר מן התרומה לא 
יינתן בדולרים , אלא באמצעות אספקת מים , דלק , מזון ומוצרים חיוניים אחרים . 
מקורות ממשלתייים בבון מסרו , כי מערב גרמניה החליטה להעניק 004 מיליון 
מארקים למדינות שנפגעו מהאמברגו על עיראק , ולהגיש סיוע גם לכוחות האמריקאיים . 
סיוע זה יעמוד על 001 מיליון מארקים לפחות ויתמקד בתחום הטכני , ובכלל 
זה הלוואות להשכרת ספינות , מטוסים וציוד צבאי נוסף . המקורות ציינו , 
כי שאלת המימון המערב גרמני עדיין פתוחה , וכי בון ממתינה לביקורו של בייקר 
ביום שבת , כדי לשמוע את דרישותיו המדויקות . ידיעות שלא אושרו רשמית , 
אומרות כי בייקר יבקש מבון סיוע כולל בסך מיליארד מארקים . בון עדיין לא 
החליטה אם להיענות לבקשה בסדר גודל כזה . 
