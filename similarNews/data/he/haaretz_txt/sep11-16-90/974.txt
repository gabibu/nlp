ראשית , אליהו ( איליה ) זמצוב , האיש שהכשיר את הקרקע לפגישת שני השרים 
הישראלים עם מנהיג בריה"ם מיכאיל גורבצוב , מתהדר בתואר פרופסור לא לו . 
האוניברסיטה העברית הפסיקה את עבודתו במכון ללימודים רוסיים לפני יותר מעשר 
שנים . זמצוב התקבל למכון במסגרת פרויקט של משרד הקליטה , שמימן את משרותיהם 
של עשרות מדענים עולים מבריה"ם . מבירור במכון עולה כי הוא לא הוכתר מעולם 
בתואר פרופסור . זמן קצר אחרי עלייתו ארצה ב3791 מצא זמצוב את הדרך אל מסדרונות 
הכנסת והצליח להתחבב על מנחם בגין . חודשים ספורים אחרי שנבחר לראש ממשלה , 
אישר בגין את הקמת " המכון לחקר החברה בת זמננו " בהנהלת זמצוב . הוא 
קלט שם כ02 מדענים עולים מבריה"ם , שקיבלו את משכורתם ממשר הקליטה . כעבור 
שנה , סיפר אתמול הסובייטולוג פרוף מיכאל אגורסקי , התייצבו המדענים , 
והוא בתוכם , במשרדו של נחמיה לבנון , שעמד אז בראש היחידה המיוחדת של 
משרד החוץ העוסקת ביהדות בריה"ם . הם העלו נגד זמצוב " האשמות כלליות ופוליטיות " . 
ב5 באפריל 9791 פירסמו המדענים ב"הארץ " גילוי - דעת חריף נגד זמצוב . 
אגורסקי טען שהמכון משמש כיסוי לפעילות המפוקפקת של ראש המכון . זמצוב 
תבע אותו למשפט , וזה נאלץ לפרסם חצי התנצלות . זמצוב אינו מבליג על שורה 
ארוכה של פרסומים והאשמות נגדו , בעיקר בעיתונים ברוסית . בקרב יוצאי בריה"ם , 
בעיקר בין יוצאי עיר הולדתו , באקו , קשה למצוא לזמצוב מליצי יושר . 
בחוגי הסובייטולוגים אין איש מפרגן לו . במשרד החוץ רואים בו מתחרה לא הוגן , 
שהשאיר פעמיים את השגריר אריה לוין מחוץ למשחק המרכזי . את השפעתו אין 
זמצוב שואב מארגוני העולים או מהאקדמיה . הוא עושה זאת " בגדול " אצל 
שרים ישראלים ומנהיגים סובייטים מהמעלה הראשונה . עומדים לרשותו מקורות 
מימון נדיבים , שהוציאו לאור שורת ביוגרפיות של מנהיגי בריה"ם . עד מהרה 
רכש לעצמו זמצוב מוניטין של האיש בעל המפתח לאנשי המפתח במוסקווה . בשנת 
4891 סיפר פרוף אגורסקי בעיתון רוסי על שיחת טלפון שקיבל מהארגון הימני המפוקפק 
של לינדון לה - רוש . " התקשר אדם בשם מרק ברגמן מניו - יורק ואמר לי : 
עליכם לבדוק את קשרי יובל נאמן עם בריה"ם באמצעות זמצוב " . אגורסקי לא 
התייחס לכך ברצינות : " הלכתי לשגרירות ארה"ב וסיפרתי שמטריד אותי ארגון 
הטוען שהוא בקשר עם הסי - אי - איי . והנה , בחלוף שש שנים יוצאים נאמן 
וזמצוב לביקור ממלכתי במוסקווה " . בשנה שעברה הצעיד זמצוב את הבוס שלו ( 
המכון של זמצוב פועל בחסות משרד המדע , והוא נושא בתואר יועץ השר ) עזר 
ויצמן , אל לשכתו של אדוארד שוורדנאדזה . מעניין שהסובייטים בחרו בצינור 
הידוע בקשריו עם חוגים אנטי - סובייטים קיצוניים במערב . לפני זמן קצר טען 
זמצוב במאמריו ש " הפרסטרויקה אינה אלא בלוף של יחסי ציבור " . בשבוע שעבר , 
ימים אחדים לפני שהסב בלשכת נשיא בריה"ם , פירסם זמצוב מעל דפי " הארץ " 
מאמר המטיל ספק בכושרו של גורבצוב להנהיג את ארצו אל האתגרים הקשים העומדים 
לפניה . 
