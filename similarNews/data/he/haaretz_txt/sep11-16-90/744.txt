" לממשלה הוגשה אתמול שורת צעדים שוליים , שאינה מתמודדת עם משימות הענק 
של המשק והמדינה " אמר אתמול ח"ך גד יעקבי , יו"ר המועצה החברתית - כלכלית 
של מפלגת העבודה בישיבת לשכת המפלגה . הוא ציין כי בשלוש השנים הקרובות 
יהיה צורך ב006 אלף מקומות עבודה חדשים , בכ002 אלף יחידות דיור וב06 מיליארד 
ש"ח להשקעות חדשות . לדעתו , תוכנית האוצר לא תוכל להתמודד עם המשימות 
אלו וכן עם אבטלה מתמשכת וסכנת אינפלציה . יעקבי אמר כי השינויים בשוק ההון , 
בביטוח האבטלה ובמט"ח הם " צעדים בכיוון הנכון " , אך הטלת מע"ם על יצוא 
היא עיוות . הוא הוסיף כי הצעדים יגרמו להגברת קצב האינפלציה ; עליית מחירים , 
עקב הגירעון הגדל בתקציב ; עליית מחירי הדלק והחשמל ופיחות . יעקבי הדגיש 
כי רק בעוד כחדשיים , לאחר הגשת התקציב הבא , ניתן יהיה להעריך מה מפרטי 
התוכנית אכן התבצע . לדעתו , הדרך להתמודד עם המשימות שבפניהן ניצב המשק 
היא להגיע להסכם חדש בין הממשלה , ההסתדרות והמעסיקים , תוך שינוי מהפכני 
בסדר הכלכלי ובעדיפויות התקציב . יו"ר ועדת הכספים של הכנסת , ח"ך אברהם 
שוחט , מתח בישיבת לשכת מפלגת העבודה ביקורת קשה על התוכנית הכלכלית . 
" למרות העובדה כי הבעיות העיקריות במשק הן בעיות התקציב וההתמודדות עם 
הגירעון , לא הובאו נושאים אלו לדיון בממשלה . הנושאים שכן הועלו , כגון 
העלאת המע"ם על תיירות , פירות וירקות , אינם ישימים . לדעת שוחט , שינוי 
חקיקה בעניין שכר המינימום ושינויים בהסכמי העבודה מחייבים דיון עם ההסתדרות , 
דבר שלא נעשה . הוא ציין כי רוב השינויים שהוצעו אינם עוסקים בעיקר ולא 
נותנים תשובה לבעית קליטת 052 אלף עולים השנה ו004 אלף בשנה הבאה . 
