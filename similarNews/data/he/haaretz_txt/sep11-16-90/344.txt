מוסקווה ( ע"ר וע"ץ ) . " קצינים בכירים בצבא הסובייטי עלולים לבצע הפיכה 
צבאית , כדי לשים קץ לאי הסדרים הכלכליים והחברתיים וכדי להשיב על - כנו 
את השלטון הסמכותי , שהיה קיים בבריה"ם בעבר " כך כתבו אתמול שני שבועונים 
במוסקווה . אחד השבועונים , " חדשות מוסקווה " , הנחשב לשבועון רדיקלי , 
קרא לכל היסודות הדמוקרטיים בבריה"ם להתכונן לגילויי התנגדות לצעד כזה . 
עורכו של השבועון הליברלי " הגאזט הספרותי " טען , שהנשיא גורבצוב יכול 
להיעזר בגנרלים צעירים כדי לכפות את הרפורמות . ההערכת בעניין האפשרות של 
השתלטות צבאית ראו אור בשני השבועונים , על רקע הביקורת הגוברת על גורבצוב 
ועל הרפורמות שלו מצד קציני צבא בכירים , שבאו לידי ביטוי בדיונים האחרונים 
בפרלמנט ובוועידת המפלגה הקומוניסטית . בדיון פתוח ב"חדשות מוסקווה " , מסר 
נציג ארגון החיילים המשוחררים " מגן " , כי הגיעו אליו ידיעות ש"הנהגת הכוחות 
הצבאיים כבר גיבשה תוכנית ברורה כיצד להשתלט על המצב במדינה " . העורך לענייני 
חברה של " הגאזט הספרותי " , ולאדימיר סוקולוב , הביע דעה חריגה במקצת : 
הוא כתב שעל בסיס הבעיות , שבהן מתחבטת עתה בריה"ם , " התשלובת הצבאית - 
תעשייתית " עשויה בהחלט להגיע למסקנה , שיהיה זה זול יותר ובטוח יותר לבצע 
הפיכה " . עם זאת , הרדיקלים והדיפלומטים במוסקווה מביעים ספקות לגבי יכולתם 
של הכוחות המזויינים לשלוט במדינה כה גדולה כמו בריה"ם . סוקולוב טען כי 
לנוכח המהומות האתניות שהתרחשו באחרונה , צפויה התנגדות קטנה ביותר להפיכה 
צבאית . הוא הוסיף כי ייתכן מאוד , שהמערב יקדם בברכה הפיכה כזאת , אם 
יתרשם כי היא תשיב את היציבות לבריה"ם ותשים קץ לסכנת ההתפרקות לרפובליקות 
עצמאיות . 
