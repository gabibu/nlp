אתמול סמוך לשעה שתיים עשרה בצהריים שוב ביצע שודד על האופנוע שוד בנק השוד 
ה91 . הוא הגיע לסניף בנק המזרחי ברחוב הרי יהודה בגני תקווה , החנה את 
האופנוע , הפעם סוזוקי שחור , ונכנס פנימה כשהוא חבוש קסדה . על פי התסריט 
הקבוע הוא שלף אקדח , תופי כסוף 83 . 0 , שהמשטרה סבורה שהוא מסוג סמית 
אנד ווטסון , הניח את את השקית על הדלפק של הפקידה הראשונה , וזו שילשלה 
פנימה את הכסף . השלל הפעם 21 אלף שקלים . כמו בפעמים הקודמות שבהם פעל 
השודד לא התעכב אצל הפקידות האחרות , סבב על עקביו ובדרכו החוצה ירה יריה , 
עלה על אופנועו ונסע . בלשי המשטרה ארבו לו באותה עת במשולש שבין רמת השרון , 
כפר שמריהו והרצליה פיתוח . מסוק משטרתי שהוזנק למקום לא הצליח לאתרו . 
הפרשה מעלה יותר מחיוך על שפתיהם של רבים , ועדי ראיה המתינו במקום לבוא 
המשטרה כשחיוך רחב על פניהם . עד אתמול חקרו במשטרה תיאוריה על פיה השודד 
הוא בלש משטרה לשעבר , אשר עזב את הארץ לפני כשלושה שבועות . החוקרים 
הוציאו נגדו צו מעצר , אולם אתמול שוב תעתע בהם השודד . בידי המשטרה אין 
עד כה קצה חוט בפרשה . חשודים רבים נעצרו , ושוחררו . מתברר כי זמן קצר 
ביותר לפני הבאתו של כל חשוד בפני שופט להארכת מעצר , ביצע האופנוען שוד 
נוסף . במשטרה סבורים שתפיסתו של האופנוען היא היא עניין של מזל , ומחכים 
לטעות הראשונה שלו . 
