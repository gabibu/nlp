דו"ח מבקרת המדינה בעניין מימון המפלגות , שהיה אמור לראות אור מחרתיים , 
יפורסם רק בעוד חודש , עם פתיחת מושב החורף של הכנסת . כך החליטה אתמול 
ועדת הכספים של הכנסת , לבקשת נציגי סיעת ש"ס . תמכו בהצעה רוב נציגי המערך , 
נציגי הליכוד וש"ס . יו"ר הוועדה , ח"ך אברהם שוחט ( מערך ) , נמנע 
וח"ך אברהם בורג מסיעה זו התנגד . שר הפנים , אריה דרעי , פנה בשבוע שעבר 
לשוחט וביקש להאריך את פרק הזמן , שניתן לסיעתו למסור למבקרת המדינה את 
תשובותיה לכמה עניינים , שהעלתה . שוחט העביר את בקשתו של דרעי למבקרת , 
מרים בן - פורת . במכתב תשובה לוועדה לא המליצה מבקרת המדינה לתת ארכה לסיעת 
ש"ס . בן - פורת הסבירה כי לסיעה ניתן זמן מספיק להשיב לשאלותיה . לוועדה 
נמסר כי סיעת ש"ס העניקה ממכסות מימון המפלגות , שניתנו לה מקופת המדינה , 
הלוואות לארבעה מחבריה בגובה 63 אלף שקל לכל אחד לצורך רכישת מכוניות . 
מדובר בהלוואות , שניתנו אשתקד לח"כים יוסף עזרן , רפאל פנחסי ושלמה דיין , 
ולח"ך לשעבר שמעון בן - שלמה . עוד נאמר כי יש חשד לאי - סדרים לכאורה 
בהעברת 002 אלף שקל , שניתנו לסיעה מכספי מימון המפלגות . קפידבינסגן שר 
האוצר , יוסף עזרן , הסביר לוועדה כי קיבל את ההלוואה לצורך רכישת מכונית . 
" החזרתי את ההלוואה עד הגרוש האחרון , לאחר שמוניתי כסגן - שר . יש 
דברים שהגיעו כעת למצב , שאין לנו תשובה עליהם . כאשר נמציא את התשובות , 
הן יספקו את כולן " . עזרן הוסיף כי אינו סבור , שיש קשר בין חקירת שר הפנים 
ועוזריו במשטרה , לבין בקשת דרעי לדחות את פרסום דו"ח מימון המפלגות . 
לטענתו , ביקש שר הפנים את הדחייה לפני זמן רב . חוגים בש"ס אמרו כי הסיעה 
החליפה רואה - חשבון , ומשום כך היו , ככל הנראה , שיבושים שונים בניהול 
הפנקסים . לדבריהם , מתייחס דו"ח מבקרת המדינה לאירועים , שקרו עד תחילת 
השנה הנוכחית , בעוד שחלק מהכספים הושבו לאחר תאריך זה . בש"ס אמרו עוד 
כי שר התקשורת , רפאל פנחסי , החזיר אף הוא את ההלוואה , שניתנה לו . 
ח"ך שוחט אמר כי בעבר אישרה הוועדה פעמים בקשות של מספר סיעות הליכוד , 
המערך , צומת ואומץ לדחות את מתן תשובותיהן למבקרת המדינה . " לאור 
מצבה המיוחד של ש"ס כיום , ניתן לאשר את הדחייה בהגשת הדו"ח " , אמר שוחט , 
שנמנע בהצבעה . עם זאת , הדגיש כי בהחלטת הוועדה לדחות את פרסום הדו"ח 
אין משום הבעת דעה כלשהי לגבי ממצאי הביקורת . מרכז הליכוד בוועדת הכספים , 
אריאל ויינשטיין , אמר : " יש עליהום גדול . סיעה פונה בעניין דחייה 
במתן תשובותיה , ואין בכך פסול . דחיית הבקשה בעיתוי הנוכחי לא היתה מעשה 
סביר " . ח"ך אברהם בורג , שהתנגד לבקשה , אמר : " בהתחשב במצבה המיוחד 
של ש"ס בימים אלה , מוטב היה לו נמנעה הסיעה מלדחות את הגשת תשובותיה למבקרת 
המדינה ולדחות בכך את פרסום הדו"ח " . 
