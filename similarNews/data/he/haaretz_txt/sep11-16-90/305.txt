רמות גבוהות של שאריות חומרי הדברה נמצאו בשבע מ81 דגימות של ענבי מאכל , 
שנאספו בשבוע שעבר בשווקים וברשתות שיווק שונות ברחבי הארץ . מדובר בענבים 
של מגדלים שונים מכל הארץ . המשרד לאיכות הסביבה הודיע כי בשבע דוגמאות , 
שנרכשו בשבוע שעבר , נמצאו שאריות של חומרים , האסורים בשימוש במדינות 
השוק המשותף . בשבע דוגמאות היו חריגות מהתקנים , המותרים בארץ , לעתים 
עד כדי פי - שבעה מהרמה המותרת . בשליש מהדוגמאות נמצאו רמות לא מבוטלות 
של פאראתיון חומר אורגאני זרחתי רעיל ביותר , האסור לחלוטין בשימוש בענבים , 
המיועדים ליצוא . תוצרת המכילה רמות חריגות של חומרי הדברה נמצאה לדברי 
המשרד לאיכות הסביבה הן באחדות מחנויות שופרסל והיפרכל , והן בתוצרת שנמכרה 
בשווקים . המשרד לאיכות הסביבה החליט לבצע את הבדיקות לאחר שמגדלי הענבים 
הודיעו לו כי אין שאריות של חומרי הדברה בענבי מאכל . 
