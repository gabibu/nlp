עשיית הבידור ההוליוודית מגישה לרגל החגים את דיק טרייסי . אירוע קולנועי , 
תקשורתי ופרסומי . זוהי דמות מפתח בתולדות התרבות העממית האמריקאית . 
דיק טרייסי הוא בלש , הפרש האמיץ הרוכב בניידת משטרה למגר את הרשע . עצמאי . 
נוקשה . בעל אוצר מלים מוגבל . מסור לעבודתו יומם וליל , מה שמאלץ אותו 
בדרך כלל לוותר על הקינוח בארוחותיו . לרוב , דווקא בשלב הקינוח , מזעיק 
אותו שעון היד שלו , שבו טמון מכשיר קשר , והוא נקרא לפתור עוד תעלומה , 
ללכוד עוד פושע . טרייסי הוא שוטר יעיל , מסור ומוסרי . בלתי ניתן 
להשחתה . יוצרו , צסטר גולד , נולד ב0091 בעיירה קטנה באוקלהומה . אמריקאי 
ממוצע למדי , בעל כשרונות ממוצעים , שעזב את ביתו בגיל 12 אל העיר הגדולה , 
שיקאגו , בתקווה לפתח לעצמו קריירה כצייר קומיקס . עשר שנים עבד כמאייר 
בחברות פרסום , ובמקביל התאמץ למכור סדרות קומיקס לעיתונות . הסדרות שצייר 
בקדחתנות דמו למה שהיה מקובל אז , בשנות העשרים . בתקופה זו היו עמודי הקומיקס 
מרכיב חשוב בכוח המשיכה של כל עיתון . הקומיקס התפתח אז מסדרות של תמונות 
מצחיקות לכאלו הנשענות בהומור שלהן על מציאות יומיומית . בסופה של אותה 
תקופה הופיעו גם סדרות הרפתקאות הומור ( " פופאי " ) והרפתקאות דרמטיות 
בכיכוב גיבורים על - אנושיים : " טרזן " ו"באק רוגרס " . הרפתקאותיהם 
התרחשו הרחק מזירת החיים היום - יומיים באחד הגונגלים של אפריקה המסתורית 
ובין חלליות המאה ה52 , שייצגו סוגי מציאות מועדפים למי שחי במציאות האמריקאית 
של אותם ימים התמוטטות הבורסה , המשבר הכלכלי , גלי התאבדויות , שחיתות 
משטרתית ופריחת הפשע המאורגן . על רקע זה יצר צסטר גולד את מה שהפך לאבן 
דרך בתולדות הקומיקס האמריקאי : דיק טרייסי . השוטר המושלם . עבודתו היא 
חייו . ה"מאפיה " היא אויבו . דבר אינו מסיח את דעתו , את אגרופיו ואת 
אקדחו מרדיפת האויב והשמדתו . הסדרה סיפקה להמונים את מה שהמציאות לא הצליחה 
לספק לו . או כדברי צסטר גולד : " בעיתונים קראתי כמעט אך ורק מאמרים 
שעסקו במשטרה ובפושעים , במעללי הגנגסטרים ובמלחמת המשטרה נגדם . החלטתי 
שאם המשטרה אינה מצליחה לתפוס את הפושעים האלה , אני אצור בחור שיצליח לעשות 
זאת " . והבחור , דיק טרייסי , אכן הצליח . בראשונה הוא הופיע בדפוס ב4 
אוקטובר 1391 , כאשר " מלך המאפיה " , אל - קאפונה , נשפט על עבירות מס 
הכנסה ונדון ל11 שנות מאסר . שבוע לאחר הופעת הסדרה בעיתון " דטרויט מירור " 
היא החלה להופיע גם ב"ניו - יורק ניוז " , ותוך זמן קצר רכשו אותה עשרות 
עיתונים ברחבי ארצות הברית . בסוף שנות השלושים הופיעו כבר סדרות של סרטי 
דיק טרייסי . עם הופעת הטלוויזיה ב0591 הפך הבלש המופלא גם לגיבור סדרה 
טלוויזיונית . כל אותו זמן , ועד היום , המשיכה סדרת הקומיקס לגלגל את 
מעלליו המשטרתיים . כמאתיים עיתונים מדפיסים מדי שבוע פרק נוסף של " דיק 
טרייסי " . אפילו מותו של צסטר גולד ב5891 לא היה יכול לעצור את סיפור ההצלחה . 
הפופולריות של דיק טרייסי זוכה לתגבור בחודשים אלה בעקבות מסע הפרסום הענק 
לסרטו של וורן ביטי " דיק טרייסי " . הרכילות טוענת שבמסע הפרסום הושקעו 
03 מיליון דולר , סכום דומה לזה שהושקע בהפקת הסרט . זוהי הפקה מרשימה , 
המצטיינת בעיקר בעיצובה . שמו של מעצב ההפקה , ריצרד סילברט , מופיע 
במרבית הפרסומים על הסרט לצד שמו של וורן ביטי , שהפיק , ביים ומככב . 
סילברט פגש את ביטי לפני כשלושים שנה . ביטי כיכב אז בסרטו של איליה קאזאן 
" זוהר בדשא " . סילברט היה מעצב ההפקה . בקרדיט של סילבר נכללות עבודות 
מרשימות בסרטים כ"המשכונאי " , " הבוגר " , " מלכוד 22 " , " תינוקה של 
רוזמרי " , " ציינה - טאון " , " מי מפחד מווירגיניה וולף " , " האדומים " 
( מפיק - במאי - כוכב : וורן ביטי ) ו"מועדון הכותנה " . " ההחלטה העקרונית 
הראשונה שלנו " , מספר סילברט , " היתה להשתמש רק בשבעת הצבעים העיקריים , 
שבהם השתמש גולד בציורי סדרת הקומיקס " . אין גווני צבעים . אותו צהוב 
של מעיל הגשם של דיק טרייסי מופיע גם על מכוניות , שלטים וכו . וכך הדבר 
גם לגבי הצבעים האחרים . ההישג המדהים במימוש הרעיון על גבי סרט הצילום הוא 
של ויטוריו סטורארד , שבצמרת צלמי הקולנוע בעולם ( " הקונפורמיסט " , 
" אפוקליפסה עכשיו " , " האדומים " , " הקיסר האחרון " ) . סטורארד 
מגדיר עצמו ככוכב הכותב סיפור על ידי אור בתנועה . ב"דיק טרייסי " בחר 
סטורארד בסגנון התאורה הדרמטי של הקולנוע האקספרסיוניסטי הגרמני של שנות 
ה03 . זוהי תאורה קיצונית המדגישה צללים . בצד התרומה המרכזית של סטורארד 
ושל סילברט משלימות את העיצוב המושלם של הסרט עבודתם של מעצבת התלבושות הנפלאה 
קאנונרו מילנה ( " בארי לינדון " , " מרכבות האש " ) ושל אנשי אפקטים 
מעולים , ובראשם צמד אמני האיפור גון קאליונה ודאג דרקסלר , מצוות האיפור 
של דיק סמית , שאתו עבדו ב"ניצוץ החיים " , " זליג " ו"מועדון הכותנה " . 
