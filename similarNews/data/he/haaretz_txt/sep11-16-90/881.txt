פרסום דו"ח " ועדת נתניהו " , על שני חלקיו ( " דו"ח הרוב " ו"דו"ח המיעוט " ) 
, גרר תגובות מוגבלות בלבד . קיים חשש ממשי שעד סוף הקדנציה של הממשלה 
הנוכחית לא יתקבלו החלטות ביצועיות , אלא אם כן יצליח שר הבריאות להפעיל 
את המערכת הפוליטית . מערכת הבריאות זקוקה בדחיפות לשינויים . אם לא תהיה 
הכוונה פוליטית ותחיקתית , יחולו השינויים בהשפעת " כוחות השוק " . הסכנה 
היא ששינויים אלה יהיו בניגוד לאינטרס של הציבור . בהעדר תחיקה מתאימה ובהשתלטות 
" חוקי שוק " בלתי מרוסנים , ייצאו החזקים מחוזקים והחלשים ייחלשו עוד 
יותר . השכבות העשירות יזכו לשירותים משופרים והשכבות העניות יידחקו לסוף 
התור , תרתי משמע . בתי - החולים החזקים יתחזקו עוד יותר ובתי - החולים 
החלשים , הנמצאים בדרך - כלל בפריפריה , ייחלשו עוד יותר . האוכלוסיה 
העשירה במרכז המדינה תיהנה משירותי בריאות משופרים ואילו האוכלוסיה החלשה 
בפריפריה בעיירות הפיתוח , במושבי ההר ובגליל תזכה בשירותים חלשים ומוגבלים . 
הצורך בשינויים מוכר וידוע . אין כל חידוש מפתיע בהמלצות ועדת נתניהו , 
ובעיקר בדו"ח הרוב . מדברים כבר שנים רבות על צורך בחוק ביטוח בריאות , 
על צורך לתת יותר חופש פעולה ועצמאות תקציבית לבתי - החולים ( ספקי השירות ) 
ולמבטחים האזוריים ( מחוזות קופ"ח ) . הקמת " רשות אשפוז " או " רשות 
בריאות " נתפסת כחיונית כדי לאפשר ביזור של השירותים וכדי לאפשר לספקי השירות 
ולמבטחים להשתחרר מהניהול הריכוזי של משרד הבריאות ושל מרכז קופ"ח . קיימת 
גם מידה רבה של הסכמה לגבי השינוי הדרוש בהגדרת תפקידי משרד הבריאות , ייעודו 
ומבנהו . קיימת מידה לא מבוטלת של הסכמה לגבי שינוי הקשר ויחסי הגומלין 
שבין ההסתדרות לקופ"ח הכללית וכן לגבי היחסים בין מרכז קופ"ח לבין " המחוזות " 
והנהלות בתי - החולים . הסכמה זו קיימת בין גורמים פוליטים מן הימין ומן 
השמאל . הקושי הוא אפוא לא בהגדרת הצעדים הדרושים אלא בקבלת החלטה לבצעם 
וליישמם . החשש המקונן בלב כולנו הוא שהוועדה הזאת מילאה קודם כל ייעוד 
של דחיית הצורך לקבל החלטות . עבודת הוועדה נמשכה למעלה משנתיים , ובתקופה 
זאת התחלפו שתי ממשלות . אין כל ביטחון בכך שהממשלה הנוכחית תראה את עצמה 
מחויבת לבצע את ההמלצות , או אפילו לקבלן . החוק אינו מחייב אותה לעשות 
כך ואילו הקשיים הפוליטיים שהיו קיימים בעבר לא חלפו מן העולם , אלא גברו . 
לממשלת מערך קל יותר , תיאורטית , להתמודד עם התנגדותה של ההסתדרות . 
סיכויי ההישרדות של ממשלת ימין תלויים ביכולתה להגיע להסכמים עם ההסתדרות . 
הסכנה בעבר , ולא פחות מכך גם היום , היתה שבמשוואת הכוחות הפוליטיים , 
תעדיף הממשלה להימנע מעימות פוליטי על רקע המלצות ועדת נתניהו . האוצר 
זקוק להסכמים עם ההסתדרות בתחום הכלכלי ובתחום יחסי העבודה . הוא גם אינו 
מעוניין ברפורמה שמשמעותה ירידה במעורבותו ובשליטתו במערכת הבריאות . חלק 
חשוב מן הבעיות של מערכת הבריאות נובע מעמדתו המסורתית של האוצר ומנטייתו 
לנהל את מערכת הבריאות באמצעות תקציב משרד הבריאות ובאמצעות היחסים העצמאיים 
שלו עם קופ"ח ו"הדסה " , תוך התעלמות ממשרד הבריאות ועקיפתו . ועדת נתניהו 
מונתה כ"וועדת חקירה משפטית " . במקום שהמערכת הפוליטית תפעל לבצע שינויים , 
היא העדיפה לקנות " פסק זמן " בשיטה של העברת ההכרעות למישור משפטי . 
מראשית עבודתה פעלה הוועדה למנוע את משרד הבריאות מלבצע כל שינוי במהלך 
עבודתה . העיסוק ברפורמה במערכת הבריאות נעשה פסול , והפך לנושא שהוא " סוב - 
יודיצה " . הוועדה נקטה דרך לא פוליטית . היא ביטאה גישה " משפטנית " , 
שיש לה הצדקה כשמדובר בעשיית צדק , וחובה להינתק מקשר ישיר ומהשפעות של 
" בעלי אינטרסים " . אולם בכך נעוצה גם חולשתה של הוועדה . בהופכה למעין 
" בין דין עליון למערכת הבריאות " , ניתקה הוועדה את עצמה מן הצורך לשתף 
בעבודתה את הנציגות הפוליטית של הציבור . זה הביא להרגשת קיפוח של ההסתדרות , 
ואכן , בראשית עבודת הוועדה , דרשה ההסתדרות ייצוג בה . לא היה לכך כל 
סיכוי , שהרי בהרכב של בית - דין אין ייצוג לצדדים המעורבים . דא עקא , 
לא מדובר ב"בית דין " אלא בוועדה שדנה בסוגיות ציבוריות ופוליטיות מובהקות . 
ההינתקות מבעיית הייצוג הפוליטי היתה אפוא הכרחית מבחינת הוועדה , אך היא 
פגעה במעמדה הציבורי והפוליטי . בסופו של התהליך טוענת ההסתדרות כיום שחוסר 
הייצוג שלה בוועדה פוגע בתוקף ההמלצות . אני אישית סומך את ידי על מרבית 
המלצות הוועדה בעניין מעמדן של ההסתדרות ושל קופ"ח , אבל אני חושש שטענות 
ההסתדרות מוצדקות מן הבחינה הציבורית . נקודת תורפה אחרת של הוועדה נובעת 
מכך שאי אפשר למצוא במדינת ישראל מנהלים בפועל של מערכות בריאות שאין להם 
אינטרס ישיר בהחלטות הוועדה . אינני מאמין ששיקולים זרים נכנסו לעבודת הוועדה , 
אבל קל לטעון נגד העובדה שמנכ"ל " הדסה " היה חבר הוועדה , בשעה שהוא 
והמוסד שבראשו הוא עומד מושפעים באופן ישיר מהמלצות הוועדה ( בנושאי קשרים 
עם קופ"ח , שר"ף וכד ) . אילו היה בוועדה נציג של קופת - חולים כלשהי , 
כנציג המבטחים , היה מצבה של הוועדה נוח יותר מבחינה ציבורית . העדר איזון 
בייצוג הגורמים האינטרסנטים בוועדה הוא אולי הגורם להופעת שני דו"חות . 
העובדה שחברי הוועדה חלוקים בדעתם ומדברים בשני קולות אינה עוזרת לוועדה . 
היה צורך חיוני להגיע להסכמה גדולה יותר ולתת לדעת מיעוט זו או אחרת ביטוי 
בגוף הדו"ח . הופעת שני דו"חות , שבהם מתפרסמים בהרחבה חילוקי הדיעות בין 
חברי הוועדה , פוגעת מאוד בסמכותה והשפעתה הציבורית . הוועדה נכנסה לסמטאות 
צרות של התייחסות לארגון הפנימי של קופות - החולים עצמן . צעד זה עלול לפעול 
כבומרנג , שהרי קופות - החולים הן ארגונים וולנטאריים , וצריכות להחליט 
בעצמן על המבנה והארגון שלהן . די היה לקבוע את הצורך בביזור ומתן עצמאות 
תקציבית במסגרות האזוריות . איך לעשות זאת , לא הוועדה היתה צריכה לקבוע . 
זהו תהליך קשה וארוך לקופ"ח הכללית ומיותר לגבי קופה קטנה כמו " מאוחדת " , 
שאיני יכול להבין מדוע עליה להסתבך בפיצול ובכפילויות ביורוקרטיות . השאלה 
כעת היא לאן פנינו מועדות . ההחלטות צריכות להתקבל במישור הציבורי והפוליטי . 
המלצות הוועדה כלשעצמן אין להן תוקף ביצועי מחייב . בעצם , כל דו"ח של 
" ועדת מומחים " היה יכול להגיע לתוצאה דומה . היתה תקווה כי מאחר שהמדובר 
הוא ב"וועדת חקירה משפטית " , יהיה על הממשלה להתייחס להמלצותיה במהירות 
וברצינות . כל יום שעובר מגביר את החשש שהמערכת הפוליטית לא תחליט גם הפעם . 
זה יהיה בגדר אסון , כי אי אפשר יהיה למנות " ועדת חקירה משפטית " לבדיקת 
ההמלצות של הוועדה הזאת . מחדל כזה גם יפגע בכל המוסד הקרוי " ועדת חקירה 
משפטית " . הגיעה העת להחליט ולבצע . האם המערכת הפוליטית מסוגלת לכך היום , 
כשהיא מתמודדת עם בעיות הביטחון , קליטת העלייה והמיתון הכלכלי ? המבחן 
הוא בראש וראשונה של משרד הבריאות ושל יכולתו להחליט ולכפות את רצונו על 
המערכת הפוליטית . בלי תמיכת האוצר וההסתדרות , הסיכויים לכך אינם נראים 
מבטיח במיוחד . 
