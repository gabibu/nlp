בשבוע שעבר פירסמה סוכנות החלל האמריקאית נאסא את סדרת התצלומים השנייה שהעביר 
טלסקוף החלל האבל . הפעם המדובר בצילומים ראשונים שנעשו באמצעות המצלמה 
לאור חלש . מצלמה זו מיועדת לפעול כאשר הטלסקוף מכוון אל העצמים הרחוקים 
ביותר והיא מותאמת לזמני חשיפה ממושכים כדי לאסוף על " לוח הצילום " האלקטרוני 
הרגיש שלה את קרני האור החלשות ביותר . התמונה החשובה ביותר בסדרת התמונות 
החדשה היא זו שהתקבלה כאשר כוון הטלסקוף לעבר סופרנובה 7891 . הצילום מהאבל 
מראה כי סביב מרכז הסופר נובה ( שהוא שרידי התפוצצות אדירה של כוכב גדול ) 
מצויה טבעת זוהרת ענקית . האסטרונומים של נאסה מעריכים כי טבעת זו לא תאריך 
ימים ותיעלם כאשר החומר המתפשט ממרכז ההתפוצצות ( הנראה עתה ככדור אש במרכז 
הטבעת ) יגיע אליה . למרות שהתמונה חדה יותר מכל תמונה שצולמה עד כה מטלסקוף 
קרקעי , והיא מוכיחה כי טלסקוף החלל איננו עיוור , מציינים המומחים בארה"ב 
כי כושר ההפרדה שבא לידי ביטוי בצילום זה הוא 1 . 0 שניית קשת בלבד . זהו 
אמנם כושר הפרדה טוב מזה של כל טלסקוף קרקעי כאשר מדובר בצפייה לחלל העמוק 
אך זהו כושר הפרדה גס פי 01 מזה שתוכנן במקור . המצלמה לאור חלש נבנתה על 
ידי סוכנות החלל האירופית , והיא נועדה לצפות אל עבר קואוזרים רחוקים שתצפיות 
עליהם עשויות להעיד על תהליכי בריאת היקום . עתה בוחנים מהנדסי הסוכנות 
הזו את האפשרות לעצב מערכת של עדשות מתקנות גם למצלמה זו . על פי דיווחים 
בבטאונים המדעיים האירופיים , נראה כי קטן הסיכוי לתיקון הליקוי במצלמה 
זו , בשל מורכבותה . מנהל פרויקט טלסקוף החלל בסוכנות החלל האירופית , 
רובין לורנס , אמר כי הסוכנות בוחנת שלוש אפשרויות שונות לתיקון המצלמה 
לאור חלש . כל האפשרויות מבוססות על העברת חלקים חדשים אל הטלסקוף בטיסת 
השירות של מעבורת החלל המתוכננת לשנת 3991 . האפשרות המבטיחה ביותר היא 
התאמת מערכת עדשות מתקנות שיקזזו את סטיית האור שיצרה המראה הראשית הלקויה 
של הטלסקוף . אפשרות זו בעייתית , שכן המצלמה לאור חלש נבנתה כקופסה סגורה 
שלא נועדה להיפתח בחלל . אפשרות שנייה היא להחזיר את המצלמה לכדור הארץ , 
להתקין בה את מערכת העדשות המתקנות ולשגרה חזרה בטיסת השירות המתוכננת ל6991 . 
האפשרות השלישית היא בנייתה של מצלמה חדשה לחלוטין , שתכלול הן עדשות מתקנות 
והן מערכת קליטת אור יעילה יותר ( המצלמה הנוכחית נבנתה ב3891 בטכנולוגיות 
הנחשבות היום למיושנות ) . הסיכוי למימוש אפשרות זו נראה עתה קלוש , שכן 
המדובר במכשיר שמחירו כ001 מיליון דולר , וסוכנות החלל האירופית סובלת מקשיי 
תקציב גם בלא הוצאה בלתי מתוכננת של סכומים כאלה . אחת האפשרויות היא לערוך 
מגבית מיוחדת בין המדינות החברות ב - , ונראה כי " המנה הראשונה " של 
התמונות מטלסקוף החלל עשויה לסייע בגירוי התיאבון לתמונות ממצלמה משופרת 
העשויות להיות בעלות חדות גדולה פי 01 . מבחינתה של סוכנות החלל האירופית , 
הפתרון הטוב ביותר לתיקון עיוותי המראה של האבל היה בהחזרת הטלסקוף לארץ 
והחלפת המראה הראשית . אולם , נאסא קבעה שנים רבות לפני השיגור כי הדבר 
אינו מעשי שכן הטלסקוף יינזק ללא ספק ממסע כזה . נאסא מתנגדת גם לאפשרות 
תיקון כללי אחרת : הצבת עדשות מתקנות בחלקו הקדמי של הטלסקוף לפני שהאור 
מגיע אל המצלמות בטענה כי כל מערכת המצלמות והמכשור הנלווה תוכננו מראש , 
כך שאפשר יהיה להחליפן ולתקנם על ידי אסטרונאוטים הצפים בחלל , אך הרכבת 
מערכת ראשית של עדשות מתקנות איננה מותאמת לכושר העבודה של אנשים בחלל . 
