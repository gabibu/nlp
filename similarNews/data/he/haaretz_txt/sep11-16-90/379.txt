האחיות שוב יוצאות לקרב . מנהיגת האחיות , אילנה כהן , מתקשה להסביר לציבור 
מה הסיבה הפעם לשביתת האחיות . דרישתה הבלתי מתפשרת להוסיף 0306 ש"ח לאחיות , 
ואינני מזלזל בסכום זה , אינה יכולה להסביר את הצעקה ואת האיום על החולים , 
הזקנים , תינוקות ופגים . מהי האמת על בעיית האחים והאחיות בארץ , מהן 
הסיבות האמיתיות לסכסוך , במה צודקים האחים והאחיות ובמה לא ? היכן נעוץ 
שורש הסכסוך ? לפני כמה שנים הציגו האחיות שש דרישות עיקריות : להגדיל ב000 , 
4 עד 000 , 5 את מספר התקנים בבתי - החולים . להכיר במקצוע האחות כמקצוע 
מועדף . לקצר את יום העבודה . להעלות את משכורתן ( בצורה ישירה ועקיפה ) 
. לשנות את תנאי עבודתן ובכלל זה להוסיף שעות לעבודת מעונות לילדיהן . להפריד 
בין מעמד האחות בבית - החולים לבין מעמד האחות במרפאה . הדרישה הראשונה 
היתה מוצדקת בהחלט . לפי הסטנדרטים הבין - לאומיים , חייבים להכפיל כמעט 
את מספר תקני האחיות בבתי - החולים . הדרישה להכיר במקצוע האחות כמקצוע 
מועדף היתה אף היא מוצדקת . אין עוד מקצוע בארץ , המבוסס בעיקר על עבודת 
נשים , החייבות לעבוד במשמרות , בלילות , בשבתות , בחגים ובתנאים פיסיים 
קשים . נשים הבוחרות במקצוע הזה מקריבות חלק מחיי המשפחה , לוקחות עליהן 
השתתפות בסבלם של אחרים ואולי אין סכום כסף שיוכל לפצות אותן על עבודתן הקשה . 
אולם גם אם זה המצב , הרי שבמצב הנוכחי של מדינת ישראל אין להצדיק את דרישתן 
להגדלת המשכורת . במערכת הבריאות שלנו כיום היחס בין משכורת אחות למשכורת 
רופא הוא עדיין לטובת האחות , בהשוואה לחו"ל . לעתים משתכרת אחות מעשית 
יותר מאשר רופא צעיר . הוא הדין לגבי קיצור יום העבודה . אין הוא ארוך יותר 
מאשר במדינות המערב , הוא רק שונה בהרכב המשמרות , ויש לשנות את לוח העבודה 
של האחיות דבר שיכול להוות תחליף טוב לקיצור יום העבודה . בבעיות האמיתיות 
של מקצוע האחות לא נשמע קולן של מנהיגות האיגוד המקצועי של האחיות . המצוקה 
האמיתית של האחים והאחיות אינה במשכורת , באורכו של יום העבודה ואפילו לא 
במעונות לילדיהם . המצוקה האמיתית של האחיות בבתי - החולים היא בתנאי העבודה , 
ודרישתן לשנות את תנאי העבודה , לו עמדה בראש דרישותיהן , יכולה להיות 
מוצדקת ביותר . עבודת האחיות בבתי - החולים שונה לחלוטין מעבודת האחיות 
במרפאות , ויש להבדיל בין שתי הקבוצות האלה בכל התנאים , כולל בתנאי המשכורת . 
למעשה , מקבלת האחות במרפאת קופת - חולים , שאין להשוות את עבודתה עם זו 
של האחות בבית - החולים , משכורת גבוהה יותר מאשר האחיות בבתי - החולים , 
למרות כל משמרות הלילה שלהן . בבתי - החולים בארץ נוצר מצב מוזר , שבו 
האחיות עובדות בכל עבודה חוץ מאשר בעבודת האחות עצמה . אחות היא סבל , 
נער שליח , מלצרית , חדרנית , פקידה , מעסה הכל חוץ מאשר אחות רפואית 
מקצועית . האחיות מרימות חולים כבדים מהמיטות ומעבירות אותם לאלונקות , 
מושכות אלונקות , מכניסות אותן למעליות , מעבירות חולים לאמבטיות . האחיות 
עובדות גם כמלצריות במסעדות רחוב וכחדרניות במלון ללא כוכבים . לעתים הן 
מתרוצצות מבוקר עד ערב ומעבירות מבחנות , בקבוקי שתן וקופסאות צואה למעבדה 
ומשם חזרה למחלקה . פיתוח הסיעוד בבתי - החולים בשנים האחרונות נטה לכיוון 
הרחקת האחיות מהמקצוע הרפואי והעברתן למישור מרוחק . בכך אשמים שני גורמים . 
הראשון הוא הממסד הרפואי , שניסה להסיר מעליו את האחריות לחלק הסיעודי , 
ובנה בבתי - החולים מערכת יחסים שבה , באופן פרדוקסלי , אין האחות קשורה 
כלל מנהלית להנהלת המחלקה . מנהל מחלקה אינו אחראי על האחיות ואינו יכול 
להכתיב איזו אחות צריכה לעבוד במשמרת זו או אחרת . האחיות הראשיות מפרידות 
את האחיות באופן מלאכותי מרופאי המחלקה . הגורם השני הוא מנהל האחיות , 
שהתמסד עם השנים והפך לגורם המרחיק את האחיות מן המקצוע . בהתאם לחוק פרקינסון , 
הפך גורם זה לגוף עצמאי המשרת כמעט רק את עצמו . נבנה מנגנון ביורוקרטי 
מנופח , המורכב מאחיות ראשיות של בתי - החולים ומסגניותיהן , מצוות מפקחות 
של מחלקות וממזכירות המשרתות את המנגנון עצמו . אנו נמצאים במקום הראשון 
בעולם במספר האחיות המשרתות בסקטור המנהלי ביחס למספר האחיות המטפלות בחולים 
ממש . רוב הזמן , מתעסק מנהל האחיות בחיפוש פתרונות לסיכסוכים שהוא עצמו 
אחראי להם לפעמים . מעט מאוד זמן מקדישות האחיות הביורוקרטיות לשיפור הסיעוד 
עצמו . שנים של מצב כזה גרמו פיצול מסוים בסקטור האחיות : מצד אחד , התרחקה 
האחות ממעמד של אחות רחמנייה ולא התקרבה למעמד של מקצוע רפואי ממש . לאט - 
לאט מנעו למעשה מהאחיות פעילות רפואית כגון הזרקה לווריד , הכנסת צינורית 
הזנה ( זונדה ) , החלפת תחבושת , הכנסת צנתר לדרכי השתן , שטיפת עיניים , 
אזניים ולקיחת דם , והותירו לה את הפעילויות שהוזכרו קודם . על תנאי העבודה 
של האחיות מקשה גם הנוהל הפגום שעל - פיו כל פעילות הטיפול בחולים נעשית 
בחדרים שבהם שוכבים חולים אחרים , לעומת רוב בתי - החולים במערב , שבהם 
פעילות זאת נעשית על - ידי אחות מיוחדת בחדרי טיפול מיוחדים . גם המבנה הרפואי 
הקיים בבתי - החולים בארץ יחידות קטנטנות המפוזרות בתוך המחלקות מקשה 
על האחות להעניק טיפול יאות לחולים . לפעמים אחות אחת צריכה לעבוד במקביל 
עם ארבעה - חמישה רופאים המנהלים את היחידות הקטנות בתוך המחלקות . במקרים 
אלה , האחות אינה יכולה לבצע את העבודה בצורה רצינית וקשה לה פי כמה מאשר 
לאחות המטפלת באותו מספר של מיטות , הנמצאות תחת ניהולו של רופא אחד . אלה 
הבעיות האמיתיות של מקצוע האחות . אי אפשר להחזיר את הכבוד למקצוע הזה בלי 
לשנות את תנאי העבודה , בלי להרחיב את הפעילות הרפואית של האחיות ואת סמכויותיהן 
וזאת במישור העבודה , ולא במישור המנהלי . שינויים מנהליים בתוך בתי - 
החולים חייבים לכלול גם שינויים בסקטור האחיות . יש לפטור אותן ממרבית עבודות 
הסבלות , המלצרות , הצעת המיטות , השליחויות והפקידות , על - ידי הקצבת 
כוח עזר מתאים למחלקות . אילנה כהן חוזרת ואומרת : סקטור האחיות אינו יכול 
להיות שונה מסקטורים אחרים במשק . אני חולק על קביעה זו . מקצוע האחות 
הוא שליחות , מקצוע הומני ביותר , לא עוד מקצוע אחד , אלא מקצוע מיוחד . 
אלא שיש לדאוג להחזיר למקצוע הזה את המשמעות המקצועית המלאה ואת המושג אחות 
רחמניה . 
