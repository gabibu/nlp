( ע ) . ההיערכות הגדולה של צבא ארצות הברית בערב הסעודית מזמנת למשרד 
ההגנה האמריקאי הזדמנות בלתי רגילה לבחון כמהמערכות נשק מתוחכמות וכאלה הנמצאות 
בתהליכי פיתוח מתקדמים , בתנאי קרב של ממש , קובעים מומחי ביטחון ותעשייה 
בארה"ב . הערכות אלה מובאות בבטאון האמריקאי רב היוקרה " דיפנס - ניוז " 
שיצא השבוע המציין , כי בין היתר ייבחנו מטוסים זעירים ללא טייס ( מזל"טים ) 
מדגם פיוניר מתוצרת ישראל . בבטאון מוזכרות מערכות נוספות של נשק כמו טנקים 
מדגם אברמס , מטוסי אף - 61 ואף - 51 מהסדרה המתקדמת ביותר , טילי שיוט 
טומהוק , מערכות פיקוד מתקדמות , מערכות קשר מתוחכמות ומסוקי אפאצי . המזל"טים 
מדגם פיוניר המשמשים לטווח בינוני ודגם אחר של מזל"ט סנטינל נמצאים על אוניות 
הצי האמריקאי במפרץ . לפי פרסומים רשמיים של חיל הים האמריקאי , מצויידות 
יחידות של נחתים במזל"טים לטווח קצר מדגם פוינטר . קצינים בכירים בצבא ארה"ב 
מציינים , כי המזל"טים שינוסו במצבים שונים יצטרכו להוכיח לראשי הצבא שהם 
משמשים כמכשיר יעיל לפיקוח קפדני רחב אופק ושליטה בכל הנעשה בטווח שהוא תחום 
פעולתו של המזל"ט . " אין ספק שהמזל"טים יהיו מעתה מבצעיים , אך צריך לבחון 
את פעילותם בתנאים מדבריים . התוצאות הטובות שיושגו , יקבעו את המשך רכישתם 
מן היצרנים " , קובעים מומחים של הפנטגון . גוהן קרינגס , בעבר ראש המחלקה 
לניסויים מבצעיים והערכות בפנטגון וכיום יועץ פרטי בואשינגטון , מעריך בכתבה 
כי " הפריסה הצבאית האמריקאית במפרץ היא הזדמנות - פז לבחון מערכות וכלים 
מבצעיים בתנאי מלחמה " . קצינים בכירים בצבא ארה"ב טוענים בכתבה כי מסוקים 
מיושנים כמו הדגם סי - 85 המשמש לסיור וכמה דגמים מן הסדרה הראשונה של מסוק 
התקיפה קוברה , הפעלתם יקרה מאד ויש הכרח להחליפם במסוקים קלים של הדור 
החדש . גנרל דיילי , ממפקדי חיל הנחתים של ארה"ב מספר בכתבה כי למפרץ הפרסי 
הועברו מערכות נשק שאינן מצויות עדיין בשימוש מבצעי של הנחתים והם אף אינם 
מיומנים בשימוש בהם . מפרסומים זרים נודע , כי התעשייה האווירית בישראל 
מכרה עד כה תשע מערכות של מזל"טים מדגם פיוניר לחיל הים האמריקאי . שווי 
העסקה לפי הפרסומים הזרים , יותר מ001 מיליון דולר . המזל"טים האלה נוסו 
בעבר במפרץ הפרסי , כאשר הופעלו מעל נושאת מטוסים אמריקאית במלחמת עיראק - 
איראן . 
