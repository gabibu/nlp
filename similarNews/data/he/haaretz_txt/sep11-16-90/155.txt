לונדון ( שרות " ספורט הארץ " ) . הכדורגלן אלי אוחנה הפסיק אתמול את 
אימוניו בנוטינגהאם וחזר לבלגיה במטרה להבריא מפציעתו ואחר כך להשתתף בכמה 
משחקים כנראה במכלן , שיאפשרו לו לחזור לכושרו המלא ואולי לשוב להיבחן בנוטינגהאם . 
עוזר המנהל של נוטינגהאם , רון פנטון , אמר אתמול : " סיכמנו עם אוחנה 
שישוב אלינו אחרי שיחזור לכושר משחק , אך לא נקבע מועד שובו " . הכדורגלן 
הישראלי השני שבא להיבחן באנגליה , שלום תקוה , לא ישחק בלוטון . ההודעה 
הרשמית על כך תימסר לו אמנם רק הבוקר , אך המנהל גים ראיין כבר רמז אתמול 
שהתשובה לשלום תהיה שלילית . תקוה השתתף אתמול במשחק של מילואי לוטון נגד 
מילואי צלסי , בלונדון , ויכולתו היתה בינונית . צלסי ניצחה 53 . תקוה 
לא כבש ורק זיכה את לוטון בבעיטת 11 כשהוכשל ברחבה . לדעת עיתונאים מקומיים , 
אין לו כושר גופני מספיק כדי לשחק בלוטון . 
