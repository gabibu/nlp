, קובע כי לעניין החסינות , דינו של כל שר , גם זה שאינו חבר - כנסת , 
כדינו של חבר - כנסת . כלומר , אם יהיה צורך להסיר את חסינותו של השר 
אריה דרעי , ייחשב לצורך זה לחבר - כנסת . את החסינות מסירים בשני שלבים . 
תחילה צריכה ועדת הכנסת לדון בהסרת החסינות . אם היא מחליטה שלא להסיר 
החלטתה סופית , כלומר יש לה זכות וטו . אם הוועדה מחליטה להסיר ההכרעה 
עוברת למליאת הכנסת . החלטת המליאה מתקבלת ברוב רגיל . החוק קובע כי הכנסת 
לא תדון ולא תחליט על הסרת חסינות אלא אם כן הודיעו על קיום ההצבעה לכל חברי 
הכנסת , 42 שעות מראש . כמו כן נקבע כי ועדת הכנסת , וכמותה גם המליאה , 
לא תציע ולא תחליט על הסרת חסינות אלא אם כן תינתן לחבר הכנסת שבחסינותו 
מדובר לטעון לפניה את טענותיו . לגבי השאלה מי מוסמך להגיש את הבקשה להסיר 
חסינות של חבר - כנסת , החוק מבחין בין הסרת חסינות מפני העמדה לדין , 
לבין הסרת כל חסינות אחרת , כגון חסינות ממעצר , חיפוש וכדומה . את הבקשה 
להסיר חסינות מפני העמדה לדין מוסמך להגיש רק היועץ המשפטי לממשלה . לדוגמא , 
הבקשה שהגיש באחרונה חריש לוועדת הכנסת להסיר את חסינותו של ח"ך מיעארי 
כדי להעמידו לדין על סיוע לארגון טרור . לעומת זאת , את הבקשה להסיר כל 
חסינות אחרת רשאים להגיש הממשלה או כל חבר - כנסת . לגבי הסרת חסינות מפני 
העמדה לדין , קיים נוהג , שלפיו היועץ המשפטי צריך להביא לוועדת הכנסת 
טיוטה של כתב האישום נגד חבר הכנסת . כך אירע גם בעניין מיעארי . ברוב המקרים 
שבהם נתבקשה הכנסת להסיר חסינות של חבר - כנסת , היא עשתה זאת . פעמיים 
הוסרה חסינותו של ח"ך אהרן אבו - חצירא . כמו כן הוסרו החסינויות של סגן 
שר הסעד ישראל שלמה בן - מאיר , ח"ך פלאטו - שרון , ח"ך שמואל רכטמן וח"ך 
שלמה עמר . לעומת זאת , סירבה הכנסת להסיר את חסינותו של ח"ך שלמה לורנץ . 
לגבי ח"ך עמר , סירבה הכנסת תחילה להסיר את חסינותו בפרשת האזנות הסתר באגד . 
אולם כעבור ארבע שנים , כאשר נדונה פרשת הפגישה הלילית , הוסרה חסינותו 
הן לגבי פרשה זו והן לגבי הפרשה הקודמת . 
