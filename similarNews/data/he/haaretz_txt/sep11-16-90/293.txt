מועצת חכמי התורה תתכנס מחר , ככל הנראה , לדון בהצעה שסיעת ש"ס תפרוש 
מהממשלה על רקע חקירת שר הפנים , אריה דרעי , ועוזריו . צעד זה התגבש בחשאי 
בימים האחרונים , והשר דרעי הודיע עליו אתמול בפומבי בכינוס בשדרות , לאחר 
שהמזכירות המורחבת של ש"ס , המונה 52 איש , החליטה על כך ולאחר שגם הרב 
עובדיה יוסף , שנאמר כי היה בין יוזמי המהלך , בירך על כך . מתברר כי בקרב 
סיעת ש"ס בכנסת התגלעו חילוקי דעות לגבי השאלה אם לפרוש מהממשלה . חברי 
הכנסת יוסף עזרן ויאיר לוי מתנגדים לכך . מקורבי השר דרעי אמרו אמש , לעומת 
זאת , כי כל חברי הכנסת של ש"ס תמכו בכינוס מועצת חכמי התורה לדיון בהצעה 
לפרוש מהממשלה . סיעת ש"ס הודיעה אמש : " בש"ס הגיעו למסקנה , כי כנראה 
יש גורמים בליכוד , שהחליטו להוציא חוזה על ש"ס בכלל , ועל השר דרעי בפרט . 
דרעי אמר כי ההחלטה לכנס את מועצת חכמי התורה נפלה לאחר שבימים האחרונים 
מורגשת תסיסה ברחוב החרדי , ו"יש תחושה של איבוד שליטה על הבוחרים " . מקורביו 
סיפרו כי התנועה קיבלה מסרים מאלפי תומכים ואוהדים , שדרשו את תגובתה ל"התנפלות 
על ש"ס , שנועדה לחסל אותה ולפגוע ברחוב החרדי " . דרעי דחה אתמול על הסף 
את התביעה , כי ייצא לחופשה כל עוד נמשכת החקירה בעניינו . " יציאה לחופשה 
כמוה מבחינתי כהודאה , שכל הפרסומים אודותי נכונים " , אמר . לגבי התביעה 
מן היועץ המשפטי לממשלה להורות לו לצאת לחופשה , אמר דרעי : " אפשר לתבוע 
זאת , כאשר המשרד לא מתפקד או כאשר השר הוא כל - כך חשוד , שכבר אסור לו 
לתפקד במשרד . " אם הכוונה במעצר שישה בעלי משפחות היא לשבור מישהו , הרי 
שאנו מכירים זאת לגבי אחרים . אני יודע , שנעשים מעשים , ואין לי כל הסבר 
אחר מאשר כוונה כזו . אף כוח בעולם לא ישבור אותי . אני מעדד , יש לי גיבוי 
מלא מהרבנים , מחברי בכנסת ומהציבור , ואני אומר : כאשר יענו אותו כן 
ירבה וכן יפרוץ " . שר המשטרה , רוני מילוא , סירב אתמול להגיב על הודעת 
דרעי . בש"ס סבורים כי המפלגה לא תלך לקואליציה עם מפלגת העבודה , ומצביעים 
על הקדמת הבחירות כאפשרות הגיונית יותר . בניגוד להערכות במפלגות אחרות , 
כי פרישת ש"ס מהממשלה כמוה כהתאבדות עצמית , אמר אמש אחד ממקורבי דרעי 
כי ש"ס אינה חוששת מבחירות , וכי אירועי הימים האחרונים עשויים דווקא ללכד 
את הרחוב החרדי ולהביא אף לתמיכה גדולה יותר בש"ס . במפלגת העבודה הביעו 
אמש ספק אם אכן תממש ש"ס את איומה . גורמים בליכוד ובמערך העריכו אמש כי 
במקרה כזה יכולה התוצאה להיות הרכבת ממשלת אחדות בין הליכוד למפלגת העבודה , 
ואו - אז תמצא ש"ס את עצמה בחוץ . אתמול נמשכה במשרדי היחידה הארצית לחקירות 
הונאה ביפו חקירת שלושת עוזרי השר דרעי , דוד מילגרום , יוסף שווינגר ויום - 
טוב רובין . השלושה נחקרו יותר מחמש שעות . אחרי - הצהריים נחקר גם צבי 
יעקובסון , יועצו ודוברו הפוליטי של דרעי , שמעצרו הוארך בבית המשפט בתל - 
אביב . עוזרי דרעי חשודים בהעברות כספים בלתי - חוקיות לגופים , המקורבים 
לש"ס , ובקבלת טובות הנאה , ונחקרו גם לגבי פרשת האזנות הסתר לעיתונאי 
מרדכי גילת . 
