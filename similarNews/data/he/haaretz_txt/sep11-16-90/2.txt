למרות שבני יהודה השיגו רק נקודה בשני מחזורי גביע הטוטו , אין ניכרת דאגה 
אצל המנהל גיורא שפיגל . הוא אומר : " יש לזכור שהיתה לנו הכנה קצרה . 
מדובר בהרכבים לא סדירים . הכל יסתדר עד המשחק הראשון בליגה " . המאמן רמי 
לוי באותה דיעה : " האינטרטוטו וגביע הטוטו אינם קנה מידה . כאשר ישובו 
להרכב דוד סלמן , יוסי זאנה , חזי שירזי וגיא שרעבי וטמפונה יוכל לשחק , 
התמונה תתחיל להשתנות " . גוסטבו טמפונה , קשר הרכש מארגנטינה , הוא התקווה 
הגדולה של הצוות המקצועי בבני יהודה . רמי לוי : " הוא שחקן כשרוני מאוד . 
למרות גילו הצעיר יוכל לנהל את הקישור ובנטל יתחלקו גם סוויסה וגיא . לא 
חיפשנו תחליף לסיני , כי אין כזה " . שפיגל אינו מחפש השוואה : " לכל שחקן 
יש תחליף . גם לסיני . אני מאמין שטמפונה שחקן שבכוחו לתת הברקות " . בקרב 
אוהדי בני יהודה יש התעניינות בנעשה בקבוצה . שיחת היום : יחתמו או לא ? 
האוהדים מאוחדים בדיעה שאסור לשחרר את שרעבי ושירזי , כי " שחקני בית 
אין משחררים " . שאיפת האוהדים היא שהקבוצה תגיע לפחות לפליי אוף העליון , 
בהרכבה החדש ( עם שירזי ושרעבי כמובן ) " . את משה סיני אין שוכחים בשכונה . 
הדיעות עליו חלוקות : לפי דיעה אחת נמדדת תרומתו לזכיה באליפות ב - 04 
אחוז . דיעה אחרת אומרת : חייבים לצאת העונה בכבוד , שלא יגידו שכל ההצלחה 
היתה רק בזכות סיני . 
