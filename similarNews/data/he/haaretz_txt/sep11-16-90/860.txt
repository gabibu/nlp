רבת - עמון ( ע " ם ) . התושבים הירדנים , שמצליחים להשיג אישורי מעבר 
מסעודיה למדינות המפרץ , נתקלים בימים האחרונים בקשיים ונמסר להם , כי 
לא יוכלו לחזור לעבודתם . כך מוסר העיתון הירדני אל - ראי . האיסור תקף 
גם לגבי תחבורה ובייחוד על מכוניות קירור , בהתאם להחלטות מועצת האו"ם להטיל 
מצור כלכלי על עיראק . עשרות משפחות ונהגים פנו לגופים הירדנים הרלוונטיים 
וביקשו ההסברים . ממשלת ירדן , מצידה , שלחה תזכירים למדינות אלה , וביקשה 
הבהרה רשמית . לירדן סחורות רבות בנמלים שונים במדינות ערב , כולל מדינות 
המפרץ והסנקציות מנעו את העברת הסחורות לירדן דרך עיראק . נספח העיתונות 
הסעודי ברבת - עמון הסביר , כי ארצו החלה מה6 בספטמבר לסגור את גבולה בפני 
הירדנים בעלי הוויזות , לפי בקשת מדינות המפרץ . מקורות יודעי דבר מסרו 
ל"אל - ראי " , כי שלטונות סעודיה מנעו לאחרונה ממשאיות קירור ירדניות מלהיכנס 
לשטחה . באשר למדינות המפרץ וסעודיה , נהגי מכוניות הקרור סובלים מקשיים 
בהשגת אשורי מעבר מהשגרירויות . שגרירות קטאר נותנת אישור לנסיעה אחת לנהג , 
לאחר שהוא משלם מס של 02 דינר על נסיעה אחת , לעומת אישור למספר נסיעות 
ללא תשלום , שהיה נהוג קודם לכן . נמסר כי נהגים המובילים תוצרת חקלאית 
מירדן לגבול סעודיה מתבקשים לעתים לרוקן את משאיתם ולהשאירה בשמש מספר שעות 
ורוב הסחורה מתקלקלת . לאחר שמושלמים הסידורים באזור המכס , מלווה המשאית 
למרחק של 002 ק"ם מהגבול הסעודי . שוטרי המכס הסעודיים סורקים את משאיות 
הקרור הירדניות ומחפשים עליהן סמים . כדי לאתר מטעני סם הם קודחים חורים 
במשאיות וגורמים להם נזק של אלפי דינרים . איחוד נסיכויות המפרץ וקטאר פרסמו 
חוק המונע ממשאיות ירדניות להעביר סחורה משטחן לירדן . 
