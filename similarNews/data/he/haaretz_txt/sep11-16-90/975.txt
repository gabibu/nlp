( ע ) . " אנחנו רוצים את אבא . אנחנו רוצים את אמא " , זעקו מאות מעולי 
אתיופיה , שהפגינו אתמול מול קריית הממשלה בירושלים . המפגינים דורשים 
כי ממשלת ישראל תפעל כדי להביא לארץ את היהודים שעדיין נותרו באתיופיה . 
בניגוד להפגנות קודמות , שבהן שמרו עולי אתיופיה על הסדר , הרי שבהפגנה 
זו הם פרצו את מחסומי המשטרה , והחלו להתקדם לעבר משרד ראש הממשלה . כוח 
המשטרה , ששמר במקום , עצר בעדם , אך הם נשארו בשדרות קפלן , וחסמו את 
התנועה במשך יותר משעה . כלי הרכב הופנו לכבישים עוקפים . יו"ר ארגון הגג 
של עולי אתיופיה בישראל , אדיסו מסלה , אמר כי בימים אלה נמצאים בבירת 
אתיופיה , אדיס אבבה , כ81 אלף יהודים , שממתינים בתנאים קשים לעלות לישראל . 
לדבריו , רק בשבועות האחרונים נמסר כי 052 מהם מתו ממחלות ומרעב . " הייתי 
שם לפני שבועיים , וקברתי שמונה יהודים " , הוא סיפר . מסלה הוסיף יש לשלוח 
בדחיפות ליהודי אדיס אבבה סיוע כספי גדול ורופאים מישראל . " עם זאת , 
הדבר החשוב ביותר הוא לפתור את הבעיה האנושית . אנו רוצים לאחד את המשפחות " , 
אמר מסלה . לדבריו , מצבן של המשפחות המפורדות מגביר את גל ההתאבדויות 
בקרב העדה האתיופית בישראל . מסלה הוסיף כי אם ממשלת אתיופיה לא עומדת בהסכמים 
שחתמה עם ישראל , אשר לפיהם היא צריכה לאפשר ליהודי אתיופיה לעלות לארץ 
על ישראל לסגור את נציגותה באדיס אבבה . בתום ישיבת הממשלה יצא שר הקליטה , 
הרב יצחק פרץ אל המפגינים ואמר להם כי ממשלת ישראל עושה כל שביכולתה כדי 
להעלות את שארית הפליטה מאתיופיה לישראל . " יש בעיות , אבל לא מצד ישראל " , 
הוא הסביר . 
