שערורייה פוליטית פרצה בפולין , לאחר שנטען כי שרי ממשלה , חברי ארגון 
סולידריות , ופקידים בכירים המזוהים עם הארגון , היו מעורבים בעסקת ענק 
של הברחת וודקה ממערב גרמניה לפולין . הפרשה החלה להיחשף כאשר איכרים מגדלי 
תפוחי - אדמה גילו כי הקונצרן הממשלתי לייצור וודקה פול - מוס , חדל לרכוש 
את תוצרתם , שהוא חומר הגלם העיקרי לייצור וודקה . ברבע השני של השנה ירדה 
מכירת הוודקה ב%03 , ולאוצר הפולני נגרם הפסד משוער של 053 מיליון דולר 
מהכנסות הבלו . העיתון טריבונה לודו , לשעבר ביטאון המפלגה הקומוניסטית 
הפולנית , טוען כי ספסרי השוק השחור הצליחו להונות את שלטונות המכס של פולין , 
כאשר הציגו חשבונות כפולים של קניית וודקה במערב גרמניה . למכס הפולני 
הוצג חשבון , שלפיו עמד מחיר ליטר וודקה על 5 . 1 מרק גרמני , בעוד שלפקידי 
מס הערך המוסף במערב גרמניה נמסר על מחיר גבוה פי עשרה . באמצעות הונאת 
מערב גרמניה קיבלו אפוא ספסרי הוודקה החזרי מע"ם וייבאו את הוודקה לפולין 
תוך תשלום בלו נמוך מערכה הממשי של הוודקה . " טריבונה " טוען כי לא היה 
אפשר לבצע את ההונאה ללא העלמת עין מצדם של שרים , חברי ארגון " סולידריות " . 
הביטאון שואל לאן זרמו הרווחים מעסקת הוודקה . הממשלה סירבה להשיב על השאלות 
שהציג " טריבונה " , אך הפרשה זכתה לכותרות במרבית העיהתונים . בקרב חברי 
סולידריות , המפולגים בין תומכי ואלנסה לתומכי רה"ם מזובייצקי , גרמה הפרשה 
להטחת האשמות הדדיות , וואלנסה תובע לאסור על הביטאון גאזטה ויבורצה , 
התומך בראש הממשלה , להמשיך להשתמש בשם " סולידארנושץ " . 
