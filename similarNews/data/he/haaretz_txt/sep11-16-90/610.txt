וואשינגטון ( ע"ר וע"ץ ) . שגריר עיראק בוואשינגטון , מוחמד על מאשחאט , 
סירב לקבל את ההודעה לעם העיראקי , שהקליט הנשיא בוש . אולם השגריר טען 
כי ההודעה אכן תשודר . לדברי דובר הבית הלבן , מרלין פיצוואטר , אמר כי 
ההודעה תועבר לשלטונות עיראק בתוך יום או יומיים בידי שגרירות ארה " ב בבגדאד . 
בהודעה לעיתונות ציין פיצוואטר כי עיראק חזרה על הבטחתה לשדר את ההודעה , 
וכי הוא מאוכזב מסירוב השגריר לקבל אותה . השגריר העיראקי טען כי יש להעביר 
את ההודעה המוקלטת דרך לוויין , או דרך שגרירות ארה"ב בוואשינגטון . 
