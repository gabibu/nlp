בלגראד ( ע"ר וע"ץ ) . נשיא יוגוסלוויה , בוריסלאב יוביץ , הציע אתמול 
לערוך משאל עם בו יחליטו הבוחרים אם יוגוסלוויה תישאר פדרציה או שתהפוך לקונפדרציה 
בעלת קשרים לא הדוקים . " הפרלמנט היוגוסלווי חייב לקרוא לכל הרפובליקות 
והמחוזות לקיים משאלי עם שבהם יבהירו האזרחים כיצד הם רואים את עתיד יוגוסלוויה " , 
אמר יוביץ בראיון בטלוויזיה . " על בסיס המשאלים האלה אפשר יהיה להכין 
חוקה פדראלית חדשה או הסכם קונפדרטיווי , ויתכן גם שילוב של השניים " . לפי 
הצעתו יתקיים משאל העם בסוף ספטמבר . שמונה הרפובליקות והמחוזות של יוגוסלוויה 
חלוקות עתה קשות בדעותיהן על עתיד המדינה . סרביה , הרפובליקה הגדולה ביותר , 
מציעה פדרציה ריכוזית חזקה . לעומת זאת , סבורים בסלובניה וקרואטיה שיש 
להקים קונפדרציה של רפובליקות עצמאיות . בשתי הרפובליקות נשמעו איומים לפרוש 
מיוגוסלוויה אם הצעה זו לא תתקבל . 
