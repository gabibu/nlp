מוסקווה ( ע"ר ) . נשיא בריה"ם , מיכאיל גורבצוב , אמר אתמול כי תיתכן 
ועידת פסגה נוספת עוד השנה , בתנאי שתוכן היטב . " אני חושב שאנו עומדים 
להיפגש שוב , בתנאי שהשרים שלנו לא יקלקלו זאת " , אמר גורבצוב בתום שיחותיו 
עם שר החוץ בייקר . בתשובה לשאלה מה היו נושאי השיחות , ענה הנשיא הסובייטי , 
כי הן נסובו בעיקר על הפחתת כמויות הנשק האסטרטגי והקונבנציונלי באירופה . 
מוסקווה הציעה בעבר כי פגישה נוספת בין הנשיאים , שתיערך לאחר ועידה של 
53 מדינות אירופה בפאריס , תתקיים בנובמבר . ארה"ב התנתה את קיום הוועידה 
בהשלמת הסכם על קיצוץ הנשק האסטרטגי . בתשובה לשאלה אחרת , רמז גורבצוב 
שאינו מתנגד לחלוטין לשליחת כוחות סובייטים למפרץ , אלא שהוא " מקווה שלא 
נצטרך לעשות זאת " , ולא פירט . 
