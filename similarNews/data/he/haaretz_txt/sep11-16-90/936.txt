למרות שספרו של ויקטור אוסטרובסקי לא גרם נזקים של ממש לפעילות השוטפת והמבצעית 
של המוסד , אסור לבטל לגמרי את השפעתו המזיקה בתחומים מסוימים . ראשי מוסד 
לשעבר ומומחים לענייני מודיעין מדגישים , כי רוב רובו של הספר הוא " גיבוב 
של בדיות " או " חזרה על פרטים שפורסמו כבר בעיתונות " . לדוגמא , טענתו 
של אוסטרובסקי כאילו רצח המוסד מדען מצרי , שעבד בפיתוח נשק גרעיני בעיראק 
וקבוצה שנמצאה בחברתו . כתבות בנושא זה פורסמו כבר לפני שנים אחדות בכלי 
תקשורת ערביים ובין - לאומיים . טענותיו של אוסטרובסקי על מעורבות המוסד 
בענייני פנים ובעניינים פוליטיים פרשת חשבון הבנק של רבין וגניבת תיק החקירה 
נגד השר בורג אינן ראויות אפילו להתייחסות וצריכות להעלות גיחוך אצל כל 
מי שיודע עד כמה מקפיד הארגון לעסוק רק בענייני מודיעין - חוץ . אפילו חשיפה 
של צופן , של שמות סוכנים , של שיטות פעולה ושל שמות יחידות במוסד אינם 
צריכים לגרום לנזק , גדול משום שהמוסד כמו שירותי מודיעין אחרים בעולם מחליף 
אותם מעת לעת על פי הצרכים המתבקשים . פגיעתו של הספר על כן היא בעיקר במוראל 
ובמוניטין של המוסד וכן באפשרות שהוא עלול להעכיר את האווירה ואת והקשרים 
של ישראל עם מדינות ידידותיות אחרות ובמיוחד ארה"ב . למרות טענתו של מחבר 
הספר כאילו ידעה ישראל מראש על כוונת טרוריסטים שיעים לפגוע בבסיס המארינס 
בביירות ב2891 היא חסרת יסוד ושקרית לחלוטין יהיו רבים בארה"ב אמנם לא בקהיליית 
המודיעין ולא אצל מקבלי החלטות בקרב הציבור הרחב , שיאמינו לטענה זו . 
קשה יהיה לפטור אותה בטענות נגד , שכן הן מזכירות את הצורך להסביר ש"אין 
לי אחות " . נזק אפשרי אחר הוא החשש שגם אם היה בידי אוסטרובסקי מידע מועט 
בלבד , הוא עלול היה לשתף במידע זה לא רק את עורכיו בהוצאת הספרים אלא גם 
גורמים עוינים ובכלל זה שירותים חשאיים של מדינות זרות . מטבעו של ארגון 
מודיעין שהוא אינו יכול ליטול סיכונים מיותרים וצריך לנקוט על רקע חשש כזה 
בצעדי ביטחון . צעדים אלה גורמים גם להוצאות כספיות מיותרות . גם בישראל 
מתעוררות בעקבות הפרסום תמיהות באשר ליכולתו של המוסד , גם אם היה ויקטור 
אוסטרובסקי זוטר ביותר והועסק רק למשך תקופה קצרה . מאיר עמית , ראש המוסד 
לשעבר , הדגיש כי תפקיד של קצין איסוף , כפי שאוסטרובסקי מציג את עצמו 
בספר , הוא אחד הנמוכים בארגון , נמוך אולי מדרגת סגן בצה"ל . אבל נשאלת 
גם השאלה כיצד לא עמד הארגון על טיבו של ויקטור אוסטרובסקי וגייס אותו לשירותיו . 
ברור איפוא שהמוסד יצטרך , בכל מקרה , להפיק לקחים בעיקר בשני תחומים : 
הקפדה חמורה יותר על תהליך הבחירה והסינון של מועמדים אפשריים לעבודה והקפדה 
עוד יותר גדולה על עקרון החשאיות והמידור , כך שכל מי שעובד בארגון יידע 
רק את מה שהוא צריך לדעת בתחום עבודתו הצרה ולא יידע על עבודתם , שמותיהם 
ושיטות פעולתם של אחרים . עם זאת אפשר להניח שבסופו של דבר הפרשה הזו תגווע 
מאליה , ההתעניינות בה תרד תוך זמן קצר ביותר מסדר היום של אמצעי התקשורת 
וקשרי מדינת ישראל והמוסד עם ארגונים אמיתיים לא ייפגעו . 
