תושבים במחנה הפליטים מועזי שברצועת עזה נעצרו אתמול על - ידי כוחות צה"ל , 
כחשודים ביידוי אבנים , לאחר שכוחות גדולים של הצבא נכנסו למסגד במחנה 
הפליטים אל - בורייג . מקורות צבאיים מסרו , כי לאחר שהצטבר מידע רב על 
מקרים של יידוי אבנים על חיילי צה"ל מהמסגד , הוחלט להיכנס לתוכו ולעצור 
את התושבים . המקורות ציינו , כי לא היה שימוש בנשק בעת המעצרים . לאחר 
ביצוע המעצרים הוטל עוצר על המקום . יצויין , כי תקופה ארוכה לא נכנס צה"ל 
למסגדים ברצועה . אתמול היו התנגשויות עם כוחות צה"ל ברצועת עזה . מקורות 
פלשתיניים דיווחו על התפרעויות במחנות הפליטים חאן - יונס , אל - בורייג , 
שאטי וגבאליה . הם דיווחו על ארבעה פצועים מאש צה"ל . נציג דובר צה"ל בפיקוד 
דרום דיווח על הפרות סדר מקומיות ברצועה . מבתי החולים לא דווח על תושבים 
פצועים . קפידבינמקורות פלשתיניים מסרו אתמול כי שני תושבי הכפר גלקמוס שבצפון 
הגדה נפצעו שלשום מירי מתנחלים , שמכוניתם נרגמה באבנים ליד הכפר . אחד 
הפצועים , עמר תחסין בן 02 , נפצע קשה והועבר לבית החולם " אל - מקאסד " 
במזרח ירושלים . הפצוע השני , מותיה אבראהים , נפגע מקליע בבטנו . מקורות 
צבאיים מסרו אחרי התקרית , כי לא היו חיילים בכפר באותו יום . כוחות הביטחון 
הרסו אתמול בערב את בתיהם של שלושה תושבי העיירה סילואד , באזור רמאללה , 
שנחשדו כי עמדו בראש התארגנות הצבא העממי באזור . בתיהם נהרסו לאחר שעתירת 
משפחותיהם לבג"ץ נדחתה . שלשום בבוקר הרסו כוחות הביטחון את ביתו של אבראהים 
מוחמד שוואהין , תושב יטא . שוואהין היה אחראי , על - פי החשד , על התארגנות 
כוחות ההלם מטעם הפתח . משפחתו הגישה עתירה לבג"ץ , בניסיון למנוע את הריסת 
הבית , אך בית המשפט דחה את העתירה . קפידבינהעימות בין הפתח לבין החמאס 
ברצועת עזה ובגדה המערבית מעמיק והולך , על רקע האירועים האלימים האחרונים . 
ההנהגה הלאומית ברצועה , התומכת באש"ף , פרסמה לאחרונה כרוזים בהם האשימה 
את חמאס בתקיפת הפתח . ההודעה מאשימה את החמאס בניסיון לזרוע פיצול בין מרכיבי 
ההנהגה הלאומית , הכוללת את הפת"ח , החזית הדמוקרטית , הקומוניסטים והחזית 
העממית . לדבריהם , סדרת ההתקפות של החמאס על ההנהגה הלאומית " אינן משרתות 
אלא את האויב הציוני " . בעיר טול - כרם , שבה נפצעו בימים האחרונים 11 אנשים 
בהתנגשויות בין הפלגים היריבים , פורסם אתמול כרוז של החמאס , המפרט את 
הסכסוכים האחרונים בין פעילי התנועה לבין פעילים של הפת"ח . הכרוז , שהתפרסם 
תחת הכותרת " לאן הולך הפתח האם הוא פלג לאומי ? " תוקף בחריפות את הפתח , 
בטענה כי " פשט את הרגל בשטחים ובחו"ל והחל לירות חיצים לעבר בני העם הפלשתיני 
בשטחים " . הכרוז מאשים את פתח בכריתת ברית עם תנועת " אמל " בדרום לבנון , 
" שהנה בת ברית של האויב הציוני " . הוא מאשים כי הפתח הרג מאות חפים מפשע 
במחנה הפליטים עין אל - חילווה וגנב כספים המיועדים לתמיכה באינתיפאדה . 
תושבים ברצועה סבורים , נוכח ההתנגשויות האלימות בגדה וברצועה במקביל , 
כי מתקפת החמאס נגד התנועה הלאומית , מאורגנת ומתוכננת . לאחרונה השתחררו 
מהכלא אנשי חמאס , וייתכן כי מתחדש המאבק על השליטה ברחוב , נוכח הדעיכה 
באינתיפאדה . 
