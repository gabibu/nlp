בון ( עסט"א ) . מומחים גרמנים , שעבדו בעיראק בשביל חברות שהקימו שם 
מפעלים לייצור גז רעיל , פעלו גם למען שירותי הביון המערב גרמניים , הידועים 
בכינוי " ביי - אן - דיי " . כך טוען השבועון הגרמני רב התפוצה " דר שפיגל " . 
השבועון כותב , כי מומחים אלה סיפקו ל"ביי - אן - דיי " נתונים על תוכניות 
החימוש העיראקיות ועל היבטים אחרים של הכוננות הצבאית בבגדאד . כמה ממומחים 
אלה נעצרו לאחרונה במערב גרמניה , במסגרת חקירת הפעילויות הבלתי חוקיות 
של חברות שונות . 
