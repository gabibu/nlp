ועדת הכספים של עיריית תל - אביב אישרה אתמול רשימת הקצבות נוספות במסגרת 
תקציב בלתי רגיל . זוהי רשימה שנייה המוגשת מאז תחילת שנת הכספים והיא מסתכמת 
בכ24 מיליון שקל . רשימת ההקצבות הראשונה הסתכמה בכ101 מיליון שקל . ועדת 
הכספים אישרה את התקציב הבלתי רגיל אף שאין כיסוי ל91 מיליון שקל , לאחר 
שמשרד הפנים טרם אישר לעירייה נטילת אשראי בנקאי בסכום זה . ברשימה השנייה 
של ההקצבות מהתקציב הבלתי רגיל ( פיתוח ) , מיועדים להצטיידות במחלקת 
התברואה כ7 . 5 מיליון שקל , תכנון ערים כשני מיליון שקל , בינוי ותשתית 
כ57 . 3 מיליון שקל , חינוך ושיפוץ בתי"ס 9 מיליון שקל , קרן ת"א לפיתוח 
כ8 מיליון שקל . מוסדות דת יקבלו 2 מיליון שקל המתווספים להקצבות שכבר 
הוקצו להם על חשבון תקציב הפיתוח והתקציב הרגיל לשנה זו . ועדת הכספים אישרה 
גם הקצבות בסכום של כמה עשרות אלפי שקלים לשורה של עובדי עירייה שייצאו בקרוב 
במשלחות לחו"ל . הוועדה אישרה כיסוי לנסיעתו של סמנכ"ל העירייה , מאיר 
דורון , ליפן . הנסיעה אושרה לו כהוקרה על המאמץ שהשקיע באחרונה בעבודה . 
הוועדה החליטה למחוק חובות בסך של למעלה מ3 מיליון שקל לחברות שפשטו את הרגל 
או הפסיקו את פעילותן . ברשימת נמצאת מפלגת תמ"י , לה נמחקו חובות בסך 
06 אלף שקל . לשגרירות צכיה לשעבר בישראל נמחקו 000 , 3 שקל . מטעם העירייה 
נמסר כי מדובר בגופים שהתברר כי לא ניתן לגבות מהם את החובות . חבר הוועדה , 
דן דרין ( רץ ) שהתנגד למחיקת חובות לכמה מהגופים , טען כי בחלק מהמקרים 
מדובר בחברות ששינו את שמן כדי להתחמק מתשלום חובות , והעירייה ממשיכה לקיים 
קשרים כלכליים עם הגופים בעלי הזהות החדשה אף שהיא יודעת שמדובר באותם בעלים . 
