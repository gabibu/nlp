האינתיפאדה גורמת תביעות חריגות למאגר הישראלי לביטוח רכב ( הפול ) נמסר 
בדיון פנימי בהנהלת איגוד חברות הביטוח . הנהלת המאגר טוענת כי התביעות 
המטופלות על ידי בתי המשפט המקומיים בעזה חורגות מן הסביר במידה כזו , שהן 
מעידות על מגמה הקשורה יותר באינתיפאדה נגד ישראל מאשר בפסיקת נזיקין בגין 
תאונות דרכים . בענף הביטוח סבורים שפגיעות הנובעות מהאינתיפאדה מוצגות כפגיעות 
הנובעות מתאונות דרכים . בשיחות בירור עם אנשי הממשל האזרחי , שניהלו אנשי 
הביטוח תוך ניסיון לבדוק את האפשרות להעברת הדיונים לבתי משפט ישראליים , 
התברר כי הדבר אינו מעשי . נמסר כי אוטובוסים גנובים שזוהו בגדה במסגרת 
הפעילות למניעת גניבת ופירוק כלי רכב נשרפו , על ידי ה"שבאב " ונסיון שנעשה 
לגרור אוטובוסים אלה מן השטח נתקל במיידי אבנים ואילץ נסיגת הגוררים , על 
אף העובדה שהיו מלווים באנשי משמר הגבול . המשתתפים הביעו את דעתם שהעניין 
חורג מנושא ביטוח וסוכם להביא אותו לדיון עם המפקח על הביטוח . 
