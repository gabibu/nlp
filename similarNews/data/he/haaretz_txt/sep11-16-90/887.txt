במוקד ההתעניינות עומדים עתה מהלכים בתחום המיסוי , שוק ההון , השכר , 
העבודה . סערת הפיחות שככה ונושא שער החליפין נדחק לרקע עקב שינוי השער 
היציב שבוצע בשבוע שעבר . זה רגע המתאים לחזור לדיון רגוע בשאלת משטר שער 
החליפין , במישור העקרוני . התמריץ לעיון זה נובע ממבט אחורה אל התפתחות 
שער החליפין מאז מארס 0991 ( כפי ששורטט , לדוגמה , בתרשים שפורסם בעמוד 
זה ביום שלישי שעבר ) . מבט זה ממחיש באופן פלסטי את חולשתו העיקרית של 
משטר שער החליפין המבוסס על " שער יציב " ורצועה קבועה מעליו ומתחתיו : 
פעמוני כל כנסיות העיר לא יוכלו לבשר בצורה בולטת יותר מאשר העקום השבור 
אך המתפתל בשיטתיות כלפי מעלה , את המועד המתקרב לשינוי השער היציב . אומנם , 
הציבור אמור להבין ששינוי השער היציב אין פירושו " פיחות " במובן השגור , 
וממילא אינו מבטיח רווחי פיחות . אבל עובדה היא , שגם לאחר הלקח שלימד 
בנק ישראל את הספקולנטים בתחילת מארס 0991 , חזרה והשתלטה באחרונה למשך 
ימים לא מעטים בהלת פיחות . יתר על כן , בסופו של דבר לא ראה בנק ישראל 
מנוס מלבצע , אגב שינוי השער היציב , " פיחותון " קונוונציונלי לגמרי . 
דבר זה מעורר שאלה לגבי ההיגיון והצורך שבשתי הרצועות ובמיוחד זו העליונה . 
נכון שבמערכות מוניטריות משוכללות נהוג " שער אמצע " עם שתי רצועות והדוגמה 
המצוטטת ביותר היא המערכת הפועלת במסגרת הקהילייה האירופית , במסגרת הסדר 
ה - . אבל השוני בתנאים הוא קרדינאלי : במערכת האירופית " שער האמצע " 
הוא שער בר קיימא לאורך זמן , ללא תחזית שינוי קבועה . לא כן השיטה הישראלית : 
שער האמצע צפוי לנוע כלפי מעלה מדי חצי שנה בערך ( לפי קצב האינפלציה הנוכחי ) 
, ושמו הרשמי " השער היציב " אינו לעת עתה בבחינת עובדה , אלא רק 
משאלת לב , אם לא לעג לרש . צריך להודות בעובדות : בישראל נהוגה כעת שיטת 
הפיחות הזוחל . בניגוד לפיחות הזוחל של שנות ה07 הפיחות הזוחל של שנות 
ה09 אינו נעשה בתדירות קבועה ובהליכים פורמליים ויש בו ( מעט ) יותר מקום 
לכוחות השוק . ה"רצועות " שנדבקו לשיטה מועתקות ממציאות מוניטרית אחרת 
ואינן רלוואנטיות למציאות הישראלית . הרצועה העליונה מחדירה לשיטה יסוד 
של ודאות דווקא במקום שבו צריכה לשרור אי - ודאות . המסקנה : ימשיך בנק 
ישראל לנהל את מדיניות שער החליפין בשיטת הפיחות הזוחל ללא רצועות . 
