מזכ"ל ההסתדרות , ח"ך ישראל קיסר , הודיע אתמול כי הוועדה המיוחדת לבדיקת 
האירועים ב"ליל הכלבים " ב6 בספטמבר במפעל סולתם , התחייבה להגיש לוועדה 
המרכזת מסקנות והמלצות עד יום ראשון הקרוב . קיסר ציין כי הובטח במפורש 
שהמלצות הוועדה המיוחדת , בראשותו של מנכ"ל חברת העובדים , דוד לוויתן , 
יכללו גם מסקנות אישיות כלפי האחראים למחדל של הזמנת חברת האבטחה בליווי 
כלבים לסולתם . " אם לא ייכללו בהמלצות הוועדה מסקנות אישיות כלפי האחראים , 
נטפל בהם בעצמנו " , הבטיח קיסר . מזכ"ל ההסתדרות הוסיף ואמר כי מסקנות 
ועדת לוויתן , שמינה יו"ר חברת העובדים , הן היחידות שמחייבות מבחינת 
הוועדה המרכזת . 
