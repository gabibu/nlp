אסיפת עובדי המרכז לתעסוקת אקדמאים החליטה אתמול ברוב קולות להפסיק ביום 
ראשון הקרוב את עיצומי העובדים הנמשכים מזה שבעה שבועות . השיבה לעבודה נתאפשרה 
לאחר שאושרו 11 עובדים נוספים כדי לענות על העומס הנובע מגלי העלייה המשופעים 
באקדמאים הנזקקים לשירותי המרכז . העובדים החדשים יחלו לעבוד בתחילת אוקטובר . 
כמו כן , אושרו מכסות שעות נוספות לעובדים ותקני אחזקת רכב . ההסכם בין 
העובדים לבין מינהלת שירות התעסוקה התאפשר בתיווכו של יעקב אוניקובסקי , 
מזכ"ל הסתדרות המח"ר . במהלך העיצומים עוכבו אישורים לצורך קבלת דמי אבטלה 
לחודש אוגוסט . ביום ראשון , עם פתיחת השערים לקבלת קהל , ישובו העובדים 
להעניק אישורים . הם הביעו את תקוותם שיתגברו על הפיגורים עד סוף החודש . 
על רקע העיצומים היתה גם תוכנית לאחד את המרכז עם לשכות התעסוקה הרגילות . 
שלשום נמסר לעובדים כי מינהלת שירות התעסוקה חזרה בה מכוונת האיחוד . 
