פתיחת המסחר בבורסה לניירות - ערך תידחה היום באופן חד - פעמי בחצי שעה . 
המסחר יתנהל לפי לוח הזמנים הבא : שלב המר"ץ במניות המשתנים יחל ב00 : 
11 , פתיחת המסחר באיגרות החוב תהיה ב51 : 11 והמסחר הרב - צדדי יתחיל ב54 : 
21 . מועדי מסירת הפקודות לבורסה ולחברי הבורסה יידחו אף הם בהתאם . נוהלי 
המסחר לא ישתנו , ושיעור תנודות השערים המותרות יהיה כבימי מסחר רגילים . 
חברי בורסה , מנהלי תיקים וברוקרים עמם שוחח " הארץ " עדיין מלאי תהיות 
וספקות לגבי הצפוי בשווקים השונים בעקבות פרסום התוכנית הכלכלית החדשה . 
ההערכות הרווחות הן כי שוק האג"ח צפוי לרדת , לנוכח הכוונה למסותו . שוק 
המניות החופשיות יהנה ככל הנראה מביקושים ומעליות שערים , לפחות בטווח הקצר . 
מנהלי קרנות הנאמנות מסרו כי לא נתקבלה שום אינדיקציה לגבי כוונותיו של הציבור 
למכור או לקנות בשווקים השונים , ונראה כי מרבית המשקיעים ממתינים עד סמוך 
לפתיחת המסחר , ואז יחליטו כיצד לפעול . מנהלי קופות הגמל הבנקאיות מעריכים 
אף הם כי התשואות בשוק איגרות החוב צריכות לעלות . כלומר , יהיו ירידות 
שערים בטווח הקצר , עד למציאת שיווי משקל חדש במחירים בין הקונים והמוכרים . 
שוק איגרות החוב יהיה תלוי במידה רבה במדיניות ההנפקות שינקוט משרד האוצר 
לנוכח הגירעון בתקציב המדינה . נציב מס הכנסה , משה גביש , העביר אתמול 
הבהרות לבורסה בנושא השינויים במיסוי הכנסות מנכסים פיננסיים על - פי תקנות 
לשעת חירום , תוך התייחסות למיסוי מלכ"רים , רשויות מקומיות וקופות - גמל . 
להבהרות מצורפות תקנות לשעת חירום בחתימתו של שר האוצר , יצחק מודעי . 
