פריטאון ( ע"ר ) . קרבות עזים התנהלו אתמול במונרוביה , בירת ליבריה , 
שם ערכו מורדים מרדף אחר חיילים נאמנים לנשיא סמואל דו , שכנראה נרצח ביום 
ראשון . שירות השידור הבריטי בי - בי - סי מסר , כי המורדים של פרינס גונסון 
תקפו את הבסיס הראשי של הצבא , מרכז האימונים בארקלי , ורבים משרידי החיילים 
של דו נכנעו או פשטו את מדיהם וערקו . אחדים מהחיילים , כניראה בני שבט 
קראן של דו , נסוגו למעון הנשיא המבוצר שם המשיכו לגלות התנגדות עזה . עבאס 
בונדו , המזכיר של הקהיליה הכלכלית של מדינות מערב - אפריקה , האשים אתמול 
בלאגוס את צרלס טיילור , מנהיג החזית הפטריוטית הלאומית , באחריות להמשך 
הקרבות במונרוביה . 
