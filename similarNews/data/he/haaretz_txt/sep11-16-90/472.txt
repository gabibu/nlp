( ע ) . הכת הגרמנית בית - אל שבזכרון יעקב , פנתה למועצה המקומית והציעה 
לבנות דירות לעולים חדשים על קרקעות שבבעלותה . המועצה החליטה להעביר את 
ההצעה לגורמים ממלכתיים , בשל רגישותה . פניית הכת הגרמנית - נוצרית , 
הקרויה על שמה של אמה ברגר , נעשתה באחרונה . את ההצעה הגיש אדם העומד 
בקשר עם הכת . נודע כי ההצעה גרמה למבוכה בקרב חברי המועצה המקומית . ראש 
מועצת זכרון יעקב , ישי שיבובסקי , אישר כי אכן היתה הצעה כזו . " הבעייה 
כאן רגישה ולא שייכת רק לתחום המוניציפלי , ולכן החלטנו להעביר אותה לגורמים 
ממלכתיים שיטפלו בה " , אמר אתמול שיבובסקי . אנשי הכת הגרמנית הגיעו לזכרון 
יעקב לפני כ02 שנה והשתקעו במקום . הם קנו קרקעות השייכות כעת להם , ועליהם 
ביקשו לבנות את הדירות לעולים מברית - במועצות . בכת קבוצה לא גדולה של נוצרים , 
כאשר מידי פעם מבקרים אותם קבוצות מטיילים מגרמניה המסיירות בישראל . גרהאף 
שטריילה , מהכת בזכרון יעקב , אמר אתמול : " שמעתי שאמרו שאפשר לבנות 
דירות לעולים ושמעתי גם שראש המועצה דיבר עם מישהו , אבל אני לא יודע מה 
יצא מזה " . 
