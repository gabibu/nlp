יאמוסוקרו , חוף השנהב ( שירות " הארץ " ) . ממרחקים היא נראית כמו ביצת 
יהלום ענקית בלב הסוואנה האפריקאית . אבל שלשום הגיע אליה האפיפיור יוחנן 
פאולוס השני , כדי לקדשה ולהפכה לכנסייה הנוצרית הגדולה ביותר בעולם . כיפת 
" גברתנו , גברת השלום " של יאמוסוקרו גדולה פי - שניים מזו של הבאזיליקה 
על שם פטרוס הקדוש ברומא . היא כוללת 03 אקרים ( כ231 דונם ) של שיש , 
וכמות החלונות המצוירים בה גדולה פי - ארבעה מזו של הקתדראלה הצרפתית בשארטר . 
יש בה המרחב ממוזג האוויר הגדול ביותר בעולם , והטיילת עצומת הממדים שלה 
משתרעת על פני 23 דונם , ויכולה להכיל 003 אלף בני - אדם . מרשים לא פחות 
הוא החיפזון שבו הושלמה בניית הבאזיליקה . המלאכה ארכה רק שלוש שנים , 
לעומת מאה שנה ויותר שנדרשו להשלמת הקתדראלות הגדולות של אירופה . צבא קטן 
של פועלים עבד שבעה ימים בשבוע להבטיח את סיום הבנייה . הנשיא פליקס הופואט 
בואני , הטוען שהוא בן 58 , הוא זקן מנהיגי אפריקה , ומס 3 במדרג הוותק 
של שליטי העולם . רק פידל קאסטרו מקובה וקים איל - סונג מצפון - קוריאה 
ותיקים ממנו . הוא רואה את הבאזיליקה כמרכז עלייה לרגל למאה מיליון קתולים 
אפריקאיים . בין 11 מיליון תושבי חוף השנהב רק % 51 הם קתולים , % 04 הם 
מוסלמים , % 5 הם פרוטסטנטים , והשאר מאמינים בדתות אפריקאיות מקומיות . 
אבל ביבשת של שקיעה כלכלית נמתחה על הבאזיליקה ביקורת קשה כביטוי של ראוותנות 
שערורייתית . איש מחוץ לנשיא עצמו אינו יודע כמה עלתה בנייתה , אבל זרים 
מעריכים אותה במאות מיליוני דולרים ( החוב החיצוני של חוף השנהב עומד על 
21 מיליארד דולר ) . קפידבינהופואט בואני חוזר ואומר כי הבאזיליקה הוקמה 
על אדמתו שלו , ומומנה בכספו הפרטי . אבל מבקריו מטילים ספק . " מי שמע 
על מגדל קקאו לשעבר באיזשהו מקום בעולם , שיש לו כמות כזאת של כסף ? " , 
מקשה לורן גאג , פרוף להיסטוריה של האמנות באוניברסיטה מקומית , ומבקר 
בולט של הממשלה . הוא אומר כי כקתולי הוכה בהלם כאשר שמע שהאפיפיור , אשר 
הגיע לחוף השנהב בתחילת השבוע , יתן את ברכתו למבנה הזה , בשעה שהארץ שקועה 
בעוני נורא ובמיוחד כאשר הבשורה העיקרית של האפיפיור לאפריקה היא גינוי 
העשירים על סירובם להתחלק בעושרם עם העניים . בחודש שעבר ערך כומר צרפתי , 
רנו דה - קרסי , שביתת - רעב , למחות על החלטת האפיפיור . הוא אמר לעיתון 
בחוף השנהב כי האפיפיור יערב את עצמו בשערורייה , מפני שגם אם הכסף לבנייה 
אמנם בא מכיסו של הנשיא , " עובדה היא שרוב בני חוף השנהב חושבים ההפך 
מזה " . האב דה - קרסי ביטל אחר - כך את שביתת הרעב , וחזר לצרפת . ביקור 
האפיפיור עורר גם ביקורת צורבת מצד כמה מומחים אירופיים לענייני הכנסייה . 
טוליו מלי , כתב העיתון האיטלקי " קוריירה דלה סרה " בוותיקאן , כתב 
לאחרונה : " האפיפיור יתן את ברכתו לכנסייה מגאלומאנית , קתדראלה אמתית 
במדבר של עוני אפריקאי " . באותה השעה יש גם רבים בחוף השנהב המלמדים סניגוריה 
על הבאזיליקה . " אנשים רבים ביקרו את החלטת הנשיא , אבל איזו זכות יש 
להם לעשות כן ? " , אמר לאחרונה הבישוף ברנאר אגרה , נשיא הוועידה האפיסקופאלית 
של אפריקה המערבית . " האם לא היו אנשים עניים כאשר נבנו ארמון ורסאי בצרפת , 
או כנסיית פטרוס הקדוש עצמה ? " עיתונאי מקומי אמר בכעס : " אילו היה 
הופואט בואני ממתין עד שייפתרו כל בעיות העוני באפריקה , היה עליו לחכות 
שלושה סיבובי חיים " . יתר על כן , תאוריה פופולארית בחוף השנהב אומרת , 
כי סיבה מרכזית שהקמת הבאזיליקה עוררה תגובות כל - כך מרירות מצד זרים היא , 
שאין היא מתיישבת עם ציפיות המערב מאפריקה . " במערב אין חושבים שהאפריקאים 
מסוגלים לבנות דבר כל - כך יפה ומאריך ימים " , אומרים רבים . אבל גם בין 
מגיני הנשיא יש כאלה המבקרים את טעמו האסתטי . אחדים היו מעדיפים בניין 
בעל ייחוד אפריקאי רב יותר . הם גם מתרעמים על כך שהחלונות המצוירים מציגים 
דמויות לבנות , מחוץ לדמות אחת של צליין שחור , הדומה לנשיא עצמו . קפידבינמה 
שמפריע לרבים בחוף השנהב אינו עלות הבאזיליקה , אלא העובדה שתוכננה והוקמה 
בימים של אי - שקט כלכלי ופוליטי גובר . בתחילת השנה שיסה הופואט בואני 
את כוחות הביטחון שלו בסטודנטים מתפרעים ברחובות אבידגאן , שמחו נגד מה 
שהם חושבים למערכת דיכוי חד - מפלגתית . אחר - כך סגר את כל מוסדות ההשכלה , 
שלושה חודשים לפני המועד המתוכנן של פגרת הקיץ . כעסם של המפגינים היה גדול 
במיוחד באשר שם , כבחלקים אחרים של אפריקה , חובות חיצוניים עצומים הצטרפו 
לאינפלציה ולמיתון , והכבידו מאוד על הכלכלה . מאז ההפגנות הודיע הנשיא 
על סדרה של שינויים פוליטיים גדולי ממדים , ובכללם הסרת האיסור בן 03 השנה 
על מפלגות אופוזיציה , מה שפתח סיכוי לשיטת משטר רב - מפלגתית . חרף החמרת 
המצב הכלכלי , בין המדינות האפריקאיות שאינן מפיקות נפט , עדיין נהנית 
חוף השנהב משיעור ההכנסה הגבוה ביותר לגולגולת . זמן - מה נראה היה כי האפיפיור 
לעולם לא יחנוך את הקתדראלה . אנשי ממשלה קיוו כי הוא יחרוג מתכנית הסיור 
שלו בחמש מדינות אפריקאיות בחודש פברואר שעבר כדי לעשות כן , אבל הוותיקאן 
דחה את ההפצרות . דובר הוותיקאן אמר בשעתו כי מסע כזה אינו עומד להיערך 
בזמן הקרוב . אז הוסיף , כי יהיה זה נאה , אם בחצר הענקית ביאמוסוקרו 
לא תעמוד רק הכנסייה , אלא גם " מוסד שיוקדש לפיתוח חברתי " . הרמז נלקח 
ברצינות , והקיץ הודיעה ממשלת חוף השנהב כי היא מוסיפה לקתדראלה עוד פרויקטים , 
ובכללם בית - חולים , בית - ספר טכני , ותחנת - רדיו קתולית כל - אפריקאית . 
