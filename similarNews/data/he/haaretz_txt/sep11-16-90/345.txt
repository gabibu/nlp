( ע ) . " כוונתה של ברית המועצות לקיים ועידה בין - לאומית לענייני 
המזרח התיכון היא למעשה כניעה לתביעותיו של סדאם חוסיין . ישראל מתנגדת 
לוועידה בין - לאומית ואמרתי זאת למזכיר המדינה בייקר ולאישים אחרים בוואשינגטון . 
ישראל עומדת על דרישותיה הלגיטימיות לנהל מו"ם ישיר עם שכנותיה להשגת השלום " , 
אמר אתמול שר החוץ דוד לוי בשובו מיקור של שבוע ימים בארה"ב . בנמל התעופה 
בן גוריון קיבלו את פניו של לוי שגריר ארה"ב בישראל , ויליאם בראון , מנכ"ל 
משרד החוץ , ראובן מרחב ופקידים בכירים במשרד החוץ . בחדר סמוך המתינו 
לו רבים מאנשי חרות והליכוד , הנמנים על מחנהו . לוי הביע את דעתו כי בריה"ם 
אינה יכולה להיות אובייקטיווית בסיכסוך במזרח התיכון בינינו לבין מדינות 
ערב , או הפלשתינים , כיוון שמדיניותה היתה קרובה למדיניות ארצות ערב 
היא תמכה בהן וסיפקה להן נשק . ישראל לא תראה בגישה סובייטית כזאת , גישה 
אובייקטיווית . אנחנו מאמינים כי עם הפסקת אספקת הנשק למדינות ערב על ידי 
ברית המועצות ולחצה עליהם לקיים שלום עם ישראל , היא תהיה שותפה אובייקטיווית . 
שר החוץ הזכיר את פגישתו המתוכננת עם שר החוץ של ברה"ם והוסיף " יהיו מספר 
נושאים שנדון בהם ואני מקווה שבריה"ם תבין שהמצב של אי חידוש היחסים בינינו , 
זו אנומליה " . קפידבינשר החוץ אמר כי לפני צאתו היו מי שטענו , כאילו הנסיעה 
אינה בזמן הנכון וכדאי היה לוותר עליה . " מי שאמר כך , לא ידע את המצב 
ואין לי טינה כלפיו . הנסיעה היתה בעיתה ונתקיימה לפי הזמנתו של מזכיר המדינה 
גיימס בייקר . הפגישות שקיימתי בארה " ב , שינו את האווירה שהיתה כלפי 
ישראל וחיזקו את היחסים בין שתי המדינות . יש עתה בוואשינגטון הבנה רבה 
יותר לבעיותיה ולצרכיה של ישראל בכל התחומים " , אמר לוי . הוא הוסיף כי 
" ניתן לומר שמעתה נפתח ערוץ ישיר ביני לבין מר בייקר ומנענו כל קשר ישיר 
בין משבר המפרץ הפרסי ונושא אחר הקשור בישראל " . לשאלה אם ביקור בייקר בדמשק 
לא יבוא על חשבון ישראל , אמר שר החוץ כי בייקר הכניסו בסוד העניינים מתוך 
ידידות והבטיח לו כי לא ידון בדמשק בנושאים הקשורים בישראל . " מר בייקר 
הבטיח שלא ייגע בדבר כלשהו הנוגע לאינטרסים שלנו , ללא תיאום אתנו " . בהקשר 
זה הטעים שר החוץ כי אין לארה"ב ידיד נאמן , אמין ויציב כמו ישראל וכי " אנחנו 
מהווים נכס רב ערך לארה"ב כמדינה דמוקרטית יחידה באזור " . שר החוץ טען עוד 
כי המצב שנוצר כעת , עם ביקורו בוואשינגטון , שוב אינו מה שהיה עד אתמול . 
" אנו זוכים לשיתוף פעולה בולט ומופגן , כאשר אותו פרופיל נמוך וחיובי , 
שממשלת ישראל נקטה בו , מסייע לנו לתאם ולהתייעץ " . קפידבינלוי אמר : 
" אני שמח לומר כי בשיחותי עם הנשיא ומזכיר המדינה , תרמתי לחיזוק היחסים 
בין שתי המדינות והחזרת המצב לקדמותו מבחינת האמון ההדדי . דיברנו לא רק 
על צרכי ישראל , אלא בעיקר על המצב שיווצר לאחר שיסתיים המשבר במפרץ הפרסי . 
ארצות הברית קיבלה את דעתנו הבעיה הפלשתינית היא בעיה ואנו נפעל לפיתרונה , 
אך הודענו שהדבר מחייב את מדינות ערב ונפעל יחד עם ארה"ב ליציאת מדינות 
ערב ממעגל המלחמה וצעידה לשלום " . שר החוץ אמר עוד כי לא דובר בשיחותיו על 
ועידה בין - לאומית , אלא דובר על עיצוב דרך במשותף עם ארה"ב , כדי לנהוג 
בתבונה ולשמור על היחסים שבין שתי המדינות . " אנו משוכנעים כי אחרי שיסתיים 
המשבר במפרץ , יתפתח מצב של שלום , פיתוח וקידמה , ואני מצפה לפגישתי 
בעוד שבועיים עם בייקר בעצרת האו"ם , כאשר שוב לא יהיה שום לחץ היכול להשפיע 
על ישראל לקיים וועידה בין - לאומית " . 
