מוסקווה ( ע"ר וע"ץ ) . בריה"ם וגרמניה גיבשו אתמול הסכם להגברת שיתוף 
הפעולה ביניהן . שר החוץ המערב - גרמני , הנס דיטריך גנשר , ועמיתו הסובייטי , 
אדוארד שווארדנאדזה , הכינו מסמך בן 41 עמודים , יום לאחר שנחתם הסכם 
" שתיים ועוד ארבע " , שהעניק ריבונות מלאה לגרמניה המאוחדת . הסכם שיתוף 
הפעולה , הטעון חתימה של נשיא בריה"ם , מיכאיל גורבצוב , וקנצלר מערב - 
גרמניה , הלמוט קוהל , בשנה הבאה , כולל התחייבות לאי - תוקפנות הדדית ; 
קיצוץ המאגרים הצבאיים של שתי המדינות ; הבטחות לפגישות פסגה שנתיות ; 
התייעצויות דחופות בעתות משבר ; תמיכה מלאה בהגברת הסחר ; השקעות וחילופי 
מידע בנושאים שונים . " הסכם זה מהווה בסיס איתן להתפתחות נוספת ביחסי גרמניה - 
בריה"ם " , אמר גנשר , שיזם את המסמך בשם גרמניה החדשה . 
