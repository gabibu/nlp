חברת " דור אנרגיה " החלה למכור דלק לציבור , באמצעות מכלית מיוחדת , 
המופעלת על - ידי אנשי החברה . המכלית הועמדה אתמול בחצר מפעל פרוטארום 
בעכו , ומכרה דלק לעובדיו . מחירו של ליטר בנזין אוקטן 69 היה זול ב%8 ממחירו 
בתחנות , והוא עמד על 16 . 1 שקל לליטר , במקום 57 . 1 שקל לליטר . בנזין 
19 אוקטן נמכר לפי 25 . 1 שקל לליטר במקום 56 . 1 שקל לליטר . מכלית החלוקה 
תעמוד בחצר פרוטארום שלושה ימים בשבוע . אנשי דור אנרגיה אומרים כי על פי 
ייעוץ משפטי שקיבלו , מותר להם להציב את המכלית , וכי קודם להצבתה , ננקטו 
כל כללי הבטיחות המקובלים . שר האוצר , יצחק מודעי , היה אחד הראשונים 
אשר תידלק את רכבו במכלית החדשה . בתגובה להפעלת המכלית , מסר אתמול ארגון 
בעלי תחנות הדלק על הכנות להשבתת כל תחנות הדלק . מוסדות הארגון יתכנסו 
השבוע , על מנת להחליט על כך . נציגי ארגון בעלי תחנות הדלק אמרו אתמול : 
" פעולותיה הפיראטיות של דור הם בניגוד לכללי הבטיחות ובניגוד לרשיון שניתן 
לחברה ע"י משרד האנרגיה " . ראשי הארגון פנו אתמול לאורי וירצבורגר , מנכ"ל 
משרד האנרגיה , בדרישה שיפעל באופן מיידי להפסקת המכירה במכלית . 
