זוכרים עדיין את הסדרה המטורפת - המצחיקה " בועות " , שנעלמה מהמסך ? הנה 
היא חוזרת עם שחקנים חדשים , בועה אחר בועה . הבועה האחת היא העיראקית . 
סוף - סוף נפתרה כאן התעלומה והתגלתה זהותו של הקריין העיראקי , הנראה 
כאחיו התאום של סדאם חוסיין במהדורה לייצוא . יש לו שם : נעים מקדאד . 
יש לו אוסף של חליפות מהודרות ועניבות ומטפחות - כיס תואמות , רובן אדומות 
כדם . לדבריו נופך דראמטי מודגש , כאילו היה שליחו של אללה ועבדו הנאמן 
סדאם . סדאם , החילוני בין שליטי ערב , היה לנציגו של אללה עלי אדמות . 
שליחו מצטט מן הקוראן , מקלל את הכופרים וקורא לצאת לגיהאד . הרחק מהמדבר 
החולי הלוהט , בהלסינקי הסתווית , עדיין לא מגייסים את אלוהים . היש משהו 
משותף בין תרבות שבה עבדי האלוהים צועדים למלחמת קודש כדי לחסל את הכופרים , 
לבין תרבות שבה חוזרים לשפיות יחסית ביחסים בין עמים ? כתמיד , הסובלים 
הם החפים מפשע . התמונות הנוראות מכל הן של שיירות הפליטים במדבר הירדני , 
אנשים מהודו , מפקיסטאן ומהמזרח הרחוק . יש להם , לכאורה , מדינות וממשלות , 
אך אלה אינן עושות דבר למענם ומניחות להם להתייבש במדבר . והן עוד באות 
בטענות כלפי ישראל על יחסה לפליטים הערבים . מוסר כפול לא יציל את הפליטים 
במדבר . להבדיל אלף הבדלות , יש גם בועה פנימית : של השר אריה דרעי והחקירה 
נגדו . דרעי רואה עצמו כמי שיצא היישר מסיפור העקידה . אם הכל - יכול אינו 
מונע מן העוקדים לשלוח ידם אל הנער , נמצאים מתנדבים אחרים , גם הם בדמות 
שליחיו של הקב"ה עלי אדמות . בפרשת דרעי , מוצדק לתבוע מן המשטרה להפסיק 
את ההדלפות . יש כאן עינוי - דין , ללא ספק . תהיה דעתנו על ש"ס אשר תהיה , 
אותי תוקפת הרגשה מוזרה . הנה אנחנו מאוימים בראשי חץ כימיים ובפצצות , 
והחיים נמשכים באין - מפריע . אפילו השר דוד לוי שכח את מסיכות האב"ך . 
מפמכתבת , 3 , 2 , 05שקפתמונה1 , 81שמספרים לנו על טלטלה בשטחים בעקבות המשבר 
במפרץ . מה באמת חושבים הפלשתינאים ? האם יאמרו זאת למצלמות ? גם שם קיים 
שלטון הפחד . מוטי קירשנבאום שואל וחוזר ושואל כדי לשמוע את דעתם , לאחר 
אלף ימי אינתיפאדה שירדה מן הכותרות , על מצב כלכלי גרוע המידרדר והולך 
ועל משבר מתמשך במפרץ . גם הם מבולבלים , נתלים באשליות , מגיעים למסקנות 
פשטניות ומוטעות , תוצאה של תסכול וייאוש וגם של גישה . יש כאלה שלא איכפת 
להם כבר . הם רק מנסים להציל את רכושם בכוויית , אך הדבר אינו ניתן . 
אין ספק שקיימת שנאה לאמירי הנפט העשירים , המצטיירים כמנצלים של העולם 
הערבי . תאר לך בית - שימוש מזהב , שעלה 052 אלף דולר . " זהב לתחת " , 
אומר אחד . אבל אין לשכוח שמאותם מנצלים הגיעו סכומי כסף גדולים לשטחים , 
ועכשו גם מקור זה נסתם . מעל לכל , התמיכה בסדאם חוסיין אינה מסויגת . 
רואים בו כיום את המנהיג הערבי היחיד שישיב לפלשתינאים את ארצם וכבודם . 
מנהיג בדמותו של נאצר . " אם סדאם יפול , נמות כולנו , יהודים וערבים " , 
אומר מישהו מהם . לשמאל הישראלי הם לא מתייחסים בכלל . הם קראו את יוסי 
שריד , אבל איש אינו מתכוון לחפש אותו . לדבריהם , פייסל חוסייני הוא 
מנהיג פלשתיני רק בעיני היהודים . הפתרון הכוחני הוא הפתרון האחד והיחיד , 
ואותו אמור לספק סדאם . ומה על תגובתה של ישראל למשבר במפרץ ? צריך לפחד 
ממים שקטים , אומר אחד . שוב מסקנות מוטעות . אבל בינתיים רק בעיני הישראלים . 
מפמכתב , 3 , 3 , 66שגם המיתוסים אינם עוד מה שהיו . אהבת ארץ - ישראל מתחלפת 
בחיפוש אחר ההר התנ"כי . או שזו אולי אמתלה בלבד . ממיתוס ההליכה לפטרה , 
הלא הוא הסלע האדום , שהסעיר את דמיונם של ישראלים רבים , נותר שירו של 
חיים חפר , שעדיין מרטיט לב . נותרו סיפורי האגדות ההירואיות , והאנדרטה 
בערבה לזכר הנופלים בדרך , שעליה יצוקה מפה ובה הדרך לעיר החלומות . צעירים 
ישראלים מצאו אמנם מאז שנות ה05 נתיבי הרפתקאות אחרים עד ליערות האמזונה , 
האנדים ופסגות במזרח הרחוק אך מתברר שהמיתוס עוד לא איבד מקסמו וכוחו . 
עתה אלה הם בני - נוער דתיים , חניכי בני - עקיבא , הנאחזים במיתוס פטרה , 
העיר הנבטית החצובה בסלע האדום . היא היתה להם ליעד עלייה לרגל . לפי 
הסוציולוג הד"ר גדעון ארן , הם מחפשים את ארץ - ישראל מעבר לגבול , וכזה 
הוא הנופך הדתי שהדביקו לפטרה . לעומתו , ספקנים מפוכחים סבורים שהליכה 
לפטרה נועדה כדי לחזור ולספר לחברה . ישראל סגל ירד לערבה , בעקבותיהם של 
ליאור מזרחי וחננאל שאר - ישוב , והוא מנסה לבחון את משמעויותיו והשלכותיו 
של המיתוס המחודש . אלא שכמו רבים , על אף שהוא מדגיש את הסכנה וחוסר האחריות , 
גם הוא נתפש להיבט הרומנטי של ההליכה לפטרה . לא לשווא מתנגנת ברקע הבלדה , 
בביצועו של אריק לביא , על המקום שאיש ממנו חי עוד לא חזר . וחיים חפר , 
מחברה , אומר שבזמנו , כשהשיר צונזר , הוא תמך בצנזורה בחוששו מהתוצאות . 
סגל מבקר בביתה של משפחת שאר - ישוב , ברובע היהודי בירושלים , אל מול 
הכותל . אולי השפעתה הדומיננטית של האם עיצבה את בנה . מרים שאר - ישוב 
חיה באמונתה , בין חנוכיה מקרמיקה ותמונות קדושות , ואין בלבה ספקות . 
היא מאמינה שבית - המקדש ייבנה בקרוב . האב , הפרוף אהרן שאר - ישוב , 
הוא כבר סיפור אחר : גר - צדק גרמני שגילה את היהדות . הוא מבטא גישה 
רציונלית , אולי מפני שלא חונך כאן ולא הושפע מן המיתוס . לדעתו , אין 
זה עולה בקנה אחד עם המסורת היהודית הרציונלית , שאינה מבוססת על מיתולוגיה . 
הוא רואה כאן יבוא של מחשבות ועיוות ערכים , משום שארץ אינה ערך עליון 
אלא רק מסגרת . הנערים אמנם הכריזו שהם מתחרטים והזהירו אחרים מפני הסכנה , 
אך אין ספק שיימצאו להם מחקים . המיתוס של פטרה לא הסתיים , מסכם סגל . 
ואכן , מיתוסים , כמו חיילים ותיקים , אינם מתים . הם מתפוגגים וקמים 
לתחייה מחודשת . מפמכתב , 3 , 3 , 15שלעומת הראיון עם זמר , הראיון עם עבריה 
רום בת ה08 , בתו של יוסף לישנסקי , היה מרתק . הפרשה אינה סגורה , וחבל 
שעברון אינו יודע עליה יותר . עבריה רום יודעת לספר , ולמרבה הפלא , ללא 
כעס ומרירות . לישנסקי היה אחת הדמויות יוצאות הדופן בהיסטוריה של ארץ - 
ישראל . זר ואחר שלא השתייך לתנועת השומר , משאת נפשו , ולא לקבוצת ניל"י , 
בני האיכרים הגדעונים . הקנאה ליוותה את האיש יפה - התואר , שנשים חשקו 
בו , והוא שר ורקד , רכב על סוסות , וקלע בצמות את שערו הבלונדי . הוא 
היה אמיץ , חזק , עצמאי , שגדל כיתום וחש שעליו להוכיח את עצמו . ב"השומר " 
שנאו אותו , וגם נקמו בו אחר כך . הוא נאלץ להקים את " המגן " . ראוי 
היה להזכיר בשם את אגודת השומרים הזאת , שפעלה ביהודה . בניל"י חשדו בו 
כי רצח את אבשלום פיינברג , והאשמה ליוותה את האיש ובני משפחתו עד לאחר 
מלחמת ששת הימים , כשנמצא קברו של אבשלום והבדווים גילו את האמת על מותו . 
היה מי שנתלה בסיבה רומנטית לרצח . אולם כשיצאו יוסף ואבשלום למדבר , יוסף 
עדיין לא פגש את שרה אהרונסון . שרה היתה לאחר מכן אהבתו הגדולה של לישנסקי , 
והוא היה הגבר שאהבה . גם בתו מודה בכך , ומספרת שאמה ידעה זאת , מפני 
שלישנסקי עצמו סיפר לה מיד . עבריה מספרת עכשיו את סיפור התאבדותה של שרה , 
כפי שהצטייר בעיניה כילדה בת שש , וכפי ששמעה מאמה , שאתה שהתה בכלא . 
לישנסקי נתלה בידי הטורקים לאחר שנמסר להם על - ידי אנשי " השומר " . אבל 
החרם עליו נמשך , עד שזכה לרהביליטציה חלקית , ורק לאחר שהימין פרש עליו 
את חסותו . אלה כמה מפרטי העלילה , אם כי לא כולם . עד היום אכן לא נעשה 
צדק עם לישנסקי , ותמוה גם מדוע דמויות מופלאות כשרה ואהרן אהרונסון , 
יוסף לישנסקי ואבשלום פיינברג אינם משמשים השראה ליוצרים ישראלים . מפמכתבת , 
3 , 2 , 82שנשותיו ואהבותיו של הסופר היהודי - הצרפתי אלבר כהן לא הצדיקו 
את הכותרת " נשים ואהבה " , ששימשה את " אפוסטרוף " של ליל - שבת . בעיני 
אלבר כהן , אומר הביוגראף שלו שבלט כגבר היחיד בחבורת הנשים שנאספה באולפן 
האישה סימלה את האנושות . זה לא מנע ממנו לרדות בנשים בחייו , לשקר , 
לכעוס , לנוע בין נדיבות רחבת - לב לקנאות צרת - עין , ותמיד לראות עצמו 
כמפתה הגדול . כהן ריכז בתוכו תכונות גבריות טיפוסיות שנשים , בניגוד להיגיון 
וסיסמאות השחרור , נמשכות אליהן . לנשים בספריו , לפי הביוגראף שלו , 
יש היבטים של גבריות ; ואילו הוא בחייו הדגיש את ההיבטים הנשיים שבאישיותו . 
הערה מעניינת זו לא זכתה לדיון . זהו הנושא האמיתי של " אורלנדו " , ספרה 
של וירגיניה וולף ביוגרפיה דמיונית של ידידתה הסופרת ויטה סאקוויל - ווסט 
שעלה על שולחן הדיונים וזה גם נושא שהעסיק את וולף . אספקט אחר של חיי נשים , 
אהבה תמורת כסף כאילו יש אהבה שאין לה תמורה עולה בדבריה של לור אדלר , 
אשה חכמה ומרשימה , שכתבה ספר על זנות בצרפת בין 0381 ל0391 . אדלר מנסה 
להגדיר זנות בניגוד גמור למושגים סטריאוטיפיים , ונקלעת לעבר הכללות רומנטיות , 
שלפיהן זונות הן מרדניות , פראיות וחופשיות . לצדה אלן דה - מונפראן , 
שזכתה בפרס גונקור על ספר המספר על אהבה לסבית , שהוגדר כאנרכיסטי . לא 
ברור למה . היא מואשמת על - ידי המשתתפות שבספר רק שוכבים ויולדים ילדים , 
ואינה מכחישה . 
