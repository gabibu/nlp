ועדי העובדים של בזק במרחב תל - אביב ובאזור המרכז , הטוענים לייצוגם של 
כמחצית מ005 , 9 עובדי החברה , הודיעו אתמול כי הם מפרקים את הנציגות המשותפת 
לעובדי בזק , שהקים לפני כחודשיים האגף לאיגוד מקצועי בהסתדרות , ומבטלים 
את הכרתם בוועד הארצי של עובדי החברה . הנציגות המשותפת , בת ששה חברים , 
הוקמה בניסיון לאחות את הקרע בין הוועד הארצי של עובדי בזק לבין הוועדים 
בתל - אביב והמרכז . הנהלת בזק ראתה בהקמת הנציגות המשותפת צעד חיובי , 
על רקע ההכנות שעושה החברה להנפקת המניות הגדולה בבורסה . הוועדים במרחב 
תל - אביב ואזור המרכז שיגרו אתמול מכתב ליו"ר האגף לאיגוד מקצועי , חיים 
הברפלד , שבו הם מנמקים את החלטתם לפרק את הנציגות המשותפת בכך שהיא " לא 
קידמה שום נושא הנוגע לעובדים " . מרכז הוועדים בתל - אביב , שמעון נחמה , 
אמר אמש ל"הארץ " כי במקום לעסוק בשיפור תנאי העובדים , עוסק יו"ר הוועד 
הארצי , משה כהן , " בהעברת עובדים ממחנה למחנה " . ועדי העובדים במרחב 
תל - אביב ואזור המרכז של בזק החליטו לפעול מעתה באורח נפרד , ואמש כבר 
פנו לשרי האוצר והתקשורת וכן לרשות לניירות - ערך , בדרישה לדחות את הנפקת 
המניות של בזק עד לקיום בירור בכל הנושאים הקשורים להנפקה , כדבריהם . 
