חייל מילואים , סמ"ר דוד ברוך ( 73 ) מאשקלון , נהרג אתמול מכדור שפלט 
מפקדו , לאחר מרדף אחר מיידי אבנים באיזור הכפר מאלק ליד רמאללה . מתחקיר 
שנערך בשטח עולים הפרטים הבאים : אנשי מילואים של השריון היו בסיור שגרתי 
באיזור רמאללה . מפקד הסיור , קצין בדרגת סרן , הורה לרדוף אחרי כמה צעירים 
שיידו אבנים לעבר חיילים . הקצין , סגן מפקד הפלוגה , ירה לעבר מיידי האבנים 
ששה כדורים חיים , אך לא פגע בהם . רוב אנשי הכוח השתמשו בכדורים חיים , 
למרות שבצה"ל טוענים כי משתמשים רק בכדורי פלסטיק וגומי . בסיום המרדף ולאחר 
שהכוח לא הצליח לתפוס את מיידי האבנים , חזרו החיילים לרכבם ואז , בניגוד 
להוראות , לא ביצע הקצין את נהלי הבטיחות של פריקת נשק . הסתבר , שבנשקו 
האישי של הקצין נותר כדור , שפגע בנהגו והרגו במקום . הכדור פגע בחזה של 
החייל . למקום הוחשו מיד רופאים והחייל הנפגע הועבר במסוק לבית החולים , 
אך לא נותר אלא לקבוע את מותו . למקום הגיעו גורמים בכירים בצה"ל מפיקוד 
המרכז , אשר סגרו את האיזור . כמו כן הגיע לשטח מפקד כוחות צה"ל ביהודה 
ושומרון , תא"ל יעקב אור , אשר החל בביצוע תחקיר . הקצין עצמו נעצר לחקירה . 
גורמים בכירים בפיקוד המרכז מסרו , כי לא ברור מדוע השתמש הקצין השתמש בכדורים 
חיים , מאחר שישנן הוראות מפורשות , שלא להשתמש בכדורים חיים אלא בירי 
של כדורי פלסטיק וגומי . המנוח היה אב לילדה . אשתו היא קצינת הקישור של 
היחידה . תושב הכפר גפנא , באזור רמאללה , נורה אתמול ונהרג , כנראה על 
רקע חשד לשיתוף פעולה עם השלטונות . תושבים ברמאללה סיפרו כי ההרוג , מוחמד 
עבד אמירה , בן 25 , היה מוכר כמשתף פעולה שהחזיק נשק ברישיון . אלמוני 
ירה בו שני כדורים , שפגעו בחזהו ובראשו . גופתו הועברה לבית החולים הממשלתי 
ברמאללה , משם נלקחה לבדיקה במכון הפתלוגי באבו כביר . מקורות פלשתינים 
דיווחו כי בתקריות יידוי אבנים בשכם בסוף השבוע , נפצע נער בן 61 בידו 
מירי חיילים . נער נוסף , בן 41 , נלכד . ביום חמישי בערב התפוצץ מטען 
חבלה מאולתר לצד הכביש המוליך לתקוע . כתוצאה מהפיצוץ לא נגרם נזק ולא 
היו נפגעים . קפידבינזרועות הביטחון , בשיתוף עם היחידה המיוחדת למלחמה 
בטרור של מג"ב , לכדו ביום ששי חוליית מחבלים בכפר סילוואן שבירושלים . 
לארבעת חברי החוליה מיוחס ביצוע של כמה פיגועים באיזור . בין השאר רציחתו 
של מי שנחשד על ידם בשיתוף פעולה יאסין אסכפי , שעבד כגנן בעיריית ירושלים 
בחודש יולי האחרון . חברי החוליה הפכו למבוקשים , לאחר שחלק מהם נעצרו בידי 
זרועות הבטחון לפני כמה שבועות . במהלך מבצע לכידת החוליה , ביום שישי 
האחרון , נורה , נפצע ונעצר אחד מחבריה . הוא נפצע בכתפו ואושפז בבית 
החולים הדסה עין כרם . שני נערים בני 51 נעצרו אתמול סמוך לשעה שש בערב , 
בכניסה להר הבית . בבדיקה בכליהם נמצאו שני בקבוקי תבערה , מוכנים להפעלה . 
השניים הועברו לחקירה . המשטרה בודקת חשד , כי הכוונה היתה לעשות שימוש 
בבקבוקים נגד נקודת המשטרה שעל ההר , וכן אפשרויות נוספות . אתמול הוצתו 
בירושלים שלוש מכוניות , בעיקר באיזור צאלח א דין . בכך הגיע ל31 , מספר 
המכוניות שהוצתו בבירה בתוך כשבוע . אתמול , סמוך לשעה 7 בערב עלה באש 
רכב מסוג סיטרואן ברחוב אבן בטוטה שבמזרח העיר . הרכב שייך לחברת השכרה . 
חצי שעה קודם לכן עלה באש רכב נוסף ברחוב צאלח א דין . בשעות הצהרים של 
שבת הוצת רכב מסוג טרנספורטר , השייך לערבי ישראלי , שחנה מאחורי הדואר 
בצאלח א דין , וחצי שעה מאוחר יותר נעצרו 4 צעירים ערבים באותו איזור , 
לאחר שהחדירו סמרטוט לתוך פתח הדלק של רכב ישראלי חונה . החשד הוא כי גם 
כאן מדובר בנסיון הצתה . שני נוסעים ישראלים נפצעו קל משברי זכוכית לאחר 
שבקבוקים ריקים הושלכו לעבר סובארו שבה נסעו , ברחוב צאלח א - דין . הדבר 
היה בשעות הצהרים . הם קיבלו טיפול על ידי מד"א במקום . קפידבינצה"ל יטיל 
עוצר כללי על שטחים נרחבים ביהודה ושומרון וכן במקומות נרחבים ברצועת עזה , 
אך לא ברור אם יוטל עוצר כללי , או סגר על כל רצועת עזה . בתוך כך , 
בהפרות סדר שהיו במשך ימי ששי ושבת ברצועת עזה , נפצעו חמישה תושבים . 
מקורות צבאיים הדגישו , כי ישנה ירידה באלימות בשטחים , אך יחד עם זאת 
עדיין יש הפרות סדר ופצועים כמעט יום יום בעיקר במחנות הפליטים ברצועה . 
עוד ציינו המקורות , כי מאז הפלישה של עיראק לכווית יש תמיכה גלויה בסאדם 
חוסיין בשטחים , בעיקר על ידי צעירים מהפתח אך פחות מתומכי החמאס . בשבוע 
שעבר קרא אחד ממנהיגי החמאס ד"ד עבדל עזיז רנטיסי , אשר שוחרר לאחרונה 
ממאסר , לעיראק , לסגת מכווית ולאפשר לכווית לבחור את הנהגתה . 
