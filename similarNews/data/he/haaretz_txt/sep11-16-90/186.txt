סובבים באפס מעשה ברחובות אדיס אבבה , בירת אתיופיה . הם נהרו לשם מאזורי 
מגוריהם , בכפרים שבחבל גונדר , במשך החודשיים האחרונים מתוך תקווה שעד 
מהרה יעלו על מטוסי " אל על " וימריאו לישראל . אולם בהגיעם לעיר הבירה 
הוברר להם ששערי היציאה ננעלו . הגנרל היילה מרים מנגיסטו החליט לבלום את 
גל יציאת היהודים . ישראלים שחזרו מביקור באתיופיה מספרים כי 61 אלף היהודים 
חיים בתנאים קשים . השלטונות אינם מתירים להם לקבל רשיונות תעסוקה . עשרה 
עובדי הסוכנות היהודית , בראשות מיכה פלדמן , מנהל האגף לעולי אתיופיה 
במחלקת העלייה של הסוכנות , וכמה שליחים של ארגון גוינט העולמי , משקיעים 
מאמצים עצומים כדי לאפשר ליהודים תנאי חיים מניחים את הדעת . הם נותנים 
להם דמי מחיה ( 002004 ביר לחודש ) , בעוד המשכורת הממוצעת באדיס אבבה 
היא 031 ביר בלבד . הם מסייעים להם לשכור דירות וחדרים בשכונות הסמוכות 
לבניין השגרירות ומספקים להם שמיכות וציוד אלמנטרי אחר . הם מעניקים להם 
טיפול רפואי בסיסי ( חיסונים נגד שחפת ונגד דלקת קרום המוח ) . בקרב הקהילה 
פועל בית - ספר יהודי , שבו לומדים כ002 ילדים במשמרות , אולם הוא איננו 
עונה על הצרכים . בשבוע שעבר החליטה ההסתדרות הציונית להקים בית - ספר נוסף . 
ראש המחלקה לחינוך ותרבות תורני בתפוצות , יצחק מאיר , התבקש על - ידי 
יו"ר הנהלת הסוכנות שמחה דיניץ לגבש את תוכניות הלימודים , תוך כדי הסתייעות 
בצוותים מיוחדים שרכשו בעבר ניסיון רב בשליחויות חינוכיות בריכוזי היהודים 
בכפרי אתיופיה . אולם חרף עבודתם המסורה של שליחי הסוכנות וגוינט , סובלים 
רבים ממחלות , ובעיקר תינוקות וילדים . על - פי הערכות , נפטרו בחודשים 
האחרונים יותר ממאה יהודים ממחלות . במצב זה גברו הייאוש , חוסר האונים 
והאכזבה של היהודים , שרק בגלל היותם מאופקים ומופנמים הם אינם מפגינים 
את מורת רוחם ומרירותם כלפי ממשלת ישראל . באחרונה שבו מביקור באתיופיה מנהל 
מחלקת התפוצות במשרד החוץ , מיכאל שילה , ומנכ"ל מחלקת העלייה בסוכנות 
ארנון מנטבר . אחרי שעמדו מקרוב על מצבה של הקהילה היהודית , שוחחו עם 
אנשי השגרירות , שליחי הסוכנות וראשי הקהילה היהודית , הם דיווחו להנהלת 
הסוכנות על רשמי ביקורם . בגלל רגישות הנושא הם נמנעים ממתן ראיונות לתקשורת , 
אולם מהתבטאויות פומביות של שר הקליטה יצחק פרץ , סגנית שר המדע ח"ך גאולה 
כהן , יו"ר הנהלת הסוכנות שמה דיניץ וראש מחלקת העלייה אורי גורדון , מצטיירת 
תמונה עגומה ומדאיגה לגבי סיכויי יציאתם של יהודי אתיופיה . דיניץ התרעם 
באחרונה על כך שראשי הקהילה האתיופית בארץ זקרו אצבע מאשימה לעבר הממשלה 
והסוכנות , שאינן עושות די להצלת שארית הפליטה באדיס אבבה . הוא אמר שהממשלה 
והסוכנות עושות כל מאמץ כדי לחדש את יציאת היהודים , שהופסקה בראשית חודש 
יולי ( עד אז עלו מדי חודש כ005 עולים מאתיופיה ) . ראש מחלקת העלייה , 
אורי גורדון , קרא לשר הבריאות אהוד אולמרט לשגר משלחת רפואית לאדיס אבבה , 
כדי שתושיט סיוע ליהודים שלקו במחלות . בדיונים פנימיים שהתקיימו בסוכנות 
הביעו שליחים ששבו מאדיס אבבה התנגדות לשיגור משלחת רפואית מישראל . הם 
ציינו כי אין צורך בכך , משום שלגוינט יש הסכם עם קואופרטיב של רופאים מקומיים 
שבבעלותו בתי - חולים ומרפאות , והרופאים המקומיים מכירים טוב יותר את שיטות 
הטיפול במחלות אלה מאשר רופאים ישראלים . כן הדגישו כי הממשל האתיופי מתנגד 
בתוקף לשיגור רופאים מישראל , וכי באחרונה חלה ירידה משמעותית בהיקף התמותה 
והמחלות בקרב היהודים . קפמאבינישראלים , ביניהם עולים ותיקים מאתיופיה , 
ששבו מביקור בארץ מוצאם , סיפרו שכל היהודים שהגיעו מן הכפרים שבצפון המדינה 
לאדיס אבבה עברו טיפול רפואי ראשוני וכן ראיונות ובדיקת זכאות בבקו"ם ( 
בסיס קליטה ומיון ) מאולתר , שהוקם בסמוך לבניין השגרירות הישראלית . 
כל מי שעבר את הבדיקה היסודית קיבל דמי קיום למשך חודשיים . אבל ראשי הקהילה 
האתיופית בישראל מודאגים מהמצב . הם מוטרדים מהדיווחים על מעשי ביזה ושוד 
שנעשו אצל היהודים בידי מקומיים . הם אינם מסתירים את זעמם על הממשלה והסוכנות . 
בכינוס מחאה שיזמו הם הטיחו ביקורת חריפה נגד הממשלה והסוכנות והחליטו לפתוח 
בשבוע הבא בהפגנה ממושכת . רחמים אלעזר , מזכיר ארגון - הגג של עולי אתיופיה , 
טוען כי היהודים משמשים קלף מיקוח בידיו של הגנרל מנגיסטו , התובע סיוע 
תמורת נכונותו לאפשר את יציאת היהודים . אלעזר אומר בכאב : " אולי הממשלה , 
המתקשה במציאת פתרונות דיור ותעסוקה לעולי בריה"ם , המגיעים בהמוניהם , 
איננה רוצה כלל את יהודי אתיופיה ולכן איננה נאבקת במלוא המרץ ליציאתם " . 
האשמות אלה בוודאי מוגזמות , אבל אין ספק שהעולים מאתיופיה עברו משבר 
קשה עקב המעבר החד מתנאי החיים הכפריים באתיופיה לתנאים בארץ . התלאות 
הרבות שהיו מנת חלקם בעת הנדודים בדרכים שונות , כשהם סובלים מביזה , 
רצח , אונס ורעב , ותחושת האשם בשל אובדן חלק מבני משפחותיהם שלא עמדו 
במאמץ הנדודים , נתנו בהם את אותותיהן . שיעור מקרי ההתאבדות בקרב עולי 
אתיופיה גבוה מאשר בקרב עולים ממדינות אחרות . בשלב זה קשה לחזות מתי יפתחו 
שוב שלטונות אתיופיה את שערי היציאה ליהודים . על - פי פרסומים זרים , 
מופעלים על ראשי הממשל באדיס אבבה לחצים כבדים ממדינות ערב , לבל יתירו 
את יציאת היהודים . מנגיסטו מצפה לכך שישראל תפעיל את השפעתה על ארה"ב ( 
באמצעות המנהיגים היהודים בארה"ב ) כדי שתסייע לארצו , ועד לקבלת הסיוע 
הכספי הוא ימנע את המשך תהליך איחוד המשפחות . עתה לא נותר אלא לקוות שתהליך 
עלייתם ההמונית של יהודי אתיופיה , שהחל בשלהי 4891 ב"מבצע משה " כאשר 
בתוך חודשים ספורים הובאו ארצה כרבבת יהודים ולאחר מכן , בקצב אטי יותר , 
כ000 , 8 עולים נוספים יושלם , ו61 אלף היהודים החיים כפליטים באדיס אבבה 
יתאחדו עם משפחותיהם בארץ . 
