פאריס ( מיוחד ל"הארץ " ) . אלפי חקלאים הפגינו אתמול במקומות שונים בצרפת , 
במחאה על המצב הקשה , שאליו נקלעה החקלאות במדינה , עקב הבצורת וייבוא 
מוצרים מתחרים במחירים זולים . במספר מקרים הגיעו המפגינים לידי התנגשות 
עם כוחות המשטרה . במהלך ההפגנות הושלכו בקבוקי תבערה , הוצתו צמיגים , 
ונפרצו שערים של מוסדות ממשלתיים . כוחות המשטרה הפעילו כוח כדי לפזר את 
ההפגנות והשתמשו בגאז מדמיע . במהלך ההתנגשויות נפצעו כמה שוטרים ומפגינים . 
ההפגנות שנערכו אתמול , היו השיא בסידרה של הפגנות התובעות מן הממשלה תוכנית 
סיוע לפיתרון מצוקתם של החקלאים . בימים האחרונים המשיכו חקלאים צרפתיים 
להציב מארבים למשאיות המובילות בעלי חיים המיועדים לשחיטה , ממדינות שכנות . 
בעבר העלו אותם החקלאים באש , שחטו אותם והשליכו את איברי בעלי החיים לרחוב . 
באחד המקרים אף הציגו מפגינים ראש כרות של עגל לראווה מול מצלמות הטלוויזיה . 
גם יבולי החקלאות בצרפת הם באיכות גרועה , כתוצאה מהבצורת . תוכנית שהציע 
משרד החקלאות הצרפתי לסייע לחקלאים , נתקבלה בביקורת קשה בצרפת . לפני ימים 
אחדים תבעה נציבות הקהיליה האירופית , העוסקת בנושאי חקלאות , ששלטונות 
הצרפתיים ינקטו צעדים להעמדתם של אלה הפוגעים בסחורה מיובאת לדין וכן לפצות 
את החקלאים האירופיים הניזוקים מהפגנותיהם של הצרפתים . 
