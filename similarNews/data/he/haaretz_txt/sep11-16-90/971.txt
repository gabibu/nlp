קבוצת הכדורסל של הפועל חיפה תופיע למשחקי הליגה הלאומית , אם תקבל היום 
ארכה של שבוע , כדי להביא לארץ שחקני חיזוק . כך הוחלט אמש באגודה . מנכ"ל 
הפועל חיפה , יעקב חביב , יבקש היום מאיגוד הכדורסל ארכה של שבוע ואם יקבלה , 
יגיעו ארצה שני זרים , גף היסטון וגף בילדר . יחד עימם יבואו שני מתאזרחים 
הנחשבים כמוקפאים , דייויד רוס , ששיחק בהפועל רמת גן , בהפועל עפולה 
ובמכבי נתניה , ומייקל פייגנבוים , ששיחק עונה וחצי באליצור קרית אונו . 
יו"ר הקבוצה יהיה דב שטיין . מזכיר ההסתדרות במחוז חיפה , אורי אגמי , 
לוחץ על האנשים המטפלים בהפועל , לעשות כל מאמץ שלהפועל חיפה תהיה קבוצה 
ולא לפגוע באלפי אוהדיה . 
