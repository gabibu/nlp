" בתוכנית הכלכלית יש נקודות חשובות . מפלגת העבודה צריכה לתת את ידה ולהשמיע 
את קולה , להיות חלק מן המאמץ הכולל של יעדי התוכנית שתאפשר קליטת עולים . 
אם נחמיץ הזדמנות זו , לא נסלח לעצמנו " . דברים אלה אמר שלשום ח"ך משה 
שחל , במועדון הכלכלי - ימי בחיפה . שחל אמר כי מפלגת העבודה לא צריכה לאמץ 
קו התנגדות לתוכנית הכלכלית : " ערב השנה החדשה חייב העם כולו להתייצב 
ולומר : אנו מוכנים לתת כתף , לעזור ולסייע כדי שהקליטה תהיה טובה עד כמה 
שאפשר " . בהתייחסו לפרשת דרעי אמר שחל כי מפלגת העבודה לא צריכה לתת ידה 
לפעולה פרלמנטרית , פוליטית , או קואליציונית אם ש"ס תעזוב את הממשלה . 
אם מישהו במפלגתו יתפתה למהלך כזה , אמר , הוא יפעל לסיכולו . לגבי המשבר 
במפרץ אמר ח"ך שחל כי כל פשרה שתותיר את סאדם חוסיין על כיסאו משמעותה אי - 
יציבות במזרח התיכון . המשך הנוכחות הצבאית המסיווית האמריקאית בסעודיה 
בלי פעולה שתוריד את סאדם חוסיין מכסאו תתקבל כניצחון של המנהיג העיראקי 
בעולם הערבי . 
