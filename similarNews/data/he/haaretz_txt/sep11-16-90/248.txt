צידון ( ע"ר ) . שביתה כללית גרמה אתמול לסגירת צידון , זה היום השני 
ברציפות . השביתה באה כמחאה על הקרבות שפרצו בסוף השבוע בין אנשי ערפאת 
לאנשי אבו - נידאל . הכריזו עליה ארגוני השמאל והמוסלמים במקום , והתמיכה 
בה היתה כללית עקב חששות לחידוש הקרבות בין שני הארגונים . אנשי ערפאת הצליחו 
בסוף השבוע לסלק את אנשי אבו - נידאל מעין - חילווה , לאחר 3ימי קרבות בהם 
נהרגו כ07 איש . תושבי צידון חוששים מהתפשטות הקרבות אל העיר , לאחר שכמה 
עשרות מאנשי אבו - נידאל שיצאו מהמחנה , התבצרו באזורים מזרחית לעיר ובעיר 
עצמה . אנשי ערפאת ואבו - נידאל ניהלו שיחות בלתי - ישירות ביניהם , על 
סגירה הדדית של מפקדותיהם בצידון כדי למנוע הפיכת העיר לשדה הקרב . אולם 
עד כה סירבו אנשי אבו - נידאל לסגת מהעיר . 
