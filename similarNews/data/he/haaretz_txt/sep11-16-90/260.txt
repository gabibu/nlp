המאבק של לשכת סוכני הביטוח בישראל נגד שיווק ביטוחים במערכת הבנקאית הוא 
אחד מנושאי הדיון בכינוס החמישי לביטוח אלמנטרי שנפתח אתמול בחיפה , בהשתתפות 
אלף איש . במסיבת עיתונאים שנערכה אתמול גילה אברהם רייף , יו"ר לשכת סוכני 
הביטוח כי תזכיר בעניין המגמה להתיר למערכת הבנקאית לעסוק בשיווק ביטוחים 
הוגש באחרונה למפקח על הבנקים ולמפקח על חברות הביטוח , וכן לחברי ועדת 
הכספים של הכנסת . עד כה התקבל רק אישור על קבלת התזכיר , והנושא טרם 
טופל . " מניסיון לא רחוק , מוועדת בייסקי , אנו יודעים איך הבנקים יכולים 
להתנהג " , אמר רייף . " הם יכפו על הלקוחות לבטח את עצמם אצלם בלי להתחשב 
בטובתם " . עוד נטען בתזכיר כי ענף הביטוח התפתח להיקף של % 5 מן התל"ג בזכות 
מערכת שיווק מקצועית . כניסת המערכת הבנקאית לשיווק ביטוח עשויה להשיג תוספת 
שולית לא גדולה , אולם יחד עם זאת אין ספק כי תפגע קשה בציבור סוכני הביטוח , 
פרנסתם ועיסוקיהם המקצועיים . 
