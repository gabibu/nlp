הדיון בקשר בין קולנוע ופסיכואנליזה , התמקד בארץ עד כה בעיקר בשאלת ייצוגו 
של המטורף על הבד . השבוע תינתן לנו הזדמנות לראות היבטים רבים נוספים . 
בסינמטק התל - אביבי , ביום חמישי וששי , בשיתוף פעולה עם " חדש - אות " , 
ביטאון התנועה הפרוידיאנית בישראל , ייערכו שני מפגשים עם התיאורטיקן היוגוסלווי 
סלבוי זיזיק . נתקלתי לראשונה בשמו של זיזיק , כאשר ב6891 , בכתב העת היוקרתי 
" אוקטובר " , שיוצא לאור בניו - יורק , התפרסם פרק מספר שהוא כתב על אלפרד 
היצקוק , ושמו , " כל מה שרצית תמיד לדעת על זאק לאקאן ולא העזת לשאול 
את היצקוק " . הספר פועל בצומת התיאורטי האקטואלי ביותר , המפגיש בין התיאוריה 
הקולנועית והתיאוריות של הפסיכואנליטיקן זאק לאקאן ואנליטיקאים אחרים . זיזיק 
טוען שמטרתו , בספר , אינה לבאר את יצירתו של היצקוק דרך לאקאן , אלא 
את לאקאן דרך הקולנוע של היצקוק . הבחנה זו שיודעי לאקאן יידעו להעריך 
מצביעה על מחויבותו המהותית של הדיון לגעת בהגדרת יעדיו , מיקומו וזהותו 
של האובייקט בתוכו . במרבית כתביו מציע זיזיק קריאות פסיכואנאליטיות , 
ובעיקר לאקאניות , של תופעות תרבותיות , היסטוריות ואידיאולוגיות שונות : 
מהסטליניזם ועד לספרות הבלשית . זיזיק נולד בלובליאנה ב9491 , למד פילוסופיה 
וסוציולוגיה באוניברסיטה שם , ופסיכואנליטיקה בפאריס . עבודת הדוקטורט 
שלו הציעה קריאה פסיכואנליטית של הגל , ובהמשך עבודתו הוא הציע קריאות דומות 
בכתבי מרקס והיידגר . השנה מובטח לנו שכמה מספריו יתורגמו לאנגלית , כולל 
" מבוא לתיאוריה הלאקאניאנית , בעזרתה של התרבות הפופולרית " . במפגש הראשון 
( מחר , בשעה 00 : 91 ) ירצה זיזיק על " הקול והמבט בקולנוע של היצקוק " 
ויוקרן סרטו " האיש שידע יותר מדי " ( הגרסה השנייה , משנת 6591 ) . 
ביום ו , בשעה 00 : 01 בבוקר , ירצה זיזיק על " הסופר - אגו האמהי בסרטי 
היצקוק " , ולאחר הקרנת הסרט " פסיכו " ( וכי ניתן לחשוב על סרט אחר בהקשר 
זה ? ) ייערך דיון בהשתתפותו . אחד הנושאים החוזרים ונשנים בתיאוריה הקולנועית 
מאז ראשיתה , הוא הקשר בין הקולנוע והחלום . הולדתם המקבילה כמעט של הפסיכואנליזה 
והקולנוע מספקת לדיון זה את מסגרתו הנרטיווית , ובתהליך תיאורטי מתפתח זה 
תופשת יצירתו של היצקוק מקום מרכזי , שהולך ומתרחב . לא רק שברבים מסרטיו 
הוא ייצג אותו ישירות ( למשל , ב"עולם השכחה " שלו , שמחבר בין הקולנוע 
והחלום , הפסיכואנאליזה והעלילה הבלשית ) , אלא שכל סרטיו מציעים את עצמם 
לפרשנות שמחדדת דיון זה ומגדירים את תחומיה של הקריאה הפסיכואנאליטית של 
הטקסט הקולנועי . אין זה מפתיע לפיכך שיותר מכל יוצר אחר , מתרכזת כיום 
התיאוריה הקולנועית בהיצקוק ובסרטיו . הדיון בקשר בין הקולנוע והפסיכואנליזה , 
והיחס ההולך ומשתנה ליצירתו של היצקוק , החל משנות החמישים , הם שניים 
מהקווים העלילתיים החשובים והמשמעותיים ביותר בהתפתחותה של התיאוריה הקולנועית , 
והם חוצים זה את זה , באופן מרתק במיוחד , בכתביו של זיזיק . המפגשים 
עמו יספקו לנו הזדמנות נדירה מאוד , בארץ , להתעמת ישירות עם התיאוריה 
הקולנועית בת זמננו . אולי זה יפתח פתח לדיון קולנועי מסוג אחר בארץ . 
זה יוכיח , לפחות , שאפשר לדבר על קולנוע גם אחרת . 
