הפלישה העיראקית לכוויית זיעזעה את יסודות מדיניותה של איטליה במזרח התיכון . 
מדיניות זו מבוססת על איזון מחושב ועדין בין אינטרסים כלכליים חשובים באזור , 
חובותיה של איטליה כלפי נאט"ו והקהילייה האירופית , רגישות ללחצים של הוותיקן 
וכן שאיפה מושרשת להוות גורם בעל משקל באזור . אין זו הפעם הראשונה שבה 
עמדה מדיניותה של איטליה במבחן המציאות : ב4891 שיגר קדאפי טיל למימי האי 
האיטלקי לאמפדוזה . ממשלת איטליה דרשה משגרירה בטריפולי לחזור להתייעצויות 
ממושכות , אבל לא סגרה את השגרירות . ב5891 , אחרי חטיפת אוניית הנוסעים 
אקילה לאורו , יירט מטוס אמריקאי את מטוסו של אבו - עבאס וכפה עליו לנחות 
בבסיס נאט"ו בסיגונאלה שבסיציליה . רומא איפשרה לאבו - עבאס להימלט ויחסיה 
עם ואשינגטון סבלו מכך לתקופת מה . רומא גם הביעה מחאה לאחר שמפציצי הצי 
הששי הפציצו את טריפולי , באפריל 6891 . איטליה תלויה יותר מכל מדינה אחרת 
בקהילייה האירופית בנפט הערבי , מפני שלא הצליחה לפתח מקורות אנרגיה חלופיים . 
היום , כמו בראשית שנות השבעים , הנפט הוא מקור של יותר מ%08 מכלל האנרגיה 
במשק האיטלקי . חלקו הגדול מגיע ממדינות ערב . לאיטליה השקעות גדולות ברוב 
ארצות ערב . היקף האינטרסים של חברות איטלקיות בפיקוח ממשלתי בעיראק הוא 
משמעותי ביותר . לכך יש להוסיף את האינטרסים של חברות פרטיות ואת האשראי 
הנוח שהעניק לממשלת עיראק הבנק האיטלקי הגדול ביותר , ה"בנקה נציונאלה דל 
לאבורו " . על - פי ההסכם הראשוני שימש אשראי זה בעיקר למימון רכישת ציוד 
צבאי ונשק לא רק באיטליה אלא גם בבריטניה ובמערב - גרמניה . קפמאבינהקו 
הפילו - ערבי של איטליה ניזון גם מאינטרסים של הכנסייה הקתולית במדינות המוסלמיות , 
שבהן מיליוני מאמינים נוצרים . המפלגה הקומוניסטית הגדולה תומכת בקו זה 
באופן מסורתי מאז מבצע קדש , ובשנים האחרונות שותפים לו מרבית הכוחות הפוליטיים 
באיטליה . מכאן ניתן להבין את היסוסיהם של קברניטי מדיניות החוץ האיטלקית , 
דמו - נוצרים ממפלגתו של ראש הממשלה , גוליו אנדריאוטי , וסוציאליסטים , 
אנשיו של שר החוץ , גאני דה - מיקליס . תחילה הזדהתה איטליה עם המחאה 
נגד כיבוש כוויית ועם החלטת האמריקאים למנוע פלישה לסעודיה . רומא נענתה 
מיד לבקשתה של ואשינגטון לאפשר לה להשתמש בבסיסי נאט"ו למטוסיה . בו - זמנית 
הפעילה את קשריה בארצות ערב : משלחות ואישים רבים יצאו לבירות הערביות . 
בתוניס נפגש מדינאי איטלקי עם יאסר ערפאת ומסר לו איגרות מראש הממשלה ומשר 
החוץ . איטליה ביקשה להגן על אזרחיה בעיראק ובכוויית , אבל כפי שהתברר 
עד מהרה לא הצליחה בכך . למרות היחסים הטובים עם בגדד נחשבו אזרחיה לבני 
ערובה , כמו כל יתר הזרים . התמיכה הממשית במאמצים לעצור את סדאם חוסיין 
התגבשה רק מתוך היסוסים רבים . תחילה שלחה רומא שלוש אוניות מלחמה ( שתי 
פריגטות ואוניית סיוע אחת ) למזרח הים התיכון , בסביבות טורקיה . בדיון 
חריף בפרלמנט התנגד הרוב הקומוניסטי גם לכך . דה - מיקליס הסביר בסוף אוגוסט 
כי העמדה האיטלקית דומה למדיניותן של מערב - גרמניה ושל יפאן , שתי המדינות 
שנחלו ביחד עם איטליה מפלה במלחמת העולם השנייה ( הסבר משונה למדי לגבי 
עם הרואה את עצמו קורבן לפאשיסטים ולנאצים ) . אנדריאוטי אמר בתשובה לדברי 
הביקורת החריפים של מרגרט תאצר , כי איטליה מייחסת חשיבות מירבית לעובדה 
שהפעם פועלת הקהילייה האירופית בצורה מאוחדת , וכי רומא , נשיאת הקהילייה 
עד דצמבר , פעלה רבות בכיוון זה . אנדריאוטי התייחס גם למאמר שפורסם בביטאון 
הוותיקן , ה"אוסרבטורה רומאנה " , שעסק בצורך למצוא פתרון מהיר לשלוש הבעיות 
הגדולות במזרח התיכון משבר המפרץ , הסכסוך הישראלי - פלשתיני ומלחמת האזרחים 
בלבנון . רק במחצית השנייה של אוגוסט ניתנה הוראה לשלוש האוניות האיטלקיות 
להפליג לכיוון המפרץ הפרסי . בסוף השבוע הראשון בספטמבר הודיעה איטליה על 
תמיכתה באמברגו אווירי והבהירה שהיא רואה באמברגו טוטלי אמצעי חשוב ביותר 
למניעת מלחמה . כשהועלתה במוסקווה ההצעה לכנס ועידה בין - לאומית בנושא המזרח 
התיכון נקטה איטליה עמדה זהירה , אף שבעבר היתה תומכת נלהבת ברעיון . 
דה - מיקליס הזכיר בהקשר זה את הצעתו מראשית הקיץ להועיד " ועידת הלסינקי " 
ים תיכונית , שם קיווה להניח את היסוד להתקרבות והבנה בין הצדדים . קפמאבינמטרתם 
של מעצבי המדיניות ברומא היא שחרור כוויית , אבל במישור הצבאי איטליה מנמיכה 
את קולה והשתתפותה מוגבלת למשלוח אוניות שרובן רחוקות מאזור המתיחות . עם 
זאת ציין מזכיר המפלגה הסוציאליסטית , בטינו קראקסי , שיש לו השפעה רבה 
על המדיניות האיטלקית , שאם תפרוץ מלחמה לא תוכל איטליה לעמוד מנגד . בולטת 
האכזבה מאש"ף ומאי - יכולתו להתערב לטובת בני הערובה ובעיקר מהתייצבותו 
לימין בגדד . דה - מיקליס אמר שאש"ף שגה קשות וכי אילו תמך ערפאת בעמדת 
מתנגדי הפלישה לא יכלו ממשלות ישראל להימנע מלשאת - ולתת עם ארגונו . ייתכן , 
אמר , שאם יתמיד אש"ף בעמדתו תצטרך רומא לבחון מחדש את מדיניותה . עם 
זאת , רומא משוכנעת שהבעיה הפלשתינית היא פצצת זמן מסוכנת וכי יש לפעול 
בדחיפות כדי למצוא לה פתרון סביר . ברומא מבינים כיום יותר את הרגישות הישראלית 
לבעיות ביטחוניות ומכבדים את ההערכה הישראלית על עיראק , שרק מעטים התייחסו 
אליה ברצינות בעבר . בינתיים כבר מורגשת השפעת המשבר על הכלכלה . קצב האינפלציה , 
שירד ביולי , התחיל לעלות מחדש . בהתחלה העלתה הממשלה את מחירי הדלק , 
אבל בשלב השני הוחלט להקפיא את עליית המחירים . השמירה על המחירים מתבצעת 
באמצעות צמצום ההיטלים על הדלק . המשבר במפרץ החמיר בעיות שהיו קיימות עוד 
לפניו , כמו קשייהם של מגזרים שונים להתמודד עם תחרות בין - לאומית וגירעון 
תקציבי גבוה , המאיים על כלכלת איטליה ועל השתלבותה המלאה בכלכלת הקהילייה . 
בקרוב תובא תוכנית לקיצוצים בתקציב לאישור הפרלמנט , שתהיה חמורה יותר 
מכפי ששיערו תחילה . היבט חשוב נוסף הוא חוסר יציבותה של ממשלת אנדריאוטי . 
מתנגדי הממשלה טוענים כי היא אינה עושה מספיק כדי להתמודד עם הבעיות החמורות 
העומדות בפניה המצב הכלכלי הקשה והמאבק נגד הפשע המאורגן . אבל בעיקר סובלת 
ממשלה זו מהתחרות הקשה בין שני פלגים במפלגת הרוב זה של ראש הממשלה וזה 
של מתנגדו החריף , ראש הממשלה לשעבר דה - מיטה . כשקיבלה איטליה את נשיאות 
הקהילייה האירופית חשבו רבים ברומא שכדאי לדחות את המשבר הממשלתי עד לסוף 
השנה . עכשיו , בעיצומו של משבר בין - לאומי , הוא בוודאי יידחה שוב . 
אנדריאוטי נהנה אפוא בעקיפין מהפלישה העיראקית לכוויית . 
