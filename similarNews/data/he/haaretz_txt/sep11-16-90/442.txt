פקיסטאן ( ע"ר וע"ץ ) . שתי תביעות משפטיות נוספות הוגשו אתמול בלאהור 
נגד ראש ממשלת פקיסטאן המודחת , בנאזיר בוטו . התביעות עוסקות במכירת אדמות 
באיסלאמבאד להקמת מלון פאר ובהענקת חוזים למכירת גז נוזלי . כך אמר רשם 
בית המשפט , עבדול סלאם חוואר . התביעות הראשונות נגד ראש הממשלה לשעבר 
הוגשו לבית - דין מיוחד בקראצי ביום שני . בוטו הכחישה את ההאשמות וטענה 
כי היא חפה מכל פשע . " אני ישרה ולא עשיתי כל רע " , אמרה במסיבת עיתונאים 
לאחר הגשת התביעות הראשונות . בית המשפט בקאראצ"י , אחד מתוך 11 בתי משפט 
שהעמיד הנשיא גולאם אישאק חאן אחרי שהדיח את ממשלת בוטו בחודש שעבר , אמור 
לשמוע את ההאשמות הראשונות . חאוואר סרב למסור פרטים על התביעה שהוגשה בשמו 
של אישאק חאן , אולם אמר כי השמיעה תחל ב51 בספטמבר . אחת התביעות קשורה 
לתוכנית להקמת מלון " לייקוויו " באיסלאמאבאד , שעמד במרכז ההאשמות בדבר 
שחיתות , שהטילו יריביה הפוליטים של בוטו בחודש שעבר . הם האשימו את הממשלה 
לשעבר כי העניקה עדיפות להקמת המלון ומגרש גולף ומכרה את הפרויקט במחיר נמוך . 
מתנגדיה הפוליטים של בוטו טענו כי בעלה , איש העסקים אסיף עלי סארדארי היה 
קשור לתוכנית להקמת המלון . אם תורשע , לא תוכל בוטו להשתתף בבחירות ואף 
לא להחזיק משרה ציבורית במשך שבע שנים . יום רביעי הוא היום האחרון להגשת 
מועמדות לבחירות לאספה הלאומית , בהן מתחרים גם בוטו וזארדארי . שלושה שרים 
לשעבר בממשלתה של בוטו הואשמו בבתי המשפט המיוחדים ושניים נוספים נעצרו על 
ידי המשטרה לחקירה . 
