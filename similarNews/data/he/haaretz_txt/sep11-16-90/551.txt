ואשינגטון ( ע"ץ ) . ועדת הביון של בית הנבחרים אישרה שלשום המשך סיוע 
למורדים באנגולה . הסיוע יועבר באמצעות הסי - איי - אי . החלטה זו עולה 
בקנה אחד עם רצון הממשל , מסרו מקורות מהימנים בראה"ב . הוועדה אישרה גם 
את המשך תוכנית הסיוע למחתרת האנטי - קומוניסטית בקמבודיה ולמורדים באפגניסטאן , 
מסרו המקורות . ההחלטה בדבר הסיוע לתנועת המורדים באנגולה , " אוניטה " , 
התקבלה למרות מאמצי ממשלת אנגולה להביא להפסקת התמיכה . הסיוע הסתכם עד 
כה ב66 עד 001 מיליון דולר . פקיד בממשל מסר , כי ארה"ב התחייבה לתמוך 
באוניטה עד אשר יושג פיוס לאומי באנגולה . " הפסקת הסיוע רק תעודד אותם 
לחפש שדה קרב ולא פתרון מדיני " , אמר . נציג ממשלת אנגולה טען כי ממשלתו 
הכירה באוניטה והסכימה להכנס למשא ומתן כדי להביא לסיום מלחמת האזרחים , 
הנמשכת 51 שנה . פקיד הממשל טען כי החוקה האנגולית אינה מאפשרת הכרה במחתרת , 
כיוון שהיא קובעת שאנגולה היא מדינה שבה מפלגה אחת בלבד . 
