בון ( מיוחד ל"הארץ " ) . ארבע בעלות הברית ארה"ב , בריה"ם , בריטניה 
וצרפת יחתמו ב1 באוקטובר על הסכם מיוחד , הקובע שסמכויותיהן המיוחדות בברלין , 
המגבילות במידה רבה את הריבונות הגרמנית , לא יופעלו , למרות שעדיין יש 
להן תוקף משפטי . בכך יובטח , כי עם איחוד גרמניה שיתבצע ב3 באוקטובר , 
כפי שתוכנן , תיהנה המדינה מריבונות מלאה . פרטים אלה נודעו אמש במוסקווה 
לאחר שנחתם בבירה הסובייטית המסמך המסכם של השיחות המכונות " 2 פלוס 4 " , 
המסדיר את ההיבטים החיצוניים של איחוד גרמניה . המסמך נחתם על ידי שרי החוץ 
של שתי הגרמניות ושל ארבע המעצמות בטקס שהוגדר עוד אתמול כ"היסטורי " . נשיא 
בריה"ם מיכאיל גורבאצוב נכח באירוע , שהביא להסרת המכשולים הבין - לאומיים 
האחרונים לפני האיחוד הצפוי . המסמך המסכם , המבטיח לגרמניה המאוחדת ריבונות 
מלאה , ייכנס לתוקפו רק לאחר אשרורו על ידי הפרלמנטים של כל המדינות המעורבות . 
תהליך האשרור יארך כנראה חודשים אחדים , ובתקופת הביניים תיהנה המדינה 
הגרמנית מן הזכויות השמורות לכל מדינה ריבונות בזכות ההסכם הצפוי ב1 באוקטובר . 
הסכם זה ייחתם בניו יורק בשולי הכינוס של הוועידה לשלום וביטחון באירופה . 
על פי המסמך שנחתם אתמול במוסקווה מתחייבת גרמניה המאוחדת שלא לייצר או לאחסן 
נשק אטומי , כימי ובקטריולוגי . המדינה המורחבת מתחייבת לכבד את הגבול 
שלה עם פולין כגבול סופי ולצמצם את צבאה ל - 073 אלף חיילים . בריה"ם מצידה 
מתחייבת להוציא את כוחותיה ממזרח גרמניה בתוך שלוש השנים הקרובות . בתקופת 
הביניים של המשך הנוכחות הצבאית הסובייטית במזרח גרמניה ימשיכו הכוחות של 
בעלות הברית המערביות לשהות בברלין . על פי פשרה שהושגה ברגע האחרון תחליט 
ממשלתה של המדינה הגרמנית המאוחדת על אפשרות של קיום תמרונים צבאיים של נאט"ו 
בחלק המזרחי של גרמניה . הסובייטיים רצו קודם לכן באיסור מפורש של אימונים 
כאלה . גרמניה המאוחדת תהיה חברה מלאה בנאט"ו , אם כי בעלות הברית המערביות 
התחייבו שלא להציב נשק גרעיני בחלק המזרחי . ההסכמה בשיחות " 2 פלוס 4 " 
הושגה במהירות מפתיעה , ושיקפה את הצורך שלא לפגר אחרי הקצב המהיר של התמוטטות 
סדרי השלטון במזרח גרמניה . המכשול העיקרי בפני האיחוד הוסר עוד לפני שבועות 
אחדים , כאשר גורבאצוב חזר בו מהתנגדותו לחברות של גרמניה המאוחדת בנאט"ו , 
והתחייב לפנות את הכוחות הסובייטיים השוהים במזרח גרמניה ( קרוב ל004 אלף 
חיילים ) . בון מצידה התחייבה לשלם לסובייטים 21 מיליארד כהשתתפות בהוצאות 
הפינוי , בבניית דיור חלופי לחיילים ובני משפחותיהם , ובסיוע להסבה מקצועית . 
שר החוץ הסובייטי אדוארד שוורנאדזה הגדיר את ההסכמה שהושגה כמתיחת קו אחרי 
האירועים של תום מלחמת העולם השנייה ואיחל לגרמנים אושר והצלחה . עמיתו 
המערב גרמני הנס - דיטריך גנשר אמר , כי גרמניה רוצה בשלום ובשכנות טובה 
וכי היא תעשה הכל כדי להצדיק את האמון הבין - לאומי שבו זכתה . הקאנצלר הלמוט 
קוהל , בתגובה ראשונה על חתימת מסמך מוסקווה , אמר שמדובר באירוע היסטורי 
המהווה ציון דרש חשוב באיחוד גרמניה תוך הסכמה בין - לאומית מלאה . ב - 
3 באוקטובר יהפוך קוהל ל"קאנצלר של כל הגרמנים " , כאשר הפרלמנט המשותף של 
שתי הגרמניות יתכנס לישיבה חגיגית בבניין הרייכסטאג בברלין . ישיבות העבודה 
של הפרלמנט יתקיימו אחר כך בבון . אתמול ביקר בברלין נשיא ארה"ב לשעבר רונאלד 
רייגן . הוא חצה ברגל את שער ברנדנבורג וניסה את כוחו בחציבת אבנים משרידי 
חומת ברלין . יושבת ראש הפרלמנט המזרח גרמני ארחה את רייגן ב"פולקסקאמר " , 
והודתה לו על תרומתו ל"מהפיכה הבלתי אלימה " שהתחוללה בארצה . לדעת רוב 
הפוליטיקאים הגרמניים , פירושו של החוזה כי גרמניה סוף סוף התגברה על תוצאות 
מלחמת העולם השניה , שבה פתחה לפני 05 שנה , וביחוד על חלוקת גרמניה לשתי 
מדינות יריבות . התקופה שבה הגדירו את מערב גרמניה כענק כלכלי אך ננס מדיני , 
נגמרה סופית . 
