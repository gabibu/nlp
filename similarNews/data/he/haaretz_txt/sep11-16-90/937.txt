הנהלת הבורסה החליטה ביום ששי שלא לקיים היום מסחר בשל אי הוודאות הגדולה 
בשוק ההון . מנכ"ל הבורסה , יוסי ניצני , מסר כי אל הנהלת הבורסה הגיע 
פניות רבות מהקהילה הפיננסית והבנקאית שלא לקיים מסחר בבורסה שכן למרבית 
הפעילים בבורסה , ובעיקר הגופים המוסדיים , עדיין לא ברורים כל הצעדים 
הכלכליים החדשים . בשעות הצהריים החליט יו"ר הבורסה בהתייעצות עם מספר דירקטורים 
מקרב הבנקים וחברי הבורסה הפרטיים שלא לפתוח את הבורסה היום . פקודות קנייה 
ומכירה של ניירות ערך שנמסרו לביצוע היום יבוטלו , והמשקיעים נקראים להעביר 
הוראות חדשות החל מהיום בצהריים . בשוק ההון שררה במהלך סוף השבוע מבוכה 
גדולה ממכלול הצעדים הכלולים בתוכנית , ובעיקר בנושא מסוי הגופים המוסדיים . 
ביום ששי נערכה פגישה בין מנהלי קופות הגמל שהן הגופים המוסדיים העיקריים 
הפועלים בבורסה לבין ראשי האוצר , בה ניתן לבנקאים סקירה על צעדי המסוי 
השונים , וכיצד יופעלו . בבורסה התקשו להעריך אתמול כיצד ישפיעו הצעדים 
השונים על שוק ההון , ובעיקר כיצד יושפע השוק העיקרי שוק האג"ח . בנקאים 
וברוקרים הסבירו כי מאחר והתוכנית משנה את מרבית כללי המשחק וההשקעה של הגופים 
בבורסה , יפעלו על השוק מגמות הפוכות . ההערכה בבורסה היתה כי עם חידושו 
יהיה המסחר ביום שני עצבני מאוד . אם זאת לא צפו אמש ברוקרים תנודות חדות , 
נפילות או גאות חזקה בשוקי האג"ח או המניות . יו"ר הבורסה , חיים שטסל , 
אמר אמש ל"הארץ " כי ההחלטה בדבר הטלת מס על החיסכון המוסדי היא קשה ועלולה 
להביא נזק . שטסל אמר כי השוויון במסוי יפגע בחיסכון לטווח ארוך , מאחר 
ותנאי החיסכון לטווח קצר וארוך יושוו . הממונה לשעבר על שוק ההון באוצר , 
יהודה דרורי , האחראי היום על ההשקעות של קופות הגמל בבנק הפועלים אמר 
ל"הארץ " כי לטווח ארוך הוא צופה הפסקת צבירת הכספים בקופות הגמל . דרורי 
העריך כי תקנות המסוי החדשות יביאו בעתיד למשיכות של כספים מקופות הגמל . 
עם זאת העריך דרורי לא יהיו משיכות כספים מיידיות , המבטאות פאניקה , 
בימים הקרובים . דרורי הביע חשש כי הפגיעה בחיסכון המוסדי לטווח ארוך לא 
תעלה בקנה אחד עם יעדי התוכנית לקליטת עלייה . הוא אמר כי להערכתו במסגרת 
התוכנית לא היה מנוס אלא להישען גם על גיוס הון ממשלתי גדול בבורסה . פגיעה 
בחיסכון המוסדי אמר דרורי עשויה להקשות על האוצר בגיוס סכומי הכסף האדירים 
להם תזדקק הממשלה לקליטת העלייה . קפידבינהבנקים סגרו בסוף השבוע את אפשרות 
ההצטרפות לקופות גמל ולתוכניות חיסכון המופעלות על - ידי המערכת הבנקאית . 
הסגירה נעשתה נוכח אי - הבהירות הרבה הנוגעת ליישום התוכנית החדשה . הבנקים 
ימנעו גם היום את ההצטרפות לתוכניות החיסכון , ואפשר שגם ההצטרפות לקופות 
הגמל תימנע . האחראים על הפעילות בשוק ההון במערכת הבנקאית , קיימו בסוף 
השבוע דיונים קדחתניים . דיון כזה , שבו לקחו חלק אריה אבנד ( בנק הפועלים ) 
דוד גרנות ( בנק לאומי ) דוד יהושע ( בנק דיסקונט ) רמי תמרי ( הבורסה 
לניירות ערך ) ומשה שגיא ( סגן הממונה על שוק ההון במשרד האוצר ) , התקיים 
בבנק הפועלים . הסוגיה העיקרית שהועלתה באותו דיון היתה כיצד ניתן יהיה להפריד 
בין ההפקדות של העמיתים שכבר נצברו בקופות הגמל , לבין ההפקדות החדשות , 
שעם השקעתם יחול עליהם מס בשיעור של % 02 מהריבית הריאלית . הנוכחים הציעו 
להקים קופות גמל חדשות , שבמסגרתן יופקדו הכספים החדשים . לחליפין הוצע 
לפצות את העמיתים הוותיקים , באמצעות היוון הטבות המס . היו שהציעו שלא 
לבצע כל הפרדה טכנית בין סוגי ההפקדות , הצעה שתגרום לפגיעה בעמיתים הוותיקים 
של קופות הגמל . חוגים פיננסיים קראו לאחראים על הפעילות בשוק ההון במערכת 
הבנקאית , שלא לפגוע בעמיתים הוותיקים של קופות הגמל , ולמצוא מנגנון לפצותם . 
מדיונים שהתקיימו בסוף השבוע הובהרו גם הנקודות הבאות : קופות הגמל תהיינה 
פטורות מתשלום מס על הכנסות מדמי שכירות בנדל"ן . תשלום מס על הרווחים הריאליים 
בבורסה יחול על כל בעלי העניין בחברות הציבוריות ( כלומר כאלה המחזיקים 
בלמעלה מ%01 ממניות חברה מסויימת ) . קופות הגמל יחוייבו בעתיד בתשלום מס 
גם על הכנסות מדיווידנד . המס יעמוד על שיעור של % 02 מגובה הדיווידנד . 
המס על הדיווידנד לאחרים , יופחת מ%53 ל%02 . מיקי וייס , מנכ"ל חברת 
כלל גמל אמר אתמול כי עדיין לא ברור אם המס על קופות הגמל יחול רק על הריבית , 
או שמא תלקח בחשבון גם התשואה הריאלית שישיגו על הקרן . אי - בהירות נוספת 
נוגעת לצורת המסוי על הריבית באגרות החוב דולריות . לדבריו , יתכן מצב 
שבו יוטל מס על הריבית , בשעה שתשואה הריאלית של ההשקעות הדולריות ( ביחס 
למדד ) תהיה שלילית . " החלטת הממשלה להטיל מס אחיד על אגרות חוב שנסחרות 
בבורסה , תוכניות חיסכון ופקדונות בנקאיים אחרים , תשפיעה במלואה רק בעוד 
כחמש עד שש שנים " , כך מעריך מנהל מחלקת המחקר בבנק ישראל , אבי בן - בסט , 
שנטל חלק בהחלטה על הרפורמות בשוק ההון במסגרת התוכנית הכלכלית , שאושרה 
ביום ה . " רוב הנכסים הפיננסים יגיעו למסוי רק אז . לכן , אני לא חושב 
שהשינויים הללו הם דרמאטיים בטווח הקצר " , אמר בן - בסט ל"הארץ " . " ההערכה 
שלי היא שההחלטות אינן מחייבות שינוי גדול בשוק ההון , מכיוון שמדובר פה 
בהשפעות מקזזות , " הסביר בן - בסט . למרות שמסוי בדרך כלל מוריד את הנטייה 
לחסוך , ההשפעות לטווח - הארוך של הרפורמות בשוק ההון יביאו לצמיחה מוגברת , 
ודבר זה יעודד את הציבור להצטרף לשוק ההון , ציין . 
