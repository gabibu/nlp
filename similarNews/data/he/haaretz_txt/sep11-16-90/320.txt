משרד האוצר מפעיל לחץ כבד על ההסתדרות לוותר על חלק מהתוספת יוקר בהיותה 
אחד המכשולים האחרונים בפני הגשת התוכנית הכלכלית . הממשלה עשויה להתכנס 
עוד השבוע לישיבה מיוחדת על מנת לאשר את התוכנית . שר האוצר יצחק מודעי קיים 
פגישה סודית ביום חמישי בלילה עם מזכיר ההסתדרות ישראל קיסר , לצורך משא 
ומתן על עיקור תוספת היוקר . מודעי איים לפגוע בקרנות הפנסיה של ההסתדרות 
אם זו לא תסכים להצעה זו . באוצר טוענים כי בלי עיקור תוספת היוקר , המשק 
עלול להיגרר לסחרור אינפלציוני , בגלל הגירעון העצום בתקציב , שנוצר עקב 
ההוצאות הכבדות לקליטת העלייה . בכירים באוצר אמרו אמש שבאופן בסיסי כבר 
הוכנה כל התוכנית הכלכלית . עכשיו רק נבדקות שתי חלופות לתקציב שנת 1991 , 
הבנויות על שני תסריטים שונים של מספר העולים שיגיעו בשנה הבאה 000 , 052 
או 000 , 004 . השר מודעי יציג ככל הנראה את פרטי התוכנית בפני ראש הממשלה 
יצחק שמיר בימים הקרובים , במידה שתושג הסכמה אם ההסתדרות בנושא עיקור תוספת 
היוקר . קיימת גם אפשרות שלממשלה לא תוצג כל התוכנית בבת אחת , אלא פרטים 
מסויימים . פקידי ממשלה בכירים המליצו השבוע בפני ראש הממשלה ושר האוצר 
על דרך פעולה זו , כדי להנמיך את רמת הציפיות בציבור . גורמים כלכליים אמרו 
בסוף השבוע כי האוצר הדליף ידיעות על ביטול הפטור ממס על הפרשות לקרנות פנסיה 
של ההסתדרות כאמצעי לחץ , לקראת הדיונים על עיסקת חבילה . בנוסף לביטול 
הפטור על הקרנות , נבחנת עתה גם האפשרות לא להנפיק יותר אגרות חוב מיוחדות 
לקרנות פנסיה הסתדרותיות , הנושאות ריבית גבוהה של % 2 . 6 , או להקטין 
את החלק ממקורותיהם שהקרנות יוכלו להשקיע באותם אגרות חוב . 
