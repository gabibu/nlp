שר החקלאות , רפאל איתן , עומד להציע בישיבת הממשלה ביום ראשון הקרוב שההתיישבות 
החדשה לא תתבסס מעתה על חקלאות , אלא רק על תעשייה ושירותים , ובמקביל 
תוקטן כמות המים המופנית לחקלאות . כדי להבטיח מי שתייה בכמות מספקת לתושבי 
המדינה מציע שר החקלאות להפנות מים שפירים מהמגזר החקלאי לערים , ובמקביל 
להתקין מערכות לסינון מים בכל שטח עירוני . איתן קורא להשתית את אספקת מי 
השתייה על מי תהום במקום על מי הכינרת . כדי לחזק את סמכויותיו של נציב 
המים , מציע איתן להקים , בכפיפות לנציב המים , מינהל לאומי לביוב שיתפעל 
וינטר את המערכות לסילוק הביוב והשבתו לשימוש . המינהל אמור גם לשמור על 
מקורות המים מפני זיהום והשחתה . ההשקעות הנדרשות לפיתוח מקורות המים , 
לרבות מתקנים לטיפול בשפכים , מגיעות לפי חישובי משרד החקלאות , ל4 . 2 
מיליארד ש"ח . לכך יש להוסיף השקעה בסך 001 מיליון ש"ח להקמתם של מתקנים 
להתפלת מים מליחים ומי ים . איתן מציין שנבחנת אפשרות ליבוא מים מחו"ל ( 
בעיקר מתורכיה ) , באמצעי הובלה שונים , בהיקף של 052 מיליון מ"ק . מים 
אלה , שאיכותם גבוהה , מיועדים לצריכה עירונית ולהחזרת גרעונות במי התהום . 
להערכתו יהיה ניתן להשלים את יצור אמצעי ההובלה ולהקים את המתקנים הדרושים 
בחו"ל ובישראל תוך 5 שנים מיום אישור הפרוייקט בממשלה , וזאת בהשקעה של 
082 מיליון דולר . לדבריו , לנוכח התגברות הצריכה העירונית של מים , על 
הממשלה להגדיל את תקציב התמיכות במים ב07 מיליון ש"ח לשנה . איתן מציע לעודד 
יזמים פרטיים להקים מפעלי מים ולגייס השקעות הון מחוץ לתקציב המדינה עבור 
מערכות המים העירוניות והארציות . 
