ורה קונסטנטינובה היא דוורת במוסקווה . היא קמה בשעה חמש כדי להתחיל בשעה 
שש לחלק עיתונים ומכתבים . פעם בחודש היא מחלקת קצבאות . מעולם לא היתה 
העבודה קלה , אך זה שנתיים כמעט שאי - אפשר להתגבר עליה . לגבי האישה בת 
החמישים , הגלסנוסט הוא נטל נוסף : עיתונים , מגזינים וכתבי - עת עבים 
מתחרים , בנימוקים חדשים , על מספר גדל והולך של מנויים . " בתחילת הסיבוב 
היומי שלי , אני נושאת על כתפי לפחות 02 קילו מטען " , אומרת ורה . המכונית 
הקטנה שקיבלה מרשות הדואר קרסה לאחר זמן קצר תחת העומס הרב . היא מגיעה 
יום - יום אל סף התמוטטות בשובה הביתה לפנות ערב באפיסת כוחות . שם מצפות 
לה עבודות משק הבית . הדוורות היא מקצוע נשי . בכל מקום שבו המדינה הסובייטית 
משלמת שכר שמתחת לממוצע לעבודה הדורשת כושר גופני , מפנים הגברים את השטח 
לנשים . הם נמנעים גם מהמקצועות שהוגדרו במסגרת מדיניות התיעוש של סטלין 
כ"לא - יצרניים " , ומאז שכר העוסקים בהם נמוך . מקצועות כאלה הם רפואה 
והוראה . הם מצליחים בכך , כי למשרות הניהול והפיקוח שעליהם מבוססת המדינה 
הסובייטית , המהווהקפמאליד4עדיין בסיס לשלטון המפלגה , דרושים " גברים 
חזקים " רבים . הגברים מנהלים את המלחמה החברתית מהפוליטבירו עד לרבדים 
הנמוכים . הם עומדים בשערים , בכניסות וביציאות ממוסדות ציבור אזרחיים 
ותרבותיים , כשומרים . מספרם רב מדי והם מכלים את זמנם לריק . האין למצוא 
להם עבודה יצרנית ? מה דעתם של תומכי שלטון אלה , הלובשים בגאווה את מדיהם 
ועסוקים בבדיקת תעודות זהות , על הנשים , הרתומות למריצות או מערבלות בטון 
במקומות אלה ממש ? על כולם לעבוד , הם אומרים . " מי שאינו עובד , לא 
יאכל " , היתה הסיסמה הקומוניסטית שהופנתה נגד הניצול . סיסמה אחרת , " שכר 
שווה לעבודה שווה " , כללה בפירוש את הנשים . " לגבי האישה הסובייטית , 
שוויון זכויות משמעותו עול נוסף ולא שחרור " , אומרת אולגה טריפונוב . 
" אנחנו רגילות לזה " , אומרת פועלת בבגדי עבודה מלוכלכים , כאשר היא נשאלת 
על עבודתה הקשה . מתוך 56 מיליון נשים עובדות בברית המועצות , 4 מיליון 
עובדות בשלוש משמרות . חוק העבודה קובע אמנם שעבודת לילה של נשים תתבצע 
רק במקרים יוצאי - דופן , אך השנתון הסטטיסטי הסובייטי ל8891 מראה שיותר 
נשים מגברים עובדות במשמרות בתעשייה . בסך הכל מקבלות כ6 מיליון נשים בתעשייה 
תוספות בגין תנאי עבודה קשים ומזיקים . פריון העבודה שלהן בבתי - חרושת 
לבלוקים , למשל , מנוגד לחוק העבודה . זיל , מפעל הענק למכוניות , מעסיק 
נשים בבית - היציקה בנשיאת מוטות ברזל השוקלים חמישה עד ששה קילו . " כאן 
מגיע פריון העבודה של הגברים לפחות ממחציתו של פריון העבודה של הנשים " , 
אמר מנהל משמרת לנציג הרשות הממשלתית לפיקוח על העבודה . במאמר ב"איזווסטיה " , 
עיתון הממשלה , הסתפק הפקיד בפליאה על סובלנותן של הנשים , על ותרנות 
האיגודים המקצועיים ועל תוכניות הייצור , הנערכות ללא התחשבות בתקנים של 
מדיניות חברתית ושל חוקי העבודה . משרדו אינו עושה דבר פרט לנזיפה וייעוץ . 
לודמילה דאבלטובה , האישה היחידה בדרגת שר , היא יושבת - ראש הוועדה הממשלתית 
לתעשייה הקלה . היא עברה את הדרך המקובלת של הנומנקלטורה : חינוך טכנולוגי , 
משרות ניהול בתעשייה , משרות בכירות במערכות האיגודים ובמפלגה , ולבסוף 
קידום למשרה ממשלתית . לגבי גברים , העלייה בסולם זה מחושבת יותר , רגישה 
פחות וגמישה יותר . בין עשרות משרדי הממשלה אין משרד לענייני נשים , אלא 
רק " ועדה לענייני נשים , להגנת המשפחה ולהגנת האם והילד " . הוועדה עסוקה 
ב"תוכנית ממשלתית " ובבדיקת חוקים לגבי התאמתם לזכויות האישה . אלווירה 
נוביקובה , דוקטור להיסטוריה העובדת במכון המחקר של הסתדרות האיגודים המקצועיים , 
טוענת : " לפני שוועדה כזאת תוכל להשפיע , על זכויות האדם להפוך למציאות 
בארצנו " . לדבריה , ההנהגה הפוליטית דואגת רק שתמיד תהיה אישה מייצגת בקרב 
הגורמים הבכירים , לראווה . בשנה שעברה אפילו הורשתה עיתונאית להיות כתבת 
חוץ . אך עדיין לא מתקבלות נשים ללימודי עיתונאות בין - לאומית באוניברסיטת 
לומונוסוב במוסקווה . יבגני יבטושנקו , המשורר הפוליטי הקשיש , הנשוי לאישה 
אנגליה , דיווח לא מכבר בליטרטורניה גאזטה " שנשים רבות שלחו לו מכתבי 
מחאה נרגזים בעקבות דרישתו לאסור העסקת נשים בעבודות קשות ומזיקות לבריאות . 
הנשים התלוננו שאובדן תוספות הסיכון יגרום לכך שמשפחותיהן ייקלעו למצוקה 
כספית . מיליוני נשים כוללות את פריווילגיות הפרולטריון בתקציב משפחתן . 
מעטות הנשים המוכנות כיום לעזוב מקום עבודה בתעשיית הכימיה או המתכות , 
אפילו אם העבודה מזיקה לבריאותן . בדרך כלל הן מתחילות לעבוד במקום עבודה 
כזה כשהן בסוף שנות השלושים שלהן , כדי שתוכלנה לצאת לפנסיה בגיל 54 במקום 
בגיל 55 . טובת הנאה זו מגיעה לה , אם במשך שבע שנים וחצי לפחות היא עובדת 
בעבודה כזו , כה מפרכת שהיא בעצם אסורה בחוק העבודה הכללי . לפנסיה מוקדמת 
זכאיות נשים העובדות מתחת לפני האדמה , כגון במכרות מלח ומתכת . את טניה 
פגשתי בשביתת כורי הפחם בקיץ שעבר בקמרובו , מרכז אזור מכרות הפחם הגדול 
בסיביר . בצרכניה , הריקה כמעט , היא מזגה מיץ . היא נשענה בשני מרפקיה 
על הדלפק וסיפרה בעצב על חלומותיה . בעלה הכורה נפטר בגיל צעיר . עד לפני 
שנתיים עבדה בתשלובת כימית . קצבת השארים והזיקנה שלה מסתכמת ב042 רובל , 
כגובה השכר הממוצע , על - פי הסטטיסטיקה . בחנות היא מרוויחה עוד 031 
עד 061 רובל בחודש . הכסף מפרנס יפה אותה ואת שני ילדיה . היא יכולה להרשות 
לעצמה , אפילו , לקנות בגדים יפים , אם היה איפה לקנות . לפעמים היא 
טסה יותר מ000 , 4 קילומטרים , למוסקווה , כדי לקנות בגדים . " שם יש 
לי חברה שאצלה אני יכולה ללון " , מספרת טניה . בחנות טניה חולמת בהקיץ 
יותר מאשר עובדת , אך אינה אפילו מודעת לכך . במסחר הקמעוני , בבתי - חולים 
ובמזנונים , השכר כה עלוב שהוא מבריח לא רק את הגברים , אלא גם נשים צעירות , 
המבקשות יותר מלהתקיים . כאן נסחבות מאות - אלפי גמלאיות , שאיבדו כבר 
את כוחן , במשך יום העבודה . עבודתן נעשית ברצינות , ללא חוש הומור וללא 
כל עניין . הן אינן קיימות כדי לשרת את הקונים , אלא כדי לפרנס את ילדיהן 
ונכדיהן בבית : הן זקוקות לכסף ולגישה לסחורות מוקצבות . ברפובליקה הסובייטית 
הרוסית וברפובליקות שבגבול המערבי עובדות 09 מכל 001 נשים בגיל העבודה ( 
ב5691 היה מספרן 56 מכל 001 ) . כשני - שלישים מצהירות במשאלים שאינן מוכנות 
לוותר לא על משפחה ולא על עבודה . רק מיעוט קטן מבקש עבודה מעניינת . הרוב 
עובדות לשם הכסף , הסחורה וה"חברה " . " שוויון הזכויות פועל לרעתנו , 
כי הוא מנוגד לאופי האישה " , הכריזה משפטנית מליטא לרגל יום האישה . תפקיד 
האישה , בעיני אזרחיות סובייטיות צעירות , מכוון ל"אופי הנשי " . הרצון 
להתחתן , הגובר על הכל , משבש את המחשבה לעתיד אפילו של רוב הנשים האקדמאיות . 
הדבר נכון גם לגבי ליטא , שבתחומים אחרים שואפת בביטחון רב כל כך מערבה . 
" האם בעלך עוזר לך בעבודות משק הבית " , נשאלתי לא מכבר במשרד הממשלתי 
לסטטיסטיקה . בעת שיחה על נתונים כלכליים של הרפובליקה הבלטית , גלשנו 
עד מהרה לנושא הילדים והמטבח . כל המשתתפים הופתעו לשמוע כי במערב גברים 
לא - מעטים אוהבים לבשל . ובאשר למשפחה , כאן היא עדיין בבחינת אידיאל 
מקודש . שני ילדים בלבד נראו למארחת שלי הרבה פחות מדי . בני - שיחי לא 
הסתירו שהם רוצים מולדת רבת - אוכלוסין . החינוך לקונפורמיזם הוא לא אחת 
נחלתן של נשים , בעיקר הבאבושקות המפורסמות והידועות לשמצה כאחד . הן מרגילות 
את הילדים לסבלנות ועקשנות ונוטלות מהם כל יוזמה וחוש דמיון . " תהיה בשקט , 
ילד " , חוזרים ושומעים הילדים מפי הסבתות . מתוצאותיו של מחקר עולה שאדם 
" בעל אופי שקט " נחשב בן - זוג אידיאלי בעיני סטודנטיות צעירות . עוד 
תכונה אידיאלית שלו היא שישאיר את ניהול הכספים המשפחתי בידי האישה . ליאוניד 
שיכוביצקי , פובליציסט פופולרי , סיפר לי בהקשר זה שכאשר מתבקשים גברים 
ונשים במקומות העבודה לרוקן את כיסיהם , מתברר כי לנשים יש בדרך כלל רובלים 
רבים , ולגברים , על - פי רוב , קופיקות ספורות . לפחות ופחות גברים 
איכפת אם הכסף מספיק להוצאות המשפחה . נשים הן החייבות למצוא בשעת דחק דרכים 
להרוויח יותר . חוק הגירושים דוחף גם הוא את הגברים לעמדה אפאתית מתגוננת . 
הנשים מקבלות כמעט באורח אוטומטי את הזכות להחזיק בילדים ובדירה . הדיאלקטיקה 
של האפליה והשליטה מהווה ללא ספק נטל על היחסים בין המינים . ייבגני יבטושנקו 
כתב : " בקרב הנשים טבועה בחוזקה כזו ההרגשה כי עליהן לגונן על הגבר , 
עד כי הן הופכות ביסודן לנועזות יותר ממנו " . צורת פנייה אהובה לגבר היא 
" בן " או " בן קטן " , ואכן , לא אחת הוא מובל ביד , פשוטו כמשמעו , 
עד גיל הבגרות . אך בתחום הפוליטי המצב קודר . ועדות הבחירות מינו לרוב 
פועלות צעירות חסרות - ניסיון , בעלות השכלה נמוכה , שמהן לא אמורה לצמוח 
תחרות נשית לא - רצויה . ובהתאם לכך נשמעו נאומיהן של רוב חברות הפרלמנט 
לאחר הבחירות לפרלמנט הסובייטי אשתקד : הן היללו את הצעותיה של " הגוורדיה 
הישנה " , וסברו אפילו שבבית יש לנשים דברים חשובים יותר לעשות מאשר בפוליטיקה . 
פוליטיקאיות רבות מסתפקות בתפקיד של מעין עובדת סוציאלית . העיתונאית אוגוסטינה 
גרבר , בת 24 , קפמאליד4הודתה לפני הבחירות לפרלמנט הראשון של הרפובליקה 
האסטונית : " בשום אופן לא אהיה פוליטיקאית מקצועית . ההיפך הוא הנכון . 
אני רוצה לשמור על הראייה הדילטנטית וההיגיון הדילטנטי של האדם הרגיל . 
מטרתי היא לעזור לבני אדם . ההיגיון השני הוא היגיון של הישרדות ; משום 
כך הוא גם תמיד צודק " . אבל מימוש " צדק " זה טעון נקודות מוצא חדשות . 
מצבן של הנשים כעת , עם הסתלקות המפלגה כבוס הגדול , הוא עגום ביותר . 
תוצאות הבחירות לפרלמנט הרוסי בחודש מארס באו כהלם לנשים פעילות : למעטות 
מדי מהן היו די כוח וכישורים כדי לצאת מהבחירות כמנצחות . 
