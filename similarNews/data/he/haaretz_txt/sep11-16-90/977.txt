( ע ) . בית המשפט המחוזי בתל - אביב גזר אתמול שלוש שנות מאסר בפועל 
על ואהיל רחמן גיבאלי , בן 22 מהכפר טייבה , שדקר את מחמוד נסראללה למוות 
בבית קפה בכפר . בכתב האישום נטען כי ב52 באוגוסט 98 זרק הנאשם לעברו של 
מחמוד נסראללה גלעיני שזיף , ודרש ממנו שלא יסתכל לעבר השולחן בו ישב עם 
חבריו , עבדל נאשף וחאלד מסארווה , בבית הקפה " אבו - טול " . נסראללה 
התלונן בפני בעל בית הקפה , ועקב התערבותו של זה , התנצל הנאשם בפני מחמוד , 
והזמינו למשקה . נסראללה סירב , ובהמשך זרק בדל סיגרייה על הנאשם ושני 
חבריו . בתגובה נטל אחד מהם כסא שרגליו עשויות מברזל , פנה לעבר נסראללה , 
קילל אותו ופגע בו עם הכסא בבטנו ובראשו . בשלב זה נטל גיבאלי סכין ודקר 
את מחמוד נסראללה בחזהו . חברו של גיבאלי הנחית בקבוק על ראשו של נסראללה , 
ומשזה נפל ארצה , המשיכו השלושה להכותו בכסא הברזל , ולדקרו בחזהו ובבטנו 
באמצעות בקבוק שבור . אחד משני חבריו של הנאשם שפך על נסראללה בירה , זרק 
עליו את הבקבוק וצעק לעברו : " תמות יא מניאק , איך אתה מעז לדבר ולריב 
פה בטייבה " . השופטת שושנה ברמן הרשיעה את ואהיל גיבאלי בעבירה של גרימת 
מוות ברשלנות , וגזרה עליו שלוש שנות מאסר בפועל , בהפעילה עונש של שנת 
מאסר שהיה תלוי נגדו . שני חבריו , שהורשעו באותה עבירה , נידונו לשנתיים 
מאסר בפועל . 
