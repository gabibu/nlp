פריטאון ( ע"ר ) . מורדים ליברים בפיקודו של צארלס טיילור הרסו את שגרירות 
ניגריה במונרוביה ולקחו בשבי אלפי אזרחים ניגרים שמצאו מקלט בתחום השגרירות . 
כך מסרו שלשום מקורות דיפלומטיים . דיפלומט מערב אפריקאי בכיר מסר כי הסברה 
היא שהניגרים הועברו ליישובים שבשליטת המורדים במקומות אחרים בניגריה , 
אולם גורלם אינו ידוע . טיילור , מנהיג תנועת המורדים הגדולה יותר , איים 
להרוג אזרחים ממדינות המשתתפות בכוח - השלום המערב אפריקאי המורכב מניגריה , 
גאנה , סיירה ליאון , גיניאה וגמביה . הדיפלומט אמר כי חיילים של הכוח 
המערב אפריקאי לא הצליחו להגיע אל שגרירות ניגריה כאשר התקדמו בשבועיים האחרונים 
דרך פרברי מונרוביה , במאמץ לפנות את האזרחים של מדינות אלה . 
