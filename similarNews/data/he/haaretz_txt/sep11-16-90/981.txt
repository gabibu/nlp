( ע ) . שיטת טיפול כימותרפית חדשה במחלת הסרטן , המתבססת על הוצאת מח 
העצמות עד לסיום הטיפול , הוצגה אתמול במחלקת אונקולוגיה ילדים , בבית 
החולים בלינסון בפתח - תקוה , בפני תשעה חברי כנסת : נציגי ועדות הרווחה , 
הכספים והכלכלה . הח"כים השתתפו בסיור שאירגן מנכ"ל קופת חולים , נחום 
פסה , בכמה מבתי החולים ובמוסדות הקופה באזור גוש דן . השיטה החדשה העלתה 
את שיעור ההצלחה של ריפוי הסרטן בקרב הילדים המטופלים במחלקה לך - % 08 , 
והיא תיושם בקרוב גם בבית חולים מיוחד , שבונים הסובייטים , בשיתוף עם 
קופת חולים הכללית , בקייב , הסמוכה לצרנוביל , כדי לטפל בחולי הסרטן 
הרבים נפגעי אסון הקרינה . מנהלת מחלקת אונקולוגיה ילדים בבית חולים בלינסון , 
פרוף רינה זייצוב , הסבירה כי שיטת הריפוי החדשה מאפשרת טיפול כימותרפי 
רצוף ואינטנסיבי בגוף החולה , ללא כל פגיעה במערכת החיסונית . מח העצם 
של החולה מוצא לפני תחילת הטיפול הכימותרפי , ונשמר בהקפאה עמוקה בבלוני 
חנקן נוזלי . עם גמר הטיפול בגוף , מנקים את המח , ומחזירים אותו לגוף 
החולה . הח"כים גם סיירו באגף חדרי הניתוח החדש בבלינסון , וסקרו את מכשיר 
המאיץ הקווי החדיש שמחסל תאים סרטניים , אשר נרכש באחרונה ב5 . 3 מיליון 
שקלים . כמו כן הם סיירו במרכז לבריאות ילדים בדרום תל - אביב , שבו ניתן 
טיפול מורחב לילדי האזור והקהילה , הכולל מיטות אשפוז יום , וביקרו בבית 
חולים לווינשטיין , ושמעו מפי מנהלו , פרוף פבלו סולסי , על שיטות חדישות 
לטיפול בנפגעי הראש של צה"ל ובקטועי האיברים . בסיום הביקור אמר פסה כי הוא 
מתפלא על שוועדת החקירה הממלכתית לענייני בריאות , לא מצאה לנכון לארגן 
סיור כזה , והוציאה דו"ח תיאורטי בלבד . 
