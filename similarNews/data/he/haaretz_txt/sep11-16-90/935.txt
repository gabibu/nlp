ראש הממשלה , יצחק שמיר , סבור כי החלטת המוסד לפנות לערכאות בניסיון למנוע 
את פרסום ספרו של ויקטור אוסטרובסקי היתה מוטעית . שמיר ידע בעוד מועד על 
הכוונה לפנות לבית המשפט ולא מנע זאת . ראש המוסד עידכן את שמיר בפרטי הפרשה , 
וראש הממשלה השאיר את בעניין לשיקול דעתו . יועץ ראש הממשלה לתקשורת , 
אבי פזנר , אמר בסוף השבוע כי הנזק שנגרם לישראל מפרסום הספר אינו גדול 
במיוחד , אך יש להצטער על הפרסום . שרים בממשלה אמרו כי ההחלטה לפנות לבית 
המשפט מיקדה את תשומת הלב בספר ובכך שימשה ישראל מקדם מכירות לנוכל ובדאי . 
ראש המוסד למודיעין ותפקידים מיוחדים זומן לישיבת ועדת המשנה של ועדת החוץ 
והביטחון לשירותים חשאיים המתכנסת היום . הוועדה תערוך בירור בכל הקשור 
לפרשת אוסטרובסקי , השלכותיה , הטיפול בה ולעצם העסקתו של ויקטור אוסטרובסקי 
במוסד . ועדת השירותים החשאיים מונה ארבעה חברי כנסת בעלי רקע ביטחוני : 
אליהו בן - אלישר , שלמה הלל , יהושע שגיא , ובנימין בן - אליעזר . ח"ך 
שגיא , שכיהן כראש אמ"ן בתקופת מלחמת לבנון , אמר בסוף השבוע כי טענתו 
של אוסטרובסקי , לפיה ישראל מנעה מידע מהאמריקאים היא שקר וכזב . בספרו 
של ויקטור אוסטרובסקי פרק ובו האשמה לפיה למוסד היה מידע כי ארגון החיזבאללה 
מכין משאית מרצדס לצורך פיגוע ענק במטרה אמריקאית . לפי הטענה החליט ראש 
המוסד דאז , נחום אדמוני , על דעת עצמו , שלא להעביר מידע זה לאמריקאים . 
אוסטרובסקי טוען , כי אדמוני אמר לאנשיו : " אנחנו לא נמצאים פה כדי 
להגן על האמריקאים . הם מדינה גדולה . תשלחו רק את המידע הרגיל " . בעקבות 
זאת נשלחה לאמריקאים אזהרה כללית בדבר תוכניות פיגוע של החיזבאללה , אך 
לא המידע בדבר המרצדס . אלא שאזהרות מן הסוג שהועבר , הגיעו אז לאמריקאים 
כמעט מדי יום והתייחסותם למידע היתה ספקנית . בהתייחסו לטענה אמר האלוף יהושע 
שגיא כי הוא כראש אמ"ן קיבל את כל המידע וזה עבר באופן שיטתי לידי האמריקאים . 
" לא יעלה על הדעת שלא נעביר מידע לאמריקאים . עבדנו איתם בצנור תקשורת 
יומי , ולמעשה עבר אליהם כל מידע באופן אוטומטי . לדעתי , האשמה זו היא 
שקר והשמצה " , אמר ראש אמן שלעבר . בהתייחסו לפרסום הספר אמר ראש אמ"ן לשעבר , 
כי אין ספק שזוהי סטירת לחי לישראל , אך עם זאת מתוך העיון בפרקים שהתפרסמו , 
יש הרבה מאוד שקרים , השמצות ודברים מצוצים מן האצבע . בתשובה לשאלה אם 
הדבר יגרום נזק למוסד אומר אלוף ( מיל . ) שגיא : " רוב הדברים שכתב 
אוסטרובסקי , פורסמו בעבר בכל העולם וידוע שהם לא נכונים " . גורם ביטחוני 
בכיר בישראל אומר כי אין לישראל כל כוונה לחטוף את ויקטור אוסטרובסקי או 
להביאו בדרכים לא - חוקיות לישראל . עם זאת הדגיש הגורם הבכיר כי אם יגיע 
לישראל , ייעצר מיד . אותו גורם הדגיש כי יש בעצם הפרסומים משום פגיעה 
בפעולות המוסד וציין כי אין ספק שתידרש בדיקה מחודשת בכל הקשור לפעילות המוסד . 
אנשי מוסד בדימוס התייחסו בסוף השבוע לפרשה . ראש המוסד לשעבר , מאיר עמית , 
אמר כי בספר התפרסמו " שטויות ואין טעם אפילו לקוראו " . גם איסר הראל , 
ראש המוסד לשעבר , אמר כי מדובר בשקרים . הראל הגדיר את אוסטרובסקי כבוגד . 
בסוף השבוע התברר כי ממשלת ישראל נעזרה בשירותיו של איסר הראל . בשמו הוגש 
תצהיר לבית המשפט בקנדה ובו מסביר הראל כי אם פרסום הספר יהווה סכנה לאנשים 
ולבעלי בריתה של ישראל . קפידבינבהגיבו על תיאורי אוסטורובסקי בעניין חשבון 
הבנק של לאה ויצחק רבין אמר סופר " הארץ " דן מרגלית כי לא היו דברים מעולם . 
הפרשה נחשפה כיוון שלאה רבין ביקרה בסניף הבנק ופקידת הבנק התפארה בכך באוזני 
קבוצת ישראלים , שנכנסו למקום למחרת . השמועה עשתה לה כנפיים בקהילה הישראלית 
בוואשינגטון . מרגלית אמר כי מעולם לא קיבל את הידיעה מן המוסד , וכמובן 
גם לא מסמכים . אילו קיבל מסמכים מ"המוסד " לא היה נאלץ להפקיד המחאה בחשבון 
הבנק של משפחת רבין , כדי לוודא שהוא אכן קיים . מרגלית גם הכחיש כאילו 
מוכר לו איש בשם אפרים או אפי שייצג אז את " המוסד " בבירת ארצות הברית . 
