אחר הצהריים התכנסו בחדר הישיבות של בית איגוד לשכות המסחר בתל - אביב יותר 
מ08 עולים מבריה"ם , שבאו להאזין להרצאה בנושא שיטת המיסוי בישראל , מטעם 
מועדון העסקים של עולי בריה"ם . נשים וגברים גדשו את החדר , כשהם מאזינים 
בשקט ובצייתנות , שמקורם בתרבות אחרת , ושאלו שאלות . בין שטף המלים 
שנשא המרצה בשפה הרוסית , אפשר היה לזהות מושגים כמו : שטר ערבות , חשבונית 
ומיני מונחים המתייחסים לסחר בין - לאומי , נושא שאליו התגלגלה ההרצאה . 
אחדים מהם נמצאים בארץ רק שבוע , אחרים כשנה , וכבר הם מתפנים ממצוקות 
היום - יום לסוגיות הסחר הבין - לאומי . היה משהו מפתיע בחיבור הזה שבין 
המוני העולים מרוסיה לבין המקום והנושא . קשה לחבר בין העולים האלה מן המשטר 
הקומוניסטי , ללשכות המסחר , מעוז הקפיטליזם . הבעיה , כך למדנו , היא 
כולה של מי שמתקשה להבין את הפרופיל של העולה הרוסי , מודל שנות ה09 . 
החלום הקפיטליסטי הוא הכוח המניע רבים מהם , ואיגוד לשכות המסחר הוא אתר 
טבעי שדרכו אפשר לממש את החלום . קפמאבינעל השינוי שחל באופיה של העלייה 
הזו , יעיד גורלו האישי של יורי שטרן . במשך שש שנים , מאז עלה מבריה"ם 
ב18 , כיהן שטרן , כלכלן במקצועו , כחבר הנהלה ודובר פעלתן של " המרכז 
למידע על יהודי בריה"ם " , גוף מיליטנטי שלחם מכאן את מלחמותיהם של אסירי 
ציון ומסורבי העלייה . ב1 במארס השנה , כשהתפרק המרכז , התמנה שטרן לראש 
מדור לקליטה ויזמות בלשכות המסחר . הוא התחיל בקטן , וכאשר החליטה נשיאות 
איגוד לשכות המסחר להירתם לקליטה , פירסם כמה מודעות בעיתונות הרוסית ומאז 
אי אפשר לעצור עוד את שטף הפניות . עשרות עולים מגיעים מדי יום . מקצתם 
מחפשים עבודה , רבים אחרים באים לממש בעזרתו את החלום . עלעול מקרי בקלט 
ההולך וגדל של פניות העולים , מגלה שמימוש מקצת חלומותיהם של העולים מבריה"ם 
עשוי לשנות מן היסוד את עולמנו הגסטרונומי , האמנותי והפיסי . צעיר מסמארקנד , 
למשל , שהיה מנהל מסחרי של קואופרטיב לבנייה ומחשוב , רוצה להקים קו לייצור 
פיתות אוזבקיות ולנקניק אוזבקי מבשר סוסים . עולה אחר , הטוען כי המציא 
שיטה חדשה לרישום תווים , רוצה להקים עסק חדש לפרסום תווים . גבר בן 34 
מעיד על עצמו כי 51 שנה , עוד הרבה לפני הפרסטרויקה , היה בעל עסק פרטי , 
21 שנה מתוכן גם לא כל כך חוקי . עכשיו הוא רוצה להקים בישראל עסק לגידול 
סוג חדש של גלדיולות . החלומות הם שונים ומשונים , ולכולם חסר רק מרכיב 
שולי כמו הון , משקיע או ידע בסיסי בכלכלה חופשית . רבים אחרים באים ואומרים 
כי " הם רוצים לעשות משהו " . לא יודעים מה , אבל " משהו " בשוק הפרטי . 
בעיקר , אין הם רוצים להיות שכירים . יורי שטרן רושם , ממיין ופה ושם 
מסייע גם לתרום למימושו של החלום ביצירת שידוך עם הגורמים המתאימים , בעצה 
ובהדרכה . בין לבין , הוא נוטל על עצמו תפקיד כפוי טובה לצנן מעט את ההתלהבות , 
למהול מנות גדושות של מציאותיות , מבלי להרוג את הרעיון בעודו באיבו . 
המכנה המשותף לרוב פניות העולים , הוא מסביר , היא הנאיוויות . הם באים 
לכאן לחפש את אמריקה המיתולוגית , שאינה דומה לאמריקה שבמציאות , ורחוקה 
עוד יותר מן ההוויה הישראלית . הקפיטליסט הרוסי בפוטנציה אינו מתנתק בנקל 
מהרגלי העבר של המציאות הסובייטית . חלקם חשדנים עד אימה , נמנעים מלגלות 
את תוכניותיהם אפילו באוזניו , כי מי יודע מי מאזין ולאן זה יגיע . דו - 
שיח , לא נדיר , נשמע בערך כך . " אני רוצה לעשות משהו עם בריה"ם ; 
תפנה אותי למישהו " . " מה זה בדיוק שאתה רוצה ? " " את זה אני לא יכול 
לגלות עכשיו " . אחרים נרתעים מן הדרישה המובנת מאליה במערב להגיש את הצעותיהם 
בכתב . " דברים רבים נסגרים בבריה"ם בשיחות בעל פה . זו מין צורת הישרדות 
והסתדרות במציאות של פחד מן השלטונות ותוצאה של העדר תרבות ביורוקרטית מסודרת . 
קשה להם ללמוד גם את הערך המקובל במערב , שזמן שווה כסף . קופצים בלי 
תיאום גם לפגישות עסקיות , כמובן מאליו . מצד שני , מתאפיינים העולים 
בחזון ובתעוזה בלתי רגילים . הם מביאים עמם לא רק חלומות , אלא גם אפשרויות 
אדירות , שאין לנו התשובות עליהן . אין לנו מפעלים ענקים , אין לנו אנשי 
עסקים זריזים שתופסים רעיון על חם , והכל נתקל בעוד ביורוקרטיה ובעוד אישור . 
אין לנו אותו מגוון עצום של ענפים כמו בבריה"ם , ואנחנו לא ממוקמים טוב 
במפת הכלכלה בגלל הבדידות הפוליטית והגיאוגרפית שלנו . כל אלה יוצרים צוואר 
בקבוק לניצול הפוטנציאל של העלייה . ואין לי ספק , שיש המביאים עמם גם 
רעיונות שראויים להתייחסות רצינית " . ביום ב השבוע התכנסה בבית לשכות המסחר 
קבוצה כזו עם " רעיון " . שלושה עולים חדשים , סמיון וולרי , חודשיים בלבד 
בארץ , ורפאל , עם ותק של 3 שנים . סמיון סוכרנקו , מציג עצמו כאיש שיווק , 
ולרי רוברמן הוא בעל הרעיונות ורפאל ניאזבסני הוא בעל הניסיון . עכשיו , 
הם רוצים להקים חברה . שטרן נועד עמם להתייעצות . מה רוצים לעשות ? 
לפתח פטנטים , לסחור עם בריה"ם . השמים הם הגבול . למשל , הם אומרים , 
עם התרופפות המשטר בבריה"ם , יש עכשיו הרבה פשע . אנשים נזקקים לאמצעי 
הגנה , נניח משהו כמו רב - בריח . ויש להם גם חבר אחר , שפיתח מין פטנט 
של סגר למכונות כביסה , והוא ותיק , והבטיח לעזור . ויש לה גם פטנט על 
ציפוי רצפות של חדרי מחשב , שהתעשייה האווירית מתעניינת בו , ועוד ועוד . 
שטרן שואל שאלות בסיסיות . מי ישקיע , איך יחלקו ביניהם את הרווחים , 
למה להקים חברה כבר בשלב זה , מאיפה יקחו את ההון הראשוני , איך יחזיקו 
מעמד בשנתיים - שלוש הראשונות , שרובן רק הוצאות ? שאלות יסוד שנותרות 
ללא מענה , אך אינן הורסות את החזון . הרבה מאוד למדו ברוסיה , כשעקבו 
וארבו כמו בציפייה ליישם את כל הידע הזה ביום מן הימים . כמו , למשל , 
הסיפור על הזמנת הענק שהגיעה יום אחד מיפאן לכמות מדהימה של גרזנים מבריה"ם . 
מי , לעזאזל , זקוק לכל כך הרבה גרזנים ביפאן , תמה רפאל בזמנו . יום 
אחד , התברר לו הסוד . היפאנים מפרקים את הגרזנים , מתיכים את הפלדה הרוסית 
המעולה , ומייצרים ממנה סכיני גילוח בכמויות אדירות . דוגמה מאלפת שאפשר 
לחקות . קפמאבינעכשיו הם רוצים לשחזר את התחכום המסחרי הזה , כאן ועכשיו . 
סמיון סוכרנקו , המאוהב במלה " מארקטינג " , לא מוותר בקלות . בינתיים 
הוא לומד באולפן באשדוד , ובלילות עובד כשומר לפרנסתו . בין לבין , הוא 
סובב בין מפעלים וגופים במרץ בלתי נלאה . מה מניע אותך , אני שואלת . 
הכסף ? " לא " , משיב סוכרנקו ; " גם כסף זה טוב . אבל אני רוצה סבאבודה , 
שאיש לא יגיד לי עוד מה לעשות " . המלה הזאת , " סבאבודה " , שפירושה 
" חופש " , מדליקה אור בעיניו . להיות עצמאי , הם חושבים , פירושו להיות 
חופשי . בשלב זה הם עוד אומרים כי " גם פורד התחיל פעם בקטן " . ועכשיו 
הם רוצים להקים חברה מיד , להתחיל לייבא ( בזול ) חומרים מבריה"ם , ולהתחיל 
לייצא . דבר ראשון , הם מציעים , צריך לשלוח פאקס לרוסיה . שטרן מציע 
לחכות . אפילו שידור פקסימיליה לבריה"ם , עליהם ללמוד , אינו דבר פשוט . 
לפני ארבעה ימים שלח שטרן פאקס לרוסיה , ועדיין לא נתקבל . את כל אלה 
הוא מספר להם במכוון על מנת לחסנם ממפחי הנפש הצפויים בדרך . רצונם העז 
של העולים החדשים להיות עצמאיים , ההתלהבות , גם אם היא נאיווית , מנפצים 
את הדימוי של העלייה הקודמת , שהציג את הרוסים כנטולי יוזמה . רובם כבר 
תוצר של כמה שנות פרסטרויקה , רבים מהם כבר שימשו ברוסיה , במשך שנים מספר , 
כבעלי קואופרטיווים , צורה של קפיטליזם מוסווה . אחרים היו בעלי עסקים 
פרטיים קטנים , בתי קפה , מספרות . את הביטחון הכלכלי הסוציאליסטי , המירו 
באופציה של פרנסה , והם באים עתה מצוידים ברעיונות וביוזמות לחברה שאינה 
בנויה בדיוק לדחפים מסוג זה . הססמא " לא רוצה לעבוד בשביל מישהו אחר " , 
הביאה כבר מאות מהם אל מדור הקליטה בלשכת המסחר , הנראית היום כאזור הנתון 
תחת כיבוש רוסי . 
