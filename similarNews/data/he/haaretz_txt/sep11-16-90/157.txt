, שחקן הכדורגל של הפועל נצרת - עלית , שסירב לשוב ארצה עם קבוצתו מיוגוסלוויה , 
נמצא ככל הנראה אצל קרוביו באיטליה . סגן ראש עיריית נצרת - עלית התקשר 
אתמול עם ראש עיריית קיקינדה , העיר היוגוסלווית שבה התאמנה קבוצת הכדורגל , 
וביקש ממנו לבדוק אם חזר אלי בונני לעיר להיפגש עם צעירה יוגוסלווית , 
שלדברי חבריו למשלחת התאהב בה ובילה עמה את רוב שעות הפנאי שלו במשך שהות 
הקבוצה בעיר . עד שעות הערב טרם התקבלה תשובה כלשהי מראש העיר היוגוסלווית . 
הפועל נצרת - עלית יצאה לפני כשבועיים למחנה אימונים בקיקינדה , שהיא עיר 
תאומה של נצרת - עלית . משעמדה הקבוצה לחזור ארצה , נעלם בונני בשדה התעופה 
של בלגראד , ומנהל הקבוצה , שהחל לחפש אחריו , גילה אותו מסתתר בשירותים . 
כששאל אותו למעשיו , הודיע לו השחקן שאין ברצונו לחזור ארצה . ראשי המשלחת 
הזעיקו את השוטרים וביקשו מהם לחייבו לטוס עימם לישראל . בשלב זה , להפתעת 
כולם , שלף בונני דרכון אורוגוואי , וביקש שיעבירוהו לשגרירות אורוגוואי 
בבלגראד . שוטרי ביקורת הגבולות בשדה סירבו לבקשת חברי המשלחת , ואלי בונני 
עזב אותם למרות מאמצי השכנוע של הרגע האחרון מצד חבריו לקבוצה . יש כמה גרסאות 
בדבר הסיבות שעמדו מאחורי החלטת העריקה של אלי : אחת מהן מספרת , שהוא 
הכיר נערה יוגוסלווית בקיקינדה , התאהב בה והחליט להישאר עמה . גרסה שנייה 
היא , כי הוא הסתכסך עם מאמנו על שלא שיתף אותו מספיק במשחקי האימון של 
הקבוצה . אלי , שהיה מכוכבי קבוצת הכדורגל של הפועל נצרת - עלית , עלה 
ארצה עם הוריו מאורוגוואי בשנת 0891 , ובעוד כארבעה חודשים היה אמור להתגייס 
לצה"ל , לאחר שסיים השנה את לימודיו בבית הספר המקיף על - שם שרת בנצרת - 
עלית . אביו עובד כפועל ייצור במפעל מתכת בעיר , ואמו מטפלת בקשישים . 
יש לו שתי אחיות ואח , המתגוררים בנצרת - עלית , ואח נוסף החי באורוגוואי . 
במשך כל שעות היום עשו בני משפחתו וראשי הקבוצה מאמצים לאתרו ולהביא להחזרתו 
ארצה . רונן פלוט , מזכיר מועצת פועלי נצרת , שאירגנה את מסע הקבוצה ליוגוסלוויה , 
אמר אמש כי לדעתו " נופח העניין מעבר לכל פרופורציה . אלי נשאר ביוגוסלוויה 
ונסע כנראה לקרוביו באיטליה " . פלוט העריך , כי הצעיר יחזור ארצה תוך שבוע , 
והביע את צערו על הפירסומים שעל - פיהם רצה לברוח מהצבא דבר שהוכחש על - 
ידי כל הנוגעים בדבר . 
