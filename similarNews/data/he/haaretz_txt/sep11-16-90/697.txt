לתוכנית הכלכלית שהוגשה אתמול לממשלה , יש מטרה אחת מרכזית : הגדלת ההשקעות 
והעברת המשק לתוואי של צמיחה , כדי ליצור מאות אלפי מקומות עבודה חדשים . 
אין כיום ויכוח שזו המשימה המרכזית של ישראל לחמש השנים הבאות , וכי זו 
הציונות בהתגלמותה קליטת מיליון יהודי ברית המועצות . כדי לעמוד במשימה , 
לוקח שר האוצר סיכון משמעותי מבחינת האינפלציה . הוא מוכן להגיש תוכנית 
עם גירעון גדול בתקציב . גישתו היא שהכספים המושקעים בעלייה הם השקעה שתניב 
פירות בעתיד אך לשם כך חייבים העולים להיקלט בסקטור העסקי . האוצר נזהר 
מלהגדיל יותר מדי את סך נטל המס , הגבוה ממילא . הוא מחלק אחרת את הנטל : 
פחות מסים על המעסיקים , פחות על עבודה , ויותר על צריכה , בורסה וחיסכון 
והכל כדי לעודד יצירת מקומות עבודה . האוצר מנסה לאפשר גישה נוחה יותר 
לשוק ההון המקומי והבין - לאומי ולהוריד את שערי הריבית לטווח ארוך , כדי 
לעודד השקעות . במסגרת זו תהיה הסרה הדרגתית של הפיקוח על מטבע חוץ . כדי 
לקלוט את מאות אלפי העולים החדשים , אין גם מנוס מהורדה ריאלית של השכר , 
מהקטנת שכר המינימום , ומהטלת מגבלות נוספות על הזכות לקבלת דמי אבטלה . 
עובדה ידועה היא שכאשר השכר הריאלי יורד , כדאי להעסיק יותר עובדים . אך 
אפילו אם כל הכוונות טובות , ואפילו אם כל האמצעים כשרים , עדיין אנו צפויים 
לכמה שנים קשות , שנים שרק אחריהן יבוא האור , רק אחריהן תעלה רמת החיים 
של כולנו . הסיבה לכך היא שהמשק הישראלי קטן מדי כדי לקלוט מיליון עולים 
בלי לעבור זעזוע . קצב ההשקעות לא יספיק כדי ליצור את כל מקומות העבודות 
הדרושים . גם ענף הבנייה לא יוכל לספק את סטנדרד המגורים לו אנו רגילים . 
גם מערכות החשמל , המים , החינוך , הבריאות והשירותים העירוניים צפויים 
לקשיים ניכרים . למעשה מדובר במשק עם מנוע קטן מדי , משק שהמנוע שלו כלומר 
הסקטור העסקי אינו מכיל יותר מ1 . 1 מיליון איש , ושאר חצי מיליון המועסקים 
עובדים בסקטור הציבורי . והרי כולם מסכימים שהסיכוי היחיד להצלחה הוא הגדלת 
כמות המועסקים בסקטור העסקי בציבורי יש לנו די והותר . למנוע הקטן קשה יהיה 
להרים משא כה כבד , לכן צריך לומר בגלוי , שיש לצפות לכמה שנים לא קלות . 
האחריות המוטלת על הממשלה היא להבהיר זאת לציבור , כדי שלא יתפתחו אשליות . 
תוכנית האוצר מדברת על השקעות רחבות היקף , אך היא מתעלמת מנושא מהותי אחד , 
הבולם את הרצון להשקיע המצב הפוליטי - ביטחוני . המשקיעים מחו"ל , להם 
אנו כה זקוקים , לא יגיעו לישראל במצבה הפוליטי הנוכחי . היא אינה מושכת 
בעלי הון , משום שהסיכון להשקיע כאן כה גדול . הפעם מתבטא הסיכון בפעולותיו 
של סדאם חוסיין . מספר משקיעים פוטנציאלים נימקו השבוע את החלטתם שלא להשתתף 
במכרז על אי - די - בי בסיבות ביטחוניות , במשבר במפרץ ובחוסר הוודאות באשר 
לאפשרות של מלחמה במזרח התיכון , בה תשתתף גם ישראל . לרכישת חברה מעניינת 
כמו כי"ל ניגשה לבסוך רק קבוצת משקיעים אחת מחו"ל , למרות שנעשתה פנייה 
לכ001 קבוצות . לכן , אי אפשר לפתור את הבעיה הכלכלית , תוך התעלמות מהמשתנים 
הפוליטיים . אפשר לשמוע מיהודי העולם ומיתר בעלי - הון , שכאשר ישראל תשיג 
שלום מלא במזרח התיכון , כולל פתרון לבעיה הפלשתינאית , יחלו ההשקעות לזרום 
ארצה בקצב מסחרר , כי הסיכון יירד וקשה להתחרות בכוח העבודה המיומן והטוב 
שיש לנו בשפע שאף יגדל כתוצאה מהעלייה החדשה . למעשה מספיק שממשלת ישראל 
תחל במו"ם מדיני , כדי שהאווירה תשתנה , ויתחילו ההשקעות . כך אפשר יהיה 
לקלוט את העלייה במהירות וביעילות , ובתוך כך לחזק את המדינה . 
