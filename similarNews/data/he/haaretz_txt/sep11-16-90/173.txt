האגודה למען החייל תפעל לצמצום הפגיעה בחיילי צה"ל , מהחלטת הצבא והממשלה 
לאכלס עולים במתקני האגודה ובמבנים צבאיים . ועדה מיוחדת שבחרה הנהלת האגודה 
התכנסה בראשית השבוע , כדי לטפל בנושא בתיאום עם המשרדים הממשלתיים הנוגעים 
בדבר . הוועדה תנסה למצוא הסדרים חלופיים להמשך מפעלי הנופש לחיילים . יו"ר 
האגודה , יוסף נבו , הסביר שהנהלת האגודה החליטה לתת עדיפות לבתי החייל 
המספקים לינה וארוחות בעיקר לחיילים בודדים , ולהשאירם בשימוש חיילי צה"ל . 
כמו כן החליטה האגודה להשאיר מתקן נופש אחד עבור אלמנות ויתומי צה"ל . נבו 
הבהיר כי פנה בעניין זה לשר הביטחון והתריע בפניו כי למרות החלטת האגודה 
להיענות למשימת קליטת העלייה , יש לשקול את הפגיעה בחיילי צה"ל מול הפתרון 
המזערי שהאגודה יכולה לתת לעולים . נבו הסביר כי כל מתקני האגודה מספקים 
002 , 3 מקומות לינה בלבד . האגודה מפעילה כיום ששה בתי חייל , ארבעה מתקני 
נופש וחמש קריות חינוך . 
