בריסל ( מיוחד ל"הארץ " ) . שתי יחידות עלית של הצבא הספרדי הליגיון והבריגדה 
המוצנחת השלימו בימים אלה אימונים מקיפים לקראת אפשרות שיישלחו לאיזור המפרץ 
הפרסי . מפקד הליגיון , גנראל גילברטו מרטינה , הכריז בפני כלי התקשורת 
הספרדיים , כי הכוח שבראשו הוא עומד מוכן להתערבות מהירה במשבר אם וכאשר 
יהיה צורך בכך . אימוני הכוחות הספרדיים התפרשו כאות אזהרה לסאדאם חוסיין , 
ובאו במקביל להתפרצויות של חיילים עיראקיים לשגרירויות זרות בכוויית . 
הספרדים , שאימצו תחילה עמדה פייסנית במשבר , שינו בימים האחרונים את הטון , 
ודיברו על הצורך לשקול אפשרות של הפעלת כוח צבאי , כדי לבלום את סאדאם . 
בדיון בפרלמנט הספרדי בשבוע שעבר , היתה תמימות דעים בין הממשלה הסוציאליסטית 
לבין האופוזיציה הראשית , שספרד צריכה להשתתף באופן פעיל , במאמץ הצבאי 
המערבי באיזור המפרץ הפרסי . רק הקומוניסטים התנגדו לכך שחיל הים הספרדי 
שלח שלוש אוניות קרב לאיזור . הכוח הזה , שהוגדר כ"סמלי " , יוגדל במקרה 
הצורך , הכריז בינתיים שר ההגנה פראנסיס נרקיס , ששב מביקור במצרים , 
ושוחח עם הצוותים של אוניות הקרב . בינתיים הודיעה אמש מערב גרמניה , על 
נכונותה לשלוח אוניות ומטוסים , כדי לסייע לאמריקאים בהעברת כוח אדם וציוד 
לאיזור המפרץ הפרסי . ההודעה נמסרה , לאחר שיחה בבון בין הקאנצלר הלמוט 
קוהל , לבין שר החוץ האמריקאי גיימס בייקר , שדרש מעורבות גרמנית ברורה 
יותר במשבר . בארה"ב גובר הזעם על כך , שמערב גרמניה לא תורמת למאמץ הצבאי 
המערבי , ומסתתרת מאחורי התירוץ , שהחוקה שלה אינה מתירה לה לשלוח כוחות 
צבא למפרץ הפרסי ( טענה זאת שנוייה במחלוקת בקרב משפטנים ) . קפידבינוושינגטון 
( ע"ר וע"ץ ) . אוניות ציי ארה"ב ואוסטרליה ירו צרורות מקלעים מעל מיכלית 
נפט עיראקית ביום שישי וצוותות שלהן עלו על האניה במפרץ עומאן הודיע הפנטאגון . 
יחידת ימאים משותפת של שתי אניות המלחמה עלו על המיכלית , ביצעו חיפוש ולאחר 
מכן הירשו לה להמשיך , כשנודע כי היא ריקה . בהודעת הפנטגון נאמר , כי 
פריגטת הצי האמריקאי " ברוטון " והפריגאטה של הצי האוסטרלי " דארווין " , 
ירו צרורות מקלעים מעל סיפון המיכלית " אל - פאו " , לאחר שזא סירבה לעצור . 
צוות משותף של שתי הפריגטות על על המיכלית וביצע בה חיפוש . כאשר התברר 
כי המיכלית ריקה , היא קיבלה רשות להמשיך בדרכה , נאמר בהודעה . 
