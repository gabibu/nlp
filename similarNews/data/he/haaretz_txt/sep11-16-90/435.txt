לשכת עורכי הדין וועדת חוקה חוק ומשפט של הכנסת יפעלו במשותף להשיג הכרה 
של המועצה להשכלה גבוהה במכללות ללימודי משפטים שימצאו ראוייות לכך . בדיון 
במועצה הארצית של הלשכה שבו השתתפו יו"ר הוועדה ח"ך אוריאל לין , והח"כים 
אמנון רובינשטיין ודוד ליבאי , הסתמנה הבנה גם בכמה מהנושאים האחרים השנויים 
במחלוקת בעניין המכללות . בדיון היתה הסכמה כללית כי המצב שהיה קיים ערב 
התיקון לחוק שאיפשר את הקמת המכללות , היה בלתי נסבל . כל חברי המועצה 
הארצית , שהיא הגוף העליון של לשכת עורכי הדין , הסכימו כי אין לייחס ללשכה 
כל כוונה להגביל את לימודי המשפטים . כמו כן הסתמנה הסכמה בין הצדדים כי 
יש לשמור על רמת עורכי הדין ומעמדם , ולהבטיח כי לא ייפגעו מפתיחת המכללות . 
שני הצדדים גם סבורים כי אין מקובל עליהם המצב שבו משך הלימודים במכללת 
" רמות משפט " , שליד אוניברסיטת תל אביב ( 3 שנות לימוד ) קצר מזה שבפקולטות 
למשפטים ( ארבע וחצי שנים בלימודי ערב ) ח"ך לין התחייב בנקודה זו כי ועדת 
חוקה , חוק ומשפט תעשה הכל , אפילו באמצעות תיקון נוסף לחוק , כדי להשוות 
את משך הלימודים בכל המוסדות . הדיון במועצה היה סוער , וכל החברים שנשאו 
דברים הדגישו את החשש לפגיעה ברמת המקצוע עקב פתיחת המכללות . הדיון לא 
הסתיים , והוא יימשך בישיבה הבאה . שלושת חברי הכנסת ביקשו לשוב ולהופיע 
לפני המועצה גם בישיבה זו . בדיון קודם , בוועד המרכזי של לשכת עורכי הדין , 
שהוא הגוף המבצע של הלשכה , הציע ממלא מקום ראש הלשכה , עו"ד דרור חוטר - 
ישי , לבטל את הכרת הלשכה בלימודי המשפטים במכללה למנהל . מכללה זו היא 
היחידה שקיבלה עד כה את אישור לשכת עורכי הדין . ואולם לאחר שהסתמנה אפשרות 
כי בישיבה הבאה תושג פשרה בעניין זה , הסיר עו"ד חוטר - ישי את הצעתו . 
קבוצת האופוזיציה בלשכת עורכי הדין , הקרויה " הוועד לשמירה על רמת המקצוע " 
הודיעה אמש כי עקב הדיון במוסדות הלשכה היא החליטה החליטה לרוץ כסיעה לבחירות 
בכל חמשת מחוזות הלשכה , מתוך כוונה להחליף את הוועד המרכזי . עו"ד חיים 
שטנגר , מפעילי הקבוצה , מסר ל"הארץ " כי כבר בחודש הבא יתכנס פורום ארצי 
של הסיעה החדשה . בקבוצה כ06 פעילים , וכ009 עורכי דין שהודיעו עד כה כי 
הם תומכים בעמדותיה . בסך הכל יש בלשכת עורכי הדין יותר מ01 אלפים חברים 
רשומים . עו"ד שטנגר אומר כי עקב הסכמתו של עו"ד חוטר ישי , שעמד בראש האופוזיציה 
בלשכה , להסיר את הצעתו מסדר היום , נוצר מצב שכל הממסד של הלשכה מכיר 
במכללות למשפטים . 
