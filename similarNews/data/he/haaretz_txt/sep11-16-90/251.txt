את מועצת חכמי התורה . המועצה מתכנסת ביוזמת הרב יוסף , כל אימת שעומד 
על סדר היום הציבורי נושא חשוב המחייב התייעצות . היא מקיימת את ישיבותיה 
בישיבת " חזון עובדיה " בירושלים . בדרך כלל מתקבלות בה ההחלטות פה אחד , 
כשהרב יוסף הוא הגורם הדומיננטי בדיונים . יוסף הוא שמינה , אישית , את 
חברי המועצה : הרב שלום כהן , בן 66 , יליד ירושלים וראש ישיבת " פורת 
יוסף " , נחשב למקורבו של הרב יוסף ; הרב שבתאי אטון , בן 36 , ראש ישיבת 
" ראשית חכמה " ושמעון בעדני בן 05 , יליד תימן וראש ישיבת " תורה וחיים " 
בבני ברק . ערב הבחירות לכנסת ה21 השתתפו חברי מועצת חכמי התורה בעצרות ההמוניות 
שערכה ש"ס . הם גם חתמו את שמם על מודעות גדולות , תחת הכותרת " קריאת 
קודש " , שמומנו בידי ש"ס ובהן הפצירו בציבור הספרדי לתמוך במפלגה בבחירות . 
פניהם של חברי מועצת חכמי התורה נחשפו לציבור הרחב בתשדירי התעמולה של ש"ס , 
ערב הבחירות האחרונות לכנסת . אז הופיע בית הדין המיוחד של המועצה מול 
המצלמות בהתרת הנדרים הבלתי - נשכחת . חברי המועצה אינם נוהגים להתראיין 
בכלי התקשורת . אמש , כשהתקשרתי לביתו של הרב שלום כהן , כדי לשמוע את 
תגובתו על ההחלטה לכנס את המועצה נוכח החקירה המשטרתית נגד השר אריה דרעי , 
סירבה רעייתו לאפשר לי לשוחח עמו . " הוא לא מדבר עם עיתונאים " , אמרה . 
לחבר המועצה , הרב בעדני , היו השגות על דרך ניהולה של ש"ס ועל הדחתו של 
שר הקליטה , יצחק פרץ , מן התנועה . הוא איים לפרוש מן המועצה , אולם 
התרצה וחזר בו . בעדני תקף בעבר בחריפות רבה את הרב שמעון בן - שלמה , 
כשזה פרש מש"ס והחליט להקים רשימה חרדית תימנית . " קשה לי להבין איך יהודי 
יקר כמותו עשה את אשר עשה והעיז להקים במה נגד מועצת החכמים ונגד הרב שך " , 
אמר . חברי מועצת החכמים אינם מסתירים את תמיכתם הגלויה ברב אלעזר מנחם 
שך , הרב הישיש שהביא , יחד עם הרב יוסף , להקמת ש"ס . ערב הקמת הממשלה 
הנוכחית , הבהירו חברי מועצת החכמים כי יתפטרו מהמועצה , אם לא תקבל ש"ס 
את עמדת הרב שך להצטרף לממשלה בראשות הליכוד . גורמים שהופיעו בפני מועצת 
חכמי התורה סיפרו כי הם נוהגים להאזין בקשב רב לדברים , לעתים מציגים שאלות 
הבהרה ואחר - כך מקיימים ביניהם דיון פנימי , מטכסים עיצה ומחליטים , " על - 
פי דעת התורה וההלכה " . חברי הכנסת של ש"ס פועלים על - פי הנחיות מועצת חכמי 
התורה ואינם מעזים להתנגד להם . ב6891 , כשמועצת החכמים אילצה את השר יצחק 
פרץ , אז שר הפנים , למנות את אריה דרעי למנכ"ל משרדו , היו התנגד להחלטה , 
אך ציית לה . 
