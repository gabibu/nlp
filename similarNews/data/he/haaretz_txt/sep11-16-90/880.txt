( ע ) . שופט השלום החיפאי סלים גובראן מתח שלשום ביקורת קשה על התנהגות 
המשטרה , שהחזיקה בבידוד מוחלט חשוד בהשלכת רימון רסס לעבר ביתו של שוטר . 
השופט ציווה להאריך את מעצרו של החשוד מימון גולן , 52 , תושב שכונת קריית - 
שמואל בחיפה ב5 ימים לחקירה , אך מתח ביקורת על שיטה זו של כליאת חשודים 
בבידוד מוחלט . " לעניות דעתי , אין לשיטה זו מקום במשטר דמוקרטי , וטוב 
תעשה המשטרה אם תפסיק להשתמש בדרך זו , שמטרתה היחידה היא לשבור רוחו של 
חשוד " . מימון גולן חשוד שהשליך בדצמבר 98 רימון רסס צה"לי לעבר ביתו של 
איש מודיעין במשטרת זבולון , המתגורר בקריית - חיים , כדי לפגוע בו ובבני 
ביתו . כתוצאה מהשלכת הרימון נגרם נזק לביתו של השוטר ולדירות סמוכות . 
