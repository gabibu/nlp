ועדת מבקר ההסתדרות ממליצה על הדחתה של עדה רבון , מזכירת נעמת ת"א מתפקידה . 
הוועדה בראשות דוד פתל , קבעה כי מדו"ח ביקורת מבקר ההסתדרות על נעמת תל - 
אביב ומדיוני ועדת הביקורת , נתגלתה תופעה חמורה לפיה מזכירת נעמת תל - 
אביב הסמיכה את עצמה לבד , ולעיתים בשם " צוות " , כמוסמכת לקבל החלטות 
במקום גורמים , שחוקת נעמת הסמיכה אותם לקבל החלטות כאלו . למעשה פסחה רבון 
על סמכותם של מוסדות אלה . חברי הוועדה ציינו כי הדבר החמור יותר הוא , 
שעדה רבון ממשיכה בדרכה ומאמינה כי כך יש לעשות , תוך התעלמות מהתקנון האירגוני 
של מרכז נעמת . חברי הוועדה הסבירו כי נעמת תלאביב הינו סניף החייב לפעול 
בכפוף לנעמת מרכז . אי לכך קובעת ועדת המבקר , כי היא דורשת לאלתר ממרכז 
נעמת להשתמש בסמכויותיו לגרום לתפקודו הנכון והתקין של סניף תל אביב . הוועדה 
הביעה דעתה , כי מזכירת סניף תל - אביב אינה יכולה להמשיך בתפקידה , ועל 
כן יש להפעיל את כל האמצעים העומדים לרשותה ברוח זו . בינתיים הורתה הוועדה 
לענת זליצקי , בעלת זכות החתימה מטעם נעמת מרכז , להמשיך בתפקידה בנעמת 
תל - אביב עד שתתקבל החלטה אחרת . הסמכויות שהתבקשה נעמת מרכז להפעיל כוללות 
מינוי ועדה בודקת , אשר כבר מונתה אך התחלת פעילותה הוקפאה על פי צו מניעה 
זמני , שניתן על פי בקשת רבון , על ידי רשות השיפוט המחוזית של ההסתדרות . 
אתמול הסיר אליהו נאווי , ראש רשות השיפוט בהסתדרות , את צו המניעה האמור 
דבר המאפשר להפעיל את ועדת הבדיקה . ועדה זו תביא את מסקנותיה בפני מזכירות 
נעמת , אשר תצטרך להחליט על פי מסקנות הוועדה ועל פי הנחיות ועדת מבקר ההסתדרות 
על פעולתה . עדה רבון מזכירת נעמת תל - אביב אמרה אתמול בתגובה כי תפעל בכל 
הדרכים החוקיות העומדות לרשותה , כדי להוכיח שמסקנות ועדת מבקר ההסתדרות 
הן פוליטיות , לא ענייניות ונועדו לשרת את מאשה לולבסקי , מזכ"ל נעמת במלחמתה 
העיקשת להדחתה מתפקידה . לדברי רבון המסקנות של מבקר ההסתדרות הסתמכו על 
מידע לא מדוייק ופירוש לא נכון של הפעולות שבוצעו בנעמת תל - אביב . 
