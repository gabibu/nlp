סקר המדיה השנתי המשותף שתוכנן על - ידי איגוד המפרסמים בישראל והאיגוד הישראלי 
לפרסום בוטל וכל אחד מהארגונים ייאלץ כנראה להכין סקר נפרד משלו . דורי שדמון 
, מנכ"ל טלסקר שהכין בשנה שעברה את סקר המדיה להזמנת האיגוד הישראלי לפרסום 
מסר השבוע , כי לאור המתיחות הרבה השוררת בין שני הארגונים והנתק בפעילותם 
המשותפת הוא החליט לחסוך מעצמו את הלחצים והמתיחויות שהיו מנת חלקו ל שירת 
אחד מהם ולפיכך החליט שלא לבצע השנה את הסקר . שדמון אמר כי הוא מעדיף לשמור 
על מעמדו הניטראלי בענף ומסיבה זו גם שיגר בשבוע שעבר מכתב לראשי שני הארגונים 
ובו הודיע שהשנה אין בכוונתו לבצע את סקר המדיה . לסקר זה חשיבות רבה שכן 
הוא בודק את הרגלי הקריאה , ההאזנה והצפייה של הציבור ומהווה בסיס להתחשבנות 
בין המפרסמים למדיה . 
