( ע ) . שלושה אחים מהכפר שעב בגליל המערבי , שנשאו לנשים שלוש אחיות 
מדרום לבנון , עתרו אתמול לבית המשפט הגבוה לצדק והשיגו צו - ביניים האוסר 
על משרד הפנים לגרש את נשותיהם מחוץ לישראל . המשנה לנשיא ביהמ"ש העליון , 
השופט מנחם אלון , שהוציא את הצו , העביר את עתירתם לדיון בפני הרכב של 
שלושה שופטים . לדיון הוזמן נציג היועץ המשפטי לממשלה . בעתירה שהגישו , 
באמצעות עו"ד מוחמד איברהים מנצרת , מציינים שלושת האחים , כי נשותיהם , 
שהן בנות דודם , נכנסו לארץ ביום 09 . 7 . 51 , על - פי רשיון ביקור לחודש 
ימים . הן שהו בבית דודם , ובמהלך הביקור " התאהבו בבני דודם העותרים , 
ונקשר ביניהם קשר הדוק " . ביום 09 . 7 . 13 נשאו שלושת האחים את שלושת האחיות 
לנשים , בהתאם לחוזי נישואין , על - פי דיני מדינת ישראל , והנחיות ונוהלי 
משרד הדתות שאושרו על - ידי בית הדין השרעי בעכו . בעתירה נאמר כי שלוש 
הזוגות המאושרים חיים בביתם בכפר שעב , וכי " קיים סיכוי ויסוד סביר להניח 
שהנשים הרות לבעליהן , וכי בימים הקרובים יוודעו תוצאות בדיקה מעבדתית בנושא 
זה " . לנוכח התפתחות זו , הגישו הבעלים בקשות למשרד הפנים לאשר להן ישיבת 
קבע בארץ ולהאריך בינתיים את רשיונות הביקור שלהן . משרד הפנים אישר להן 
לשהות בארץ רק עד יום שבת , 09 . 9 . 51 , וסירב להאריך את שהייתן מעבר 
לכך . העותרים קובלים כי החזרת הנשים ללבנון תגרום לקרע בין בני הזוג , 
תהפוך את הנשים לעגונות לכל ימי חייהן ותסכן את שלומן בשל החשד ששיתפו , 
כביכול , פעולה עם ישראל . האחיות מציינות , כי ביתן נמצא בלבנון באזור 
מוכה קרבות ועקוב מדם , אביהן משותק בשל תאונת דרכים , מצבן הכלכלי קשה 
ואין מי שיגן עליהן " בגונגל הלבנוני " . בעתירה מודגש כי שלוש האחיות ואביהן 
לא פעלו בכל מסגרת עויינת נגד ישראל , וכי רשיון הביקור שלהן בארץ אושר 
לאחר בדיקה קפדנית של שלטונות הביטחון . שלוש הזוגות טענו בעתירה כי בקשתם 
לאיחוד משפחות היא אנושית - הומניטרית , וכי סרוב משרד הפנים להיעתר להם 
הוא פסול , שרירותי ונובע משיקולים זרים . בין השאר הם מאשימים כי משרד 
הפנים מפלה אותם לרעה לעומת נכונותו לאשר את נישואיהם וישיבתם בארץ של זוגות 
מקרב הכושים העבריים , הפליטים הווייטנאמיים ורוסים נוצריים שהגיעו לישראל 
במסווה של עולים חדשים . 
