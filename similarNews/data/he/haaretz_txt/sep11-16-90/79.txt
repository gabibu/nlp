בעלי תחנות הדלק החליטו להשבית בסוף השבוע את תחנות הדלק ברחבי הארץ . באסיפה 
של הנהלת ארגון בעלי התחנות שהתקיימה אתמול הוחלט , כי ההשבתה תחל ביום 
ששי השבוע בשעה 1 לפנות בוקר ותסתיים ביום ראשון בשבוע הבא בשעה 5 לפנות 
בוקר . הנהלת הארגון תביא את הצעת ההשבתה לאסיפה הכללית של בעלי התחנות , 
שתתקיים מחר , כדי שזו תאשרה פורמלית . ארגון בעלי התחנות מוחה על הפעלת 
תחנות חצר פיראטיות המוכרות דלק ללא רשיון ולגורמים שאינם אמורים לרכוש דלק 
בתחנות אלה . הארגון גם מחה על שחברת דור אנרגיה הפעילה ללא סמכות מכלית 
דלק שמכרה בנזין ב%8 מתחת למחירי השוק , וללא אישורים מתאימים . הנהלת 
ארגון בעלי התחנות מסרה אתמול כי אם בעיית תחנות " החצר " לא תיפתר והן 
ימשיכו לפעול בצורה לא חוקית , יחריפו בעלי תחנות דלק עוד יותר את צעדיהם . 
חברת דור אנרגיה מסרה אתמול כי לאור ההצלחה של הפעלת מכלית הדלק לתידלוק 
עצמי היא שוקלת להפעיל מכליות נוספות על מנת לספק את הדרישות הגוברות של 
הציבור . 
