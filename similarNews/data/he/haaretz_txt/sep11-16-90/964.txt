שר החוץ הסעודי , האמיר סעוד אל - פייסל , נועד אמש , מיד עם הגיעו למוסקווה , 
עם עמיתו הסובייטי , אדוארד שוורדנאדזה , לסיכום ההליכים לכינון יחסים 
דיפלומטיים בין שתי המדינות . סוכנות הידיעות הסעודית העבירה אמש את תוכן 
הראיון שהעניק אל - פייסל לעיתון הסעודי " עוכאד " , לקראת ביקורו במוסקווה . 
בראיון קבע אל - פייסל כי כיום הוא העיתוי הטוב ביותר לקיום יחסים " טובים 
ופעלתניים " בין סעודיה לבין בריה"ם . האמיר הסעודי אמר עוד כי פסגת הלסינקי 
המחישה את חשיבות תפקידה של בריה"ם לשירות השלום והביטחון באזור . הוא 
כינה את הנשיא הסובייטי , מיכאיל גורבצוב , כ"מנהיג מהסגנון החדש , השואף 
להבטיח את היציבות והרווחה בעולם " . קפידבינמנהלת ההגנה האזרחית הכללית 
בסעודיה פירסמה הוראות לאזרחים כיצד להתגונן בעת התקפה כימית . בהוראות 
צוינו הסוגים השונים של צפירות האזעקה , כשלכל צפירה משמעות מיוחדת לאזהרת 
התושבים מפני סכנה . הצפירה הראשונה : צפירה מקוטעת מופעלת כאתרעה מוקדמת 
ומזהירה מפני סכנה מתקרבת . הצפירה השנייה , צפירה עולה ויורדת מעידה 
על התרחשות האירוע המסוכן . הצפירה השלישית , צפירה ממושכת מעידה על חלוף 
הסכנה . הצפירה הרביעי , צפירה מקוטעת ההולכת ודועכת , מופעלת לניסויי 
צופרים . סוכנות הידיעות המצרית מסרה אתמול מצידון כי מטוסי חיל האוויר הישראלי 
טסו אתמול בשמי דרום לבנון . עוד נמסר , כי בסיסי צבא דרום לבנון באזור 
כפר חונה הותקפו . 
