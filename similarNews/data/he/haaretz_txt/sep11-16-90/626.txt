עובדי המועצה המקומית אופקים הפסיקו אתמול לשעה את עבודתם והשתתפו בעצרת 
חירום שארגנו מועצת הפועלים וועד עובדי המועצה המקומית , במחאה על כוונת 
האוצר לפגוע בשכר המינימום ובקרנות ההשתלמות . הנאספים טענו שעיירה מוכת 
אבטלה כאופקים לא תוכל לשאת בתוצאות התוכנית הכלכלית , ותיגזר עליהם כליה . 
יושב ראש ועד העובדים , יוסף גבאי , אמר כי " האוצר לא חתם עד היום על 
הסכם עבודה קיבוצי לעובדי הרשויות המקומיות לשנת 0991 וזוהי פגיעה והורדת 
רמת השכר . אם לא די בכך , מציג עכשיו האוצר תוכנית כלכלית שפוגעת עוד 
יותר בעובדים , ובמיוחד בבעלי השכר הנמוך " . גימי אבוקסיס , מזכיר האיגוד 
המקצועי במועצת הפועלים אמר כי הציבור לא ישתוק , אם יממש האוצר את מדיניותו . 
" נצא לרחובות במאבק חריף שלא היה עוד כמותו נגד הצעות האוצר לפגוע בנו " , 
אמר . סעדיה אלוס , מזכיר מועצת פועלים ממפלגת העבודה , אמר כי חברי 
סיעת העבודה בכנסת צריכים לדעת שהם מיצגים את ציבור העובדים , ועליהם להקים 
קול זעקה על הפגיעה בנו . איך נוכל להמשיך ולהחזיק מעמד באופקים , שבה 
כבר % 02 אבטלה " . 
