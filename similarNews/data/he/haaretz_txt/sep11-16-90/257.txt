( ע ) . אלוף ( מיל . ) יצחק חופי מתכנן לפרוש מניהול חברת החשמל , 
גם אם בשבוע הבא יפסול בג"ץ את מינויו של סילוון שלום לתפקיד יושב ראש 
מועצת המנהלים של החברה , כך אמר אתמול בבאר שבע . חופי הוסיף , שהוא משאיר 
בעינה את מועמדותו לתפקיד יו"ר הדירקטוריון , אם כי להערכתו סיכויו אינם 
טובים , כשהמינוי תלוי בשרים יובל נאמן ויצחק מודעי . על מינוי שלום כיו"ר 
הדירקטוריון אמר חופי : " אי אפשר לנהוג הפקרות ברכוש הציבור " . עוד אמר 
חופי שכחסיד שיטת הרוטאציה עזב את ראשות " המוסד " אחרי 8 שנות כהונה , 
והודיע בשעתו לשר האנרגיה שיפרוש מניהול חברת החשמל לאחר שמונה שנים בתפקיד . 
על מועמדותו של סילוון שלום לתפקיד יו"ר הדירקטוריון אמר חופי : אין לי 
נגדו דבר אישית . יחד עם זה נראה לי , שזה מוגזם לתת לבחור חסר ניסיון 
חברה עם תקציב של מיליארד וחצי דולרים בשנה . בכלל , לאחרונה ממנים דירקטורים 
לא רק על בסיס פוליטי , אלא על בסיס אישי , כלומר מקורבים ממחנה מסוים 
בתוך המפלגה . אילו היו לשרים עסקים פרטיים , הם לא היו עושים מינויים 
כאלה בעסק שלהם . 
