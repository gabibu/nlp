חברת " מדיזיו " , לייצור מוצרים רפואיים , חתמה על הסכם לייצוא ציוד מתכלה , 
לשימוש חד - פעמי בצינתורים , לבריה"ם . הערכות החד - פעמיות הם מוצרים 
מבוקשים ביותר בחדרי ניתוח , טיפול נמרץ ובמחלקות קרדיולוגיות . מנכ"ל " מדיזיו " 
שמואל בר - זיו מסר כי " ההזמנה הראשונה בוצעה החודש . היקף השוק של מוצרים 
רפואיים חד - פעמיים בבריה"ם נאמד במיליארדי דולרים והפוטנציאל הגלום בשוק 
זה , הסובל ממחסור במוצרים דומים , הוא אדיר " . בר - זיו הבהיר כי הסכם 
הייצוא שנחתם עם גורמים במשרד הבריאות קובע מפורשות שהתשלום עבור ההזמנות 
ייעשה בדולרים ולא בסחורות , כפי שמקובל בסחר עם בריה"ם . הקשר בין " מדיזיו " 
לבין גורמים בכירים במשרד הבריאות של בריה"ם נוצר בעקבות השתתפותה של החברה 
בתערוכה לציוד וטכנולוגיה רפואית שנערכה בחודש מאי השנה במוסקווה . 
