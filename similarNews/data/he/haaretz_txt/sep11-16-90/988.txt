קהיר ( ע"ר ) . המשבר במפרץ עשוי לתת זריקת עידוד משמעותית לכלכלה הקופאת 
של מצרים , הודות להלוואות חדשות שהבטיחו מדינות ערביות ומערביות , ולאחר 
שקרן המטבע הבין - לאומית ריככה את הדרישות לרפורמות כלכליות . הערכות בקוח 
זו השמיעו אתמול בנקאים בקהיר . מצריים אמנם תפסיד העברות של מאות מיליוני 
דולרים לשנה , מצד אזרחיה שעבדו בכוויית ונאלצו לחזור למצרים ללא פרוטה 
וללא תעסוקה . כן צפויה ירידה בתיירות ובתנועה בתעלת סואץ . דיפלומטים 
אומרים כי עמדתה התקיפה של מצרים נגד הפלישה העיראקית לכוויית זיכתה את המדינה 
באהדה מצד קרן המטבע הבין - לאומית , הבנק העולמי ונושים מערביים אחרים 
וכן מצד מדינות המפרץ . העיתון הרשמי למחצה " אל אכבאר " כתב ביום שישי , 
כי קרן המטבע הבין - לאומית נענתה לבקשת קהיר בדבר פיחות הדרגתי של הלירה 
המצרית במקום פיחות גדול ומיידי . הקרן גם הסכימה לתכנית המצרית להעניק 
לבנקים יתר חופש כדי לקבוע שיעורי ריבית על הלוואות , אם כי עדיין מתחת 
לתקרה של % 22 הוסיף העיתון . קרן המטבע ומצרים מנהלות כבר שנתיים משא ומתן 
קשה על תכנית ל"רפורמה כלכלית " שנועדה לאפשר הזרמת כספי פיתוח חדשים ושיחות 
על פריסת חובות החוץ הכבדים של מצרים , המסתכמים ב05 מיליארד דולר . מספר 
קרנות אזוריות ובינלאומית , יחד עם סעודיה , ארה"ב , יפן , השוק האירופי 
והממשלה הגולה של כוויית , הבטיחו למצרים סיוע פיננסי , כדי לפצותה על 
אובדן ההכנסות כתוצאה מהסנקציות שהטיל האו"ם . בנקאי מהמפרץ ציין , " אין 
מחלוקת בקרב ערבים רבים מאוד במפרץ , כי מצרים היא המגן הצבאי היחיד שלהם 
באזור , ולמרות הבעיות במצרים , הם מבינים כי זו מדינה יציבה " . 
