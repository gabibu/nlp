נשיא סוריה , חאפז אסד , קיבל בתקופה האחרונה המחאה של סכום עתק ממדינה 
ערבית , כתגמול למדיניות שהוא נוקט במשבר המפרץ . ערב הסעודית העבירה לסוריה , 
המחאה בנקאית על סך מילארד דולר . מיליארד דולרים אלה הוענקו לנשיא אסד 
בתקופה בה הוא מתלבט בקשיים כלכליים חמורים מאד . המשק הסורי נמצא בקיפאון 
ממושך ומלאי מטבע החוץ של המדינה הידלדל כמעט לחלוטין . ההמחאה היא זריקת 
עידוד חיונית לכלכלה הסורית המעורערת , שמצבה היקשה על הנשיא הסורי להקצות 
משאבים להמשך בניין הכוח הצבאי . סכום הכסף הגדול שהועבר אליו יאפשר לאסד 
לרכוש את מיטב הציוד הצבאי שמציעה התעשייה הסובייטית . קפידבינלהערכת גורמים 
מערביים , עתיד אסד לקבל בעתיד הקרוב סכומי כסף גדולים נוספים ממדינות נפט 
אחרות . לדברי אותם גורמים , המרוויח הגדול מהמצב במפרץ ומההתפתחויות של 
השבועות האחרונים הוא , בשלב זה , נשיא סוריה . אסד ניצל את המשבר על 
מנת להתקרב למצרים ולהקל את בידודו הממושך בעולם הערבי . אך התפתחות חשובה 
יותר , היא העובדה שהממשל האמריקאי רואה בסוריה מדינת מפתח באזור . על פי 
הערכת מומחים מערביים , לאחר סיום המשבר צפויה התקרבות ממשית ביחסי ארה"ב 
וסוריה . למרות ארועי המפרץ והמתיחות הרבה השוררת באזור , ממשיך הצבא הסורי 
כולו לקיים פעילות שיגרה בגזרה הישראלית . 
