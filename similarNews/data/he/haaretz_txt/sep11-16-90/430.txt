מועצת המנהלים של כור החליטה אתמול להמתין לממצאי ועדת החקירה החיצונית שהוקמה 
לבחינת האירועים בסולתם . בישיבה שהתקיימה אתמול הוטחו דברים קשים על השימוש 
בכלבים לפינוי עובדי סולתם . ועדת החקירה תגיש את מסקנותיה בעוד 21 יום 
לראשי חברת העובדים וההסתדרות ובעקבות הדו"ח תתכנס מועצת המנהלים של כור 
לדיון מחודש . בישיבת מועצת המנהלים של כור הציגו אתמול מנכ"ל סולתם , אורי 
שמחוני ומנכ"ל כור פלדה , יצחק זמיר , את השתלשלות האירועים בסולתם , 
מאז פרץ המשבר . הם ציינו כי קבוצה של עובדים הפעילה לחץ ואיימה על שאר העובדים 
וכן ניסתה להפיק לעצמה טובות הנאה . בישבה הוצג גם הדו"ח הפנימי של כור 
בנוגע לאירועי ליל הפינוי של עובדי סולתם . מהדו"ח עולה כי עיקר האשמה מוטלת 
על מנהל חברת האבטחה הפרטית , בני טל , שפעל באמצעות כלבים ללא ידיעת הנהלת 
המפעל . במסקנות הדו"ח נמסר , כי טל סירב להופיע בפני צוות החקירה בהמלצת 
יועציו המשפטיים . עם זאת , ציינו חברי צוות הבדיקה כי הנהלת החברה עשתה 
משגה בכך שלא הביאה לידיעת העובדים כי הוצא צו פינוי על - ידי בית המשפט . 
במסקנות הדו"ח נאמר עוד , כי שמחוני וזמיר דרשו במפורש מחברת השמירה לא 
לפעול בכוח נגד העובדים וכן לא להשתמש בכלבים . גורמים המקורבים לחברת העובדים 
הביעו ביקורת קשה על דו"ח הבדיקה הפנימי של כור וקבעו כי הוא נועד לטייח 
את ארועי הפינוי בסולתם והשימוש בכלבים לצורך כך . גורמים בכירים בהסתדרות 
הטיחו ביקורת קשה בדו"ח הפנימי ובמבקריו וציינו כי דו"ח הוועדה יחשוף את 
האמת באשר לארועים . ועדת החקירה החלה שלשום את פעולתה ואתמול הופיעו בפניה 
מנכ"ל סולתם ומנכ"ל כור פלדה . מזכ"ל ההסתדרות , ח"ך ישראל קיסר אמר אתמול 
בתגובה לדו"ח , כי החלטת הוועדה המרכזת למיצוי הדין ולהסקת מסקנות אישיות 
כלפי האחראים למחדל ההתנהגותי הפסול והחריג שאירע בשבוע שעבר במפעל בעינה 
עומדת . הוא הוסיף , כי ההסתדרות לא תרפה ממיצוי הדין כלפי האחראים למחדל 
חברתי כה חמור שאין לו הצדקה וכפרה במערכת ההסתדרותית ובחברה הישראלית . 
זימון מועצת המנהלים של כור לדיון נעשה בהוראת הוועדה המרכזת במגמה לדון 
בנושא ההתרחשויות החריגות בסולתם ולהסיק מסקנות אישיות , לרבות השעייה או 
פיטורים , כלפי האחראים לאותו מחדל . קפידבינהעבודה בסולתם חודשה אתמול 
חלקית . אנשי האחזקה ופועלי הנקיון החלו בעבודות נקיון ושיפוצים , על מנת 
להכשיר את המפעל לחידוש העבודה המלאה כבר היום . חידוש העבודה בא לאחר שאתמול 
לפנות בוקר הושגה הסכמה בין הצדדים בנוגע להסכם העבודה הקיבוצי החדש . במסגרת 
ההסדר החדש הסכימה הנהלת החברה להכניס שינויים מסויימים בתוכנית ההבראה ובכך 
הביאה להסכמת נציגי העובדים לסיום המשבר ביחסי העבודה שנמשך חודש וחצי . 
ראש סיעת הליכוד בהסתדרות ח"ך יעקב שמאי הגיב אתמול על החלטת מועצת המנהלים 
של כור באומרו כי זו מנקה את הנהלת המפעל מכל אשם ובכך מניחה לפתחו של קיסר 
את האחריות המיניסטריאלית . לדברי שמאי קיסר נושא באחריות למה שכינה , 
" הנצחת מילכוד של ניגוד אינטרסים שבו ההסתדרות נתונה " . שמאי הסביר זאת 
בסרובו של קיסר להתנער מחבישת שני כובעים בעת ובעונה אחת כובע המעסיק , 
וכובע האיגוד המקצועי . שמאי הביע חשש להלן קרא שמאי לשנות באופן יסודי 
את המבנה של ההסתדרות כדי למנוע בעתיד ארועים דומים למה שהתרחש ב"סולתם " . 
עם זאת הביע חשש שהנהגת ההסתדרות מחפשת שעיר לעזאזל בקרב הדרגים הזוטרים 
כדי לעקוף שוב את הצורך לערוך שינויים מבניים לשם ביטול ניגוד האינטרסים 
בתוך ההסתדרות . הליכוד תובע לכנס בדחיפות את הועד הפועל של ההסתדרות לדיון 
מיוחד לדון בכל הפרשה . 
