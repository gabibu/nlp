שר הפנים איננו צריך לצאת לחופשה , כל עוד לא יוחלט אם להגיש נגדו כתב אישום . 
אני סבור שקיים הבדל בין איש ציבור , כגון שר , ח"ך , או ראש עירייה , 
לבין עובד מדינה , שניתן להשעות אותו מעבודתו כשהמשטרה פותחת בחקירה פלילית 
נגדו . ההבדל נובע מכך שתיאורטית כל חודשיים יכול מישהו שיש לו " חשבון " 
עם אותו שר או ח"ך , להגיש נגדו תלונה במשטרה וזו תצטרך לפתוח נגדו בחקירה . 
איש הציבור בו מדובר , לא יוכל כלל לתפקד . לא . ברגע ששר או ח"ך שמתנהלת 
נגדו חקירה , יוצא לחופשה , יתקבל הדבר כאילו הוא כבר הודה באשמה . תאר 
לעצמך שבתום חקירת המשטרה , יוחלט שאין בסיס להגשת כתב אישום , או שאותו 
איש ציבור ייצא זכאי ממשפטו , מה יאמרו אז ? למה אתה יוצא מהנחה שכל חקירה 
משטרתית מסתיימת בהגשת כתב אישום ? בדיוק מאותה סיבה שאינני סבור שעל שר 
הפנים לצאת עתה לחופשה . לא נעניתי לקריאותיהם של פוליטיקאים לצאת לחופשה , 
כפי שאישי ציבור אחרים שהתנהלו נגדם חקירות משטרתיות , לא עשו כן . אבל 
ברגע שהוחלט להגיש נגדי כתב אישום , יצאתי לחופשה מתפקידי כשר הדתות . אינני 
רוצה להביע את דעתי בעניין זה , כל עוד לא מפרסמים את תוכן הקלטת של שיחת 
מפכ"ל המשטרה והעיתונאי מרדכי גילת . אינני יודע אם יש בסיס לשמועות , 
כי הקלטת כוללת התבטאויות של המפכ"ל נגד עדות המזרח . לדעתי יש חומרה רבה 
מאוד בכך שאין מפרסמים את תוכן הדברים שנאמרו בקלטת , משום שהדבר גורם לחרושת 
של שמועות , שאיש איננו יודע מה מידת אמיתותן . 
