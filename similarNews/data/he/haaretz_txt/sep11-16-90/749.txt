דובר צה"ל הודיע אמש כי כוח של צה"ל לכד אתמול מחבל ברצועת הביטחון בדרום 
לבנון , לאחר מרדף והיתקלות עם חוליית מחבלים . לצה"ל לא היו נפגעים . 
לדבריו , נורתה לעבר כוח צה"ל , שהיה במשימה סמוך לכפר כאוכבה בגזרה המזרחית , 
אש מנשק קל . הכוח השיב אש לעבר מקור הירי במרדף שבסיומו נלכד אחד המחבלים . 
ברשותו נמצאו אמצעי לחימה כגון אר - פי - גי , תרמילי מאג וקליעים של נשק 
קל . המחבל נלקח לחקירה . שאר חברי החולייה הצליחו להתחמק . מקורות בלבנון 
דיווחו כי אתמול התנהלו קרבות כבדים במשך יותר מעשר שעות בין יחידה של צה"ל 
לבין מחבלים לבנונים ופלשתינאים . לדבריהם , חדרו בשעות הבוקר המוקדמות 
כ05 חיילים ישראלים , מלווים בשבעה טנקים ובארבעה מסוקי קרב , לשטח לבנון , 
כחמישה ק"ם לרצועת הביטחון . הם הוסיפו כי הכוח נתמך בסיוע ארטילרי מאזור 
הביטחון . רדיו קול הדרום , השייך לצד"ל , טען כי החדירה נועדה לבצע סיורים 
באזור , לאחר שמטען נפץ פגע בנגמ"ש ישראלי ברצועת הביטחון . לדבריו , 
נהרג באירוע מחבל . חזית ההתנגדות האיסלאמית לקחה על עצמה את האחריות לאירוע , 
וטענה כי 21 חיילים ישראלים נהרגו ונפצעו בהתפוצצות ובקרב היריות שפרץ אחר 
כך . מקורות צבאיים מציינים כי בימים האחרונים גוברת המתיחות בדרום לבנון , 
נוכח התחדשות הלחימה בין הארגונים . הם ציינו כי צה"ל עוקב אחר כל התפתחות 
באזור , אך אינו מתערב בשלב זה . בימים האחרונים גברו מספר הניסיונות של 
מחבלים לפגוע בחיילי צה"ל וצד"ל באזור הביטחון . חיילי צד"ל גילו טילי קטיושה 
ופצצות אר - פי - גי מכוונים לאזור . אתמול נחנך בדרום לבנון כביש חדש , 
המקשר בין העיירה מרג - עיון לעיירה חצבייה . הכביש , שאורכו 31 ק"ם , 
נסלל בידי צה"ל . במימונו השתתפו גם תושבי דרום לבנון וחיילי צד"ל . בטקס 
לציון פתיחת הכביש ברכו אלוף פיקוד צפון , יוסי פלד , ומפקד צד"ל , הגנרל 
לחאד . 
