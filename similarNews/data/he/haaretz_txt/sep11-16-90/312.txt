בשנתיים האחרונות נטשו חקלאים שטחי שלחין המשתרעים על 622 אלף דונם , שהפכו 
לאדמה בלתי מעובדת . כך עולה מבדיקה שהושלמה במשרד החקלאות . מהבדיקה מתברר 
שבכמה מושבים , בעיקר בדרום הארץ , הוחכרו רוב השטחים החקלאיים לגורמים 
בלתי מורשים , בניגוד לחוק ההתיישבות . רוכשי הקרקע גם משתמשים באורח בלתי 
חוקי במכסות המים המיועדות לקרקעות אלה ובבתי צמיחה שבחלק מהם הושקעו כספי 
מדינה . מנכ"ל משרד החקלאות , גדי שליטין , טען אתמול שאחת הסיבות לנטישתם 
של שטחים חקלאיים בהיקף כה גדול היא השחיקה ברווחיותו של המגזר החקלאי . 
לדבריו , חובות המגזר החקלאי לבנקים מגיעים כיום ל11 מיליארד ש"ח , בעוד 
שההכנסה השנתית הגולמית של הענף מסתכמת ב5 . 5 מיליארד ש"ח , ובניכוי התשומות 
ההכנסה היא 77 . 1 מיליארד ש"ח בלבד . שליטין ציין שהתפוקה החקלאית ירדה 
בשנת 98 לראשונה מתחת ל%3 מהתפוקה הכוללת במשק , ולפי ההערכות מגמה זו מחריפה 
בשנת 09 . התוצרת הנקייה של ענפי החקלאות ירדה בשנה שחלפה ב%31 , וגם היצוא 
החקלאי בירידה . במשרד החקלאות נשמעה אתמול ביקורת נוקבת על הסדר החובות 
של המושבים והקיבוצים . אנשי המשרד טענו שהסדרים אלה " מדכאים כל מוטיווציה 
לפיתוח , משעבדים את הרווחים הפנויים של היישובים לתקופה של 02 שנה ואינם 
מותירים תקציב למחיה " . גורמים במשרד יפעלו לשינוי ההסדרים . 
