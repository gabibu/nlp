יועצו הבכיר של שר הפנים , צבי יעקובסון , חשוד במעילה בהיקף גדול בכספי 
ציבור , שהיו מיועדים למוסדות דת . כך אמרו אתמול בדיון בהארכת מעצרו בבית 
משפט השלום בתל - אביב נציגי היחידה לחקירות הונאה במטה הארצי של המשטרה . 
השופט יצחק ברא"ז האריך את מעצרו של יעקובסון בשבעה ימים , וקבע בהחלטתו 
כי יש חשד סביר ומבוסס נגדו . השופט דחה את בקשתו של הסניגור להשים את החשוד 
במעצר - בית . יעקובסון נעצר שלשום בידי המשטרה יחד עם חמישה עוזרים נוספים 
של שר הפנים . בניגוד לחמישתם , ששוחררו עוד באותו ערב , החליטה המשטרה 
להאריך את מעצרו . רב - פקד גדי ליטבין ורב - פקד משה פישמן מצוות החקירה 
הסבירו כי ההחלטה להאריך את מעצרו של יעקובסון התקבלה משום שבחקירתו התגלה 
כי כספים רבים , שהיו מיועדים למוסדות דת , הועברו לבני משפחתו ואליו . 
העבירות שבהן חשוד יעקובסון הן גניבה בידי מורשה , קבלת כספים במרמה , 
מרמה והפרת אמונים . נציגי המשטרה ביקשו להאריך את מעצרו בעשרה ימים . 
ליטבין אמר עוד כי על גופו של יעקובסון נמצא דף , שבו קיבל החשוד הנחיות 
כיצד להתיש את המשטרה ולהטעותה . החוקר כינה דף הנחיות זה " 02 הדיברות 
של החשודים " . לדבריו , יעקובסון אינו משתף פעולה עם חוקריו . סניגורו 
של החשוד , עו"ד יאיר גרין , טען שאין מקום להארכת המעצר מפני שהחקירה 
הגלויה נפתחה לפני כחודש ויעקובסון אם רצה בכך יכול היה להעלים ראיות נגדו . 
עו"ד גרין אמר עוד כי החשוד חזר לפני ימים מספר מארצות - הברית , וכי אם 
רצה להימנע מן החקירה היה יכול להישאר בחו"ל . " המשטרה סבורה כי החשוד 
הוא החוליה החלשה , ומנסה לשבור אותו " , קבל הסניגור . קפידבינבהחלטתו 
כתב השופט ברא"ז כי מדובר בחשד סביר ומבוסס לעבירות של מעילה באמון , מעילה 
מופלגת בהיקפה ובנסיבותיה , ויש חשש שאם ישוחרר ינסה לתאם גרסאות בפרשה . 
השופט הדגיש כי כאשר יש חשד למעילה באמון , המופלגת בחומרתה , אפשר לעצור 
חשוד גם כאשר אין חשש לשיבוש הליכי משפט . לאולם המעצרים , שבו ישב אתמול 
השופט ברא"ז , הובא גם עוזרו הפרלמנטרי של ח"ך אריה שלמה גמליאל ( ש"ס ) 
, אלי צוברי , החשוד בהזמנת האזנות הסתר לטלפון של העיתונאי מרדכי גילת . 
פקד אלון גרוסמן טען בבקשת המעצר כי למשטרה דרושים 51 יום להשלים משימות 
חדשות , הקשורות בחקירה . מהדיון אתמול עולה כי החשוד מסרב למסור בידי 
מי נתן את הקלטות , שבהן הוקלטו השיחות . פרקליטתו של אלי צוברי , עו"ד 
רינה לוי , קבלה כי המשטרה מפעילה לחץ על מרשה . " המחותן הראשי של הפרשה 
יושב ספון בלשכתו , ואילו אלי צוברי נמק בכלא והמשטרה מפעילה עליו לחץ , 
עד שיאמר רוצה אני " , אמרה . השופט ברא"ז החליט להאריך את מעצרו של צוברי 
בתשעה ימים . צוברי הוא החשוד היחיד בפרשת הציתות לטלפון של גילת , המוחזק 
במעצר . השופט ברא"ז כתב בהחלטתו : " האזנת סתר בלתי - חוקית לעיתונאי 
היא פלישה לצנעת הפרט , והנפש סולדת מכך ששיחותיו של אדם יהיו נתונות לעיקוב 
אלקטרוני מתוחכם . " יש חומרה יתרה בהאזנת סתר לטלפון של עיתונאי , מפני 
שהגנה על מקורות המידע שלו היא אינטרס של כלל הציבור . יש יותר מעילת מעצר 
אחת להאריך את מעצרו של צוברי , ופקד גרוסמן לא הגזים בבקשתו להאריך את 
המעצר ב51 יום " . בין עילות אלו מנה השופט חשד להעלמת ראיות ותיאום גרסאות . 
הוא כתב כי החליט לבסוף להאריך את המעצר בתשעה ימים , במטרה לפקח על התקדמות 
החקירה . אתמול שוחררו ממעצר בתחנת המשטרה חוני מזעקי ויהודה צוברי אחיו 
של אלי צוברי , המשמש כמנהל חשבונות בחברת " אירם חקירות " , שביצעה את 
האזנות הסתר לטלפון של גילת . 
