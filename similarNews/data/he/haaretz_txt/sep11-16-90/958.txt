פרקליט מחוז ירושלים , עו"ד עוזי חסון , אומר כי טרם הוחל בדיון בתיקו 
של ריימונד חזן , תושב אלעזר שבגוש עציון , החשוד כי הדפיס בבית הדפוס 
שבבעלותו , חומר עבור פעילי האינתיפאדה . אתמול נמסר ב"מבט " כי הוגש 
כתב אישום נגד האיש . חסון אומר כי החלטה בעניין זה תתקבל רק בעוד שלושה 
חודשים או יותר . אחת הבעיות בפרשיה זו היא היעדרותו של ריימונד חזן מהארץ . 
הסיפור על בית הדפוס שהדפיס כרוזי אינתיפאדה התפרסם לראשונה לפני תשעה חודשים . 
ריימונד חזן עולה מדרום אפריקה , שבבעלותו שני בתי דפוס האחד באלעזר והשני 
בגבעת שאול בירושלים הוחשד כי הדפיס כרוזים של הפתח . לאחר שהידיעה פורסמה 
בעיתון המקומי של אפרת " פרופיל " , ללא תגובה של חזן , תלה חזן על לוחות 
המודעות בישובי גוש עציון מודעת הבהרה מטעמו , שבה הכחיש את החשדות המיוחסות 
לו . כאמור , טרם הוחלט אם יוגש נגדו כתב אישום . 
