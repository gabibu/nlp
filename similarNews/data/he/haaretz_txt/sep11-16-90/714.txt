בתחנת מגן דוד אדום ברמת גן החל לפעול המוקד הארצי של " קשב " , המספק את 
כל שירותי ההצלה לסוגיהם בלחיצת כפתור . המוקד נועד להעניק עזרה , הגנה 
וביטחון בשעת מצוקה , במקרים של תאונות בית , פריצה , תקיפה ושריפה . 
המוקד הוקם בשיתוף קבוצת " אורדע " שמימנה את הקמתו ואת ארגון מערך הקשר 
בין המנויים למוקד . בבית המנויים יותקן " מקשב " , יחידת קשר ביתית המופעלת 
בלחיצת כפתור . המקשב מחייג אוטומטית למוקד ויוצר קשר טלפוני בין המוקד 
לאדם השרוי במצוקה , ללא צורך בהרמת השפופרת . מערכת הגברה מאפשרת לתורני 
המוקד להקשיב לנעשה בבית המנוי ולשוחח עמו עד להגעת העזרה . המערכת תקיים 
קשר בכל שעות היממה עם תחנות מד"א ברחבי הארץ , מכבי אש והמשטרה . דמי 
המנוי יהיו 03 שקלים לחודש ומעלה , בהתאם לסוג השירות . המוקד תוכנן על 
פי טכנולוגיה מארה"ב והותאם לשימוש בישראל . שרותי המוקד יורחבו בעתיד , 
לאחר שייחתמו הסכמים עם רשויות מקומיות . מנכ"ל מגן דוד אדום , ד"ר נתן 
כהן , אמר כי מוקד " קשב " מרחיב את שרותי מד"א לאזרח . ההתקשרות עם 
קבוצת אורדע תואמת את הנחיות הממשלה למד"א , להגדיל את הכנסות הארגון משירותים 
שונים שבתחומי אחריותו . 
