חייל ישראלי ורועה דרוזי נהרגו אתמול בהתפוצצות שני מוקשים באזור כפר מסעדה 
ברמת הגולן . הרועה חדר בטעות לשדה המוקשים , בחיפוש אחר כבשה תועה , 
ועלה על מוקש . הוא נהרג מיד . סיור של צה"ל ניסה לחלץ את הגופה ובעת הפעולה 
עלה אחד החיילים על מוקש נוסף . הוא מת מפצעיו באמבולנס שהוביל אותו לבית 
חולים בצפון הארץ . סמל ראשון אבשלום מחפוד ( 83 ) מפתח - תקוה נהרג בעת 
שהגיף בו נסע עלה על מוקש . קצין שישב לידו נפצע קל והועבר במסוק לבית החולים 
רמב"ם בחיפה . הלוויתו תתקיים היום בחלקה הצבאית של בית העלמין סגולה בפתח 
תקוה , בשעה 00 . 51 . החייל והקצין היו בדרכם למקום בו נהרג חצי שעה קודם 
לכן אזרח דרוזי מהכפר בוקעתא , סאלח כאמל טרביה , בן 45 , שיצא לרעות 
את צאנו סמוך לכפר והחמור שעליו רכב עלה על מוקש . הרועה רעה את עדרו מזרחית 
ל"חרמונית " . בשטח זה עשרות מוקשים וחלקו מגודר ומשולט כחוק . כעת בודקים 
האם עבר הרועה במקום בו נפרצה הגדר בידי רועים דרוזים או שהאזור גודר רק 
בחלקו . מעט אחרי 00 . 7 בבוקר נשמעה התפוצצות עזה . דרוזי ששהה במקום , 
יוסוף דרוויש מהכפר בוקעתא , הבחין ברועה הפצוע ומיהר להזעיק עזרה . מחקירה 
ראשונה , שנערכה אתמול בהוראת אלוף פיקוד הצפון , יוסי פלד , שהגיע למקום 
האירוע , מתברר כי שלושה כלי - רכב נכנסו לתוך שדה המוקשים , כדי להגיע 
לדרוזי ההרוג . בגיף הראשון נסע קצין הנדסה בדרגת סגן - אלוף . בגיף השני 
היה חבלן משטרתי ובגיף השלישי , שעלה על המוקש , ישבו החייל ההרוג וקצין 
נוסף , שנפצע . בצה"ל בודקים כעת האם חיילי צה"ל באזור , שביניהם גם אנשי 
מילואים רבים , ידעו שמדובר בשדה מוקשים . מקורות צבאיים מסרו אמש כי אלוף 
פיקוד הצפון החליט להשעות מתפקידו את קצין ההנדסה בעוצבה , שנהג בניגוד 
להוראות ולפקודות . מיד לאחר התפוצצות המוקש השתררה בהלה רבה . כל החיילים 
בשטח עמדו במקומם עד שחבלני המשטרה סרקו את האזור ואיתרו מוקשים נוספים . 
רק אחר כך הוחל בפינוי הנפגעים . 051 ק"ם של שדות מוקשים גודרו לאחרונה 
במימון מס רכוש ובסיוע משרד הביטחון . מס רכוש הגיע למסקנה , כי עדיפה 
עלות הגידור על תשלום פיצויים . בשנים האחרונות נהרגו מאות פרות בגולן ממוקשים . 
