ניו - יורק ( מיוחד ל"הארץ " ) . מועצת הביטחון של האו"ם עשויה להתכנס 
בקרוב כדי לקיים דיון בהתפרצות חיילים עיראקים לשגרירויות הזרות בכוויית . 
נציגי ארצות הברית ומדינות השוק האירופי קיימו במשך יום אתמול התייעצויות 
קדחתניות בדבר דרכים לתגובה על הצעד העיראקי נגד השגרירויות , צעד שעורר 
במרכז האו"ם מורת רוח ורוגז . נציגי ארצות הברית ו21 מדינות השוק דנו בהצעה 
החלטה שתוגש להצבעה בישיבה של מועצת הביטחון , שעיקרה קריאה למדינות החברות 
באו"ם להטיל מגבלות על נציגויות עיראק ברחבי העולם . ההצעה קוראת לצמצם 
למינימום את מספר הדיפלומטים העיראקים המורשים לפעול בנציגויות של עיראק 
בעולם . הצעה בדבר מגבלות על נציגויות עיראקיות בעולם הועלתה כבר פעמים אחדות 
מאז פלישת עיראק לכוויית . אך בעקבות התפרצות חיילים עיראקים לשגרירויות 
בכוויית , צברה הצעה זו תאוצה . דיפלומטים צרפתים יזמו אתמול התייעצויות 
בין נציגי מדינות השוק האירופי והם חותרים לכינוס מיוחד של מועצת הביטחון . 
מקור בכיר במרכז האו"ם אמר אמש ל"הארץ " כי ארצות הברית הבהירה לצרפת ולשאר 
נציגי מדינות השוק כי תהיה מוכנה לתמוך בכינוס מועצת הביטחון רק אם יובטח 
מראש כי המועצה לא תסתפק בהחלטה הצהרתית , אלא תקבל החלטה מבצעית שתהדק 
את האמברגו נגד עירק . קפידבינפאריס ( מיוחד ל"הארץ " ) . נשיא צרפת , 
פרנסואה מיטראן , הודיע אתמול על כוונתה של מדינתו לשגר מייד עוד 000 , 
4 חיילים למפרץ הפרסי כתגובה על חטיפתם של שלושה אזרחים צרפתים , ביום ששי 
בבוקר , ממעונו של שגריר צרפת בכוויית - סיטי . כן מסר מיטראן כי צרפת תבקש 
ממועצת הביטחון להטיל על עיראק גם אמברגו אווירי וכן לנקוט צעדים חריפים 
נגד כל מדינה אשר מנסה להמנע מיישום האמברגו באופן מוחלט . הוא גם איים 
על חברות צרפתיות שינסו לעקוף את האמברגו כי יזכו לטיפול נוקשה מצד הממשלה . 
במקביל , הודיעה צרפת על גירושם של הנספח הצבאי העיראקי , של סוכנים של 
שירותי המודיעין העיראקיים הפועלים תחת כיסוי , ושל אנשי הצבא שעסקו בצרפת 
באימונים . בסך הכל מדובר בכ05 איש . עוד הוחלט , כי כל אנשי השגרירות 
העיראקית לא יוכלו לנוע מחוץ לפאריס . עם זאת , ציין מיטראן כי אינו רוצה 
לנתק בשלב זה את היחסים הדיפלומטיים עם עיראק כדי להשאיר צינור לקיום מגע 
בין שתי המדינות . אמש נמסר כי 11 דיפלומטים של שגרירות עיראק בפאריס כבר 
הוכרזו כ"פרסונה נון - גראטה " . שגריר עיראק בפאריס אמר אמש כי בגדד תגיב 
על גירוש 11 מאנשי שגרירותה בפאריס . השגריר , עבד אל ראזק אל - האשימי , 
אמר במסיבת עתונאים על מדרגות שגרירותו , כי " מכיוון שהיתה החלטה מצד 
ממשלת צרפת , תהיה החלטה של ממשלת עיראק . מעתה תהיה זו שגרירות עיראק 
בפאריס נגד שגרירות צרפת בבגדאד . זה ברור " . בעיראק הואשמה צרפת כי היא 
מסלימה בכוונה את המשבר במפרץ . עיראק חזרה על הכחשת הידיעה כי חייליה בכוויית 
פשטו על מעונו של השגריר הצרפתי . מקור ממשלתי עיראקי אמר , לפי סוכנות 
הידיעות העיראקית , כי צרפת מחפשת אמתלה כדי להצדיק את " מדיניותה הקולוניאליסטית 
והתוקפנית הפרו - אמריקאית " . הדובר הוסיף , " ממשלת צרפת נושאת במלוא 
האחריות להסלמה מלאכותית זו ולתוצאות ממנה " . קפידבינבבוקר יום ששי נכנסו 
כוחות הצבא העיראקיים למעונו של שגריר צרפת בכוויית . הם לקחו עימם ארבעה 
אזרחים צרפתיים . אחד מהם היה הנספח הצבאי , אדוארד קרספין , ועימו שלושה 
אחרים שהתחבאו במקום . לא נמסר מי הם אותם אנשים . כעבור שעות מספר הוחזר 
הנספח הצבאי ואולם שלושת האחרים עצורים בידי העיראקים . הצבא העיראקי נכנס 
גם לשגרירויות של קנדה , הולנד ובלגיה ואולם יצא משם כעבור מספר שעות בלא 
נקיטת צעדים נוספים . בתחילת החודש הועבר שגריר גרמניה בכוויית בכוח לבגדד . 
לפני כן סולקו באיומים הדיפלומטים של מרוקו מכוויית . בשגרירות צרפת בכוויית 
נותרו רק ששה דיפלומטים . הם ניזונים ממזון ומים שאגרו . אספקת החשמל נותקה 
וכתוצאה מכך מיזוג האוויר במקום אינו עובד והחום מעיק על יושבי השגרירות . 
כל העת נמצאת מחוץ למבנה יחידה של חיילים עיראקיים . השגריר עצמו היה בעת 
הפלישה בחופשה והוא נותר לפיכך בצרפת . הנשיא מיטראן קיבל את הידיעה על הכניסה 
למעונו של השגריר בעת שהיה בסיור בצכוסלובקיה . הוא כינה את המעשה כ"התקפה " , 
ופגיעה באמנת וינה הנוגעת להגדרת נציגויות דיפלומטיות ומעונות הדיפלומטים 
כשטח אקס - טריטוריאלי , ותבע שחרור מיידי של החטופים . מיטראן הבטיח מענה 
נאות וכינס אתמול בבוקר ישיבת שרים מצומצמת כדי להחריף את הצעדים כלפי עיראק . 
מיטראן ונשיא ארה"ב גורג בוש שוחחו בטלפון שלשום . בוש הגדיר את המעשה כסקנדל 
והודיע על תמיכתו בעמדה הצרפתית . בוש הבטיח לצרפת תמיכה אמריקאית מלאה 
בכל פעולה בה תנקוט בעקבות מה שהוא כינה " הפריצה השפלה " לביתו של השגריר 
הצרפתי בכוויית . שגריר עיראק בפאריס , עבד אל - ראזק האשימי הגיב בתחילה 
על צעדה של ממשלתו ואמר כי מדינתו לא פגעה בחוק הבין - לאומי וזאת משום שהחל 
מ82 באוגוסט , כוויית איננה עוד מדינה והנציגויות הנמצאות בה אינן בגדר 
שגרירויות . לאחר מסיבת העיתונאים עם מיטראן הודיע כי ארצו תגיב באמצעים 
דיפלומטיים מקבילים על צעדה של צרפת . אמש שינה השגריר את גרסתו . הוא טען 
כי הנספח הצבאי הצרפתי נתפס בביתה של בתו של אמיר כוויית . לדבריו , שלושת 
האזרחים הצרפתיים נתפסו בנסיבות אחרות בכוויית סיטי אך לא בביתו של השגריר . 
קפידבינשר ההגנה הצרפתי זאן פייר שבנמן הגיע אתמול לביקור בזק בסעודיה על - 
מנת לקבל היתר של המלך להצבת הכוחות הצרפתיים בשטח מדינתו . עד כה כולל 
הכוח הצרפתי כשמונת אלפים חיילים , מחצית מהם מוצבים באורח קבע בגיבוטי . 
בכוח הצרפתי גם נושאת המטוסים " קלמנסו " , שעליה 24 מסוקי גאזל ופומה 
ומספר קטן של חיילים המוצבים בסעודיה ובנסיכויות . כן כולל הכוח 41 ספינות 
המשתתפות באכיפת ההסגר הימי על עיראק . בעקבות ישיבת הממשלה המצומצמת והדחופה 
שכונסה אתמול בבוקר בפאריס הוחלט להעביר לסעודיה כוחות בעלי אופי התקפי יותר . 
עד כה הקפידה צרפת לשלוח כוח בעל אופי הגנתי . הכוח שישלח יהיה בהיקף של 
דוויזיה ויכלול חטיבה מוטסת ובה 84 מסוקי קרב , 001 , 1 חיילים , חטיבה 
משוריינת ובה 84 טנקי אי - אם - אקס 01 , חטיבת חיל רגלים מצויידים בחימוש 
נ"ט , יחידות טילים נגד מטוסים מדגם " מיסטראל " , וכן 03 מטוסי קרב מדגמי 
מיראז 0002 , מיראז אף - 1 , ויגואר . נושאת המטוסים השניה של צרפת , 
ה"פוש " , עשוייה לצאת למפרץ במידת הצורך . במסיבת העיתונאים שכינס מיטראן 
הוא הדגיש כי אין פניה של צרפת לעימות צבאי אלא היא דוגלת בהמשך השימוש בנשק 
האמברגו כלפי עיראק . יצויין כי לפני ימים אחדים הצהיר הנשיא הצרפתי כי 
אם ארה"ב תצא לפעולה צבאית , הרי שלצרפת אין מנדט להצטרף לפעולה שכזאת . 
עם זאת אמר כי אם תעשה עיראק פעולה תוקפנית נוספת , תגיב צרפת . 
