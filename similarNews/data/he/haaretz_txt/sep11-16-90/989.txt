יש יתרונות חשובים לביקור במסגרת קבוצתית , בעיקר במדינה כמו יפאן . הביקור 
במסגרת של משלחת יוצר אפקט ציבורי המצטבר ממשלחת למשלחת , והפועל להרחבת 
ההיכרות של הקהילה העסקית המקומית עם התוצרת הישראלית . ככל שאנו מדברים 
ביפאן , הרי שהמודעות לאיכות ולגיוון של מוצרי הייצוא הישראלים היתה עד 
לזמן האחרון מוגבלת למדי . כשמגיעה משלחת נקבעות לאנשיה פגישות לא רק עם 
אנשי עסקים יפאנים המעוניינים בכך , אלא גם עם גופים ציבוריים , ארגוניים 
כלכליים וכיוצא באלה ולדבר חשיבות רבה . כך למשל , נפגשו ראשי המשלחת הנוכחית 
עם מנהל משרד התעשייה וסחר החוץ היפאני , עם גורמים בכירים בין ענקי התעשייה 
ועם מוסדות לקידום מחקר מדעי בסיסי ועוד . ביפאן , גם " פריצות דרך " 
הן תהליכים המתרחשים לאורך זמן ממושך . דברים אינם קורים בן לילה , וכך 
גם לגבי צמצום ההשפעה הרבה של החרם הערבי ביפאן . לכן רצוי יותר לדבר על 
העמקת ההיכרות ההדדית , שליחת מסר מתאים למשק היפאני , כי עשיית עסקים 
עם ישראל מתקבלת בחיוב . הדוגמה הטובה ביותר למה שאמרתי מצויה בעצם הזמנתה 
של המשלחת הנוכחית על ידי הקיידנרן שהוא ללא ספק הארגון הכלכלי רב העוצמה 
ביותר ביפאן . ( בארגון חברים נשיאי החברות היפאניות הגדולות ביותר בתעשייה , 
במסחר , בבנקאות ובביטוח . ר . ס . ) . ארגון זה , שחבריו מהווים 
את המרכיב המכריע בקבוצת חברות המייצאת % 52 מהתל"ג היפאני והמחרימה את ישראל 
באופן מסורתי , מצא לנכון לארח את המשלחת בסמינריון משותף , שהתקיים במטה 
הארגון בלב מרכז העסקים של טוקיו . בסמינר נכחו נציגי עשרות רבות של חברות 
יפאניות , וההתענינות במשלחת היתה רבה . בסיומו של הסמינריון הוציא הקיידנרן 
הודעת סיכום משותפת עם התאחדות התעשיינים הישראלים , וזו היתה הפעם הראשונה 
שגוף זה מוציא הודעה משותפת עם גורם ישראלי . יפאן עברה בעשור האחרון שינויים 
לא מעטים , ומבחינתנו חשוב לציין את הביטחון העצמי שהיא צוברת בזירה הבין - 
לאומית . יפאן מעונינת לתרגם את עוצמתה הכלכלית הגדולה לנוכחות עצמאית ומנהיגה 
בזירה הבין - לאומית , ולכן גם יצאה , למשל , בהודעה המכריזה על הצטרפותה 
לחרם הכלכלי על עיראק , שעות ספורות לפני שמועצת הביטחון קיבלה החלטה בעניין 
זה . קפמאבינעניין אחר הוא העובדה שליפאן כיום רזרבות נפט שיספיקו לארבעה 
חודשי צריכה לפחות ללא אספקה מהחוץ , מה שמחליש את התלות באספקת נפט ממדינות 
ערב . תופעה אחרת היא קיומה של פעילות עסקית מתרחבת והולכת , ביפאן אך גם 
בישראל , באמצעות חברות בין - לאומיות . יפאן מוכרת כיום בשווקים רבים 
בעולם תוצרת מפעליה המיוצרת בפועל בבתי חרושת הפזורים בסינגפור , תאילנד , 
ארה"ב ואנגליה . גם חברות ישראליות לא מעטות מנהלות את עסקיהן הבין - לאומיים 
באמצעות משלחות באירופה ובארה"ב , ויש התקשרויות בין חברות בין - לאומיות 
כאלו . לכן שיקולי כניעה לחרם הערבי נעשים שוליים והחרם מאבד מעוקצו כשהסחר 
נעשה דרך מדינות שלישיות והמעקב אחרי הסחורות נעשה מורכב עד בלתי אפשרי . 
כמובן שישראל , בין השאר באמצעות השגרירות בטוקיו , ממשיכה להיאבק חזיתית 
בחרם בדרגים הפוליטיים והמסחריים המתאימים . כיום כבר יש יותר ויותר חברות 
יפניות היודעות כי אפשר לעשות עסקים עם ישראל ולקבל מוצרים טובים ובזמן , 
והמספרים מדברים בעד עצמם : גידול של עשרות אחוזים בייצוא התעשייתי ליפאן 
( ללא יהלומים ) בכל אחת מהשנים האחרונות . לדעתי אין כיום ביפאן חברה 
אשר תסרב לפגוש חברות מישראל . אין הדבר אומר כי בהכרח ייצאו עסקות ממשיות 
מפגישה שכזו , אך בהחלט ניתן לקיים דיאלוג , להחליף מידע עסקי ולהתחיל 
ליצור מערכת יחסים בין חברות . ככל שהמדובר בחברות היפאניות הגדולות , 
ובעיקר בענקי הסחר שחשיבותם ביפאן רבה ביותר זהו מצב שלא היה קיים בעבר . 
בקבלת הפנים שנערכה במעוני למשלח ההיטק , נכחו נציגי קונצרנים ענקיים הנחשבים 
" מחרימים מסורתיים " של ישראל , וישנם ביניהם גם כאלה המבקרים בשגרירות . 
צריך לזכור גם כי חברות יפאניות גדולות ניכוו קשות בעבר באיראן , בכוויית 
ובעיראק ועל כן החשדנות והחששות מפני אי הוודאות בעולם הערבי , ובעיקר הניסיון 
המר הנוכחי יצרו כאן מרירות לא מעטה כלפי עיראק . אין ספק שהקרע בעולם הערבי 
מקל על מי שרוצה לקיים קשרים עם ישראל . עם זאת , לפעילות הדיפלומטית 
ביפאן יש כללים משלה , והחשוב בסך הכל מבחינת היצוא הישראלי ליפאן הן התוצאות 
בשטח . לפיכך בוחרת השגרירות , גם בנסיבות שנוצרו כיום , לשלב במאבק 
בחרם אמצעים שונים , כמו הבאתה של משלחת הייטק כזו . נוכחות המשלחת ביפאן 
היא בבחינת עובדות בשטח , והביקור שולח מסר חשוב לקהילת העסקים היפאנית , 
כי הממסד המקומי רואה בחיוב התקשרויות עם ישראל . משיחות עם חברי המשלחת 
ומסיכומים ראשונים עולה כי הביקור היה הצלחה עסקית . חברי המשלחת מסרו 
כי קיימו פגישות רבות , ענייניות ביותר ובחלקן , כמובן שלא בכולן , הונח 
בסיס להמשך קשר בעתיד ולבחינת אפשרויות ממשיות לשיתוף פעולה עסקי . חברי 
המשלחת הביעו את הדעה כי ביפאן יש כיום פתיחות רבה מבעבר כלפי רכישת ידע 
טכנולוגי ישראלי , וכי ניתן לנצל את התחרות הקשה בין החברות היפניות ובין 
עצמן , תחרות המאלצת אותן לחדש באורח מתמיד את הידע הטכנולוגי שלרשותן . 
