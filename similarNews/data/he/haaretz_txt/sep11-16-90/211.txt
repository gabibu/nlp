ואשינגטון ( מיוחד ל"הארץ " ) . פקידים במחלקת המדינה אמרו אתמול כי הממשל 
האמריקאי סבור שיש לאפשר לברית - המועצות למלא תפקיד פעיל ומרכזי יותר במאמצים 
ליישוב הסכסוך הישראלי - ערבי בעתיד , אם יהיה למוסקווה תפקיד חיובי ומסייע , 
כהגדרתם , במאמצים לפתרון המשבר במפרץ הפרסי . הפקידים אמרו כי במסגרת 
חיזוק התפקיד הסובייטי במזרח - התיכון בעתיד , מוכן הממשל לשקול גם אפשרות 
לכינוס ועידה בין - לאומית למשא - ומתן על יישוב הסכסוך הישראלי - ערבי והסכסוך 
הישראלי - פלשתיני . אחד מהם אמר כי ארה"ב אינה דוחה את הקונצפציה של משא - 
ומתן ישיר בגיבוי בין - לאומי , וכי אחד הדגמים , העשויים לבוא בחשבון , 
הוא זה של המשא - ומתן על איחוד גרמניה , או פורום חמש החברות הקבועות 
במועצת הביטחון , בחסות ובניהול שתי מעצמות העל . הפקידים אמרו כי בעבר 
נבעה ההתנגדות האמריקאית להשתתפות פעילה של בריה"ם בעיצוב פני המזרח - התיכון 
מהחשש , שמוסקווה תהיה מעוניינת לחזק גורמים , המתנגדים לארה"ב , ואילו 
עתה מתייצבת בריה"ם לימין ואשינגטון בקואליציה אחת עם בעלות בריתה האזוריות 
של ארה"ב . התפתחות זו , לדבריהם , שינתה כליל את התפיסה האמריקאית , 
ותגרום בוודאי גם לשינוי בהתייחסות של ישראל ושל מדינות ערב לעניין . " בעבר , 
חששה ישראל מפני אפשרות , שהסובייטים יכו אותם בועידה בין - לאומית , 
חרף התנגדות ארה"ב . עתה הם מודאגים מפני אפשרות , שאנחנו נכה בהם יחד 
עם הסובייטים " , אמר אחד הפקידים . מדינות ערב , לעומת זאת , עשויות 
להתנגד עתה לוועידה בין - לאומית , משום שתחשושנה כי בריה"ם תיגרר אחרי 
המדיניות הפרו - ישראלית של ארה"ב . קפידבינהעיתון " ניו - יורק טיימס " 
כתב אתמול בכותרתו הראשית כי בוועידת הפסגה בהלסינקי הזמין הנשיא בוש את 
גורבצוב למלא תפקיד דיפלומטי ער יותר במזרח - התיכון , והסכים לפעול עמו 
במשותף בנושאים מזרח - תיכוניים , כגון הסכסוך הישראלי - ערבי . לפי הידיעה , 
גילה בוש גם נכונות לשקול כינוס ועידה בין - לאומית בעתיד , בתנאי שהסכסוך 
במפרץ יבוא על פתרונו קודם לכן . ארה"ב תמשיך לערב את בריה"ם במזרח - התיכון , 
בתנאי שההתערבות הנוכחית של בריה"ם במשבר במפרץ תסייע להשגת המטרות האמריקאיות 
באזור , שזכו לאישור מועצת הביטחון של האו"ם . לדברי העיתון , הגדירו 
פקידים בממשל את ההיבט הזה של הפסגה כ"התפתחחות חשובה ביותר " . לפי הידיעה , 
לא ברור עדיין אם ניהל הממשל מגעים עם ישראל לגבי מדיניותו החדשה . פקידי 
ממשל אמרו לכתב העיתון כי אין מדובר בטיוטה של תוכנית , אלא בהכרה מצד הממשל 
כי המדיניות הסובייטית לגבי סכסוכים אזוריים עברה שינוי מהותי , וכי השינוי 
הזה מחייב מחשבה חדשה בוואשינגטון . דובר הבית הלבן , מרלין פיצווטר , 
אמר אתמול : " בעבר , היתה המדיניות הרשמית של ארה"ב לאפשר לסובייטים 
תפקיד מוגבל במזרח - התיכון , ואילו עתה אנו מאמינים שארה"ב צריכה לשתף 
פעולה עם ברית - המועצות במזרח - התיכון . אך כיצד בדיוק ובאלו דרכים על 
עניינים אלה יש להחליט בעתיד " . 
