חברת פרוטארום הורתה אתמול לסלק את " מכלית המריבה " של חברת " דור אנרגיה " 
מחצר המפעל , בעקבות מכתב שקיבלה מעורך דין בשם חברת " סונול " . החלטה 
על כך התקבלה עקב חוות דעת של היועץ המשפטי של החברה . " דור אנרגיה " 
הציבה שלשום בפרוטארום מכלית לתדלוק עצמי , ומכרה בנזין במחיר של 16 . 1 
שקל לליטר % 8 פחות מהמחיר בתחנות הדלק . אתמול נשלח מטעם משרד עורכי הדין 
ש . הורוביץ מכתב בשם סונול , שבו נאמר כי הצבת המכלית מעוררת מחלוקת , 
ואם פרוטארום לא תוציא אותה יינקטו כל הצעדים המתבקשים בהתאם . סונול שלחה 
את המכתב לאחר תלונה של אחד מסוכניה באזור עכו שנפגע מהצבת המכלית . האסיפה 
הכללית של ארגון הסוכנים ובעלי תחנות הדלק מתכנסת היום , לאשר את ההחלטה 
על השבתת תחנות הדלק בסוף השבוע . 
