האיגודים המקצועיים הפלשתיניים בשטחים טוענים כי רבע מיליון פלשתינאים גורשו 
ממדינות המפרץ , ואיבדו את מקומות עבודתם , בגלל התמיכה הפלשתינית בפלישה 
העיראקית לכוויית . הם מסרו כי האבטלה בשטחים הגיעה לכ%03 וחזרתם של פלשתינאים 
רבים ממדינות המפרץ עלולה לגרום לאסון כלכלי . ראשי האיגודים המקצועיים קיימו 
אתמול כנס חירום במלון " נשיונאל פאלאס " במזרח ירושלים , בו הציגו נתונים 
מדאיגים לגבי השלכות המשבר במפרץ על כלכלת השטחים . האירוע אתמול שיקף את 
החששות הכבדים בשטחים מפני גל " עולים חדשים " פלשתינאים שעלולים להציף 
את השטחים ולהחריף את המשבר הכלכלי השורר בהם . לפי נתונים שליקט מזכ"ל האיגודים 
המקצועיים בגדה , שאהר סעד , גורשו בשבועות האחרונים מסעודיה יותר מ14 
אלף ראשי משפחות פלשתיניות שרבים מהם התגוררו שם עם בני משפחותיהם . את 
קטאר עזבו 009 , 5 ראשי משפחות , ממוסקט יצאו 036 , 3 ואת דובאי עזבו 058 , 
5 מפרנסים פלשתינאים . רוב המגורשים נמצאים כיום בירדן . סעד אמר כי ההגירה 
הכפויה גורמת לתוצאות טראגיות ולאובדן מקורות ההכנסה של אלפי משפחות , שהתבססו 
על משכורותיהם של קרובי המשפחה שעבדו במפרץ . להערכת גורמים ישראליים , 
שהו בארצות המפרץ לפני פרוץ המשבר 057 אלף פלשתינאים שהעבירו לבני משפחותיהם , 
דרך בנקים ברבת עמון כ031 מיליון דולר בשנה יותר מהתקציב השנתי של המנהל 
האזרחי הישראלי . מדינות המפרץ עצמן תרמו לשטחים כ051 מיליון דולר בשנה 
בפרוייקטים שונים . קפידבינסעד קרא לאיגודים המקצועיים בעולם המערבי לנקוט 
עמדה תקיפה נגד מדיניות ממשלותיהם המתערבות במשבר במפרץ המכונה בפיו " הקנוניה 
נגד העולם הערבי והעם הפלשתיני " . לדבריו , אחת התוצאות החמורות של המשבר 
במפרץ הוא הניסיון להעניש את הפלשתינאים על עמדתם בסכסוך במפרץ , להאשימם 
במשבר וליצור נתק בינם להנהגתם . " נדהמנו לשמוע את ההסתה כלפי הפלשתינאים 
הבאה מכוון המדינות האימפריאליסטיות וסוכניה של ישראל באזור , והניסיון 
להטיל עליהם את האחריות למשבר " , אמר . לטענתו , הסתה זאת גרמה לגירושם 
של עשרות אלפי העובדים הפלשתינאים , שהביאו קדמה למדינות המפרץ . " במקום 
להעריך את הפלשתינאים על מאמציהם למען הקדמה באזור , אנחנו רואים כי האימפריאליסטים 
וסוכניהם באזור מחבלים במאמצינו וגורמים צרות לאנשינו , בהכותם במקומות 
הכואבים ביותר : ביציבות חייהם ובמקורות פרנסתם " . בהודעה שפרסמו אתמול 
ראשי האיגודים המקצועיים נכללת אזהרה חמורה למי שמנסה לפגוע בפלשתינים או 
במנהיגותם הלגיטימית אש"ף . " ידי אנשינו ישיגו אותם " , הזהירו . 
