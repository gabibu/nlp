קהיר ( ע"ר וע"ם ) . דיפלומט מצרי בכיר הגיע אתמול לטהראן , לביקור ראשון 
מסוגו מאז המהפכה האיסלאמית באיראן ב9791 . כך מסרו מקורות במשרד החוץ המצרי . 
לדבריהם טס לטהראן ראש המחלקה לארגונים בין - לאומיים במשרד החוץ המצרי , 
מוניר זאהראן , כדי להביע תנחומים על מותו של איש דת איראני בכיר . " ברור , 
על - פי דרג השליח , כי שני הצדדים מנסים לשפר את הקשרים ביניהם " , אמר 
מקור בקהיר . היחסים בין מצרים לאיראן נעכרו , כאשר מצרים העניקה מקלט מדיני 
לשאה הפרסי , שנמלט מאיראן עקב המהפכה . השאה קבור בקהיר . ב78 גירשה 
מצרים את הדיפלומט האיראני האחרון ששהה בתחומה , בהאשימה את טהראן במימון 
מעשי החבלה האנטי - ממשלתיים של המוסלמים הקיצוניים . המקורות במשרד החוץ 
מסרו כי זאהראן ינצל את הביקור למשא ומתן על שחרור מצרימף שנשבו בידי איראן 
בעת מלחמתה נגד עיראק . אלפי מצרים התנדבו אז להילחם עם עיראק . המקורות 
הוסיפו כי הנציג המצרי ידון גם במשבר במפרץ הפרסי . נוכח הביקור מסרו מקורות 
דיפלומטיים ערביים לעיתון " אל - יום אל - סאבע " , כי היחסים בין איראן 
למצרים נכנסו לשלב של " נורמליזציה מהירה , במגמה לחדש את הקשרים הדיפלומטיים 
בין שתי המדינות " . הם הוסיפו כי צפוי שתוך כמה שבועות עד חודשים ספורים 
יחודשו הקשרים . המקורות הצביעו על כך כי מצרים עומדת לקבל החלטה על שחרור 
הכספים האיראניים במצרים , שהיו מוקפאים מאז ניתוק היחסים בין שתי המדינות . 
בתמורה יחל משא ומתן , בניהול מומחים ואנשי מקצוע , למציאת פתרונות לבעיות 
כספיות ומסחריות בין מצרים לאיראן . 
