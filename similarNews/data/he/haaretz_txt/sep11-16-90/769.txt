, 4 העובדים ברשת שק"ם יעברו מיד לאחר ראש השנה לשבוע עבודה של חמישה ימים , 
כאשר מספר שעות העבודה השבועיות ימשיך להיות 54 , ולפיכך תתווסף שעת עבודה 
אחת ביום . הסכם על כך נחתם בימים אלה בין הנהלת שק"ם , ועד העובדים והסתדרות 
הפקידים בתום משא ומתן שנמשך כשנה והיה רצוף קשיים . בהסתדרות הפקידים טוענים 
שההסכם התאפשר לא במעט בגלל העובדה שנבחר ועד עובדים חדש בשק"ם , שבניגוד 
לוועד הקודם יחסיו עם הנהלת הרשת משופרים . שק"ם היא הראשונה מבין רשתות 
השיווק שעובדיה עוברים לשבוע עבודה בן חמישה ימים , ויש להניח שבעקבותיה 
יפתחו גם רשתות אחרות בדיונים עם נציגויות העובדים על קיצור שבוע העבודה . 
בתמורה למעבר לשבוע עבודה בן חמישה ימים , הסכימו העובדים למלא כל תפקיד 
שיידרש במסגרת הרשת . בשקמיות הפזורת ביחידות צה"ל , בהן מועסקים כמה עשרות 
מעובדי הרשת , לא יונהג בשלב זה שבוע עבודה מקוצר . סניפי השק"ם לא יושפעו 
ממעבר העובדים לשבוע עבודה בן חמישה ימים והסניפים ימשיכו לפעול 6 ימים בשבוע , 
כאשר בערים הגדולות פתוחים חלק מהם גם במוצאי שבת . 
