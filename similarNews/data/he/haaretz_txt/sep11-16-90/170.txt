במשך חודשים התעלמה העיתונות הסובייטית במופגן מסרטו החדש של פאוול לונגין , 
" בלוז למונית " , על היחסים בין נגן סקסופון יהודי אלכוהוליסט לבין נהג 
מונית רוסי בעל דעות קדומות . אבל בשבוע שעבר הטיל סובייטסקיה קולטורה , 
עיתון האמנות , את תפקיד כתיבת הביקורת הראשונה על הסרט על מבקר סטליניסטי , 
שקבע כי הסרט הוא " אנטי רוסי " ו"לא מוסרי " . הביקורת היתה כל כך קטלנית 
שנראה היה שתוכננה מראש לעורר פולמוס . רסטיסלב נורנב , מורה לקולנוע בן 
87 ומבקר שכמעט שאינו מפרסם ביקורות , כתב שלסרט יש מימון צרפתי ואמריקאי 
ורמז שהבימאי הגזים בכוונה בצד האפל של החיים הסובייטיים כדי לשרת את הנטייה 
האנטי סובייטית של המערב . " הביקורת היתה כמו מתנת השנה החדשה " , אמר 
הבימאי , לונגין , שראה שהיא עשויה להביא קהל נוסף אל אולמות הקולנוע כאשר 
יוקרן בהם הסרט החודש לקהל הרחב . ריחה של מחלוקת , יחד עם זכייתו של הסרט 
בפרס הבימוי בפסטיבל הסרטים של קאן במאי השנה וכיכובו של אחד מזמרי הרוק 
האהובים במדינה , מבטיחים קרוב לוודאי ש"בלוז למונית " יהיה הסנסציה הפופולרית 
של העונה . אבל קבלת הפנים הקרירה מצד הממסד היא הוכחה לכך שאפילו באווירה 
של " כמעט הכל הולך " השוררת היום , הנושאים של אנטישמיות רוסית בת - 
זמננו וקנאה מעמדית נותרו עדיין רגישים ביותר . קפמאבין " בלוז למונית " 
מתאר את ההתנגשות המקרית של שתי נשמות תועות במוסקווה . אלקסיי , שאותו 
מגלם פיוטר ממונוב , זמר רוק , הוא איש הגאז היהודי , גאון בעיני עצמו , 
בעל נטייה להרס עצמי . הוא הגיע לשפל כזה , שכאשר אין לו וודקה הוא מסתפק 
בתחליף הרגיל של השיכור הסובייטי , מי קולון . איוואן , שאותו מגלם פיוטר 
זאיצנקו , שחקן אופי ותיק , הוא נהג המונית וסוחר זעיר בשוק השחור , צר 
אופק ורותח מכעס עצור . הוא מחפש את נגן הסקסופון שלא שילם לו דמי נסיעה 
ובסופו של דבר לוקח אותו כצמית שתלוי בו . סקרנותו הראשונית של נהג המונית 
בדבר היהודי הוא מופתע לגלות שגם היהודי סובל מן החולשה הרוסית לאלכוהול 
הופכת לכמיהה לידידות , שמחמיצה ונעשית קנאה , השפלה ואלימות נקמנית . 
איוואן מסכים בקלילות לדעה הרווחת שקשר יהודי הוא שגרם לרוסיה להיות ענייה 
ומפגרת . " אנשים כמוך " עשו את הרוסים לבהמות משא , זועם איוואן כאשר 
היהודי רוחץ את המונית כדי לשלם חלק מחובו . " אתם מתרבים כמו פשפשים . 
עכשיו איש אינו יכול לשמור על הסדר במדינה הזאת . קודם פחדתם אפילו לצייץ . 
עכשיו אתם מנגנים מוסיקה , כותבים ספרים , אומרים לנו איך לחיות " . בשנה 
האחרונה דנו רבות באנטישמיות והיא הוקעה רשמית במונחים תיאורטיים . העיתונות 
מוצאת מטרות קלות בקבוצות שנאה כמו פמיאט האנטישמית . אבל גם הפקידות וגם 
העיתונות לא אוהבות להתייחס אל הגזענות האקראית שהתחזקה ונשפכה החוצה ככל 
שגדל התסכול הכלכלי . ראיית היהודים כאשמים בעוני של רוסיה קיבלה גם ציפוי 
אינטלקטואלי מסוים בכתביהם של סופרים סלבופילים כמו ולנטין רספוטין , סופר 
החבר במועצה הנשיאותית של גורבצוב . רספוטין טוען שהיהודים הם שתכננו את 
המהפכה הבולשביקית , והם האחראים לדורות לטרור שבא בעקבותיה . " הסכנה 
בעיקרית ברוסיה נעוצה בחוסר הסובלנות הלאומני הזה , בפולחן זה , ברעיון 
של אופי רוסי מיוחד , נשמה רוסית מיוחדת " , אומר לונגין . קפתמונה1 , 22פבמשך 
מרבית הקריירה שלו כתב לונגין , 14 , תסריטים שאותם חשב לטפלים מכדי שכדאי 
יהיה לדון בהם , לפני שחברה סובייטית אמריקאית חדשה להפקת סרטים התעניינה 
בתסריטו ל"בלוז למונית " . זהו ניסיונו הראשון כבימאי . לדבריו ימשיך הסרט 
הבא שלו את הנושא של יחסי יהודים - גויים ויספר את סיפורו של רוסי בן 81 
המצטרף לפמיאט . לונגין אמר שהוא מתכונן לנסוע בנובמבר לניו - יורק וללוס 
אנגלס כדי להשתתף בהצגת בכורה של הסרט , עם תרגום לאנגלית בגוף הסרט , 
לקהל האמריקאי . קפמאבינבראייתו החמורה את העתיד הסובייטי ובתגובה הרשמית 
הזהירה מזכיר " בלוז למונית " את הסנסציה הקולנועית השנייה של השנה , 
" סרטו של סטניסלב גובורוחין , " זו לא צורה לחיות " , סרט דוקומנטרי 
מתפלמס המעורר את שאלת עריכת משפט בנוסח משפטי נירנברג למפלגה הקומוניסטית . 
" זו היתה עוד דוגמה של חיפוש משהו כדי להאשים אותו באחריות לכל " , אומר 
לונגין . " יש אנשים שמאשימים את היהודים , אחרים מאשימים את המפלגה הקומוניסטית . 
איש אינו רוצה להסתכל במראה . אבל אנחנו כולנו ראויים לאשמה " . 
