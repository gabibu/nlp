תוצאות בירור נציבות תלונות הציבור במשרד מבקר המדינה , בפרשת עבודות הרמזורים 
בחיפה , העלו ליקויים בפעולות העירייה . נציבת תלונות הציבור , מבקרת 
המדינה מרים בן - פורת , תובעת מעיריית חיפה להחזיר את נושא עבודות הרמזורים 
לוועדת המכרזים , ולדווח לה על כך תוך 03 יום . " הארץ " חשף ב61 בפברואר 
כי עיריית חיפה מסרה , ללא מכרז , עבודות להחלפת רמזורים לקבלן רמזורים 
שהגיש נגדה בג"ץ בגלל החלטה לבטל מכרז קודם בו זכה והתייחס למעשה לאותן עבודות . 
העירייה עשתה זאת לאחר שפנתה לשר הפנים שיאשר לה התקשרות מחדש ללא חוזה . 
הפרשה עצמה החלה בחודש מאי 7891 לאחר שהעירייה פרסמה מכרז להתקנה ולאחזקה 
של מערכת הרמזורים בעיר . ארבע חברות נגשו למכרז , וחברת " מנורה אהרון 
איזו " נבחרה לביצוע העבודה . אולם לאחר דיונים ביטלה העירייה את המכרז , 
בטענה שהאומדן לביצוע העבודות הודלף . בתגובה , פנתה חברת " מנורה איזו 
אהרון " לבג"ץ , והוציאה צו ביניים האוסר על העירייה להתקשר עם כל חברה 
אחרת זולתה . בדצמבר 78 , בעוד התביעה בבג"ץ מתבררת , נחתם זכרון דברים 
בין העירייה לחברת מנורה , על פיו תקים החברה חלק ניכר מהרמזורים שהיו נושא 
המכרז . בחודשים יולי - אוגוסט 98 הוגשה בקשת הפטור ממכרז לשר הפנים , 
ובספטמבר 98 ביטלה חברת מנורה את עתירתה נגד העירייה . חברה נוספת , סינגלור 
בע"ם , שהגישה גם כן הצעה לבצע את העבודות , עתרה גם היא לבג"ץ נגד העירייה . 
חברה נוספת שלא זכתה , חברת " אריאל " , פנתה לנציבות תלונות הציבור במשרד 
מבקר המדינה . תוצאות בירור נציבות שירות המדינה קובעות : " היו ליקויים 
בפעולותיה של עיריית חיפה בנושא מסירת עבודות הרמזורים " . על פי קביעת הנציבות , 
הוכן המכרז המקורי ללא אומדן נכון , דבר שהביא לביטולו , כמו כן נוצר 
מצב של תלות העירייה בחברת מנורה בתקופת הביניים בה היתה העתירה תלויה ועומדת 
בבג"ץ , ולא קיומו ההוראות בדבר פטור ממכרז על פי תקנות העיריות . הנציבה 
מביאה את דברי העירייה לאחר ביטול המכרז , שטענה בתצהיר : " התגבשה אצלנו 
הדעה כי אין זה רצוי כלל ליתן בידי גורם אחד עמדה כה חזקה ובלעדית , שכן 
נקל לשער את מצבם של העיר ושל תושביה אילו נתגלע , תוך תקופת החוזה , סכסוך 
בין העירייה והקבלן ( . . . ) פעל כאן הכלל הידוע כי אדם נבון אינו 
שם את כל הביצים בסל אחד " . נציבות המדינה אמרה בתגובה : " והנה כעבור 
שנתיים טענה העירייה בדיוק את ההיפך , שיש הכרח שהעבודה תמסר באופן בלעדי 
לפירמה אחת " . 
