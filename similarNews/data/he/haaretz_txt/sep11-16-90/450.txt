מחירי הקמח הוחזרו לפיקוח אתמול , על פי צו שנחתם על ידי שר התעשייה והמסחר 
ושר האוצר . במשרד התעשייה נימקו צעד זה בחשש שתחנות הקמח התארגנו במסגרת 
קרטל לא חוקי . מנכ"ל המשרד , צבי קורן , ציין כי בעקבות ירידת מחירי 
החיטה בשווקים הבין - לאומיים בגובה של כ%53 , היו ציפיות שמחירי הקמח יירדו 
בהתאם . למרות שבתחום טחינת הקמח קיימות 22 טחנות קמח , הוא אמר , לא 
הובאו לידי ביטוי כוחות התחרות בין הטחנות . קורן הורה לממונה על הגבלים 
עסקיים , זאב גלמור , לחקור חשד להסדר כובל בלתי חוקי . בשלב הביניים , 
עד שיתקבלו תוצאות החקירה , הוחלט להכניס את מחירי הקמח לפיקוח מחירים 
ולהוזילו בשיעור של % 81 ממחיר המכירה שבו מוכרות הטחנות כיום את הקמח למאפיות . 
הוזלה זו תאפשר למאפיות שסבלו לאחרונה מהתייקרויות של תשומות שונות כמו דלק , 
אנרגיה ועבודה שלא להעלות את מחירי הלחם . מהיום המחיר של 1 ק"ג קמח חיטה 
כהה יהיה 68 . 0 שקל ושל קמח חיטה לבן 69 . 0 שקל . 
