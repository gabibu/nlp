אייל ברקוביץ קשר מכבי חיפה ואבי נמני קשר מכבי תל אביב צורפו אתמול לסגל 
הנבחרת האולימפית בכדורגל . השניים זומנו בעקבות יכולת טובה שהציגו במשחקי 
גביע הטוטו של קבוצותיהם בסוף השבוע . לסגל הלאומי לא צורפו בינתיים מוזמנים 
חדשים . שני הסגלים יתכנסו מחר במכון וינגייט למחנה האימונים השבועי . המחנה 
יסתיים מחר בשני משחקי אימון שיהיו בזה אחר זה במכון וינגייט . תחילה יתמודדו 
האולימפים עם מכבי פתח תקוה ולאחר מכן תשחק הנבחרת הלאומית עם שמשון תל אביב . 
שני הסגלים מתכוננים למיפגש הבין - ארצי הכפול בברית המועצות , ב - 9 באוקטובר . 
