קופנהאגן ( מיוחד ל"הארץ " ) . סוכנות הידיעות העצמאית של לאטווייה , 
" לאט - אינפורם " , דיווחה אתמול כי 05 קציני צי וטכנאים עיראקים ממשיכים 
להתאמן בבסיס הימי הסובייטי באלדראגי , סמוך לריגה . הסוכנות ציטטה את דברי 
שר החוץ בממשלת לאטווייה , יאניס יורקאן . סגן מפקד הבסיס הימי , סרגיי 
שארוב , אמר כי מדובר ב"הכשרה ימית לצרכי הגנה ותחזוקה " , וסירב לאמר מתי 
יסתיים האימון . " כרגע מתאמנת קבוצה של עיראקים יחד עם קצינים ממדינות 
אחרות במתן שירות לספינות וציוד , הנחשבים לנשק הגנתי . הבסיס מעולם לא 
אימן כוחות לחימה ימיים " , אמר הקצין . בעיראק שוהים עדיין כ091 יועצים 
צבאיים סובייטים , ובפסגת הלסינקי אמר גורבצוב כי הם פועלים על - פי התחייבות , 
שנתנה בריה"ם לעיראק . מוסקווה חוששת כי הפרת החוזה עשויה לסכן את גורלם 
של כ000 , 8 אזרחים סוביטיים , השוהים עדיין בעיראק ובכוויית . רק לכמה 
מאות נשים וילדים אזרחי בריה"ם הותר לצאת למולדתם . 
