שר האוצר יצחק מודעי יגיש מחר לממשלה את תוכניתו הכלכלית , המיועדת להוציא 
את המשק לצמיחה וליצור מאות אלפי מקומות עבודה בשנים הקרובות . הדגש העיקרי 
של התוכנית הוא על רפורמות שיגמישו את מנגנוני השוק , במטרה לעודד השקעות 
ולהגביר את רמת התחרות במשק . התוכנית אינה כוללת קיצוץ בסובסידיות , מיסוי 
על קצבאות ילדים , או גביית תשלומים מהציבור עבור שירותי בריאות וחינוך . 
היא גם לא כוללת הכבדה בנטל המסים , אלא שינוי בהרכבם . כך מוצע מע"ם 
על פירות וירקות , הגדלת המסים על סיגריות ובירה , מיסוי על הפרשות לפנסיה , 
מס - שבח על דירות יקרות , ביטול פטור מע"ם לתיירים . שר האוצר אינו מתכוון 
להביא לאישור הממשלה מחר תוספת תקציב לשנת 0991 או מסגרת תקציב לשנת 1991 . 
זאת הוא צפוי לעשות לקראת סוף השנה , ואז גם יציע כנראה קיצוץ בסובסידיות 
ותשלומים עבור שירותים שונים . על - מנת לעודד את היצוא , כבר ביצע האוצר 
השבוע צעד ראשון בתוכנית פיחות של השקל וקיצוץ בסובסידיות ליצוא . מהלכים 
אלו הם בהתאם למדיניות האוצר לאחד שערי מטבע - חוץ . במסגרת התוכנית יבוצעו 
גם קיצוץ בהיטל על רכישות מטבע - חוץ והקלה בהיטל יבוא כללי . התוכנית כוללת 
גם המלצה על האחדת המס על הריבית בתוכניות החיסכון השונות לשיעור של % 02 , 
והמלצה לאפשר לחברות הביטוח וקופות הגמל להשקיע % 05 מנכסיהן באופן חופשי 
ולפי שיקול דעתן . ראשי ההסתדרות מכחישים תיאום או הסכמות כלשהן עם האוצר 
על התוכנית הכלכלית , ובתוך כך חלה אתמול נסיגה במשא - ומתן על הסכמי שכר 
במגזר הציבורי , בניגוד לציפיות שלקראת הצגתה של התוכנית הכלכלית מחר בממשלה , 
יוכל שר האוצר להצביע על התקדמות בחזית השכר . בחוגי האיגוד המקצועי הושמעה 
אתמול מחדש האזהרה בדבר היערכות למאבק מקצועי . במליאת האגף לאיגוד מקצועי 
אמר הברפלד שהתוכנית הכלכלית מכוונת בעיקר לפגוע בשכירים . ארגוני החקלאים 
מפעילים לחץ על משרדי האוצר והחקלאות כדי לבטל את הכוונה להטיל מע"ם על פירות 
וירקות . הארגונים טוענים שהטלת מע"ם בשיעור של % 61 תייקר מוצרים אלה בשיעור 
משמעותי , בעיקר בסופרמארקטים ובהיפרמרקטים . הדבר יגרום , לדברי נציגי 
החקלאים , לירידה בהיקף הקניות של פירות וירקות . 
