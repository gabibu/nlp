לנמל חיפה הגיעו השבוע שתי ספינות עץ שנבנו על פי דגם ויקינגי , ועליהן 
42 עולי רגל רוסים בני דתות שונות . הקבוצה יצאה בחודש יוני מבריה"ם , 
ותבקר בעכו , חיפה , בת ים וירושלים . בקבוצה הרוסית עיתונאים , אנשי 
תרבות , מדע וכנסיה . ו . דמיטרייב , מנהיג הקבוצה המכונה " תור הזהב " , 
אמר כי " זהו צעד ראשון לחידוש תנועת העלייה לרגל , שהיתה בעבר מרוסיה 
למקומות הקדושים " . את הספינות בנו חברי מועדון " אודיסיאת הקוטב " בפטרוזבודסק 
שבבריה"ם , והן הפליגו ביוני מנמל האי קיצי , באגם עונגה ברוסיה . הן 
עברו ברומניה , בולגריה , תורכיה , יוון וקפריסין בדרכן לחיפה . בתחילה 
מנתה הקבוצה 06 איש בארבע ספינות , אך שתיים מהן נאלצו לחזור מיוון לבריה"ם . 
מישראל ביקשו הרוסים להמשיך למצרים , לטיול ששיאו ביקור בהר סיני , אולם 
המשך המסע מוטל בספק בגלל המשבר במפרץ הפרסי . דמיטרייב הגדיר את המסע כחזרה 
על התווי העתיק מן הצפון אל מקורות התרבות והרוח . " מטרתנו היא להחיות 
קשרים מסורתיים בין עמים , כבעידן תור הזהב . זו משלחת של רצון טוב שמטרתה 
להשכין שלום עלי אדמות על בסיס הבנה רוחנית וקשרים תרבותיים וכלכליים " . 
את ההפלגה מימנו קרן מיוחדת ותרומות . 
