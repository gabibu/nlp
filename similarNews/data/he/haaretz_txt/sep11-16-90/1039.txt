התוכנית הכלכלית שהציג מיכאיל גורבצוב בסוף השבוע שעבר דומה בנקודות רבות 
לתוכנית שטאלין , שהעביר בוריס ילצין בפרלמנט של הרפובליקה הפדרטיווית הרוסית 
הגדולה והחשובה ברפובליקות המרכיבות את בריה"ם . אבל תוכנית גורבצוב פחות 
מרחיקת לכת מזו של ילצין . שתי השאלות המתעוררות מיד לגבי הצעות גורבצוב 
הן : האם ייתכן עדיין לבצע בבריה"ם תוכניות רפורמות כלל - סובייטיות , 
ואם כן , האם תיתכן תוכנית סובייטית השונה מזאת של מתוכנית הרפובליקה הרוסית , 
המייצגת כ%07 מכלכלת בריה"ם . גם תוכנית גורבצוב מבוססת על צמצום ריכוזיות 
המשק , אך בהיקף מצומצם יותר מאשר בתוכנית שטאלין . בין השאר , יבוטל 
הבנק המרכזי הסובייטי ובמקומו יוקם " בנק רזרוות " , בדומה לבנק הפדראלי 
של ארה"ב . גם תוכנית גורבצוב עומדת לבטל את רוב המשרדים הכלכליים , שכל 
אחד מהם היה מופקד על ענף תעשייתי מסוים . בנוסף , תבוצע הפרטה של חלק 
מאמצעי הייצור . לדעת פרשנים במוסקווה , הכוונה היא לפי שעה להעביר מבעלות 
ממשלתית בעיקר מפעלים בינוניים וקטנים ( ובזה התוכנית צנועה יותר מתוכנית 
שטאלין ) . התוכנית מדברת על פיחות של הרובל , אך לא ברור מה האמצעים 
שנועדו לרסן את האינפלציה אותה חוזים כלכלנים כתוצאה מהמחסור במוצרים , 
מירידת ערך הכסף המקומי ומהתייקרות מרכיבי היבוא . תוכנית גורבצוב מנסה 
למצוא איזון בין הגישה הריכוזית לבין ליברליזציה מרחיקת לכת של הרפורמיסטים , 
ולפיכך היא עלולה לעורר התנגדות בקרב שני המחנות . התוכנית לא נותנת תשובה 
איך להתמודד עם האבטלה , שעוד תתגבר כשמיליוני פקידים ייפלטו מהמשרדים הממשלתיים 
ויישארו בלי עבודה . פרשנים זרים במוסקווה מטילים גם ספק אם יש בתוכנית 
מידה מספקת של ביזור , אותו דורשות אוקראינה , המדינות הבלטיות ורפובליקות 
אחרות המבקשות עצמאות . בנקודה אחת יש תמימות - דעים : ביזור הסמכויות הכלכליות 
יתן תנופה להתפוררות ריכוזיות השלטון גם בשאר תחומי החיים בבריה"ם . 
