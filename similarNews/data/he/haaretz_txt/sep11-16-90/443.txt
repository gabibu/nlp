שלושה חודשים לאחר שסוכל ניסיון חדירת מחבלים לחופי הארץ , הוגש אתמול לבית 
המשפט הצבאי בלוד כתב אישום נגד 21 מתוך 61 המחבלים שניסו להיכנס בסירות 
גומי , כדי לבצע פיגוע המוני . ארבעה האחרים נהרגו . מכתב האישום שהוגש 
על ידי התובע הצבאי סרן רוני לוי , עולה כי המחבלים התכוונו לחטוף מטוס 
נוסעים , והתאמנו בנשיפת חצים מורעלים באמצעות צינורות . המאמנים היו קצינים 
לובים ופלשתינאים בלוב , והאימונים נמשכו כשנה וחצי . המחבלים השתייכו 
ליחידה מיוחדת ללוחמה של החזית לשחרור פלשתין ונשלחו למשימתם על - ידי אבו 
אל - עבאס . אחת המשימות המרכזיות של המחבלים היתה לפגוע בשגרירות ארה"ב 
הממוקמת על חוף תל אביב , בתי מלון שעל החוף , הכותל המערבי והר הבית . 
לשם כך חזו בסרטי וידאו בהם נראו יעדי הפיגוע . עוד עולה מכתב האישום כי 
אחד המחבלים שנלכדו הביע חרטה , וכינה את אבו אל - עבאס בוגד . אותו מחבל 
שמכתבו יוקרא היום בבית המשפט , שיתף פעולה עם כוחות הביטחון , ומסר לאחר 
מעצרו את כל פרטי התוכנית . 
