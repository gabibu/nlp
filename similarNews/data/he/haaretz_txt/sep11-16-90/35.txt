ואשינגטון ( מיוחד ל"הארץ " ) . מנהיג ארגון " חזית השחרור הפלשתינית " , 
אבו אל - עבאס , מעניק ראיונות לעיתונאים אמריקאים במקום המסתור שלו בבגדאד , 
ומאיים לנקוט פעולות טרור נגד מטרות אמריקאיות , אם ארה"ב תתקוף את עיראק . 
מחלקת המדינה של ארה"ב פירסמה בסוף השבוע שעבר הודעה רשמית , האומרת כי 
ואשינגטון " תתייחס ברצינות מלאה לכל התקפת טרור בחסותה של עיראק " . בראיון 
שהתפרסם אתמול ביומון הניו - יורקי " וואל סטריט גורנאל " , אמר אבו אל - 
עבאס כי " ניצחון במפרץ יקרב אותנו הביתה , והפסד ירחיק אותנו משם " . 
כתב העיתון מתאר את מקום המסתור שלו : וילה בת קומה אחת , מוקפת בשומרים 
חמושים בנשק אוטומטי , המסתתרים בין השיחים . משרדו מעוטר בתצלומים של 
לוחמיו . אבו אל - עבאס לגלג על הפלשתינאים " המוצאים איזון בין חלום למציאות " . 
" בשבילי הכל חלום . יש אמרה בערבית האומרת כי הנקמה אורכת 04 שנה . 
אם לא אני , אז בני , ואם לא בני , אז נכדי יהרוג אותך " , אמר לכתב . 
