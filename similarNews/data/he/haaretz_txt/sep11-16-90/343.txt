רבת עמון ( ע"ץ וע"ר ) . ראש אש"ף יאסר ערפאת הגיע אתמול באורח מפתיע 
לרבת " עמון לביקור קצר , וקיים שיחות עם חוסיין על הניסיונות למציאת פתרון 
ערבי למשבר המפרץ . ערפאת עזב אמש את רבת עמון וייתכן כי טס משם לבגדאד . 
היה זה ביקורו הראשון שם מאז הפלישה לכוויית ב2 באוגוסט . הוא הגיע בלוויית 
סלח חאלף ( אבו אי ; אד ) ועבדאללה חוראני , חבר הוועד הפועל של אש"ף . 
שלשום עזב ערפאת את רבאט בירת מרוקו , לאחר שיחות שקיים עם המלך חסן על 
המשבר במפרץ הפרסי ועל הקרע בליגה הערבית בקשר להעברת משרדיה לקהיר . ערפאת 
אמר כי דיווח למלך על חתירת אש"ף למציאת פתרון ערבי למשבר , וכן דן עמו 
בהשפעת המשבר על ההתקוממות הפלשתינית בשטחים . ירדן ואש"ף לא הכירו בסיפוח 
כוויית על ידי עיראק אולם הם מגלים אהדה לעמדה העיראקית . ירדן ואש"ף נימנו 
על תשעה הנציגים בליגה הערבית שהחרימו את ישיבת הליגה ביום שני בקהיר , 
ושבה הוחלט להעביר את משרדיה . קפידבינואשינגטון ( מיוחד ל"הארץ " ) . 
פקידי ממשל בוואשינגטון אומרים כי הממשל עוקב בדאגה ובתשומת לב רבה אחר ההתפתחויות 
הפנימיות בממלכת ירדן . זאת לנוכח שורה של אינדיקציות על אפשרות התערערות 
קריטית ביציבות הממשל של המלך חוסיין , העשויה אף להוליך לשינוי המשטר . 
מומחים בממשל סבורים כי המשבר במפרץ מאיץ כמה תהליכים שהתקיימו בממלכה עוד 
לפני פרוץ המשבר , אשר עשויים לסכן את יציבותה . תהליך אחד הוא של תסיסה 
קנאית המערבת נטיות פאן - ערביות ופאן - איסלאמיות פונדמנטליסטיות . תהליך 
אחר הוא התרוששות כלכלית הדרגתית הנמשכת כבר כמה שנים ; ותהליך נוסף במישור 
הלאומי הוא קיטוב גובר בין שמרנים לליבראלים הדוגלים בהתמערבות . במישור 
המעגל המצומצם יותר , של המשפחה המלכותית , מומחים מצביעים על התגברות 
של אינדיקציות לשתי תופעות העשויות להשפיע על יציבות הממלכה : העמקת המחלוקות 
בין המלך חוסיין לבין אחיו , יורש העצר חסן , וכן השפעה גוברת של המשבר 
הלאומי על נטיות דיכאוניות של המלך חוסיין . דיפלומטים ערביים ומערביים 
בוואשינגטון מדברים כבר כמה חודשים על כך שהמלך שרוי בתקופה של דיכאון אישי , 
המשפיע על תפקודו הממלכתי . 
