" פסטיבל השלום " , שנערך בנצרת לפני כחודש , הסתיים בסכסוך כספי בין המארגנים . 
המנהל האמנותי של הפסטיבל , השחקן גסאן עבאס , התלונן אתמול באזני ראשי 
הרשויות הערביות כי שותפו בארגון הפסטיבל , מנהל משרד הפרסום " אל - בוסתאני " 
בנצרת , חזר בו מהתחייבותו לכסות את גירעון הפסטיבל . לטענתו עבאס , לא 
עמדו ראשי מועצות רבים , שהבטיחו לתמוך בפסטיבל , בהבטחותיהם . לדבריו , 
נותר הוא אישית חייב 000 , 6 שקלים , נוסף על כך שעבד חמישה חודשים ללא 
תמורה . ראשי הרשויות הערביות הבטיחו לעבאס לערוך מגבית , כדי לסייע לו 
בתשלום חובותיו . מנהל פרסום " אל - בוסתאני " , מוסא חסדייה , אמר כי 
עבאס קיבל שכר תמורת עבודתו בתקופת ההכנות , ודרש בעצמו להיות שותף שווה 
ברווחים ובהפסדים של הפסטיבל . לדבריו , הגיע הגירעון ל62 אלף שקלים למרות 
שכל האמנים הופיעו בהתנדבות , וסכום ההכנסות לא עלה על עשרת אלפים שקלים . 
