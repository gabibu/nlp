ששה מעוזרי שר הפנים , אריה דרעי , נחקרו אתמול ביחידה הארצית לחקירות 
הונאה ביפו . חמישה מהחשודים נחקרו במשך כל היום ושוחררו לבתיהם בערב . 
חשוד ששי , צבי יעקובסון , נשאר במעצר . אתמול גם זומנה ונחקרה יפה כהן , 
מנהלת לשכת שר הפנים ובתו של מנהיג ש"ס , הרב עובדיה יוסף . חקירתה נמשכה 
כשעה ובסיומה חזרה לירושלים . אתמול ב00 . 6 בבוקר הגיעו חוקרי היחידה לבתיהם 
של יוסי שווינגר , צבי יעקובסון , יום טוב רובין , דוד מילגרום אבנר כהן 
ודוד יפרח כולם עוזרים בלשכת השר . הם היו מצוידים בצווי מעצר ולאחר חיפוש 
בבתיהם התבקשו להתלוות לחקירה במשטרה . העוזרים נחקרו בעיקר על מעורבותם 
בחשדות שהועלו נגד שר הפנים על העברת כספים שלא כדין למקורבי השר ולמוסדות 
ש"ס . המעצר והחקירה של כל אנשי הלשכה בו זמנית נועדו , ככל הנראה , למנוע 
מהם לתאם גרסאות בנושאי החקירה . דובר המשטרה סירב בתוקף להתייחס לחשדות 
המיוחסים לשישה ורק אישר כי הם נלקחו לחקירה . נמסר כי החשודים לא שיתפו 
פעולה עם חוקריהם . הם מיעטו בדברים והתחמקו ממתן תשובות לשאלות שנשאלו . 
החוקרים גם ניסו לדלות מהעצורים מידע בפרשת הציתותים , למרות שהחקירה בפרשה 
מתנהלת ביחידה המרכזית במחוז תל - אביב . גם בתחום זה לא קיבלו החוקרים 
תשובות מספקות . גורמים במשטרה מסרו כי בין שתי יחידות המשטרה העוסקות בנושא 
קיים שיתוף פעולה , בניסיון לקבוע האם ידע דרעי על האזנות הסתר . שאלה 
זו הוגדרה " שאלת מפתח " בחקירה . גורמים משטרתיים מסרו אמש כי החקירה 
בפרשת העברות הכספים הבלתי - חוקיות , באמצעות הרשויות המקומיות , עומדת 
לפני סיומה . בידי המשטרה עדויות הקושרות את דרעי לפרשה , ובכלל זה קלטות 
סתר הקושרות אותו ישירות אליה . בקרוב יוגש חומר החקירה לפרקליטות ואז יוחלט 
אם יוגש כתב אישום ונגד מי . מקורבים לחקירה אמרו כי נראה שיוגשו שלושה 
כתבי אישום : בפרשת העברות הכספים , בפרשת הציתותים ומאוחר יותר גם בפרשת 
הדירות וטובות ההנאה . 
