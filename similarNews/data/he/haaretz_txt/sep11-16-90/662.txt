חמבמשך תקופה ארוכה הוצאה אל הפועל מדיניות שהיתה במהותה נגד העם : מדינה 
עשירה עם אנשים עניים . המדינה ריכזה משאבים אדירים בידיה , ולמעשה גם 
את כל הבעלות על כלי הייצור . משאבים הוצאו ללא מחשבה על פרויקטים ענקיים 
ולא - יעילים , על ניפוח העוצמה הצבאית ועל הרפתקאות של מדיניות חוץ בעלות 
נופך אידיאולוגי , למרות שזה כבר לא יכלה המדינה להרשות לעצמה דברים אלה . 
התוכנית מעמידה את המשימה הבאה : ליטול כמידת האפשר מהמדינה ולתת לעם . 
יש טעמים כבדים להאמין כי החזרת שיעור ניכר של נכסים ומשאבים לאנשים בתנאים 
שונים תבטיח ניצול יעיל הרבה יותר של רכוש מצדם , ותאפשר להימנע מתופעות 
שליליות רבות בתהליך המעבר לשוק . הכרח לקצץ בנחישות את כל הוצאות המדינה , 
כולל הוצאות המסווגות כחשאיות ואינן מובאות לידיעת החברה . קפמאליד4רק כאשר 
כל הפוטנציאל והמשאבים , הנבלעים כרגע במנגנון האדיר של המדינה , יוחזרו 
ויועמדו לרשות העם , ורק כאשר יידע זאת העם , תהיה ממשלת המדינה זכאית 
לקרוא לו לגלות סבלנות ולעמוד בקשיים אפשריים למען המולדת , למען עתידו 
ולמען עתיד ילדיו . מרכיב יסודי אחר של התוכנית הוא זה , שהעם אינו צריך 
עוד לחכות לרשות כלשהי , או להוראות . הוא צריך לפעול בהתאם לאינטרסים 
שלו . חירות הבחירה היא החירות האישית הבסיסית של האנשים , והיסוד לגילוי 
הפוטנציאל היוצר של הפרט . על ראשה של מערכת היחסים הכלכליים , שיצרנו לצורך 
ניהול הקומפלקס הכלכלי הארצי , נופלת האחריות לעובדה שבארץ עשירה מאוד מתגורר 
עם חרוץ , ברמה שאינה מתיישבת עם עושרה של הטריטוריה . הזכות לבעלות תושג 
באמצעות ביטול הלאמות והפרטה , העברת רכוש המדינה לידי אזרחים . הביטוי 
העליון של ההתקדמות החברתית של כלכלתנו הוא בראש ובראשונה בהחזרת הבעלות 
לאנשים . זה אינו מהלך של נקמה , אלא החזרת הצדק הסוציאלי על כנו ; אמצעי 
לעגן בחוק את זכות האנשים ליהנות מחלקם בעושר הלאומי זה שכבר הצטבר , וזה 
שייווצר בעתיד . בעלות בידי הכל היא ערובה ליציבות חברתית ואחד התנאים העיקריים 
למניעת תהפוכות חברתיות ואתניות . אנשים שבידיהם הבעלות על אדמות ועל בתים , 
שהם יכולים תמיד למכור או להוריש לילדיהם ; אנשים שבידיהם מניות או נכסים 
פיננסיים אחרים הם אנשים שיש להם אינטרס אובייקטיווי ביציבותה של חברתם 
ובהרמוניה חברתית ואתנית . לעומת זאת , ניסיוננו העגום מלמד איזו סכנה 
נשקפת לחברה , לחייה התקינים ולהתפתחותה , מצד אנשים שאין להם מה להפסיד . 
קפמאליד4התוכנית מעניקה סיכוי שווה לכל . עם זאת , אין לראות את שוויון 
ההזדמנויות כבבואה הפוכה של המצב הקיים . כדי להבטיח שההפרטה לא תאפשר למספר 
מוגבל של אנשים לצבור באורח חוקי בהחלט עושר מופרז , חייב ההליך עצמו להבטיח 
את השתתפותן של השכבות הרחבות ביותר . לעובדה שמדינה אינה יכולה ואינה רשאית 
לחלק את נכסיה חינם נודעת חשיבות עליונה . בעלות היא עניין המצריך מאמץ 
כדי לזכות בו , באשר לבני אדם יש אמון מועט בנדבות , וערכן בעיניהם יהיה 
נמוך . בו - בזמן יש לראות בחלק מרכוש המדינה משהו שאנשים כבר השקיעו בו 
את המאמץ המתחייב לצורך בעלות עליו ויש לחלקו חינם , או תמורת סכום סמלי . 
מדובר בראש ובראשונה בבתי - דירות , שהדיירים גרים בהן זה זמן רב וששטחן 
לגולגולת מזערי , בגני ירק קטנים ועוד . יש לערוך רשימת מצאי של העושר הלאומי , 
בראש ובראשונה יתרות הזהב ומטבע החוץ ; נכסים אסטרטגיים ; נכסיהם של ארגונים 
חברתיים ; תוכניות בנייה שלא הושלמו ; נכסים בבעלות הצבא ; וסוגים מסוימים 
אחרים של רכוש מדינה , דוגמת תובלה קלה , דאצות ממשלתיות וכו . המדינה 
תספק תמריצים לפיתוח הקשרים הכלכליים הבין - לאומיים ונסיעות לחו"ל לצורכי 
עבודה או לימודים . הניסיונות להקים מערכת מבודדת מן העולם החיצוני חרצה 
את גורלם של מגזרים רבים בכלכלה שלנו להתדרדרות ולהתאבנות . פתיחת השוק 
הפנימי תאלץ יזמים סובייטים להתחרות הן בייבוא זול בתוך המדינה , והן מחוצה 
לה , מה שיגדיל את הדינמיות ואת הגמישות של כלכלתנו לנוכח צורכי השוק , 
ובעקבות זאת מאוויי היצרן . כיום שוק הצריכה הסובייטי הרוס כמעט לחלוטין ; 
והצרכנים רוצה לומר , כולנו קופחו בהתאם מזכויותיהם . אזרחי מעצמה אדירה 
הפכו לבני ערובה של חנויות ריקות , ונכפפו למעשה למרותם של מונופולים של 
ייצור ומונופולים של שיווק . אחת הסיבות הרבות למצב זה היא האינפלציה , 
והכסף ללא תמיכה של סחורות ששולם לאוכלוסייה בעיקר בשנים האחרונות . הביקורת 
התכופה , שלאנשים יש כביכול כמויות של כסף " עודף " , שיש להפקיעו באופן 
כזה או אחר , היא בעיקרה בלתי - מוסרית . האם חסכונות של קצת יותר מ005 , 
1 רובל לגולגולת יכולים להיחשב ל"עודפים " ? אם נביא בחשבון את הרכוש האישי 
הזעום ברובו של אזרחים , מתברר שהרוב המכריע של בעלי " כסף עודף " אינם 
רחוקים מקו העוני . גם סך כל הכסף שצרכנים מוכנים כיום להוציא מיד לרכישת 
מוצרים מסוימים הוא קטן ביותר . אבל שוק הצריכה שלנו אינו יכול לעמוד אפילו 
בלחץ מוניטרי זה . מתהלכת הדעה כי המעבר לשוק לא יהיה אפשרי ללא צו להעלאת 
מחירים . תוכניתנו תאפשר לפתוח את המעבר בלי צו כזה . שוק יודע על עליות 
וירידות מחירים , אך המערכת המינהלית שינתה אותם בכיוון אחד בלבד , כלפי 
מעלה , בעיקר בשנים האחרונות . מכלכלת הלא - שוק הנוכחית שלנו אנו יכולים 
לראות עד כמה עולה יוקר המחיה , ודבר זה מתרחש במהירות גדולה הרבה יותר 
ממה שמודות סטטיסטיקות רשמיות . מדוע צריכים אנשים להאמין כי רשימות המחירים 
האחרונות של ועדת המחירים הממלכתית כוללות מחירים הוגנים או כמעט הוגנים , 
אם מעולם לא הצליחה הוועדה לספק מחירים כאלה ? כמובן , אין שום ערבויות 
שמחירי שוק חופשי ייהפכו מיד להוגנים , אבל במוקדם או במאוחר יקבע השוק 
מחירים כאלה , ולעולם לא יהיה עליהם פיקוח מנהלי או ריכוזי כלשהי . המעבר 
למחירים חופשיים יוחל תחילה על סחורות שאינן חיוניות , הנרכשות בעיקר על - 
ידי קבוצות אוכלוסייה בעלות הכנסה גבוהה . נטל העלאות המחירים ייפול איפוא 
בראש ובראשונה על קבוצות אלו ( . . . ) בשום תנאי אסור שהרפורמה תיפתח 
בביטול הסובסידיות הממלכתיות לבשר ולמוצרי חלב . סובסידיות אלו חייבות להישאר , 
ולסובייטים מקומיים תינתן הזכות לחלקן באורח שוויוני יותר . התיזה העיקרית 
ביחסים ההדדיים בין הרפובליקות לבין הממשלה המרכזית היא שאיש לא יונהג , 
או יקבל פקודות מזולתו . כל התוכנית מבוססת על כבוד כלפי הכרזות ריבונות 
שאימצו הרפובליקות . אי - אפשר להוציא אל הפועל את הרפורמה הכלכלית על יסוד 
תכתיבים מן המרכז ( מוסקווה ) , יהיו התכתיבים נכונים כאשר יהיו . העמים 
( ברפובליקות ) שוב אינם מוכנים לסבול מצב שבו שאלות יסוד , הנוגעות לחייהם , 
יוכרעו ללא השתתפותם . התוכנית מביאה בחשבון את ההתרחבות המהירה של התודעה 
העצמית הלאומית , ולכן התפקיד העיקרי בשינויים ניתן לממשלות הרפובליקות 
ולמוסדות השלטון המקומיים . על השלטון להיות קרוב אל העם . באמצעות מימוש 
זכויותיהם לריבונות כלכלית , תינתן לאנשים ההזדמנות לטפל באורח אוטונומי 
בעושר הלאומי של הרפובליקות שלהם , כדי למנוע בזבוז משאבים חסר - טעם , 
וכדי לשמור על הטבע ועל אוצרות האדמה למען הדורות הבאים . ממשלות הרפובליקות 
אחראיות כעת לפיתוח השטח , וכתוצאה מכך הן מפעילות את מרבית סמכויות הניהול 
הכלכלי . רמת מסי היסוד , וצורותיה של ההפרטה ושיטותיה , ייקבעו בדרגי 
הרפובליקות , וגם מחיריהם של מרבית המוצרים ייקבעו בדרג זה . כל רפובליקה 
תמצא את דרכה לרפורמות קרקע ודיור , וממשלות הרפובליקות יעבדו את מערכות 
הביטחון הסוציאלי שלהן , ויכינו באורח עצמאי את תקציבי הרפובליקה . האיחוד 
( היינו , בריה"ם , או המסגרת הקונפדרטיווית שתקום במקומה , " הארץ " ) 
יקבל כספים להשקיע רק בתוכניות שבהן מעוניין העם באמת . קפמאליד4חברות באיחוד 
הכלכלי הזה חייבת להשתלם לרפובליקות העצמאיות , ולכן יש לדאוג לסעיף על 
חברות מרצון ועל הזכות לפרוש באופן חופשי מן האיחוד . בו בזמן , רפובליקה 
החברה באיחוד הכלכלי חייבת לעמוד בהתחייבויות מסוימות , כמוסכם על כל החברות . 
אם הרפובליקה תסרב לכבד התחייבויות אלו , אך תבקש להשתתף בכמה מהתוכניות 
הכלכליות - החברתיות של האיחוד , היא תקבל מעמד של שותפה משקיפה , שיגביל 
את זכויותיה במסגרת האיחוד . זכויותיו הכלכליות של השלטון המרכזי כוללות 
את סך הזכויות שיאצילו הרפובליקות העצמאיות . בתוך מסגרת זו של זכויות מוסכמות , 
יפעיל המרכז את סמכויותיו כדי לנהל את הנכסים ואת המלאי השייכים לכלל האיחוד , 
וכן תוכניות כלכליות בעלות חשיבות לכל האיחוד , ולהבטיח מידה של הסכמה 
מרבית במימוש הרפורמות . לחברה שלנו יש הזכות המוחלטת לשפר את תנאי החיים 
מיד , ולא בעתיד רחוק כלשהו , והתוכנית המוצעת למעבר לכלכלת שוק חותרת 
למימוש מיידי מלא ככל האפשר של הזכות הזו . 
