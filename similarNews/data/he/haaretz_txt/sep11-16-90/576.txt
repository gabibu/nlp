( ע ) . שיפור בטיחותי הוכנס למסכות הגז מסוג הברדס - הפאסיווי המיועדות 
לילדים בני 5 עד 8 שנים , במבצע בזק של הג"א שבוצע בשבועות האחרונים . השיפור 
הבטיחותי , יריעת פלסטיק לכיסוי ראש הילד , נועד לאטום את המסכה על פניהם 
של ילדים , מחשש לדליפת אוויר . במחסני החירום של הג"א יש מסכות לתינוקות ; 
ברדס מצויד במסנן עם מנגנון חשמלי המופעל על - ידי סוללה , המיועד לילדים 
בני 3 עד 5 שנים ; וכן הברדס המשופר הפאסיווי המיועד לבני 5 עד 8 . לבני 
נוער בגיל 8 עד 51 מסכות גז בגודל אחר . המסכה המשופרת הוצגה בסוף השבוע 
במסע הסברה מקיף שעשה הג"א במחוז חיפה , ומורי בתי הספר צוידו במסכות גז 
אלה להדרכת ילדים בני 5 עד 8 . הג"א נערך לתדרוך המערך הפסיכולוגי ומוקדי 
ער"ן , לקראת אפשרות שבעת חלוקת ערכות ההתגוננות יתגלו חרדות בקרב חלקים 
מהציבור . . 
