השבחים המורעפים על הממשלה , שהיום מלאו שלושה חודשים לכינונה , מוקדמים . 
עד לרגע זה , לפחות , הם מופרכים לחלוטין . נכון שקרו לה הרבה דברים 
שהיא מתברכת בהם , אך ממשלה זו נקייה מכל אשמה להתרחשותם . האמריקאים הורידו 
מעליה את הלחץ להשיב " כן " או " לא " לשאלות בייקר . עיראק לקחה את 
מקומנו כילד הרע של העולם המערבי . אש"ף התייצב לצד הרעים . האינתיפאדה 
איבדה את תשומת הלב העולמית . מפלגת העבודה , ועמה כל האנשים היפים , 
על הפנים . לוי באמריקה , שרון במוסקווה , ארנס בגרמניה , מתקבלים בכבוד 
מלכים . מדי לילה נוחתים בארץ עד אלף עולים . הציונות ממש משגשגת . הדילמה , 
אם לתקוף או לא לתקוף , מי יירה את הירייה הראשונה וכיו"ב , לא אותנו 
מעסיקה , לשם שינוי . העולם הערבי במצוקה , ממשלת ירדן על סף התמוטטות , 
יש בעיית פליטים אדירה והיא לא שלנו וישראל נראית כשפויה היחידה באזור . 
הרי כל זה הוא ממש חלום ורוד של שמיר בהתגשמותו . כל מה שחלם שיקרה , 
קורה בלי שנקף אצבע . " הפרופיל הנמוך " , כלומר לשבת בשקט ולא לעשות , 
הוא המצב הטבעי של שמיר . ההישגים באו כולם מהקוסמוס ולא מידי אדם . איך 
לא לעשות בלי להתאמץ . לממשלה היה הרבה מזל , אך על אי - עשייה ופרופיל 
נמוך לא נותנים תעודת שליש מצטיינת . הרי היא עוד לא עשתה כלום . עד לרגע 
זה מתבטאת הצלחתה העיקרית בישיבתה הנינוחה במקום טוב באמצע האגם בלי לעשות 
גלים . וייתכן ששם היא תישאר בעתיד הנראה לעין . לפחות בכל הנוגע לתהליך 
המדיני , אין זה מופרך להניח שהוא נכנס לקיפאון עמוק . אם תפרוץ מלחמה 
בעיראק , ובוודאי אם לא תפרוץ , יהיו לארה"ב בעיות ונושאים בקדימות גבוהה 
יותר מפתרון הסכסוך הפלשתיני . דבר זה משרת היטב את האידיאולוגיה של ממשלת 
שמיר , בתנאי שלא תתפתה ( כפי שקורה לממשלות מהסוג הזה ) למהלכים הרפתקניים , 
אם יתאמתו התחזיות על נפילת בית המלכות ההאשמי בירדן . הבעיות המרכזיות 
שיעמדו על הפרק בשנה הקרובה יהיו דווקא בתחומי התעסוקה והדיור . שני נושאים 
אלה , שהם במישור הכלכלי - חברתי , משולים לפצצת זמן אדירה , שהאינתיפאדה 
והבעיה הפלשתינית גם יחד ייראו כמשחק ילדים לידה . למרבה הפלא , הממשלה 
כה התאהבה בדימוי הפרופיל הנמוך שלה , שהחילה אותו גם בנושאים הדורשים 
פעולה בטרים גבוהים . הממשלה לא קיבלה עד כה שום החלטה כלכלית רצינית . 
היא עומדת בפני הוצאה עצומה של 04 מיליארד ש"ח בתוך שלוש שנים , ולא ברור 
מנין יבוא הסכום . איך יימצאו רבע מיליון מקומות עבודה חדשים ? מאיפה יבואו 
ההשקעות ? במה ישקיעו ? איך כל המאמץ הכלכלי הזה ישתלב עם הסרת המכסים 
באירופה ב2991 ? אתה שואל את כל השאלות ותוהה , על מה ולמה חולקים שבחים 
לממשלה , במה שנראה בינתיים כאי - תפקוד מוחלט בתחום המתואר כשעה היסטורית 
בחיי המדינה . בשלושה חודשי קיומה , החריפו מאוד היחסים האישיים בתוך הממשלה . 
לוי במתח עם ארנס וארנס במתח עם לוי הנתון במתח עם שרון שלא מדבר עם נסים 
שלא מדבר עם מודעי שלא מדבר בעצם עם רוב שרי הממשלה . הכל מרוכזים במינויי 
אנ"ש בתפקידי מפתח ובצבירת נקודות לקראת ההתמודדות הצפויה על ראשות הליכוד . 
גם יציבותה של הממשלה בסימן שאלה . היעלמותם של מודעי וחבריו מההצבעה בכנסת 
על התקציב הנוסף אינה מבשרת שהממשלה תוציא את ימיה . לכך נוספו המשבר המתפתח 
עם ש"ס , רצונו של רחבעם זאבי להביא להפלת הממשלה ולהקדמת הבחירות , לנוכח 
המשאלים החוזים לו הישג בקלפי , והאיום של " צומת " לעזוב את הממשלה אם 
לא תשונה שיטת הבחירות . במצב דברים זה הממשלה , בניצוחו של ראש ממשלה 
שהיה מאוהב בפרופיל הנמוך עוד לפני שהפרופיל הנמוך נחשב להישג , עוד לא 
החלה להתמודד ברצינות עם קליטת עלייה הגדולה , אי השקט החברתי והמדיניות 
הכלכלית המתבקשת . הבעיות הבוערות והגורליות עדיין לפניה . " לא לעשות " 
ודאי אינה התשובה . לממשלה הזאת לא מגיעים שום קומפלימנטים . 
