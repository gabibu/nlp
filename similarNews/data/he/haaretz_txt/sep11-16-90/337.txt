חמחריקות צורמות מלוות את הניסיון הישראלי הראשון לחדור ברצינות לשוק הנשק 
הספרדי ולהתבסס בו כיצואן חשוב וכשותף נכבד של חברות מקומיות . בימים אלה , 
כאשר נודע במדריד על תביעת - ענק של התעשייה האווירית הישראלית נגד חברה 
ספרדית , התלבטו ידידי ישראל בבירת ספרד אם שכר המאבק המשפטי פיצויים אפשריים 
של מיליוני דולר לא יצא בהפסדו ( חשדנות , יחסים עכורים והפסד עסקות בכוח ) 
. התעשייה האווירית הגישה בבית - משפט במדריד תביעת פיצויים של כ521 מיליון 
דולר נגד החברה הספרדית " ססלסה " בשל הפרת חוזה , שימוש בידע ובטכנולוגיה 
ישראליים והפסד הכנסות . התביעה הוגשה עוד ביוני , אך רק באחרונה אושרה 
על - ידי השופט רפאל גומז צאפארו ופורסמה בעיתוני ספרד . הרקע לתביעה הוא 
התקשרות מלפני שנים אחדות בין התעשייה האווירית לבין ססלסה , חברה לא - 
ממשלתית המתמחה בפיתוח ובאחזקה של ציוד אלקטרוני . באמצעות ססלסה ניגשה 
התעשייה האווירית למכרז של משרד ההגנה במדריד לשיפוץ 32 מטוסי מיראז3 של 
חיל האוויר הספרדי . המתחרה העיקרית היתה החברה הממשלתית הספרדית " קאסה " , 
שהתקשרה בחוזה עם מפעלי מרסל דאסו בצרפת , יצרנית המיראז . תוך כדי המאבק 
על הזכייה בחוזה טענה קאסה כי הטכנולוגיה הישראלית לשיפוץ המיראזים נגנבה 
על - ידי " המוסד " הישראלי ממפעלי מרסל דאסו . קאסה טענה עוד כי מסירת 
העבודה לידיים ישראליות תסכן את מעמדה של ספרד כספקית נשק חשובה של העולם 
הערבי , ותגרום לנזקים פוליטיים וכלכליים . מנגד פעלו אישים ישראלים לשכנוע 
ראשי השלטון במדריד שלא להירתע מההשמצות ולהחליט רק על - פי שיקולים ענייניים . 
בין השאר הועלה הנושא בפני ראש הממשלה פליפה גונזלס ושר ההגנה נארסיס סארה . 
שניהם התייחסו בחיוב למאמץ הישראלי . אבא אבן , עוד בתפקידו כיושב - ראש 
ועדת החוץ והביטחון של הכנסת , שוחח על הנושא עם גונזאלס וסארה . גם שרים 
ישראלים אחרים ניסו להשפיע על קובעי ההחלטות במדריד . בסופו של דבר החליט 
משרד ההגנה לאלץ את החברות קאסה וססלסה לשתף פעולה ולהקים קונסורציום לביצוע 
השיפוצים . אלא שבשלב מאוחר יותר הצליחו כנראה ראשי קאסה לשכנע את נציגי 
ססלסה לנטוש את החוזה עם התעשייה האווירית . בחוגים ישראליים במדריד נחלקו 
הדעות בעד ונגד תביעה משפטית נגד ססלסה , שתסכן כנראה את השגתם של חוזי 
אספקה בעתיד . הפרויקט של שיפוץ המיראזים נחשב לפני כן לפריצת - דרך חשובה 
של ישראל בשיתוף - פעולה עם תעשיית הנשק הספרדית . אנשי מקצוע משני הצדדים 
תלו תקוות רבות בעסקה הצפויה , ועשו מאמצים גדולים ליישר את ההדורים בין 
שני הצדדים . אלה שקיימו קשרים עם הדרג הפוליטי במדריד נטו להסתייג מהגשת 
התביעה . נשיא ססלסה , חוזה אנטוניו פרס - ניאבאס הראדארו , הכריז בתגובה 
על תביעתה של התעשייה האווירית כי משרד ההגנה דרש בשלבים האחרונים " פתרון 
ספרדי " בשיפוץ המטוסים . הוא רמז בכך על לחצים שהופעלו מכיוונים שונים 
בשל החשש להפסיד שווקים בעולם הערבי . אך התעשייה האווירית מעוניינת שפקידים 
בכירים במשרד ההגנה הספרדי יעידו במשפט ויסייעו להוכחת צדקתה . פרס - ניאבס 
הכחיש את האשמות התעשייה האווירית על שימוש בטכנולוגיה ישראלית בשיפוץ המטוסים , 
ואמר שססלסה עצמה פיתחה את המכשור שיורכב במיראזים המיושנים . לדבריו , 
המכשור פותח בפרויקט קודם לשיפוץ מטוסי אפ81 . משקיפים במדריד צופים מאבק 
משפטי קשה וממושך , העשוי להיגרר במשך שנים . לא מן הנמנע שהגשת התביעה 
תביא לסיבוב נוסף של משא ומתן להשגת פיצוי מכוח פשרה והסכמה . בפרויקט השיפוץ 
הספרדי מעורבות גם , אם כי במידה מוגבלת , התעשייה הצבאית הישראלית והחברות 
אלביט ואסטרונאוטיקס . " עסקת השיפוץ חשובה מאוד בגלל היקפה , ובשל המאבק 
הממושך והיקר על החוזה הענק " , אמר כאן מומחה ספרדי , המקורב למשרד ההגנה . 
" אבל חשובות עוד יותר האפשרויות הנפתחות כאן לשיתוף - פעולה בעתיד . 
אפשרויות אלו צריכות לעמוד לנגד עיניהם של גורמים ישראליים בכל סיבוב נוסף 
של דיונים ומאבקים משפטיים על שיפוץ המיראזים " . 
