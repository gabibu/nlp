( ע"ר ) . נשיאת הפיליפינים , קוראסון אקינו , השעתה אתמול את המתקפה 
על המחתרת הקומוניסטית , הפועלת במאנילה הבירה ובאזורים הצפוניים , שנפגעו 
מרעידת אדמה חזקה ביולי . שר המשפטים , פראנק דרילון , הודיע על הפסקת 
האש בין הצבא לבין " צבא העם החדש הקומוניסטי " במהלך פגישה של פקידי ממשלה 
עם משלחת שלום מטעם הכנסייה הקתולית . השר הבהיר כי מלבד העיר מאנילה , 
חלה הפסקת האש גם על ראגויו - סיטי והפרובינציות , בנגט , מאונטיין ונוביאה - 
ויסקאיה , שבצפון המדינה . " צבא העם החדש הקומוניסטי " נלחם זה 12 שנים 
למען הקמתה של ממשלה מארקסיסטית בפיליפינים . הלוחמים הכריזו על הפסקת אש 
חד - צדדית בעקבות רעידת האדמה , שבה נהרגו 006 , 1 בני - אדם . דרילון 
אמר כי הפסקת האש אינה חלה על המורדים מן הימין , שניסו להפיל את אקינו 
שש פעמים ואיימו לנסות גם בעתיד להורידה מן השלטון באמצעים אלימים . " בתגובה 
לקריאת העם לשלום , הוריתי על השעיית מבצעי ההתקפה הצבאית באזורים שנפגעו 
מרעידת האדמה ובאזור הבירה " , הודיעה הנשיאה אקינו . חבר הקונגרס רוניפציו 
גילגו , המשתתף גם בפאנל השלום , אמר לכתבים כי הפסקת האש תיכנס לתוקפה 
מיד ותימשך תקופה " בלתי מוגדרת " . 
