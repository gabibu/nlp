שר האוצר , יצחק מודעי , ושר המדע , יובל נאמן , שבו אתמול בערב מבריה"ם 
עם מסר אישי מהנשיא , מיכאיל גורבצוב , אל ראש הממשלה , יצחק שמיר . את 
התוצאות המעשיות של שיחותיהם במוסקווה ביקשו שני השרים למסור קודם לראש הממשלה 
לפני פירסומם ברבים , אך הם הדגישו , שגם בבריה"ם , כמו בארה"ב , יש 
אהדה רבה לעמדתה של ישראל במשבר במפרץ הפרסי , ולשמירתה על " פרופיל נמוך " . 
שני השרים אמרו כי לפגישתם עם גורבצוב יש חשיבות מדינית וכי יש לראות בקיום 
הפגישה פריצת דרך . הם הכחישו ידיעות שהתפרסמו בארץ בדבר עסקה של יצוא חקלאי 
לבריה"ם תמורת יבוא נפט , אך אישרו שבריהם היא שוק בעל פוטנציאל כלכלי גדול 
בשביל ישראל . במסיבת עיתונאים , שהתקיימה בנמל בן - גוריון , אמר מודעי 
כי " בריה"ם פותחת בפנינו פוטנציאל כלכלי אדיר , ולא תחסר לנו עבודה בתחום 
הכלכלי , כאשר נוכל להינות משוק זה " . הוא הוסיף כי יש לראות בפגישות אלה 
" את הצעד הראשון במסע ארוך , שישנה משמעותית את מעמדה הכלכלי של ישראל 
בעתיד " . בהתייחסו לפגישות בשבת , אמר מודעי : " הפגישות בשבת התקיימו 
בטווח הליכה או שהיו אצלינו . השמיעו כאן איומים בהעדרנו . אני לא זקוק 
להכשר מאף אחד על התנהגותי בכלל , ועל שמירת השבת בפרט . זו חוצפה " . שני 
השרים סיפרו גם כי גורבאצוב התבטא בחופשיות על הבעיות שמטרידות אותו בארצו . 
לגבי משבר עיראק - כוויית הוא אמר : " תארו לעצמכם מה היה קורה אילו ארה"ב 
ובריה"ם היו מוצבות משני צדי הבריקדות במשבר במפרץ הפרסי " . השר נאמן מסר 
כי סגן ראש ממשלת בריה"ם , פרוף מלצוק , יעמוד בראש משלחת של מדענים שתגיע 
לישראל ב51 בנובמבר , כדי להשלים את המשא ומתן על הסכם של שיתוף פעולה מדעי 
בין שתי המדינות . קפידבינסגן שר התקשורת , ח"ך אפרים גור , סבור כי פגישת 
השרים מודעי ונאמן עם נשיא בריה"ם , יוצרת אפשרויות בלתי נדלות בתחום יחסי 
המסחר והכלכלה בין שתי הארצות , עם השלכה ישירה על חידוש יחסי הסחר של ישראל 
עם מדינות , שנמנעו עד כה מקיום יחסים עמה . גור אמר אתמול כי גידול בתוצרת 
הלאומית וביצוא , כפי שמתוכנן בתוכנית הכלכלית החדשה , יתאפשר אך ורק אם 
תפרוץ התעשייה הישראלית לשווקים חדשים , שהיו סגורים בפניה עד היום . לדבריו 
השוק הסובייטי מעוניין בידע ובטכנולוגיה המתקדמת , שישראל יכולה להעמיד 
לרשותו , בין אם במכירה או בסחר חליפין , או בשניהם גם יחד . לדעת גור , 
ניצבים עתה התעשייה וגורמי כלכלה ישראליים בפני אחד האתגרים החשובים ביותר , 
ואם קברניטי המדינה יסייעו להם להתארגן נכון ובמהירות הנדרשת , עשוי המשק 
הישראלי לנוע לעבר הצמיחה והרחבת בסיס התעסוקה , שאנו מייחלים להם . 
