ראש עיריית כפר - סבא , יצחק ולד , יחרים טקס שיתקיים בתחילת אוקטובר בוויסבאדן 
בגרמניה עיר תאומה של כפר - סבא . ולד הוזמן עם עוד כעשרה ראשי עיריות , 
שהן ערים תאומות של ויסבאדן להשתתף באירוע לציון איחוד גרמניה . במכתב ששיגר 
אתמול לעמיתו , ראש עיריית ויסבאדן אכים אקסנר , כתב ולד בין השאר : " לא 
אוכל להשתתף באירוע של שמחה המוקדש לאיחוד הגרמניות , שחולקו כתוצאה ממלחמת 
העולם השנייה . " כולנו מבינים כי תהליך איחוד גרמניה הוא בלתי - נמנע מבחינה 
היסטורית , אך קיימת רגישות ציבורית בישראל , חששות וזיכרונות , מכות 
ופצעים שטרם הגלידו . " אני מקווה כי איחוד הגרמניות לא יקטין ולא יקהה 
את הלקחים ההיסטוריים , ולקחי העבר יהיו תשתית לגרמניה המאוחדת , הדמוקרטית 
והמושתת על הערכים המוסריים והחברתיים הנצחיים הכלולים בתנ"ך , הקדוש לשני 
העמים " . 
