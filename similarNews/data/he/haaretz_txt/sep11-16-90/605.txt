מזרח ברלין ( ע"ר ) . שערורייה חדשה מזעזעת את ממשלת מזרח - גרמניה לאחר 
שנטען נגד השר לאיכות הסביבה כי שימש בעבר כמלשין של משטרת הביטחון השטאסי . 
השערוריה גרמה להעלאת דרישה בפרלמנט לפיטוריו של שר הפנים , באשמה כי איפשר 
למרגלים לשעבר להמשיך ולעבוד במשרדי הממשלה . הממשלה הודיעה כי פתחה בחקירה 
דחופה ביותר כדי לבדוק את הטענות נגד השר לאיכות הסביבה , קארל הרמאן שטיינברג . 
את האשמה נגד שטיינברג הטיח ורנר פישר , חבר במועצת עיריית ברלין העוסקת 
בפירוק השטאסי . פישר השמיע את ההאשמה באוזני עיתונאים , בזמן שהפרלמנט 
המזרח - גרמני דן בהסכם לאיחוד עם גרמניה המערבית . " לא הייתי עומד פה 
אם לא הייתי בטוח במאתיים אחוז ששטיינברג שימש במשך שנים עובד של השטאסי " , 
אמר . בבון נמסר כי התביעה המערב גרמנית תוכל לחדש את החקירות נגד פושעי 
מלחמה נאצים , בזכות מסמכים שהוחזקו עד - כה במזרח גרמניה . האחראי על 
המרכז למחקר פשעי המלחמה הנאציים , אלפרד שטריים , אמר כי קשה להאמין שהמסמכים 
יביאו לגילוי מקרים חדשים של פושעי מלחמה . אולם , הם יספקו עדויות חדשות 
על מקרים שכבר ידועים . הוא הוסיף כי יותר מ000 , 01 איש עדיין חשודים במערב 
גרמניה בהשתתפות בפשעי מלחמה בתקופת מלחמת העולם השנייה . 
