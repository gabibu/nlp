מדענים ונציגים של ממשלות נפגשו בתחילת החודש בסאנדסוואל , שוודיה , כדי 
להשלים את הדיונים לקראת הגשת הדו"חות שהכינו לוועידה הבין - לאומית לאקלים 
שתיפתח בגנבה בנובמבר . דיוני ההכנה לקראת הוועידה הבין - לאומית לאקלים , 
שיקפו במידה רבה את חילוקי הדיעות בין מדענים מארה"ב לבין עמיתיהם מאירופה . 
השבועון " ניו סאיינטיסט " מדווח בגיליונו האחרון , כי חילוקי הדעות 
הולכים ומחריפים ככל שמתקרב המועד שנקבע להשלמתה של האמנה הבין - לאומית 
לאקלים העולם , שעל סעיפיה צריכים כל הצדדים להסכים לקראת 2991 . שלוש קבוצות 
העבודה של חברי הוועידה הבין - לאומית הספיקו לבחון דו"חות שהוגשו על ידי 
מספר מדענים , וסיכומם של דו"חות אלה הוגש לאישור משתתפי הוועידה בשוודיה . 
קבוצת העבודה הבריטית התמקדה בהיבט המדעי של מחקר שינויי האקלים ; הקבוצה 
מבריה"ם בחנה את השפעת שינויי האקלים בתחומים שונים ( כלכלה , חברה , 
חקלאות ) ; ואילו הקבוצה השלישית , בראשות מדענים מארה"ב , בחנה אסטרטגיות 
כמענה לשינויי האקלים . מרבית עבודתה של קבוצה זו כבר פורסמה בארה"ב , 
וזכתה לביקורת חריפה מצד קבוצות של שוחרי איכות הסביבה בשל העובדה שהדו"ח 
שהכינה אינו כולל המלצות לצעדים חריפים דיים בתחום הפחתת פליטת גזי החממה . 
בדיונים שבה ועלתה עמדתן של ארה"ב , המתנגדת לקביעת יעדים לכמויות גזי פליטה . 
ואשינגטון מעדיפה להשאיר את תהליך ההפחתה של פליטת גזי החממה בידי השוק 
החופשי , בצורה של תמריצים לשימוש באמצעים לחיסכון באנרגיה ובטכנולוגיות 
חדשות לניצול אנרגיה . עמדה דומה הובעה לפני חודשים מספר גם על ידי ממשלת 
טוקיו אולם עתה נראה כי היפאנים תומכים במדיניות שתביא לייצוב סך הפליטה 
של דו - תחמוצת הפחמן ( גז החממה העיקרי ) ברמה הנמוכה ביותר האפשרית , 
כבר לקראת שנת 0002 . העמדה היפאנית מנוסחת בנייר עמדה , " ארץ חדשה 
12 " , המתווה קווים למדיניות של שמירה מפני השפעת האדם על שינויי אקלים 
במאה השנים הקרובות . שינוי העמדה היפאנית מציב את ארה"ב יחידה מול כל המדינות 
המתועשות המבקשות לקבוע יעדים לכמויות הפליטה . השפעת המשבר במפרץ ניכרת 
אף היא בוועידה , ואחד המדענים הבכירים המשתתפים בה אמר כי העלייה התלולה 
במחירי הנפט תביא אולי לשינוי העמדה האמריקאית . זאת כיוון שהפחתת כמות 
גזי הפליטה היא במידה רבה תוצאת לוואי של ניצול יעיל יותר של דלק . תחנות 
הכוח מופעלות הנפט והפחם בארה"ב , למשל , פולטות כמות כפולה של דו - תחמוצת 
הפחמן לכל קילווט - שעה המופק בהן , לעומת תחנות הכוח במערב - אירופה . 
אחת הבעיות העומדות בפני מי שמבקשים להשלים בתוך שנתיים את האמנה לשמירת 
אקלים העולם , נובעת מחלוקת העבודה בין שלוש הוועדות : דו"חות הוועדה המדעית 
( הבריטית ) והוועדה בדבר ההשפעות ( הסובייטית ) הם מטבעם דו"חות " סגורים " , 
שככל הנראה ירשו רק עדכון שוטף ככל שמתקדמים המחקרים המדעיים בדבר התחממות 
כדור הארץ . אולם הגדרת הנושא שבטיפול הוועדה השלישית ( האמריקאית ) , 
מציבה את חברי הוועדה בעמדה מוצקה , שכן מטבע עבודתם והמחקרים שביצעו , 
הפכו חבריה למומחים בדבר צעדי המניעה שיש לנקוט , האמורים להיות הגלעין 
הקשה של האמנה הבין - לאומית בדבר אקלים העולם . אם לשפוט על סמך אמנה דומה , 
אמנת טורונטו להפחתת פליטתם של גזים הפוגעים בשכבת האוזון , אפשר להניח 
כי גם במקרה של הגבלת גזי החממה תושג ההסכמה בשלבים : כאשר בתחילה יש לצפות 
לצעדים מתונים ורק לאחר זמן , ולאחר שהמחקרים אכן יציגו תוצאות חד - משמעיות , 
יוחמרו התקנים ולוח הזמנים לעמידה בהם יקוצר . יתרונם של משתתפי הוועידה 
בשוודיה הוא שהיא אינה מוגדרת כבמה למשא ומתן על האמנה ( למרות שבפועל היא 
משמשת במה כזו ) , ומשתתפיה אמורים רק להגדיר מדדים טכניים , ולא לעסוק 
במדיניות . מהבחינה המדעית נראה כי משתתפי הוועידה אימצו בקלות את ההנחה 
המקובלת היום על קלימטולוגים רבים , לפיה מצויה האטמוספרה בתהליך של התחממות . 
( הוויכוח העיקרי הוא האם התחממות זו היא מעשה ידי האדם או שמא היא חלק 
מתהליך מחזורי של שינויי אקלים ) . התחממות שתביא לעליית הטמפרטורה הממוצעת 
על פני כדור הארץ במעלה אחת עד שנת 5202 , ואם לא תיפסק תביא לעלייה של 
שלוש מעלות עד לשנת 0012 . על פי קביעת מתכנסי ועידת סאנדסוואל , תביא 
ההתחממות לעלייה של 02 ס"ם במפלס הימים והאוקיאנוסים עד שנת 0302 , ובשנת 
0012 יכולים תושבי החוף לצפות למפלס מים הגבוה ב56 ס"ם מן המפלס הנוכחי . 
הערכות אלה מתונות יותר מן ההערכות שהוצגו לפני כשנה : זאת בעקבות מחקרים 
שהראו כי למרות העלייה בטמפרטורות בשנתיים האחרונות , אין עדויות להפשרת 
כיפות הקרח בקטבים , ולמעשה כיפת הקרח של גרינלנד ממשיכה להתעבות . 
