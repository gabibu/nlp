" קליטת העלייה האתגר בתחום התעסוקה " , הוא שמה של החוברת שפירסמה בימים 
אלה המועצה לתכנון לאומי שליד משרד הכלכלה והתכנון , ובה עיקרי דיון ציבורי 
בנושא . שר הכלכלה והתכנון , דוד מגן , כתב במבוא לחוברת כי " יש להבטיח 
ששילוב העולים החדשים בתשתית המשקית והחברתית הקיימת לא יפגע במרקמה העדין " . 
הוא הודה ליצחק מודעי , שיזם את הדיון , ערב סיום כהונתו כשר הכלכלה והתכנון 
ויו"ר המועצה לתכנון לאומי . חברי המועצה , שגיבשו את ההמלצות המופיעות 
במסמך , הם אנשי אקדמיה , פקידים בכירים במשרדי הממשלה ובחברות ציבוריות 
ואנשי עסקים בכירים . חלק גדול מהמלצות המסמך משמש את מקבלי ההחלטות בממשלה 
לקראת גיבוש המדיניות לקליטת העלייה וגיבוש התוכנית הכלכלית . להלן עיקרי 
המלצות המועצה בתחום התעסוקה : על הממשלה להכריז על מדיניות כלכלית ברורה 
ועקבית לטווח ארוך , כדי לא להרתיע יזמים פוטנציאליים ולהפחית את הסיכון 
בהשקעות . יש לתת עדיפות לצמיחה , גם אם זו תגרום לגירעון במאזן התשלומים , 
גידול בחוב הפנימי והחיצוני ותעלה את סיכון האינפלציוני . בטווח הקצר יסייעו 
לתעסוקה פרויקטים בתחום התשתית וענף הבנייה , אך בטווח הארוך יש לתת עדיפות 
לפרויקטים בעלי כדאיות כלכלית . יש לפעול להגשמת מערכות השכר באופן שלא 
ישמשו מחסום לתעסוקה . יש לפעול להפחתת המיסוי הממשלתי והעירוני , במיוחד 
בסקטור העסקי . יש לפעול לשכלול שוק ההון , תוך פיתוח כלים חדשים . יש לזרז 
את תוכניות ההפרטה והמכירה של חברות ממשלתיות וציבוריות . יש להקים מרכז 
מידע משותף ליזמים , מעסיקים ועולים , לאיתור עובדים ושיפור הקשר בין ההיצע 
לביקוש של כוח האדם . יש לשקול הרחבת הגדרת התעשייה בחוק לעידוד השקעות הון , 
כך שתכלול גם יצוא שירותי ידע ומדע . 
