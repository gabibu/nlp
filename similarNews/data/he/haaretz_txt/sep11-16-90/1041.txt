הרמטכ"ל רב - אלוף דן שומרון גילה אתמול כי ראש הממשלה ושר האוצר אישרו מצדם 
תקציב נוסף לביטחון . במסיבת כתבים צבאיים לרגל ראש השנה אמר הרמטכ"ל : 
" המשבר במפרץ הפרסי גרר אחריו אספקת אמצעי לחימה מארה"ב לבנות - בריתה 
בעולם הערבי בכמויות גדולות ובאיכות גבוהה . ברור שאחרי שיסתיים המשבר במפרץ , 
ואנחנו לא יודעים להגיד בדיוק מתי זה יסתיים , המזרח התיכון יהיה רווי 
באמצעי לחימה מתקדמים , ומבחינתנו זה לא מצב טוב . אנחנו מבינים את הצרכים 
כיום , אבל בסיטואציה הזו יש סיכונים בעתיד . לצורך כך אנו עוסקים באימונים , 
וגם בהתאמת תוכניות מבצעיות . כל זה עולה כסף , ואכן אושר לכך תקציב נוסף " . 
מקור ביטחוני בכיר גילה אמש ל"הארץ " כי רה"ם יצחק שמיר אישר תוספת בסך 
033 מיליון שקל לתקציב הביטחון , וכן הוחזרו 08 מיליון שקל שקוצצו מתקציב 
זה . המקור ציין כי זוהי תוספת משמעותית , בנסיבות הקיימות באזור . בהתייחסו 
לעסקת הנשק הגדולה בין ארה"ב לסעודיה , אמר הרמטכ"ל : " קודם - כל אינני 
יודע אם העסקה הזו אכן מגיעה לכ02 מיליארד דולרים או מדברת על 02 מיליארד 
דולרים , אבל בכל מקרה , בעסקה הזו מדובר כנראה בציוד רב ובאיכות גבוהה 
ביותר . מבחינתנו , מתן נשק כזה בכמות ובאיכות למדינות שעדיין נמצאות פורמאלית 
במצב מלחמה אתנו , הוא בהחלט לא מרשם ליציבות . ואני מקווה שיהיה איזון 
למצב הזה כדי להבטיח בעתיד את העליונות הטכנולוגית שלנו וגם את ההרתעה , 
כי על פי תפיסתי מדינת ישראל חזקה ומרתיעה היא גורם ראשון במעלה ליציבות 
במזרח התיכון " . הרמטכ"ל מסר כי ישראל טרם קיבלה אישור סופי להחכרת טילי 
הפטריוט , אך האמריקאים הבטיחו כי ישקלו את העניין בחיוב . לדברי הרמטכ"ל , 
הבקשה להחכרת הטילים הוגשה כבר לפני שנה . קפידבינבהתייחסו למצב היחסים 
בין עיראק לירדן , אמר הרמטכ"ל כי " מצב זה מחייב אותנו להעלות את רמת 
הכוננות בצה"ל אם כי לא באופן פורמאלי בשלושה תחומים עיקריים : 1 . בתחום 
המודיעין ; 2 . בחיל האוויר ; 3 . בעורף " . אשר לקו אדום מבחינתה של 
ישראל , אמר הרמטכ"ל : " שר הביטחון הגדיר שכניסת צבא עיראקי לירדן היא 
קו אדום מבחינתנו , אבל אני מציע לזכור שקו אדום זה לא איזה מערכת אוטומאטית , 
שכשדורך עליה חייל עיראקי בשטח הוא סוגר מעגל חשמלי , ומערכת צבאית שלמה 
מתחילה לעבוד . זה כפוף לשיקול - דעת , זה כפוף לאבחנה מדויקת מה נכנס 
לאיזה צרכים , אבל בעיקרון אמנם זהו קו אדום " . עוד אמר הרמטכ"ל כי התהליכים 
הקורים עתה בירדן " בהחלט מדאיגים . ירדן היום תומכת באופן מאוד ברור בעיראק , 
עד כמעט ברמה של איחוד בין מדינות , ובנוסף לכך המנהיגות הפלשתינית מתגברת 
בה . אנשים שלא היו בירדן בכלל שנים רבות נמצאים היום בירדן , ואבטחת הגבול 
בינינו לבין ירדן מוטלת בחלקה הגדול על הצבא הירדני , שגם בשירותיו לא מעטים 
הפלשתינאים . זה מצב שיש בו לא מעט סיכונים , ואנחנו עוקבים וערנים לכל 
אפשרות של שינוי " . קפידבינבהתייחסו למתחולל במפרץ , אמר הרמטכ"ל : " המצב 
שם בהחלט לא נמצא בשגרה . העצמה הצבאית אל מול עיראק מתגברת מיום ליום וגם 
המצור הכלכלי מתהדק , ואני מקווה שהוא יהיה גם באוויר , כפי שאומרים לאחרונה , 
ולכן אני לא חושב שהמצב קופא על שמריו " . הרמטכ"ל התייחס גם להערכה כי חלקי 
חילוף של הצבא העיראקי צפויים להישחק במשך הזמן , אך לעומת זאת יוכלו העיראקים 
לעמוד בסנקציות על מזון . " יותר קל לשכנע אנשים שלצורך מלחמה צודקת או 
חשובה צריך להסתפק בפחות מזון או בתנאי שירות ברמה נמוכה יותר , אך קשה 
מאוד לשכנע כלי טכני או מערכות - נשק שאפשר להסתפק בחלקי - חילוף פגומים 
או מקולקלים , ולכן , בעיקר ככל שמדובר במערכות נשק מתקדמות , אני מעריך 
שאם הבעיה לא קיימת כרגע , תוך זמן קצר היא בוודאי תהפוך לבעיה רצינית לעיראקים " , 
אמר רא"ל שומרון . 
