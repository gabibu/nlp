מזכ"ל ההסתדרות , ישראל קיסר , הבהיר אתמול שוב כי אם לא ייחתמו הסכמי 
שכר חדשים לא תשתף ההסתדרות פעולה עם האוצר בביצוע התוכנית הכלכלית . לדעתו , 
מבשרת התוכנית החדשה גידול באבטלה וירידה ברמת החיים . במסיבת עיתונאים 
אמר קיסר אתמול כי שר האוצר , יצחק מודעי , לא יוכל להעביר בכנסת שינויים 
בחוק שכר מינימום ובחוק ביטוח אבטלה , משום שהסיעות הדתיות , השותפות לקואליציה , 
מתנגדות לשינויים כאלה . מזכ"ל ההסתדרות וראש האגף לאיגוד מקצועי , חיים 
הברפלד , מתחו ביקורת על הנסיגה , שחלה בעמדת האוצר במשא - ומתן על הסכמי 
השכר . הם הביעו תמיהה על כך , שבמקום לגבש את ההסכמים לפני הצגת התוכנית 
הכלכלית , נסוגו שר האוצר והממונה על השכר במשרדו מהסכמות , שכבר הושגו . 
לדעתם , נעוץ ההסבר היחיד לתפנית זו בכוונת האוצר לשחוק את השכר , משום 
שעתה התברר כי אין בכוונתו למנוע תוספות שכר רק מעובדים , הנהנים מהשלמת 
שכר למרות שהכנסתם הכוללת גבוהה , אלא למנען גם משכירים , המשתכרים 002 , 
1004 , 1 שקל לחודש . קיסר הדגיש כי ההסתדרות אינה שוללת את כל סעיפי התכנית 
הכלכלית , אך לא תסכים למיסוי על קרנות ההשתלמות , קופות גמל וקרנות הפנסיה , 
משום שאלו מהות אבן שואבת לחיסכון ולהבטחת עתידם של השכירים . הוא הביע 
את התנגדותו להצעה להשקיע מכספי קרנות הפנסיה בבורסה , בנמקו אותה בצורך 
לשמור על יציבות ההשקעות . לגבי הכוונה לשנות את הסכם תוספת היוקר העריך 
קיסר , כי יש בידי האוצר תחזיות לעלייה באינפלציה , שאותה הוא מבקש לקזז 
מן השכר . חיים הברפלד הודיע כי מיד אחרי ראש השנה יפתחו האיגודים המקצועיים 
במשא - ומתן ישיר עם המעסיקים , בעקבות כישלון המשא - ומתן הקיבוצי . הברפלד 
טען כי האוצר טרפד בכוונה תחילה את המשא - ומתן , וספק אם אפשר יהיה עתה 
להשיב את הגלגל אחורנית ולזכות בהסכמתם של כל האיגודים המקצועיים לקזז חלקית 
את תוספות השכר מבעלי הכנסה כוללת גבוהה מבין השכירים , המקבלים השלמת הכנסה . 
ראש המכון החברתי - כלכלי בוועד הפועל , ד"ר רובי נתנזון , הזהיר כי בקצב 
הצמיחה השנתית שמתכנן האוצר % 5 . 8 יעלה שיעור האבטלה על % 01 . 
