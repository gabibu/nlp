גיוס העולים העולים לצה"ל יאפשר בעתיד לקצר את השירות הצבאי הסדיר ולהפחית 
משירות המילואים הודיע הרמטכ"ל דן שומרון . עם זאת הבהיר שהעולים לא מתגיסים 
מיד עם הגיעם ארצה ולכן קיצור השירות לא יהיה מיידי . באשר לקליטת העלייה 
אמר שומרון כי צה"ל שותף חשוב במשימה זו . " אנחנו שותפים לאו דווקא כחיילים 
אלא כאזרחים במדינת ישראל . נעזור גם בקליטה חברתית בלימוד השפה באימוץ 
משפחות וגם ביצירת מקומות דיור . " העלייה של היום היא אחד האתגרים הלאומיים 
הגדולים ביותר וברור שצה"ל יתן כתף והכתף תהיה רחבה " . בראיון שנתן לבטאון 
ב"מחנה " סירב שומרון להתייחס להתמודדות בין המועמדים להחליפו . " התחום 
הזה איננו מענייני היום . אני רק יכול לאמר שיש מועמדים טובים מאוד , ומי 
שתפקידו לקבלאת ההחלטה יצטרך לבחור בין מועמדים טובים מאוד " . בהתייחסו לעניין 
התקשורתי והציבורי בבחירת הרמטכ"ל הבא אמר רב - אלוף דן שומרון כי " הסקרנות 
היא טבעית , אך הבחישה לדעתי גורמת נזק . לצערי התקשורת מתייחסת למפקדים 
הבכירים כשם שהיא מתייחסת לפוליטיקאים . היא אפילו מכנה אותם המתמודדים . 
" מתמודד על תפקיד בהקשר פוליטי פירושו : ארגון לובי שיגיד עד כמה מועמד 
הוא טוב אבל כדי ליצור קונטרסט צריך במקביל להצהיר כמה אחרים גרועים " . באשר 
ללבנון אמר הרמטכ"ל כי " הניסיונות לחדור מגבול הצפון אינם פוסקים . אנחנו 
משקיעים מאמצים גדולים שלא יאפשרו חדירות ופיגועים באזור הביטחון וגם מצפון 
לו " . 
