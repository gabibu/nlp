הופתעתי מכמה כתבות שהתפרסמו באחרונה ב"הארץ " בעקבות המשבר במפרץ הפרסי . 
ביניהן היו רבות שגינו את עמדת יוסי שריד בכתבתו " שיחפשו אותי " . עמירם 
גולדבלום , בכתבתו " לא לאהוב , להתנתק " ( " הארץ " , 8 . 82 ) , 
מדגים גם הוא את הנאיוויות האין - סופית של חוגים מסוימים בשמאל . הוא 
כותב : " אם במו"ם אתנו יקבלו ( . . . ) את תנאי הביטחון שנדרוש 
פירוז השטחים , מרחב אווירי פתוח לישראל , כוחות בגבול הירדן עד להסדר 
שלום כולל עם מדינות ערב ( . . . ) כל זאת תמורה מדינת פלשתינית בשטחים , 
השגנו את שלנו " . הלוואי שהפלשתינאים היו בכלל מעוניינים בתנאים שהוא מעמיד . 
דני רובינשטיין ברשימתו " החמיצו תמיכה " ( " הארץ " , 8 . 03 ) מבכה 
את עמדת הפלשתינאים . הלא הם כבר הכירו בישראל , ועכשיו תהליך השלום נסוג 
" שנים ארוכות אחורה " . מתי בדיוק הם הכירו בנו ? ייתכן שמדובר בהכרתם 
בהחלטת האו"ם 242 ? ואם כן , האם הכרה זו שווה משהו לנוכח תמיכתם בסדאם 
ופלישתו לכוויית ? רובינשטיין נמנע מלהטיל על הפלשתינאים את האשמה על מעשיהם 
כאילו אינם אחראים , כאילו היו ילדים . אחת האירוניות היא , ששני הכתבים 
מדגימים אותם נאיוויות וכיסופים שחוגים מסוימים בשמאל אוהבים לגנות כאשר 
אנשים דתיים מבטאים אותם אלא שבשמאל המשיח הוא ערפאת . תפיסתם היא גלותית 
מובהקת : נהיה נחמדים , יאהבו אותנו . נוכח המציאות הקשה , יוסי שריד 
נקט עמדה יותר שקולה ובריאה . מי שבוכה על כך עוצם את עיניו . ירושלימקפמאביגהזדהיתי 
עם מאמריו של שבתי טבת על ביקוריו בפולין . אני מכיר את פולין יותר מדי 
יודע ומכיר את הארץ הארורה הזאת , שרק תושביה יכלו להיות כה אכזריים . 
לא בכדי בחרו הגרמנים בפולין לבצע בה את השמדת עם ישראל . אני מסכים עם 
דעתו של טבת על הפולנים , שלא רק רצחו בחשק רב ועזרו לגרמנים , אלא גם 
גזלו את רכושם האדיר של יהודי פולין , ובתוך כך גם את רכושה של משפחתי הענפה , 
שהושמדה בידיהם ולנגד עיניהם . ועתה , בגיליון יום ששי שעבר , בא יורם 
ברונובסקי ובכתבתו מלמד אותנו מי הם הפולנים ואיך איננו מבינים אותם . כתבתו 
מבולבלת ואין בה כל ממש . הוא אינו מכיר את הפולנים שאני , לצערי , מכיר 
משנות נעורי ולימודי , ובריחתי מארץ זו לפני המלחמה . חודשיים בערך אחרי 
סיום המלחמה חזרתי לפולין בשורות בריגדה היהודית . ראיתי במו עיני את 
חורבן יהדות פולין בידי הפולנים , ובין היתר בידי כמה מחברי לכיתה , שרצחו 
יהודים מבני משפחתי הקרובה . שוחחתי רבות עם אותם רוצחים , ואיש מהם לא 
הביע חרטה על מעשיו . הפוגרום בקילץ הוא ההוכחה לכך . באר שבעקפמאביגמאמרו 
של חבר - הכנסת אוריאל לין " למה התכוון המחוקק " ( " הארץ " , 9 . 
01 ) , כמו דבריו שצוטטו בעיתונות ולא הוכחשו , מעוררים תהיות : " בנושא 
המכללות למשפטים חשובות לי אמהות אסירות תודה הרבה יותר מפרופסורים בלתי - 
מרוצים וכל המועצה להשכלה גבוהה " . אין פלא שהרוח השורה בוועדת הכנסת , 
שח"ך לין עומד בראשה , היא כה עוינת למועצה להשכלה גבוהה . ולמרות זאת 
כתב לי ח"ך רובינשטיין , בתשובה למכתבי אליו , כי כל יוזמתו לא היתה מכוונת 
אלא למציאת פתרונות סבירים , בתיאום מלא עם אנשי האוניברסיטאות והמועצה 
להשכלה גבוהה , וכי הוא מסתייג מהדברים שציטטתי לעיל מהעיתונות הסתייגות 
גמורה . אכן , אין כל פסול בסטודנט שלא התקבל ללימודי משפטים , אך אין 
גם כל פסול באוניברסיטאות שאינן יכולות לקלוט עוד מאות סטודנטים כאלה בתנאים 
הנוכחיים . בעיני הפסול הוא הנהירה הרבה למקצועות הממון ולעשיית כסף קל , 
שהתפתחה אצלנו בעיקר בעשור האחרון ושאותה מעודדים ח"ך לין וחבריו . אין 
לנו צורך בכנסת המבזה עוד יותר את הפרופסורים , את האוניברסיטאות , ואת 
שומרי רמת הלימוד והמחקר . עוד זכורה לנו ה"פנינה " של ח"ך אלמוגי , שאמר 
בשעתו כי " כל האוניברסיטאות יחד הן פחות מחצי מעברה " . הדרך הפופוליסטית 
של פוליטיקאים ישראלים רבים אינה חדשה , והיא שוב ושוב מדרדרת אותנו לכיוון 
של מדינה פחות נאורה ויותר ממוסחרת , המחשיבה פחות חינוך והשכלה ויותר תכסיסי 
בורסה וממון . מכאן גם הקדימות הבלתי - מספקת לנושאי חינוך בכלל וחינוך 
גבוה בפרט , הזלזול במעמד המורים ושכרם , חוסר הכבוד הראוי למדע ולתרבות 
והערצת הכוחנות , השררה והכסף . לפני שמטפלים בבעיות ההשכלה הגבוהה על - 
ידי מכללות חוץ - תקציביות ומוסדות המנוהלים באמצעות אינטרסנטים , המורידים 
את רמת הלימודים ומקצרים את זמן הלימודים , חשוב לחזק את הגורמים השומרים 
על איכות . רמת - אביבקפמאביגבאחרונה מתקשה שר האוצר להביא לגמר חיובי ופומבי 
את תוכניתו הכלכלית , על אף פרסומים שונים ונשנים בדבר העובדה שתוכנית כזאת 
קיימת . ולא בכדי . ראינו את שר האוצר מודעי , מודל 5891 , מצליח לסיים 
תוכנית כלכלית כאשר היה מאחוריו ראש ממשלה ( שמעון פרס ) . ואילו מודעי 
מודל 0991 אינו מצליח בכך משום שאינו מקבל גיבוי מראש הממשלה הנוכחי . שום 
שר אוצר , ולו המוכשר ביותר , לא יוכל להריץ תוכנית כלכלית מקיפה בלא גיבוי 
של ראש הממשלה . תל - אביבקפמאביגבעניין רשימתו של עוזי בנזימן במדורו " שבוע " , 
שבה עסק במשבר במפרץ הפרסי ( " הארץ " , 8 . 13 ) , אלה הן העובדות : 
ראש הממשלה לא ביקש כלל מהשר שרון שלא להתבטא בעניין עיראק . השר שרון סבור 
גם עתה , כקודם , שסיום המשבר במפרץ הפרסי בלא חיסול כוחה הצבאי של עיראק , 
חיסול חיל האוויר שלה , השמדת מערך הטילים ומצבורי הנשק הכימי , ואם 
אפשר סילוקו של סדאם חוסיין עצמו , יהווה סכנה חמורה לישראל , לאזור ולעולם 
כולו . דובר שר הבינוי והשיכונירושלימקפמאביגהמשותף לתחנות הטלוויזיה הישראלית 
והירדנית הוא ששתיהן הוקמו בשנת 7691 . אצלנו השידורים הניסיוניים ארכו 
כמה חודשים , ובירדן כמה שבועות . כשהבטיחו הפוליטיקאים בשנת 7791 שיוקם 
בישראל ערוץ שני , בירדן פעל כבר ערוץ שני , בשפות צרפתית ואנגלית , זה 
כמה שנים . כאשר הליברל יוסף לפיד , בתפקידו כמנכ"ל רשות השידור , הפעיל 
את " ה"מחיקון " כדי למנוע מאזרחים לראות תוכניות בצבע , בירדן שידרו 
כבר שנים בצבע . אצל הירדנים העניים נשלח רק שדרן אחד לאולימפיאדת סיאול , 
ואת המשחקים ליוו בפרשנות מהאולפן , בעוד שישראל העשירה שלחה שורה של שדרנים , 
שישבו בסיאול . סיקור המשחקים האולימפיים , או המונדיאל , יכול להיעשות 
באמצעות הלוויין ואין צורך במשלחת של שדרנים ופרשנים במקום . עקב העובדה 
שהערוץ השני מגיע רק ל%03 מהאוכלוסייה רבות בארץ תחנות פירטיות . מובן 
שבאזורים שבהם נקלט הערוץ השני מספר התחנות הפירטיות ירד פלאים . גרוע 
מכל , שעם התחנות הפירטיות נכנסה לכל בית גם מכת הפורנוגרפיה . כעת הגענו 
למצב שהטלוויזיה הישראלית משדרת כשעה עד שעתיים לעצמה . הכוונה לשידורים 
לתוך הלילה . בירדן או בלבנון השידורים מסתיימים בין 11 ל21 בלילה , כי 
שם יודעים מה שאצלנו לא ידוע שבמזרח התיכון קמים שעה עד שעתיים מוקדם מאשר 
באירופה . 
