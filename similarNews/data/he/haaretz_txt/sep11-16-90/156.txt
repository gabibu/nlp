אני מעריך שבסופו של דבר ההגיון יגבר על הרגש וש"ס לא תפרוש מהקואליציה . 
אינני משוכנע ששר הפנים בעצמו מעוניין בפרישה , אבל הוא זועם על ההדלפות 
מהמשטרה ועל הפרסומים בעיתונות שיוצרים את הרושם שכבר הוכחה אשמתו , למרות 
שהחקירה היא עדיין בעיצומה . להערכתי הכוונה היא לדון בסערה שהחקירה השמטרתית 
עוררה ברחוב החרדי . צריך להבין , לש"ס יש שורשים עמוקים מאד בקרב הציבור 
החרדי - ספרדי בערים , בעיירות הפיתוח ובמושבים . ש"ס הוכיחה , מאז הוקמה , 
שהכספים שקיבלה לא ירדו לטמיון , אלא הועברו ליעדים חשובים כגון הקמת מוסדות 
חינוך , בתי ספר , מועדונים וכו במסגרת " אל המעיין " . הציבור הרחב של 
תומכי ש"ס , שיש לו הערצה רבה לרב עובדיה יוסף , רואה בחקירה נגד דרעי 
ועוזריו , פגיעה בהם . הם חשים שהמשטרה מתנכלת לו בגלל מוצאו העדתי ומשום 
שש"ס זקפה את קומתו של הציבור החרדי - ספרדי , אחרי שנים ארוכות של אפליה . 
בהחלט . ציבור הבוחרים של ש"ס מתנגד להקמת ממשלה בראשות המערך בכל מחיר . 
להערכתי גם אם תיאורטית , היה פרס מבטיח לראשי ש"ס שאם יתמכו בממשלה בראשותו 
הוא יפעל להפסקת החקירה נגד דרעי , היה ציבור הבוחרים של ש"ס מנתגד לכך 
בתוקף , בשל עמדותיו הימניות . אני מניח שכן . בוודאי כל עוד החשדות נגדו 
יתמקדו בהעברת כספים ממשרד הפנים למוסדות של ש"ס . חשוב להבין שבמשך שנים 
הציבור הזה של בני עדות המזרח , סבל מקיפוח חמור בחלוקת הקצבות ומענקים . 
הרבנים יוסף ושך אינם רואים , להערכתי , שום פסול בכך שכספי מדינה הועברו 
למטרות חיוניות , משום שהם ערים לכך שזו נורמה שהיתה קיימת במשך כל השנים 
גם במפלגות אחרות . גם פרס דאג להעברת כספי תמיכה לקופת חולים ולמדרשת שדה 
בוקר וגם מפלגות אחרות פעלו בדרך זו . כלומר , העברת הכספים למוסדות המקורבים 
לש"ס , היא במסגרת הנוהגים המקובלים בארץ . אינני מאמין שאפשרות כזו קיימת . 
אבל אם חלילה יתברר שיש יסוד לחשדות בדבר קבלת טובות הנאה אישיות ולניצול 
הכספים לצרכים מנקרי עיניים , עלולה להיות לשר דרעי בעיה , גם מבחינת תמיכתו 
של הרב שך . 
