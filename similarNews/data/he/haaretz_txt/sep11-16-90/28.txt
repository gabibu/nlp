ככל שהתקרבה היאכטה של רוברט מקסוול אל חופי טורקיה , כן הלכה והתעצמה חרושת 
השמועות בחוגי התקשורת והתגברה העצבנות גם בקרב גורמים פוליטיים וכלכליים 
שונים . העיתונות הטורקית , כמו כל עיתונות בארץ אחרת ואולי אף יותר , 
רגישה ביותר לכל התנודות הקשורות בבעלות על עיתונים ותאגידי תקשורת מובילים . 
העיתונות מגזר מרכזי בשוק הטורקי היא מקור פרנסה לאלפי בתי אב , וכל 
שינוי קל פירושו תנודות ניכרות בשוק העבודה . יתרה מכך , לעיתונות הטורקית 
שמור מקום מרכזי בחיים הפוליטיים במדינה . בעלי טורים מובילים , שמאמריהם 
נקראים בשקיקה , אינם חוסכים את שבט ביקורתם מהממשלה , מעשיה ומחדליה . 
אף הנשיא הנוכחי , אשר באופן מסורתי נהנה ממעין חסינות , מקומו אינו נפקד 
מהביקורת העיתונאית . חרף העובדה שמפעם לפעם מושעית הפצתם של עיתונים המרחיקים 
לכת ועיתונאים המגלים פרטים חסויים או עוסקים בנושאים רגישים מדי עלולים 
להיקלע לקשיים , ממשיכים העיתונים למלא את תפקידם כמתחייב מהתפישה הדמוקרטית . 
אי לכך , כאשר מתבשרים על בואו של גורם חיצוני , ובמיוחד גורם הידוע בלהיטותו 
להשתלט על אמצעי תקשורת בארצות שונות , מצפים הכל בדריכות לראות כיצד יפול 
דבר . שני עניינים היו במוקד ביקורו של איל העיתונות הבריטי - יהודי : בתחום 
העסקי ביקש מקסוול לברר את האפשרויות לרכוש חלק ממניותיו של תאגיד העיתונות 
המוביל " חוריית " . בתחום הפוליטי והבעייתי יותר נפגש האורח לשיחות אישיות 
עם אישים בכירים אחדים ובראשם נשיא טורקיה , טורגוט אוזל , ואף נתן כמה 
הצהרות שהתקבלו כבעלות גוון פוליטי . מאתיים חמישים מיליון דולר כך מוערכת 
עסקת השתלטותו של מקסוול על % 94 ממניותיו של תאגיד " חוריית " . תאגיד זה , 
שבמרכזו עומד אחד מעיתוניה המובילים של המדינה הנושא אותו שם , הוא אחד 
המובילים בחיי התקשורת והתרבות של טורקיה . לעיתון , בעל הוותק של 34 שנה , 
ישנו קהל קוראים המונה כשבע מאות אלף איש , ובכללם טורקים רבים השוהים 
מחוץ לגבולות המדינה , בעיקר במערב גרמניה . בעקבות השיחות הממושכות שניהל 
מקסוול עם בעליו של התאגיד , ארול סימאווי ( ) , נראה כי הרוכש הפוטנציאלי 
הסכים לקבל על עצמו את מרבית התנאים שהוצבו בפניו . התנאים הללו , שחוגים 
בתקשורת הגדירו " נוקשים " , עוסקים לא רק בבעלות הפיננסית על העיתון , 
אלא גם , ואולי אף בעיקר , בתדמיתו ובכיוונו הפוליטי . לפי הדיווחים השונים 
נראה כי מקסוול מעוניין לרכוש השפעה מסוימת על החיים הכלכליים בטורקיה . 
כן גורסים פה כי בכוונתו לא רק להטביע את חותמו על הנהלת התאגיד , עובדיו 
ועורכי העיתון , אלא גם על כיוונו הפוליטי . מהבחינה הכלכלית , ההשקעה 
הצפויה של מקסוול בעיתון יש בה משום תרומה ניכרת למצבו הפיננסי . אמנם , 
זה מכבר הצליחו בעלי התאגיד לכסות גירעונות וחובות לבנקים בסך של 63 מיליארד 
לירות טורקיות ( כ41 מיליון דולר ) , הודות לניהולו המוצלח של אזגאן ארטונה . 
עם זאת , בעלי העיתון ממשיכים לעקוב בדאגה אחר היקף מכירותיו . למרות 
ההשקעות הרבות בעיתון , לא נרשם בתקופה האחרונה גידול משמעותי בתפוצתו , 
בעוד תפוצתו של העיתון המתחרה " סבאח " הולכת וגדלה . אך לרשות התאגיד 
עומדים גם גופים אחרים , מלבד העיתון , הקוסמים למשקיע הבריטי לא פחות . 
בבעלות התאגיד רשת הפצה משוכללת של עיתונים ודברי דפוס , בתי - דפוס ובתי 
הוצאות לאור הפועלים במוקדים שונים ברחבי המדינה , ועוד . כמו כן , התאגיד 
מוציא לאור ומשווק עיתונים טורקיים המתפרסמים בשפות לועזיות . עובדות אלה 
הופכות את התאגיד לאחד מעמודי התווך של התקשורת הטורקית . בעלות עליה יש 
בה משום מתן השפעה הן על החיים הכלכליים במדינה והן על המתרחש בתחום הפוליטי . 
מול הבעלות העתידית המשותפת מקסוול - סימאווי על תאגיד " חוריית " , ניצב 
תאגיד התקשורת ההולך ומתרחב שבבעלות איל העיתונות ממוצא קפריסאי , אסיל 
נאדיר . באחרונה רכש נאדיר את מניותיו של העיתון " גונאיידן " , בתיווכו 
של איש עסקים מקומי ידוע , בשקורט אוקיגון , שהוא , אגב , המתווך בין 
מקסוול ל"חוריית " . תאגידו של נאדיר הלך והתרחב עם רכישתם של העיתון " גונש " 
וחברת הפרסום גלישים . בנוסף לתאגידים אלה יש לציין את העיתונים הפופולריים 
" מיליית " ו"גומהוריית " , הנוגסים אף הם בנתח רציני בשוק העיתונות הטורקית . 
בתקופה האחרונה עברו עיתונים אלה זעזועים רבים , שעיקרם ירידה ניכרת בהיקף 
המכירות ומעבר מבעלות אחת לשנייה . התקוות שתלו המשקיעים בעיתונים אחדים , 
כמו במקרה של " גונש " , שניסה לשוות לעצמו אופי אינטלקטואלי יותר , לא 
התממשו תמיד . גם קהל הקוראים של שבועונים ומגזינים יוקרתיים , כמו " ארגוש " 
בעל הרמה הגבוהה וכן פרסומים בעלי כיוון אקדמי , אם כי פתוח לציבור הרחב , 
כמו " היסטוריה וחברה " , לא התרחב . לעומת הירידה , או הקיפאון , בתפוצת 
העיתונות ה"חילונית " היתה בשנים האחרונות עלייה ניכרת בתפוצת העיתונות 
בעלת הכיוון הדתי - פונדמנטליסטי . נוסף לעיתון הפופולרי " זמן " , התרחבה 
תפוצתם של עיתונים דתיים רבים נוספים . במרכזי אוכלוסין הידועים בצביונם 
המסורתי , מרבית העיתונים הנמכרים בחוצות מיועדים לקהל השואף למידע מסוג 
מאוד מסוים , מידע שהעיתונים היומיים המקובלים אינם מסוגלים או שואפים לספק . 
באשר לעיתונים היומיים עצמם , לעיתים קרובות נמצא כי אותו גיליון עיתון 
עובר מיד ליד יותר מפעם אחת . חלק גדול מהציבור מעוניין בעיקר בעמודי הכותרות , 
מוספי ספורט וכו . כדי למצוא מזור לבעיה נקטו העורכים אמצעים רבים הבאים 
על חשבון האיכות : תמונות פורנוגרפיות , תשורות המצורפות לעיתונים , הוזלות 
מחירים ופיתויים אחרים הם רק חלק מהאמצעים . עם זאת , תוספות אלה הניתנות 
בחינם אינן מכסות בדרך כלל את ההשקעה בעיתון , במיוחד בגלל המחיר הנמוך 
שבו הוא נמכר . קפמאבינזוהי הסיבה שחלק גדול מהעיתונים עברו בשנים האחרונות 
מבעלות אחת לשנייה , כאשר המגמה היא להציע את מניות העיתון למשקיעים גדולים 
אשר ביכולתם לספוג הפסדים זמניים . פנייה למשקיעים זרים נלקחה בחשבון קודם 
לבואו של מקסוול . מגעים שנעשו לפני כשנה עם איל העיתונות רוברט מורדוך 
לרכישת מניות העיתון הוותיק , אך הכושל , " תרגומן " , לא עלו יפה . 
גורמים בשוק הטורקי עקבו בעניין רב אחר פעילותו של מקסוול במדינות כמו הונגריה 
וישראל , קודם לבואם במגע עימו . למקסוול שמורות גם סיבות אישיות לשאיפתו 
להתבסס בשוק הטורקי . בראיון שנתן לשבועון היהודי המקומי " שלום " הוא 
הסביר את אהדתו הרבה לעם הטורקי בסיוע שקיבל במדינה זאת כשנמלט אליה מהכיבוש 
הנאצי בצכוסלובקיה , מולדתו . בראיונות שפיזר לאמצעי התקשורת הרבה מקסוול 
לחלוק שבחים לעם הטורקי והביע התפעלות מהרמה הגבוהה של חיי הרוח והתרבות 
במדינה . הוא הבטיח להשתדל למען ענייניה של טורקיה מעל דפי היומון החדש 
שבבעלותו , " האירופאי " ( ) . מקסוול ציין כי הוא תומך בצירופה של 
טורקיה לשוק האירופי המשותף , וכי לדעתו הביקורת הנמתחת על טורקיה בעניינים 
שונים , כמו בשאלת קפריסין , אינה הוגנת . עם זאת , הוא הדגיש כי קודם 
צירופה לשוק האירופי , על טורקיה " להיות דמוקרטיה אמיתית ולכבד את זכויות 
האזרח " . בנוסף לכך מתח מקסוול ביקורת על הגבלות המוטלות על חופש העיתונות 
במדינות מסוימות . בכך הוא רמז בעקיפין למדינה המארחת , שבה נמצאים כעת 
23 עיתונאים במאסר , ו004 מחכים למשפטם . הערות אלה ניתנו בזמן שעורכי 
עיתונים , עיתונאים ידועים וארגוני תקשורת רבים בטורקיה סירבו להשתתף באירועים 
לציון " יום העיתונות " הנהוג מדי שנה ( ב42 ביולי ) לרגל ביטול הצנזורה 
על העיתונות עם הפיכת " הטורקים הצעירים " ב8091 . אנשי התקשורת ביקשו 
בכך גם למחות על החרמתם והשעייתם של עיתונים אחדים בשנה החולפת , ובכללם 
העיתון " גונש " שהואשם בהדלפת מידע מסווג . בניגוד לביקורתו זו הרבה האורח 
לחלוק שבחים לממשלה הטורקית בכלל ולנשיא בפרט . שבחים אלה אך התגברו לאחר 
פגישה ממושכת של אוזל ומאקסוול במעון הנשיא באנקרה . לדברי מקסוול נוקטים 
הנשיא והממשלה מדיניות נכונה בכל הקשור למשבר במפרץ הפרסי , וטועה האופוזיציה 
המותחת ביקורת על מדיניות זו . הצהרות אלה , כצפוי , הכעיסו את ראשי האופוזיציה 
כמו גם את עורכי העיתונים , הידועים באי - תמיכתם במדיניות הממשלה . מקסוולמקסוול 
אמר שראשי האופוזיציה אינונו ודמירל טעו כשלא נתנו גיבוי לנשיא בשעת משבר , 
ודמירל השיב כי מקסוול " דיבר יותר מדי " וכי " יש משום סכנה " בחדירת 
גורם זר לעיתונות הטורקית . הערותיו של מקסוול גרמו מורת רוח אף בקרב ראשי 
תאגיד " חוריית " . אחד מהם , שביקש שלא להזדהות , ציין את חששו מכוונותיו 
של מקסוול במיוחד נוכח התקדים הישראלי . " כבר ראינו " , ציין האיש , 
" כיצד ניסה מקסוול להשתלט על העיתון היהודי שהוא רכש . הוא אפילו שלח 
( לעיתון ) הוראות מה לכתוב ומה לא לעשות " . " מה יהיה " , הוסיף הדובר , 
" אם אותו הדבר יתרחש בטורקיה בעתיד ? מה יקרה אם הוא ( מקסוול ) יחליט 
לדבר נגד האינטרסים של טורקיה ? מקסוול דוחה את הטענות שהוא מתכוון לבחוש 
בקלחת הפוליטית הטורקית . לדבריו , בהיותו נתין בריטי הוא שומר לעצמו את 
זכות ההתערבות אך ורק בחיים הפוליטיים של מדינתו . לגבי מדינות אחרות שהוא 
מעורב בהן עסקית , אין בכוונתו להשפיע על ענייניהן הפנימיים באמצעות אותם 
גורמים מקומיים שבבעלותו . חרף הצהרות אלה לא נרגעו הרוחות בטורקיה . נראה 
כי מקסוול הכשיל את עצמו . על אף תמיכתו של הנשיא , כמו גם להיטותם של 
בעלי תאגיד " חוריית " להיעזר במשקיעי חוץ , יהססו האחרונים כעת לקבל 
את הצעתו של איל העיתונות הבריטית . גם אם לבסוף ירכוש מקסוול את החלק המיועד 
בתאגיד זה , יהיה מי שידאג להגביל את יכולתו להכתיב את דרכו של העיתון . 
בכל מקרה , אם מקסוול יחליט לנטוע עוגן בעיתונות ובעולם העסקים בטורקיה , 
הוא יכול לצפות שישמע את מוצא פיהם של ראשי האופוזיציה , שבהשפעתם אין 
לזלזל כלל ועיקר . 
