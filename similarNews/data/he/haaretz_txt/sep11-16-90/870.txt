ואשינגטון ( ע"ר ) . עיראק דחתה שלשום כל התערבות במשלוחי מזון על רקע 
הומניטרי לעיראק וכוויית מצד גורם חיצוני . הודעה על כך נמסרה על - ידי שר 
החוץ של עיראק , טארק עזיז , שאמר גם כי התקפה צבאית אמריקאית על עיראק 
תגרום למלחמה הרסנית וארוכה מאוד . " זה לא יהיה כמו סרט על רמבו או הרפתקאה 
בדומה לאלה של פנמה או גרנדה " , אמר . " עיראק נחושה בהחלטתה ללחום ולהדוף 
כל תוקפנות " . הודעתו של טארק עזיז באה בעקבות התקנות שהתקבלו במועצת הביטחון 
לגבי משלוחי מזון מטעמים הומניטריים לעיראק . " אם הם רוצים לקבוע הגבלות , 
אז יש בכך השפלה ואנו לא נקבל זאת " , אמר עזיז בראיון בבגדאד שהועבר גם 
ברשת טלוויזיה אמריקאית . התקנות עליהן החליטה מועצת הביטחון ביום חמישי 
שעבר קובעות כי רק מועצת הביטחון רשאית לקבוע מתי ובאיזה תנאים אפשר לשלוח 
מזון לעיראק . המועצה גם קבעה כי כל מזון שיישלח לעיראק יחולק על ידי ארגונים 
וולונטריים על מנת להבטיח שהמזון והתרופות אכן יגיעו לנצרכים , ולא ייתפסו 
על ידי הממשלה העיראקית . החלטת מועצת הביטחון התקבלה ברוב של 31 קולות , 
כאשר המתנגדות היחידות היו קובה ותימן . הצעתה של קובה , לפיה המועצה 
לא תעמיד כל תנאים למשלוחי המזון , נתמכה רק על - ידי קובה עצמה , סין 
ותימן . בדיון במועצת הביטחון טענו כמה מחברי המועצה כי לעיראק יש די מאגרי 
מזון . תומס פיקרינג , שגריר ארה"ב באו"ם , טען כי מאות אלפי אזרחים מהודו , 
סרי - לנקה והפיליפינים מורעבים על - ידי עיראק כחלק ממדיניות הסחיטה שלה . 
גם השגריר הצרפתי , פייר לואי בלאנק , האשים את עיראק במצב . מיד לאחר 
שהתקבלה ההחלטה פירסמה המועצה הודעה המתירה לספינה הודית לצאת עם מזון 
המיועד לאלפי הודים הלכודים בכוויית . 
