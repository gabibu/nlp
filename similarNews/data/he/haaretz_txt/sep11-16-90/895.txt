בחוכמתה המקובלת השכילה ממשלתי להעניק לאותו אוסטרובסקי את מסע קידום המכירות 
היעיל ביותר , וגם לא מעט אימות ואמינות בעזרת הצהרות - בשבועה , תביעות 
משפטיות וסתם היסטריה כללית . ובמסגרת ההיסטריה הכללית , שאליה נלווית תמיד 
תשוקה שאיננה בת - כיבוש למצוא " מחדל " ו"אשם " , שבה והוטחה באנשי ממשל 
וביטחון השאלה : " איך זה שהמוסד מגייס לשורותיו מן אנשים שכאלה , המסוגלים 
בעבור בצע כסף למכור את כל סודותיו ? שאלה קצת אווילית . ונדמה שהדרך הנאותה 
ביותר להמחיש את אווילותה של השאלה הזאת תהיה סיפור אנקדוטה עליזה שהתרחשה 
בשנות החמישים ( הסיפור עצמו , כך אומרים לי , הוא אמת לאמיתה , אף כי 
השמות המובאים בו , כמו גם אי - אלו פרטים מבצעיים , הם כמובן פרי דמיוני 
המשתלח ) . והמעשה שהיה , כך היה : יום אחד , אי - שם בשנות החמישים , 
הגיעה לנמל חיפה ספינת נוסעים מנאפולי אשר באיטליה . מן הכבש ירדה אז איטלקייה 
צעירה ובזרועותיה תינוק . פקידי הרשות ביקשו כמובן לדעת מי היא ומה היא , 
כדרכם של פקידים בכל נמל . " אני זונה מנאפולי " , בישרה להם הצעירה ללא 
הנד עפעף , " וזהו התינוק המשותף לי ולאדון יוסף מזרחי ( שם בדוי כמובן , 
ב . ם . ) , שהוא סוכן המוסד שלכם בנמל חודידה אשר בתימן . ואולי אינכם 
יודעים , אך בדרכו לישראל עוצר סוכן המוסד בנאפולי , כי שם בוויא קונגוטי 
84 גר איש - הקשר שלו , שאצלו הוא מפקיד את כל החומר שהוא הביא אתו . 
בנאפולי הוא גם מחליף זהות , כי בתימן חושבים שהוא סוכן של מכונות תפירה 
זינגר , אבל בישראל הוא טוען שהוא מלצר על אוניית נוסעים , ולכן הוא צריך 
לחכות בנאפולי עד שתגיע הספינה שלו . ואת הימים שהוא מבלה בנאפולי הוא מבלה 
אצלי , וכך נולד התינוק . כיוון שהאיש חדל לפקוד אותי ואת ביתי ואת בנו , 
באתיקפתמונה1 , 9פהנה על מנת לתבוע כאן שיכיר באבהותו וישלם לי ולילד את 
מזונותינו " . פקידי הנמל כמעט והתעלפו . מיד הובהלה הצעירה אל המשרדים המתאימים , 
ושם לפלצותם המוחלטת של הנוכחים היא החלה לפרט בדייקנות עילאית את כל 
סודותיו הכמוסים ביותר של סוכן המוסד יוסף מזרחי בנמל חודידה אשר בתימן ; 
כיצד הוא פועל , מי עמיתיו לרשת , מתי הוא יוצא לחופשות מולדת , כיצד 
הוא מצפין את המידע שהשיג , מסלולי היציאה והכניסה שלו לתימן ועוד כהנה 
וכהנה עובדות כמוסות ומאלפות . פלצותם של החוקרים עוד גדלה והלכה , כאשר 
בדקו את כל פרטי סיפורה של הקדישה האיטלקיה וגילו כי הם נכונים עד לפסיק 
האחרון . המבוכה והמבוקה חגגו . ללא דיחוי הגיע הסיפור גם אל מי שהיה אז 
ראשה ממשלה , מר דוד בן - גוריון , והנה דווקא הוא , המופקד גם על המוסד , 
הגיב בקרירות אדישה ביותר . אחד ממקורביו , אשר תמה מאוד על שוויון - 
הנפש הזה , ביקש להעמיד אותו על חומרת העניין , ואמר לו כך : " זה שהאיש 
בילה את עתותיו בחיקה של פרוצה ניחא . הלא גם בסוכן שוכן יצר . זה שהוא 
נטש אותה לאחר לידת התינוק קצת גרוע יותר , אך עדיין אין זו סיבה למהומה . 
אך העובדה שהוא פיטפט באוזניה ללא רסן , גילה לה את כל סודותיו וחשף את 
המוסד הלא זו שערורייה שאין כדוגמתה ! אמור נא לי מר בן - גוריון , איזה 
מן אנשים המוסד מגייס לשורותיו ? בן - גוריון הציץ בו במבט ערמומי והשיב : 
" אתה בהחלט צודק . ובאמת לפני שגייסנו את יוסף מזרחי הצענו את העבודה 
הזאת בנמל חודידה גם לש"י עגנון ולרב קוק , אבל משום - מה הם לא הסכימו . 
אז מה יכולנו לעשות . . . 
