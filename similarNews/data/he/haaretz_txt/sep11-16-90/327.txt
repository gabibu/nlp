הוא כואב מאוד את העניין . הוא גזר על עצמו שתיקה וכשהוא כואב מאוד הוא 
שותק . גם כשהוא מדבר איתנו , הוא ממעט לדבר בנושא . קשה לי להאמין שכרגע 
הנושא הזה אקטואלי מבחינתו . זה לא במחשבה שלו כעת . מה שעומד כרגע לפניו 
ולפני שאר חברי מועצת החכמים וראשי התנועה היא כיצד להרגיע את אלפי התומכים 
והאוהדים שנסערים עד למאוד ודורשים צעדי תגובה על מה שהם רואים כרדיפת הדת . 
זו משימה לא קלה וכולנו תפילה שנצליח לשכך את הסערה ולהרגיע הרוחות . זהו 
שקר נוסף על השקרים הרבים שמפיצים עלינו . אני מזמין כל אחד שטוען זאת להצטרף 
לאחד הכינוסים הללו והוא יראה את התגובות הספונטניות הסוערות והנסערות של 
אלפי תומכים ואוהדים , לא רק בני ישיבות אלא גם סתם עמך . מסעי ההתעוררות 
שהם מסורת אצלנו נועדו להשמעת דברי התעוררות ותשובה . מדברים בהם תורה . 
אבל הציבור שמופיע בהמוניו בכנסים אלה תוקף אותנו למה אנו שותקים ולא מגיבים 
על המתקפה המאורגנת על הציבור החרדי . קשה לנו להשתלט על הזעם המתפשט בציבור 
זה . אנחנו הרבנים וראשי התנועה די אובדי עצות . גם הציבור החילוני מפרש 
לא נכון כנסים אלה . כשאמרתי באחד הכינוסים שצריך לחזור בתשובה להסיר מעלינו 
גזירות , עיתון מסויים קישר זאת מיד לנושא פוליטי . הציבור וראשי התנועה 
רוצים שהחקירה תתנהל בהגינות ויפסקו ההדלפות היוצרות בציבור את התחושה שמדובר 
כאן בעצם במסע מאורגן היטב שנועד לחסל את ש"ס מבחינה פוליטית ולפגוע בציבור 
הדתי . התחושה שמדובר במסע מאורגן התחזקה אצלנו בסוף השבוע לאחר שמרדכי 
גליית , סליחה גילת , הצהיר מפורשות שהוא נעזר בנציג הרפורמים , שהציבור 
הדתי רואה בהם שונאי דת ואוייב מספר אחד של הציבור הדתי בארץ . אני חושב 
שהחקירה הזו פוגעת בציבור הדתי באשר הוא ולאו דווקא רק בציבור הדתי ספרדי , 
אבל נכון שהציבור הספרדי נזעם יותר , כי הם רואים באריה דרעי מייצגם . 
ציבור זה הרגיש עצמו מקופח 04 שנה וכשסוף סוף החל להרגיש שינוי ומוסדותיו 
החלו להתמלא בתלמידים , מישהו עיינו צרה בכך ומנסה לפגוע . הזעם גבר במיוחד 
כשנחקרו ראשי ישיבות שבערים שלהם הם נערצים . לא משנה איך המשטרה נהגה בהם 
ואפילו נהגה בהם בכבוד , עצם העובדה שהם נחקרו מעוררת זעם בציבור . זה 
מחזק אצלם את התחושה שמדובר כאן ברדיפת הדת . אבל רצוי להזכיר שלא אנחנו 
עוררנו הנושא העדתי . לא הציבור החרדי ספרדי היה זה שהפיץ במזיד רמזים עדתיים . 
השמועות אומרות שביטויים עדתיים כאלה נמצאים באיזו קלטת אסורה . למה אבירי 
חופש הביטוי ומגיני זכות הציבור לדעת אינם נאבקים על פרסום הנאמר באותה קלטת . 
מההופעות שלי במסעי ההתעוררות ברחבי הארץ אני יכול להעיד כי השנה כפול מספר 
המשתתפים בהשוואה לשנה שעברה . החקירה דווקא הביאה לנו להגברת התמיכה ברחוב 
החרדי . החקירה וספיחיה איחדו את השורות והעצימו את התמיכה בש"ס כך שש"ס 
איננה חוששת מפני בחירות . אדרבא אם האינטרס שלה היה עוד מנדטים בכנסת , 
מה שראשיה היו צריכים לעשות עתה זה ללבות עוד את האש והתסיסה בקרב הציבור , 
אבל אם מה שעומד בפנינו זה 21 מאנדטים או " ואהבת לרעך כמוך " אנו מוותרים 
על 21 המנדטים ובלבד שיישמר " ואהבת לרעך כמוך " . ראשי ש"ס ובתוכם אבי לא 
חושבים שזה הזמן לבחירות . לא זה מה שעם ישראל צריך כרגע . 
