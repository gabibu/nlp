בון ( מיוחד ל"הארץ " ) . בון תשלם כנראה למוסקווה סכום של כ21 מיליארד 
מארק תמורת פינוי 004 אלף החיילים הסובייטיים ובני משפחותיהם השוהים במזרח 
גרמניה . בסכום הזה נקבו אמש חוגים ממשלתיים לאחר שיחת הטלפון אתמול בין 
נשיא בריה"ם מיכאיל גורבצוב וקאנצלר מערב גרמניה הלמוט קוהל . במוסקווה אמר 
שר החוץ הסובייטי אדוארד שוורדנאדזה שהצדדים אינם חלוקים עוד לגבי המספרים , 
וכי הושגה פשרה . רשמית נאמר אמש בבון כי ההחלטה הסופית על סכום התשלום 
תימסר בשיחות שינהל במוסקווה שליח של הקאנצלר . בריה"ם דרשה מבון 81 מיליארד 
מארק , בעוד שמערב גרמניה הציעה סכום של שבעה מיליארד מארק . הפשרה משקפת 
את המאמץ של בון להסיר את המכשולים האחרונים בפני האיחוד הצפוי של גרמניה . 
התשלום נועד לבניית שיכונים , בתי ספר , מרכזי קניות ומתקנים אחרים לחיילים 
השבים לבריה"ם , וכן לשם הכשרה מקצועית . כמו כן נדרשת מערב גרמניה להשתתף 
בהוצאות של החזקת הכוחות במזרח גרמניה בתקופת מעבר שתימשך שנתיים או שלוש . 
מחר עומדים שרי החוץ של שתי הגרמניות ושל ארבע המעצמות הגדולות ( ארה"ב , 
בריה"ם , בריטניה וצרפת ) לחתום על מסמך המסדיר את ההיבטים החיצוניים 
של איחוד גרמניה . מוסקווה התנתה את חתימתה על המסמך בהסכמה שתושג על שיעור 
ההשתתפות הגרמנית בהוצאות הפינוי של כוחותיה מן השטח של מזרח גרמניה . קפידבינאתמול 
נודע בבון כי מזרח גרמניה תספק למוסקווה מוצרים חקלאיים בשווי של כמיליארד 
מארק , כדי להקל על המחסור במזון בבריה"ם . האספקה נעשית במסגרת חוזים ארוכי 
טווח , שאושרו בינתיים גם במערב גרמניה . בריה"ם לא תידרש כנראה לשלם 
במטבע קשה בעד מוצרי המזון , אלא באספקה של חומרי גלם וסחורות אחרות . 
עיתוני מזרח גרמניה דיווחו אתמול על התפטרויות המוניות של קצינים וחיילים 
מן הצבא המזרח גרמני , שייעלם בעוד פחות מחודש וישתלב בצבא מערב גרמניה . 
ההתפטרויות באו לאחר שבון הודיעה כי היא תקבל חיילים מזרח גרמניים רק לאחר 
תקופת ניסיון של שנתיים . נציגי משרד ההגנה בבון הוסיפו שלא יתקבלו לשורות 
ה"בונדסווהר " גנרלים ( שהיו כולם חברי המפלגה הקומוניסטית ) , וכן לא 
יתקבלו חיילים וקצינים ממשמר הגבול המזרח גרמני ( שתפקידו היה למנוע בריחתם 
של אנשים למערב ) . בבון מניחים כי מתוך 09 אלף החיילים שנותרו בצבא מזרח 
גרמניה יצטרפו כחמישים אלף ל"בונדסווהר " . בחודשים האחרונים כבר פרשו מהשירות 
הצבאי במזרח גרמניה עשרות אלפי מגויסים . 
