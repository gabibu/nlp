נציבות שירות המדינה עשויה לבדוק בקרוב את תנאי העסקתם של 6 עוזריו של הפנים , 
אריה דרעי . גורמים בכירים בנציבות מסרו אתמול כי הופתעו לגלות בימים האחרונים 
כי השר דרעי מעסיק מספר כה גדול של יועצים בלשכתו . נציב שירות המדינה , 
מאיר גבאי , אמר אתמול ל"הארץ " כי אין כלל אחד קבוע בעניין מספר העובדים 
בלשכות שרים . הוא הוסיף כי בדרך כלל נהוג להעסיק מנהלת לשכה , מזכירה , 
עוזר , ונהג . עם זאת , למשרדי ממשלה גדולים ניתן אישור להעסקת מספר 
יועצים . גבאי אמר כי לעיתים מועסק עובד מדינה כעוזר שר לעניין מסויים , 
אף שאינו משמש כעוזר הפועל בלשכת השר , למשל : עוזר שר התעשייה לענייני 
אזורי פיתוח , או יועצת לענייני זכויות האדם במשרד המשפטים . במשרדי ממשלה 
רבים , ובחלק מלשכות השרים , נוהגים להעסיק עוזרים ועובדים באמצעות חוזים 
קבלניים , בלא לקבל אישור מנציבות שירות המדינה . העסקה זו מתבצעת על פי 
חוזה הזוכה לאישור החשב הכללי של המשרד , וברוב המקרים הנציבות אף אינה 
יודעת על קיומה . גבאי הוסיף כי הנציבות מתנגדת להעסקת עובדים בשירות המדינה 
באמצעות חוזים קבלניים , ומבקרת המדינה אף התריעה על כך . חרף זאת , עד 
היום לא נעשה הסדר המאפשר לפקח על העסקת עוזרי שרים או עובדים במשרדי ממשלה 
באמצעות חוזים אישיים . הוא ציין כי באחרונה מונתה ועדה לבדיקת הנושא בראשות 
המשנה ליועץ המשפטי לממשלה , טניה שפניץ . הוועדה אמורה לסיים בקרוב את 
עבודתה . 
