מאות מתושבי מגדל שאמס הפגינו אתמול במרכז הכפר בעת שעשרות גובים מטעם הביטוח 
הלאומי ערכו במקום מבצע גבייה רחב היקף . משטרת רמת הגולן עצרה ארבעה תושבים 
לחקירה לאחר שפגעו באנשי הביטוח הלאומי . הגובים הגיעו לכפר בשעות הבוקר 
המוקדמות מלווים בשוטרים , עקב החלטת מנכ"ל הביטוח הלאומי , מרדכי ציפורי , 
לאכוף את החוק גם בקרב התושבים הדרוזים בגולן אשר מרביתם , לטענת ציפורי , 
אינם משלמים ביטוח לאומי ואחרים מכשילים את פקידי הביטוח הלאומי בעבודתם . 
ציפורי שהה בשטח בזמן המבצע . תושבי מגדל - שאמס הכריזו בתגובה על שביתת 
מסחר ולימודים . רבים מהם התגודדו ברחובות , קראו קריאות גנאי לעבר הגובים 
ואיימו לפגוע בשוטרים . המבצע אתמול היה אחד הגדולים שערך הביטוח הלאומי 
בכפרי הדרוזים ברמת הגולן בשנים האחרונות . 
