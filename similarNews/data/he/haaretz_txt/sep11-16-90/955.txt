הבוקר עומד להתכנס מטה המאבק המשותף של הסתדרות המהנדסים , הסתדרות ההנדסאים 
והטכנאים והסתדרות האקדמאים במדעי החברה והרוח , כדי להחליט על הצעדים הארגוניים 
שינקטו , ככל הנראה החל מהשבוע הבא , נגד המעסיקים הציבוריים , בשל מה 
שהוגדר " הסחבת הבלתי מתקבלת במשא ומתן על הסכמי העבודה לשנים 0929 " . ראשי 
האיגודים המקצועיים וועדי העובדים הגדולים במגזרי המשק השונים החליטו אמש 
בכינוס חירום , שזימן האגף לאיגוד מקצועי בהסתדרות , להיערך מיד למאבק 
חריף ומקיף נגד " הפגיעה המהותית בשכרם של העובדים , בזכויות הפנסיה שלהם , 
בקרנות ההשתלמות , בתוספת היוקר , בשכר המינימום ובהסכמי העבודה " . על - 
פי הצעתו של יו"ר האגף לאיגוד מקצועי , חיים הברפלד , הוחלט להפעיל מיד 
לאחר ראש השנה מטה מאבק משותף , שיחליט על לוח זמנים , שיטה ותוכנית למאבק 
" שיחרוג הפעם ממסגרת של יום שביתה אחד " . בכינוס נמתחה ביקורת קשה על הממשלה 
על כי אימצה תוכנית " המכוונת בצורה מובהקת נגד העובדים ונציגויותיהם " . 
הממשלה הואשמה כי " היא לוקחת טרמף על צרות העם , כדי לגרום לכך שהעשירים 
יתעשרו עוד יותר , והעובדים יידרשו לשלם את החשבון " . הברפלד אמר כי המתקפה 
על העובדים נעשית בחזית רחבה מאוד , החל ברצון לפגוע מיד בהסכם תוספת היוקר , 
לבטל למעשה את שכר המינימום , לחוקק חוקים לביטול הסכמי עבודה , לנטרל 
רכיבים ממדד המחירים לצרכן , לפגוע בשכר , בפנסיה ובחסכונות ועד להפעלת 
מדיניות שתחשוף את המוצרים המקומיים ליבוא מתחרה , לא רק מאירופה וארה"ב , 
אלא גם מדרום מזרח אסיה וממזרח אירופה , שם שכר העבודה הוא נמוך ביותר . 
לדבריו , יגדיל הדבר את כמות המובטלים בארץ , ולא יעזור ליצירת מקומות 
עבודה חדשים , כנדרש . מזכ"ל הסתדרות הפקידים ועובדי המינהל , משה בית 
דגן , הזכיר כי ב41 ביוני מחו העובדים על העדר הסכמי עבודה חתומים . " עילה 
זו קיימת גם היום וביתר תוקף , אולם הפעם אל יצפו בממשלה כי העובדים ישבתו 
יום אחד , וימתינו שלושה חודשים , כדי לראות איך יפול דבר . הפעם אין 
כוונה לשבות יום אחד , אלא כמה שיידרש עד להצלחה ממשית " , אמר . יו"ר חטיבת 
אחיות בתי החולים , אילנה כהן , אמרה כי הוויתור על נקודות הזיכוי לאימהות 
עובדות היה אולי איתות למודעי שהוא יכול להמשיך לפגוע בקרנות השתלמות ובפנסיה . 
" הגיעה העת לצאת בכל החריפות והכח נגד מגמה זו " , אמרה . מזכ"ל הסתדרות 
ההנדסאים והטכנאים , שלמה שני , חישב ומצא שרק הפגיעה בתשלומי המעסיקים 
לקרנות ההשתלמות מסתכמת ביותר מ%3 מהשכר , ושיעור זה עולה על תוספת השכר 
שמציעים המעסיקים הציבוריים לשנת 0919 . יו"ר ארגון עובדי עיריית ירושלים , 
נציג הסתדרות עובדי המתכת , החשמל והאלקטרוניקה ויו"ר המחלקה לעובדת השכירה 
בהסתדרות תבעו בתוקף " להסיר את הכפפות , להתכוננן בכל הרצינות למאבק , 
ולהבהיר לממשלה כי הפעם לא יהיה זה מאבק דה - לוקס " . 
