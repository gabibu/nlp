לא נראה כזמן המתאים להפריח רעיונות של שיתוף ואחווה במזרח התיכון . כשהנצרות 
דרוכות , נשכחות ידידויות , במיוחד בגבולה המזרחי של ישראל , אחרי שהמלך 
השכן נטש את האופציה הישראלית והחל נוהה אחרי סדאם חוסיין . והנה , דווקא 
בזמן שרבים בימין הפוליטי עלצים לנפילתו האפשרית של הכתר מראשו של חוסיין , 
בא שר החקלאות רפאל איתן ומציע תוכנית לשיתוף פעולה עם הירדנים . איתן 
רוצה להפיג את המתח בגבול המשותף , להקל על מצוקת המים המעיקה בשתי המדינות , 
ולהרוות גם את הפלשתינאים שבתווך . מחרתיים יציג איתן את תוכניתו בישיבת 
הממשלה , אחרי שזכה , לדבריו , להתעניינות אוהדת מצד הגבירים שמעבר לים : 
השגריר האמריקאי ויליאם בראון ומשלחת של הבונדסטאג הגרמני שביקרה כאן . 
" הרעיון פשוט מאוד " , אומר שר החקלאות . " במקום לנסות ולקרב את הניצים 
במזרח התיכון בכל מיני נוסחאות בלתי - קבילות , צריך ללכת ולהקים מפעלים 
להתפלת מים שיספקו את הצרכים של ירדן ושלנו . המים שיזרמו בצינורות יצננו 
את העניינים " . איתן הוא חסיד גדול של מפעלים להתפלת מים , טכנולוגיה שנויה 
במחלוקת בין המומחים בגלל העלות היקרה של המים המותפלים . מומחי תכנון המים 
לישראל ( תה"ל ) , שהכינו תוכנית - אב למשק המים הישראלי , דחו את חלופת 
ההתפלה כי מחירה חרג מגבולות העלות הסבירה שהציבו לעצמם . אבל המים אוזלים , 
בישראל ועוד יותר מכך בירדן , וגם המים שנותרו הולכים ומזדהמים , ואיתן 
אומר שבטווח הארוך לא תהיה ברירה אלא להתפיל . הוא רוצה להקים שלושה מתקני 
התפלה גדולים , שיספקו מים לישראל , לירדן , לגדה ולרצועה ואולי גם לשכנים 
בחופי סיני וסעודיה . מתקן אחד ליד בית שאן , שיקבל מים מצינור מהים התיכון , 
ויספק מדי שנה 006 מיליון מטרים - מעוקבים מים לישראל , לגדה ולירדן . 
מתקן שני יוצב באילת , ויתפיל 002 מיליון מ"ק בשנה מהים האדום לטובת אילת 
ועקבה . השלישי , הקטן בחבורה , יוקם בחוף הרצועה ויספק לפחות 001 מיליון 
מ"ק בשנה לתושביה הצפופים ולנגב המערבי . אם מצרים תתעניין במים לחופי סיני , 
אפשר יהיה להגדיל את התפוקה . קפמאליד4השר לא יודע כמה יעלה הפרויקט , 
" אבל בכל מקרה זה יותר זול ממלחמות " . המימון יבוא מארצות הברית ומהשוק 
המשותף , לא כנדבה אלא בצורת השקעה שתניב פירות ממכירת המים למדינות הצרכניות . 
החקלאות בישראל תצטרך להתאים את עצמה למחיר החדש , ולשנות את תפישות היסוד 
שלה בכיוון הרווחי והכלכלי . איתן אינו הראשון שמציע לצנן את היצרים במזרח 
התיכון דרך צינורות המים . כל מדינות האזור , לבד מטורקיה ולבנון , סובלות 
ממחסור קשה במים , והמחסור הזה הוליד כבר לא - מעט הכרזות מלחמה ושלום . 
" הנושא היחידי במזרח התיכון שמחייב מערכת של שיתוף פעולה בין - מדינתי 
הוא המים " , אומר אברהם טמיר , שעסק שנים בתכנון הסדרי שלום עתידיים , 
כראש אגף התכנון בצה"ל ומנכ"ל משרדי ראש הממשלה והחוץ . " בעיית המים 
היא בדיוק הדילמה של שלום ומלחמה . אפשר לבחור מדיניות של השתלטות על מקורות 
המים , שפירושה מלחמה , או חלוקה שתוביל לשלום " . את חלוקת המים הראשונה 
בין היריבים בסביבה ערך השליח האמריקאי אריק גונסטון במחצית שנות ה05 . 
הוא קבע , בקווים כלליים , שהירדן יהיה נהר ישראלי והירמוך נהר ערבי , 
שרוב מימיו יוזרמו לממלכה ההאשמית . לסוריה וללבנון הובטח קצת מפה ומשם . 
מדינות ערב לא קיבלו מעולם רשמית את התוכנית , אבל היא פועלת הלכה למעשה 
כבר 53 שנה . החלוקה החצי - רשמית לא מנעה מהסורים לאיים על ישראל בהטיית 
מקורות הירדן , בתוכנית כושלת משנות ה06 . הם לא היו היחידים שדבקו בהשתלטות 
על מקורות מים , שבמזרח התיכון יש להם נטייה להיות משותפים לכמה מדינות : 
גמאל עבד אל - נאצר הגה את " תורת המעגלים " שלו , שמצרים במרכזה , 
לא מעט כדי להצדיק השתלטות על מקורות הנילוס , לב החיים של ארצו . טורקיה 
התקוטטה עם עיראק וסוריה על מי הפרת , ירדן וסוריה על הירמוך , וגם בישראל 
היו הצעות לא - מעטות להפקיע מידי לבנון את הליטני . אין בו הרבה מים , 
אבל מה שבטוח . בשנים האחרונות התמקדו סכסוכי המים בערוץ הצר והעמוק של 
הירמוך , סביב תוכנית ירדנית לאגור את מי שיטפונות החורף בנהר בסכר גדול 
ולהזרים אותם למוביל הארצי שלהם , תעלת העור המזרחי . ישראל רוצה לשמור 
על כמויות השאיבה שלה מהירמוך 52 מיליון מ"ק בקיץ , עליהם אין מחלוקת , 
ו54 מיליון מ"ק בחורף , שירדן אינה מוכנה להבטיח . התנגדות ישראל מעכבת 
כבר שנים אחדות את הקמת הסכר , אחרי שתכנונו הושלם , הושג לו מימון בין - 
לאומי ואף הוסכם בין ירדן לסוריה על חלוקת המים ביניהן . המשקיעים רוצים 
הסכמה מכל המדינות סביב הנהר . ארה"ב תומכת בירדן , אך לא מפריזה בלחץ 
על ירושלים . תוכנית הסכר הירדני , המיועד לקום סמוך לעיירה מקרן , חילצה 
גם איומי מלחמה מפי הפקידות בירושלים . מאיר בן - מאיר , נציב המים לשעבר , 
שטיפל שנים רבות בירמוך , אומר שלישראל יש דווקא עניין בהקמת הסכר הירדני . 
מחסור במים יביא לחוסר יציבות בירדן , " ואנחנו צריכים לעזור לה להתקיים " . 
יש , אולי , מי שמקווים כי הצמא יסלק את חוסיין מהבימה . האמריקאים מתווכים 
בריטואל שחוזר על עצמו כמעט כל שנה : ירדן מבקשת להתחיל בעבודה , ישראל 
רוצה ערבויות בכתב לכמויות המים שלה , איום תורן פורח באוויר , השגריר 
האמריקאי נזעק להחלפת שדרים והעניין נרגע עד לשנה הבאה . הירמוך הביא גם 
לדגם היחיד , עד כה , של שיתוף פעולה בצל העימות על מקורות המים הנדירים . 
הירדנים מטים את מי הירמוך לתעלת העור לא הרחק משפך הנהר לירדן , תחת עין 
ישראלית על הגדה ממול . ההטיה עורמת סחף בערוץ , שחוסם את הזרימה לישראל . 
" מובן שאצלנו אמרו , נכניס בולדוזרים לניקוי השפך בחיפוי מקלעים ותותחים " , 
אומר טמיר . " אבל האמריקאים לא רצו מלחמה ויצרו נוהג שכל שנה , בסוף 
החורף , הם מתאמים מבצע : טכנאים משני הצדדים , בלי פוליטיקאים , נכנסים 
עם בולדוזר לנקות את הערוץ " . מאיר בן - מאיר : " לא היתה לניקוי הירמוך 
חשיבות מדינית רבה . המגעים התנהלו בסך הכל על 2 . 2 קוב לשנייה לעומת 7 . 
1 קוב . לא היו מגעים על שום דבר יותר רציני מזה " . אחרי מלחמת ששת הימים , 
כשהמוביל הארצי היה כבר עובדה מוגמרת , והגבולות החדשים הטילו על המדינה 
מאות - אלפי פיות צמאים , החלו לחשוב בישראל על תוכניות מים משותפות עם 
ירדן שיפתרו גם את בעיות המים בשטחים . " עם הזמן הסתמנו שני סוגי תוכניות , 
שהתאימו למחלוקת הפוליטית על גבולות הארץ " , אומר אברהם טמיר . " מי 
שראו את גבול ישראל על הירדן , ואת ישראל כאחראית על הגדה והרצועה , הציעו 
פרויקטים בבקעת הירדן בביצוע חד - צדדי שלנו , בלי שותפים . מי שראו אפשרות 
לפשרה טריטוריאלית , הציעו תוכניות ששיתפו גם את הירדנים ולא סגרו אופציות 
להסדר מדיני " . לסוג הראשון של פרויקטים , זה של מצדדי הסיפוח , משייך 
טמיר את הדרישה הישראלית למי הירמוך , ואת תוכניות תעלת הימים ששילבה הזרמת 
מים מהים התיכון לשבר הירדן , יצירת אגמים , התפלת מים וייצור חשמל . 
תעלת הימים היתה גם הפרויקט היחיד שהובא לדיון ואישור בממשלה , שאימצה את 
הצעתו של פרוף יובל נאמן לתוואי הדרומי , מחוף הרצועה לים המלח . הפרויקט 
מת ונקבר ( לעת עתה ) בימי ממשלת האחדות הלאומית . " כל התוכניות האלה " , 
אומר טמיר , " היו מותנות רק בביצוע ישראלי חד - צדדי . לא היה סיכוי 
למצוא להן שותף ירדני , אמריקאי או עולמי אחר , כי כל הגורמים האלה ראו 
את הגדה והרצועה חוזרות לריבונות ערבית , ואת מרבית רמת הגולן חוזרת לסוריה . 
על הרקע הזה צמחה תוכנית יותר הגיונית לשיתוף פעולה עם ירדן . כל צד נותן 
מריבונותו ליצירת אגם מים , שמנקז את מימי הירמוך והירדן הדרומי ( אחרי 
השאיבה מהכנרת למוביל הארצי ) . אחר כך מתחלקים בכמות המים " . קפמאליד4רעיונות 
השיתוף עם ירדן הולידו שלוש תוכניות פיתוח : מי הירדן זורמים לכנרת ומי הירמוך 
יוטו אליה . מכאן יוזרמו המים לישראל , לירדן ולגדה . נקודת התורפה של 
הרעיון היתה שהירדנים מושכים ממילא את מי הירמוך אליהם , ולשם מה להם להוביל 
אותם לכנרת הישראלית ? הגבול עובר בתוך האגם , בשפך הירמוך לירדן , מה 
שפותר את בעיית הריבונות . הגדה המערבית תקבל את מימיה מהאגם , יהיה בעל 
הבית אשר יהיה . אם ישראל שולטת , תדאג היא לאספקה , ואם ירדן , תהיה 
זו אחריותה . עקרונות התוכנית דומים לרעיון אגם רוטנברג : ריבונות משותפת 
ואחריות למים לתושבי הגדה . בבית שאן אפשר לאגור כמות מים גדולה יותר , 
ולהותיר את אספקת המים ליישובי הסביבה מערוץ הירדן , כמו היום . האתר 
הבית - שאני כיכב גם בהצעות אחרות : תוכנית תעלת הימים הצפונית של שלמה 
גור הוותיק הציעה להביא לשם את מי הים התיכון , להפיל את המים מגובה כזה 
שייצור לחץ שיאפשר התפלת מים , ולהזרים את העודפים לאגמים קטנים לאורך הירדן , 
שם יפיקו אנרגיה . הצינור של רפאל איתן מגיע לאותו מקום . ברצועת עזה בעיית 
המים חמורה במיוחד . הרצועה מקבלת את מימיה מבארות מקומיות , אבל מאגר 
מי התהום שלה נפגע קשה משאיבת - יתר ומצבו הולך ומחמיר בגלל צפיפות האוכלוסייה 
וריבויה . המתכננים העלו שלושה רעיונות להעברת מים לרצועה : הובלת מים 
מהכנרת באמצעות המוביל הארצי , מה שלא התאים לצורכי המים של ישראל ; העברת 
מים מהנילוס , שלא התאימה לתוכניות המים של מצרים ; והתפלת מים משותפת 
כמו בהצעה הנוכחית של השר איתן . כל התוכניות , בעמק הירדן כמו ברצועה , 
לא הגיעו מעולם לדיון והחלטה בדרג המדיני . חילוקי הדעות על עתיד השטחים 
שיתקו את קבלת ההחלטות גם בנושא המים האוזלים . המתכננים הציגו את כל החלופות , 
של הסיפוח ושל השיתוף , והעבירו את המידע גם לאמריקאים ודרכם לסורים ולירדנים . 
" כשקמה ממשלת האחדות הלאומית והגעתי למשרד ראש הממשלה " , מספר אברהם 
טמיר , " שמעון פרס היה עסוק בתוכנית הכלכלית והיה קל להחתים אותו על ניירות . 
החתמתי אותו על החלטה להקמת ועדת מנכ"לים לנושא המים והשיתוף עם השכנים " . 
בוועדה יוצגו כל הגורמים הממשלתיים שהיתה להם זיקה למים : משרדי ראש הממשלה , 
החוץ , החקלאות והביטחון . היו"ר היה מאיר בן - מאיר , אז מנכ"ל משרד 
החקלאות . הוועדה התחילה בדיונים ואף בדקה הצעות שונות , אך פעולתה נדמה 
עד מהרה והיא לא הניבה שום פרי לדרג השרים . אחרי הרוטציה , כשיצחק שמיר 
ירש את פרס , מונה מנכ"לו יוסי בן - אהרן לראש " פורום הירמוך " הבין - 
משרדי , העוסק בבעיות הנהר המזרחי ובמגעים עם הירדנים והאמריקאים בעניינו . 
טמיר , שעבר עם פרס למשרד החוץ , הקים שם פורום מים פנימי . הפעם הלך 
טמיר בגדול , אחרי שהשאיר את הירמוך לבן - אהרן . " הירמוך לא פותר את 
בעיית המים האזורית " , הוא אומר . " זה מעגל קטן של ירדן , סוריה וישראל . 
אבל גם לסעודיה ולעיראק בעיות מים , ופתרונן הוא לב היציבות באזור כולו " . 
במקום שכולם יריבו עם כולם , יש לפנות לשכנה העשירה ביותר במים : טורקיה . 
הטורקים מנצלים היום את מי הפרת והחידקל למפעלי פיתוח והתיישבות בשטחם , 
אבל הם המקור היחיד למים באזור כולו . " בסוף המאה ה02 יתחזקו מעצמות 
המים במזרח התיכון , על חשבון ספקיות הנפט " , קבעה גויס סטאר , חוקרת 
אמריקאית שבדקה את בעיות המים באזור . תוכנית אמריקאית לא - חדשה הציעה 
להקים צינור מים מטורקיה לסעודיה , שבדרכו יספק מים לסוריה , עיראק , 
ירדן , השטחים וישראל . טמיר הזמין מחקר מהטכניון בנושא " מקורות מים 
אזוריים " . מסקנת המחקר , שהוצג להנהלת משרד החוץ לפני שלוש שנים , היתה 
שהטורקים לא מנצלים את פוטנציאל המים שלהם , והם הפתרון היחיד למצוקות היובש 
של הסהר הפורה . " מערכת הצינורות היתה זולה יותר מבניית מפעלי התפלה " , 
אומר טמיר . קפמאליד4לחלוקת המים הוצע מנגנון דומה לזה הפועל בנילוס , 
שמקורותיו באוגנדה ואתיופיה והוא זורם לסודן ולמצרים . כל מדינה קיבלה מכסה , 
ופקחים מצריים מוודאים את הכמויות בנקודות פיקוח לאורך הנהר . היאור הענק 
מספיק בדוחק למצרים הצפופה , מה שחיסל את החלומות הישנים על תעלה מהנילוס 
לסיני ולרצועה . המסמך של מומחי הטכניון , כמו כל קודמיו , קבור עמוק במגירות 
משרד החוץ . השבוע לא הצליחו למצוא אותו שם . לא כל המומחים מתלהבים מהרעיון 
לקבל מים מטורקיה , באמצעות צינור או בלונים משייטים , כפי שהוצע באחרונה . 
" אי - אפשר להתבסס על יבוא של משאב חיוני כזה " , אומר מאיר בן - מאיר . 
" איך נשתית את הקיום על צינור מהפרת , שם יש גם היום פיגועים במפעלי 
מים , או על בלון שמישהו יתקע בו סיכה ? ומה אם הטורקים יכריחו אותנו לתת 
מעמד שונה למיעוט הערבי , או שאין מים ? הבעיות הפוליטיות מוליכות שוב לפתרון 
הישן , היקר והשנוי במחלוקת : ההתפלה . בים הגדול אין מחסור במים , וגם 
הטכנולוגיה קיימת . הבעיה היחידה היא כסף . רפאל איתן מאמין שאפשר להתגבר 
גם על זה . אם לא יצליח להקים מפעלים גדולים במימון בין - לאומי , יסתפק 
בהתפלה מקומית . לא מכבר התקיים בלשכת שר החקלאות דיון עם ראשי משק המים 
וחברת " הנדסת התפלה " , המציעה לשלב מתקני התפלה בתחנות הכוח החדשות של 
חברת החשמל , ולספק בתוך שבע שנים 003 מיליון מ"ק מים ( כשביעית מהצריכה 
הנוכחית בישראל ) . נציבות המים מציעה לבנות מתקן התפלה קטן בחוף אילת . 
בחודשים הקרובים צפוי להתלקח שוב הוויכוח המקצועי , אם עתיד המים בישראל 
טמון בטכנולוגיות ההתפלה או בידיו של המנהיג הטורקי טורגוט אוזאל . 
