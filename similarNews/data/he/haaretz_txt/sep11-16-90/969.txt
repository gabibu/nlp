מביקור של יותר משבוע בבריה"ם . שרון יצא למוסקווה בלוויית רעייתו ועוזרו 
אורי שושני , כאורח קואופרטיב שעוסק בבניין וכאורח מועצת עיריית מוסקווה . 
בשהותו בבריה"ם דן שרון באפשרות לרכוש בתים טרומיים תמורת פירות וירקות . 
" במוסקווה נפגשתי עם יהודים רבים המתעתדים לעלות לישראל , עם אנשי ממשל , 
ועם השליחים שלנו במוסקווה שעושים מלאכת קודש ועובדים בתנאים קשים מאד " , 
אמר שרון בנמל התעופה בן - גוריון . " העלייה לישראל איננה הגירה . זאת 
תנועה של עם שלם שיוצא את בריה"ם ועולה לישראל , עובר ממשטר אחד ומתנאי 
חיים אחרים לעולם אחר " . שרון אמר כי טעות היא לחשוב שאנשים חיים בבריה"ם 
בתנאים גרועים . לדבריו , לא חסרים להם מגורים או עבודה . אין אמנם שפע 
במצרכים , אבל מצד שני אלה שמתכוננים לעלות יודעים שיהיו להם קשיים לא מעטים 
גם בדרך קליטתם בישראל . משום כך , לדברי שר השיכון , יש להימנע מליצור 
תמונה של שיכון עולים באוהלים אם לא יהיה שיכון יציב וקיים . " זה פוגע 
בעלייה . מה שעלינו לעשות הוא לזרז את יציאת היהודים משם . עלינו להבין 
שזו הזדמנות נדירה להביאם לכאן , שכן אם לא נביא אותם לישראל , הם יחפשו 
מקום אחר ללכת אליו " . 
