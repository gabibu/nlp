ועדת השרים שמונתה לבדוק את נושא הטלת מס ערך מוסף על פירות וירקות ועל שירותי 
תיירות , תיכנס כבר מחר לישיבה ראשונה . בוועדה יישבו שר האוצר יצחק מודעי , 
שר המשפטים דן מרידור , שר התעשייה והמסחר משה נסים , ושר הכלכלה דוד 
מגן . כזכור , הממשלה החליטה ביום חמישי , לאשר פה אחד את כל התוכנית 
הכלכלית של שר האוצר , חוץ מסעיפים אלו . הוסכם שהוועדה הזו תבדוק את הנושא , 
ובמקרה שתחליט כי מיסים אלה אינם מוצדקים , תגבש הצעות חלופיות להגדלת 
הכנסות המדינה . זאת , על מנת לקזז את ההשפעה של הירידה בהכנסות , שנובעת 
מההחלטה , לקצץ בתשלומי ביטוח לאומי על ידי המעסיקים . בישיבת הממשלה , 
הביעו שר התיירות גדעון פת ושר התעשייה נסים , התנגדות חריפה להצעה לבטל 
את הפטור ממס על שירותי תיירות , בטענה שזו תפגע קשה בענף התיירות , הנמצא 
היום בשפל . אחדים מן השרים גם הביעו הסתייגויות על ההחלטה , לבטל את 
הפטור ממע"ם על פירות וירקות , וציינו שדבר זה עלול לפגוע קשה בשכבות החלשות 
של האוכלוסייה . על פי הערכות האוצר , הטלת מס ערך מוסף על פירות וירקות , 
בשיעור של % 61 , היתה אמורה להכניס לקופת המדינה כ094 מיליון שקל בשנה . 
באוצר טוענים שאין מקום להמשיך במצב הקיים של אפלייה לטובה לגבי הירקות 
והפירות , ומצביעים על כך שברוב מדינות אירופה פירות וירקות חייבים במיסוי . 
התוספת להכנסות המדינה כתוצאה מהטלת מע"ם על שירותי תיירות אמור להיות כ062 
מיליון שקל בשנה . באוצר מציינים , שאחד היתרונות ממס זה שאין לו השפעה 
בכלל על שיעור האינפלציה , משום שתצרוכת התיירות בבתי מלון לא נכללת במדד 
המחירים לצרכן . ועדת השרים תדון גם בתוכנית חשיפת הייצור המקומי לתחרות 
מיבוא . למרות שהממשלה אישרה את רוב ההצעות במסגרת תוכנית זו , היו כמה 
שרים שהתנגדו ללוח הזמנים שגיבש האוצר , לביצוע התוכנית . על פי אותו 
לוח זמנים , מכסי מגן על יבוא מארצות שלישיות , שאין לישראל איתן מסכמי 
שכר , יבוטלו תוך חמש שנים . השרים המתנגדים טענו שיש לתת לתעשייה המקומית , 
תקופת זמן יותר ארוכה , להיערך לשינויים דרמטיים אלו . ולא , הם אמרו , 
עלול להיווצר מצב של עלייה אפילו יותר תלולה ברמת האבטלה . על פי ההחלטה 
שהתקבלה בממשלה בנושא תוכנית החשיפה , כל המגבלות המינהליות על יבוא מארצות , 
שאין לישראל איתן הסכמי סמר , יבוטלו עד ל09 . 1 . 1 . במקביל , על מנת 
להגן על התעשייה המקומית , יוטלו מכסים על כל המוצרים החדשים שייובאו לארץ . 
מכסים אילו יופחתו בהדרגה על פי לוח זמנים שייקבע בחקיקה . 
