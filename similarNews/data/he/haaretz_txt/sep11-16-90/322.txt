טוקיו ( מיוחד ל"הארץ " ) . נציגי חברות ענק יפניות , המחרימות באופן 
מסורתי את ישראל , נכחו " בסימפוזיון ההיי - טק הישראלי " שנערך בטוקיו 
ביום שישי האחרון . משלחת ההיי - טק מישראל ובה נציגי עשר חברות שהגיעו לבקור 
של 01 ימים , השתתפה בסמפוזיון שנערך מטעם ה"קיידנרן " בנושא פוטנציאל 
שיתוף הפעולה בין חברות יפניות לישראליות בתחום זה . הסמפוזיון עורר התעניינות 
רבה ביפן , ובין החברות שנרשמו לו נמצאו " ניפון סטול " ( חברת הפלדה 
הגדולה בעולם ) , סוני , " פוגי האבי אינדוסטריז " , נומרה סקיוריטיז , 
וגם חברות סחר ענקיות כסומיטומו , מיצוי וסי - איטו . החסות שהוענקה לסימפוזיון 
מטעם ה"קיינדנרן " , שהוא הארגון הכלכלי החשוב ביותר ביפן , המאגד את נציגי 
חברות הענק היפניות , הינה בבחינת הישג לישראל . ל"הכשר " מעין זה היתה 
משמעות רבה בעיני קהיליית העסקים היפנית , שעד היום גילתה מודעות רבה לדרישות 
החרם הערבי . את הצלחתו הרבה של הסימפוזיון , כמו גם את נכונותן של חברות 
יפניות רבות לפגוש אנשי משלחת לפגישות עסקיות מסביר יעקב פס , המסיים בימים 
אלו חמש שנות כהונה כנספח המסחרי בטוקיו , באפקט המצטבר שנודע להתרחבות 
המתמדת בסחר ההדדי בין שתי המדינות . חילופי הסחר בין יפן וישראל אמורים 
להגיע בשנה הנוכחית לסך של כ4 . 1 מיליארד דולר , כשלישראל מאזן סחר חיובי , 
עם יצוא של כ058 מיליון דולר , לעומת כ055 מיליון דולר יבוא . פס אמר : 
" נכון כי היהלומים עדיין מהווים את החלק הארי בעוגת היצוא הישראלית ( 
כ056 מיליון דולר ) , אך חלקם בכלל היצוא יורד בשנים האחרונות , מזה חמש 
שנים נרשם גידול שנתי של למעלה מ%21 ביצוא ליפן ללא יהלומים . זהו יצוא 
מתקדם ביותר , ברובו של היי - טק . עדיין רב הפוטנציאל שניתן לנצל בארץ 
בתחום זה לגבי יצוא ליפן " . סיבה נוספת להתעניינות הרבה במשלחת הינה ככל 
הנראה החרפת התחרות בשווקי ההיי - טק בעולם בשנים האחרונות , והחלשות יחסית 
בתחרותיותן של החברות היפניות בשל התחזקות היין . מצב זה דוחק בענקי התעשייה 
היפנים לרכוש ידע טכנולוגי מתקדם בכל מחיר . עוזיה גליל , מנכ"ל אלרון ויושב - 
ראש המשלחת , הציג את ישראל בדברים שנשא לפני באי הסמפוזיון , כמרכז השני 
בחשיבותו בעולם כיום לפיתוח הנדסי ( " דיזיין סנטר " ) לאחר עמק הסיליקון 
בקליפורניה . גליל הציג נתונים לפיהם גדל יצוא האלקטרוניקה מישראל בעשור 
האחרון מ004 מיליון לכשני מיליארד דולר בשנה הנוכחית . 
