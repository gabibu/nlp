חברת בזק אמורה לפרסם היום או מחר בעיתונות הודעות הבהרה לדברים שמסר יו"ר 
דירקטוריון החברה , יורם אלסטר , הנוגעים לרווחיותה . ביום עיון שהתקיים 
ביום ד בשבוע שעבר העריך אלסטר כי חברת בזק צפויה לסיים את 0991 ברווח נקי 
של 08 מיליון שקל , ואת 1991 ברווח נקי של 031 מיליון שקל . אלסטר מסר בהמשך 
דבריו נתונים נוספים הנוגעים לפעילות העסקית של החברה , כמו מספר התקנות 
הטלפון הצפויות בשנים הקרובות ואופן פריסת המערכת . מכיוון שהערכות אלה 
נמסרו בסמוך למועד פרסום תשקיף גיוס ההון של החברה , פנה שמעון וייס , 
היועץ המשפטי של הרשות לניירות ערך , ליו"ר החברה וביקש לקבל הבהרות . וייס 
אמר כי אם אלו נתונים מוסמכים מטעם החברה , אזי יש לצרפם לתשקיף ההנפקה , 
שכן המדובר במידע חיוני . לחלופין דרש וייס לפרסם בעיתונות הודעות הבהרה , 
אם אין המדובר בנתונים ודאיים , אלא בהערכות שנעשו לצרכים פנימיים של החברה . 
בפגישה שהתקיימה ביום ה בשבוע שעבר בין יורם אלסטר לבין שמעון וייס , סוכם 
בסופו של דבר על פרסום מודעת ההבהרה . במודעה ייאמר כי הנתונים שצוטטו לגבי 
חברת בזק כלולים בתקציב העבודה הפנימי של החברה , ואין לראותם כנתונים מחייבים . 
עוד ייאמר במודעות , כי אין להסתמך על נתונים אלה לצורך קבלת החלטות ההשקעה . 
בזק אמורה לפרסם ביום ג השבוע את תשקיף גיוס ההון של החברה , שעל - פיו 
היא מתכוונת לגייס 951 מיליון שקל : 421 מיליון שקל יגוייסו בהצעת מכר של 
הממשלה , והיתרה בגיוס הון לחברה . יורם אלסטר , יו"ר דירקטוריון בזק , 
אישר בתגובה את הצורך בפרסום מודעת ההבהרה . לדבריו , החברה משתמשת מעת 
לעת בנתונים פנימיים , שלא תמיד יש את הצורך לתת להם פומבי . 
