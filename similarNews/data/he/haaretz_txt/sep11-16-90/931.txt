חסרי הדיור בחולון טוענים כי ראש העיריית מתנגד להציב קרוואנים בעיר והם 
מאיימים להחריף את מאבקם . דובר עיריית חולון , דוד גולן , אמר , כי 
העירייה טרם קיבלה החלטה בנושא זה . לדבריו , הצבת הקרוואנים היא שאלה 
תיאורטית לפי שעה . " עדיין לא ידוע , אם יגיעו הקרוואנים . אם הם אכן 
יגיעו לארץ בעוד חודשיים , כפי שמבטיחים במשרד השיכון , נקבל החלטה " . 
בתשובה לשאלה , אמר הדובר , כי אין כאן שום כוונה להמתין שחסרי הדיור ייאלצו 
להתפנות בשל החורף . אנו מקווים , שעד אז תיפתר הבעיה על ידי משרד השיכון . 
עוד אמר הדובר , כי משרד השיכון הציע פתרונות דיור לכמאה משפחות , המהוות 
כ%08 מחסרי הדיור בעיר . רובן קיבלו זכאות להשתתפות כספית מוגדלת בשכר הדירה . 
" אנו עדיין לוחצים על משרד השיכון , שיפתור את בעייתם של הנותרים " , 
אמר . ניסן זכריה , מנהיג המאהל בשכונת גסי כהן וחבר האופוזיציה במועצת 
העיר , אמר כי ערים אחרות הקצו שטחים ייעודיים להצבת קרוואנים ואילו עיריית 
חולון אינה מעוניינת לעשות כן . " ראש העיר שלנו מתפנק . האנשים במאהלים 
בחולון מאיימים , כי אם לא תתקבל החלטה חיובית , יעשו לראש העיר אינתיפאדה . 
אני לא אתערב ולא אנסה להרגיע את הרוחות " . 
