בפינה של לובי מבהיק עשוי זכוכית ושיש , במלון מודרני הנשקף אל החידקל , 
דיברה אישה צעירה על תחילת שנת הלימודים הקרובה ועל אחייניה . אז העיפה 
מבט באולם , הנמיכה את קולה עד ללחישה , והחליפה נושא . " אתה צריך לדעת 
שדברים אינם כאן כפי שהם נראים " , אמרה . " אנחנו לא מקבלים אותם , אבל 
אנחנו לא יכולים לומר מלה . אנשים רבים כל - כך היו רוצים לדבר אתך " , 
המשיכה , " אני הייתי רוצה לדבר אתך , אבל יקרו דברים רעים . אנשים נעלמים " . 
בחלקה העתיק של העיר , במבוך הסמטאות , בכיכר השוק המסורתית , השתתקו 
סוחרי תבלינים , נרות וגלילי כותנה ומשי , כאשר שאלותיו של הלקוח חרגו 
מבירור מחירים . במעברים הצפופים , מלאי ריחות והמיה של המוני אדם פוסעים 
ומדברים , אדם חבוש טורבן ועמיתיו הלבושים בדרך כלל חולצות ספורט ומכנסיים 
יצרו לעתים נדירות קשר עין עם הכתב האמריקאי . אולם לפרקים אפשר היה לראות 
אנשים שתקנים , מתכופפים לעברו של סוחר כאשר דיבר הלה עם הכתב . ולא אחת 
לטשו עיניהם גברים בעלי חזות מאיימת כאשר נרשמו הערות על פיסת נייר זעירה . 
השבוע השתפך פקיד ממשלה בדרג בכיר והשמיע דברים חסרי קשר על גדולתו של משטר 
חוסיין , עד שהבחין שדבריו נרשמים , והשתתק מיד . " אל תרשום את שמי " , 
אמר . " הם יהרגו אותי " . ובבגדאד אין אלו מלים בעלמא . דיפלומט מנוסה 
בבגדאד הזהיר כתבים מפני ניסיון לקשור שיחה עם עיראקים ברחוב . " זה עלול 
להיות הדבר האחרון שיעשו בימי חייהם " , אמר . דיפלומטים זרים , שאינם 
בדיוק אנשי סודו של המשטר אפוף החשאיות והדואג לשמור על מרחק , אומרים כי 
אינם יודעים מה מספר ההוצאות להורג מדי שנה , אך מציינים שימי שני וחמישי 
הם ימי התליות בבתי הכלא . בגדאד , עיר שצמחה למעשה בלב המדבר , היא עיר 
צורמת מבחינה חזותית : היא מלאה בתים מוצקים בצבע חול ובנייני דירות נמוכים , 
המשובצת במגדלי פלדה וזכוכית חדשים . נראה שלא חלים שום כללים על שלטים 
וציוני דרך . כמה בניינים או מרפסות מקושטים בלוחות מתכת , שעליהם מופיע 
בכתב ערבי מסולסל שמו של משרד עורכי דין פלוני או שמו של רופא שיניים אלמוני . 
שורות מלאות הוד של עצי דקל ואקליפטוסים מספקות צל ברחבי העיר , השרויה 
בימים אלה בחום יבש ומעיק של 83 מעלות ויותר . בערבים , כאשר קריר יותר , 
אוהבים עיראקים להתאסף בבתי הקפה הקטנים על גדות החידקל המוארים ולאכול 
דגים טריים שניצלו זה עתה . בעיראק יש מאגר הנפט השני בגודלו בעולם לאחר 
ערב הסעודית , והשדרה המקבילה לחידקל מלאה במכוניות יפאניות , מהדגמים 
האחרונים , ובמוניות בצבע תפוז ולבן ; מדי פעם רואים גם אוטובוס בעל שתי 
קומות , הנראה כאילו תעה לכאן בדרכו מלונדון . החנויות בצדי הרחובות במרכז 
המסחרי והדוכנים בשוק הערבי המודרני , מלאים בבשמים ובאפטר - שייב מתוצרת 
צרפתית ואנגלית . אבל בחנויות אפשר למצוא רק נעליים וחליפות נוקשות מחוספסות 
תוצרת עיראק . מוצרים אופנתיים יקרים ויוקרתיים מחו"ל אינם בנמצא . שפע 
הנפט של עיראק הביא לה כסף רב , אלא שהמלחמה בת שמונה השנים עם איראן עלתה 
למעלה ממאה מיליארד דולר , והמדינה צברה חובות חוץ בסך 06 מיליארד דולר . 
אמנם לאחרונה הושלמה הקמתו של בית חולים גדול , ובמדינה יש כמה אוניברסיטאות . 
חינוך ושירותי בריאות חינם נמנים עם חידושיו של סדאם חוסיין . " עיראקים 
רבים דווקא מחבבים את סדאם חוסיין " , אמר דיפלומט . " הוא שיפר את חייהם 
של אנשים רבים ולימד אותם להיות גאים . הם ניצחו במלחמה . עכשיו הם קוראים 
תיגר על מעצמת - על . התחושה היא שכאומה הם יכולים לעשות כל מה שירצו ואיש 
אינו יכול לעצור בעדם " . בגדאד אינה נראית כעיר המתכוננת למלחמה . אין 
טנקים ברחובות ולא נראים חיילים רבים . המעטים הנראים לעין , חובשים כומתות 
שחורות ונושאים קלצניקובים , מוצבים בדרך כלל סמוך לצירי תנועה אסטרטגיים . 
כמה חיילים ששוטטו בין החנויות , סיפרו כי הם יצאו לחופשה רגילה , ומדבריהם 
השתמע שהצבא אינו נמצא בדרגת הכוננות העליונה ביותר . סימני המלחמה ניכרים 
בעיקר על גגות כמה בניינים גבוהים וחשובים בלב העיר . הם מלאים עד אפס מקום 
בסוללות נ"ם . הוצבו גם סוללות נ"ם לאורך הנהר ובשדה התעופה הבין - לאומי . 
העיר מלאה בתמונותיו של סדאם חוסיין . כל משרד וכמעט כל בית מציגים לראווה 
פורטרט שלו , והוא צץ בכל בכל מקום , לבוש חליפות עסקים כהות , חבוש קסדת 
פלדה או עם מדים ייצוגיים כשעיטורים וסרטים מקשטים את חזהו . בלובי של משרד 
ההסברה אפשר לראות אותו חובש כובע קש טרופי , לבוש חולצת ספורט לבנה , 
ונראה כאילו ירד זה עתה מיאכטה . במרתף כיפה חצויה בת 45 קומות , אנדרטה 
ל"לוחמים הקדושים " של עיראק , שוכן מוזיאון סדאם חוסיין , המציג תמונות 
ילדות , מדי צבא ישנים , ומספק פרטים על חייו . באחת אנדרטאות המלחמה 
היותר מרשימות , ניצב טייס עיראק , גדול יותר מהחיים , בארשת ניצחון על 
הריסותיו של מטוס קרב איראני . אלה הם שרידיו של מטוס אמיתי שהופל מעל בגדאד 
במהלך המלחמה הממושכת . מעברה השני של החצר , מחייך אל הטייס פורטרט של 
חוסיין , הפעם לבוש כומתה וחליפת טיס . 
