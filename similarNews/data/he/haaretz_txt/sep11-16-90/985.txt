" ריו דה זנרו ( ע"ץ ) . חיל היבשה הברזילאי עובד על פרוייקט שנשמר עד 
כה בסוד , לפיתוח כור גרעיני המסוגל להפיק 005 גרם פלוטוניום לשנה . זאת 
גילה אתמול היומון הברזילאי " או גלובו " . לפי העיתון , " מרכז המחקרים 
המיוחדים " של המרכז הטכנולוגי של חיל היבשה , עוסק עתה בקוריטיבה שליד 
ריו דה זנרו בפרוייקט של כור גרעיני המשתמש באורניום טבעי בתור דלק מצונן 
באוויר . הכור עשוי להיות מבצעי ב4991 . סוג כזה של כור מסוגל לייצר פלוטוניום 
המשמש לייצור פצצת אטום . ברזיל לא חתמה על החוזה למניעת התפשטות נשק גרעיני , 
והכורים הצבאיים שלה אינם נתונים לפיקוח הסוכנות הבין - לאומית לאנרגיה 
אטומית שמושבה בווינה . העיתון ציין כי צבא ברזיל הסכים להסיר את מעטה הסודיות 
מעל לכור , כדי להוכיח שאין בכוונתו לפתח נשק גרעיני . 
