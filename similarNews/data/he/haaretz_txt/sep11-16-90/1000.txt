לונדון ( מיוחד ל"הארץ " ) . לשכתו של נשיא עיראק , סדאם חוסיין , ביררה 
לפני חודשיים בארצות הברית פרטים על האפשרות להקפיא נוזלים ורקמות מגופו 
של הנשיא , כותב העיתון הבריטי " אינדפנדנט " . הכוונה בתהליך מסוג זה 
היא לשמר את הרקמות עד למועד שבו ימצאו המדענים דרך להחיותן ולהעניק לנפטר 
חיי נצח . ראש האגודה העוסקת בכך בקליפורניה , ד"ר אבי בן אברהם , מסר 
שבעקבות הפלישה לכוויית הורה לא להמשיך בטיפול בבקשה . בהקפאה עמוקה כבר 
נמצאות 62 גופות , כמה ראשים וכן כמה חיות מחמד . שני מכונים בקליפורניה 
עוסקים בכך . מהמכון של ד"ר בן אברהם נמסר שלשכת סדאם התעניינה במיוחד באפשרות 
לשכפל את הרקמות , כך שבבוא העת לא יהיה רק סדאם אחד בעולם העתידי , אלא 
מספר רב של " סדאמים זהים " . 
