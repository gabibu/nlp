: 02 בישיבת " חזון עובדיה " של הרב עובדיה יוסף בירושלים . מקורבי הרב 
יוסף אמרו אמש : " המועצה תימנע , ככל הנראה , מלהחליט שש"ס תפרוש עתה 
מהממשלה , אולם תכלול בהחלטתה אולטימטום ברור לליכוד , שאם לא ידאג להפסקת 
ההדלפות מחקירת המשטרה בפרשת דרעי ויצירת אווירת העליהום , לא תהסס ש"ס 
לפרוש מהממשלה " . לפחות שניים מחברי מועצת חכמי התורה , הרבנים שבתאי אטון 
ושלום כהן , מצדדים בפרישת ש"ס מהממשלה לאלתר . השניים רואים בחקירה ובפרסומים 
סביבה " מלחמה נגד עולם התורה והישיבות " . עם זאת , צפויה ההחלטה לפול 
על - פי העמדה , שיציג הרב עובדיה יוסף . מקורביו אמרו אמש כי על אף ההתבטאויות 
הקשות שלו נגד המשטרה וגורמים בליכוד , האחראים לטענתו להדלפות מכוונות , 
נוטה הרב יוסף שלא להחליט על פרישת ש"ס מהממשלה עתה , אך אינו מוציא מכלל 
אפשרות פרישה בעתיד , אם יימשך מסע ההדלפות והפרסומים נגד ש"ס . הרב עובדיה 
יוסף שמר עד לאחרונה על איפוק . הוא נמנע מלהתערב ולהשמיע את קולו בפומבי 
בעניין החקירה עד שנחקרה בתו , יפה כהן , מנהלת לשכתו של השר דרעי , ביום 
ראשון השבוע . מקורביו אמרו כי החקירה , ש"נעשתה בצורה ברוטלית וגסה " , 
פגעה קשות ברב יוסף ועוררה את חמתו . זעמו של הרב יוסף גבר , כאשר הביאו 
גורמים בש"ס לידיעתו דברים , שאמרה לטענתם אשתו של צבי יעקובסון , יועצו 
הבכיר של דרעי העצור בפרשה , ולפיהם ניסו השוטרים ללחוץ על בעלה באמצעותה . 
אשתו של יעקובסון ילדה לפני זמן קצר . המשטרה הכחישה טענות אלה . הרב יוסף 
צוטט כאומר : " הגיעו מים עד נפש , ולא ניתן להבליג יותר " . הוא טען 
כי מתנהל מסע מכון של רצח אופי נגד השר דרעי , שאותו כינה שלשום " כולו 
מחמדים , כולו ממתקים " . מסיבות אלו יזם את כינוס מועצת חכמי התורה . קפידבינשר 
הפנים נסוג אתמול מדברים שאמר שלשום , ומהם השתמע מפורשות שמועצת חכמי התורה 
תתכנס לדון בפרישת ש"ס מהממשלה . דבריו שלשום היכו בתדהמה את חברי הכנסת 
של ש"ס , שהודיעו מיד כי הם מתנגדים למהלך כזה . חברי הכנסת יוסף עזרן 
ויאיר לוי אמרו כי לא יתנו לשר דרעי לגרור את התנועה להתאבדות פוליטית . 
אתמול אמר דרעי כי דבריו שלשום " אולי לא הובנו נכון " , וכי הוא עצמו לא 
ימליץ בפני מועצת חכמי התורה לפרוש עתה מהממשלה . כל חברי הכנסת של ש"ס 
הביעו עמדה דומה , והודיעו כי יציגו אותה בפני מועצת החכמים . גורמים בכירים 
בש"ס מתחו אמש ביקורת חריפה ביותר על דברי דרעי שלשום . לדבריהם , נוהג 
שר הפנים לפי העיקרון של " תמות נפשי עם פלשתים " , ומנסה להציל את עורו 
באמצעות הפעלת לחצים עקיפים על ראש הממשלה ושר המשטרה באמצעות איום הפרישה 
מהקואליציה . אחדים מראשי ש"ס הביעו מורת - רוח מההחלטה לכנס הערב את מועצת 
חכמי התורה . גורם בכיר בש"ס אמר אמש : " אין ספק שהשר דרעי , השרוי 
במצוקה קשה , מבקש לקבל גיבוי של הרב עובדיה יוסף ומועצת חכמי התורה , 
כדי להוכיח שאינו בודד במאבקו הציבורי " . על חברי הכנסת של ש"ס וחברי מועצת 
החכמים מופעל לחץ כבד , בעיקר מצד ראשי ישיבות ספרדיות , התובעים " להעניש 
את הליכוד " ולפרוש מהממשלה לאלתר . בניגוד לחברי סיעת ש"ס בכנסת , גורסים 
ראשי הישיבות כי אם תיערכנה עתה בחירות , לא זו בלבד שש"ס לא תאבד מכוחה , 
אלא שהיא עשויה אף להגביר את התמיכה בה ברחוב החרדי . עד לכינוס מועצת חכמי 
התורה ינסה הרב יוסף לברר את דעתו של הרב אליעזר מנחם שך למהלך אפשרי של 
פרישת ש"ס מן הממשלה . הרב שך נוצר בינתיים את לשונו בכל הקשור לפרשת השר 
דרעי , למרות שהוא מצוי היטב בפרטי החקירה . גורמים בש"ס טענו אמש , כי 
הם מבחינים בשינוי בעמדת הרב שך , עד כדי האפשרות שהוא יתייצב לימין דרעי . 
לא ניתן לדברים אלה אישור ממקורבי הרב שך . בד - בבד , החליטה ש"ס להחזיר 
מלחמה שערה , כל זמן שיהיו הדלפות מחקירת דרעי . בניגוד לשבועות האחרונים , 
שבהם נמנעו השר , אנשי לשכתו וחברי הכנסת של ש"ס מלהתראיין , הרבו אתמול 
אנשי ש"ס בראיונות לאמצעי התקשורת , שבהם תקפו את המשטרה על מהלכי החקירה 
וההדלפות . גורם בכיר במשטרה טען כי איומי ש"ס לפרוש מהממשלה היא שלב נוסף 
בניסיון להשפיע על הממונים על החקירות ולהרתיעם . " כל ניסיון כזה לא יצלח . 
אנו ממשיכים בחקירה כרגיל " , אמר אתמול . 
