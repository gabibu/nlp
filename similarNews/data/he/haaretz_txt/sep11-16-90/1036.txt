תקרית חמורה שבמהלכה נורה ונהרג צעיר אירעה אמש במחנה הפליטים רפיח ברצועת 
עזה . מקורות צבאיים מסרו כי כוח של צה"ל נתקל בקבוצה של עוטי מסכות , 
שהיו חמושים בנשק חם , ככל הנראה אקדחים ורובים . הכוח קרא לרעולי הפנים 
לעצור , אך הקבוצה פתחה באש לעבר החיילים . חיילי צה"ל השיבו מיד באש , 
וכתוצאה מכך נורה ונהרג עלי א - דין סעיד יוסוף שחין . צעיר נוסף נפצע 
וברח יחד עם שאר אנשי הקבוצה . לאחר האירוע הטיל צה"ל עוצר על שכונת שבורה 
ברפיח . זוהי אחת התקריות החמורות ביותר ברצועת עזה בחודשים האחרונים . 
מקורות צבאיים ציינו , כי נערך מרדף וחיפושים אחר הצעירים עוטי המסכות . 
אלוף פיקוד דרום , האלוף מתן וילנאי , קיבל דיווח שוטף על התקרית . בשעת 
מסירת הידיעה נערך תחקיר מקיף בשטח . מקורות פלשתיניים דווחו אתמול כי 
מלבד תקרית זו היו התפרעויות נוספות ברפיח , חאן - יונס ובעיר עזה . לדבריהם , 
נפצעו בהן שני תושבים והועברו לבתי חולים ברצועה . בעיירה הגדולה עבסאן 
ניסו אלמונים רעולי פנים לירות באב ובנו , אשר נחשדו כמשתפי פעולה . השניים 
נפצעו קל . אתמול נפגש וילנאי עם עולים חדשים בבאר - שבע , לרגל ראש השנה . 
הוא אמר כי יש ירידה באלימות ברצועת עזה , ואחת הסיבות לכך היא שהתקשורת 
כבר אינה מסקרת ברציפות את האירועים . גורמים צבאיים ציינו , כי למראית 
עין יש אמנם ירידה באלימות , אך מידי יום יש הפגנות והפרות סדר . קפידבינבשלוש 
תקריות נפרדות , שבהן היו מעורבים פלשתינאים החשודים בשיתוף פעולה עם שלטונות 
ישראל , נפצעו אתמול חמישה אנשים . בשכונת ראפידיה בשכם הותקף באבנים תושב 
העיר , סמיר סאבר בן 63 , המוכר כמשתף פעולה והמחזיק נשק ברישיון . בתגובה 
על יידוי האבנים ירה סאבר מנשקו , אך לא היו נפגעים . בקסבה של שכם הותקף 
אתמול בעל חנות מקומי , בשל חשד לקשר עם השלטונות . בכפר עזון בשומרון התנגשו 
אתמול שתי משפחות מקומיות , משפחת הדשה ומשפחת גמאל , על רקע האשמות בשיתוף 
פעולה . שלושה מבניהן נפצעו . הפצועים הם רסאן הדשה , שנפצע מקליע במצחו , 
עאד הדשה , שנפגע מאבן בראשו והאני גמאל שנחבט בראשו במכשיר קהה . תושבים 
במחנה הפליטים טול - כרם מסרו כי שלשום נערכה במשרדי אונר"א שבמחנה פגישת 
פיוס בין נציגי החמאס לבין נציגי הפתח באזור . לאחר שהושג הסכם להפסקת ההתנכלויות 
ההדדיות , הגיעו למקום כאלף מתושבי המחנה אשר חגגו את האירוע . כזכור , 
פרצו בשבועיים האחרונים התנגשויות אלימות בין פעילים של החמאס לבין פעילי 
פתח במהלכן נפצעו 11 תושבים במחנה הפליטים . נראה כי לחצם של התושבים באזור 
הוא אשר הביא לפיוס בין שתי התנועות , אולם התושבים טוענים כי זוהי התפייסות 
לזמן קצר והיא לא תחזיק מעמד . זאת , בשל המחלוקות האידיאולוגית העמוקה 
בין שתי התנועות . 
