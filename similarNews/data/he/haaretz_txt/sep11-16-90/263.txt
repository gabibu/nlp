ראש לשכת עורכי הדין , עו"ד יעקב רובין , קרא אמש לשר הפנים אריה דרעי 
לצאת לחופשה . רובין פנה ליועץ המשפטי לממשלה שלא להמתין ולחוות מיד את 
דעתו בעניין זה . רובין דיבר בטקס פתיחת שנת המשפט בבית לשכת עורכי הדין 
בירושלים . בטקס השתתפו ראש הממשלה , שר המשפטים , מ"ם נשיא בית המשפט 
העליון , היועץ המשפטי לממשלה , שופטים ועורכי - דין . עו"ד רובין גינה 
את הניסיונות לחבל בחקירת המשטרה בפרשת דרעי , וקרא לאפשר לה לחקור בלא 
פניות . כמו כן קרא לעקור מן השורש את תופעת האזנות הסתר . הוא ציין כי 
יש עיתונאים שמתחו ביקורת על לשכת עורכי הדין בלי לבדוק את העובדות , והם 
ראויים לביקורת על כך . ואולם , הוסיף , גם עיתונאים המועלים באחריותם 
המקצועית ראויים להגנה . ראש לשכת עורכי הדין מסר כי בדיונים שהיו אתמול 
במוסדות הלשכה , בנוכחות נציגי ועדת חוקה , חוק ומשפט של הכנסת , היתה 
תמימות - דעים שיש לאפשר לכל אדם לרכוש השכלה משפטית בארץ . רובין דחה את 
הטענות שעקב התיקון לחוק המאפשר הקמת מכללות למשפטים תרד רמת המקצוע . עם 
זאת קרא למועצה להשכלה גבוהה לתת למכללות שיימצאו ראויות לכך רשיון להעניק 
תארים אקדמיים לבוגריהן . בטקס הוענק פרס לשכת עורכי הדין לנשיא לשעבר של 
בית המשפט העליון , ד"ר שמעון אגרנט , על מפעל חייו . השופט אגרנט מכהן 
כעת כנשיא האגודה לזכויות האזרח . 
