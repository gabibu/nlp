ראשי ש"ס אינם בוחלים בשום אמצעים כדי לטרפד את חקירת המשטרה בעניין שר הפנים 
הרב אריה דרעי ועוזריו . אחרי שנוכחו לדעת שמאמציהם להסיט את תשומת הלב 
הציבורית מן החקירה הראשית עלידי הפניית הזרקורים לפרשת הקלטת לא עלו יפה ; 
אחרי שהגיעו למסקנה שהטחת ביקורת חריפה וטפילת האשמות שווא על מפכ"ל המשטרה , 
רבניצב יעקב טרנר , לא הניבה פירות ; אחרי שהשכילו להבין שניצול הנושא 
העדתי אינו פופולרי השליך שלשום דרעי לחלל אוויר העולם את הפצצה האחרונה 
כמעט שנותרה באמתחתו , ושיגר איום מרומז כי ש"ס תשקול פרישה מן הקואליציה , 
מן הסתם כדי להבהיר לראש הממשלה , יצחק שמיר , ולשר המשטרה , רוני מילוא , 
כי אם לא יבלמו את חקירת המשטרה , תיפול הממשלה . שר הפנים הזהירהצהיר 
שלשום כי יכנס את מועצת חכמי התורה כדי לדון ולהחליט " כיצד לנהוג לאור 
התסיסה בציבור " . הוא סיפר כי " בכל יום מגיעים מאות טלפונים ללשכתי ולביתי . 
אנשים טוענים שאנו נמצאים בממשלה והמשטרה הרי שייכת לממשלת ישראל , אך 
העיתונות ממשיכה במסע ההשמצה ולא רואים אף אחד שיוצא ואומר די , וקורא לשטן 
להפסיק ולקטרג " . אולם איש ממראייניו של שר הפנים לא טרח לשאול אותו מי מתסיס 
את הציבור החרדי . מי אחראי לכך שחלקים מן הציבור הספרדי - החרדי בשדרות 
ובבארשבע , באופקים ובאשקלון , בבניברק ובצפת , שתמך בש"ס בבחירות לכנסת 
ה21 , מקבלים את התחושה שהמשטרה והעיתונות יורדות לחייו של דרעי על לא עוול 
בכפו ? כדי לקבל תשובה על שאלות אלה , די לעקוב אחר התבטאויותיהם של ראשי 
ש"ס ואחר המאמרים גדושי ההסתה ודברי הטנה המתפרסמים בבטאונים החרדיים . דרעי 
עצמו אמר השבוע , בראיון לטלוויזיה , במהלך עצרת התעוררות בשדרות , " איך 
זה שפתאום , שלושה חודשים אחרי תחילת החקירה , עוצרים בבת אחת ששה אנשים 
בשש בבוקר , אנשים בעלי משפחות , וכל היום בחדשות מפרטים את החשדות נגדם , 
כאשר בשעות הערב משחררים אותם . אני מסופק אם זה למטרות חקירה או למטרות 
אחרות או שזה נועד לשבור מישהו . אנחנו מכירים את זה " . ועוד , " כל 
הזמן קראנו על זה בעיתונים והיום אני חש זאת על בשרי " , הדגיש דרעי , כמי 
שרומז ( מבלי להזכיר זאת במפורש ) לפרשות אברהם עופר ומיכאל אלבין , ששמו 
קץ לחייהם בעקבות החקירות שהתנהלו בענייניהם במשטרה . הרבנים של ש"ס ניצלו 
את התפילות בבתיהכנסת כדי לשאת דרשות , שכללו אף הן דברי הסתה נגד המשטרה . 
הם ידעו לספר שהמשטרה והעיתונות רודפות את דרעי רק בגלל שהוא שומר מצוות . 
" עוד לא נראה בארץ לינץ כזה על אישיות ציבורית " , טענו הרבנים . הגדיל 
לעשות השבועון " המחנה החרדי " ( בטאון חסידי בעל"ז ) , שהעסיק בעבר 
את עוזרו הבכיר של השר דרעי , צבי יעקובסון ( שמעצרו הוארך בשבעה ימים ) 
, ככתב , כשבמאמר גדוש דברי ארס , שנאה והסתה נגד המשטרה כתב : " הכל 
יודעים שהמשטרה היא אחת הזרועות האפלות ביותר במדינה המסואבת הזאת . אפילו 
במזרח אירופה אין כבר משטרות כאלה . אינני בטוח שבמדינות ערב פועלת כך המשטרה . 
כל אזרח הנזקק לעזרת המשטרה בחקירת פריצה או עזרה כלשהי , יודע להעיד עליה 
ועל מיומנותה . על שחיתותה כבר העידו מבקריה הפנימיים והחיצוניים . על 
אכזריותה כלפי החרדים בימי ההפגנות על רקע דתי כבר נכתב רבות . בקיצור , 
פניה של המשטרה כפני המשטר . למרות זאת נוהג העולם לומר צריך לתת למשטרה 
לעשות את מלאכתה . ומהי מלאכתה ? לברר באוביקטיוויות אם יש או אין למאשימי 
הרב דרעי חומר מרשיע אם לאו ? או שמא תפקידה להלביש עליו תיק בכל מחיר " . 
תחת הכותרת " עורו החרדים " , כותב עורך השבועון , ישראל אייכלר , כי 
מפכ"ל המשטרה היה חייב להתפטר בעקבות חשיפת הקלטת ובה שיחתו עם העתונאי מרדכי 
גילת . " טוב עשתה סיעת ש"ס שבאיחור גדול יצאה באי אמון במשטרה . היא 
היתה צריכה לעשות זאת קודם ובהפגנות גדולות של רבבות איש . לומר בקול גדול : 
אין אמון במשטרה , אין אמון ברשויות שאין בהן לא צדק ולא יושר ולא חקר 
האמת , אלא אינטרסים , שנאות , פוליטיקה ורצון לרדוף את הדתיים והספרדים 
ואו כל קורבן אפשרי . מדינה אוכלת אזרחיה . המשטר עוין את העם . המשטר 
והתקשורת חד הם " . אייכלר אינו מסתפק בדברי השמצה דמגוגיים , אלא גם משיא 
למפלגות החרדיות עצה אופרטיווית . " היהדות החרדית מספיק גדולה וחזקה ועשירה , 
כדי לצאת למאבק נגד הסיאוב במשטר הישראלי וביטול המרדף נגד החרדים " . החרה - 
החזיק אחריו היומון החרדי " יתד נאמן " , בטאונה של תנועת ש"ס . " נקעה 
הנפש נוכח מעלליה של המשטרה ושותפתה העיתונות בשבועות האחרונים בפרשת החקירה 
המתנהלת נגד שר הפנים אריה דרעי " , כתב שלשום א . יצחקי , במדור " על 
הפרק " . " דומה שכל הבעיות השוליות , כמו המשבר במפרץ , האבטלה החמורה , 
רבבות העולים המגיעים לארץ וכד מתגמדות לנוכח הידיעות המרעישות על חשיפות 
וגילויים של האזנות , קלטות וחשודים . המשטרה פועלת במלוא המרץ בתחום ההדלפות 
ומדי יום יש לעיתונים חומר רב המספק להם כותרות מרעישות " . היומון החרדי 
לא הסתפק בדברי נאצה כתובים נגד המשטרה והעיתונות , אלא גם פירסם קריקטורה , 
בה נראים ששה עיתונאים העומדים בשורה חזיתית , מכוונים את העטים השלופים 
שבידיהם , כאילו היו רובי סער , לעבר יהודי חרדי ( כנראה השר דרעי ) , 
הניצב מולם חסר אונים מחוץ לשערי הכלא , כשעיניו מכוסות מטפחת , לראשו 
מגבעת ולצדו תיק גימס בונד , כשברקע משמיע מישהו את הפקודה " אש " . 
