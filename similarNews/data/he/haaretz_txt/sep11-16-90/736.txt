המחבלים שניסו לבצע פיגוע המוני בחופי הארץ בחג השבועות האחרון , עד שימונה 
להם סניגור וייערך דיון בבקשת התביעה לעוצרם עד תום ההליכים נגדם . אתמול 
הובאו 21 המחבלים לבית המשפט הצבאי בלוד , והתובע הצבאי קרא את כתב האישום 
המייחס להם חברות בהתאגדות בלתי מותרת , וחברות בחזית לשחרור פלשתין בראשות 
אבו אל - עבאס . עוד נטען בכתב האישום כי הנאשמים , בגילאים 02 עד 32 , 
השתייכו ליחידת הקומנדו המיוחדת ללוחמה ימית של החזית לשחרור פלשתין . 
הם עברו קורסים בלוב בהדרכת קצינים לוביים ופלשתינאים שכללו אימוני חי"ר 
בנשק קל , אימונים ימיים ואימונים מיוחדים . המחבלים הואשמו גם בנשיאת 
נשק , ואחד מהם מואשם בירי לעבר מטוס קל של חיל האויר . לכתב האישום מצורף 
נספח ובו רשימה ארוכה של כלי נשק שהובאו לביצוע את הפיגוע . משפטם של המחבלים 
הופרד . 11 מהם יישפטו ביחד , והמחבל ה21 , אשר שיתף פעולה עם כוחות הביטחון , 
ואף שלח מכתב ובו הוא מגנה את אבו אל - עבאס ומפרט את כל פרטי הפעולה , 
יישפט בנפרד . המחבל קיבל הגנה מיוחדת . על פי כתב האישום , היתה המשימה 
העיקרית שהוטלה על המחבלים להשתלט על בניין שגרירות ארה"ב בתל - אביב , 
ועל בתי המלון הסמוכים לחוף תל - אביב . הם יצאו בשש סירות מבסיס האם שלהם 
בבנגזי בלוב לכיוון ישראל . בעת היציאה לפעולה קיבלו הוראה חד משמעית שלא 
להיתפס בחיים . אחת הסירות שהתלוותה אליהם תדלקה פעמיים את חמש הסירות האחרות . 
בדרכם לחופי הארץ הבחינו המחבלים באורות של אוניה , וכדי שלא לעורר חשד 
הורה מפקד הפעולה למפקדי הסירות לכבות את אורותיהם ולעקוף אותה . עקב כיבוי 
האורות נותק הקשר בין הסירות וכל אחת מהן המשיכה בנפרד . בגלל הניתוק מסירת 
התדלוק אזל הדלק במיכלי כמה סירות . כשהגיעו לחופי ישראל זוהו הסירות על 
ידי ספינות חיל הים . אחת מהן נלכדה בחוף געש . סירה נוספת הצליחה לחמוק 
מספינת הדבור הישראלית והגיעה עד לחוף ניצנים . חלק מאנשיה הצליחו לרדת 
לחוף , אך נלכדו על ידי חיילי גבעתי . 4 מתוך 61 המחבלים , שיצאו למשימה 
נהרגו על ידי צה"ל בחוף ניצנים . 
