רק חברות בנייה מעטות יוכלו לעמוד בדרישות שגיבש משרד הבינוי והשיכון לצורך 
הקמת בתי - מגורים בשביל העולים החדשים . מטיוטת המכרזים שהגיעה ל"הארץ " 
מתברר שמשרד הבינוי גיבש שורה של דרישות עקרוניות ממי שיורשו להשתתף במכרז 
לתכנון , ייצור אספקה והקמה של בתים למגורים בשיטות בנייה מתועשות מאלמנטים 
קלים . יוכלו להשתתף במכרז רק יצרני בתים שבנו והקימו בשלוש השנים האחרונות 
לפחות 009 בתים בשיטת הבנייה שהם מציעים . מגישי ההצעות יידרשו להציג אישורים 
כי הבתים המוצעים על ידם עומדים בדרישות ובתקנים של אחת מהארצות הבאות : 
ישראל , ארה"ב , קנדה , בריטניה , גרמניה , צרפת או אוסטרליה . הבתים 
המוצעים יצטרכו לעמוד בתקנים של הארצות הללו בכל הנוגע לעמידה באש ופליטת 
גזים רעילים . המשתתף במכרז יצטרך להגיש ערבות בסכום של 003 אלף דולר להבטחת 
הצעתו . על חברות הבניה להקים בין 002 ל005 יחידות דיור באתר אחד או שניים 
ולהתחייב לסיים את עבודת הבנייה לא אחרי 03 באפריל 1991 , כלומר תוך כחצי 
שנה מהמועד שבו תתקבל העבודה . הבתים המוצעים יצטרכו לעמוד בהוראות חוק 
החשמל הישראלי והוראות חברת החשמל . אם המשתתף הוא יצרן בתים מחו"ל או יזם 
ישראלי עליו להתחייב לקיים נציגות קבוצה בישראל בעלת סמכויות וכישורים מקצועיים . 
המציע יהיה אחראי להשגת היתרי הבנייה הנדרשים להקמת הבתים , אם כי יקבל 
סיוע ממשרד הבינוי בקיצור הליכי האישורים . בחוגי ענף הבניה סבורים שרק חברות 
מעטות יצליחו לעמוד בדרישות משרד הבינוי , ושמרבית ההצעות שהוגשו למשרד 
הבינוי לבניית בתים כ053004 הצעות שונות לא יוכלו לבוא בכלל לידי דיון 
מעשי . 
