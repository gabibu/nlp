פסטיבל " מוסיקה דה קאמרה " שיתקיים בחוה"ם סוכות ( בין 4 ל - 7 לאוקטובר ) 
, יוקדש השנה בעיקר ליצירות מוצרט , במלאות 002 שנה למותו ( ב - 1991 ) 
. אבל יבצעו גם שוברט , ברהמס , היידן ועוד . המנהל המוסיקלי נועם שריף 
נוטש השנה את המטרות שהציב לפניו הפסטיבל בתחילת דרכו לטובת " מנה קונבנציונלית 
מן הלחם והמים של המוסיקה הקאמרית " . בפסטיבל לא יוצגו חידושי עולם המוסיקה 
המקומי או יצירות אוונגרדיות . " בכוונתי להראות שמוסיקה קאמרית אינה מיועדת 
רק לקהל אליטיסטי " . הקונצרטים יתקיימו במרכז סוזאן דלל בנווה צדק . בין 
ההרכבים המקומיים ישתתפו בו מיכאל מלצר וטריו " א - לה מודרנה " , פנינה 
זלצמן ורביעיית הפסנתר הישראלית , אנסמבל ליאונרדו , שלישיית עידן , שלישיית 
הפסנתר הישראלית ועוד . ממזרח אירופה יגיעו רביעיית פאנוצה מצכוסלובקיה 
ורביעיית פוגלר ממזרח - גרמניה . אולם ענבל יהפוך ל"חדר הפסנתר של מוצרט " 
בו תתקיים מדי ערב סידרה על חייו של המלחין . השחקן משה בקר יגלם את דמותם 
של מוצרט ואביו , הפסנתרנית ד"ר אסתרית בלצן , שכתבה וערכה את הסידרה , 
תנגן עם ארנן ויזל ונטשה טדסון , החלילן מיכאל מלצר והצמבלן שלו עד - אל 
ישמיעו סונטות שכתב בילדותו כילד - פלא של אירופה , והזמרים עמליה יצחק 
וסורין סימיליאן יבצעו קטעים מן האופרות . אמנים ישראלים ותיקים כמו מרסל 
ברגמן , לזר שוסטר , ריצרד לסר וכן הפסנתרנית מילכה לקס יארחו את העולים 
החדשים נטליה קושניר , מיכאל ויימן , הגיטריסט אלכסנדר צכוב ואחרים . בחוצות , 
ובחינם הפעם , יבוצע שוב " מעשה בחייל " כפי שהועלה בהצלחה בימי המוסיקה 
בכפר בלום : ירון לונדון תרגם , יאיר ורדי ביים , וירקדו תמי ויניג ורוני 
חבר מלהקת בת שבע , לצלילי נגני אנסמבל מוסיקה נובה . עמנואל הלפרין יהיה 
הקריין . מדי לילה יתקיימו שני קונצרטים , בשמונה ובעשר וחצי , והמחיר 
ממוצע של כרטיס יהיה 02 שקלים . בין הקונצרטים יוותר זמן לקהל להתאורר במופעי 
החוצות , שיתחילו בתשע וחצי . נועם שריף סבור ששוחרי מוסיקה אינם פוקדים 
את אולמות הקונצרטים כבעבר . " עקב עודף האינפורמציה התרבותית , הופך 
העולם לעולם של פסטיבלים " . מנהל האגף לתרבות בעירית תל אביב , יוסי קיוסו , 
קורא לפסטיבל הזה " שיווק אגרסיבי של מוסיקה קאמרית " . 
