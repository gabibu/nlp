תמהנו תמיהה רבה למקרא מאמר המערכת " לא להפריע למכירת בנק דיסקונט " ( 
" הארץ " 9 . 6 ) , המחשיד את עובדי בנק דיסקונט , ללא שמץ ראיה , 
כאילו הם סוכנים סמויים של משפחת רקנאטי . בו ביום פורסמה בעמוד אחר של 
" הארץ " ידיעה על מברק ששלחנו למשפחת רקנאטי , שבו הבענו את אכזבתנו 
מכך שלא נענו למודעתנו ולא באו אתנו בדברים . הבהרנו , שדין משפחת רקנאטי 
כדין כל רוכש אחר של הבנק וגם היא לא תוכל , מבחינתנו , לחדש את שליטתה 
בבנק בלא הבנה אתנו . באותו מאמר קובע " הארץ " נחרצות , כי " אין משקיע 
שכוונתו לפגוע בעובדים . מטרתו של כל משקיע היא להרוויח " . שתי הקביעות 
נכונות עקרונית ושתיהן אינן רלוונטיות . כך , למשל , יש מפעלי תעשייה 
שנרכשו על - ידי משקיעים לשם ניצול המקרקעים שלהם ומימוש הרווח . המטרה 
לא היתה לפגוע בעובדים , אך העובדים נפגעו אנושות . עובדי בנק דיסקונט ערים 
לצורכי המימון של המדינה , ודווקא משום כך ביקשנו להעלות נקודה חיונית זו 
בהקדם , משום שפתרונה העקרוני עכשיו יכול למנוע את שיבוש המכירה ועיכובה . 
אבל אם עמדת " הארץ " תדריך את הממשלה , כי אז בהכרח תהיה סכנת העיכוב 
למוחשית ו"הארץ " אולי יוכל לרשום לפניו כי הוא היה אחד הגורמים לכך . ארגון 
עובדי בנק דיסקונטתל - אביבקפמאביגההודעות הנמסרות מידי יום או יומיים , 
בגרסאות שונות , על - ידי אמצעי התקשורת לגבי פעילות גני - הילדים ביום 
ששי מבלבלות את ציבור ההורים . במשך כל שבוע הלימודים הראשון נמסרו הודעות , 
בשעות שונות של היום , אם בבוקר השכם או מאוחר בלילה . ברוב ייאושו פונה 
ההורה אל הגננת המוסרת שגם היא אינה יודעת בוודאות אם הגן ייפתח ביום ששי . 
דבר אחד בטוח : הגננות הדתיות נשמעות לצו הלב ולהוראה מגבוה , ו"מתנדבות " 
לעבוד ביום ששי נוסף לעבודת שעה נוספת בשאר ימי השבוע . בכך הן פורצות 
את מסגרת האיגוד המקצועי שלהן ומביאות את הסתדרות המורים לאיים כי תסיר את 
חסותן מהן . ועל מי כועס בקול רם טדי קולק ? כמובן , על המגזר החילוני . 
הוא זורק להם : " תראו את הגננות הדתיות , הן מתחשבות בהורים , הן לא 
רוצות שילדים יעברו מגנן אל הגנים החרדיים " ( שם מקבלים ארוחת צהריים , 
נוסף על שהייה בגן עד שעה ארבע ) . ברור לי שהורים נאורים לא יעבירו את 
ילדם לגן חרדי רק כדי לזכות בהטבות אלה , ויחכו בסבלנות לפתרון הסכסוך . 
ירושלימקפמאביגבכתבתו " בין אנטישמיות לאנטי - פולניות " ( " הארץ , 
9 . 7 ) מגיב יורם ברונובסקי על הנאמר במאמרו של שבתי טבת ב"הארץ " מ8 . 
13 , עוד בטרם התפרסם מאמר נוסף של טבת ב9 . 7 . בדומה לברונובסקי , אני 
מטיל ספק אם טבת באמת ראה ומכיר את פולין אין לי ספק שיש אנטישמים רבים בין 
הפולנים , ואיני יודע אם מספרם היחסי גדול מזה שבגרמניה , באיטליה , בצרפת 
ובארצות אחרות , שבהן מנפצים ומחללים מצבות טריות של יהודים . אבל אין 
לעשות הכללות , הן כלפי עמים אחרים והן כלפי הפולנים , שהיו הקורבנות העיקריים 
( כמובן אחרי היהודים ) של אכזריות הגרמנים . האין באיחודה ובהתעצמותה 
של גרמניה , שמהם חוששים שכנותיה , לרבות פולין , יותר סכנות מאשר באנטישמיות 
של הפולנים ? ואם באנטישמיות ובהיסטוריה מדובר , אני מפנה את תשומת הלב 
למאמר שהתפרסם בעיתון ניאו - נאצי , דויטשה נציונל צייטונג , ב7 . 02 , 
תחת הכותרת " רצח 6 מיליוני יהודים , מה האמת בכך ? " המאמר " המדעי " 
מוכיח , שאם בכלל יש אמת בכך שיהודים נהרגו או מתו בתקופת מלחמת - העולם 
השנייה , הרי היו אלה לכל היותר רק 5 . 1 מיליונים , וגם מהם היו שמתו 
בגלל חוסר הגיינה אישית וכדומה . ( האם אין בכך רמז ליהודי המלוכלך ? ) 
העיתון רצוף מאמרים לאומניים נוספים . . האם לא ייטיבו שבתי טבת ואחרים 
אם יפנו את תשומת לבם לאשם האמיתי , ולסכנה המחודשת המרחפת על העולם מהעוצמה 
הגרמנית ? סביונקפמאביגב"הארץ " מ8 . 82 התפרסמו שתי כתבות : כתבתה של 
יהודית קנולר " לעקור מחיק המשפחה " , המציגה את חוק העונשין תיקון 03 המתייחס 
לעברייני מין בתוך המשפחה , וכתבתה של אסתר בלווה " תמיכה בנשים מוכות " , 
הסוקרת מחקר על מאפייניהם של נשים מוכות ובני - זוגן . לכאורה , הקשר 
בין שתי הכתבות מקרי , אך למעשה מדובר בתופעה אחת : אלימות במשפחה . שימוש 
בכוח גופני וניצול מיני בכלל , ובמשפחה בפרט , הם ביטויים לאלימות . גם 
אונס הוא ביטוי של אלימות ולא של מיניות , וגילוי עריות הוא פגיעה גופנית 
בפועל בקורבן , גם אם לא הופעל לשם כך כוח גופני . בין אם המדובר בגילוי 
עריות בלא הפעלת כוח או בגילויי אלימות לשמה , מדובר בניצולו של החלש . 
רוב קורבנות האלימות במשפחה הם נשים וילדים . על - פי מחקרים , לביטויי 
האלימות במובנה הרחב במשפחה מעגל אופייני : חלק לא - מבוטל מבין עברייני 
האלימות במשפחה היה בעבר קורבן לאלימות במשפחת המוצא שלו , ורבים מבין עברייני 
גילוי העריות היו קורבנות ניצול מיני בילדותם . בנוסף , מרביתם מאופיינים 
בדימוי עצמי נמוך ומיקום שליטה חיצוני . הדגמה לחוסר השליטה , ובמקרים רבים 
לכניעה לחזק יותר , ניתן לקבל מסקר שנערך ב6891 ע"י מרכז נעמת למניעת אלימות 
במשפחה : % 5 . 84 מהנשים המוכות שפנו למרכז זה נישאו כשהיו בהריון . ממצא 
זה מצביע על כך שכמחצית מהנשים המוכות נישאו בגלל הריון , דהיינו , גורם 
חיצוני . כניסתן להריון טרם נישואיהן מצביעה על חוסר שליטה ותכנון בחייהן . 
צמצום תופעת האלימות במשפחה דרושה ואפשרית . היא אפשרית בדרך של התערבות 
מניעתית - חינוכית , לשם חיזוק האוכלוסייה החשופה לאלימות במשפחה יותר מכל , 
הילדים , באופן שיקשה על העבריין - בכוח לבצע את רצונו . בלי לבטל את הצורך 
בטיפול בקורבנות , מצער שמרבית המשאבים ( המעטים ) מושקעים בטיפול בקורבנות 
האלימות במשפחה לאחר האירוע , בעוד שההיבט המניעתי - החינוכי זוכה לתשומת 
לב מועטה . מעבודתנו במרכזי מידע וייעוץ , " דלת פתוחה " , ובסדנאות האגודה 
הישראלית לתכנון המשפחה לבני נוער למדנו על מצוקות בני הנוער ועל הצורך להגביר 
את העשייה בתחום זה . ביטאה זאת בצורה משכנעת חיילת ביחידת סיעוד בתום סדנה 
של 21 מפגשים בחינוך לחיי משפחה : " עכשיו , שאני מכירה את עצמי ואת גופי 
יותר טוב , אני מעריכה יותר את עצמי ולא אתן למישהו לנצל אותי או לפגוע 
בי " . 
