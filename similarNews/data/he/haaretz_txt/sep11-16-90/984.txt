אנקרה ( ע"ר ) . טורקיה הוציאה אתמול מקברותיהם את שרידי גופותיהם של 
ראש ממשלה ושני שרים שניתלו ב1691 על ידי המשטר הצבאי בעוון בגידה , לשם 
קבורתם באיסטנבול בטקס ממלכתי . קרובי משפחה ונציגים של משרד המשפטים ואנשי 
דת התבוננו כאשר פתחו את שלושת הקברים באי אימראלי , מושבת - כלא לשעבר 
בים מארמארה , מסרה סוכנות הידיעות האנאטולית . שרידיהם של ראש הממשלה לשעבר , 
אדנאן מנדרס , שר החוץ פאטין רוסטו זורלו , ושר האוצר הסן פולאטקאן יובאו 
היום , יום השנה ה92 להוצאתם להורג לקבורה במאוזליאום חדש עשוי שיש . אחרי 
משפטים ארוכים באי נידח אחר בים מארמארה , הם נידונו למוות על ידי בית משפט 
אזרחי מיוחד שאותו הקימה הכת הצבאית אשר הדיחה את הממשלה ב0691 . הדחת הממשלה 
של המפלגה הדמוקרטית היתה הראשון מבין שלושה קשרים צבאיים שנועדו לשים קץ 
לתוהו ובוהו הפוליטי . האחרים , ב1791 ו0891 , הובילו גם הם לשלוש שנים 
של שלטון צבאי . הנשיא טורגוט אוזל אמר אתמול בנאום לאומה ששודר בטלוויזיה : 
" אנו סוגרים את הפצע האחרון בהיסטוריה הפוליטית שלנו " . הוא שיבח את 
מנדרס , זוגלו ופולאטקאן כמדינאים שתרמו תרומה חשובה לארצם . הפרלמנט אישר 
באפריל השנה חוק לטיהור שמותיהם של שלושת המדינאים וחברים אחרים של המפלגה 
הדמוקרטית שנידונו לתקופות מאסר שונות אחרי הקשר ב0691 . 
