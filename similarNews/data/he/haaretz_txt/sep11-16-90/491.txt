מה היא עושה את זה , הממשלה שלך , למה היא עושה את זה , תהה האיש בטלפון , 
אנגל גרא שמו , והשתדל לשוות לקולו נימה של דאגה כנה , כמו דיבר על מישהו 
אשר באופן כפייתי בולע נעצים , נניח . זה לא הצליח לו : גם אלפי הקילומטרים 
שהפרידו בין הטלפון שלי , בירושלים , לשלו , בטורונטו , קנדה , לא עמעמו 
את האושר הגדול שבקע מקולו של דובר הוצאת הספרים " סטדארט " , המפרסמת את 
ספרו של סוכן המוסד ויקטור אוסטרובסקי : כך נשמע מי שזוכה בטוטו . אבל השאלה 
היא שאלה : למה היא עשתה את זה , הממשלה שלי ? התשובה דומה להפליא למה 
שעשתה הממשלה שלי בפרשת ואנונו : או שמישהו פישל בגדול , או שמישהו מנסה 
לסדר את כל העולם . הם התפלאו מאוד כשקיבלו את המכתב הרשמי , אשר אישר כי 
אוסטרובסקי היה סוכן המוסד , אמר גרא , דובר ההוצאה : הלא ישראל היתה 
יכולה להתעלם מהספר , או להדליף למישהו , בשקט , שהמדובר בשרלטן - מתחזה 
שלעולם לא עבד במוסד . אבל לאיים עליו , ואחר כך לאשר בכתב שהאיש אכן היה 
מה שאמר שהיה , וגם לפנות לבית המשפט מדהים , אמר גרא , מדהים . זה קורה 
להם בפעם השנייה , סיפר לי : הם שפירסמו את " ספייקצר " ( צייד המרגלים ) 
של פיטר רייט , ספר שמרגרט תאצר ניסתה למנוע את פרסומו . צו הביניים שהוציא 
בית המשפט הקנדי לבקשת ממשלת ישראל מנע מגרא לדבר אתי על תוכנו של הספר , 
אך הערכה אחת נידב לי בכל זאת : יצחק שמיר טוב יותר ממרגרט תאצר . כשתאצר 
ניסתה למנוע את פרסום ספרו של רייט הוא לא היה מונח בפניה , כי האם - איי5 
לא הצליח לגנוב אותו בשבילה . המוסד לעומת זאת הצליח לגנוב בשביל שמיר לפחות 
עותק אחד מספרו של אוסטרובסקי , חרף כל אמצעי הביטחון שנקטה ההוצאה : כל 
הכבוד , אמר גרא , כל הכבוד . שאלתי אותו אלו אמצעים עומדים לרשות ההוצאה 
כדי לוודא את אמיתותו של כתב יד כזה , המוצע להם לפרסום . אה , אמר הדובר 
בשמחה , למרבה הצער צו - הביניים של בית המשפט אוסר עליו לשוחח אתי על כך . 
יש גם משהו משותף בין תאצר לשמיר , אמר גרא : כשם שהיא נכשלה גם הוא ייכשל ; 
הם לא יוכלו לפנות לבתי משפט בכל ארץ . כל ניסיון למנוע את פרסום הספר 
רק יגביר בסופו של דבר את תפוצתו , וניסיונה של ממשלת ישראל להגביל את חופש 
העיתונות בארצות זרות ייראה רע . אפילו רע מאוד , אמר הדובר , ושאל אם 
ידוע לי אולי מדוע , בעצם , היא עושה את זה , הממשלה שלי . איאן בלק , 
סופר " גרדיאן " הבריטי בישראל , סיפר לי השבוע שגם הוא חשב כך על ספרו 
של פיטר רייט , עד שקרא אותו ואז הבין שמרגרט תאצר כעסה בצדק : רייט חשף 
פרטים מדהימים , אמר בלק . בלק עומד עכשיו בפני בעיה : זה עתה השלים יחד 
עם בני מוריס ספר על השירותים החשאיים של התנועה הציונית ומדינת ישראל , 
משנות השלושים ועד היום . מוריס התפרסם בזכות ספרו על הפליטים הערבים ( 
עוד מעט ב"עם עובד " ) . " מלחמותיה הסודיות של ישראל " ( עוד מעט ב"המיש 
המילטון " לונדון ) , הוא ספר היסטורי , מתועד : יהיה עליו להתחרות 
עם כמה רבי מכר על המוסד שיצאו באחרונה . לבלק ולמוריס תארי דוקטור להיסטוריה . 
הם נמנים עם אותם עיתונאים - היסטוריונים אשר אם יעמדו בפני הברירה לפרסם 
או לגנוז " סקוף " מפוקפק יחרקו שניים ויחליטו שלא בטובתם לגנוז . יש 
בעיה כזאת : העיתונאי שבמחבר מנסה לפתות את ההיסטוריון , ההיסטוריון מנסה 
לשדל את העיתונאי : התוצאה היא פשרה . אם יש לו מזל המחבר הוא אי . גי . 
פי . טיילור , ההיסטוריון - העיתונאי הבריטי שמת השבוע . טיילור , תמיד 
מקורי , מבריק ומעורר מחלוקת , ידע לעשות מה שרוב ההיסטוריונים אינם יודעים : 
הוא ידע לכתוב . האקדמיה שנאה אותו על כך כפי ששנאה את ברברה טוכמן ; 
גם היא היטיבה לכתוב , כל אחד מספריה רב מכר . הצעתי לאיאן בלק לשחד מישהו 
במשרד ראש הממשלה , כדי שינסה לאסור את פרסום הספר שלו ושל מוריס , אבל 
למרבה הצער הצנזורה כבר אישרה את כתב היד , ומה שאסרה עליהם לפרסם השמיטו . 
אך בלק אינו מודאג : גם על הספר שלהם ידברו . עם השנים הצטברה בישראל ספרייה 
שלמה של ספרים שנאסרו לפרסום : הנה , אולי , ביטוי פרדוקסלי לחשיבות הגדולה 
שעם הספר מייחס לספרים . רוב הספרים האסורים הם פרי עטם של סופרים ומשוררים 
ערבים ; חלקם אסורים להפצה רק בשטחים . היו גם אחרים : בשנות החמישים נרתם 
משרד ראש הממשלה כדי למנוע את פרסום ספרו של יואל ברנד , השליח שאדולף אייכמן 
שיגר לטורקיה כדי להציע עסקת חליפין עשרת אלפים משאיות עמוסות בסחורה , 
תמורת מיליון יהודים . שליחותו נכשלה , כידוע . ברנד האמין שגם הסוכנות , 
כלומר משה שרת ודוד בן - גוריון , היו אשמים בכך . כשאמרו בשנות החמישים 
משרד ראש הממשלה התכוונו לטדי קולק , המנכ"ל . קולק עשה בעניין זה הכל : 
ביקש , שידל , הציע כסף , איים , משך בכל חוט ורקם כל תכך כדי למנוע 
מברנד לפרסם את ספרו בחו"ל . כשנכשל , והספר בכל זאת פורסם בגרמניה , 
פירסמה הוצאת הספרים של מפא"י גרסה משופצת ומרוככת של הספר בעברית , עם 
אחרית דבר מאת משה שרת עצמו . ( " בשליחות נידונים למוות " הוצאת עיינות ) 
. ברנד רתח . לימים תיעד את פרשת ההתנכלות לספרו בספר שני שכתב יחד עם 
אשתו : " השטן והנפש " ( עורך בנימין גפנר ) הוא אחד הספרים מאירי העיניים 
להבנת המנטליות של נערי בן - גוריון . קצת אחרי כן נזעקה מפא"י להגן על עצמה 
מפני סכנה חדשה : אהרן כהן , מזרחן , איש משמר העמק , כתב ספר עב - כרס 
ובו הוכיח כי בניגוד לעמדת היסוד של הממשלה אין זה נכון שהערבים לבדם אשמים 
בכל המלחמות : השלום תלוי גם בישראל , קבע , וסמוך לאחר מכן נאסר באשמת 
ריגול לטובת ברית - המועצות . הוא נידון לחמש שנות מאסר , בעיקר מפני שהחוק 
ששונה בינתיים לא איפשר לבית המשפט לזכותו ; אחר כך קיבל חנינה . רבים 
האמינו אז שאחת הסיבות שהניעו את שירות הביטחון של איסר הראל לסבך אותו היתה 
ניסיון למנוע את פרסום ספרו . בסופו של דבר פורסם הספר בכל זאת ( " ישראל 
והעולם הערבי " ב"ספרית פועלים " ) והשמים לא נפלו , כפי שלא נפלו גם כשהראל 
פירסם את הספרים שלו . בימים אלה פירסם הראל מהדורה מעודכנת של ספרו על חטיפת 
אייכמן ( " הבית ברחוב גריבלדי " , זמורה ביתן ) . הוא כלל בו כמה מהשמות 
שהצנזורה אסרה עליו לפרסם במהדורה הקודמת . חלק מהאנשים , אני שומע , 
לא סלחו לו על שלא הוזכרו במהדורה הראשונה . הראל נאלץ להמתין שנים אחדות 
עד שקיבל היתר לפרסם את ספרו . גם במקרה זה לא ברור מה הניע את השלטונות 
לאסור את הפרסום : הסוד היחיד שעולה ממנו הוא שמדינת ישראל לא חיפשה כלל 
את אייכמן והחליטה לחטוף אותו רק לאחר שהתובע של מדינת הסן שבגרמניה , פריץ 
באואר , מסר להראל את כתובתו בבואנוס איירס . בשנות הששים יצאה הממשלה 
מגדרה כדי להעלים מחנויות הספרים ספר מאת קלמן כצנלסון ושמו " המהפיכה האשכנזית " : 
בהשוואה למה שמאיר כהנא כתב על הערבים , בספרים שלא נאסרו לפרסום הגזענות 
האשכנזית של כצנלסון מצטיירת כמעט כטוב לב אבהי ואהבת האדם . בערך באותה 
תקופה , אספו מהשוק את כל עותקיו של ספרון אחד ובו בדיחות אשכול : אחר 
כך התברר שרק עוזריו של ראש הממשלה נעלבו , לא הוא עצמו . במחצית הראשונה 
של 5791 , החליט מישהו שנזק נורא ייגרם לביטחון המדינה אם יפורסם ספרו של 
מתי גולן " השיחות הסודיות של הנרי קיסינגר " ( הוצאת שוקן ) . הספר 
מבוסס על פרוטוקולים סודיים ביותר , ששיקפו את שיטות המשא - ומתן של קיסינגר . 
הממשלה קיימה ישיבה מיוחדת , לא רק כדי לדון בדרכים לאיסור הספר , אלא 
גם כדי למנוע את פרסום העובדה שנכתב בכלל . השבוע עיינתי בו שוב : הפרק 
המתעד את פרשת פסילתו עניין אותי יותר מפרטי הדיפלומטיה של קיסינגר . יש 
ספר על פצצת האטום האסור לפרסום עד היום ; הוא לא נכתב בידי מרדכי ואנונו . 
הכלל הישן , המוכיח את עצמו שוב ושוב , מורה שאין למעשה סודות גדולים : 
זה נכון לגבי כל ארצות המערב , מאז מלחמת העולם השנייה . בעולם ללא סודות 
הסודות היחידים המעוררים תשומת לב הם אלה שממשלות שונות מנסות , באיוולתן , 
להסתיר . מה שמחזיר אותנו אל שאלתו של האיש המודאג ההוא בטורונטו , קנדה : 
למה היא עשתה את זה , הממשלה שלי . מפזרכותחמן בר - און הוא איש סימפטי 
בן 25 , חסון ורך מבע , בן להורים ייקים , פסיכולוג . הוא מרצה בכיר 
במחלקה למדעי ההתנהגות באוניברסיטת בן - גוריון שבנגב . קודם שיצא לגרמניה , 
לבחון את השפעת השואה על בניהם ובנותיהם של פושעי מלחמה נאציים , אמרה 
לו אחת מתלמידותיו , בת לאם ניצולת שואה : " שאל אותם אם בחלומותיהם עודם 
רוצים לרצוח , כפי שאני בחלומותי רוצה למות " . הוא לא שאל זאת כך , וגם 
לא הביא אתו תשובה חד - משמעית , אך על יסוד שיחותיו אתם הוא מאמין שגם 
הם רוצים למות . זה היה מחקר אקדמי . הספר שפירסם בר - און בעקבותיו מרתק , 
מפתיע ומשונה , נוגע ללב ופה ושם מביך . הוא מפתיע מפני שאין הוא ספר 
מדעי , כצפוי , אלא קובץ של ראיונות , כמו עיתונאיים , עם אנשים שרובם 
לא זוהו בשמותיהם האמיתיים : רק בן אחיו של ריינהרד היידריך , ראש " המשרד 
המרכזי לביטחון הרייך " שכלל את הגסטפו , הרשה לבר - און לזהותו ; הוא 
שחקן . היידריך הצעיר שלח את בר - און אל אחד ממיודעיו , בנו של קצין באס - 
אס שהתגייר ומתגורר בירושלים . גם הוא מופיע בספר בשם בדוי : " מנחם " . 
אחד המרואיינים התחתן עם אישה ישראלית . מרואיין אחר הוא בנו של מרטין 
בורמן , סגנו של היטלר : נזיר שפרש מהמנזר והתחתן עם נזירה שפרשה אף היא . 
את בני שיחו הראשונים מצא בר - און בדרך פשוטה : הוא פירסם מודעה בעיתון 
ורבים נענו . כמה מהם הפנו אותו לאחרים , וכך עבר מבן - רוצח לבן - רוצח , 
על פני גרמניה כולה . הראיונות מובאים בספר כפי שהוקלטו : שאלות ותשובות . 
אין " מודל " , אין " מסקנות " , למרבה המזל אין , כמעט , שימוש בטרמינולוגיה 
מקצועית - פסיכולוגית ; שיחות בין אדם לאדם . בעבר היו ישראלים שראיינו 
פושעים נאציים בגרמניה : אורי דן היה אחד הראשונים שעשו זאת ; שלמה אהרונסון , 
מחברה של הביוגרפיה על היידריך , ראיין בין היתר את אשתו . אני ראיינתי 
כמה קציני אס - אס , מפקדי מחנות ריכוז . פעם ראיינתי את אלברט שפר , 
שר החימוש והתעשייה הצבאית בממשלת היטלר ואחד מידידיו הקרובים . זה היה 
בביתו בהיידלברג , לאחר שפירסם את זיכרונותיו , שבינתיים יצאו גם בעברית . 
פתאום שאל אותי השר לשעבר מה דעתי על הרעיון שיבוא להרצות על הנאציזם באוניברסיטה 
העברית בירושלים : הוא היה רוצה מאוד לבוא , אמר . בספר של דן בר - און 
יש משהו דומה : תומס היידריך , השחקן , רוצה לבוא לישראל , להגיש ערב 
יחיד משירי היינה . הוא דיבר על כך גם עם " מנחם " , בנו של איש האס - 
אס שהתגייר ומתגורר בירושלים : " היידריך קורא היינה " , ביקש לקרוא לערב 
שלו , ושאל את " מנחם " אם יוכל לעזור לו בארגון הדבר . " מנחם " הזדעזע . 
היידריך סיפר לבר - און שדודו המפורסם לא שכח לעולם לשלוח לו מתנות ליום 
הולדתו ; בר - און תיאר אותו כנסיך הכתר . הוא הזמין את בר - און לאחת 
מהופעותיו . הוא הלך , ואחר כך ביקר את השחקן בחדר ההלבשה שלו . " אני 
מוצא אותו בוכה באחת מפינות החדר " , כתב בר - און : " הוא נופל על כתפי 
ומתחיל להתייפח וגם אני בוכה . פתאום אני חש בכובד משקלו הנורא של העבר 
הרובץ על כתפינו החלשות . זו הפעם היחידה במהלך ביקורי בגרמניה שאני בוכה 
בצוותא עם גרמני " . בר - און הרבה לתאר את מעורבותו הרגשית בשיחותיו עם 
בני הרוצחים ; בראיונות הראשונים היה מלא זעם : " עוד לא עיבדתי כראוי 
את הצורך בנקם " , הוא כותב . הוא נסע ברכבת : הוא נזקק לזמן מה כדי להתגבר 
על " הסימבוליזם הרגשי " הכרוך , לדבריו , בנסיעה ברכבת גרמנית . בהדרגה 
אימן את עצמו להיפתח כלפיהם . פה ושם , אני מתרשם , נמשך אליהם בכוח מוזר : 
אין זה רק הקסם של המגע עם ההיסטוריה : זהו קסמו של הרשע . פה ושם , 
אני מתרשם , בר - און חיפש את זהותו על הציר המייסר והמיוסר כל כך , עד 
פרוורסיה , גרמנים - יהודים - ישראלים . בנו של קצין האס - אס שבר - און 
זיהה רק בשם בדוי , " מנחם " , רואיין לא אחת בעיתונות הישראלית על דרכו 
אל היהדות , ובימים אלה שוב עלה שמו לכותרות : זהו הד"ר אהרן שאר ישוב , 
מקודם וולפגנג אנטון שמידט , אביו של אחד משני התלמידים שעברו את הגבול 
לפטרה . " בדרכי חזרה לבאר - שבע " , כתב בר - און לאחר אחת משיחותיו אתו , 
" אני מנסה להבהיר לעצמי את תחושותי : בן אחיו של היידריך ומנחם , הרב 
היהודי אל מי מהשניים אני חש קרבה גדולה יותר ? שניהם היו גלויי לב אתי , 
שיתפו אותי במחשבותיהם ובתחושותיהם האינטימיות . עם שניהם שוחחתי בשתי 
שפות האם שלי , גרמנית ועברית . אבל האחד נשאר גוי ואילו השני עבר לצד 
" שלי " , ליהדות . " האחד , שחקן , מגיש את ולטר מהרינג בדיסלדורף , 
כדי שהדור הצעיר בגרמניה לא ישכח את משורריו היהודים , ואילו השני מלמד 
יהדות לסטודנטים ישראלים באוניברסיטה . האחד הקדיש 91 שנים מחייו לשמירה 
על שם משפחתו ואילו השני ויתר עליו , לאחר מסע בן 51 שנים אל היהדות . 
האחד אוהב את הוריו , אפילו מזהה את דודו השטני בתוך עצמו , השני " לא 
יכול להרגיש דבר " בהלווייתו של אביו . האחד רווק , אין לו ילדים ; השני 
נשוי לאישה יהודיה מאלגיריה , חמישה ילדים . אינני יכול להחליט : אני 
חש קרוב לשניהם , באופן שונה לחלוטין " . יריב , בנו בן ה51 של אשתו , 
שאל אותו פעם למה זה כל כך חשוב לו . בר - און היסס מה להשיב , ואז קבע 
יריב : " אתה מחפש את התקווה . בשבילך ובשבילם " . בר - און מאשר זאת ; 
אינני בטוח שירדתי לסוף דעתו . בעוד המחקר בעיצומו , כותב בר - און , 
נפטר יריב ממחלה . פה ושם יש לי רושם שבר - און חיפש יותר מתקווה : הוא 
ניסה להביא את המרואיינים שלו לכפרה על חטא שלא חטאו . הפסיכולוג אולי יימצא 
בשיחות האלה יסודות של הזדהות עם התוקפן . בשלב מסוים לא הסתפק בר - און 
במה שאמרו לו בראיונות הראשונים אלא הזמין אותם לכעין פגישת מחזור . זאת 
היתה סיטואציה גרוטסקית : מה שאיחד אותם , בשלב הזה , לא היתה רק העובדה 
שאבותיהם נמנו עם רוצחי היהודים , אלא גם זאת ששפכו את לבם באוזני הפסיכולוג 
הישראלי . ברגע מסוים , לא ייאמן כי יסופר , נמצא ביניהם מישהו שהציע 
להקים ארגון של בני הרוצחים , דור שני . יש לי קושי עם " הדור השני " 
לניצולי השואה : אף פעם אינני יודע מי מייצגים בעיה אמיתית ומי ממסחרים 
את הבעיות האמיתיות של האחרים בצורת ספר , או סרט , או תקליט , או כרטיס 
טיסה לאיזה כנס בין - לאומי . התקשתי לסמפט את צרות הנפש של בני הרוצחים : 
מה אכפת לי , בעצם . לא אהבתי את רב המכר של פטר זיכרובסקי " נולדו אשמים " , 
שהועלה גם כהצגה בתיאטרון החאן . ספרו של בר - און ( " בהוצאת אוניברסיטת 
הרוורד ) רציני יותר , שאלותיו עמוקות יותר : אלי ויזל כתב לו שהן מובילות 
את הקורא אל סף תהום . מפזרכותחמבית הקברות הפרוטסטנטי שעל הר - ציון בירושלים 
יש קבר אשר נאמר עליו כי טמונה בו גופתו של סר ויליאם מתיו פלינדרס פיטרי . 
זה לא מדויק : רק הגוף של פיטרי הוטמן בקבר : ראשו נכרת והלך לאיבוד . 
פיטרי , אבי הארכיאולוגיה בארץ ישראל , נחשב גאון . קודם למותו ב2491 
נדברה אשתו , בחשאי , עם מנהל בית החולים הממשלתי וביקשה שראשו של בעלה 
יוסר לפני הקבורה ויושם בצנצנת פורמלין . היא רצתה לשלוח את מוחו לבדיקה 
בלונדון , כדי שמדענים יגלו את סוד גאוניותו . כך היה : הראש הושם בתיבת 
עץ שנשלחה למוזיאון הבריטי . משם אמורים היו להעבירה למחלקה הנוירוכירורגית 
של בית החולים האוניברסיטאי בלונדון . המשלוח לא הגיע : תחילה התעכבה התיבה 
זמן רב , יחד עם תיבות אחרות שלא היה אפשר לשלוח בשל הקרבות בים התיכון ; 
זה היה בימי מלחמת העולם . כשהובאה התיבה למוזיאון הבריטי , הציבו אותה 
אי - שם באחד ממרתפי הענק האגדתיים , מבלי שפתחו אותה . " ראשו של פלינדרס 
פיטרי מונח אפוא במקום שהוא ראוי לו בין שכיות העבר שחשף וחקר " , כותב 
מירון בנבנשתי בספר חדש על בתי הקברות בירושלים . הספר , " עיר המנוחות " 
( הוצאת " כתר " ) שובה לב . כ52 בתי קברות פזורים בירושלים , ליהודים , 
למוסלמים ולנוצרים , בני עדות וכתות רבות , ציבוריים ופרטיים , גדולים 
וקטנים , אזרחיים וצבאיים , פעילים ונטושים : סיפורם הוא סיפורם של החיים , 
אבל החיים , בעיר הזאת , תמיד נחשבו פחות מהמוות , אשר על כן אין כמו 
בתי הקברות לגולל את סיפורה . בנבנשתי הוא איש חומד מקרה : " בבתי הקברות 
של עיר הקודש " , כתב , " הפשוטים וחמורי הסבר , הישנים והמוזנחים במקצת , 
שוכנים בני אדם , שעמם אני חולק יותר מאשר קשרים רוחניים . כמוני , חשופים 
היו לאורה המסמא של ירושלים , וכמוני שתו ממימיה הקשים . אני מהלך בין 
מצבותיהם אבל גם בין הבתים שחיו בהם ומתחת לעצים שנטעו . לחייהם ולמותם 
נגיעה ישירה לחיי שלי " . וכך הוא מוביל את קוראיו מבית עלמין אחד למשנהו , 
מתעכב אצל המצבות ומעלה את סיפורם של הטמונים מתחתיהן , תמהונים והרפתקנים , 
מתקני עולם , הוזים וחיילים : אין עיר שכה רבים נלחמו ביניהם ונהרגו על 
השליטה בה , ובנבנשתי עובר בין קברותיהם ומהרהר על תעתועי הגורל : בבית 
העלמין הצבאי שבהר הרצל מצא את קברו של רב סמל מאיר קרמיול , יליד ברלין , 
3291 , שהוריו גלו מארצם כשהנאצים עלו לשלטון והתיישבו בירושלים ; קרמיול 
היה בין הלוחמים בקסטל . הוא שירה במנהיג הערבי עבד אל - קאדר חוסייני והרגו . 
הידיעה על מותו הזרימה לקסטל אלפי ערבים שבאו לנקום את דמו . בהתקפת נגד 
זו נהרג קרמיול . עבד אל - קאדר חוסייני קבור במרחק הליכה משם , על הר 
הבית . בנבנשתי : " החשבון נשאר פתוח : אוקיינוס של דם מפריד בין נכדיו 
של עבד אל - קאדר לבין נכדיו של דור תש"ח " . " יום אחד " , הוא כותב , 
" בסיירי בבית הקברות היווני - האורתודוקסי שבהר ציון , נתקלתי לפתע במצבת 
אבן , ועליה חקוק השם גורג אנטוניוס . האיש ( 29812491 ) היה מדובריה 
המזהירים של התנועה הלאומית הפלשתינית , ומחברו של הספר ההתעוררות הערבית 
( 7391 ) ספר שעשה אולי יותר מכל חיבור אחר להסברת עמדותיה של הלאומיות 
הערבית . מקומו של אנטוניוס בתולדות התנועה הפלשתינית היה נהיר לי היטב . 
למקרא הכתובת על קברו מצאתי את עצמי מניח יד על האבן ואומר : אהלן גורג " . 
הוא מצא את קברו של האיש שרצח את המלך עבדאללה , והוא מצא את קברם של הרוגי 
הטבח בדיר יאסין . בבית הקברות הצבאי על הר הרצל , בנבנשתי מתאר אותו , 
בצדק , כבית קברות לנערים , מצא טבלת אבן ועליה שמו של יעקב גורן , בן 
21 , הצעיר בכולם : הוא נהרג ביפו , ב8491 . גופתו לא נמצאה . בבית 
הקברות האמריקאי שבמושבה הגרמנית מצא את קברו של הרוורנד גון סטנלי גראוול . 
על המצבה חקוק שמו העברי : " יוחנן הכומר " , וכן המלים " אקסודוס 7491 " : 
סיפור . ב5491 היה הרוורנד המתודיסטי גון סטנלי גראוול בקהל מאזיניו של 
דוד בן - גוריון , באוניברסיטת פרינסטון . זה עשה אותו לציוני נלהב ועל 
כן הצטרף ל"אקסודוס " , ספינת המעפילים . כל ימיו נשאר ידיד ישראל . גולדה 
מאיר הבטיחה לו שייקבר בהר הרצל , אך אפילו הבטחתה לא פתחה את בית הקברות 
היהודי בפני גוי . " העזובה רבה מן המתים " , כתב אבנר טריינין על בית הקברות 
הזה , הפתוח בפני המתים כולם , ויש בהם מת סיני ומת אפריקאי , ויש מוסלמים 
ונוצרים ויהודים . " כולם נישאו על גלי התקווה וירדו למצולות ייאוש " , 
כותב בנבנשתי : " כולם ביקשו למצוא בירושלים חוף מבטחים , ארץ חדשה , 
חיים חדשים . עתה מלבינות מצבותיהם על אדמתה , כצדפים על חופו של ים " . 
