מרכז האו"ם ( ע"ר ) . ארגון האומות המאוחדות הודיע שלשום , כי לא ימנע 
את הפצת בול הדואר , שארגון יהודי רב השפעה הכריז עליו כעל בעל " נימה 
אנטישמית ברורה " . הבול , אחד מסדרה של ששת בולי האו"ם להדגשת המלחמה בפשע 
המאורגן , מתאר שלושה אנשים מזוקנים , חובשים כובעים שחורים , מעילים 
ארוכים לגופם ועל גבם שקים עם סחורות גנובות , ביוצאם מתוך בניין שהעלו 
באש . דובר האו"ם , פרנסואה גוליאני , אמר כי האו"ם בחן אפשרות להוציא 
את הבול מהמחזור , אולם הדבר נעשה מאוחר מדי והבול כבר הופץ . " אילו 
ביטלנו את הבול בשלב זה , היתה מכירתו משתבשת וערכו היה עולה בצורה מוגזמת . 
זאת לא יכולנו לעשות " . 
