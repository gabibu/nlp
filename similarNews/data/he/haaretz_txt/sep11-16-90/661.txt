בשבוע שעבר הודיע מיכאיל גורבצוב כי הוא נוטה לאמץ תוכנית כלכלית מהפכנית , 
שהכין בשבילו , ובשביל נשיא רוסיה בוריס ילצין , צוות מומחים בראשות הכלכלן 
הרדיקלי סטניסלב שאטאלין . בחמש שנות גורבצוב , בארבע שנות הגלסנוסט ובשלוש 
שנות הפרסטרויקה כבר נעשה שימוש אינפלציוני במושג " מהפכני " לתיאור השינויים 
בברית - המועצות . אבל לעומת השינוי הזה , אפשר להגיד ללא כל הסתייגות 
שכל השינויים האחרים היו הערות שוליים מבוטלות . תוכנית שאטאלין היא הסוף 
הרשמי והחד - משמעי של הקומוניזם בבריה"ם . היא אנטי - תיזה מרעישה לכל 
הצדקה שהושמעה אי - פעם לכלכלה הריכוזית , לבעלות המדינה על כלי הייצור 
ולאיסור הרכוש הפרטי . היא גם מביאה למעשה את הקץ על בריה"ם במסגרתה הקיימת . 
הוצאתה אל הפועל תחייב את פירוק בריה"ם והרכבתה מחדש . על - פי חזונה תבוא 
במקום בריה"ם קונפדרציה של מדינות ריבוניות לחלוטין , אשר יוכלו להאציל 
סמכויות רק אם ירצו לממשלה מרכזית במוסקווה . הקונפדרציה הזו תהיה שברירית 
ופלורליסטית אולי יותר מכל מבנה פדרלי אחר בהיסטוריה המודרנית . לעומתה , 
אפילו ארצות הברית תוכל להיחשב למדינה ריכוזית , באשר מן הקונפדרציה יהיה 
אפשר לפרוש . תוכנית שאטאלין התפרסמה ב5 בספטמבר ב"איזווסטיה " , ביטאון 
ממשלת בריה"ם . היא עוררה ביקורת זהירה מצד השמרנים במפלגה הקומוניסטית , 
ואומצה במלואה ביום שלישי בשבוע שעבר על - ידי הפרלמנט הרוסי בהנהגת בוריס 
ילצין . בפתיחת הדיון בה בסובייט העליון במוסקווה אמר הנשיא גורבצוב כי 
הוא מעדיף אותה על פני תוכנית מתונה והדרגתית , שבה תומך ראש הממשלה ניקולאי 
ריזקוב . על - פי כל הסימנים , עניין של זמן קצר הוא עד שריזקוב יגיש את 
התפטרותו . מחוץ להתפרצות אלימה לא - רגילה , או הפיכה צבאית , קשה לראות 
מה יוכל עוד למנוע את אימוץ תוכנית שאטאלין בפרלמנט הכל - סובייטי . משעה 
שתיכנס לתוקף , מתווה התכנית 005 יום לטרנספורמציה מלאה של המשק הסובייטי , 
כדלהלן : ב001 הימים הראשונים תורחב זכות הבעלות הפרטית על רכוש , ויוקמו 
מערכת בנקאית ובורסות . ב051 הימים הבאים יבוא הקץ על הסובסידיות לתעשייה 
ולחקלאות ; יפורקו רוב משרדי הממשלה המפקחים על פעילות התעשייה ; והממשלה 
תוציא אל הפועל הפרטה רחבת - ממדים של האדמות החקלאיות , של שיכונים ושל 
חברות כלכליות . ב051 ימי השלב השלישי יוסר הפיקוח הממשלתי על רוב המחירים 
ויונהגו אמצעי הגנה על הצרכנים , ובכללם קיצוב , הצמדת מחירים ותוכניות 
סעד לבעלי ההכנסות הנמוכות . ב001 הימים האחרונים ייעשו מהלכי תיקון וינוצלו 
היתרות הממשלתיות לייבוא מחו"ל , כדי לכפות הורדה של המחירים ולהביא להשקעות 
ציבוריות שיגדילו את היקף התעסוקה . ההצדקות האידיאולוגיות לתוכנית הזו מדהימות 
כמעט כמו פרטיה . המלים " קומוניזם " , " סוציאליזם " , " מרקסיזם " 
ו"לניניזם " אינן נזכרות בה אף פעם אחת . לכל היותר אפשר להגיד עליה שהיא 
סוציאל - דמוקרטית מתונה מאוד . במקרה היותר סביר , אפשר להגיד עליה שהיא 
מצע קפיטליסטי מובהק , והיא פונה אל הקפיטליזם לא רק מפני שהוא אמצעי טכני 
מוצלח יותר לניהול כלכלה , אלא מפני שהוא מוסרי יותר מכל מה שהיה עד כה 
בבריה"ם . אנחנו מביאים להלן קטעים מן המסמך ב"איזווסטיה " . התרגום כאן 
הוא מן הנוסח האנגלי , כפי שהובא בלקט היומי של העיתונות הסובייטית , המתפרסם 
על - ידי " שירות המידע לשידורים זרים " בוואשינגטון . 
