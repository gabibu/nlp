משטרת קרית - שמונה עצרה אור ליום אתמול את תושב העיר כחשוד ברצח דוד דהן , 
בן 13 , שנרצח שלשום בערב באטליז שבבעלותו , במרכז קרית - שמונה . המשטרה 
בודקת אם קיים קשר בין הממצאים שנתגלו אתמול בזירת הרצח לבין החשוד שבידה . 
איפול מלא הוטל על החקירה . דוד דהן נרצח במהלך שוד בחנותו . שודד חבוש 
כובע - גרב נכנס לאטליז והכריז כי זהו שוד . לפתע , ירה השודד לעבר יהודה 
דהן , בן - דודו של דוד , שהיה אותה שעה בחנות . הכדור פגע בקיר , ויהודה 
דהן לא נפגע . דוד זרק לעבר השודד שקית , שהכילה כמה אלפי שקלים , אך 
השודד לא לקח את הכסף . הוא ירה ירייה אחת בחזהו של דוד דהן והרג במקום . 
ניסיונות ההחיאה , שבוצעו בידי צוות של ניידת לטיפול נמרץ , עלו בתוהו . 
הרוצח נמלט מן האטליז , ויהודה דהן שרדף אחריו נאבק עמו מספר שניות אך 
הוא הצליח לחמוק . אל זירת הרצח הגיעו כוחות גדולים של משטרת מרחב הגליל , 
בראשותו של תת - ניצב רמי רהב . מאות מתושבי קרית - שמונה התגודדו עד שעות 
הלילה המאוחרות בזירת הרצח , ואתמול אחר - הצהריים ליוו את דוד דהן ז"ל 
בדרכו האחרונה . 
