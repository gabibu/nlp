גורמים ביטחוניים אמרו אמש כי ראש הממשלה , יצחק שמיר , נחוש בדעתו לפעול 
למניעת פרסום ספרו של סוכן המוסד לשעבר , ויקטור אוסטרובסקי . עם זאת , 
אמרו , כל טענותיו של אוסטרובסקי כי בכוונת המוסד לחסלו או לחטפו הן משוללות 
יסוד , ואין כוונה לפגוע בו פגיעה פיסית . בדרג המדיני נשקלה האפשרות לבקש 
מקנדה להסגיר לידי ישראל את אוסטרובסקי , אך לאחר שהתברר כי הסכם ההסגרה 
בין ישראל לקנדה אינו חל על מקרים מעין אלו , ירד העניין מן הפרק . בכוונת 
ממשלת ישראל לשגר לקנדה עורכי - דין , שיסייעו לפרקליט הקנדי , המייצג 
את ישראל בדיון המשפטי . כלי התקשורת בקנדה תהו בימים האחרונים האם מנהל 
המוסד הישראלי עסקים מפוקפקים בתחומי המדינה . אחד העיתונים אף שאל במפורש : 
" האם מתכונן הארגון , שחטף את הפושע הנאצי אדולף אייכמן ב0691 , לפעולה 
דומה גם בקנדה ? האם מעורבים אותם סוכנים ישראלים , שחטפו את טכנאי הגרעין 
מרדכי ואנונו באיטליה ב6891 , גם בפרשת אוסטרובסקי ? גורמים ממשלתיים בקנדה 
רמזו כי אם יתברר , שהמוסד הישראלי פועל באופן בלתי - חוקי בתחומי המדינה , 
יזיק הדבר ליחסי ישראל - קנדה ועלול לעורר מחאות אנטי - ישראליות . מספר 
דוברים אף הכריזו רשמית כי שום שירות חשאי זר אינו רשאי לפעול בקנדה וליהנות 
מחסינות . קפידבינלדברי אוסטרובסקי , באו בשבוע שעבר שני סוכני מוסד לביתו 
בעיירה ניפאן , שבמדינת אונטריו בקנדה , ואיימו עליו . אוסטרובסקי עבר 
מאז למקום מחבוא , וביקש את הגנת המשטרה . בימים האחרונים הוא מחליף מקומות 
לינה בטורונטו . בראיונות לכלי התקשורת אמר אוסטרובסקי , כי אם יפגעו בו 
יחשוף את רשימת סוכני המוסד , שאתם עבד . בראיון לסוכנות " רויטרס " אמר 
אוסטרובסקי כי הוא בטוח , שסוכנים ישראלים ינסו להרוג אותו או לחטפו . 
" זה רק עניין של זמן , עד שהם ישיגו אותי . מגיע שלב , שאתה פשוט הופך 
יותר מדי מטורף . כשהייתי ילד לימדו אותי , שאם אתה שותק אתה שותף למה 
שאנשים אומרים . אני מסתתר כעת , אבל אצא ממחבואי לתמוך בטענותי , לאחר 
שיוסר הצו נגד פרסום הספר " . אוסטרובסקי טען כי ישראל מנהלת נגדו מסע השמצה . 
" הם בונים שם תדמית חדשה שלי . הם יעשו כל מה שהם יכולים . אם הייתי 
כל - כך נורא , מדוע גייסו אותי ? למה שהם יגייסו פושע ? הוצאת ספרים גדולה 
בניו - יורק רכשה בימים האחרונים את זכויות הפרסום של הספר בארה"ב , והחלה 
בהדפסתו . גם אם תקבל ממשלת ישראל צו , שיאסור את פרסום הספר בקנדה , 
תצטרך לבקש צו כזה גם בארה"ב אם לא יפורסם הספר עד אז . ראש המוסד לשעבר , 
אלוף ( מיל ) יצחק חופי , שלל אתמול כתיבת ספרים על - ידי יוצאי המוסד , 
גם אם קיבלו אישור מוועדת השרים לשירותים החשאיים ומהצנזור הצבאי . " גם 
אם ניתן אישור לכתוב ספר , זה דבר שלילי . גם הצנזור וועדת השרים אינם 
יודעים בדיוק מה מזיק לביטחון המדינה , ולכן אני מתנגד בעיקרון לכתיבת ספרים . 
" דברים אלו נכונים לא רק לגבי ראשי המוסד , אלא גם לגבי פוליטיקאים , 
שקיבלו את המידע במסגרת עבודתם . מידע זה אינו רכושם , ולפעמים נגרם נזק 
בפרסומו . השירותים החשאיים נגועים בזה פחות מהפוליטיקאים . סודות , שאתה 
יודע תוך כדי עבודה , אינם רכוש פרטי שלך , ואין עליהם התיישנות . " רבים 
נאחזים בתקדים של איסר הראל , שכתב והרצה באישור . אני סבור , שאסור לעשות 
זאת . עובדה כשפונים לי ולראשי המוסד בעבר , צבי זמיר ונחום אדמוני , 
איש מאתנו אינו מגיב . בכל תגובה עלולה להיות התחלקות , שתגרום נזק לביטחון 
המדינה " . 
