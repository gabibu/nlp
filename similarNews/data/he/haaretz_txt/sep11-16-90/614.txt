" ניו - יורק ( מיוחד ל"הארץ " ) . חודשים אחדים לפני פלישת עיראק לכוויית 
הציע סדאם חוסיין לנשיא מצרים , למלך ירדן ולשליטי תימן להשתלט ביחד על 
ערב - הסעודית . כך דיווח אתמול העיתון האמריקאי " ניו - יורק פוסט " . 
לפי הידיעה , הבטיח נשיא עיראק למובארק מחצית מרווחי הנפט הסעודי ; למלך 
חוסיין הבטיח להשיב את ההגמוניה ההאשמית על ערב - הסעודית , ולהכתירו בתארים 
" השריף של חגאז " ו"מגן המקומות הקדושים " ; לנשיא תימן הציע שטחים מאדמת 
ערב - הסעודית . נשיא מצרים , חוסני מובארק , גילה פרטים על התוכנית העיראקית 
בשיחתו עם משלחת סנאטורים מארה"ב , שנועדה עמו לא מכבר באלכסנדריה . אחד 
מחברי המשלחת , הסנאטור פטריק מויניהאן , חבר תת - ועדה של הסנאט לענייני 
המזרח התיכון , סיפר : " מובארק אמר לנו כי עיראק ניסתה לגייס את מצרים , 
ירדן ותימן נגד ערב - הסעודית . לא הייתי מופתע מן המזימה הסודית " . במסגרת 
תוכניתו , הציע שליט עיראק לנשיא מצרים לאחד את צבאות שתי המדינות ולהקים 
שירות ביון עיראקי - מצרי משותף . העיתון מצטט פקידים מצריים בכירים , שהביעו 
את הערכתם כי לסדאם חוסיין היו תוכניות שאפתניות ומרחיקות לכת , אף מעבר 
לתוכנית ההשתלטות על ערב - הסעודית . לדבריהם , התכונן נשיא עיראק לנצל 
את הברית עם מצרים וירדן ואת ההסכם לשיתוף פעולה בין שלוש המדינות כמכשיר 
להקמת כוח כל - ערבי . אחד האמריקאים , שהשתתפו בפגישה עם מובארק , אמר : 
" תוכניתו של סדאם חוסיין והצעתו למצרים להשתתף בה דומות באופיין ובמטרותיהן 
לחוזה ריוונטרוף - מולוטוב , שנחתם בין גרמניה הנאצית לברית - המועצות בראשית 
מלחמת העולם השנייה " . 
