חברת דיגיטל מפתחת מחשב שיחידת העיבוד המרכזית שלו מאחדת תכונות של שתי משפחות 
מעבדים שונות . אם יצליחו מהנדסי דיגיטל בפרויקט , הנמצא עתה בשלבים ראשוניים , 
אפשר יהיה להריץ על אותו מחשב יישומים שלצורך ביצועם מקובל כיום להשתמש 
במחשבים שונים . פרטים ראשונים על הפיתוח נמסרו ל"הארץ " על ידי סגן נשיא 
חברת דיגיטל העולמית , ויין הינדל , במהלך תערוכת " דק - ויל 09 " , הנערכת 
בימים אלה בקאן שבריוויירה הצרפתית . המחשבים הקיימים כיום מתבססים על שני 
סוגי מעבדים : מעבד בעל אוסף פקודות מלא ( ) ומעבדים בעלי אוסף פקודות 
מופחת ( ) . ההבדל בין המעבדים נעוץ במספר הפעולות השונות אותן הם מסוגלים 
לבצע ובקצב העבודה . מעבדים בעלי אוסף פקודות מלא מסוגלים לבצע מספר רב 
של פקודות מורכבות במהירות מוגבלת . מעבדים כאלה מהווים את לבם של רוב 
המחשבים האישיים המוכרים כיום . מעבדים בעלי אוסף פקודות מופחת מסוגלים 
לבצע מבחר קטן של פקודות פשוטות , אך במהירויות גדולות במיוחד . מעבדים 
כאלה משמשים כיום בתחנות עבודה הנדסיות וביישומים הדורשים חזרה של פעמים 
רבות על פעולת חישוב אחת . מעבד שיוכל לעבוד בשני האופנים כאחד , יוכל להריץ 
מערכות הפעלה שונות , ובמקרה של דיגיטל את מערכת ההפעלה המסורתית של החברה , 
וי - אם - אס , ואת מערכת ההפעלה יוניקס , הכובשת מקום נרחב יותר ויותר 
בעולם המחשוב . וחשובה עוד יותר היא יכולתו התיאורטית של מעבד כזה להריץ 
יישומי וי - אם - אס במהירויות הנחשבות כיום כבלתי אפשריות . בדבריו בפתיחת 
תערוכת דק - ויל בקאן אמר נשיא דיגיטל העולמית , קן אולסן , כי " אין 
כל סיבה שמערכת ההפעלה וי - אם - אס לא תרוץ תוך שנתיים באותה מהירות של 
יוניקס " . סגן הנשיא , ויין הינדל , שהתבקש להבהיר את דבריו של אולסן , 
חשף את דבר הפיתוח , אם כי לדבריו אולי היה אולסן אופטימי מדי בהערכת הזמנים 
שלו . כמה מלקוחות דיגיטל מישראל ביקרו בשבוע שעבר בתערוכה . ביניהם אנשי 
ממשלה , מינהל מקרקעי ישראל , בנקים ומפעלי תעשייה . 
