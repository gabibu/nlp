רומא ( ע"ץ וע"ר ) . ממשלת איטליה החליטה לגרש את הסגל הצבאי של שגרירות 
עיראק ברומא . זאת בתגובה לפשיטת חיילים עיראקים על מעון השגריר הצרפתי 
בכוויית . כמו כן , הוחלט להגביל את תנועותיהם של הנציגים העיראקיים ברומא , 
שיצטרכו מעתה לבקש רשיון לתנועות מעבר למרחק של 03 ק"ם ממרכז הבירה . נמסר 
כי הנספח הצבאי ועוזריו הצטוו לעזוב את המדינה תוך 01 ימים . שר החוץ האיטלקי , 
גאני דה מיקליס , שיעמוד בראש פגישת שרי החוץ של מועצת השרים של הקהילה 
האירופית היום בבריסל , אמר כי יקרא לקהילה לנקוט בעמדה משותפת נגד עיראק . 
" בהיות איטליה הנשיאה התורנית של הקהילה האירופית , עלינו לעמוד מול 
התקרית החמורה ביותר של הפריצה אל תוך השגרירויות , אמר מיקליס . " יש 
צורך להפעיל לחץ חזק יותר , מאחר שאיני צופה שחוסיין יכנע לתנאים הנוכחיים . 
דרוש אמברגו חמור יותר " . 92 אנשי צבא ומודיעין עיראקיים אמורים להיות מגורשים 
הלילה מצרפת . הממשלה חכרה מטוס אשר יעביר אותם לרבת - עמון . בקבוצת המגורשים 
אמורים להיות שלושה אנשי שירותי המודיעין העיראקיים , ו62 טייסים וטכנאים 
שעסקו באימונים . בעל הדרגה הגבוהה ביניהם הוא קולונל . עד לפני כמה ימים 
נאסר על אנשי הצבא העיראקי לצאת מצרפת . ארבעה טייסים עיראקיים שניסו לצאת 
מצרפת לירדן נתפסו על ידי השירותים החשאיים הצרפתיים . אתמול נמשכו ההכנות 
של הכוחות הצרפתיים האמורים להיות מועברים למפרץ הפרסי . הכוחות יכללו 000 , 
4 לוחמים , מטוסים , מסוקים , טילים ועוד . כעת נראה כי אחרי הסערה שפקדה 
את פאריס שלשום , נרגעה במידה רבה האווירה וברור כי למרות משלוח הכוחות 
למפרץ , מבקשת ממשלת צרפת להמנע מפעולה אופנסיווית . 
