כמה מראשי עיירות הפיתוח דורשים להפסיק את מה שהם מכנים מחול השדים ופרסומים 
מגמתיים נגד שר הפנים אריה דרעי ואנשי משרדו . ראש מועצת מעלות המשמש גם 
כסגן יו"ר פורום עיירות הפיתוח , שלמה בוחבוט , אמר כי שר הפנים חולל בהן 
מהפכה , וכעת ישנם גורמים שונים המנסים להכפיש את שמו ולפגוע בתדמיתו בציבור . 
" אנחנו לא רוצים להתערב בחקירה משטרתית , אבל לצערנו השיטה פעלה 24 שנה . 
כיוון שאין כוח לממשלה לחוקק חוק , שלא מעבירים כספים יחודיים דרך משרד 
הפנים , משרד הדתות וועדת הכספים לוקחים שר ותולים וצולבים אותו בכלי 
התקשורת , וכולם יושבים בשקט ושותקים " , אמר . ראשי עיירות הפיתוח התומכים 
בשר הפנים מתכוונים לפגוש בימים הקרובים את הרב עובדיה יוסף כדי לדרוש ממנו 
שיפר את שתיקתו בפרשה זו , ושיתבע את הפסקת הפגיעה בשר הפנים . 
