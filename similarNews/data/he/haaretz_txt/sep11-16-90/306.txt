מקרי מוות מסרטן הריאה בישראל מדי שנה . זאת , בהנחה שהגז נמצא בארץ בהיקף 
ובריכוז הממוצע כמו בארה"ב ובמדינות אחרות בעולם בהן נערכו סקרים לבדיקת 
השפעתו . דברים אלה אמר אתמול ד"ר יאיר שמאי , מנהל המחלקה לבטיחות קרינה 
במרכז למחקר גרעיני בנחל שורק , במסגרת מסיבת עתונאים שנערכה בבית סוקולוב 
בתלאביב . במסיבה השתתף גם יצחק פרנקנטל , מנהל חברת אי - טי - אם המבצעת 
בישראל , יחד עם המרכז למחקר גרעיני , בדיקות לגילוי ראדון . ד"ר שמאי 
הסביר , כי ראדון הוא גז רדיואקטיווי הנמצא בריכוזים שונים בכל קרקע . 
הוא נוצר כתוצאה מהתפרקות רדיום , שהוא עצמו חומר רדיואקטיווי חזק הנוצר 
מהתפרקות אורניום . בהיותו חומר רדיואקטיווי פעיל , מתפרק הראדון למרכיבים 
אחרים הפולטים קרינת אלפא . מרכיבים אלה , בהגיעם לריאות עם האוויר הננשם , 
פולטים קרינה שעלולה לגרום לשיבושים בצופן הגנטי של תאי הריאה ולפגוע בחלוקתם 
בצורה שתוביל להתפתחות סרטן הריאה . תהליך הדגירה של סרטן זה עלול להימשך 
כעשר שנים . לפי ממצאי הסקרים בארה"ב , נפגעים מדי שנה מסרטן הריאות , 
שגז הראדון תרם להתפתחותו , כ04 איש מתוך מיליון . ראדון הוא גז חסר צבע , 
טעם וריח , הנוטה לבעבע ממעמקי האדמה דרך סדקים באדמה ולהצטבר במרתף במקלט 
ובקומות הקרקע בבית . רמת הריכוז הנחשבת לתקנית ובטוחה , על - פי התקן 
שהוצע על ידי ד"ר שמאי ומחלקתו , מגיעה ל001 יחידות בקרל למ"ק . מתוך כ08 
בדיקות שנערכו עד כה בארץ נמצא , כי ב%42 מהמקרים היה ריכוז הראדון גבוה 
מהמינימום המומלץ . הריכוז הגבוה ביותר בארץ הגיע ללמעלה מ000 , 7 בקרל 
למ"ק . הדוברים הסבירו , כי ברגע שמבנה יושב על סלע ללא סדקים , יישאר 
הראדון כלוא ולא יפעפע לתוכו . גם אם קיימים סדקי קרקע , אבל רצפת הבית 
אטומה היטב , לא יחדור הגז פנימה . במקרים של ממצאים שמעל לסף הסיכון , 
יש לבצע איטום . יצחק פרנקנטל הסביר כי הבדיקות נעשות בכל חדר בבית במשך 
כשלושה ימים , במכשור הסופח את הגז . בדיקה כזו עולה 28 ש"ח פלוס מע"ם 
לכל חדר . אם הממצאים הראשוניים מראים על רמת ריכוז גבוהה , נעשית בדיקה 
ממושכת של שלושה חודשים בשיטה יותר משוכללת . 
