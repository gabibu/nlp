היום בצריף שוודי הממוקם בלב אזור הווילות של כפר שמריהו , שאותו קנתה עם 
בעלה בראשית שנות ה05 . ראובן אלוני היה אז עוזב קיבוץ וממונה מטעם משרד 
החקלאות על אדמות נפקדים ואילו שולמית , תל אביבית במקור , סיימה את לימודיה 
בסמינר בית הכרם . תחילה הם חשבו לעבור להתגורר בצהלה , שהוקמה מחוץ לתל 
אביב כשכונה חדשה של אנשי צבא קבע ומחיריה היו נמוכים , אלא שגם בשביל בית 
בצהלה לא הספיק להם הכסף . כך הגיעו לכפר שמריהו , שהיה אז מקום נידח . 
בקושי רב הצליחו לגייס 005 , 2 לירות , ועם חברים טובים הובילו את הצריף 
חלקים - חלקים ממחסני הסוכנות בתל אביב אל שדה הבור שבכפר , ואחר כך הרכיבו 
אותו . בתקופה הראשונה לא היו בו לא מים ולא חשמל והגישה אליו היתה דרך 
שביל עפר צר . החברים היו מתלוצצים על חשבונם ולא האמינו שיישארו שם זמן 
רב . הצייר איצה ממבוש מעין הוד , ידיד קרוב של בני הזוג , היה מקנטר 
את משה דיין , שהיה אז שר החקלאות , ואומר לו : " איך זה אתה נותן לאלוני , 
ראש מנהל מקרקעי ישראל , להתגורר בצריף ? " אלא שיותר מאוחר שינו החברים 
את דעתם , בעיקר בימי הצנע , כאשר הגינה הניבה עגבניות , בוטנים ואחר 
כך עצי פרי , והם היו באים לעזור בעידור ובעישוב . קפמאפרקשטחו המקורי של 
הצריף היה פחות מ08 מ"ר והכיל מטבח , חדר מגורים , שני חדרי שינה , מקלחת 
ושירותים . כשהמשפחה התרחבה , סגרו ראובן ושולמית מרפסת קטנה והפכו אותה 
לפינת עבודה . שנים רבות אחר כך , כשהבן הבכור דרור התחתן , הוסיפו לבית 
שני חדרים . אחר כך , כשדרור ואשתו חיפשו דירה , החליטו שולמית וראובן 
לבנות להם בית על חשבון חלק מהגינה וחלק מעצי הפרי , וכך הוצמדה וילה דו - 
קומתית מהודרת אל הצריף הפשוט . אלוני נוהגת להתבדח בנושא ואומרת בהומור 
אופייני : " אצלנו במשפחה זה כמו אצל האיכרים בימי קדם , שהיו משכנים 
את ילדיהם בביתם ועוברים בעצמם להתגורר בלול " . לדבריה , לא פעם היתה להם 
אפשרות לקבל משכנתא והיו פיתויים רבים לעזוב , אבל הם תמיד הרגישו שמשהו 
עמוק קושר אותם למקום . פרט לתוספת בנייה זו , לא השתנתה כמעט צורתו של 
הצריף ב04 השנים האחרונות ; זהו מבנה חד - קומתי מלבני , שעליו גג רעפים 
חום - אדמדם ובחזיתו עצי דקל וכדים ערביים , שאוירו וקושטו על - ידי בעלת 
הבית . מאחוריו משתרעת גינה רחבת ידיים . ראובן ושולמית שתלו בה דשא משובח , 
עצי אשכוליות , מנגו , אבוקדו , פרחי פטוניות , כריזנטמות , אסתרות 
ושושנים והיהלום שבכתר תפרחת ענקית צהובה של נר לילה שפעמיים בשנה , פעם 
באביב ופעם בסתיו , נפתחת בלילה ופורחת ליום אחד . במרכז הדשא עומד פסל 
ברזל של דון קישוט על סוסו האביר , שאותו קיבלה אלוני במתנה מפסל אלמוני 
בן קיבוץ , שהעריך את מלחמתה בטחנות הרוח . שלושת הבנים , דרור , כיום 
קצין בחיל הים , אודי , אמן , ונמרוד , בעל תואר דוקטור באוניברסיטת 
קולומביה ומרצה לפילוסופיה במכללת בית ברל , הלכו לגן הילדים " דבורה " , 
אחר כך חצו את השדות והפרדסים בדרכם לבית הספר שבמושב רשפון הסמוך . אלוני 
אומרת כי השעות היפות שלה בחיק המשפחה , כאשר היתה עושה אתנחתה בין הוראת 
האזרחות בבית הספר תיכון עירוני א לבין ספרי המשפט והעבודה בכנסת . בני 
המשפחה היו מתקבצים סביב מקלט הרדיו העתיק בסלון ומאזינים לתסכיתי הבלש פול 
טמפל . פעם - פעמיים בשנה היו לוקחים את הצידנית , את שק השינה ואת האוהל 
ויוצאים לקמפינג על שפת הים . אלוני מודה שעקב עיסוקיה הרבים , לא היה לה 
אף פעם את הזמן הדרוש לתכנן ולסדר את צריפה מבפנים . חדר האורחים נותר צנוע 
גם אחרי 04 שנה ומלבד טלוויזיה צבעונית ישנה , קומפקט - דיסק ומזגן מפוצל , 
אין בו דברי מותרות . עם הזמן נוספו לבית חפצים שנקנו בשוק הפשפשים או במכירות 
תכולת דירות של אנשים שעזבו את הארץ , וכן מזכרות וחפצים מטיולים שעשו בחו"ל ; 
ביניהם שולחן עבודה כבד העשוי עץ חום כהה , כיסאות מקושתים , שטיחים ערביים , 
ספות מזרחיות רומנטיות עטויות קטיפה , פוחלצי ציפורים , כיסאות מרופדים 
ברקמה מעשה ידי שולמית , מזכרות קטנות ממקומות אקזוטיים כמו פסלונים מנפאל , 
כלי נגינה עשויים מדלעת מברזיל ורומח אפריקאי מחודד . הספריה שממול נבנתה 
על ידי שולמית בשיטת " עשה זאת בעצמך " , ועליה מבחר מרשים ומגוון של ספרים : 
רומן גארי , עמוס עוז , אלתרמן , עגנון , וולטייר , רומנים בלשיים 
של אגאתה כריסטי , תלמוד בבלי , משניות , מסכתות , דיני נזיקין , אפלטון , 
ניטשה , ישעיהו ליבוביץ . הקירות שמסביב מכוסים בציורים מקוריים : רישום 
בשחור - לבן של אורי ליפשיץ , יונת שלום של מרסל ינקו , ציור שמן ענקי 
על בד של הבן אודי , ציורים של תומרקין , רן שחורי ואביבה מרגלית . על 
התקרה תלוי פוחלץ של זרזיר שנפח את נשמתו בגינה , ולידו פוחלץ של נץ שמצאו 
אותו מת באחד מהטיולים שעשו לנגב . בכניסה עומד כיסא ספרדי מסוגנן , המסדרון 
והמטבח מכוסים בכתובות יהודיות עתיקות ובצלחות ארמניות מאוירות , ובמטבח 
הגדול לבני קרמיקה בצבע חמרה וארונות לבנים משולבים בפיסות עץ כהה . חדרי 
הילדים משמשים היום את הנכדים הבאים לבקר . חלק נכבד מזמנה של אלוני מוקדש 
לטיפוח הגינה ולהליכה למועדון הספורט המקומי שבו היא שוחה , משחקת טניס 
ועושה התעמלות . היא אוהבת לשמוע מוסיקה ולקרוא ספרות טובה , לאחרונה קראה 
תרגום חדש של " הר הקסמים " מאת תומאס מאן ואת " מר מאני " של א . ב . 
יהושע . על האכסדרה המרוצפת , ניצבים שולחן כפרי לבן וכיסאות . כאן אוהבת 
אלוני לשבת בין הערביים , ולשוחח על כוס בירה עם חברתה הטובה הקבלנית שושנה 
טפרסון . על מצבה האישי ובדידותה מאז פטירתו של בעלה ראובן לפני כשנתיים , 
קשה לה לדבר . אל בית הקברות של כפר שמריהו , שנמצא לא הרחק מהצריף בסמוך 
למסילת הברזל תל אביב - חיפה , היא מגיעה רק בלוויית הבנים ולא לעתים קרובות . 
לדבריה , יש שם שלושה קברים , של הוריה ושל ראובן , וטוב שהם קבורים 
במקום זה ולא במקום אחר , שעליו לא השתלטו עדיין הרבנים האורתודוקסים . 
לדבריה , זה בית הקברות היחיד בארץ שבו קוברים את האנשים בתוך ארון . אלוני 
מספרת שלא רק היא , אלא גם בנה אודי ומשפחתו מהווים לעתים קרובות מטרה לקללות 
ולאיומים טלפוניים ואפילו פיסיים , מצד חרדים אלמונים . הם מגיעים לא אחת 
אל שער הבית ולעתים אפילו נכנסים פנימה , ואז יש צורך להזעיק את המשטרה . 
פעם אחת הגיעו אפילו הרב כהנא ותומכיו להפגנה מול ביתה וגרמו לכניסה לבית 
נזק רב . השאלה מדוע בחרה להמשיך ולהתגורר בבית בגפה גם היום , לאחר שראובן 
נפטר , ולא עברה לבית מודרני בכפר שמריהו או בהרצליה פיתוח , נראית לאלוני 
טריוויאלית ומיותרת . לדבריה , לא חסר לה מאומה , ויש לה שכנים וחברים 
טובים , משפחה תומכת ואיכות חיים . תמיד היתה שמחה בחלקה . 
