" הקרח נשבר והיחסים בין שתי המדינות חוזרים להיות כמו בין בעלות ברית " . 
כך תיאר שר חוץ דוד לוי את מערכת היחסים שנוצרה עם סיום ביקורו בניו יורק 
ולאחר שיחותיו עם מזכיר המדינה גימס בייקר ונשיא ארה"ב גורג בוש . לוי נפגש 
עם כתבים ישראלים ביום ששי בסוויטה שלו במלון " פלזה " במנהטן . הוא אמר 
כי משיחתו הארוכה עם בייקר הוא מסיק , כי קיים בצד האמריקאי רצון לקיים 
ולטפח ערוץ הידברות עם ישראל ובה בעת להתייעץ ולתאם עימה מראש , צעדים והחלטות 
הנוגעים לאזור . מצאתי בוואשינגטון הכרה בחשיבותה ומרכזיותה של ישראל , 
אמר שר החוץ וזהו שינוי בתפיסה כאילו לא נוח להתייעץ עם ישראל . " החלטת 
ישראל לשמור על פרופיל נמוך , זכתה לשבחים מפי הנשיא ומזכיר המדינה " , 
הוסיף לוי , " אבל פרופיל נמוך אין פירושו שישראל איננה במרכז הזירה ושעליה 
אין איום ושעימנו לא מתייעצים ולא דנים " . השר לוי אמר כי הטיעון הישראלי 
לפיו יש לשאת ולתת עם מדינות ערביות על שלום הוא כיום מובן יותר בואשינגטון 
ויש רצון אמריקאי לפעול בכיוון זה . לגבי עתידו של יאסר ערפת במשא ומתן , 
אמר השר : " הבהרתי לאנשי שיחי בוואשינגטון כי לא יתכן שאדם שהתייצב נגד 
מדיניות ארה"ב במשבר הנוכחי , יצא נשכר . בניגוד לאופטימיות בהתבטאויות 
קודמות שהשמיע בוואשינגטון בנושא מחיקת חובות לישראל והסכמה על אספקת טילי 
פטריוט , נשמע דוד לוי ביום ששי מסוייג וזהיר בנושאים אלה . בקשר לאפשרות 
שארה"ב תשמוט את חובותיה של ישראל , אמר לוי כי הוא מקווה שנושא זה יידון 
ויוכרע בעת ביקורו של שר האוצר מודעי בוואשינגטון בחודש הבא . שר החוץ סירב 
להשיב לשאלה בדבר אספקת טילי פטריוט . " יש נכונות מצד המימשל ללכת לקראת 
ישראל בנושא של נשק חדיש , כולל טילי פטריוט " , אמר . בשאלת אישור ערבות 
של 004 מליון דולר כסיוע לקליטת עולים מבריה"ם , אמר לוי כי נוסחה סופית 
שתאפשר קבלת הסכום תגובש בימים הקרובים בדרג של שגרירויות . את יום השבת 
הקדיש לוי למנוחה והיום בצהרים יסע לברוקלין , לפגישה עם האדמור מלובביץ . 
מחר בבוקר יופיע בפני מנהיגים יהודים חברי ועידת הנשיאים . יו"ר ועדת הכספים 
ח"ך אברהם שוחט ( מערך ) , שיגר בסוף השבוע מכתב אל שר האוצר יצחק מודעי 
ובו ביקש לברר האם ישנו תיאום בינו לבין שר החוץ דוד לוי , לאחר שלוי ביקש 
ממזכיר המדינה האמריקאי בייקר לבטל את החוב של ישראל לארה"ב . שוחט מבקש 
לדעת האם בדרגים המקצועיים במשרד האוצר התקיים דיון בסוגיה זו , והאם ביטול 
החוב הוא המהלך הנכון . שוחט מציע לבדוק אפשרות לניצול המצב הגיאופוליטי 
וקליטת העולים , על מנת לבקש מארה"ב מענק מיוחד למשך ארבע השנים הבאות . 
