במסגרת הרפורמה במיסוי היחיד , שנכנסה לתוקפה באחד ביולי 0991 , בוטל בין 
היתר הפטור במס על מתנות לעובדים , לרבות שי לחגים . גם לפני הרפורמה 
היה סכום המתנות הפטור ממס מוגבל , ובמחצית הראשונה של שנת 0991 הוא הסתכם 
ב25 ש"ח לעובד . מאחר שהרפורמה חלה ממחצית שנת המס , התקין נציב מס ההכנסה 
הוראות מעבר לחישוב הפטור השנה . הוראות אלה קובעות , שסכום המתנות שהיה 
פטור ממס במחצית הראשונה של השנה יוקפא , וייהפך לפטור שנתי . לאחר פרסום 
ההוראות התברר שחלק מהמעסיקים נתנו בפועל לעובדיהם שי עוד בתקופת פסח , 
בסכום העולה על 25 ש"ח , מתוך ציפייה שהפטור השנתי יהיה לפחות כפול . המעסיקים 
גם לא שילמו בזמנו את המס על ההוצאה העודפת , בהסתמך על הנוהג לפיו חובה 
לשלם מס רק אם עולה סכום ההוצאה על הפטור השנתי הכולל . לפיכך , אילו לא 
בוטל הפטור , היה עליהם לשלם מס רק אם השי לראש השנה ביחד עם השי לפסח היו 
עולים על סכום הפטור השנתי . כדי למנוע תשלום מס רטרואקטיווי במקרים כאלה , 
נתן הנציב זכות למעסיק לקבל פטור שנתי מוגדל של 401 ש"ח לשנת המס 0991 , 
בתנאי שכל הסכום הוצא בפועל בחציה הראשון של שנת המס , ובתנאי שהמעסיק 
יבחר בברירה זו לגבי כל עובדיו . הוא יצטרך לשלם מס על כל סכום שיתן כשי 
בחציה השני של השנה . מי שלא יבחר בברירה זו , יוכל להשלים את ניצול הפטור 
עד 25 ש"ח בלבד , אם המתנות שנתן במחצית הראשונה של השנה טרם הגיעו לסכום 
זה . מודגש שבשום אופן אין לתת מתנות רטרואקטיווית , והפטור המוגדל עד 
401 ש"ח לשנה חל רק על ההוצאות ששולמו בפועל עד סוף יוני 0991 . למניעת ניצול 
ההוראה לרע יחויבו המעסיקים לציין בריכוז השנתי של המשכורות את המועד לניצול 
הפטור . סידור דומה של הכפלת הפטור , בתנאי שנוצל כולו במחצית הראשונה 
של השנה , הונהג גם לגבי הנחות לעובדים על רכישת טובין מהמעסיק , והנחות 
מריבית על הלוואות לעובדים . חוק הביטוח הלאומי מסתמך אף הוא על מס הכנסה 
לצורכי מתן הפטור מדמי הביטוח על הטבות מסוימות לעובדים . לכן , כל סכום 
שהוציא המעסיק על שי לחגים או הנחות כאמור , העולה על הפטור שנקב לצורכי 
מס הכנסה , חייב גם בדמי ביטוח לאומי ודינו כדין משכורת לעניין זה . 
