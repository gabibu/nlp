וארשה ( ע"ר ) . נשיא פולין וויצך יארוזלסקי , ויתר על תוכניות לביקור 
רשמי בארה"ב בחודש הבא , ופרשנים רואים בכך סימן שהוא עומד להתפטר בקרוב , 
נוכח הלחץ הגובר והולך בפולין להנהגת שינויים פוליטיים מרחיקי לכת . דובר 
משרד הנשיאות שהודיע על הביקור המתוכנן בחודש שעבר , אמר אתמול לכתב רויטר 
כי יארוזלסקי למעשה טרם נענה להזמנת הנשיא גורג בוש לבקר בוואשינגטון , 
ולא נעשו הכנות ממשיות לביקור כזה . יארוזלסקי הודיע במקום זאת כי הוא מוכן 
להתפטר , אם הפרלמנט יביא לבחירתו של פרלמנט חופשי ראשון ויקיים בחירות 
לנשיאות . הפרלמנט הפולני עומד לקבל החלטה בעניין זה בשבוע הבא . 
