( ע ) . שופט שלום בבאר שבע מתח אתמול ביקורת על אופן עבודתה של רשות 
השידור וקבע , שהיא הטרידה אזרח במשך שנים ובסופו של דבר עיקלה את מקלט 
הטלוויזיה שלו בלא זכות . השופט יואב בירון ציווה על רשות השידור לפצות 
את האזרח בסך 000 , 3 ש"ח והורה למזכירות בית המשפט להעביר העתק מפסק הדין 
למבקרת המדינה . הפרטים התבררו בתביעה על סך 000 , 5 שקל שהגיש נגד רשות 
השידור , אזרח בשם עזריאל חגיז מבאר שבע , בבית הדין לתביעות קטנות . 
לטענת התובע שילם את אגרת הטלוויזיה מראש מזה שנים , אך בחמש השנים האחרונות 
תבעה ממנו רשות השידור לשלם את האגרה , כשבכל פעם הוא מציג קבלות על התשלום 
מראש שביצע . בהמשך סיפר חגיז כי לאחר שרבו מספר הפניות מצד אנשי הרשות , 
הובטח לו כי לא יוטרד יותר . ואכן במשך שנה אחת לא היתה אליו שום פנייה 
מצד הרשות , אך בשנה שלאחריה חזרו ההטרדות מדי שנה . לפני שלושה חודשים 
הופיעו לטענת עזריאל חגיז נציגי הרשות בביתו , וביקשו לעקל את מכשיר הטלוויזיה 
שלו . בבית שהתה באותה עת רק בתו הנשואה , שאינה מתגוררת בדירה . חרף 
בקשותיה להמתין עד למציאת אישורי תשלום האגרה , עיקלו אנשי רשות השידור 
את מקלט הטלוויזיה של אביה . עזריאל חגיז נאלץ להפסיד שני ימי עבודה , כדי 
למצוא את הקבלות , שמאשרות כי אכן שילם את אגרת הטלוויזיה ורק לאחר שהציגן 
ברשות השידור , הוחזר לו המקלט . בעקבות זאת הגיש תביעה נגד רשות השידור 
בבית הדין לתביעות קטנות . פרקליטות מחוז הדרום טענה להגנת רשות השידור , 
כי נפל שיבוש ברישום שמו ומספר הזהות של התובע ברישומי המחשב , וכי טעויות 
מסוג זה יכולות לקרות במוסד ציבורי גדול , ולכן אין מקום לפצות את האזרח . 
בפסק דינו מתח השופט בירון ביקורת חריפה על גישתה זו של רשות השידור . " בית 
המשפט דוחה טענה זו , אחרת יהיה האזרח הפקר ונתון לחסדי הרשויות , ללא 
מגבלה . בהתנהגות הנתבעת נגרמו לתובע הטרדות במשך שנים . במקום שהאזרח 
יוכל לבדוק אצל הנתבעת את אמיתות הרישום של תשלומי האגרה ולהסתמך עליו , 
הוא נדרש להחזיק בקבלות במשך שנים , כדי להוכיח את חפותו וגם בכך לא די . 
הנתבעת באה יום בהיר אחד ולוקחת את מכשיר הטלוויזיה מבית התובע ללא זכות 
חוקית " , נאמר בפסק הדין . השופט קבע פיצוי לטובת התובע בסך 0003 , ש"ח 
בתוספת ריבית . 
