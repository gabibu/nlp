ביום ראשון השבוע ציינו תושבי מחנה הפליטים דהיישה , ליד בית לחם , בפעם 
ה33 את יום פרוץ האינתיפאדה , אבל הפעם בלי תנופה ובלי התלהבות . 000 , 
1 ימי ההתקוממות הפלשתינית לא היטיבו עם 000 , 51 התושבים , כולם פליטים 
מהכפרים א - סיפלה , זכריה , דיר רבאן , עגור , וולגה , בית - נטיף , 
אל - קבו ועוד כפרים באזור רמלה ובית גוברין . הסתבכות האינתיפאדה מתבטאת 
אצל תושבי דהיישה במפלס הגדר המקיפה את המחנה , הנושק לכביש הראשי ירושלים - 
חברון . לפני פרוץ ההתקוממות חסם הצבא את הסמטאות המובילות אל הכביש בחביות 
שמולאו בטון . אחר - כך הוקמה גדר , לעצור את מטחי האבנים שטיווחו הצעירים 
לעבר מכוניות המתנחלים . מאז הוגבהה הגדר וחוזקה כמה פעמים . לא מכבר 
נסעתי באחד הלילות אחרי אוטובוס אגד שעשה את דרכו מקריית ארבע לירושלים , 
וסלע ענק שנועד לאוטובוס חלף סנטימטרים אחדים מהשמשה הקדמית של מכוניתי . 
עכשיו הגדר גבוהה כל - כך , שהצעירים אינם מסוגלים ליידות את האבנים בכינון 
ישיר , אלא רק במסלול קשתי מעליה , כמעוף פגז המרגמה , והנהגים יכולים 
לנסוע בבטחה ולפתוח לרווחה את חלונות מכוניתם . האבנים עלולות לפגוע רק 
בגג המכונית , וזה כבר פחות מסוכן . באחרונה כיסה הצבא את הגדר הגבוהה 
בפח גלי לכל אורכה . יריעת הפח מסתירה את הכביש מעיני התושבים , או את 
המחנה מעיני החולפים בכביש , תלוי בנקודת מבטו של המסתכל . " הנוסעים 
בכביש מסתכלים עלינו כמו על קופים בכלוב . רק חסר שיזרקו לנו קצת בוטנים " , 
אומר תושב המחנה . הכניסה של הולכי הרגל למחנה היא דרך שער ברזל מסתובב , 
דוגמת שערי איצטדיון בלומפילד ביפו ( זו הסיבה שנוהגים לכנות את הכניסה 
לדהיישה " שער בלומפילד " ) . קל לפקח על הנכנסים והיוצאים דרך הפתח הצר , 
וגם ביום ראשון , כשנכנסו למחנה , ניצב מול הפתח גיף צבאי ובו חייל וחיילת , 
שצפו עלינו בעניין . קפמאבינהנוכחות החיילית בדהיישה נותנת את אותותיה גם 
על קירות הבתים . כדי להתמצא טוב יותר בסמטאות המחנה העניקו להם חיילים 
שמות בעברית , שצוירו בתרסיס - צבע . פלשתינאי שלא ידאג למחוק סיסמאות 
לאומיות מקירות ביתו עלול להיקנס ב000 , 3 שקל , גם אם אינו אחראי לרישום 
הכתובת . את הסיסמאות בעברית איש אינו דואג להסיר . בתים רבים בדהיישה , 
להבדיל ממחנות הפליטים בעזה או בגנין , נוחים ומשרים תחושה של רווחה יחסית . 
תושבים הוסיפו חדרים , בנו קומה שנייה ונטעו בחצרות עצי פרי ופרחים . 
בבית דו - קומתי מרווח מתגורר מוחמד נעים אבו - עקר , בן 91 , " גיבור 
אינתיפאדה " . ב88 . 8 . 6 , בשיא ההתקוממות , נפצע קשה בבטנו מיריות 
של חיילים והרופאים נאלצו לכרות את מעיו . גופים לאומיים גייסו כסף ושלחו 
אותו לטיפול רפואי בארה"ב . כעבור חודש חזר אבו - עקר למחנה והתקבל בכבוד 
גיבורים . התאוששותו המפתיעה חיזקה את ההילה סביב הצעיר , שהיה מוכר 
כפעיל בחזית העממית עוד לפני פציעתו . בבית אבו - עקר , כמו בכל בית פלשתיני , 
עוסקים לסירוגין בסדאם חוסיין ובאינתיפאדה . צעיר אחד מספר על חיילים שנכנסו 
לביתו וטענו כי זרק אבנים . הוא הכחיש את טענת החיילים , אבל תוך כדי דין 
ודברים צחקה אחת מילדות השכנים , דבר שעורר את זעמו של החייל והוא הורה 
לו לצאת החוצה . בבית נשארו אישתו והתינוקת , בת שלושה חודשים , אך זה 
לא מנע מהחייל לזרוק לתוך הבית רימון גז מדמיע . " והכל בגלל שהילדה צחקה " , 
מסכם הצעיר . אחר מספר על סגנון החיפושים של החיילים המופקדים על הכניסה 
למחנה . " אחרי שאתה חוזר מיום עבודה מצמידים אותך לקיר כמו פושע ועושים 
חיפוש על הגוף עם הרגליים שלהם , ככה בזלזול . להשפיל את הכבוד " . מכאן 
גולשת השיחה באופן טבעי למשבר במפרץ . " אתם אומרים כל הזמן שמדינות ערב 
גרועות , שאין בהן דמוקרטיה ושהן מדכאות את אזרחיהן . אבל אתם יותר גרועים 
מכולם . הממשלה שלכם היא חבורה של כנופיות " , אומר אחד הנוכחים בערבית , 
ומוסיף משפט גנאי על ממשלת ישראל בעברית משובשת : " צבא של הגנה " . רק 
הוא מבין את הקונוטציות המדויקות המתקשרות בעיני רוחו עם המושג . אולי התכוון 
להעניק לו משמעות דומה לזו שנותן הישראלי למושג " כנופיות " . אולי התכוון 
דווקא לארגונים הפורשים אצ"ל ולח"י , הנחשבים בחברה הפלשתינית חבורות - 
טרור רצחניות . אחרי שתיקה קצרה הוא מוסיף : " אני מקווה שסדאם חוסיין 
יבוא ויכה את ישראל . קודם יכה במדינות ערב ואחר - כך בישראלים " . כשהוא 
מסיים את דבריו הנוכחים אומרים , כמו בתפילה חרישית , " אינשאללה " , 
אם ירצה אלוהים . הבעת המשאלה הפוליטית לחורבן ישראל אינה סותרת את קבלת 
הפנים הידידותית שזכינו לה . גם זאת אחת מסתירות המציאות באזור . . לתושבי 
מחנה הפליטים דהיישה ייצוג בולט במניין הנפגעים , העצורים המנהליים והביטחוניים , 
בסטטיסטיקת ימי העוצר , הפשיטות , הסריקות הליליות וההתנגשויות . חמישה 
מבני המחנה נהרגו במהלך ההתקוממות . אחד מהם , טוען צה"ל , נפגע בעת 
שהכין כלי נשק מאולתר . נתון אחד עשוי להפתיע : בזמן האינתיפאדה לא נרשם 
בדהיישה אפילו מקרה אחד של חיסול משתף פעולה עם ישראל . לא שאין חשודים . 
כרוזים שהופצו באזור בית לחם בשבועות האחרונים אף נקבו בשמותיהם של משתפי 
פעולה באזור , ביניהם 41 מאנשי דהיישה . התושבים במחנה נקראו להישמר מהם 
ולנתק עמם מגע , אך הכרוזים לא קראו לרציחתם . קשה להסביר את הדבר . ייתכן 
כי המשפחות החשובות במחנה , שמוצאן ממספר כפרים מצומצם באזור בית גוברין , 
הסכימו לא לפגוע באלה שסרחו . ייתכן כי הקרבה לבית לחם הנוצרית , הדומיננטיות 
של פעילי החזית העממית , והשפעות סביבתיות נוספות , עיצבו דפוס התנהגות 
שונה . את דהיישה פקדו משלחות שמאל וקבוצות ישראליות לדו - שיח עם פלשתינאים 
יותר מכל מחנה פליטים אחר בגדה . זה המחנה היחיד שבו עיתונאי ישראלי יכול 
להסתובב בלא חשש , גם אם לא תיאם את ביקורו עם איש - קשר מקומי . לא תמיד 
נהגו אנשי דהיישה בסובלנות . מדהיישה יצאו רוצחיו של מסלם שאהין , תושב 
הכפר השכן ארטאס , שהיה דמות מוכרת בקפה טעמון בירושלים ונחשד בשיתוף פעולה . 
טוענים גם כי רעולי - הפנים שתקפו את אחיה של עביר מטאר , המאהבת הערבייה 
של הקצין הישראלי , הסרן אבי מארק , היו בני דהיישה . אותם אנשים הניחו 
גופת כלב ערופת - ראש על מפתנה של המאהבת מבית גאללה . קפמאבינאחד התושבים 
ששמו הוזכר בכרוזים כמשתף פעולה הוא סעדי אבו - לבן . עכשיו הוא מסתתר , 
כי אינו סומך על סובלנותם של בני דהיישה . בכל תקופת האינתיפאדה התבלט 
אבו - לבן כפעיל לאומי נמרץ , שהנהיג את כל ההפגנות הגדולות . אבל כשהתעורר 
חשד עצרו אותו השבאב , ואחרי חקירה הודה כי שיחק משחק כפול . " חבל , 
בטחנו בו והוא איכזב " , אומרים במחנה . ומה מעמדו עכשיו ? " מבוקש 
בידי העם " , אומר אחד הצעירים , בעל נטייה לשימוש במינוח מרקסיסטי . 
" האינתיפאדה היא כמו פנים של אישה יפה " , מפרש אחד הנוכחים . " משתפי 
הפעולה הם כמו פצעים מכוערים על פניה . צריך להסיר אותם , כדי לנקות את 
הפנים " . מחנה פליטים הוא סמל , תזכורת ומצב נפשי . לישראלים רבים זה שום - 
מקום , והמעבר לידו אינו יותר מטרדה הכרחית . עד לא מכבר דיברו ברצינות 
על תוכניות לשיקום פליטים . ב3891 אף מונה שר בישראל , מרדכי בן - פורת , 
לגבש תוכנית שיקום למחנות הפליטים . היום אין מדברים על שיקום . אדרבה , 
המתנחלים מזכירים לבני הפליטים כי דהיישה יושבת על קרקע יהודית , שקק"ל 
רכשה בתחילת שנות ה04 . התוכנית היתה להקים במקום יישוב חקלאי , שיחזק 
את ההגנה על ירושלים . בשטח שנועד לפרנס 08 משפחות יהודיות מתגוררים כיום 
000 , 51 פלשתינאים , מוקפים בגדר גבוהה וחולמים על סדאם חוסיין . 
