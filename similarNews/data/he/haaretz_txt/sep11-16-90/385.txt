, באזור ריגו אמיליה , עיר שדה נאה ועשירה באיטליה המרכזית , מולדת הגבינה 
המפורסמת , הפרמינגיאנו ריגיאנו . כמו - כן נרצחו בשבוע אחד , באוגוסט 
6491 , שמונה אנשים , לרבות כומר , משפטן סוציאליסט וראש עיירה . המשטרה 
ביצעה אז מאסרים , בתי המשפט דנו אנשים אחדים לשנות מאסר ארוכות . באותן 
שנים עזבו את המחוז לצכוסלובקיה של גוטוולד , לא פחות מארבע מאות איש , 
כולם פעילי המפלגה הקומוניסטית המקומית וחשודים ברצח . את הפרשה הזאת אפפה 
סודיות כבדה , אף שבסניף המפלגה הקומוניסטית המקומית וגם במרכז המפלגה ברומא 
היו שידעו את האמת לאמיתה . יומיים אחרי פתיחת הפסטיבל הקומוניסטי השנתי 
הגדול , ב13 באוגוסט , נפגש עם עיתונאים גרמאנו ניקוליני , פרטיזן אנטי - 
פשיסט , קומוניסט מושבע , שריצה שתים - עשרה שנות מאסר על רצח שלא ביצע . 
הוא סיפר שבעוד חודשים אחדים ייצא לאור ספרו , ובו מסמכים ושמות של מי 
שביצע ושל מי שעמד מאחורי הרצח שיוחס לו , מבלי שהמפלגה , שמנהיגיה שידעו 
את האמת , תתערב להגן עליו . " קשה מכל היה לראות , לאחר שיצאתי מבית 
הסוהר , את הרוצחים ואת שולחיהם חופשים לנפשם . אינני מאשים את המפלגה 
אלא רק חלק ממנה , את אלה שידעו כבר אז ויודעים גם היום ואינם פוצים פה " , 
אמר ניקוליני . המלחמה באיטליה הסתיימה ב52 באפריל 5491 , שבועיים לפני 
כניעתה של גרמניה הנאצית וסוף הלחימה באירופה . ב8 בספטמבר 3491 , שמונה - 
עשר חודשים קודם לכן , חתם הגנרל באדוליו , בפקודת המלך ויטוריו עמנואלה 
השלישי ( שברח מרומא עם משפחתו בעוד מועד ) , על שביתת נשק עם מעצמות 
הברית , שחייליהן כבר שיחררו אז את סיציליה וחלק מדרומה של איטליה , עד 
סביבות נאפולי . בתוך ימים מעטים הזרימו הגרמנים לאיטליה צבא והשתלטו עליה . 
מוסוליני , שנאסר תחילה בפקודת המלך , שוחרר במבצע גרמני נועז והועמד 
בראש ממשלה שהיתה למעשה ממשלת בובות כפופה לברלין . הצבא האיטלקי התפורר 
בתוך ימים אחדים מחוסר מנהיגות צבאית ופוליטית . מי שיכול היה לברוח , 
ברח הביתה . רבים , אבל לא כולם , סירבו לשתף פעולה עם הגרמנים ולהמשיך , 
על פי פקודת מוסוליני ואנשיו , להילחם נגד מעצמות הברית . ובכל זאת , 
רבים , בעיקר באזורי הכיבוש האיטלקי ביוון וביוגוסלוויה , נשלחו למחנות 
הסגר בגרמניה . לעומת זאת , היו יחידות אחדות שנלחמו בגרמנים בכמה איים 
יווניים , פרשה שבה גאה כיום איטליה הדמוקרטית . אחרים הצטרפו ליחידות 
הפרטיזנים המעטות שכוחן גדל מספטמבר 3491 ואילך , בעיקר באזורי האפנינים 
והאלפים , אבל גם במחוזות " האדומים " , בעלי מסורת אנרכיסטית במרכז איטליה . 
רוב הפרטיזנים האלה , כמה עשרות אלפים , היו קומוניסטים , שנשאו על גבם 
את הנטל הכבד של המחתרת האיטלקית : מאות הרוגים , בתים הרוסים , בתי סוהר 
ועינויים קשים , מחנות הסגר בגרמניה . קפמאבינרבים מאלה האמינו שהמאבק לשחרורה 
של איטליה הוא שלב ראשון , אמנם חשוב , לקראת מהפכה פרולטרית . אבל על 
פי ההסכמים , איטליה היתה בתחום השפעתה של ארה"ב , וצבאות הברית ששיחררו 
את איטליה בקרבות ממושכים , נשארו בה במשך חודשים ארוכים גם אחרי המלחמה . 
המנהיג הקומוניסטי , פלמירו טוליאטי , שחי במוסקווה בשנות השלושים ונשאר 
שם עד סוף המלחמה , חזר עכשיו הביתה . הוא הבין היטב את המצב : תמך בהקמת 
רפובליקה ובסיום המלוכה . הוא קיווה להגיע לשלטון באמצעות הקלפי , כיוון 
שידע שבאיטליה אי אפשר לחשוב על הפיכה אלימה של המשטר . טוליאטי שימש כשר 
המשפטים בממשלתה הראשונה של הרפובליקה , הפעם היחידה שקומוניסטים השתתפו 
בממשלה . אבל המלחמה הקרה דחקה אותם עד מהרה לאופוזיציה , שבה הם יושבים 
מאז , אף שהם מייצגים 02 - 33 אחוזים מכלל הבוחרים זה עשרות בשנים . כשר 
וכמנהיג הקומוניסטי הבולט ביותר של הגדולה במפלגות הקומוניסטיות במערב , 
הוא אמר אז שיש במפלגה אלמנטים " פרטיזנים לשעבר ומבולבלים למיניהם בשולי 
המפלגה " , ודרש מהם למנוע רצח ועם זאת לא להצטער עליו אחרי שבוצע . בהשפעתו 
הוחלפה מנהיגות המפלגה בריגיו , ואת הנהגת המפלגה ( וגם את ניהול העיר 
שהיא מאז בידי הקומוניסטים ) הטיל על אנשיו . אבל המפלגה נמנעה משיתוף 
פעולה עם המשטרה , וכפתה על כמה מהרוצחים , וגם סייעה לרבים מהם , להימלט 
לצכוסלובקיה , ומה שגרוע מכל היא לא מנעה האשמת קומוניסטים חפים מפשע , 
אבל כנראה פחות חשובים לה . השתיקה הזאת , אומרים כיום מנהיגים קומוניסטים , 
היא פרי מצב מיוחד של תוהו ובוהו ומבוכה : משטר פשיסטי שהובס , מלוכה 
שנפלה , משבר כלכלי חמור ומאמץ לקומם את הריסות המלחמה ו22 שנות כלכלה אוטארקית 
שהנהיגו הפשיסטים . היו אלו שנים של מאבק קשה בין המפלגות הדמוקרטיות לשמאל 
הקיצוני , שנהנה מתמיכה עממית רחבה . תקוות הקומוניסטים היתה לזכות בשלטון 
בעזרת הקלפי , איגודים מקצועיים חזקים והשלטון המקומי . המפלגה הדמו - 
נוצרית , בעזרת הכנסייה הקתולית ומעצמות הברית , אמורה היתה לעצור את הגל 
הזה , והנסיבות גרמו להתעלמות מעברם של משתפי פעולה עם השלטון הקודם , 
לרבות מספר פושעים . במחוז ריגיו , שם היו קרבות קשים בין הפרטיזנים לצבא 
הגרמני ולשלטון הפשיסטי בשלבים האחרונים של המלחמה , היו כאלה שביקשו לקחת 
את החוק לידיהם . כאן היה מרכזה העיקרי של תופעת הדספרסידוס האיטלקים , 
שחלקם היו אמנם פשיסטים פעילים , מהם פושעים , אבל אחרים היו חברי מפלגות 
דמוקרטיות . היו חשבונות פוליטיים והיו גם חשבונות אישיים . המפלגה הקומוניסטית 
האיטלקית הגדולה בעולם המערבי ( 11 מיליון תומכים בבחירות האחרונות ) נשאה 
בשנות השבעים את דגל " הקומוניזם המערבי " , שקיבל את המשטר הדמוקרטי ואת 
עקרונות השוק החופשי בסגנון הסוציאל - דמוקרטיה המערבית . היא שימשה במשך 
שנים רבות כתובת לכל מתנגדי המשטרים במזרח - אירופה , אבל השתלשלות העניינים 
המואצת בברית המועצות ובגרורותיה בשנים האחרונות , השאיר את הקומוניסטים 
האיטלקים מגששים ורחוקים מהקצב שנקבע במוסקווה , בווארשה ובבודפסט . הם 
איבדו את מנהיגות הקומוניזם המערבי , ועם זאת יש להם אחיזה חזקה בעם האיטלקי , 
מפני שאין כאן מפלגה בעלת אידיאולוגיה חברתית . הואיל ואין כיום איש המערער 
על עקרונות המשטר , המאבק הואץ בעיקרו על ניהול יום - יומי של המדינה . 
לקומוניסטים האיטלקים יש ארגון מעולה ומסועף , שרק הכנסייה הקתולית מצליחה 
להתמודד אתו ; יש בידיהם עוצמה כלכלית ניכרת , בעיקר באיטליה המרכזית העשירה 
( גם בזכותם ) . ובכל זאת , הוצאת השלדים מארונות המפלגה פוגמת בתדמיתה : 
קודם היה טוליאטי , שנתן יד , כחבר האינטרנציונל השלישי , לחיסול המנהיגות 
הקומוניסטית הפולנית בשנות השלושים , שתמך במשפטי הראווה הגדולים וגם בדיכוי 
הסובייטי של המרד בבודפסט ב6591 . ועכשיו פרשת הדספרסידוס של ריגיו אמיליה . 
המנהיגות הקומוניסטית הזדרזה להבטיח חקירה ופרסום של כל מה שידוע על הפרשה , 
כשהיא מדגישה שהמדובר היה במעטים . כבר אז , נאמר , התנגדה מנהיגות המפלגה 
לקו האלים והמהפכני , אף שלא היה קל לשכנע פרטיזנים לשעבר להחזיר את הנשק 
ולקבל את המשטר הדמוקרטי אבל האנטי - קומוניסטי . פצצת הזמן הזאת התפוצצה 
ברגע לא נוח לקומוניסטים האיטלקים . הם עומדים עכשיו ערב ועידתם הלאומית 
האחרונה שתתקיים " כמפלגה קומוניסטית " . בוועידה הזאת יוחלט על שם חדש , 
על גושפנקה רשמית להפיכתה למפלגה דמוקרטית שמאלית - מערבית , משהו בנוסח 
הלייבור הבריטי . המנהיגים , גם אלה שידעו במשך עשרות שנים על הפרשה , 
מבטיחים " גלסנוסט " , אבל דורשים זאת גם מאחרים , בעיקר מהדמו - נוצרים 
ומהכנסייה הקתולית , ולא רק לגבי השנים ההן : לטרור הימני של עשרים השנים 
האחרונות , על מאות חלליו בפיגועים שונים , לא נמצאו אחראים , וגם המאבק 
במאפיה ובקשריה עם הממסד הוא צולע . ובריגו יש מי שאומר גם היום לאוטלו 
מונטנרי , חבר פרלמנט קומוניסטי לשעבר שחשף את הפרשה : בשביל מה הלכת וחפרת 
בהיסטוריה רחוקה ? אחרים , והם הרוב במפלגה , דורשים צדק , לפחות לאותם 
קומוניסטים טובים שריצו שנות מאסר , אף שהיו חפים מפשע , מפני שהיה אז 
מי שסבר אז שזהו האינטרס העליון של המפלגה . 
