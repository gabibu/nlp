דירקטוריון בנק לאומי יקיים היום דיון מיוחד על מצב ההשקעות של שלוחות הבנק 
בחו"ל . הדיון , שיתנהל על ידי משה זנבר , יושב ראש הדירקטוריון , מתקיים 
על רקע ירידה חריפה ברווחיות שלוחות הבנק בחו"ל בכלל , ובשלוחות ניו - יורק 
וצרפת בפרט . הרווחים של בנק לאומי בניו - יורק ירדו במחצית הראשונה של 0991 
בצורה חדה בהשוואה לרווחים בתקופה המקבילה אשתקד , וכך גם בבל"ל צרפת . 
כל המערכת הבנקאית סבלה השנה מירידה מסויימת ברווחיות על ההשקעות בחו"ל , 
אלא שבבנק לאומי , היתה הירידה חדה במיוחד . הירידה מוסברת על רקע המשבר 
הקשה בשוק הנדל"ן , ועל רקע ההסתבכויות העסקיות של לקוחות בניו - יורק , 
שבנק לאומי שמר איתם על קשר עסקי . 
