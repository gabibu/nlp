( ע ) . הרב הראשי לחיפה שאר - ישוב כהן אמר כי יעלה בישיבת מועצת הרבנות 
הראשית שתתכנס השבוע בירושלים את סוגיית כוכי הקבורה הרב - קומתיים המוקמים 
והולכים בבית העלמין כפר - סמיר בחיפה . בימים אלה נשלמת בבית העלמין הקמתם 
של 992 כוכי - קבורה בשתי קומות . נמסר כי על בניית פרויקט זה נודע לרב 
הראשי ולמועצה הדתית בחיפה מפרסומים בעיתונות המקומית . הרב כהן אמר כי פרויקט 
הקבורה בכוכים בא לכאורה להעמיד את הרבנות הראשית בפני עובדה מוגמרת , עוד 
בטרם נלמדו לקחי הניסיון בקבורה מסוג זה בירושלים . הרב החיפני הסביר כי 
ההלכה מאפשרת קבורת מתים במרחק ששה טפחים בין קבר לקבר , הטמנת הגופות בעפר 
בכוכים וכיסוי האתר בתל - עפר , כדי לקיים את מצוות הקבורה " כי עפר אתה 
ואל עפר תשוב " . עם זאת , אמר , יש לבדוק אם התכנון ההנדסי בחיפה עומד 
בדרישות ההלכה . יו"ר חברה קדישא בחיפה הרב יעקב רוזנטל טען כי הפרויקט בחיפה 
עומד בדרישות ההלכה , והביא כאסמכתא קטע ממסכת בבא - בתרא המלוה באיור 
דבר נדיר בתלמוד של אתר קבורה בכוכים . הפרויקט בחיפה , מסר הרב רוזנטל , 
תוכנן במדויק על - פי אותו איור שבתלמוד . שיטה זו , הוסיף , תקל על 
מצוקת מקומות הקבורה בחיפה . כן הבטיח הרב רוזנטל כי מקומות קבורה אלה יוקצו 
לעניים ולעשירים כאחד . מנכ"ל חברה קדישא בחיפה בני הסה אמר כי הרבנות הראשית 
פסקה בסוגייה מהיבט ארצי על - פי ש"ס ופוסקים . לדבריו , גורמים אינטרסנטיים , 
בוני - מצבות ואחרים , מתחסדים בטיפול בנושא שתוצאותיו עלולות , לטענתם , 
לגרום להם הפחתת הכנסות מבניית מצבות רגילות . הסה הטעים כי מעבר למחסור 
במקומות קבורה בחיפה יש נימוקים נוספים לבניית קברות - כוכים , " על - 
מנת שלא כל ארץ - ישראל תהיה בית - קברות אחד גדול . מה עוד שהגמרא קבעה 
לא להרבות טומאה בארץ - ישראל " . הבעיה בקבורה בכוכים אינה הלכתית , אלא 
פסיכולוגית יישומית , הוסיף הסה , לאמור : כיצד יקבל הציבור קבורה בכוכים 
לאחר שהורגל בארץ - ישראל לקבורה בחלקות - קבר . הסה ציין כי בירושלים יושם 
הפרויקט לראשונה בהר המנוחות , וניכרת תנופת בנייה של כוכי - קבורה לעדות 
השונות בעיר הקודש . 
