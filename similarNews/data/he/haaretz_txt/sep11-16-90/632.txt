צעיר תושב השטחים , שנשא מטען חבלה , נפצע אתמול בבוקר באורח בינוני כשהמטען 
התפוצץ בידיו בחנות סמוך למשטרת רמאללה . בפיצוץ לא נפגעו תושבים נוספים . 
הפצוע , נלקח בידי תושבים מקומיים לבית החולים ברמאללה . מאוחר יותר הגיעו 
לשם חיילים שעצרו אותו . צה"ל שיחרר אתמול את רוב הפעילים הפלשתינים בוועדת 
הפיוס שהתכנסה שלשום בטול - כרם כדי לפשר בין הפלגים של החמאס והפת"ח , 
שהתנגשו בתחילת השבוע באזור . בין האישים שהשתתפו בוועדה היו גם פייסל אל - 
חוסייני וחילמי חנון , אך הם שוחררו מיד . שאר העצורים שוחררו אתמול , 
מלבד חמישה , שהוגדרו כ"מבוקשים " . צה"ל הרס את בתיהם של מחמוד מסלמה , 
איסמעיל סווטי ומחמוד סווטי , חברי התארגנות שנחשפה על - ידי כוחות הביטחון 
בכפר בית עווא , שממערב לחברון . השלושה , שהשתייכו להתארגנות של החמאס , 
חשודים בהשלכת מטען חבלה ובקבוקי תבערה לעבר אמבולנס צבאי שעבר סמוך לכפר 
ב98 . 7 . 9 וביידוי בקבוקי תבערה נוספים לעבר בתים של תושבי הכפר שנחשדו 
על ידם בסיוע לשלטונות . משפחות החשודים עתרו לבג"ץ בניסיון למנוע את הריסת 
הבתים , אך עתירתם נדחתה . בשכם אטמו כוחות הביטחון את ביתו של עבד אל מוטלב 
אחמד בשארה , בן 12 , שנחשד בהשתייכות לפלג הצבאי של המפלגה הקומוניסטית 
הפלשתינית . חברי ההתארגנות אליה השתייך , התכוונו לפגוע בכוחות צה"ל , 
ברכוש ישראלי ובפלשתינים שנחשדו בשיתוף פעולה . בשארה חשוד כי השתתף במספר 
פעולות של יידוי בקבוקי תבערה לעבר כוחות צה"ל ובהצתת סניף בנק - לאומי בעיר . 
תינוקת בת 61 חודשים מחברון , נעדרת מאז יום שבת בערב . רסמיה עבד אלחלים 
אבו סנינה , משכונת זיף הסמוכה לכביש יטא - חברון , נראתה בפעם האחרונה 
עומדת בכניסה לבית הוריה ולא ברור מה עלה בגורלה . בחברון נפוצות שמועות 
כי היא נחטפה בידי מתנחלים , הנוהגים לעבור על הכביש הסמוך לביתה . תושבים 
מקומיים הוציאו מכלל אפשרות כי נחטפה בידי גורמים פליליים במטרה לסחוט את 
המשפחה , מכיוון שלא מדובר במשפחה בעלת אמצעים . המנהל האזרחי אישר לבנק 
קהיר - עמאן לפתוח סניף בטול - כרם . לבנק סניפים בשכם , רמאללה , גנין 
וחברון . 
