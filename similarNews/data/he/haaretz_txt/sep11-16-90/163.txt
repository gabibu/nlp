לטינית על רחבת הריקודים . אבל מי שמעדיפים שהריקוד שלהם יהיה מתון יותר , 
מוטב שיחשבו על הריקוד " אלקטריק סלייד " , החלקה חשמלית הלהיט החדש . 
שלא כמו הלמבדה , הסלייד עדיין לא נראה בסרטים ועל שעריהם של כתבי עת . 
אבל חכו . קרוב לוודאי שעד מהרה יגיע גם ריקוד זה לכותרות . כל שיש לעשות 
הוא לעמוד בשורה ולהיכנס לקצב . שלא כמו הצעדים המהירים ותנועות הירכיים 
של הלמבדה , לסלייד קצב קל של שלושה צעדים : החלקה של אחת - שתיים - שלוש 
לשמאל , שלושה צעדים לאחור , צעד אחד קדימה , כפיפה , למעלה , אחורה 
( הנעה קלה של הכתפיים כדי להוסיף הדגשה ) וסיבוב . מקורו של הריקוד בקהילות 
השחורות בוואשינגטון לפני שנים אחדות , אבל רק עכשיו הוא מחליק במעלה החוף 
המזרחי . במסיבת חוף בוואשינגטון בספטמבר שעבר החליקו יותר מ002 בני עשרה 
ומבוגרים , כולם בבגדי ים . בבולטימור מממנים בעלי מועדונים מסיבות סלייד . 
תלמידים בפילדלפיה לימדו את מוריהם את הריקוד הזה . בסעודת ערב של תוכנית 
הטניס לצעירים בהארלם לפני שבועיים לא הספיק ראש העיר דייוויד דינקינס לצאת 
מן החדר , וכבר פצחו הנאספים בריקוד הסלייד . תלמידי קולג לבנים רוקדים 
עכשיו את הריקוד גם הם . בחתונה יהודית שהתקיימה לא מזמן בניו יורק רקדו 
כל האורחים סלייד . במאמר בוואשינגטון פוסט נכתב שלריקוד יש צעדים מרתקים . 
ושיר בשם " ההחלקה החשמלית " , שאותו שרה מרשה גריפית בתקליט שיצא לאור 
לפני כשנתיים , הוא עדיין להיט בהרבה מצעדי פזמונים של ריתם - אנד - בלוז . 
הסלייד פופולרי במיוחד בין נשים , משום שכמו ריקודי שורה קברטיים אין הוא 
דורש בן זוג . " בוואשינגטון היחס הוא גבר אחד לחמש נשים , ולהרבה נשים 
לא היה סיכוי לרקוד עד שהופיע הסלייד " , אומר קרטיס גפרסון , דיסק גוקי 
מוואשינגטון . על מקורו של הריקוד פרצה מחלוקת בין בני הדורות השונים . 
" זה לא יותר מאשר גרסה מחודשת של המדיסון " , אמרה אישה בעלת שיער אפור 
שהחליקה בסעודה בהארלם יחד עם אנשים שגילם מחצית מגילה . בני 0405 מסכימים 
שהריקוד החדש דומה ביותר למדיסון , ריקוד שורה שמוצאו בבולטימור , ואשר 
היה פופולרי בראשית שנות ה05 . בני העשרים ומשהו טוענים שהוא דומה ל"בס 
סטוף " , ריקוד שורה שהיה פופולרי בראשית שנות ה08 . " כמעט כל ריקוד חברתי 
שהפך להיט מבוסס על ריקוד שהקדים אותו " , אומר ד"ר ריצרד לונג , פרופסור 
באוניברסיטת אמורי באטלנטה , שחיבר את הספר " המסורת השחורה בריקוד האמריקאי " 
( ריזולי , 9891 ) . " אפילו הצרלסטון , שהופיע בשנת 4291 , היה מבוסס 
על ריקוד שהיה ידוע בקהילה השחורה כבר עשרים או שלושים שנה " . אלה שעדיין 
לא למדו את הריקוד החדש מוטב שיעשו זאת בהקדם . שתי גרסות חדשות יותר של 
הריקוד , האלקטריק סלייד 2 ו3 , כבר מתחילות להסתובב בשטח . 
