ואשינגטון ( מיוחד ל"הארץ " ) . ערב הפלישה העיראקית לכוויית , התריע 
מזכיר המדינה האמריקאי גיימס בייקר באוזני עמיתו הסובייטי אדוארד שוורדנאדזה , 
על אפשרות פלישה עיראקית לכוויית כך טוען " ניוזוויק " בתחקיר משלו . 
בשיחה בארבע עיניים , אמר בייקר כי סוכנות הביון המרכזית של ארה"ב , צופה 
פשיטה עיראקית לתחומי כוויית אחרי ימים ארוכים של מעקב אחר ריכוז הכוחות 
הגדול על גבול כוויית . בייקר אמר לשוורדנאדזה : " אנחנו מקווים שתנסו 
לרסן את הברנשים האלה " , אך שר החוץ הסובייטי עירער על ההערכה הזו , מתוך 
ביטחון שסדאם חוסיין יימנע ממתקפה . כעבור זמן קצר , שעות אחדות בטרם החלה 
תנועת השריון והרגלים של עיראק לתחומי כוויית , התקשר תת מזכיר המדינה רוברט 
קימיט לבייקר , ואמר לו כי הסי - איי - איי משוכנע שהפלישה תחל בתוך שעות 
ספורות . בייקר אמר זאת שוב לשוורדנאדזה , אך הוא יצר אצל בייקר הרושם סדאם 
הבטיח לסובייטים כי איננו מתכוון לתקוף . 
