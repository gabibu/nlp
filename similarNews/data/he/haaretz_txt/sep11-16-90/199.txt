ביחידה לטיפול נמרץ ביילודים ובפגים של המרכז הרפואי סורוקה בבאר - שבע הוחל 
בטיפול ניסיוני חדשני לפגים , הסובלים מתסמונת של מצוקה נשימתית . מדובר 
בתכשיר " סורפקטנט " , שפותח במעבדות בארה"ב , ביפן ובאירופה . ה"סורפקטנט " 
מוחדר לריאות הפגים ומשמש תחליף לחומר החסר בגופם בימים הראשונים והקריטיים 
שלאחר הלידה . התכשיר מקטין במידה רבה את הצורך בהנשמה מלאכותית ואת הסיבוכים 
שהיא גורמת במערכות הגוף של הפג . מנהל היחידה לטיפול נמרץ ביילודים ובפגים 
בבית החולים , ד"ר אהוד זמורה , ציין כי בחצי השנה האחרונה טופלו אצלו 
בשיטה זו בהצלחה 02 תינוקות . הטיפול מתבצע במסגרת ניסוי קליני של התרופה , 
והחומר הועמד לרשות בית החולים על - ידי היצרנים . בקרוב תחל יחידת הפגים 
בסורוקה לרכז ניסוי ארצי של שימוש בתכשיר ותספק אותו לשאר היחידות לטיפול 
נמרץ בארץ . ד"ר זמורה הוסיף כי הטיפול הגדיל את שיעור ההישרדות של פגים 
קטנים ושיפר בצורה משמעותית את מצב בריאותם ואיכות חייהם . סורפקטנט הוא 
חומר , הנוצר בריאות העובר בחודשים האחרונים של ההריון ומסגל אותן לנשימה 
עצמאית לאחר הלידה . תינוקות הנולדים טרם זמנם סובלים ממחסור בחומר זה , 
והדבר מסכן את חייהם . לאחר הלידה מתחיל בריאת הפג תהליך מואץ של יצירת 
סורפקטנט , אולם עוברים מספר ימים עד שהכמות שנוצרה מספיקה לתפקוד תקין 
של הריאות . באותם ימים זקוק הפג לטיפול נשימתי נמרץ . ההנשמה המלאכותית 
גורמת לעיתים סיבוכים משניים ומחלות ממושכות בריאות ובאברי גוף אחרים . 
כאמור , החדרת הסורפקטנט לריאות מקטינה במידה רבה את הצורך בהנשמה מלאכותית . 
התכשיר מופק מריאות של בעלי - חיים פרות וחזירים ודומה באיכותו לחומר הטבעי 
שבריאות האדם . הוא נוסה כבר על אלפי תינוקות ברחבי העולם . ה"סורפקטנט " 
המלאכותי אינו משתווה עדיין לחומר הטבעי , ובמעבדות רבות מתבצעים כעת ניסויים 
קדחתניים לייצור סורפקטנט זהה לזה הנוצר בגוף האדם , בעיקר באמצעות שימוש 
בטכניקות של הנדסה גנטית . 
