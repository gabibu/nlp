מזרח - ברלין ( ע"ר ) . בריונים הפילו וניתצו 21 מצבות בבית העלמין היהודי 
במזרח - ברלין , מסרה אתמול הקהילה היהודית " עדת ישראל " . בית העלמין 
" וייסנזה " כבר חולל בידי אנטישמים פעמים מספר מאז נפל המשטר הקומוניסטי 
בסוף השנה שעברה . בשבועות אחרונים היו גם כמה מקרים של חילול מצבות יהודיות 
במקומות אחרים במזרח - גרמניה . בהודעת הקהילה נאמר , כי " אנו מזועזעים 
על כי בערב ראש השנה , שבועיים לפני איחוד גרמניה , שוב שקענו באווירה 
של פחד ואיומים " . הקהילה התלוננה כי המשטרה המקומית איננה מתאמצת להגן 
על בית העלמין ודרשה כי יינקטו צעדים , כדי למנוע הישנות מקרים מסוג זה . 
דובר המשטרה מסר כי האלמונים פעלו בין יום שישי אחר - הצהריים ליום ראשון 
לפנות בוקר . סוכנות הידיעות המזרח - גרמנית מסרה אתמול , כי כ051 מגולחי - 
ראש ניאו - נאציים , חמושים בסכינים ובאלות , השתוללו בשבת בערב בעיירה 
המזרח - גרמנית הקטנה , וולמירשטדט , בקרבת מאגדבורג . כאשר הוזעקו השוטרים 
נמלטו הבריונים , לאחר שתקפו תושבים מקומיים והרסו חנויות . 
