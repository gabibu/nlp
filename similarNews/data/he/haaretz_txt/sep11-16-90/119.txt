הלסינקי ( ע"ר וע"ץ ) . עיתון פיני העלה אתמול השערה כי בוועידת הפסגה 
של שני מנהיגי מעצמות העל הוסכם על עסקות חשאיות . העיתון " אילטלתי " 
כתב כי ההודעה המשותפת לאחר הפסגה " היתה כל כך חסרת שיניים ומעורפלת , 
שעולה מיד השאלה מה הם החליטו בחשאי בינם לבין עצמם " . תחת הכותרת " פסגה 
ללא הפתעות " כתב העיתון : " לכל אלה שציפו להחלטות דרמטיות בוועידת הפסגה , 
היו ההודעה המשותפת ומסיבת העיתונאים שלאחריה , בבחינה אכזבה . לאחר 7 
שעות של דיונים , לא היו שום תוצאות דרמטיות או ממשיות , שניתן לדבר עליהם " . 
העיתון כתב עוד , כי הביטוי החשוב ביותר היה : " יש לפתור את המשבר במפרץ 
הפרסי בדרכי שלום " . אולם לדבריו , " אי אפשר שלא לתהות איזו משמעות יש 
לדברים האלה , כאשר בוש אומר באותו הקשר , שכל הפתרונות האלטרנטיוויים 
עדיין פתוחים " . מסקנת העיתון היא : " ועידת הפסגה לפחות הראתה לעולם ולנשיא 
סדאם חוסיין , כי המשבר במפרץ הפרסי לא שבר את שיתוף הפעולה והאחדות החדשה 
בין ארה"ב לבריה"ם . זהו הישג משמעותי לכשעצמו , אולם הרבה פחות ממה שרבים 
ציפו לו " . קפידביננשיא בריה"ם , מיכאיל גורבצוב , הגדיר בראיון שהעניק 
לטלוויזיה הסובייטית את פסגת הלסינקי כהצלחה . בראיון שהתקיים ערב צאתו 
את הלסינקי בדרכו חזרה למוסקווה , אמר עוד גורבצוב כי הפגישה הבליטה את 
רמת האחריות הגבוהה של שתי הממשלות מול גורל עמיהן ומול העולם . " הדבר 
פותח דרך חדשה של שיתוף פעולה ואמון , ואלה תוצאות חשובות ביותר " . בלונדון 
הובעה קורת רוח מרובה מתוצאות הפסגה . " הפסגה שידרה מסר חזק וברור לסדאם 
חוסיין , ותבעה ממנו לפנות את כוויית " , אמר אתמול דוברה של רוה"ם מרגרט 
תאצר . " אנו מברכים על התמיכה האיתנה שהביעו שתי המעצמות בהיענות מלאה 
להחלטות האו"ם " . 
