אף כי הדבר נדמה ברגע הראשון כהמצאה פרועה של מחזאי , הזוג ששימש דגם למחזה 
הזה קיים במציאות . פטר זיכרובסקי פגש בהם כשהכין את ספר הראיונות הראשון 
שלו , על יהודים צעירים החיים באוסטריה ובגרמניה למרות מה שקרה בשואה . 
רוברט הוא יהודי , שחי שם מפני שנולד שם , אך הוא מוכן לברוח בכל רגע ; 
אריקה היא בת של קצין אס - אס לשעבר , ואף - על - פי ש"נולדה אשמה " 
( כשם ספרו השני של זיכרובסקי , המכיל ראיונות עם בני נאצים ) , היא 
מתעקשת לבנות את היחסים ביניהם על בסיס ההווה . אלא שרוברט אינו יכול לברוח 
מן העבר המשותף . הסיטואציה הדרמטית מתקיימת לפני ארוחת ערב משותפת , עם 
שני זוגות ההורים , ולאחריה לקראת נישואים , שהם הכרחיים בגלל הריונה 
של אריקה . ארוחת הערב איננה חלק מן ההצגה , אלא רק הציפייה לה ומה שאחריה , 
בין בני - הזוג ובנוכחות משרתת שאינה יותר מאשר אמצעי דרמטי - קומי . אלא 
שהמחזה הוא רק בחזקת מנה ראשונה . לאחר שתמה חשיפת הדמויות ומניעיהן אין 
בו התפתחות ביחסים או בהבנת המניעים , והוא דורך במקום . דומה שהארוחה 
עצמה שיכלה להיות המנה העיקרית עברה בלי להשאיר רושם כלשהו על הדמויות . 
קפמאבינגם אם היה אפשר להניח שדי בעצם היחסים האלה למלא ערב שלם ( לא ארוך , 
שעה ורבע ) בלי התפתחות , רק מעצם מיצוי משמעות הקשר , התקווה וחוסר 
התוחלת שבו הקהל המסוים שנכח באולם הפריך זאת . די היה להקשיב לשקט המיוחד 
שהשתרר באולם כשרוברט הזכיר בפירוט פעמיים את הסבל שעברו הוריו ובני משפחתו 
במחנות הריכוז כדי להבין שלבת - הנאצים אריקה אין שמץ של סיכוי אצל קהל יהודי 
בישראל , והאשמה שלה מתקבלת כקלת - ערך לעומת הסבל שלו ושל בני משפחתו . 
לקהל ישראלי אין אלה שתי דמויות הראויות להזדהות , אלא יהודי הכואב את עברו 
וגרמנייה שאולי מדברת על איזו אשמה , אבל ששה להיפטר ממנה . סוף ההצגה , 
שבה היא מחליטה להשפיל אותו ואולי בדרך זו לזכות באהבתו כי הוא רוצה להיות 
קורבן מתקבל כפתרון ביזארי ביותר . יהודה אלמגור ותחיה דנון אינם מביאים 
לבמה דבר מלבד עיצוב בסיסי של דמויות , והבמאי כמעט שאינו מותיר לדמויות 
רגע של שקט ( למעט ממש לפני הסוף ) , כדי שהקהל יוכל להתייחס לרגשותיהן . 
הן אלמגור והן דנון לא היו מרוכזים וטעו שוב ושוב בטקסט , ולגולי גולדשטיין - 
אראל לא היה מה לעשות בתפקיד המשרתת אלא להיות יפה ולשתוק . את זאת היא 
עשתה . 
