שר האוצר , יצחק מודעי , זכה אתמול בנצחון גדול עם אישור תוכניתו הכלכלית 
פה אחד בממשלה . בתום דיון שנמשך עשר שעות , אישרה הממשלה את כל פרטי התוכנית 
לבד משני סעיפים : הטלת מס ערך מוסף על פירות וירקות ועל שירותי תיירות . 
הממשלה החליטה להקים ועדת שרים שתבדוק את הנושא ותגבש הצעות חלופיות , 
אם תחליט שצעדים אלה אינם מוצדקים . בתום ישיבת הממשלה אמר מודעי : " התוכנית 
עברה היום את השלב הראשון וההכרחי . עצם האישור פה אחד מצביע על כך שכל 
שרי הממשלה , ללא יוצא מן הכלל , מאמינים בכוחנו לנווט תוכנית זו , ובכוחו , 
רצונו ויכולתו של העם לתרום את תרומתו להגשמתה " . קפידבינהתוכנית הכלכלית 
מבוססת על רפורמות מרחיקות לכת בשוק העבודה , בשוק ההון ומטבע חוץ ובמדיניות 
סחר החוץ של ישראל . במרכזה גם חלוקה מחדש של נטל המיסים במשק . רוב סעיפי 
התוכנית טעונים אישור הכנסת , אולם סעיף מרכזי שלה נכנס לתוקף כבר אתמול : 
מיסוי הריבית בכל אפיקי החיסכון . שר האוצר חתם על תקנות לשעת חירום , 
שהטילו מס של % 02 על הרווחים הריאליים מריבית בתוכניות חיסכון , אגרות 
חוב ופקדונות של הציבור . צעד זה נשמר בסוד עד להגשת התוכנית אתמול בבוקר , 
ועורר סערה ציבורית . המס החדש יחול רק על הכנסות שיתקבלו מהיום . נציב 
מס הכנסה , משה גביש , הסביר שמטרת הצעדים החדשים היא להטיל מיסוי אחיד 
ושווה , כדי שכל אחד יוכל לבחור את תוכנית החסכון הנראית לו , ולא על פי 
הטבות המס שמכתיבה הממשלה . אתמול הוטל גם מס על זכיות בהגרלות , והורחב 
המיסוי על רווחי הון של חברות ובעלי שליטה בחברות מהשקעות במניות בבורסה . 
מאז 2891 כל החברות שנסחרות בבורסה היו חייבות במס רווחי הון . חברה שקנתה 
ניירות ערך כהשקעה בבורסה ( נוסטרו ) ומכרה אותם באותה שנה שילמה מס מלא , 
אולם מי שהחזיקו בהם שנה או יותר , לא שילמו מס על חלק מהרווח הריאלי . 
גביש הסביר שמטרת ההחלטה החדשה היא לתקן פירצה זו . המיסים החדשים מותירים 
רק אפיק השקעה אחד פטור ממס : השקעה של בודדים במניות . קפידבינאחדים מהשרים 
הביעו אתמול הסתייגויות מסעיפים שונים בתוכנית . שר הכלכלה , דוד מגן , 
אמר שדירות יוקרה בעיירות פיתוח צריכות להיות פטורות ממס השבח על דירות 
יוקרה . שר התיירות , גדעון פת , התנגד להצעה לבטל את הפטור ממס על שירותי 
תיירות , בטענה שזה יפגע קשה בענף . שר התעשייה והמסחר , משה נסים , 
הסכים שצעד זה הוא משגה , אבל בירך על ההצעה לקצץ בתשלומי הביטוח הלאומי 
של המעסיקים . מתחילת השבוע היה ברור שהתוכנית תעבור בקלות בממשלה , אחרי 
שראש הממשלה , יצחק שמיר , הביע את תמיכתו בה . שרים אחרים , כמו שר 
השיכון , אריאל שרון ( השוהה עדיין בחו"ל ) , ושר החוץ , דוד לוי , 
הבטיחו למודעי את תמיכתם מראש , בעת מסע השכנוע שניהל שר האוצר לתוכניתו . 
קפידבינאת התוכנית הציגו בממשלה מודעי , מנכ"ל האוצר יעקב ליפשיץ ונגיד 
בנק ישראל , מיכאל ברונו . אחרי הישיבה אמר מודעי : " התוכנית בנויה 
על תפיסה שבמשולב עם קליטת העלייה , תבוא גם צמיחה למשק הישראלי , שתביא 
אותו בדרך לשנת 0002 כמשק לאומי משגשג עם קצב צמיחה נאות . " אחרי שנעכל 
את קליטת העלייה ונהפוך את העולים החדשים לחלק מהתשתית הכלכלית ולאלמנט פרודוקטיווי 
בתוכה , אנחנו מקווים שהמשק הישראלי יהיה בין המשקים המשגשגים בעולם " , 
אמר שר האוצר . מודעי הוסיף שהמשק הישראלי יהיה חייב להשיג צמיחה של % 5 . 
8 בממוצע לשנה בחומש הבא . " אלו לא נתונים זרים למדינת ישראל , ולא נתונים 
זרים לעולם " , אמר . " כדי שהמשק יוכל לעמוד בקצב גידול זה , יידרשו 
הלוואות מהציבור הישראלי וגם מחו"ל " . התוכנית בנוייה לקליטת מיליון עולים . 
" אם בתקופה זו יגיעו יותר ממיליון " , אמר מודעי , " נקלוט אותם גם 
אם יהיה צורך להכניס שיויים והגמשות נוספות לתוכנית " . השר ציין שהתוכנית 
באה לתת פתרונות לבעיות התעסוקה והדיור , בנוסף להזדמנויות חדשות לסקטור 
העיסקי . מודעי הוסיף : " התוכנית שהוגשה היום שונה לחלוטין מהתוכנית בלימת 
האינפלציה של יולי 58 , שהיתה תוכנית חד - שלבית להורדת רמת האינפלציה . 
זו תוכנית צמיחה , ולכן היא לא תבוא על יישומה אלא בטיפול יום - יומי בכל 
מרכיביה . המלאכה קשה וארוכה , אבל היא ניתנת לביצוע " . 
