השנייה של המאה התשע - עשרה היה ברוסיה הצארית , ששלטה גם על פולין , גליציה 
ומולדוויה . קבוצת אוכלוסין כה גדולה נזקקה לאספקה שוטפת של יין , הן ללגימה 
סתם והן לצורכי דת . יינות מענבים טריים יוצרו בדרומה של רוסיה בקווקז , 
בקרים ובמולדוויה ותנאי שימור היין ואספקתו זמן רב לאחר הבציר ובאזורים 
קרים היו יקרים ולוקים בחסר . הפתרון שנמצא היה ייצור יין , במשך כל עונות 
השנה , מצימוקים . האם גם ליהודים היתה " שפת יין " , אותה לשון המורכבת 
ממונחים טכניים ? נראה שכן . הספר " השתייה כדת " , שנדפס בעברית לפני 
כ001 שנה בווארשה , עוסק בשני תחומים חשובים : הדרכה במבוך הביורוקרטיה 
הרוסית כיצד ובאלו תנאים לקבל רשיון לייצור יין ולמכירתו לציבור ; הדרכת 
יצרני היין כיצד לייצר יין צימוקים . ענייננו הוא בחלקו השני , שבו מתמודד 
המחבר עם העברת מידע טכני בלשון העברית . זה , כנראה , ניסיון ראשון ליצור 
שפת יין . למיטב ידיעתי , זה הספר הראשון , או לכל היותר השני , שבו 
נכתב מידע על יין בעברית , ויש לראותו על רקע תנועת ההשכלה העברית ברוסיה , 
שדגלה לא רק בהשכלה בלשון העברית , אלא בקידום הפרודוקטיוויזציה והכלכלה 
של היהודים . להלן תיאור תסיסת יין וייצורו ( עם 72 ) : " ביין ענבים 
יתמשך התסיסה לא יום אחד ולא לשבוע , ולכן ישימו דורכי - הענבים את המיץ , 
הוא העסיס , לתוך חביות גדולות , ויביאון להמרתף , ושם יעמוד ירחים אחדים 
עד עבור מלאכת תסיסתו ; השמרים שיהיה ( שיהיו ) ליין ההוא לא יעלה מעלה , 
ואך עד היסוד בם ירדו ( השמרים ישקעו לתחתית החבית ) , כמשפט ( כדרך ) 
השמרים באוויר קר . והיה בהביאנו את היין החדש תוך נבלי - חרש ( כדי - 
חרס ) אז תקום שנית תסיסה ( מתרחשת תסיסה משנית ) גם בקרב הבקבוקים , 
לעשותו כולו משקה תאווה לחך ( טעים לחך ) ; ואם תקום שנית תסיסה ( התסיסה 
המשנית ) גם בקרב נבלי - זכוכית ( בקבוקי - זכוכית ) אשר פיהם סתום בצרור 
( פקוק בפקק ) , אז יוציא לנו ( הבקבוק ) יין סוער , סואן ברעש ( 
המונח שנקבע כיום בתקן - היין הישראלי ליינות מוגזים הוא יין מבעבע ) , 
אשר על מיניו יחשבו גם היין - השאמפאני ( בשמפניה מתרחשות שתי תסיסות : 
האחת במכל תסיסה רגיל , והשנייה בבקבוק פקוק , שבו ישווק היין לצרכן , 
והוא יין הטעון בגז התסיסה של עצמו ) , המכיל בקרבו יסוד החומץ הפחמי 
( , דו - תחמוצת - הפחמן ) במידה מרובה , וטעמו יהיה מתוק לחיך , למרות 
החוזק הנמצא בקרבו , עד כי שותהו יחוש עד מהרה רגש שיכרון ( האלכוהול שביין 
השמפניה נספג מיד בדמנו , מכיוון שהוא מעורבב בדו - תחמוצת - הפחמן , ואנו 
חשים תחושת שיכרון במהירות יתרה ) , ומדי אשר ייפתח הפקק מהבקבוק תתעורר 
בו הנפץ , שאון ורעש ( קול התפרצות הגזים הכלואים בבקבוק עם פתיחתו ) 
ועל פניו יובא הקצף ( הבועות והקצף העולים על פני יין השמפניה הם מסימניו 
המובהקים ) ; אכן , אם לא נסתם פי הבקבוק עד אחרי כלות היין גם את תסיסתו 
השנייה ( אם תתרחש התסיסה המשנית בכלי פתוח ) , אז יקום טעם היין בקרב 
הבקבוק פנימה , אך לאט לאט , ואח"ך בסתמנו את פיהו ויביאהו לתוך המרתף , 
לא תחדל גם אז התסיסה ההולכת עתה הלוך ומעוט " . המחבר מסביר , כי היין 
עובר שני תהליכי תסיסה : תסיסה ראשונה ותסיסה משנית . את היין שסיים את 
תסיסתו הראשונה אפשר להפנות לשני כיוונים : הנהגת התסיסה השנייה במכל סגור 
( בקבוק ) , או במכל פתוח . ביין שתסיסתו השנייה היתה במכל סגור מתפתחים 
מאפייני יין השמפניה , כגון , לחץ גז , בועות גז , קצף ביין והשמעת 
קול פיצוץ בשעת פתיחת הבקבוק . היין האחר נועד להתיישנות בבקבוק , במרתף . 
