מסוף השבוע החלו כוחות צה"ל בגדה לסגור שטחים לאורך צירים באזורים שונים , 
בשעות הלילה , מסיבות ביטחוניות . התוכנית לסגור שטחים לאורך צירים בעייתיים 
היתה ידועה זה זמן מה , אך התעכבה מחשש לתסבוכת משפטית , כמו כיצד לנהוג 
עם התושבים שבתיהם ממוקמים בתחום האזורים הסגורים . אולם באחרונה חתם מפקד 
כוחות צה"ל במפקדת אזור יהודה ושומרון , תא"ל יעקב אור ( מנדי ) , באישורם 
של שר הביטחון והפרקליט הצבאי הראשי , על צו מיוחד לסגירת שמונה קטעים לאורך 
צירים במקומות שונים בגדה , באזורים גנין , קבטיה , בית אומר ובית סחור . 
בדרכים שנסגרו היו בעבר תקריות של יידוי אבנים והשלכת בקבוקי תבערה על כלי - 
רכב ישראלים . בצה"ל מקווים כי הצו החדש יתרום תרומה נוספת להשקטת הגדה . 
הצו קובע , כי שטחים ברוחב 051 מטר מכל צד של הכביש ולאורך ק"ם ספורים , 
ייסגרו בשעות הלילה בלבד , משבע בערב ועד חמש לפנות בוקר . בשעות אלה 
תהיה השהות באזורים אלה אסורה על תושבי השטחים ללא אישור של המינהל האזרחי . 
עם זאת , יוכלו כלי - רכב להמשיך לנוע בצירים . עוד נאמר , כי הצו החדש 
אינו פוגע בזכויות בעלי הקרקע באזורים שנסגרו . המינהל האזרחי זימן בשבוע 
שעבר ראשי מועצות ומוכתרים , כדי להסביר להם את משמעות הצו החדש ואת זכויותיהם 
וחובותיהם של התושבים המתגוררים בתחום תחולת הצו . לפני כחודשיים הופיעה 
ידיעה ב"הארץ " , שלפיה נדונה בצה"ל האפשרות לסגור שטחים , ואף ניתנה גם 
חוות - דעת של הפרקליט הצבאי הראשי , אשר העלה החשש מעתירה לבג"ץ . גורמים 
צבאיים הכחישו אז את נכונות הידיעה . ברצועת עזה לא תופעל תוכנית זו בגלל 
השוני במבנה השטח . 
