שר האוצר יצחק מודעי יקיים בשבוע הבא שיחות עם שרים בכירים מהשוק המשותף , 
במאמץ להשיג לישראל תנאי סחר מועדפים לקראת איחוד השוק האירופי בשנת 2991 . 
הפגישות יתקיימו במסגרת הוועידה השנתית של הקרן הבין - לאומית בוואשינגטון . 
עד כה נקבעו למודעי פגישות עם ששה שרי אוצר ונגידים מהקהילייה האירופית . 
את שר האוצר ילוו במסעו מנכ"ל משרדו יעקב ליפשיץ , והחשב הכללי אלי יונס . 
אתמול יצא לארה"ב עוזר שר האוצר , איתן רוב , כדי להכין את הפגישות . 
במשך חמשת ימי שהותו בארה"ב ייפגש מודעי גם עם מזכיר המדינה בייקר , שר 
האוצר בריידי , ראשי בתי הנבחרים ומנהיגים יהודים . הוא מתכוון לבקש מהממשל 
האמריקאי הגברת הסיוע לישראל , כדי לאפשר לה לקלוט את גל העלייה העצום מבריה"ם . 
בנוסף , ידרוש מארה"ב למחוק את החוב הצבאי של ישראל , העומד על 5 . 4 
מיליארד דולר , כפי שהיא מתכוונת לעשות למצרים . עוד נושא אשר יועלה , 
ככל הנראה , יהיה הקשיים שמערימה ארה"ב על ישראל בנושא הערבות להלוואה 
בסכום 004 מיליון דולר למימון קליטת העלייה . 
