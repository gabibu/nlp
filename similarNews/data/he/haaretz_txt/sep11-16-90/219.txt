קראתי בתדהמה ובכאב עמוק את הידיעה בעיתונים המתארת , בין היתר , את השימוש 
בכלבים במפעל סולתם . כל אותו לילה הזכירה לי הידיעה הזאת תמונות מהשואה 
שעברה על העם היהודי ושאני נמנה עם ניצוליה . איני יכול להוציא מזיכרוני 
כיצד יצאנו באותם הימים בכל בוקר לעבודת כפייה בחשיכה בליווי שומרים וכלביהם . 
כיצד קרה הדבר , שאני , שבניתי את מפעל סולתם מראשיתו וזכיתי להפכו במרוצת 
השנים לפאר התעשייה הישראלית , צריך לראות במו עיני כיצד פועלים באלימות 
נגד עובדים שבחלקם נמנים עם מקימי ומיסדי המפעל . בשנת 9491 כשהתחלנו לבנות 
את סולתם , היתה יוקנעם ממש " מדבר " שבמרוצת הזמן נהפכה לעיר ואם בישראל . 
בעבר הלא רחוק היו בסולתם 005 , 2 עובדים שהתפרנסו בכבוד , תרמו לשגשוגו 
של המפעל ואיפשרו לסולתם להעביר סכומים אדירים לקופת כור . תמיד השתדלנו 
לשמור על יחסי עבודה תקינים ויחסי כבוד בין ההנהלה והעובדים . סולתם היתה 
קרויה בפי כל " בית סולתם " . ( . . . ) התרוץ שהעובדים השתלטו כביכול 
על " רכושו של כור " אין לה סימוכין במציאות . היתה זו ההנהלה שהסתלקה 
מהמפעל והפקירה את המקום . היכן התודעה שמפקד אינו נוטש את שדה המערכה ? 
לא זכור מקרה שבמדינה דמוקרטית ישתמשו בכלבים . כיצד ניתן לעבור לסדר היום 
על מעשה כזה במפעל השייך להסתדרות , שכל מהותה הוא הגנה על הפועל . דווקא 
אני , השותף הפרטי , צריך להביע את כאבם של העובדים . ( . . . ) 
ועדת החקירה שתקום לבדוק את המעשה האומלל הזה חייבת להיות אוביקטיווית , 
בלתי תלויה ומורכבת מאנשי ציבור ולא מפקידי כור , על מנת שתוכל לגלות את 
האמת ולהסיק את המסקנות המתבקשות . הכותב הוא ממייסדי סולתם ומחזיק ב%62 
ממניות החברהתח3בתגובה על מכתבו של זבלדוביץ , נמסר מהנהלת סולתם : " הנהלת 
סולתם " שמחה " לקבל הטפת מוסר לגבי תפקידיו של המפקד בשעת הקרב , ממי 
שכיהן כיו"ר מועצת המנהלים , בשעות הקשות ביותר של החברה . במשך השנה וחצי 
האחרונות שוהה זבלדוביץ בלונדון , ולא ביקר אפילו פעם אחת במפעל או בארץ . 
מעניין איך ממרחק שבתו בלונדון יודע זבלדוביץ לתקן את האינפורמציה של אלה 
ששהו במקום , ועשו לילות כימים כדי להוציא את סולתם מהמשבר שאליו נקלעה 
בתקופתו כהונתו . הנהלת סולתם עסוקה מדי בטיפול להבראת המפעל ובחידוש העבודה 
בו , מכדי להשתתף בפולמוס חסר הטעם והתכלית שזבלדוביץ מנסה לגרור אותה אליו " . 
