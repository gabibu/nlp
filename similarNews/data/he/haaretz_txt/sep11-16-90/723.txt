( ע ) . שגריר יוון בישראל , קונסטנטין צוקוס , הגיש אתמול את האמנתו 
לנשיא המדינה חיים הרצוג . זוהי הפעם הראשונה ששגריר מטעם מדינה זו מגיש 
את האמנתו , לאחר שהיחסים בין שתי המדינות היו עד כה בדרג נמוך . צוקוס 
( 35 ) הוא בוגר ביה"ס למשפטים באתונה ובתפקידו הדיפלומטי האחרון , היה 
שגריר ארצו בכווית . ההחלטה על כינון יחסים דיפלומטים מלאים בין ישראל לבין 
יוון התקבלה במאי 0991 . מלבד שגרריר יוון הגישו לנשיא את האמנתם עוד שלושה 
שגרירים מפנמה , אורגוואי ואוסטרליה . שגריר פנמה , מואיזס ארון מזרחי 
( 56 ) בן להורים ילידי ירושלים . הוא עצמו יליד פנמה . במשך השנים קשר 
קשרים הדוקים עם ישראל , במסגרת אירגונים שונים . שגריר אורוגוואי אניבל 
דיאז מונדינו ( 46 ) , הינו דיפלומט ותיק המשרת בשירות החוץ של ארצו מאז 
שנת 391 . ב4791 התפטר מן השרות עם עליית השלטון הצבאי . ב8891 חזר לשירות 
החוץ בדרגת ציר . שגריר אוסטרליה החדש הוא ויליאם פישר ( 44 ) , ששימש 
נציג ארצו בלאוס וטהרן . לפישר אין זאת ההיכרות הראשונה עם ישראל הוא שהה 
בארץ ב - 4691 , בעת שאביו שירת במסגרת האו"ם בירושלים . ארבעת השגרירים 
סקרו משמר כבוד של צוערי חיל חימוש ותזמורת המשטרה ניגנה את הימנוני המדינות . 
