נשיא ארה"ב , גורג בוש , שיגר איגרת לראש הממשלה , יצחק שמיר , ובה כתב 
כי הביע בוועידת הלסינקי את הסתייגותו מעיתוי הצעת גורבצוב לכנס ועידת בין - 
לאומית לפתרון כל הבעיות במזרח - התיכון . בוש לא שלל באיגרתו את עקרון הוועידה 
הבין - לאומית לפתרון הסכסוך הישראלי - ערבי , אך הסתייג מ"ערבוב סוגיות " . 
לפי האיגרת , אמר נשיא ארה"ב לעמיתו הסובייטי כי ערבוב מעין זה יהיה משגה 
חמור , וכי יש לטפל עתה בבעית המפרץ הפרסי ולא בבעיות אחרות . בוש דיווח 
כי נשיא בריה"ם מסתייג משימוש בכוח נגד עיראק , וכי הוא מעדיף למצות תחילה 
את הדרכים הדיפלומטיות . באיגרת , שהוגדרה בלשכת ראש הממשלה " ידידותית 
וחמה " , שיבח בוש את עמדתה של ישראל לגבי הסכסוך במפרץ . הוא בירך את ראש 
הממשלה ואת כל עם ישראל בשנה טובה . 
