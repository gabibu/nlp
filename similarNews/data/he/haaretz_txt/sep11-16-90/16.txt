ם ישראליים , בייחוד ילידי - הארץ , לגישה נקייה מפניות , ובייחוד מפנייתה 
המעוותת של האפולוגטיקה לסוגיה , לבעיות ולנושאי - מחקר שיהודי הגולה , 
מעצם היותם כאלה , לא היו יכולים לדון בהם או לגשת אליהם באובייקטיוויות 
מרבית . אפשר לבטא זאת באמצעות הדברים של זאן זאק רוסו שיהודה ליבס , אחד 
המזהירים שבמלומדים ילידים אלה , קבעם בראש אחד ממחקריו בתחום " רגיש " 
שכזה : " לעולם לא אאמין שאני יודע את דעתם של היהודים על אודות ישו , 
עד שיקימו להם מדינה חופשית ועצמאית , ובתי ספר ואוניברסיטאות משלהם , 
ששם יוכלו לדבר מתוך חירות " . אכן , יש לנו כבר שורה ארוכה של חוקרים 
המסוגלים " לדבר מתוך חירות " בעניינים דוגמת השפעות נוצריות על היהדות 
( יהודה ליבס , שרה קמין ז"ל ורבים אחרים ) , האנטישמות בגרמניה במאה 
התשע - עשרה והעשרים ( משה צימרמן , שולמית וולקוב ואחרים ) ועוד עניינים 
לרוב שיש להם סיכוי להיחקר באורח ממצה ופורה יותר במדינת ישראל מאשר בגלות 
כלשהי , בדיוק כפי שניבא זאן זאק . והנה מונח עתה לפני אחד הנועזים שבמחקרים 
מן הסוג הזה . אברהם עוז מקדיש את מסתו המבריקה לא סתם לעניין איזוטרי , 
חמקמק ונתון לפרשנויות סותרות וסבוכות בתחום יחסי ישראל והאומות , אלא 
ממש ליצירה שהיא מעין מוקד תרבותי - היסטורי של הוויכוח על היהדות מול הנצרות , 
והיהודי מול הגוי , יצירה שממנה נלקחו מיטב הקלישאות האנטישמיות לאורך 
דורות , למן ולטר ועד אנואר סאדאת , כשם שממנה לקחו היהודים בחברה הגויה 
כמה מפסוקי האפולוגטיקה הנודעים ביותר שלהם ( " האין ליהודי עיניים ? . 
. . ) . להוציא מיצירה כזאת המדובר כמובן במחזהו של שקספיר , " הסוחר 
מוונציה " את עוקץ האנטישמיות יחד עם עוקץ האפולוגטיקה הרי לך משימה הקוראת 
לנועזים ביותר ! ד"ר אברהם עוז , מתרגמו של המחזה לעברית , הצליח במשימה , 
או כמעט שהצליח בה . בישראל חיים כמה חוקרי - שקספיר מובהקים , דוגמת רות 
נבו , דניאל פיינמן ומארי רוסטון ( כולם מוזכרים בספרו של עוז ) , אך 
דומני שכל עבודותיהם של אלה נכתבו במקורן אנגלית וקשה לראות בהם חוקרים מן 
הסוג הילידי הנ"ל . עוז , מבחירי השקספירולוגים הצעירים יחסית , הוא אותו 
מלומד יליד הארץ המצטרף לסגל של אלה " היכולים לדבר מתוך חירות " על שיילוק 
האכזר ועל בתו גסיקה , הבוגדת באביה ובדתו למען עולמה של המוסיקה הנוצרית , 
לדבר עליהם ועל יריביהם בלי מורא ובלי משוא - פנים . ואמנם זאת כוונתו 
של עוז , ועליה הוא מצהיר בין השאר ומצביע על ניסיונו של הבמאי יוסי יזרעאלי , 
" בימאי צעיר ויליד הארץ " ( עם 08 ) להפיק הצגה של " הסוחר מוונציה " 
בתיאטרון הקאמרי בשנת 2791 שתעניק צבע ישראלי לדמותו הגלותית של שיילוק וכו . 
עוז מפרש את כוונת הבימאי ( שנדרש לתרגומו ) , אך מודה גם ש"מה שעשוי 
היה להביא בתיאוריה לידי מהפך מרתק בתפיסת המחזה . . . לא קרה על הבימה " 
( עם 18 ) . המעניין הוא שגם בפירושו המחוכם , שופע הארדיציה של עוז 
עצמו למסתרי " הסוחר מוונציה " אני מוצא פגם מסוים , משהו בנוסח תיאוריה 
מרתקת ש"אינה מתגשמת על הבימה " , גם כשבימה זו היא בימת ספר כתוב היטב , 
מתוך ידע עצום בשקספירולוגיה לכל ענפיה . כבר ב"פתח דבר " פולמוסי - לוחמני 
קובל עוז ש"שיילוק , דמות משנית המופיעה רק בחמש מתוך עשרים תמונותיו של 
המחזה , הפך לסמלה של אומה שלמה , הן כסטריאוטיף אנטישמי ושם נרדף לתכונות 
לאומיות חסרות שחר , והן כסמל לקיפוחה ורדיפתה של היהדות בידי משנאיה חסרי 
הלב " . וכבר המשפט הבא מקפל בתוך הסגר מעניין את כוונתו שלו לגמד עד לידי 
אין או מקריות גרידא את יהדותו של שיילוק : " משמעותו הכלכלית של שיילוק 
המלווה בריבית מהותית בו יותר ממשמעתו האתנית " . אחר כך , לאורך הפירוש 
כולו , ובייחוד בחלק השני של מסתו , המעמיד את פרשנותו המקורית של עוז , 
חוזרות הנוסחאות הללו המצמצמות את יהדותו של שיילוק , הופכות אותה לעניין 
שולי ואפילו טכני בלבד ( " דתו של שיילוק י . ב . ככל שהיא נוגעת למחזה 
היא עניין טכני ולאו דווקא רוחני " עם 411 ) . עד שלבסוף , בהערות , 
הוא מנצל אפילו פירוש פסיכואנליטי למחזה , פירוש שעל ממצאיו אין הוא מוכן 
לחתום , כדי לזכות באיור נוסף שיהדותו של שיילוק אינה חשובה בעצם כלל ( 
" מסקנתו של החוקר הפסיכואנליטי שאופי התנהגותו של שיילוק אינו ייחודי לגזע 
או לאום מסוים ראויה להיזכר " עם 361 ) . אבל נדמה שיהדותו של שיילוק , 
בין אם מתבוננים בה מבעד לעיניו התמות - יחסית של המחזאי האליזבתני ( שייתכן 
כי מעולם לא ראה יהודי בעיניו ) ובין אם מתבוננים בה מבעד לעיניהם של יורשי 
הבימאי - המחזאי הגדול , אלה שעיבדו בראשית המאה הי"ח את המחזה כך שהוא 
נקרא בעיבוד " היהודי מוונציה " , או אלה שהעלוהו לפני שנתיים בסטרטפורד 
בפרשנות שעל תפישתה בעיני כמה ישראלים מלעיג עוז ב"פתח דבר " שלו ( מלעיג 
יותר מדי , למען האמת ) , יהדותו של שיילוק איננה כלל משנית או " טכנית " . 
אף שאין ב"סוחר מוונציה " מן האנטישמיות הגסה של " היהודי ממאלטה " למארלו 
( שמחזהו של שקספיר הוא במידה מסוימת , לדעת פרשנים רבים , מעין תשובה 
לו ) , עמדתו של המחבר כלפי היהדות , כפי שזו באה על ביטויה בנציג ה"לגיטימי " 
שלה , שיילוק , המלווה בריבית מוונציה , היא בהחלט עמדה הרואה אותה כדת 
מתועבת ואולי אפילו איומה - ונוראה , ונחותה מאוד ביחס לנצרות . כלל אין 
זה מקרי שעל תפישת - היהדות בדמותו של שיילוק יכולים היו להישען אחר - כך 
שונאי - יהדות מתוחכמים כוולטר וכוויקטור הוגו ( שעוז מצטט את דבריו ) . 
העמידה על האות המתה של החוק בניגוד לעמידה על הרוח החיה , והרחמנית , 
של המידה הנוצרית , הרי זו תמצית דעתו של קאנט על היהדות ! עוז צודק בלי 
ספק באומרו ש"שיילוק מייצג את כל הרע שבאינדיווידואליזם המנכר והמנוער , 
בן טיפוחם של הקפיטליזם המסחרי והחשיבה המדעית של הרנסאנס " ( עם 731 ) 
אבל דומני שלא במקרה הוא כותב בהמשך שכל אלה נכפו עליו " מתוקף זרותו " . 
לא סתם " זרותו " , צריך לומר אלא מתוקף יהדותו , בבחינת חיבור אידיאלי 
של תכונות הלאום עם תכונות הדת , כפי שהיא נראתה לעיני שקספיר ויורשיו . 
לא זו בלבד שהיהדות של שיילוק איננה עניין " טכני " ושולי עוז טורח הרבה 
להדגיש שבנוסחים קודמים של המעשה במלווה בריבית ושטר - הבשר שהוא תבע , 
המלווה הזה איננו כלל יהודי אלא היא עניין מהותי לגמרי למחזה , המציג באורח 
ספק גלוי ספק איזוטרי את הנושא הגדול של " היהדות " מול " הנצרות " , 
ולא סתם את הרוע שבשמירה עיקשת על אות החוק , רוע המתגלם במקרה בשיילוק , 
לעומת מידת החסד הנוצרית המתגלמת בפורציה ( או בבאסאניו או בשניהם ) . 
עוז ניסה להחיות , להעניק חיים מלאים , לכל גיבורי המחזה , על האיטראקציה 
שביניהם ( " הדגש מושם בהדדיות " , כדבריו בעם 001 ) , והצליח בכך להפליא , 
אך במחירה של היתממות מסוימת , לדעתי . בעיית היהדות מול הנצרות היא בכל 
זאת נושא המטריד את שקספיר , כפי שהוא הטריד את אוגוסטינוס לפניו , ואת 
קאנט ואותנו ( כולל אנואר סאדאת ) אחריו . הפרשנות של הבמאים המודרניים 
למחזה , שעליהם עומד עוז ב"פתח דבר " שלו , והתגובות הישראליות עליהן 
( כנ"ל ) , ודאי שהן נטולות כל תמימות , ואין להתעלם מהן , כפי שעוז 
מנסה להציע ( בדחותו בבוז את ניסיונותיהם של שני ישראלים , עיתונאית וחוקר - 
תיאטרון , להתייחס אליהן כאל " לגיטימציה לאנטישמיות " ) . התעלמות מתוכמת 
כזאת מן הממד האידאולוגי הבסיסי , בשמו של " המבע הלגיטימי " של טקסט 
המחזה עצמו , סופה שהיא מביאה לידי סוג חדש של . . . אפולוגטיקה ! הנה 
כי כן זהו פח יקוש שלתוכו עשויות ליפול הרבה גישות ישראליות - ילידיות שכאלה , 
הבאות לדבר " מתוך חירות " וסופן שהן נופלות לסד אידיאולוגי חדש , לא 
צפוי . אגב , מעניין שבמערך הביבליוגרפי והארדיטיווי העצום והמרשים מאוד 
שעליו השעין אברהם עוז את מחקרו המרתק , חסר מקום לאזכור של פירוש מעניין 
במיוחד של המחזה , פירושו של דניאל ביינס בספרו " הסוחר הפרובוקטיווי מוונציה " 
שהופיע בארה"ב בשנת 5791 . היינס , המעמיד את בעיית יחסי היהדות והנצרות 
ביסוד המחזה , מבקש לפתור את חידותיו באמצעות סמלי הקבלה בפרט ובאמצעות 
המערך הסמלי שגיבשה הקבלה הנוצרית בכלל . והרי בתקופת שקספיר היתה אפשרות , 
והיה ניסיון , לבחון את יחס היהדות והנצרות בבחינה חדשה , לא עוינת כלל , 
ואפילו לראות את " מידת החסד " כמידה יהודית ביסודה , כשהיהדות הנבחנת 
היא לא היהדות הרבנית הרשמית אלא זו של הקבלה ! ייתכן שמסקנותיו של דניאל 
ביינס ( שבעיניו שיילוק הוא מייצג ספירת הגבורה או הדין , פורציה היא ספירת 
תפארת וכו ) הן מרחיקות - לכת ומופרכות , אך דומה שכדאי היה לתת עליהן 
את הדעת ! ועם זאת העניק אברהם עוז לקורא מחקרו יותר ממה שהספר הקטן בממדיו 
מבטיח ממבט ראשון . קשה להגזים בשבחי המחקר המעמיק ואפילו המקסים הזה , 
על ייחודו ועל נדירותו . לבסוף , כדי לסיים במלה רעה בכל זאת , אעיר 
על זוטה שקצת עיצבנה אותי בשעת הקריאה : למה כותב עוז " גסטה " במקום 
" גסטה ( רומאנורום " ) ? נכון שהאנגלים , אפילו המשכילים שביניהם , 
עשויים להגות כך את המלה הלטינית , אבל אחרי ככלות הכל אברהם עוז כותב , 
ובצדק , " יוליוס קיסר " ולא " גוליוס סיזר " . 
