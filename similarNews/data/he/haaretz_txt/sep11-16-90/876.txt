ארבעים וחמש שנה חלפו מתום מלחמת העולם השנייה עד לסיום המלחמה הקרה . בתקופה 
זו רבו המתחים בין שני הגושים בהנהגת ארה"ב ובריה"ם , שהיו אחראיות על עיצוב 
מערכת היחסים הבין - לאומית משני עברי החומה הבין - גושית . משקרסה זו , 
הושם הדגש על אחריותן המשותפת לשלום העולם . דווקא בפתחו של סדר עולמי חדש 
שבו מפסיק המזרח התיכון לשמש שדה התגוששות לשתי מעצמות העל , פורץ משבר 
בין - לאומי , מהקריטיים ביותר שידעה המערכת הבין - לאומית ביובל האחרון . 
המשבר פרץ לאחר שמדינה ערבית אחת , הטוענת לכתר של מעצמה אזורית עיראק , 
כבשה מדינה ערבית אחרת כוויית , מאיימת על מדינה נוספת ערב הסעודית וקוראת 
תיגר על מדינות נוספות במזרח - התיכון ובמערכת הבין - לאומית . אין ספק 
כי זהו אתגר המעמיד את העידן שלאחר המלחמה הקרה במבחן קיומי מיידי . שליט 
עיראק , סדאם חוסיין , הגיע , עקב הערכת מצב שגויה ועיוותי תפיסה בתהליך 
קבלת ההחלטות להחלטה מוטעית , לפיה סיום עידן ההרתעה הבין - גושית יאפשר 
לשחקני משנה בין - לאומיים , דוגמת עיראק , לפעול באין מפריע , כדי להכפיף 
את רצונם על גורם בין - לאומי אחר . אך במשבר זה הוכיחה ארה"ב כי היא בעלת 
תפקיד דומיננטי בגיבושו של הסדר העולמי החדש . בסדר הבין - לאומי המתגבש 
הפכה בריה"ם מהאויב האסטרטגי המסוכן ביותר של ארה"ב לבעלת - בריתה , המתאמת 
עמה את צעדיה בכל שלב במשבר . גולת הכותרת של התיאום היה מפגש הפסגה בהלסינקי 
בתשעה בספטמבר , שבו נבחנו דרכי תגובה אפשריות נוספות נגד סדאם חוסיין . 
בריה"ם , ששימשה עד המשבר ספקית הנשק העיקרית של עיראק ( כ%08 מהנשק העיראקי 
הגיע מבריה"ם ) , חשפה בפני האמריקאים את רזי הטילים הסובייטים בעיראק , 
כך שבשעת הצורך , אם תחליט ארה"ב להפעיל אופציה צבאית , תוכל לנטרלם ולהשמידם . 
כיוון שבריה"ם אינה מהווה עוד יעד אסטרטגי , בכוונת ארה"ב להפנות פרויקטים 
צבאיים , שיועדו למאבק הבין - מעצמתי , לאפיקים אחרים . קפמאביננוכח פירוק 
הנשק הבלתי - קונוונציונאלי והקונוונציונאלי באירופה והאצת התהליך בבריה"ם 
וארה"ב , עולה שאלת יעודו של הנשק הגרעיני בסדר העולמי המתגבש , ומשמעותו 
של מאזן אימה גלובלי לאחר המלחמה הקרה . אין להניח כי כללי המשחק של מאזן 
האימה תקפים בהכרח בתקופת הביניים , שבה שרוי העולם כיום . בתקופה זו אין 
להוציא מכלל אפשרות תרחיש , לפיו מדינה כעיראק תפעיל כוח נגד המין האנושי , 
בכלל זה הפעלת נשק בלתי - קונוונציונאלי נגד כוחות ארה"ב בערב - הסעודית 
או נגד כל מדינה אחרת . יש להניח כי במצב כזה עלולה ארה"ב להשיב בנשק בלתי - 
קונוונציונאלי , דוגמת נשק גרעיני - טקטי , כפי שרמזו מקורות אמריקאיים 
שונים בעת המשבר . שימוש בנשק גרעיני יהיה מעין יישום ההחלטה , שהתקבלה 
בוועידת נאט"ו בלונדון ביולי , לפיה שימוש בנשק גרעיני יהווה אמצעי אחרון . 
על - פי תרחיש זה , ונוכח השינויים הגיאו - פוליטיים במערכת הבין - לאומית 
בשנים האחרונות , תוכל ארה"ב להפעיל נשק גרעיני למטרות מוגבלות , ללא חשש 
מפני עימות גרעיני עם בריה"ם ושאר המעצמות בעלות היכולת הגרעינית , השייכות 
לקואליציה נגד עיראק . מכאן תיאוריית ההשמדה ההדדית המוחלטת , עקב שימוש 
בנשק גרעיני , אינה תקפה בהכרח לעידן שאחרי המלחמה הקרה . יש להניח , 
כי מקבלי ההחלטות בארה"ב יחליטו על השימוש בנשק גרעיני רק במצב שבו אי - 
שימוש יצפון בקרבו סכנות רבות יותר מהשימוש בו . קפמאביננוכח תרחיש זה ראוי 
להדגיש , כי כל שימוש בנשק גרעיני , אפילו בזה המכונה " טקטי , יישא 
בחובות סכנות הרות - אסון למערכת הבין - לאומית קל וחומר לתת - המערכת המזרח - 
תיכונית , בשל שתי סיבות עיקריות : האחת מימד התקדים . דהיינו , עצם 
השימוש בנשק גרעיני מוגבל בעוצמתו לפגיעה במטרות כוח , כלומר בעיקר נגד 
מתקנים צבאיים , יש בו כדי ליצור תקדים שאין חזרה ממנו . בכך עשוייה להינתן 
גם לאחרים לגיטימציה להשתמש בנשק כזה על - פי תפישתם . כאן מתעוררת השאלה 
מהם הגבולות המוסריים ומי קובע אותם , ולכך אין בוודאי תשובה ברורה . הסיבה 
השנייה השפעות פיסיקליות בעלות אפקט בומרנג . הכוונה היא לפגיעות שרשרת , 
שייתכן שהפוגע לא יתכוון אליהן מראש . זאת , כתוצאה מעצם קיומם של מתקני 
אנרגיה שונים , כגון כורים גרעיניים , מתקיני גז , דלק ואחרים , אשרעשויים 
לשמש כמתווכים בהעברת השלכותיה הרדיואקטיוויות של הפצצה . פגיעות שרשרת 
מסוג זה עלולות להביא לפגיעה במטרות ערך ( ) פגיעה בתשתית התרבותית , 
הכלכלית , החברתית והמדינית של המדינות באזור מצומצם כמו המזרח התיכון , 
עקת השלכות הנשורת הרדיו - אקטיווית . המשבר במפרץ הפרסי הוא הראשון , 
מאז 5491 , שבו ארה"ב ובריה"ם אינן צריכות לפעול בצל חשש כי כל פעולה של 
צד אחד תיתפס כהתגרות על - ידי הצד השני . אווירה בין - לאומית כזו מאפשרת 
לארה"ב לתכנן וליישם מהלכים אסטרטגיים וטקטיים כשהיא משוחררת מפני איום סובייטי 
כלשהו . היחסים בין ארה"ב לבין בריה"ם הפכו ליחסי תלות הדדיים , וכך הופכים 
הישרדותו של מיכאיל גורבצוב והצלחת הגלסנוסט והפרסטרויקה לאינטרסים אמריקאיים 
מובהקים . אך לשם מימושם של אלה זקוק גורבצוב לסיוע כלכלי של ארה"ב . זהו 
מעין עוגן הצלה לשיקום המשק הסובייטי , שבו מהווה התקציב הצבאי כ%52 מהתל"ג . 
נראה כי למרבית האירוניה , הפכה חולשתו של גורבצוב מבית למקור עוצמתו אצל 
האמריקאים , אך בכך גם חוזק מעמדה של ארה"ב כמעצמת - על יחידה לאחר המלחמה 
הקרה , בזכות עוצמתה והלגיטימציה לה היא זוכה מהקואליציה הבין - לאומית 
וממועצת הביטחון של האו"ם . אופן הצלחתה של ארה"ב להתמיד ולהחזיק בקואליציה 
זו מחד , ויכולתה לפתור את המשבר מאידך , הם שיקבעו את תקבל ארה"ב את התואר 
מעצמת - העל היחידה , למרות שבריה"ם היא עדיין בעלת הצבא הגדול בתבל . 
יהיה אשר יהיה סיומו של המשבר במפרץ הפרסי , בסופו , כך ניתן להניח , 
יהיה המזרח - התיכון שונה במבנהו הגיאו - פוליטי מכפי שהיה ערב המשבר , 
מכיוון שאין אפשרות מעשית להציג פתרון צבאי או מדיני שיש בו כדי להשביע את 
האריה וגם להשאיר את הכבש שלם . שיקול הדעת הרציונלי צריך לנצח , אך אין 
ערובה שכך יהיה . 
