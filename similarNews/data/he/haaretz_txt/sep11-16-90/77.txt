גורמים בכירים במערכת הביטחון דחו אתמול את הצעת הרמטכ"ל , רב - אלוף דן 
שומרון , למנות את אלוף פיקוד המרכז לשעבר , האלוף עמרם מצנע , כאחראי 
לענייני העורף מטעמו . הגורמים הבכירים אמרו כי אין בשלב זה טעם במינויים 
חדשים ובשינוי מערך התפקידים הבכירים בצה"ל , וכי אין כל כוונה לארגן מחדש 
את מפקדת העורף . הם הזכירו , כי באחרונה מינה שר הביטחון את האלוף יעקב 
לפידות כאחראי לענייני העורף מטעם משרד הביטחון , והרמטכ"ל מינה את תת - 
אלוף ( מיל ) רפאל ורדי ליועצו לעניינים אלו . לפיכך , אמרו , אין כל 
טעם למנות אלוף נוסף כאחראי לענייני העורף . לדבריהם , יש שיתוף פעולה 
בין האלוף לפידות לבין קצין הג"א ראשי , תת - אלוף אורי מנוס . עם זאת , 
אמרו המקורות הביטחוניים כי בניגוד למה שפורסם , התייעץ הרמטכ"ל עם שר 
הביטחון לגבי מינויו של האלוף מצנע . בצמרת צה"ל מחפשים תפקיד לאלוף עמרם 
מצנע , אך הוא צפוי להתמנות לתפקיד חדש רק כאשר יחליט שר הביטחון על סבב 
מינויים בכירים במטכ"ל . 
