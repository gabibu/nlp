הדיון - ויכוח של יהושע פורת וברוך קימרלינג על מהות הלאומיות הערבית - פלשתינית 
האם היא " כלל - ערבית " או " פלשתינית - פרטיקולרית " במהותה ( " הארץ " , 
8 . 91 , 8 . 42 , 8 . 92 ) הוא מעניין , ומבחינה עיונית - מחקרית 
אף חשוב . אלא שאין כל אפשרות לתת לשאלה תשובה מבוססת , ומבחינה פוליטית 
אבד עליה כלח . פרוף פורת קובע בעצמו שאין לסמוך על סקרים ומחקרים שבהם 
נשאלים ערביי השטחים לדעתם בנושא . אך הוא סומך על מחקר שנערך לפני כמה 
שנים על - ידי " אחד הגופים הממלכתיים " על יסוד " חומר כתוב שלא נאסף 
למטרות המחקר " . נראה כי גם על חומר כזה אין לבסס מסקנות בדבר מהות לאומיותו 
של הערבי - הפלשתינאי ( אם אפשר בכלל לדבר על " הערבי - הפלשתינאי " בהכללה 
כה מקפת ) . שכן , עצם הצורך , עצם הניסיון להבחין בין לאומיות " ערבית - 
כללית " ובין לאומיות ערבית - פלשתינאית זרים למחשבה הערבית הפוליטית . 
אמנם , הוגים ערביים שונים ניסו להבחין בין " קוומייה " , לאומיות כל - 
ערבית , ובין " וטנייה " , לאומיות פרטיקולרית לארצותיה . אולם , ניסיון 
זה לא נודעה לו השפעה על הזרם הראשי של המחשבה הערבית . התנועה הלאומית 
הערבית היא " קוומייה " ו"וטנייה " גם יחד , כל - ערבית וסורית , עיראקית , 
מצרית או פלשתינית כמקשה אחת , ללא צורך וללא אפשרות להגדיר ולהפריד . 
תנועות שביקשו לטפח לאומיות ארצית - מקומית כנגד הלאומיות הכלל - ערבית נשארו 
שוליות - ננסיות וחסרות השפעה למשל בסוריה ובמצרים ( רק בלבנון שונה התמונה , 
בשל מהותה ונסיבותיה המיוחדות של ארץ זו ) . ומן הקצה השני , תורתה של 
תנועת אל - בעת , המטעימה לאומיות - כל - ערבית בלבד והפוסלת כל לאומיות 
ארצית - פרטיקולרית , נשארה הלכה גרידא התלושה מן המציאות הפוליטית של סוריה 
ועיראק מדינות הבעת . יתר על כן , בלאומיות הערבית - פלשתינית חלו בדור - 
דורותיים האחרונים תמורות במגמה של יתר הדגש על מהותה ומטרותיה הפלשתיניות . 
הקביעה כי " הפלשתינאים מזדהים בראש ובראשונה כערבים , אחר - כך כבני 
עדה דתית , כבני מקום ( שכם , חברון וכו ) , ורק לבסוף כפלשתינאים " 
קביעת שפורת מקבל היתה אולי נכונה לפני שנים . אבל אין ספק שבשנים האחרונות , 
והיום , מזדהה הערבי הפלשתינאי כערבי - פלשתינאי , ותנועתו הלאומית הפוליטית 
היא גם ערבית - כללית וגם ערבית - פלשתינית במפורש . לכן מוטעית המסקנה ( 
שפורת איננו מזדהה עמה , אך מודה כי מאמרו עלול לשמש לה צידוק ) , כי 
בגלל הזדהות הערבים הפלשתינאים " בראש ובראשונה עם האומה הערבית " אין 
להם אולי , מנקודת ראותם , צורך במדינה ערבית - פלשתינית ו"מצוקותיהם הלאומיות 
יכולות לבוא לידי תיקונן בכל מסגרת ערבית עצמאית אחרת " ( דהיינו , למעשה , 
ירדנית או אולי סורית , כ"סוריה הדרומית " ? ) . אין היום מנהיגות ערבית - 
פלשתינית שתסכים כי ארצה תיבלע ב"מסגרת ערבית עצמאית אחרת " ותוותר על עצמאות 
ערבית - פלשתינית , ואין כל סיכוי או סימן שמנהיגות כזאת תקום . פורת מעיד 
על עצמו שהוא תומך בהחזרת השטחים לממלכת ירדן . קשה לי לשער שמשקיף - הוגה 
בקי ומעמיק כמותו ימשיך לראות אפשרות של הסדר ב"אופציה הירדנית " הישירה - 
הפשוטה , באשליה כי אפשר לפתור את בעיית השטחים בהסכם ישראלי - ירדני ללא 
הפלשתינאים או מעל לראשם . אופציה זו היתה קיימת , הייתה רצויה ואף הכרחית 
ב847491 , אלא שכישלון המו"ם ב0591 ורצח עבדאללה ב15 מנעו את הגשמתה . היא 
היתה , אולי , קיימת בשנים הראשונות אחרי 7691 . אולם מאז 2791 ( כשהכריז 
המלך חוסיין כי ממלכת ירדן העתידה תהיה פדרציה שבה ייהנו הפלשתינאים מאוטונומיה 
בגדה המערבית ) , או לפחות מאז 4791 ( כשנאלץ חוסיין לקבל את אש"ף כנציגם 
היחיד של הפלשתינאים ) , שוב אינה קיימת בצורתה הישירה - הפשטנית . בוודאי 
הכרחי שיתופה של ירדן בכל הסדר . אולם אין , ולא תהיה , מנהיגות ערבית - 
פלשתינית שתסכים כי השטחים יוחזרו לירדן ושירדן תעשה על כך הסכם עם ישראל 
ללא הפלשתינאים ; והמלך חוסיין מבהיר זה שנים שאין הוא מדבר בשם הפלשתינאים , 
שלא יסכים עם ישראל על עתיד השטחים ללא הפלשתינאים , שהוא תומך בכינון 
מדינה ערבית - פלשתינית , ושלכל היותר ישתדל להביא את הפלשתינאים למו"ם 
משותף על הסדר כללי . ואף שאין אהבה רבה בינו ובין ערפאת , אין סיבה לפקפק 
באמיתות הסתלקותו מכל ניסיון להסכים עם ישראל על השטחים ללא הפלשתינאים . 
דבר אחר הוא אופציה ירדנית - פלשתינית משותפת , המבוססת על קונפדרציה ירדנית - 
פלשתינית . רעיון זה מקובל על ירדן ועל אש"ף . חוסיין וערפאת הסכימו עליו 
עקרונית ב5891 , וגם כשביטל אש"ף , ב7891 , את הסכם חוסיין - ערפאת , 
עשה כן לא בשל עניין הקונפדרציה . אדרבא , הן אש"ף והן חוסיין חזרו מאז 
פעמים רבות על הצהרת רצונם בקונפדרציה כזאת . אולם אש"ף ומנהיגי הפלשתינאים 
תקיפים בעמדתם שעצמאות מדינה פלשתינית קודמת , ושרק מדינה עצמאית תוכל להיכנס 
בברית קונפדרציה עם ירדן . לישראל עניין רב בקונפדרציה כזאת והיא צרכיה להיות 
שותפה , בצורה זו או אחרת , להסכם עליה . אולם בעיקרו של דבר הקונפדרציה 
היא נושא להסכם ירדני - פלשתיני . גם האופציה הירדנית המתוקנת , הירדנית - 
פלשתינית הקונפדרטיווית הדרך אליה עוברת דרך מו"ם והסכם עם הערבים - הפלשתינאים . 
אל נשלה את עצמנו בהתפלספות על מהות הלאומיות הערבית - הפלשתינית , בהשערת - 
שווא שהיא רק ערבית - כללית , או רק עדתית או שכמית - חברונית מקומית : 
זוהי לאומיות ערבית - כללית וערבית - פלשתינית כאחד . 
