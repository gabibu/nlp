ראשית , צריך להבטיח שמחיר ההון המגויס יהיה נמוך מהתשואה להשקעה , אבל 
את זה אנחנו עדיין לא רואים . החשש הוא שחלק נכבד מההון עלולים לבלוע אמצעים 
שאינם מייצרים , ולכן ההישענות על מט"ח היא מסוכנת . אפשר , אבל אני סבור 
שאנו צריכים להיות מאוד זהירים . גיוס מסיווי מדי עלול לגרום לייקור מחיר 
הון המגויס . לדעתי מדובר על 02 מיליארד דולר , שאותם יהיה צורך לגייס 
בתוך 5 עד 7 שנים , וזה לא פשוט . יש לנו שם טוב כלווים , כיוון שעד היום 
היינו זהירים הן מבחינת ההיקפים והן מבחינת עלות גיוס ההון . אך אם ניטול 
הלוואות גדולות מדי נצטרך גם להצביע על גידול משמעותי בתוצר , שיהיה תואם 
לעלות גיוס הכסף . אני מאמין שהרקורד שלנו טוב , ונעשה הכל כדי לשמור עליו . 
גם כך נטל המיסוי במדינה הוא בין הגבוהים בעולם , ומהווה תמריץ שלילי לכל 
יוזמה . עדיף לדעתי להסתמך על גיוס הון פנימי , ולאפשר לסקטור הפרטי לפתור 
את הבעיות בעצמו בעזרת יצירת תנאים להשקעה ולעידוד החיסכון . 
