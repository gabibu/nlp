הליכה אל פפיון בשביל הגן המוצל בעצים מזמנת הפתעה נעימה . זהו בית 
פשוט בסגנון כפרי . הקירות הצבועים למחצה ומצופים למחצה בטפטים ומפות השולחן 
הירוקות מחזקים את התחושה שהגענו לפרובאנס . סגנון הבישול של השף , שמעון 
ריישר , גם הוא פרובאנסלי מובהק , והוא אחד היחידים מבעלי המסעדות המקומיים 
המציעים תפריטים שונים לחורף ולקיץ . בשלוש השנים מאז פתיחתה הפכה פפיון 
לאחד המקומות החשובים לאנשים המשוכנעים שהם מבינים במזון טוב . ממרח כבד 
האווז המועשר בברנדי צפון אפריקאי ומוגש עם ביצי שלווים הוא מנה ראשונה אהודה 
כאן , וכך גם המנה המכונה סלט פרא , תערובת של סלט ירוק עם אגוזים , חתיכות 
של פפאיה וחזה אווז , כשהכל מוגש ברוטב וינגריט עם דבש . כדאי לנסות גם 
את מרק המלון עם גבינת עזים ומרק היוגורט הסמיך בנוסח בלקני , המאחד את 
הטעמים של חציל , שמן זית , לימון וצנובר . מנה עיקרית מפתה היא שלווים 
ממולאים עטופים בקותלי חזיר וממולאים בממרח כבד אווז עם פירות מיובשים , 
המוגשים ברוטב מעט מתוק אבל נעים של תפוחי עץ ותפוחי זהב . אוהבי חזה מולארד 
ייהנו מהחזה המוגש כאן , מבושל היטב בחוץ אבל ורוד בפנים ועם רוטב פלפל 
ירוק או רוטב רוקפור או תפוז . כל מנות הקינוח טעימות , אבל אני מחבב במיוחד 
את פרפה האפרסקים המוגש עם רוטב פטל וטיפה של קרם שנטילי . ארוחה לשניים , 
המבוססת על המנות שהוזכרו כאן , תעלה 431 ש"ח ( 711 ש"ח בלי המרק ) , 
ובקבוק ריזלינג של סגל עולה 62 ש"ח נוספים . קפמאפרקלפני חמש שנים הפכו 
להיות פופולריים גל חדש של בישול מקומי וסגנון קל יותר , פחות רשמי אבל 
לא פחות יוקרתי , של מסעדות , בעיקר בתל אביב . המייצגים הטובים ביותר 
של סגנון זה הם פיטנגו של איתמר דווידוב והתרווד הוורוד של צחי בוקששתר . 
הסגנון שלהם הוא סינתזה אינטליגנטית של מטבח קלאסי ונובל קואיזין יותר מאשר 
מטבח ישראלי ייחודי . בבישול זה האינטואיציה והאישיות של אשפי - מטבח צעירים 
אלה ( שניהם בני 23 ) משחקות תפקיד מרכזי , והתוצאה היא צירוף עדין של 
המחויבות האירופית לעידון והאהבה הים - תיכונית של הפשטות . פיטנגו הוא ביסטרו 
קטן ולא יומרני , מן הסוג שאפשר למצוא ברחובות הצדדיים של הרובע השביעי 
של פאריס . יש כאן פשטות , ובפשטות הזאת יש קסם רב . כמתאבנים נסו את 
ממרח כבד העוף האוורירי , שבו השימוש בקאסיס , יין סמיך דמוי סירוף , 
במקום בקוניאק הרגיל , נותן תוצאה מעניינת . כדאי בהחלט לנסות גם את הקוקי 
סן זאק , המוגשים ברוטב מהנה , המבוסס על שמנת מתוקה עשירה , יין אדום , 
פלפל ותערובת עשבים שבולט בה הטרגון . אל תחמיצו את סורבט הטרגון המרענן . 
אחר כך , כמנה עיקרית , נסו את סקלופיני העגל ברוטב פיקנטי של יין אדום . 
אף שבתפריט הוא רשום כמתאבן , אל תהססו להזמין כמנה עיקרית את סלט הכרוב 
עם ברווז ועגבניות . במנה זו מוגש ברווזון , המבושל עד פריכות , נקרע 
לחתיכות דקיקות , שעליהן יוצקים רוטב עדין של טרגון , פטרוזיליה ובשר בקר , 
ואחר כך עורמים אותן בכמויות נדיבות על פני כרוב כבוש . לדווידוב כשרון 
מיוחד להכנת פרפראות שוקולד , שהן עשירות , אך נמנעות מן החטא של מתיקות 
יתר . צריך להיות קדוש כדי לעמוד בפני הפטה שוקולד או בפני המגוון הגדול 
של עוגות נפלאות של פירות ורפרפת . ארוחה לשניים , המבוססת על המנות שהוזכרו 
כאן , תעלה רק 011 ש"ח , והיא שווה את הכסף . בקבוק של קברנה סוביניון 
אשקלון 8891 יוסיף לחשבון 42 ש"ח . קפמאפרקיש המתארים את התפאורה של התרווד 
הוורוד כמודרנית , ואחרים מכנים אותה פנקית . קירות ורודים , מפות שולחן 
ורודות וריפוד ורוד של הכיסאות מצטרפים , עם ראש יונה גדול יתר על המידה 
ופסל קיר בלתי מובן , לתערובת נעימה של רשמיות ושל מראה לא מחייב . התפאורה 
משקפת את היצירתיות הקולינרית של צחי בוקששתר השף והבעלים . למנה ראשונה 
נסו את גבינת הצאן המפולפלת שטוגנה עם אגוזים . נסו גם את הקרפציו היחיד 
במינו . הפרוסות הדקיקות של בשר הבקר הרזה הנא שרו בתחמיץ בלתי רגיל של 
שמן , חומץ יין ומיץ תפוזים , לפני שהוגשו עם רוטב דובדבנים נעים . כן 
אין לפסוח על מה שמכונה בפשטות מטעה " מרק דגים " . בדומה לזופה קאקאביה , 
האהוב על דייגי סלוניקי , המנה של בוקששתר מבוססת על לפחות ארבעה סוגי 
דגים , חסילונים שלמים והטוב מכל סרטן שלם שנועד לאכילה באצבעות . כמנה 
עיקרית , אחרי כוס שמפניה או סורבט אבוקדו כדי לרענן את החיך , נסו את 
דג זאב הים האפוי ברוטב פלפלת אדומה נועז , או שוק טלה המוגש ברוטב של קוניאק 
וגרגרי פלפל ירוק . אל תחמיצו את התוספות המוכנות היטב של תפודי אנה , 
כרוב אדום מאודה ותירסים זעירים מתוקים . לקינוח נסו את קציפת היין האדום . 
פרפרת זאת , בטעם זנגביל יחד עם קרם שנטילי ורוטב וניל עשוי היטב , דומה 
לקינוח שהיה אהוב כל כך על בני בתי המלכות והמולטי - מיליונרים , כשביקרו 
במעיינות המרפא של באדן - באדן . ארוחה לשניים , המבוססת על המנות שהוזכרו 
כאן , תגיע ל051 ש"ח . בקבוק פומה בלאן 9891 של כרמל יוסיף 03 ש"ח לחשבון . 
קפמאפרקיש לי רגש חם למלון אמריקן קולוני ולארוחת המזנון הנפלאה המוגשת שם 
בכל שבת אחר - הצהריים . המלון נבנה על ידי פחה רבאח דאוד אמין אפנדי אל - 
חוסייני כבית מגורים לו ולארבע נשותיו בשנת 0681 . הבניין דמוי מבצר וחדריו 
הגדולים , בעלי התקרות הקמורות עם החלונות המקושתים , נשקפים אל חצר מרכזית 
עטורת פרחים ועצים . כדאי להתחיל בדוגמאות של סלט רוסי , העשוי מירקות מעורבים 
ברוטב מיונז מוקצף ; אספרגוס לבן שמנמן ברוטב חומץ עדין ; כמה פרוסות של 
בשר בקר צלוי מקורר היטב ; אומצת סלמון קטנה עם טיפה של רוטב מוסלין , 
וכמה חסילונים גדולים מקושטים ברוטב קוקטייל חריף . במנה העיקרית הקדישו 
תשומת לב מיוחדת לרגל הכבש העסיסית , המרוחה בכמות נדיבה של שום , צלויה 
היטב מבחוץ ורודה מבפנים . תפודים או גרטין , המוגשים ברוטב גבינה ושמנת 
נפלא , הם ליווי הולם לכבש . כדאי גם לנסות את נזיד הבשר העשיר בשעועית 
וברוטב עגבניות כהה מעורב בעשבי מאכל , ואת לשון הבקר המוגשת ברוטב מדיירה 
מתוק . לקינוח אל תחמיצו את עוגת היער השחור . המזנון עולה 25 ש"ח , וקנקן 
של יין הבית ( בקשו את הקריניאן האדום היבש ) יוסיף לחשבון 41 ש"ח . בסך 
הכל יש כאן יוקרה ואוכל טוב בצירוף מוצלח השווה את מחירו . 
