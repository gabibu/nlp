( ע ) . בקשתו של גונתן פולארד לאפשר לו לחזור בו מעסקת הטיעון עם ממשל 
ארה"ב , בטענה שתנאי ההסכם בינו לבין התביעה הופרו , נדחתה אתמול בוואשינגטון , 
ע"ף החלטת השופט אודרי רובינסון . אמנון דרור , מהוועד הציבורי למען פולארד , 
אמר כי פולארד קיבל את ההחלטה ברגשות מעורבים : מחד גיסא , נכזבה תקוותו 
לזכות במשפט הוגן , בו יוכל להוכיח כי נגזר עליו עונש כבד מדי . מאידך 
גיסא , הוא מתכוון עתה לערער בפני בית הדין לערעורים בוואשינגטון , ומקווה 
כי ישכנע את השופטים שלא זכה למשפט צדק . פרקליטו של פולארד , המילטון פוקס , 
הודיע כי יפנה לבית הדין לערעורים ויטען כי הממשל האמריקאי הפרה בשעתו את 
הסכם הטיעון , שבו הודה פולארד באשמתו תמורת הבטחה כי יוקל עונשה של רעייתו , 
אן . כמו כן יטען פוקס כי השופט גזר על פולארד עונש קשה במיוחד , על סמך 
מידע חד - צדדי ומבלי ששמע את הסבריו וטיעוניו של פולארד עצמו . אביו ואחותו 
של פולארד הגיבו על החלטת השופט באמרם כי " אנו חיים את מאסרו של גונתן 
כבר חמש שנים תמימות . אנו מקווים כי בית הדין לערעורים ישקול את החלטתו 
על בסיס המידע החדש שהצטבר לאחרונה ויאפשר לו להציג את טיעוניו במשפט " . 
הם הוסיפו כי הם " תמהים כיצד הצליח גונתן לשרוד בתנאים של בידוד מוחלט 
תקופה כה ארוכה " . אמנון דרור הודיע כי הוועד הציבורי יגביר את מאמציו , 
במגמה לתבוע ממשלת ישראל מעורבות פעילה יותר על רקע הומניטרי . 
