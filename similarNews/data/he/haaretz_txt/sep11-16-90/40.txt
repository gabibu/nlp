תקליטנית . " יש הרבה בדידות במקצוע הזה . את על הבמה , עושה שמח לאנשים 
ומחייכת גם אם אין מצב רוח . כולם הולכים הביתה עליזים ומאושרים , ואני 
נשארת לבד " . נגה , בת 92 , בוגרת " תלמה ילין " במגמת תיאטרון , היא 
תקליטנית מקצועית זה כשלוש שנים , ואחת הנשים המעטות שעוסקות בכך . עבורה 
זו אינה חלטורה . היא עובדת בעיקר בשמחות משפחתיות חתונות , ברבת מצווה 
במסיבות פרטיות ובנשפים של אגודת הסטודנטים בתל - אביב . במועדונים אינה 
אוהבת לעבוד . " זה לא מדבר אלי , להשמיע ארבע - חמש שעות מוסיקה שדופקת 
את הראש , האוזניים נחרשות מהרעש והתשלום די מזערי " . בקיץ היא עובדת שלוש - 
ארבע פעמים בשבוע וגובה כ006 דולר לערב . נגה מגיעה למקום כשעתיים לפני 
פרוץ השמחה , עם ציוד מקצועי : כ005 תקליטים ודיסקים ומעט קלטות , שני 
פטפונים , קומפקט - דיסק , מיקסר , מגבר , ארבעה רמקולים , אקולייזר 
ומערכת תאורה . היא מעסיקה שני עוזרים , שסוחבים את הציוד הכבד ומחברים 
אותו לחשמל . את תוכנית המוסיקה של הערב היא אינה קובעת מראש . בחתונות 
היא יושבת קודם עם בני הזוג ויחד הם קובעים את סוג המוסיקה . " יש כאן 
אלמנט של זריזות , יש לחץ , אסור להסס " , היא אומרת . " אם אני משתמשת 
בקסטות מוכנות של רצף שירים , זה לא נשמע ולא נראה מספיק טוב . כל הפעילות 
של התקליטן היא חלק מהעניין . זה גם מבטיח שאף אירוע לא יהיה דומה למשנהו . 
יש תקליטנים שעובדים עם קסטות . תמיד העדפתי לעבוד עם תקליטים ודיסקים . 
זה מרשים את הלקוחות , ובצדק " . נגה למדה את המקצוע כששהתה בפלמה דה - 
מיורקה , שם היתה מנהלת אירועים באחד ממלונותיו של המיליונר דייוויד לואיס . 
" היינו שתי בנות בלבד , אני ובחורה נורווגית , והיינו צריכות לקיים 
אירועי בידור במלון עבור האורחים . כל המטלות , כולל תקליטנות , נפלו 
עלינו . כך התוודעתי לנושא , ומצאתי שאני נהנית " . כשחזרה לארץ רכשה ציוד 
ותקליטים והחלה לעבוד . אין בארץ קורס מקצועי ללימוד תקליטנות . היה ניסיון 
כזה בעבר , היא מספרת , שנכשל . התחרות בענף גדולה . " הרבה צעירים 
בני 02 קונים טייף ב005 ש"ח ועשרים קסטות " , אומרת נגה , " והם כבר תקליטנים . 
לוקחים מחירים מצחיקים ושוברים את השוק " . נגה משקיעה הרבה בציוד ותקליטים . 
בתל - אביב מספר חנויות המיועדות לתקליטנים ומשמשות מקום מפגש . " אני 
יכולה לשמוע הרבה שירים חדשים ולבחור רק עשרה . כשאני מופיעה באירועים 
של אגודת הסטודנטים , לפני 002 , 1 איש , אני מוכרחה להיות מעודכנת . 
אי אפשר להשמיע שם מוסיקה מלפני חודשיים - שלושה כמו בחתונות " . קפמאפרק " ימי 
כייף " הפכו למושג המתקשר בפארקי המים . אלה ימים שמקומות העבודה מארגנים 
לעובדים , בדרך כלל דרך ועדי העובדים , ובהם המשפחה מתכנסת ליום של גלישה 
ושחייה . יש משפחות שמצרפות את הילדים אל סבא - סבתא , כשההורים עצמם מבלים 
במקום אחר . הצטרפתי לשני ימי כייף בפארק המים של שפיים : האחד שאורגן 
לעובדי בזק והשני לעובדי צה"ל והשק"ם . ביום של בזק עמדו במצב הכן שני 
מצילים , שנדרשו למלוא גרונם כדי להתריע נגד התנהגות בלתי נאותה על המגלשות 
ובבריכות . ביום הכייף של צה"ל , היה מציל אחד שיצא מגדרו רק פעם אחת . 
עובדי צה"ל התרגלו כבר לימי הכייף האלה המנוהלים על ידי השק"ם זו השנה השלישית . 
השנה הם רכשו מקיבוץ שפיים את הפארק למשך 21 ימים ( יומיים נוספים של כייף 
מעין זה ניתנו בפארק גיא שעל חוף הכינרת ) . לרשות הנופשים הועמדו ה"שקמיות " 
( הקנטינות ) שמכרו לנופשים שתייה קרה וחמה , חטיפים וארוחות במחירי עלות . 
אפילו צעצועי חוף ובגדי מים , למקרה שמישהו שכח בבית את הציוד החיוני הזה , 
ניתן היה למצוא שם . מה שעוד ניתן שם בשפע , וחינם , היתה שמש קופחת , 
שחדרה דרך הרשתות האמורות להצל . הילדים התעלמו מן החום . ילדה קטנה אחת 
אפילו העזה לעלות על במת המופעים ושרה את " ציירי לך שפם . ילדה אחרת שרה 
את ריטה , בלי חיקויים . וכולם מחאו כפיים . ובכלל , כאשר הילדים מקבלים 
אמנים כמו אדם , מושונוב , בר - אבא ולהקת " נוער שוליים " , ובין לבין 
הם יכולים לקפץ ממגלשת קמיקזה ל"סלאלום " , ומשם לאבובים וחוזר לבריכת הגלים , 
מי בכלל מתרגש מהשמש ? קפמאפרק " ארטרים " , זה השם שבו בחרו אנשי משרד 
התיירות ועיריית תל - אביב , שהחליטו להעלות את כיכר אתרים על מפת הבידור . 
מדי ערב מאכלסת הכיכר אמנים ואמנים בחגיגה גדולה . כל החפץ למכור את מרכולתו 
האמנותית ( בלבד ) רשאי להציגה על גב שטיחון קטן . אמנים חובבים בתחומי 
המשחק , הפנטומימה , הזמרה , הליצנות , הלוליינות ועוד , מנעימים את 
זמנם של הילדים הבאים לכיכר . הכוונה הסופית היא לדמות למרכזי אמנות באירופה , 
ההומים מאמנים ומאנשים , ובתוך כך גם לשנות את התדמית הירודה של הכיכר . 
בשבוע האחרון הגיעו לכאן שלושה תלמידים במגמת המוסיקה של בית - הספר " תלמה 
ילין " , אילתרו במה מארגזים וניגנו בסקסופון , צלו וחליל - צד , לשמחת 
הנוכחים . ההפנינג הזה יסתיים עם בוא הגשמים . עד אז בכל יום , חוץ מימי 
ששי . 
