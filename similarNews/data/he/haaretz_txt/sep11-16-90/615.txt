לבית הדין הצבאי בענייני תעבורה הוגש לפני שבוע כתב אישום נגד סגן הרמטכ"ל , 
האלוף אהוד ברק , על נסיעה במהירות מעל המותר . כזכור , סגן הרמטכ"ל 
נתפס לפני כחודש במבצע שנערך על ידי שוטרי המשטרה הצבאית , כשהוא נוסע במהירות 
של 69 קמ"ש , בדרך משה סנה לכיוון צומת הכפר הירוק . סגן הרמטכ"ל נסע 62 
קמ"ש מעל המותר . סופר " הארץ " מזכיר כי המשטרה הצבאית מבצעת יום יום 
מארבים ללכידת כלי רכב צבאיים הנוסעים במהירות ולבתי הדין לתעבורה מוגשים 
כתבי אישום רבים נגד קצינים בדרגות בכירות . לאחרונה פורסם כי הרמטכ"ל , 
רב אלוף דן שומרון , נלכד על ידי שוטרת כשעבר באדום , אך כשהיא ראתה שמדובר 
ברמטכ"ל ויתרה לו . 
