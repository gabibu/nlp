משפטו של מנכ"ל חוד החנית , סא"ל ( במיל . ) יאיר קליין ייפתח באמצע 
אוקטובר בבית המשפט המחוזי בירושלים . פרקליט מחוז ירושלים , עורך הדין 
עוזי חסון , ייצג את התביעה . במשך המשפט יובאו עדים רבים , בהם גורמים 
בכירים ממשרד הביטחון . באמצע יולי העבירה משטרת ישראל לפרקליטות מחוז ירושלים 
את חומר החקירה נגד קליין עם המלצה להעמידו לדין . בפרקליטות כבר מוכן כתב 
האישום נגדו , על - פי צו הפיקוח על מצרכים ושירותים ( יצוא ציוד לחימה 
וידע ביטחוני ) . על - פי כתב האישום , נאשם קליין בהקמת בית ספר להישרדות 
באנטיגואה . החוק קובע כי העונש המקסימלי על פעילות כזו הוא שלוש שנות מאסר . 
גורמים במערכת הביטחון מסרו כי חומר נוסף על פעילותו של קליין בקולומביה 
הועבר כבר לפרקליטות המחוז . קליין אמר באחרונה כי הוא ומוכן למשפט וכי יש 
בידו הוכחות מוצקות שהוא לא עבר שום עברה , והכל נעשה בתיאום עם מערכת הביטחון , 
באמצעות חברות בנות שלה . באחרונה , ביקרה בישראל משלחת נוספת של ועדת 
החקירה באנטיגואה כדי לחקור את המעורבים בפרשה , ובקרוב יצא דו"ח נוסף של 
ממשלת אנטיגואה על העברת הנשק מישראל והדרך שבה הוא הגיע לבריוני הסמים בקולומביה . 
לארץ אמור להגיע גם חוקר בכיר של האף - בי - איי . 
