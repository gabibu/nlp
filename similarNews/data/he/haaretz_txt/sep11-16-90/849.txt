פתיחת עונת התערוכות התקשרה השנה לבואם של אורחים מחו"ל לפתיחת אגף חדש במוזיאון 
ישראל . האורחים הובאו בחשבון , והגלריות הציגו סחורה ואמנים הבאים בחשבון . 
האורחים אכן סיירו בגלריות , ואם מה שראו יספק להם תמונת - מצב של האמנות 
הישראלית זו כוללת יצירות גדלות - ממדים , אגרסיוויות או מעודנות , התמודדות 
עם מצבים עכשוויים וגם קצת אנאכרוניזם מעודן . בגלריה " מבט " צירף הבעלים 
אפרים בן - יקיר תערובת כמעט בלתי - אפשרית , ולא רק משום שליד עבודה גדולת - 
ממדים על קיר של תומרקין נראה הכל חלש ורך מדי . יצירתו של עמי לוי אינה 
יכולה להתמודד עם כוחות גדולים ממנה . הגלריה נעשתה לשדה קרב שבו אין מנצחים . 
זו בעיה הקיימת במרבית הגלריות שאינן גדולות - ממדים . בגלריה אפרת מציגה 
ויולה וירשובסקי , שאינה משתייכת אף לאחת מהקבוצות ומהגלריות הקבועות . 
אפשר להגדיר אותה " חיית עיר " , והתמודדותה עם הסביבה הטבעית שלה היא 
אמיתית . היא מוסיפה למבטה גם התייחסות רגשית . תערוכה שאיננה רגשית היא 
של קבוצת " נוכחות הבנים באמנות הישראלית " , בגלריה גולי ם : פיצחדזה , 
גבע , פורבוכראי , מרוז וצירינסקי . המכנה המשותף היחיד שלהם הוא , 
שהם משתייכים לאותה מסגרת מסחרית ופועלים באותה תקופה , באותו מקום . מסתבר 
שזה הרבה . היצירות הן בעלות דמיון רב , לא רק משום שהיוצרים התייחסו לתערוכה 
כתערוכת קבוצה , אלא משום שיש , כנראה , היגיון בבחירתה של הגלריה בהם . 
זו תערוכה של חמישה ציירים רציניים , שכל אחד מהם נלחם על האמירות האישיות 
שלו בגדול , בכהה , בקווים עבים , גם כשהם עדינים - למראה . בגלריה בוגרשוב 
( בשיתוף עם גלריה גולי ם ) מוצגת תערוכתה של מיכל היימן תחת השם " המיון " . 
זו אינה כותרת בלבד , אלא נושא התערוכה . היימן מחלקת את זמנה בין צילום 
לציור , ובתערוכה זו היא כאילו מתקנת עוול שנעשה לה בתערוכת " הנוכחות 
הנשית " , שבה הוצגו קבוצת תצלומים גדולי - מידות שלה שליוו במקור כתבות 
עיתונאיות . הפעם היא מצרפת למערכת האמירות שלה תצלומים מארכיונים ומאלבומים 
שונים , בין משפחתיים שלה ובין אנונימיים . בתערוכות הצילום בשנים האחרונות 
תופסים מקום נכבד האיסוף , המיון והפחת - חיים בדוגמאות סתמיות כמעט , 
שיש בהן קסם רב . בולטנסקי הביא מגמה זו לשיא בתערוכותיו האחרונות , 
כשהוא מעמיס על התצלומים , שאסף , צירף והציג , את כל תולדות השואה . 
הבחירה הייחודית של המציג מעניקה את המשמעות . הרגל בסיסי של ראיית תצלום 
מודבק , על רקע אלבומי , משתנה לחוויית צפייה בו כבמוצג ארכיאולוגי במוזיאון . 
זה תהליך המחייב את הצופה לעקוב אחר מחשבות הבעלים החדשים , לתמרן בין 
מקורותיה של התמונה לבין הערך המוסף שלה . האמירות נעשות ציניות ובוטות 
יותר , וכל אחד מהתצלומים , כשהוא בקבוצה , נושא משא כבד שאין לו בהכרח 
קשר למתרחש בתצלום . פנחס כהן - גן מציג בגלריה שלוש את תערוכתו " אנאפראניל 
52 מ"ג " . כהן - גן מגיב לכל אירוע כאילו כוח עליון פוקד עליו . הפעם זו 
" ערכת אמנות " , ספק יועצת , ספק מגיבה וספק מתעדת את האבחנה , המיון 
והטיפול בנפגעי עצבים . הדמות הנצחית של כהן - גן , שהיא ראש וצל אדם , 
חתוכה בלוחות עץ . הלוחות מורכבים במצבים שונים , בחיבורים וברישומי עפרון 
פרועים , לעומת מריחות צבע מדויקות עוקבות - צורה . גודלן הזהה של העבודות , 
וכמתן , מעניקים לתערוכה תוקף של דוגמאות קטלוגיות מעבדתיות . גלויית ההזמנה 
לתערוכה מתעדת את מצבי הפגיעה השונים , ואת אפשרויות ההתמודדות עמם . הגלויה 
יבשה וטכנית , ואילו הציורים זוהרים בצבעים מרהיבים ובצורות מרתקות . כדאי 
להתנסות בפגיעת העצבים : אמנות טובה מצליחה להפוך כל זוועה למשהו שכדאי 
להיות חלק ממנו . 
