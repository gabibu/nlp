יש שיאמרו כי התמוטטות כלכלת בריה"ם מאלצת את מוסקווה לפתוח במכירה כללית 
של נכסים פוליטיים . לעומתם , יטענו אחרים כי מוסקווה מגלה כישרון בלתי - 
רגיל לתרגם זאת לרווחים כלכליים . את הסכמת גורבצוב להמשך חברותה של גרמניה 
המאוחדת בנאט"ו השיג הקנצלר קוהל תמורת הבטחות לסיוע גדול לשיקום הכלכלה 
הסובייטית . מצב דומה מסתמן ביפן . בשבוע שעבר אמר שוורדנאדזה בטוקיו , 
בפעם הראשונה מאז 5491 , כי בריה"ם מוכנה לפשרות טריטוריאליות , אך כל 
דיון ייתכן רק במסגרת מו"ם נרחב לקראת הסכם שלום . עד כה טענה מוסקווה 
כי אין כלל סכסוך טריטוריאלי בינה לבין יפן . טוקיו , לעומת זאת , הציגה 
את נסיגת הסובייטים מארבעת האיים כתנאי מוקדם . הן במוסקווה והן בטוקיו 
מכירים בכך , שתזוזה בשאלת האיים הקוריליים חייבת להיות קשורה בנכונות יפנית 
להעניק סיוע כלכלי נדיב לבריה"ם . אך דומה שבמקרה זה יותר מאשר ביחסים 
בין לגרמניה ומדינות מערביות אחרות רוצה הפרה להיניק לא פחות משרוצה העגל 
לינוק . תעשיינים ובנקאיים יפנים מודאגים מכך , שבשל המגבלות הפוליטיות 
שקבעה לעצמה , תאבד יפן את הסיכוי לתפוס נתח מכובד משוק ההשקעות הסובייטי . 
הם לוחצים על ראש הממשלה , טושיקי קאיפו , להטות אוזן להצעות פשרה בשאלת 
איי המריבה . 
