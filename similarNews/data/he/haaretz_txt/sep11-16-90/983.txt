יו"ר מפלגת העבודה , ח"ך שמעון פרס , אמר אתמול כי הוא מתכוון להקים צוות 
בלתי תלוי שיבחן את שאלת הפריימריס מבחינת ההיבט הכספי והייצוגי . " הצורך 
לגייס כספים למען מסע בחירות אישי במסגרת הפריימריס , עלול להביא למצב שבו 
ייווצרו מחוייבויות אישיות כלפי תורמים , שיהיו בבחינת מכירת נפשותינו בעבור 
נזיד עדשים " , אמר . פרס דיבר בפגישה עם חברות " הוועדה לבחינת השלכות 
ההצעות לשינוי בשיטת הבחירות על ייצוג הנשים " . ועדה זו מונתה על - ידי 
מזכירות אגף החברות במפלגת העבודה . יו"ר הוועדה , דפנה שרפמן , הצביעה 
בפני פרס על הבעיות החמורות , שייווצרו , לטענתה , מאימוץ שיטת הפריימריס , 
לגבי ייצוג נשים , חברים חדשים , צעירים , תושבי עיירות פיתוח ועוד . 
היא אמרה שהשיטות המוצעות לבחירות הפנימיות במפלגת העבודה אינן מציעות כל 
פתרון לבעיה הכספית ולשאלת ייצוג הנשים . משתתפות המפגש אסתר הרליץ , ד"ר 
ניצה שפירא , רחל גביש , שוש ענבר ועו"ד עופרה פרידמן אמרו לפרס כי יש , 
לדעתן , ספק אם ניתן לפקח על טוהר הבחירות בפריימריס , וכי בגלל העובדה 
שהנשים אינן שולטות על מוקדי כוח , אין הן נהנות מעמדת זינוק שווה בהתמודדות . 
