שגריר ארה"ב בישראל , ויליאם בראון , גילה כי ארה"ב עומדת לספק בקרוב לישראל 
01 מסוקי יסעור . בראון היה אורח כבוד בטקס קבלת שני מסוקי האפאצי אתמול 
בבסיס חיל האויר . בראון הפתיע את האורחים ונאם בעברית . הוא אמר כי ישראל 
תקבל נשק נוסף מארה"ב וכי זהו ביטוי משמעותי ומעשי למחויבותה של ארה"ב לביטחונה 
של ישראל . שגריר ארה"ב אמר עוד : " עם סיום אספקת מסוקי האפאצי בחודש 
מאי בשנה הבאה , תתחיל להתבצע תוכנית האפ61 אשר במסגרתה תקבל ישראל עד 06 
מטוסי אפ61סי ודי . כמו כן הסכימה ארה"ב לספק לחיל האויר הישראלי עוד 01 
מסוקי יסעור , אשר יגבירו את כושר ההובלה ויכולת החילוץ של חיל האוויר . 
אני מקוה שאספקת טילי " סטינגר " , מערכות לשיפור האפ61 והצטיידות נוספת 
לחילות הים והיבשה , יתבצעו בקרוב , אמר השגריר בראון . הוא הסביר מדוע 
ארה"ב מספקת סיוע זה לישראל באומרו " אנו לוקחים ברצינות רבה ביותר את מחויבותינו 
להגנתה של ישראל ולשמירת יתרונה האיכותי . אנו מחוזקים מעצם קיומה של בת 
ברית חזקה , אשר ניתן לסמוך עליה ואשר משמשת גורם מייצב באיזור " , אמר 
השגריר . מקורות צבאיים ציינו כי יחד עם אספקת מסוקי האפאצי לישראל , תספק 
ארה"ב מסוקי האפאצי גם למצרים . פגישתו של שר הביטחון משה ארנס , היוצא 
לארה"ב במוצאי שבת , עם שר ההגנה האמריקאי ריצרד צייני , נקבעה ליום שני 
הקרוב . במהלך שיחתו של ארנס עם צייני יועלו שורה ארוכה של נושאים ובהם פרויקטים 
כמו הצטיידות חיל הים , החכרת ציוד צבאי , החוב הישראלי לארה"ב וכן נושאים 
הקשורים למפרץ הפרסי . כמו כן יועלה הנושא של אספקת אמצעי לחימה למדינות 
ערב בעיקר לסעודיה . בטקס חגיגי נקלטו אתמול שני מסוקי אפאצי ראשונים בבסיס 
חיל האויר בדרום הארץ . בדיוק בשעה 00 . 11 המריאו שני המסוקים בטיסת הבכורה 
שלהם בחיל האויר הישראלי , כאשר את אחד המסוקים מטיס מפקד הטייסת קצין בדרגת 
סגן אלוף . מסוקי האפאצי ביצעו מספר תרגילי אווירובטיקה ובהם עלייה לגובה 
רב בתרגיל המעלית , כאשר המסוק מפעיל את כל כוחו בטיפוס מהיר לגובה . כעבור 
דקות אחדות נחתו שני מסוקי האפאצי ברחבת הכבוד מול רה"ם יצחק שמיר שר הביטחון 
משה ארנס , השגריר האמריקאי ויליאם בראון ונציגי חברת מקדולנד דאגלס יצרנית 
המסוק . לאחר מכן הועברו בטקס קצר הדגלים לטייסת האפאצי ומפקד חיל האויר 
האלוף אביהו בן נון אמר : " דוקא בימים אלה , עת רוחות השלום פוסחות על 
אזורנו ובצילו של האיום העיראקי קליטת מסוקי האפאצי הינה תשובה ברורה לכל 
המצהיר על כוונתו לפגוע ביישותינו ובעצמאותינו , שכן חיל האויר ממשיך להתעצם 
בשילוב מופלא של מכונות לחימה מהמתקדמות בעולם עם אנשים מהטובים שיש " . רה"ם 
יצחק שמיר אמר : " חיל האויר וצה"ל מקבלים מתנה מצויינת לחג לראש השנה 
תשנ"א . תגבורת רצינית ביותר לכוחו ההרתעתי וההכרעתי . שני המסוקים מביאים 
לנו עדות מחודשת על המשך שיתוף הפעולה המתמיד בין ארה"ב וישראל . 
