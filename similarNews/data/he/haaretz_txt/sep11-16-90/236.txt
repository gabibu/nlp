הרעיון הוא בהחלט מעשי . גם גורמים מוסדיים , כמו משרד הבינוי והשיכון 
והסוכנות היהודית , צריכים לברך על כך . המטרה של משק הבנייה היום , צריכה 
להיות הספקת פתרונות דיור למגורים לעולים חדשים בכל דרך אפשרית . הדרך של 
עמותה לעולים מאפשרת גם לתת ביטוי לרצון הלקוחות וגם להעביר את השאיפה לאפיק 
של יזום כלכלי . הדבר נכון במקרים שבהם עשתה החברה הסכם עם עמותה על בנייה 
סטנדרטית , בכמות גדולה ובטיפוסים אחידים , ומצאה את עצמה , בגלל ניהול 
לא נכון של ראשי העמותה , מתדיינת עם כל קונה וקונה על מגוון גדול של טיפוסים 
ותת - טיפוסים של בתים . דבר זה נטרל את יתרון הגודל מהעסקה ועירער את הבסיס 
שעל פיו נקבעו המחירים הנמוכים . אני מאמין שיש הבדל בין עמותה של ותיקים 
שרוצה לבנות לעצמה וילות , לעמותה של עולים חדשים חסרי - דיור , שיש להם 
צורך אמיתי ודחוף למציאת פתרון דיור , בצד שאיפה ברורה לעשות זאת לפני שתתחיל 
עליית מחירים בשוק . נתוני הפתיחה של העולים החדשים יאפשרו בסיס הגיוני בקיום 
העמותות של העולים , אם אכן יבנו בנייה אחידה , זולה ומהירה . אם תנאי 
זה יתקיים , לא יתערער הבסיס של בנייה סטנדרטית , אחידה וזולה , שהוא 
תנאי להצלחת עסקה משותפת בין עמותה לחברה בונה . שיעור ההוזלה אכן נראה מופרז , 
אך ללא ספק ניתן להוזיל את הבנייה . לדעתי , ההערכה הריאלית להוזלת הבנייה 
באמצעות עמותות היא % 01%51 . הדבר תלוי במידה רבה במידת הנכונות שתגלה הממשלה 
בעת שתקבע את התנאים מהם יהנו עמותות כאלה , כדי לעודד את היווצרותן וקיומן . 
דבר זה הוא אינטרס משותף הן של העולים הבונים והן של הממשלה . ניתן להשיג 
את ההוזלה בעלויות הבנייה על ידי כמות דירות גדולה בכל פרוייקט , רצף בביצוע 
ואחידות . משיגים חיסכון גם בעלויות המכירה של החברה הבונה , והמו"ם עם 
הרוכשים יהיה פשוט יותר . גורם נוסף הוא הורדת עלויות הקרקע והפיתוח בגלל 
רצון הממשלה לעודד גופים כאלה מעבר לעידוד הרגיל לעולים בודדים . הניסיון 
אמנם קצר , ומוקדם עדיין להסיק מסקנות , אבל הסימנים מעודדים . קיימת 
עמותה בלוד שכבר בונה , וקיימות שתי עמותות שעומדות להתחיל לבנות בקרוב 
באשדוד . ביחד מונות שתי העמותות האלה כאלף משפחות . הן קיבלו עידוד משמעותי 
ממשרד הבינוי והשיכון . כמו כן , קיימת עמותה שמתאגדת כעת בקרית - ים בחיפה , 
ובודאי קיימות עמותות נוספות . בסך הכל יש להדגיש כי הגורם העיקרי שיהיה 
אחראי להצלחת העמותות , הוא היכולת של הצוות המוביל בכל עמותה לגרום לכך 
שלא תהיה פריצה של ההסכמים עם החברות הבונות בבחינת שמירה על סטנדרדיזציה 
של הבנייה ורמת הגימור . כל העמותות האלה צריכות להגיע בסופו של דבר למשרד 
הבינוי והשיכון בגלל הצורך לקבל הקצאות קרקע ממינהל מקרקעי ישראל וכן השתתפות 
בפיתוח ותנאי הסיוע . משרד הבינוי הצליח עד כה לגרום לכך שסטנדרט הבנייה 
המינימלי שנקבע על ידו , יישמר גם בבנייה זו . כל עוד סטנרד זה ישמר , 
הדעת נותנת שהמבנים יהיו ראויים למגורים גם בעתיד . 
