בריסל ( ע"ץ ) . איראן והשוק האירופי המשותף קרובים מאוד להסכם , שיביא 
את פרשת סלמאן רושדי , הסופר הבריטי שנידון למוות ע"י טהראן , לכלל סיום 
נאות . כך אמר אתמול שר החוץ האיטלקי , גאני דה מיכליס . הטרויקה של השוק 
האירופי שרי החוץ של אירלנד , איטליה ולוקסמבורג תדון בנושא זה עם שר 
החוץ האיראני , אכבר וילאיתי , בפגישה רשמית שתתקיים בניו - יורק . השר 
האיטלקי הוסיף כי יישוב הסכסוך ילבש צורה של חילופי איגרות , בין בריטניה 
לבין איראן . 21 מדינות השוק האירופי החליטו בפברואר אשתקד להשעות ביקורים 
רמי - דרג בטהראן , במחאה על גזר - דין המוות על מחבר " פסוקי השטן " . 
בחודש שעבר ריכך השוק האירופי החלטה זו , והודיע כי שרים בעלי תיקים טכניים 
יוכלו לבקר בטהראן . 
