איש העסקים היהודי קנדי , מורי גולדמן , יהיה המועמד שיתמודד עם משפחת 
רקנאטי על רכישת השליטה בחברת אי - די - בי . גולדמן גיבש קונסורציום משקיעים 
מקנדה , לשם ההתמודדות על רכישת השליטה . אתמול היה המועד האחרון להגשת 
המועמדות לרכישת השליטה בחברת אי - די - בי . מועמדות גולדמן הוצגה ממש 
ברגע האחרון , לאחר שכבר הובעה ההערכה כי משפחת רקנאטי תהיה המתמודדת הבלעדית . 
גולדמן , שהינו אחד מבעלי השליטה לשעבר במפעלי הבירה , גילה זה מכבר עניין 
ברכישת בנק . בעבר התעניין ברכישת השליטה בבנק הספנות . שמואל פרנקל ונחי 
סלע , בעלי השליטה בחברת " אפסילון " והמייצגים את גולדמן בישראל , סירבו 
לאשר או להכחיש את הידיעה המתייחסת למועמדות גולדמן . בתחילת השבוע היו חמישה 
מועמדים שונים לרכישת השליטה בבנק . לאחר שמקסוול , ספרא ושני מועמדים 
נוספים הסירו באופן פתאומי את המועמדות , נותרה שלשום רק משפחת רקנאטי כמועמדת 
הבלעדית . נודע כי אחדים מהמועמדים החליטו לחזור בהם , בתנאי שהמכרז יידחה 
לפרק זמן מסוים . אלה מבקשים שהות מסוימת כדי לארגן את חבילת המימון , 
כך שיוכלו להפקיד את עשרת מיליוני הדולר . גם חברת " מריל לינץ " , שנבחרה 
לסייע לנכסים ם . י . בתהליך המכירה של אי - די - בי , מחזיקה בדעה שיש 
לדחות את המכרז . במכתב ששלח שלשום גון היימן , סגן - נשיא מריל לינץ , 
לעדי אמוראי , הוא הסביר כי " מספר מציעים פוטנציאליים סירבו להשתתף בתהליך 
המכירה , בגלל המצב השוטף במזרח התיכון . אנחנו ממליצים שדירקטוריון נכסים 
ם . י . ישעה את התהליך . אנדרלמוסיה באזור הינה בבחינת כוח עליון , בהתייחס 
לתאריך היעד של ה21 בספטמבר " . פרוף חיים ברקאי , אחד מחברי דירקטוריון 
נכסים ם . י . , אמר אתמול כי " תהליך הגשת המועמדות עורר אצלי תהיות . 
עד ה01 בספטמבר היו חמישה מועמדים שונים , אך שלשום בערב הגישה את המועמדות 
רק משפחת רקנאטי . לאן נעלמו כולם כבמטה קסם ? לדבריו , מודעות התמיכה 
של ועד עובדי בנק דיסקונט היו בבחינת התערבות גסה בתהליך המכירה , ועדיין 
לא ברור מי מימן את המודעות . פרוף ברקאי הביע תקווה כי ישראל לא נהפכה 
עדיין לרפובליקת בננות , וכי המערכת הפוליטית תסיר את ידה מתהליך המכירה . 
