מיהו מחונן ? מהי מחוננות וכיצד מזהים ומטפחים אותה ? האם כל תלמיד המצטיין 
בלימודים הוא בהכרח מחונן וכל תלמיד שנכשל בלימודיו איננו כזה ? אלה הן 
מקצת השאלות עליהן מנסה להשיב ספרו של פרוף אבנר זיו מהחוג לפסיכולוגיה ובית 
הספר לחינוך באוניברסיטת תל - אביב . בארה"ב פורסמו עשרות ספרים על מחוננות 
וגם בישראל רבה ההתעניינות בנושא , אולם , לדברי זיו , ספרו הוא הראשון 
העוסק בהבנת המחוננות והמצוינות האינטלקטואלית בשפה העברית . ייחודו בכך 
שהוא מבחין בין שני המושגים הללו ומצביע על הקשרים ביניהם . המסר העיקרי 
בספר הוא ש"אינטליגנציה זה לא הכל " . המושג " מחוננות " הוגדר כביטוי של 
רמת אינטליגנציה גבוהה , הנקבעת בעזרת מבחני משכל . אולם , בשנות השבעים , 
עקב העמקת המחקר , נוספו לממד המשכל גם ממדים של כשרונות מיוחדים ויצירתיות . 
ההגדרה המקובלת כיום למושג המחוננות היא של הפסיכולוג האמריקאי מרלנד , 
הכוללת את שלושת התחומים אינטליגנציה , כשרון מיוחד ויצירתיות . זיו 
מציין כי " זוהי ההגדרה הרשמית בארה"ב והיא מקובלת , כמס שפתיים לפחות , 
גם בישראל " . המושג " מצוינות " , שבו דן זיו בהרחבה , בא להעשיר את הבנת 
המחוננות . מצוינות היא מחוננות מנוצלת . אינטליגנציה גבוהה , שאינה מלווה 
בהתמקדות בנושא מיוחד , בתכונות אישיות מתאימות ובהרגלי עבודה הכוללים מאמץ 
והתמדה , אין בה די כדי לממש את פוטנציאל המצוינות . לא מעטים הם הילדים 
המחוננים שלא יגיעו להישגים בשל העדרם של הרגלי עבודה . הרעיון המרכזי של 
הספר מוצג במודל תיאורטי , שהוא תיאור סכמטי קצר וכללי של מערכת המושגים . 
המודל איננו מסביר כל מקרה לגופו ויש להתייחס אליו רק ככלי - עזר להבנת 
כלליה של תופעת המחוננות . ראשיתו של התהליך בנתוני הרקע . הגורמים התורשתיים 
והסביבתיים משפחה ותנאים חברתיים - כלכליים תורמים להתפתחותה של האינטליגנציה 
ולטיפוחה . מחקרים הראו , שההבדלים בין ילדים מחוננים לילדים רגילים התמקדו 
בעיקר ברקע החברתיכלכלי , בהתפתחותם הגופנית , בהישגיהם בלימודים , בכמות 
הספרים שקראו ובכמה תכונות אישיות . מחקרים בישראל מאפיינים את המחוננים 
באופן דומה : ילדים מחוננים מתפתחים במשפחות ממעמד חברתי - כלכלי בינוני 
ומעלה . מוצא ההורים , בדרך כלל , מערבי והם בעלי השכלה על - יסודית לפחות 
ועוסקים במקצועות בעלי סטטוס בינוני או גבוה . ילדים מחוננים תופסים עצמם 
כעצמאיים , עקשנים , סקרנים , בעלי יכולת התמדה ושאפתנים . הערכתם העצמית 
גבוהה . בגיל ההתבגרות מתחילה לבלוט נטיית יתר למופנמות . זיו מציין כי 
אינטליגנציה גבוהה , דהיינו מנת משכל של 031 לערך , היא תנאי הכרחי , 
אך לא מספיק , למצוינות . ישנם , כמובן , יוצאים מן הכלל . ניתן להגיע 
למצוינות כשרמת המשכל נמוכה מ031 , בתנאי שהתנאים האחרים קיימים . המצוינות 
האמנותית והפסיכו - מוטורית , למשל , אינה מצריכה רמת אינטליגנציה גבוהה 
במיוחד , קובע זיו . אישיות מוחצנת , שלא נחנה ביצירתיות גבוהה במיוחד , 
יכולה להגיע למצוינות בתחום הפוליטי , למשל . ספק אם ניתן להגיע למצוינות 
בכל תחום שהוא ללא הרגלי עבודה , אך גם כאן יש בוודאי יוצאים מן הכלל . 
החידוש שבמודל שמציג פרוף זיו הוא הדגשת משתני האישיות והרגלי העבודה . 
משתנים אלה , שאינם מופיעים בהגדרות השונות של מחוננות , חשובים ביותר , 
לדעתו , להבנת המימוש של הפוטנציאל הגלום במחוננות . היבט נוסף בספר קשור 
למבחני האינטליגנציה . זיו טוען כי לעתים רחוקות בלבד נותנים החוקרים דעתם 
על כך שהמבחנים בודקים מאמץ אינטלקטואלי , המרוכז בפרק זמן קצר . לעומתם , 
מבוססים ציוני בית הספר על למידה ועל שימוש בכלים אינטלקטואליים לטווח ארוך . 
ייתכן שיש בכך הסבר לאי - ההתאמה המתגלה לעתים בין הציונים לבין ההישגים 
במבחני מנת משכל . האישיות משפיעה אף היא על ההשגים במבחני המשכל , אך 
הפסיכולוגים , לטענת זיו , ממעטים להתייחס אליה בניתוח תוצאותיהם . בספר 
מודגשת גם חשיבותו המיוחדת של גיל ההתבגרות . במחקרים רבים על ילדים מחוננים 
נמצאו מאפיינים , שאינם זהים לאלה המופיעים אצל מבוגרים שהוכיחו מצוינות . 
מתבגרים מחוננים מגלים בבירור תכונות אישיות , המאפיינות מדענים מצוינים . 
מסקנתו של זיו היא שכדאי אולי לרכז יותר מאמצים במתבגרים מחוננים . טיפוח 
המחוננים הוא הנושא החותם את הספר . הדרכים והתכניות השונות , המוצגות 
בפרק האחרון , נותנות תשובה לשאלה המעסיקה הורים , ילדים ומחנכים רבים 
בדבר המסגרות המיוחדות למחוננים . לדבריו , אין הוכחה לכך שכיתות מיוחדות 
למחוננים טובות יותר מן הכיתות הרגילות . להקבצת תלמידים מחוננים יתרונות 
וחסרונות , ושומה על פסיכולוגים , יועצים ומחנכים לבדוק היטב את נתוניו 
של כל ילד ולהציע לאורם את הדרך הטובה ביותר . לדעת זיו תוכנית הטיפוח הקהילתית 
שנוסתה בישראל נראית בעלתיכולת לתרום רבות לילדים מחוננים . יתרונותיה הם 
במעורבות הפעילה של ההורים ובתקציב הנמוך הנדרש לה . יוזמה של הורים ושיתוף 
פעולה עם אנשי מקצוע עשויה , לדעתו , להוביל לתוצאות חיוביות לא פחות מאשר 
תוכניות רשמיות , המאורגנות בידי הממסד החינוכי . הספר , שבו משולבים 32 
מחקרים שבהם השתתפו יותר מאלפיים ילדים ומתבגרים ומאות מורים והורים , נועד 
לכל המתעניין במצוינות אינטלקטואלית . 
