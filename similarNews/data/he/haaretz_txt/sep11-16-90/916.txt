ואשינגטון ( מיוחד ל"הארץ " ) . בפגישתו מחר עם מזכיר ההגנה של ארה"ב ריצרד 
צייני , מתכוון שר הביטחון משה ארנס לבקש מן הממשל האמריקאי אפשרות להתחבר 
ישירות ובזמן אמיתי לתשדורות מלוויין הריגול של ארה"ב , העוקב אחר ההיערכות 
הצבאית של עיראק ; כך גילה אתמול העיתון " ואשינגטון פוסט " . בממשל כבר 
גיבשו נימוקים לדחיית בקשה זו , שהעלה לראשונה מנכ"ל משרד הביטחון דוד עברי 
בביקורו בארה"ב . עניין אחר שיעלה בפגישה יהיה דאגתה של ישראל מפני עיסקת 
הנשק הענקית עם סעודיה שעל חתימתה המליץ הפנטגון בשבוע שעבר , בהיקף של 
כ02 מליארד דולר . ה"ואשינגטון פוסט " גם פירסם כי הממשל מתנגד למחיקת החובות 
שביקש שר החוץ דוד לוי בביקורו בארה"ב . הסטייט דיפרטמנט לא היה מוכן להגיב 
על ידיעות אלו . השר ארנס יגיע היום לוואשינגטון , להרצאה במכון מחקר ואשינגטוני 
העוסק בפוליטיקה מזרח - תיכונית . מחר יפגש עם מזכיר ההגנה צייני ועם יועצו 
של הנשיא בוש לביטחון לאומי , ברנט סקוקרופט , וכן עם כמה סנאטורים על 
גבעת הקפיטול . ביום שלישי ייפגש עם סגן הנשיא , דן קווייל , ובשעות הערב 
ישוב לארץ . ה"ואשינגטון פוסט " גילה אתמול כי מחלקת המדינה ומחלקת ההגנה 
של ארה"ב גיבשו שלשום בישיבה משותפת של פקידים בכירים , תשובות לבקשות העיקריות 
שהגישה ישראל לממשל , במהלך ביקורו של מנכ"ל משרד הביטחון דוד עברי בוואשינגטון 
לפני כשבועיים . לדברי העיתון , בנושאים אחדים מסתמנת מחלוקת . קפידבינואלה 
התשובות שעליהן הוחלט , לדברי פקידים בממשל : הממשל ידחה לפי שעה את בקשת 
ישראל כי הנשיא ימליץ לקונגרס למחוק את החוב הביטחוני של ישראל לממשל בסך 
5 . 4 מיליארד דולר . ההחלטה על כך תידחה עד אחרי יישובו של המשבר במפרץ . 
הממשל יביע נכונות לבקשה חדשה של ישראל , להציב תחמושת אמריקאית בתחומי 
ישראל . הממשל ידחה בקשה של ישראל לקבל סוללות של טילי " פטריוט " בחינם 
מן הממשל , בלא כל תשלום . הנימוק לדחיית הבקשה יהיה כי הממשל אינו רשאי 
לעשות זאת בלא אישור של הקונגרס , לפי סעיף בחוק האמריקאי . הממשל ידחה 
בקשה של ישראל לקבל אפשרות להתחבר ישירות ובזמן אמת לתשדורות מלווייני הריגול 
של ארה"ב , העוקבים אחר עיראק . עם זאת , הממשל ייאות להרחיב את חילופי 
המודיעין שלו עם ישראל . צייני ידחה בקשה של ישראל להרחיב את התיאום האסטרטגי 
בין שתי המדינות , בנימוק שיש להמשיך ולשמור על " פרופיל נמוך " של מעורבות 
ישראלית במשבר הנוכחי במפרץ . לפני צאתו לארה"ב אמר אמש שר הביטחון משה 
ארנס כי לצה"ל אמצעי לחימה שפותחו בישראל וביצועיהם עולים על כל הקיים בעולם 
ואינם מוכרים לאוייב . עוד אמר שר הביטחון כי לישראל כושר הרתעה רציני ביותר 
וכי איומיו של סדאם חוסיין וצעדיו מסכנים את העולם כולו . בסוף השבוע אמר 
שר הביטחון בנושא אספקת הנשק כי " עם כל ההערכה שיש לנו לאספקת נשק מארה"ב 
לא נוכל יותר לסמוך על אספקת נשק זו כדי להבטיח יתרון איכותי בנשק של צה"ל . 
לצערנו הנשק שנמכר לנו גם נמכר לצבאות ערב " . שר הביטחון אמר כי רמתה של 
התעשיות הביטחוניות בישראל היא מהגבוהות ביותר בעולם . לדברי ארנס עיקר 
הקושי הוא בתחום התקציבי . " כשר הביטחון בממשלה זה לגמרי לא קל אפילו 
בימים אלה לעמוד על שלי ולהבטיח שמשרד הביטחון יקבל את אותם משאבים חיוניים 
ההכרחיים להרגשה של ביטחון " . קפידבינלוס אנגלס ( ע"ץ ) . עיראק ביצעה 
אשתקד בהצלחה ניסויים לשיגור טיל לטווח בינוני הנושא מטען כימי ; כך כתב 
ביום ששי העיתון " לוס אנגלס טיימס " . העיתון מצטט מקורות ערביים ואמריקאיים 
שאמרו כי הניסויים בוצעו בצפון - מערב עיראק והוכיחו כי העיראקים מסוגלים 
לשגר נשק כימי בעזרת טילים בעלי טווח של 082 עד 569 ק"ם . התהליך שניסו העיראקים 
דורש " מבצע מסובך ביותר ומערכת שתשחרר את הגז בגובה מדוייק " , אמר גפרי 
קמף לשעבר חבר במועצה לביטחון לאומי . 
