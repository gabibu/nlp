ביירות ( ע"ץ ) . אחמד סלאיט , שומר ראשו של טרי ווייט שנחטף בביירות 
לפני כשלוש וחצי שנים , נרצח אתמול במשרדו שבמערב ביירות . כך נמסר ממקורות 
שירותי הביטחון . סלאיט עמד בראש שומרי - הראש של טרי ווייט , בעת שזה ביקר 
בביירות מטעם הארכיבישוף של קאנטברי , כדי לשאת ולתת על שחרורם של בני ערובה 
בריטיים המוחזקים שם . ווייט זכה להגנתה של המפלגה הסוציאליסטית הפרוגרסיווית , 
המפלגה הדרוזית בראשותו של גומבלאט . זו גם היתה אמורה להיות אחראית על 
ביטחונו ולצורך זה מינתה את סלאיט . שומרי הראש טוענים כי ביום חטיפתו התחמק 
מהם ווייט בכוונה תחילה , כנראה כדי להיפגש עם המחזיקים בבני הערובה , 
מאז הוא לא נראה עוד . בן - ערובה בריטי ששוחרר באחרונה אמר כי ווייט הוחזק 
בתא סמוך לשלו , וכי הוא בטוח שהוא עדיין בחיים . באחרונה רווחו שמועות 
כי ווייט ישוחרר בקרוב . 
