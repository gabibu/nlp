עובדי מקורות , לרבות עובדי החברה הבת שח"ם , לפתוח היום בשביתה כללית . 
בית הדין ציווה על ההסתדרות להורות לעובדים להימנע לנקוט עיצומים ושיבושים 
בעבודת החברה . בכך נענתה שופטת בית הדין לעבודה , עליה פוגל , לפנייתה 
של הנהלת מקורות , שטענה שהשביתה עלולה לפגוע באספקת המים הסדירה . ארגון 
עובדי מקורות הכריז על השביתה בתום עשרה ימים שבהם נקטו העובדים בעיצומים 
מינהליים , שלא גרמו לשיבושים באספקת המים . יו"ר ארגון העובדים , מאיר 
אל - עזרה , מסר שעל המאבק הוחלט במחאה על המבוי הסתום במגעים עם ההנהלה 
לחתימתו של הסכם שכר חדש בחברה . אל - עזרה אמר , כי ועדת המעקב החליטה 
באחרונה שנושאים השנויים במחלוקת בין הנהלת החברה לבין העובדים יועברו לבורר 
מוסכם . דבר זה , מציין אל - עזרה , מנוגד לפסיקת בית הדין לעבודה מחודש 
מרס השנה , לפיה ועדת המעקב היא זו שתפסוק בחילוקי הדעות שיתעוררו . יצוין , 
שהצדדים למשא ומתן הגיעו באחרונה אל סף חתימה על הסכם השכר החדש , אך מספר 
סעיפים שנויים במחלוקת הועברו להכרעתה של ועדת המעקב העליונה , המורכבת 
מיו"ר האגף לאיגוד מקצועי בהסתדרות , חיים הברפלד , והממונה על השכר באוצר , 
יעקב דנון . ועדה זו משהה את הכרעתה , ובתגובה הכריז ארגון העובדים במקורות 
לפני שבועיים על סכסוך עבודה . ארגון העובדים טוען , שעקב אי חתימתו של 
הסכם שכר חדש בחברה , מפגר שכרם של עובדי מקורות לעומת השכר בכל יתר החברות 
הממשלתיות . עובדי מקורות לא קיבלו תוספות הפרשים של % 6 שקיבלו שאר שכירי 
המשק עוד בשנה שעברה . מהנהלת מקורות נמסר אמש : " יש מן הצדק בתביעות 
העובדים , שלמעשה אינן מופנות כלפי הנהלת החברה , אלא כלפי ועדת המעקב 
העליונה " . במקביל , הביע אתמול ארגון עובדי מקורות תרעומת על העיכוב בהעברת 
תקציבים למקורות על - ידי נציבות המים . נציגי העובדים טוענים שמדיניותה 
של נציבות המים כלפי מקורות היא גורם עיקרי לגרעון בן עשרות מיליוני שקלים 
שבו מצויה החברה כיום . 
