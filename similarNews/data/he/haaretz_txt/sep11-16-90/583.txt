הנהלת אלישרא שוקלת לקיים השבתת מגן במפעל האלקטרוניקה שבבני ברק , בשל 
המשך העיצומים במפעל . אמש כונסו חברי ההנהלה כדי לדון ביחסי העבודה המעורערים 
בחברה ובהשלכות האפשריות של השבתת המגן , שתבוצע על - פי התוכנית ביום ראשון . 
מרבית עובדי המפעל שיבשו אתמול את העבודה , והתגודדו בחצר המפעל זה היום 
השני ברציפות . העובדים טענו שהם נוקטים עיצומים ללא תיאום עם הוועדים , 
" שאיבדו שליטה על המתרחש " . לדבריהם , הם מוחים על פערי העמדות במשא 
ומתן לחתימתו של הסכם שכר חדש בחברה , וכן על " פניותיה התכופות של ההנהלה 
לבית הדין לעבודה בתביעות נגד ועדי העובדים " . הנהלת אלישרא גינתה אתמול 
את השיבושים המתמשכים במפעל , ומסרה כי תשקול את הפסקת המשא ומתן על הסכם 
השכר , אם העבודה לא תתחדש כתקנה . קפידבינבפגישת המשא ומתן , שהתקיימה 
שלשום , העלה ראש האיגוד המקצועי במועצת פועלי בני ברק , הרצל יאקה , 
הצעת פשרה שלפיה יוותרו העובדים על תביעתם להצמיד את שכרם לעלייה במדד המחירים , 
ולחילופין יקבלו תוספת שכר של % 3 , כשיעור התוספת החזויה עקב הסכמי השכר 
שייחתמו בקרוב במגזר הציבורי . הוועדים הודיעו כי יבחנו את ההצעה . נציגי 
ההנהלה אמרו כי היא יכולה לשמש " בסיס לדיון " . העובדים דורשים גם לקצר 
את יום העבודה בחצי שעה , אבל הנהלת המפעל מתנה את הסכמתה לכך בוויתורם 
על 2 עד 3 ימי חופשה ועל יום מחלה . קפידבינועדי העובדים באלישרא פנו אתמול 
לבית הדין האזורי לעבודה בתל - אביב בבקשה שיבטל את צו המניעה מחודש מארס 
השנה , האוסר עליהם לשבש את העבודה . בינתיים , דחה בית הדין את מתן תשובתו . 
