בתחילת " סאגה תל - אביבית " של אלי שריד , שיוקרן ביום שלישי בסינמטק 
בתל - אביב , יושב יוצר הסרט מול מצלמת וידאו המצלמת את פניו מקרוב . הוא 
מסכם במהירות את תולדות חייו ומספר בפירוט על הפעם הראשונה בה שכב עם בחורה , 
בגיל 12 . קטעי הווידוי האישי חוזרים עוד שלוש פעמים לאורך הסרט , ומגוללים 
לפנינו את המשך יחסיו עם נשים . יש גם סיפור מצויר למבוגרים , על איש עצוב 
שלא רצה לקום בבוקר ; צילומים פסטורליים של יונים ושקיעה ועשן ; קליף על 
שוק בצלאל , בצבע וקצב מרתק של אכילת סלטים ; תיעוד מדוקדק של גילוח , 
הכנת סנדוויץ , טפטוף מים , פיזור סוכר וצבעים מתערבבים על גבי פלטה . 
בסוף הסאגה מתכונן שריד נפשית לספוג את חצי הביקורת . קפתמונה1 , 21פהמשפט 
הפותח את הסרט הוא : " הדרך היחידה שלי לברוח מהדבר שמכרסם אותי היא לחשוב 
קדימה " . שריד הוא בוגר החוג לקולנוע וטלוויזיה של אוניברסיטת תל - אביב , 
ממקימי המחלקה לווידאו וקולנוע ב"קמרה אובסקורה " . הוא ניהל את המחלקה 
בפועל והספיק גם לנהל משרד הפקות עצמאי , להפיק סרט דוקומנטרי , " לא 
כצאן לטבח , ששודר בטלוויזיה , ולסייע בהקמת " ערוץ לקיבוץ " , מגזין 
הווידאו של התק"ם . הסרט , שצולם בווידאו , לא עבר את תהליכי ההפקה ויחסי 
הציבור הרגילים של סרט ישראלי . הוא מוקרן על מסך וידאו גדול , ומופץ בין 
עיתונאים באמצעות פנייה אישית . שריד , שעשה כמעט הכל בקולנוע , חוץ מסרט 
ממש , מאס בסרטי העלילה המחפשים סיפור טוב , גיבורים להזדהות ונוסחה בדוקה 
להצלחה . הוא מחפש קולנוע טהור : " אני מנסה להראות דרך לעשות קולנוע 
הקרוב ליוצרו , שיכול לדבר גם אל מי שרואה אותו . אני רוצה להשתמש בקולנוע 
כמו במכחול " . לסוג הקולנוע בו הוא עוסק הוא קורא " שירת הווידאו " . שמו 
המקורי של הסרט היה " וידאוספרשיר " , אבל בסופו של דבר החליט שריד ש"סאגה 
תל - אביבית " נשמע בכל זאת מושך יותר . הסרט מורכב מ"שני ספרים " , כל 
אחד בן שעה ובו 2141 פרקים . קפמאבינשריד בודק את סף סבלנותו של הצופה . 
הוא מתעד במצלמת הווידאו שלו את כרם התימנים , את שוק הכרמל בואך רחוב 
המלך גורג , ומגיע לדיזנגוף - סנטר . קטעי הנוף המוכרים משובצים בין קטעי 
וידוי , אנימציה , חלקי תנועה , צל מתנועע , דמויות מטושטשות ושני קטעי 
דרמה . החיבורים בין הקטעים שבירים . לעתים נבהל שריד מעצמו ושולח קריצות 
לצופה : " אם הסרט הזה משעמם אותך , לחץ על הכפתור והעבר קדימה " , או 
" החיים הם : החיים : הם " . " סאגה תל - אביבית " נשמט מהתוכניה בפסטיבל 
הסרטים בחיפה 78 , ובהקרנה לא נכחו די צופים . ביום שלישי בשעה 03 . 12 , 
בסינמטק התל - אביבי , ניתן יהיה לחזות בסוג אחר של קולנוע , אישי יותר 
וגם זול יותר . שריד טוען שאפשרות הצילום בווידאו וההקרנה על מסך גדול יכולה 
לספק פתרון הולם להרבה במאים דלפונים ומתוסכלים . 
