שטרסבורג ( ע"ר ) . כינון השוק האירופי האחיד , נטול - הגבולות , עשוי 
להוביל להורדת רמת החיים של העובדים במדינות השוק האירופי נאמר בדו"ח שבו 
דן אתמול הפרלמנט האירופי . " קיימת סכנה ממשית כי תחרותיות גדולה יותר 
תושג על חשבון רמת - החיים ותנאי העבודה " , נאמר בדו"ח שהוכן על - ידי הוועדה 
לעניינים סוציאליים של הפרלמנט האירופי . האזהרה היא חלק מקריאה לשוק האירופי 
להחדיר מימד סוציאלי לתוכניתו , על - ידי הנהגת שכר - מינימום , כללים 
להגבלת שעות עבודה וערובות לזכויות העובדים . נציבות השוק האירופי התכנסה 
אתמול כדי לדון בתוכניות שהעלה הנציב לעניינים סוציאליים , ואסו פאפאנדריאו , 
לקביעת דרגות מינימום לחופשת - לידה , ולתשלום לנשים לפני הלידה ואחריה . 
זהו הסעיף השלישי בסדרה של 54 הצעות חוק שנועדו לחזק את האמנה הסוציאלית 
של זכויות העובדים שאושרה בדצמבר אשתקד . חוקים סוציאליים שיחייבו את כל 
מדינות השוק האירופי , זקוקים לאישור פה אחד של כל 21 הארצות . בריטניה 
גורסת כי על נושאים מסוג זה צריכות להחליט המדינות האינדיווידואליות . 
