פאריס ( מיוחד ל"הארץ " ) . שני אנשי שירות הביטחון הצרפתי נעצרו אתמול 
כחשודים במעורבות בהעלמותו של הכומר זוזף דוסיה , שהקים מרכז דתי בפאריס 
המיועד להומוסקסואלים , ללסביות ולטרנסווסטיטים . על פי הערכות החוקרים , 
לא מן הנמנע שדוסיה אינו עוד בין החיים . אמצעי התקשורת הצרפתיים מגלים 
עניין רב בפרשה . הם דיווחו כי במשך זמן רב עקבו שירותי המודיעין הצרפתיים 
אחר דוסיה , בן 54 , אשר הקים בשנת 6791 את " מרכז ישו הגואל " שפעל 
בקרב הומוסקסואלים , לסביות , טרנסווסטיטים וסאדו - מזוכיסטים . הוא מצא 
צידוק לכל סטייה מינית ועקב כך סולק מהפדרציה הפרוטסטנטית . צעד זה לא הביא 
להפסקת הפופולריות שלו בקרב התומכים בו , והוא המשיך לשמש אב רוחני בחוגים 
אלה . חקירה פנימית שנפתחה על ידי שירותי הביטחון העלתה כי בלשים , הידועים 
בשימוש ב"שיטות המיוחדות " שלהם נגד קבוצות בסקיות ושמאליות קיצוניות , 
באו לביתו של הכומר , הוציאו אותו מביתו ומאז נעלמו עקבותיו . בתחילה , 
גרסו החוקרים בפרשה , כי אין די נתונים נגד הבלשים . יותר מאוחר התברר 
כי כמה בלשים ובראשם זאן - זאק דופור הופיעו בביתו של אדם , שהיה קשור בעבר 
לקבוצה שמאלית ספרדית שלה קשרים עם ארגון הטרור " פעולה ישירה " שפעל בצרפת . 
אותם בלשים של שירותי הביטחון ניסו להפעילו בקרב ארגונו של הכומר , אך 
הוא סירב לעשות כן . בתחילת יולי הגיעו אליו דופור וכמה מאנשיו , אך הוא 
חשש לפתוח להם את הדלת . הבלשים ירו מבעד לדלת , והאיש ניסה להתאבד על 
ידי חיתוך ורידיו . כשקרא על פרשת הכומר הנעלם בעיתונים הוא יצר קשר עם 
המשטרה . החקירה הואצה ודופור ועוד בלש , פסקל פסמאנטי , נעצרו . מהחקירה 
עולה , כי בוצעו האזנות סתר בלתי חוקיות לטלפון של הכומר ואולם הקלטות 
שבהן נכלל החומר המוקלט הושמדו . אמצעי התקשורת דיווחו אתמול כי דופור כבר 
הושעה בעבר בגלל שיטותיו , כמו חדירה לקבוצות שמאל והפעלת לחצים פסיכולוגיים 
על נחקרים שלא בדרך המקובלת . 
