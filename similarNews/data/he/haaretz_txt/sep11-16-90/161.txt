על היועץ המשפטי לממשלה להורות למשטרה לפתוח בחקירה על התנהגות " החולצות 
השחורות " של בני טל במפעל סולתם ביוקנעם . המחוקק מעולם לא התיר לגברתנים 
חמושים באלות ומלווים בכלבים , שאינם שוטרים , להתערב כשכירים בסכסוך בין 
עובדים למעבידיהם , או בכל סכסוך אחר בין אזרחים . אם היה מקום להתערבות 
צד שלישי ולהשלטת החוק והסדר , זה תפקידה המובהק של משטרת ישראל . המשטרה 
הגיעה למקום באיחור , לאחר שנושאי האלות והכלבנים כבר נכנסו , לדברי השובתים , 
לפעולה . חובתה של המשטרה היתה למנוע מראש פעולה כזאת . כי דינם של בחורי 
בני טל כדינו של כל אזרח , ואין להם שום פריווילגיות : אם הניף מי מהם 
אלה על אדם אחר , דינו כדין כל תוקף . ואם הובאו לשם כלבים כדי לתקוף ( 
את הפרטים והנסיבות , על המשטרה לבדוק ) גם זה מעשה שחייב בבדיקת המשטרה . 
לישראלים רבים זיכרונות צורבים ופצעים שלא הגלידו מתקופת השואה . כאשר הציע 
בעבר מומחה אזרחי לביטחון לשסות כלבים במיידי האבנים בשטחים , קמה בארץ 
זעקה גדולה . יהודים לא ישסו כלבים בבני - אדם . לא רק שאין אנו דרום - 
אפריקה , אמרו , לא נרצה להידמות לגרועים שבקלגסים הגרמנים . הבאת כלבים 
כדי לפנות שובתים יהודים , גובלת באטימות מוחין . לחללים שמותירה המשטרה 
בתחומי פעולתה השונים ( חקירות , בילוש , שמירה , אבטחה , הוצאה לפועל 
ועוד ) נכנסים גורמים מסחריים . בניגוד למשטרה ( שגם בפעולותיה נחשפות 
חריגות מדי פעם ) הפיקוח על החברות הפרטיות שואף לאפס . בשבוע שעבר הדגשתי , 
בטור זה , את היעדרו של פיקוח על החברות העוסקות בחקירות ובבילושים פרטיים . 
הן , לעתים קרובות , אותן חברות העוסקות גם בשמירה ובאבטחה . מה שאירע 
ביוקנעם , כבר קרה ב"אליאנס " חדרה . האבטחה תורגמה בשטח לפעילות תוקפנית 
החורגת , לדעת כמה מומחים , מן המותר . חברות השמירה והאבטחה , כאשר הן 
צמודות לתפקידים המוטלים עליהן ואינן חורגות ממה שמתיר להן המחוקק , תורמות 
תרומה גדולה לביטחונו של הרכוש בישראל . ללא שומרים , מאבטחים וקציני ביטחון , 
היו ממדי העבריינות נגד הרכוש גדולים פי כמה . אין משטרת ישראל מסוגלת , 
לפחות בעשור האחרון , לקיים בכוחותיה בלבד אבטחה נאותה של מפעלים , בתי - 
עסק , מחסנים ובתי מגורים . כוח האדם של המשטרה הפרטית סך כל המשרדים והחברות 
הפרטיים לשמירה ולחקירות גדול מזה של משטרת המדינה . ולמרות העוצמה הגדולה , 
אין עליה הפיקוח היעיל מטעם המדינה . הפיקוח על הפעילות הוא מגוחך , שואף 
לאפס . וזה מצב הטומן סכנות גדולות לזכויות היסוד של אזרחים . יתר - על - 
כן , הממשלה היא הלקוח הגדול ביותר של חברות השמירה הפרטיות . מצב זה יוצר 
יחס אמביוולנטי בשורות המשטרה . מצד אחד , מודים מפקדים לאלוהים , או 
לבעלי החברות , שהשומרים והמאבטחים קיימים . מצד שני , יש תחרות בחשיפת 
פשעים ועבירות . מכמה בחינות גם יש קנאה . מפקדים במשטרה יודעים , ששוטר 
שרק אתמול רכש קצת ניסיון בשורות המשטרה נקרא כיום קצין ביטחון , והוא זוכה 
לעתים קרובות לשכר טוב יותר ולתנאי עבודה נוחים יותר ( שכר בעד שעות נוספות , 
הוא ממעט לעבוד בחגים ובשבתות , ועוד ) . סביר להניח , שאנשי משטרה 
מעוניינים לקיים יחסים טובים עם החברות הפרטיות ליום שבו הם יהיו מבקשי עבודה . 
אחר - כך , קצינים שחצו את הקווים אל הסקטור הפרטי , יפנו אל מי שהיו 
פקודיהם , בבקשת " טובה קטנה " , שיעבירו להם פיסת מידע כזו או אחרת מתיק 
או ממאגר מידע משטרתיים . קפמאפרקפרשות שנחשפו לאחרונה גילו קשרים , בין 
מי שהיו בעבר שוטרים ובלשים לבין " לקוחותיהם " העבריינים , בעבודות פרטיות 
משותפות בסקטור המסחרי . בבריטניה נשאלה השאלה , לפני שנים אחדות , אם 
אין סכנה בכך שאנשי הפיקוד הבכיר של המשטרה ושירות הביטחון מנצלים לרעה , 
בעבודתם הפרטית , את הידע ואת הקשרים האישיים ההדוקים שרכשו בעבודתם בשירות 
הציבורי . שאלה זו חשוב שתיבדק גם בארץ , משום שבראש משרדי חקירות ואבטחה 
עומדים גם מי שהיו קצינים בכירים במשטרת ישראל , קצינים וסמלים ביחידות 
השדה והבילוש של המחוזות , במצ"ח , וכן עובדים בכירים בשירות הביטחון הכללי 
( שב"ך ) . האומנם אין בהם כאלה המנצלים את קשריהם עם מקום עבודתם הקודם ? 
על פי חוק חוקרים פרטיים ושירותי שמירה תשל"ב - 2791 , הוקמה , בצד ועדת 
הרישוי , גם ועדת משמעת שבראשה שופט מחוזי בדימוס . הוועדה רשאית להעניש 
חוקר פרטי שהפר הוראה מהוראות החוק , או עבר על כלל מכללי האתיקה המקצועית . 
הוועדה רשאית להתרות בו , או לנזוף בו , או להתלות את רשיונו לתקופה קצובה 
שלא תעלה על שלוש שנים , או לשלול ממנו את רשיונו לתקופה קצובה שלא תעלה 
על שלוש שנים , או לפסול אותו מקבלת רשיון חדש לתקופה קצובה או לצמיתות . 
לכאורה , מכלול עונשים מרשים ומרתיע . במציאות , המצב שונה . ועדת המשמעת 
אינה יוזמת חקירות ובדיקות . היא רק שומעת תלונות המובאות בפניה , ואלו 
מעטות מאוד . אינני יודע כמה אזרחים , ומוסדות בכלל , יודעים על קיומה 
של ועדה כזאת , או את כתובתה . בדרך כלל , נשמעת בה תלונה שכבר נדונה 
בבית משפט של המדינה . ועדת המשמעת רק משלימה את הענישה מטעם בית המשפט . 
יתר - על - כן , גם אם יישלל רשיונו של חוקר , יוכל זה להמשיך ולעבוד 
ללא רשיון . במציאות עובדים גם חוקרים ללא רשיון , ועולים עליהם רק אם 
נתפסו בפאשלה רצינית והמשטרה פתחה בחקירה נגדם . בסיכומו של דבר , אין 
מנגנון שיפקח על פעילותם הענפה של אלפי חוקרים , בלשים , מאבטחים ושומרים . 
אין פיקוח על עבודתם של משרדי חקירות וחברות השמירה והאבטחה . שני הענפים 
תופחים וגדלים משנה לשנה . במצב האבטלה העכשווי אין הן מתקשות להשיג כוח 
אדם . רבים מבין לובשי החולצות השחורות , שהביא בני טל לסולתם , היו צעירים 
יוצאי יחידות קרביות , שזה מקרוב השתחררו משירותם הצבאי . כמה עגום היה 
לראותם במדיהם החדשים , בחולצות הטריקו השחורות , עם אלה מתגלגלת ביד וסיגרייה 
תקועה בזווית הפה . התייצבותם מול פועלים מבוגרים שנותרו בלא עבודה ובלא 
סיכוי למצוא עבודה בעתיד , כפי שהצטיירה בטלוויזיה , היתה מראה " מלבב " 
במיוחד . ועוד עניין : מן הפעילות המבצעית נגד האינתיפאדה בשטחים , הביאו 
החיילים לשעבר את גם את הנוהג הנפסד לשלוח כף יד מאיימת אל מצלמות התקשורת . 
לא אתפלא אם מבקרת המדינה תיכנס לעובי הקורה . המציאות היום טומנת סכנות 
לחירות האזרח ולזכויותיו . 
