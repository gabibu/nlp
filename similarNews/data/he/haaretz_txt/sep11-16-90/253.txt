בעקבות תחקירו של עו"ד אדם פיש , נציג רץ במועצת עיריית חיפה , בדבר אי 
תשלום אגרות אשפה על ידי מוסדות דת פנה יצחק גץ , חבר מועצת העיר והנהלתה 
מטעם הסיעה הדתית המאוחדת , במכתב לראש העיר אריה גוראל , וטען על התנכלות 
לגופים דתיים . במכתב נאמר בין השאר כי " לאחרונה תוקפים חברי הקואליציה 
העירונית בתי כנסת , ישיבות , מוסדות דת ורבנים , הנהנים כביכול מהעדפות 
חריגות בתחומי המסים הנאמדים במיליוני שקלים . הרושם שעלול להתקבל בציבור 
כי מדובר בהטבות יחודיות ובלעדיות למוסדות דת יהודיים שאין להם אח ורע , 
והמכונים שוד הקופה הציבורית " . לטענת גץ , גזברות העירייה מוצגת על ידי 
חברי הקואליציה העירונית כשטח הפקר , בכך שהיא עוברת על החוק , מבטלת פטורים 
ושולחת חיובים על פי " הנחתות " מזדמנות . " אנו כשותפים אחראים רואים 
מחובתנו להתריע על ההשלכות השליליות של תופעות אלו והנזק הרב הנגרם לתדמית 
העירייה " , נאמר במכתב . לדברי גץ , נוצרת בעיר מוטיבציה שלילית לתשלום 
מסים . כמו כן יש הסתה ושנאה למוסדות וגורמים הדתיים היהודיים בעיר הנהנים , 
כביכול , מזכויות יתר . במכתבו תובע נציג הסיעה דתית המאוחדת בירור יסודי 
של נושא ההתקפה על המוסדות הדתיים ועשיית סדר בקואליציה העירונית . " חיפה 
הידועה באוכלוסייתה המגוונת והמורכבת מתושבים מעדות שונות ומדתות שונות , 
הצליחה עד כה לחיות בשלום ובהבנה . אל תתן להרוס בסיס זה " , מסיים נציג 
הסיעה הדתית המאוחדת את מכתבו לגוראל . בתגובה ל"הארץ " אמר פיש כי " בחודשים 
האחרונים הרכבתי רשימה של למעלה מ052 מוסדות של כל הדתות , שנהנו במשך עשרות 
שנים מפטור בלתי חוקי מאגרת פינוי אשפה . על פי חוק העזר של חיפה , כל 
הגופים הפטורים מארנונה מחוייבים באגרה זו . הפטור מתשלום האגרה מקובל ברוב 
הרשויות המקומיות בישראל , וגורם להפסדים של מאות מיליוני שקלים . " המכתב 
של גץ מגיב על גילויים אלה . הציבור הרחב מתרעם על כך שנטל המסים לא מחולק 
בצורה שווה . חשוב להדגיש שמדובר במוסדות לא רק יהודיים , זו לא בעיה ייחודית 
לחיפה , מדובר בבעייה כלל לאומית . סגן ראש העיר , פרוף יהודית נאות : 
" אינני סבורה שחבר המועצה גץ קובל על כך שגזברות העירייה וראש העירייה 
פועלים על פי פקודת העיריות , לגבי כל מוסדות הדת , יהודים ודתות אחרות . 
הנושא הועלה על ידי עו"ד אדם פיש . הובא לידיעתי שבמכתב מבקשת הסיעה הדתית 
לצרף את האופוזיציה הליכוד למועצת העיר . אני מעריכה שלא המערך ולא הליכוד 
יתנו יד לאי קיום החוק עקב איומים " . 
