פוגיטסו הקדימה את יבם ביום אחד בהכרזה על שורה של מחשבים בשטח המכונות הגדולות . 
ביום שלישי שעבר הכריזו היפאנים על המיינפריים שלהם ואילו ביום רביעי יצאה 
יבם בהכרזתה הגדולה על משפחה שלמה של מחשבי מיינפריים חדשים , בעלי עוצמה 
גדולה יותר . בשינוי הגדול ביותר במערכת המיינפריים שלה זה ארבע שנים , 
הודיעה פוגיטסו כי הגדול ביותר בין המחשבים החדשים מורכב משמונה מעבדים נפרדים 
המכונה המורכבת ביותר שהוכרזה עד היום על ידי יצרן יפאני . יבם הציעה כצפוי 
מכונות בנות ששה עד שמונה מעבדים כחלק מסדרת הסאמיט שלה . הכרזתה של פוגיטסו 
היתה גם הצגת המוצר הגדול הראשון מאז רכשה בחודש שעבר את הבריטית בסכום 
של 92 . 1 מיליארד דולר . רכישה זו העלתה את פוגיטסו למקום השני בין יצרני 
המחשבים בעולם , אף שהיא עדיין רק ששית מגודלה של יבם , והעניקה לה בסיס 
חדש שממנו תוכל לתקוף את השוק הרווחי ביותר של יבם , אירופה . אבל פקידים 
של פוגיטסו השיבו תשובות מעורפלות מכוונות כאשר נשאלו על פרטי ביצוע חיוניים 
של המכונות החדשות , הנקראות סדרה 0081 . הם לא ענו לאחת השאלות המרכזיות 
בימים אלה בתעשיית המחשבים : האם איבדה יבם את מקומה הראשון המסורתי בגודל 
ובמהירות של המכונות הגדולות שלה ? לפני שנים אחדות המתינו היצרנים היפאנים 
חודשים אחרי שיבם הכריזה על מוצרים חדשים לפני שהגיבו במכונות משלהם מחשבים 
שבדרך כלל התקרבו אבל לעולם לא השתוו למהירות של מחשבי יבם . אבל עם הגודל 
בא ביטחון חדש . במשך השנה האחרונה הכריזו היטאצי , אחת מיצרניות המחשבים 
הגדולים האחרים של יפאן , וחברת אמדאל מקליפורניה , המצויה בשליטה חלקית 
של פוגיטסו ומשתמשת בטכנולוגיה של פוגיטסו , על מכונות שלטענתן מהירות מאלה 
של יבם . מומחים בטוקיו משערים שפקידי פוגיטסו נמנעו מהכרזה על ביצועים 
עד שיוכלו לראות מה מציגה יבם . " הם אינם רוצים להיכנס למצב שבו ייראו 
מפגרים אחרי יבם " , אומר מייק גרמי , מומחה במשרד של בארינג סקיוריטיס 
בטוקיו . " האיחור מאפשר להם להכריז על ביצועים טובים יותר בעתיד , בעוד 
שהם יכולים להמשיך ולומר שהקדימו ביום את הכרזותיה של יבם " . פקידים בפוגיטסו 
טוענים שזה רק צירוף מקרים שהכרזתם באה יום אחד לפני זו של יבם . " אני 
עדיין לא יודע דבר על המכונות החדשות של יבם " , אמר טושיו היראגורי , העומד 
בראש פיתוח מערכות של מחשבים גדולים בפוגיטסו . מכל מקום , הן יבם והן פוגיטסו 
עומדות בפני שוק מצטמצם של מחשבי מיינפריים , שעה שמכונות קטנות יותר העושות 
שימוש במיקרו מעבדים מקבלות יכולת הרבה יותר גבוהה משתיארו לעצמן שתי החברות 
לפני עשור אחד . מחשבי מיינפריים נמדדים בדרך כלל בכמה מיליוני חישובים הם 
מסוגלים לבצע בשנייה , או מיפס . פוגיטסו סירבה לשחרר את תוצאות המבחנים 
שערכה למחשבים החדשים שלה , אף שפקידים אמרו , למשל , שהגרסה בת ארבעת 
המעבדים תהיה מהירה ב%01 ממכונה מקבילה שהכניסה באחרונה היטאצי לשוק , שמומחים 
אומרים שהיא בעלת מהירות שיא של 061 עד 002 מיפס . בתדרוך של עיתונאים יפאנים 
אמר פקיד בכיר אחר של פוגיטסו שבשל כמה יישומים מדעיים המכונה הגדולה ביותר 
תוכל לעבוד במהירות של 006 מיפס , מהירות כה גבוהה עד שמומחי מחשבים בטוקיו 
אומרים שהיא לא אמינה . לאמיתו של דבר למהירויות של מחשבי מיינפריים יש אותה 
משמעות כשל המהירות הגבוהה ביותר המצוינת על מדי התאוצה של מכוניות ספורט : 
הם אולי מרשימים , אבל איש אינו נוהג במהירות כה גבוהה . מרבית המשתמשים 
במחשבים גדולים נותנים למכונות שלהם לפתור בעיות שאינן מצריכות את השימוש 
במספר רב של מעבדים , ומשמעות הדבר שהן פועלות בחלק קטן מן המהירות המירבית . 
יעברו חודשים , אם לא שנים , לפני שאפשר יהיה לעשות השוואות מדויקות בין 
המכונות החדשות של יבם ופוגיטסו . יבם אינה מזלזלת באתגר של פוגיטסו . עם 
נוכחותה החדשה באירופה וכשרונה הלא מבוטל בייצור שבבים וטכנולוגיות של רכיבים , 
הופיעה פוגיטסו כמתחרה הקשה ביותר של יבם בתחומים נרחבים . " אין ספק שאנחנו 
מסתכלים בהם היום הרבה יותר מכפי שעשינו לפני כמה שנים " , אמר מנהל בכיר 
של יבם לפני כמה חודשים . יריבותה של יבם עם פוגיטסו מעורבת גם בעוינות משני 
הצדדים , שתחילתה בשערוריית פוגיטסו בראשית שנות ה08 . אז נתפסו עובדים 
של החברה היפאנית בפעולת " עוקץ " , כאשר ניסו לקנות תוכנה שבבעלות יבם . 
זה הביא לעשור של משפטים ובוררויות . בשלהי שנת 6891 קבעו הבוררים לטובת 
יבם וחייבו את פוגיטסו לשלם ליבם מאות מיליוני דולר . אבל הבוררים גם הרשו 
לפוגיטסו לקבל מעט מידע מיבם , שיבטיח לה שתוכל לפתח תוכנה למערכות הפעלה 
שתהיה תואמת לזו של יבם . מידע חדש על המערכות של יבם מועבר לפוגיטסו בדרך 
סבוכה ו"בטוחה " . שתי החברות שמרו את הפרטים בסוד , ופקידים של פוגיטסו 
עדיין מסרבים לדון בנושא . 
