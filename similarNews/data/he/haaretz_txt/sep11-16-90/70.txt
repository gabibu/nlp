( ע ) . משרד החינוך פסל 042 בחינות בגרות במתמטיקה של תלמידי בי"ס תיכון 
בכפר טירה , בעקבות גילוי על העתקות שנעשו בעת הבחינות . כך התברר בעקבות 
דיון שנערך אתמול בבג"ץ . הדיון בבג"ץ נערך ביוזמת 41 תלמידים מבין ה042 , 
שבחינותיהם נפסלו . באמצעות עו"ד שמעון בן יעקב , דרשו התלמידים משופטי 
בית המשפט להורות לשר החינוך לבטל את פסילת מחברות הבחינה שלהם במתמטיקה , 
ולתת להם את ציוני הבחינות . העותרים ציינו , כי 042 תלמידי כיתות י"ב 
של ביה"ס , נבחנו ב41 חדרים בבית הספר , בהשגחת 82 מורים , שאף אחד מהם 
אינו מורה למתמטיקה . על כולם השגיח מרכז בחינות הבגרות בבית הספר , סיף 
אלדין עיראקי , שהוגדר כמי שעשה את כל הדרוש , למען טוהר הבחינה . עם זאת 
הודו העותרים כי בעת קיום הבחינות היו מספר ארועים " חריגים " כדבריהם , 
כגון מקרה של זריקת אבן עטופה בשאלון לעבר מכונית , שחנתה מחוץ לבית הספר . 
התלמידים טוענים כי מרכז הבחינות דיווח על כך למשרד החינוך והגיש תלונה 
למשטרה . בהסתמך על טענות אלה הוציא בג"ץ לפני שלושה שבועות , צו - על - 
תנאי שהורה לשר החינוך , לנמק מדוע לא תבוטל פסילת הבחינות של 41 התלמידים 
שעתרו . גם אתמול לא נפלה הכרעה בתביעה ובהסכמת שני הצדדים הוחלט לערוך בדיקה 
חוזרת של מחברות הבחינה של 01 מתוך 41 העותרים , ע"י מורים למתמטיקה מטעם 
התלמידים , שיגישו את ממצאיהם למשרד החינוך . שני הצדדים יגישו לבג"ץ 
את תצהיריהם בנושא זה , תוך חודש ימים , ובית המשפט ישוב וידון בפרשה . 
במהלך הדיון התברר כי משרד החינוך פסל בטעות 31 בחינות של תלמידים מטירה , 
בסברו שהם נבחנו בבית הספר , שבו ארעו מעשי ההעתקה , בעוד שלמעשה בחינותיהם 
נערכו בבתי ספר אחרים , בהוראת המשרד . מטענות משרד החינוך בדיון עולה , 
כי בעת קיום הבחינה סייעו המשגיחים לתלמידים בפיתרון שאלותיהם , הזהירו 
אותם מפני מפקחים ואיפשרו לכ%04 מהנבחנים כ001 תלמידים להעתיק בבחינות , 
שיעור שהוא ללא תקדים בבחינות הבגרות בארץ . פרקליטות המדינה , שהשיבה 
לטענות התלמידים , הצדיקה את פסילת הבחינות , לאחר שהוברר באופן חד משמעי , 
שלא נשמר טוהר הבחינה , כדברי סגן בכיר לפרקליט המדינה , עו"ד מלכיאל 
בלאס . לטענתם , בהגיע חוליית הביקורת לבית הספר בטירה , נתקלו בשער נעול 
בכניסה והם עוכבו במשך דקות ארוכות . משרד החינוך רואה זאת בחומרה , משום 
שסוכם עם מנהל ביה"ס לאפשר כניסה חופשית לאנשי הביקורת . בהמשך טענו נציגי 
משרד החינוך , כי בסיור שערכו במסדרונות בית הספר שמעו רעש והמולה כאילו 
היה מדובר ביום לימודים רגיל . בנוסף , בפתח כל חדר עמד משגיח , שצפה 
לעבר החוליה שעמדה להגיע , וכאשר הבחין בהם מיהר להיכנס לכיתה כדי להזהיר 
את התלמידים . 
