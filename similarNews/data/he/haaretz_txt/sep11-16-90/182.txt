עצמאותן של מערכות המשפט ואכיפת החוק , לא נועד לפולמוס עם האשמותיו הדמיוניות 
של אריה דרעי . הוא כוון פנימה , לצמרת הליכוד , לכמה מעמיתיו , רכי 
הלב , שנבהלו שמא תשמוט סיעת ש"ס את השטיח הקואליציוני מתחת לרגליהם . תמיד 
מאסו יצחק שמיר וכמה מעמיתיו בשוטרים ובמשפטנים . חקירות וכתבי אישום עיצבנו 
אותם . הם לא ירצו לראות בנפילת ממשלתם בת - המזל רק בגלל איזה עקרון שכולם 
שווים בפני החוק . כשמרידור הזכיר שלשום , בטכס הכתרת שופטים חדשים , 
כי " לא תהדר דל בריבו " וגם לא את נשואי הפנים , הוא כמו ביקש לאותת 
לחבריו בליכוד לבל יעזו ללחוץ על יוסף חריש ודורית בייניש לעוות את המסקנות 
העולות מחקירתו של דרעי . ברוח דומה נהג גם שר המשטרה , רוני מילוא . בליכוד 
רצו שישליך את המפכ"ל , יעקב טרנר , לכלבים . הרי טרנר מונה על ידי קודמו 
מהמערך , חיים בר - לב . הוא הקים על הממשלה את סיעת ש"ס , החיונית לקיום 
הקואליציה , ונמצאו לו יריבים בשורות המשטרה עצמה החותרים תחתיו לרשתו , 
וגם כאלה , הסבורים , לגופו של עניין , כי אינו מתאים לכהן כמפכ"ל . 
בצמרת הליכוד ציפו שמילוא יצמצם את היקף החקירה וישא פנים לדרעי , והתאכזבו . 
לא אכפת להם שדרעי מנהל מערכה בסגנון דמגוגי . לא , השיב שר הפנים למנשה 
רז ב"כמעט חצות " בטלוויזיה , הוא אינו טוען לקיפוחו מטעמים עדתיים , 
אבל מה לעשות שהציבור חש כך ובעצם אין סיבה שיחשוב אחרת ? הרי העובדות מדברות 
בעד עצמן . כך נהנה שר הפנים משני העולמות , גם מתרחק מהאש הזרה של העדתיות 
וגם מלבה אותה . מקורביו של דרעי טוענים שהמפכ"ל השתמש בביטויים עדתיים - 
גזעניים ? שיהיה ברור : אם טרנר אכן השמיע הערות כאלו , עליו להתפטר מיד . 
אבל לפתע מתברר כי החלטת בג"ץ , האוסרת להאזין לקלטת השיחה עם העיתונאי 
מרדכי גילת , משחקת דווקא לידי השר מש"ס . מפני שאילו האזינו לה , היה 
מתברר כי טרנר לא אמר שם דבר וחצי - דבר בגנות עדות המזרח . בכל אופן לא 
באותה שיחה מפורסמת - חשאית . ( היש בידי חוגי ש"ס קלטת משיחות נוספות 
של טרנר שבהן השמיע ביטויים כאלה ? ) אך החשד העדתי מחלחל ומסעיר , ובליכוד 
רוצים שכל זה יהיה כבר מאחוריהם , וכמובן נתלים בהיסטוריה הרחוקה , שגם 
שלטון מפא"י - המערך היה פרוטקציוניסטי ומושחת , ושוכחים שכאשר נמסר לליכוד 
ב7791 הוא היה כבר משטר שומר חוק משוכלל . משכיחים שלא רק מאיר שמגר ואהרן 
ברק ויצחק זמיר הקפידו על אי - משוא פנים במערכת התביעה , אלא שבשלטון הקודם 
נמצאו כמה אישים פוליטיים שהדפו לחצים מפלגתיים ניכרים . כשר המשטרה , 
העדיף שלמה הלל את תקינותו של שלטון החוק על פני חברותו רבת השנים עם אברהם 
עופר המנוח ועם אשר ידלין ; וכשר המשפטים , לא התערב חיים צדוק לטובת יצחק 
רבין נגד היועץ המשפטי ברק . לפוליטיקאים זה קשה יותר מאשר ליועצים משפטיים . 
דן מרידור , שהבטיח שלשום כי מערכת אכיפת החוק תעמוד בהצלחה במבחנה הקשה , 
מבין כי היא רחוקה עדיין משיא החיכוך הצפוי . צמרת הליכוד טרם רמזה לחריש 
למה מצפים ממנו כדי לשמור על שלמות הקואליציה . העימות הצפוי יהיה גורלי 
לדמוקרטיה הישראלית . הוא נערך בתנאים שבהם יש גורמים המנסים להטיל ספק 
בלגיטימיות של המשטר הפרלמנטרי הנוכחי . במצב זה יש לאופוזיציה תפקיד מרכזי . 
אמנון רובינשטיין הזדרז ויצא נשכר . הוא כבר הודיע כי אם תועמד שלמות 
הקואליציה בספק כחלק מהניסיון לקעקע את החקירה התקינה בעניינו של דרעי , 
סיעת שינוי לא תיתן את ידה להפלת הממשלה . התחייבות דומה מטעם מפלגת העבודה 
יכלה לשים קץ לסחטנות המערבת חקירה פלילית בלחץ פוליטי . 
