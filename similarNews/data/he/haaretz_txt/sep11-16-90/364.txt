מדענים בכירים מכל מוסדות המדע בארץ פנו למנכ"ל רשות שמורות הטבע אורי ביידץ , 
בקריאה דחופה לעצור בשלב זה את עבודות הפיתוח בשמורת הטבע חי - בר בפארק 
הכרמל . בין החתומים על הפנייה הפרופסורים הינריך מנדלסון , יורם אבנימלך , 
דן איזיקוביץ יעקב גליל , יוסי הלר , לב פישלזון , אבי שמידע , נועם 
זליגמן , וכן יו"ר החברה להגנת הטבע עזריה אלון . אנשי המדע מטעימים במכתבם 
כי " הובהר לנו שרשות שמורות הטבע ניגשת בימים אלה לביצוע שלב נוסף בפיתוח 
שמורת החי - בר כשמורה קולטת קהל . מדובר בהפיכת דרך תיפעולית לכביש . המדענים 
מציינים כי " פיתוח כזה מפקיע חלק מהשמורה . ליצירת גורמי משיכה לקהל מבקרים 
גדול בעומק השמורה , תהיינה השלכות אקולוגיות ונופיות גם על חלקיה האחרים 
של השמורה . אין אנו מתיחסים במכתב זה לעצם קיומו של החי - בר , אולם אנו 
פונים בקריאה דחופה לדון ולשקול העברת החלק הקשור בביקור קהל , למקום אחר 
בשולי השמורה . קיימת אפשרות להעביר את מכלאות התצוגה והמערך של קליטת הקהל 
לאזור הכניסה לשלוחת החי - בר בסמוך לכביש . רשות הגנים הלאומיים מוכנה 
להעמיד לרשות רשות שמורות הטבע , את השטח הנדרש בפארק הכרמל . המדענים מבקשים 
ממנכ"ל רשות שמורות הטבע לקיים עימם בהקדם דיון שיאפשר להם להציג בפירוט 
את השגותיהם והצעותיהם . 
