" ת היא מקור פרנסתה של משפחת קליין . אבי המשפחה , שמואל , בנו של שען 
דווקא , עוסק במקצוע כשלושים שנה . בסוף שנות ה05 , שנים אחדות בלבד 
לאחר שעלתה המשפחה מהונגריה , התגלגלה לידי שמואל קליין הזדמנות להיכנס 
לעסקי הסנדלרות והוא החליט לתרגם את כשרון ידיו הטבעי לאפיק פרנסה חדש . 
שני הבנים , אלי וגבי , הולכים בעקבות האב . הם עובדים ב"ש - בר " 
המשפחתי , ברחוב אלנבי בתל - אביב , אחד בתיקון הנעליים ואחד בשירות 
הלקוחות . " יש לבנים הכל מהעבודה , והם לא מתביישים " , אומרת אסתר , 
אם המשפחה . " אם עושים בשתי הידיים , לא צריך להתבייש . מה , אני 
פחות ממישהו אחר ? " מרשת " שו - בר " , שפתחו לפני 22 שנים , נותרה 
הסנדלרייה שברחוב אלנבי . השתיים האחרות החליפו בעלים ושמות , אך שמרו 
על מלת הקוד : " בר - שף " ו"סנדלרייה אקספרס " . סנדלריות " הבר " 
או " הבוטיק " נעשו שכיחות בשנים האחרונות . במקום כוך אפל ומאובק בקרן 
רחוב , וסנדלר שחוח וחמוש במשקפי ראייה עבי זגוגית , צמחו חנויות - 
סנדלריות מרוחות , נקיות ומסודרות , " בוטיק סולייה " , כפי שהן מכונות 
בפי הגשש החיוור . על מדפים ארוכים מונחות נעליים זוגות - זוגות בסדר 
מופתי , כל זוג ממוספר וניתן לזיהוי על - פי פרטי הקבלה המצויה בידי הלקוח . 
לנוחות הלקוחות יש דלפק ואף כיסאות גבוהים , ויש בדרך - כלל היצע של 
צבעים ומשחות לנעליים , מידרסים למיניהם , תרסיסי פלא , כמו להרחבת נעליים , 
ולפעמים פריטים - חטיפים כסנדלים שקופים ואפילו דברי סדקית או תכשיטים 
זולים . לדעת אסתר קליין , סנדלר טוב צריך שיהיה לו טעם טוב ועבודה עדינה , 
שהתיקונים לא יורגשו . אסתר , אישה בהירת שיער ונעימת סבר בגיל העמידה , 
עדיין עומדת מאחורי הדלפק בחנות ומסייעת בניהול העסק . בסנדלרות טובה , 
היא מוסיפה , אפשר " לעשות שיפוץ כללי לנעל " , לפי צורכי הרגל האישית . 
" הרי עד שמתרגלים לנעל חדשה מקבלים התקפת לב " . מכאן קסמה של הנעל הישנה 
והבלויה . אסתר מספרת על פרדסן עשיר , שבא לסנדלרייה וביקש לתקן את נעליו 
המרופטות . ניסו לשכנע אותו שהתיקון יקר וכדאי יותר לקנות נעל חדשה . 
אך האיש בשלו : מציקה לו עצם בעייתית בכף רגלו , ורק בנעליים האלה הוא 
מוכן מסוגל ללכת , וישלם תמורת התיקון כל מחיר שיידרש . תיקנו לו . קפמאפרקסנדלרות 
היא מקצוע לכל דבר , אם גם נטול זוהר . נחוצות בו ידענות והבנה . בעיסוק 
מתקדם כאורתופדיה , הנלווית לסנדלרות , נחוצה הסמכה . ואולי ייפתחו בעתיד 
גם בתי - ספר למקצוע הסנדלרות . שמואל קליין מספר , שלפני שנים אכן נפתח 
בית - ספר לסנדלרים בפתח - תקוה , אך מתוך תריסר תלמידים שלמדו בו לא 
נשאר איש במקצוע . הסנדלר ברחוב יפת ביפו יגחך על בתי - ספר לסנדלרים ועל 
ברים לנעליים . בכוך שלו אין למצוא שני בני זוג זהים אלא לאחר פשפוש 
בערימות , ולמועד קבלת הנעליים המתוקנות לרוב אין תוקף . אבל העבודה שלו 
טובה . הוא טוען בתוקף , שלמקצוע אין דור המשך . אך נראה , שתחזיתו 
מתבדה . " יש עתיד לסנדלרים אם עובדים יפה , והתיקון לא מורגש ופותר בעיות 
של רגלי הלקוחות " , אומרת תמר מרזיוב , סנדלרית עצמאית בבת - ים . מרזיוב 
פתחה לפני כשנה סנדלרייה משלה . במרחק מה משם מנהל בעלה סנדלרייה אחרת , 
וגם ארבעת אחיו מפעילים סנדלריות , בתל - אביב , ברחובות ובירושלים . 
בני הזוג מרזיוב למדו סנדלרות מידיד המשפחה , יצרן נעליים בווינה . הידיד 
ביקר בארץ בעת שפוטר הבעל מעבודתו בתעשייה הצבאית , והעיסוק בסנדלרות הועלה 
כאפשרות נוחה להסבה מקצועית , בלא שתידרש השקעה גדולה . כשבעלה של מרזיוב 
יצא למילואים , הפעילה את העסק המשפחתי , ובמשך הזמן התמחתה בו והחליטה 
לצאת לעצמאות . לדבריה , אין בינה לבין בעלה תחרות מקצועית ולכל אחד לקוחות 
משלו . היא מקפידה לבצע כל עבודה במו ידיה ובאמצעות המכונות שרכשה , ואינה 
נעזרת במיכון המשוכלל יותר שמצוי בסנדלרייה שלו . הלקוחות הופתעו בתחילה 
למראה אישה - סנדלרית צעירה , המגלה בקיאות בסוליות ובעקבים . בעידן של 
נשים טייסות , עדיין אנשים מתקשים להתרגל לאישה - סנדלרית . " מיד בודקים 
לי את הידיים " , היא אומרת , " מצפים לראות ידיים שחורות וקשות . בכוך 
של סנדלרים לא היה סיכוי למצוא אותה . החנות שלה נקייה ומאווררת . המדפים 
מסודרים , קבלות וחשבוניות נרשמות בקפדנות , ויש מוצרי לוואי לטיפוח הנעליים , 
וגם מבחר מוצרי מחט ורקמה . קפמאפרקבאירופה התוודעה מרזיוב לדגם מתוחכם 
יותר של סנדלריות , הצמודות לחנויות נעליים ומעוצבות כברים אלגנטיים , 
עם דרגשים גבוהים ליד הדלפק . שם מקובל להתקין חיפוי מגן על הסולייה והעקבים 
של נעל חדשה , עוד לפני היציאה הראשונה לרחוב . בישראל , הביקוש לשירות 
כזה נדיר . בסנדלרייה ובמכון האורתופדי , ברחוב בלפור בבת - ים , אנשים 
ממתינים לתורם כמו בקופת - חולים . אילן כהן , במטפחת על פיו , מטפל 
במכונה כלשהי ואחר כך ניגש לחלקתו הקטנה ומסיט מאחריו את הווילון הירוק . 
אילן כהן , אורתופד מוסמך , כדבריו , עזב משרה בבית - חולים והצטרף לסנדלרייה 
של אביו , שבה הוקצתה לו פינה ועומד לרשותו מיכון המשמש את אביו בעבודתו . 
האב והבן מקיימים כאן דו - קיום מקצועי בין סנדלרות אורתופדית לבין אורתופדיה 
המסתייעת בסנדלרות . הם מתגאים בשושלת משפחתית סנדלרית הנמשכת זה יותר ממאה 
שנה , ושורשיה עוד בארץ המוצא , אוסטריה . כהן האב עוסק במקצוע 05 שנה , 
ויצאו לו מוניטין כסנדלר מוכשר . הלקוחות מכנים אותו " ד"ר לנעליים " . 
מומחיותו בתיקונים אורתופדיים , אך הוא מקבל כל תיקון כנדרש . אילן כהן 
מציין , שבאים כיום לסנדלרייה יותר צעירים מבעבר והוא רואה בכך יסוד 
תרבותי של שמירה על רכוש . שירותי סנדלרות הם חלק מהשמירה על נעל טובה , 
ולכן צפוי לענף עתיד . בדרך כלל נוהגים לתקן נעליים יקרות . נעליים 
זולות עדיף לזרוק מאשר לתקן . הסנדלרות האורתופדית היא גאוותו המקצועית של 
כהן . יש בארץ כעשר סנדלריות אורתופדיות בלבד , הוא מדגיש , והיתר אינן 
אלא " בתי - מלאכה לתיקון נעליים " . 
