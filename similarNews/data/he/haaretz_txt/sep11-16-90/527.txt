טוענים שהתוכנית הכלכלית נולדה בגלל העלייה הגדולה . לדעתי , גם אם לא 
היתה עלייה כזו היה צורך בתוכנית כזו . המשק בישראל עובר מכלכלה סוציאליסטית 
להפרטה ובכל מקרה היה צריך לנקוט בצעדים . בסך הכל התוכנית היא טובה גם 
לעולים וגם לוותיקים , כי מטרתה היא תעסוקה . העולים החדשים לא רוצים 
רק ללכת לעבודה , אלא גם לעבוד . השיטה הישראלית טובה הרבה יותר , על אף 
כל החסרונות שיש לה , מהשיטה בברית המועצות , אבל נכון שיש כמה דברים טובים 
בשיטה הכלכלית הרוסית , כגון ההצמדה בין השכר לתפוקה . אצלנו אין קשר בין 
המשכורת לעבודה . כשיש בעייה טכנית עם המחשב במחלקה שלי ואנו מתקשרים למשרד 
התקשורת , חולפים כמה ימים עד שמתקנים את התקלה ובינתיים המחשב מושבת . 
בבריה"ם היו מורידים בשכר של עובדי התקשורת , על כל יום שעבר בלי שתיקנו 
את המחשב . כל אדם אינטלגנטי יודע שעלייה זו השקעה , עם סיכונים וסיכויים . 
אלה שטוענים נגד העלייה אינם עובדים , ושלא יספרו לי שזה בגלל העלייה . 
העולה לאחר שהוא מתחיל לעבוד , משלם את כל המסים כמו כל אחד אחר . לנו 
יש גם את הבעיות של התאקלמות בארץ , קשיי שפה ובעיות דיור הקשות גם לנו . 
יש דירות קטנות שבהן מתחלקות שלוש משפחות , משום שהן אינן יכולות לשלם 
את שכר הדירה הגבוה . 
