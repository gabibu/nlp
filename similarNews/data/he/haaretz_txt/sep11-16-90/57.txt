בשנות ה05 נפוצה בישראל האמרה כי " הישראלים אוהבים את העלייה אך שונאים 
את העולים " . על אותו משקל אפשר לומר כי בשנות ה09 התהפכו היוצרות . העלייה 
ההמונית כתופעה , מעוררת בקרב קבוצות גדולותס חששות כבדים מן המחיר שייתבע , 
אולם העולים עצמם זוכים לתנאים של חיבה . גם מי שאינם אוהבים אותם ממש , 
מגלים כלפיהם לפחות יחס אמביוולנטי . אחת התופעות הבולטות בתהליך הקליטה 
הנוכחי , היא היחס המורכב לעולים מרוסיה . בקצה עהשלילי של ספקטרום התגובות , 
נשמעים קולותיהם ( המעטים ) של נציגי שכבות המצוקה של עדות המזרח , הקוראים 
" להקפיא את העלייה " עד לפתרון מצוקתם . קריאה זו , משלבת חרדה כלכלית 
ונימה עדתית נוכח גלי " האשכנזים " , שיהיו בני תחרות על תעפסוקה , דיור 
ומקום בחברה הישראלית . את קצהו השני של הספקטרום , ביטאה יו"ר ויצו , 
מיכל מודעי , שהיא גם רעייתו של שר האוצר . באירוע פומבי , קבעה מודעי 
בהתלהבות כי " מאז הייקים לא היתה לנו עלייה כה איכותית " . גם אמירה זו , 
צמבטאת הערכה של הפוטנציאל הכלכלי והתרבותי הטמון בעולים , מהולה בנימה 
עדתית צורמת ומעליבה . בין לבין , נוהגים הישראלים ברוסים בעיקר כבחפץ 
חשוד . ההתמוגגות מריבוי הדוקטורים , המהנדסים והאמנים , משולבת בחשדנות 
עמוקה באשר לאופיים צשל ההמונים האלה . האם הם באמת יהודים ? האם הם באמת 
אקדמאים ? וגם אם כן , מה ערך לתעודותיהם ומהי רמתם המקצועית ? אילו מטענים 
הביאו עמם מן המשטר " ההוא " , וכיצד ישתלבו בחברתנו הדמוקרטית והנאורה ? 
כל גוף המקכבד את עצמו , יוזם או מתכנן סדרה של " חינוך מחדש " לדמוקרטיה , 
כמו טקס של גירוש השדים ממוחם של העולים בבואם לסביבתנו הבריאה . לעתים , 
מלווה חשדנות זו בתחושה של עליונות מובהקת . ועדת תשדירי השירות של הטלוויזיה , 
סירבה זה לא מכבר ללוות את תשדירי השירות של מפעל הפיס בכותרות ברוסית . 
הנימוק לסירוב , " לא לעודד את העולים החדשים מבריה"ם לעסוק בהימורים " . 
מידה לא מבוטלת של יוהרה ישראלית מגולמת בהחלטה זו : אנו , הוותיקים , 
מצוידים בחוסן הנפשי הדרוש להתגוננות מפני ההיגררות להימורים . כל תפקידנו 
עתה הוא לשמור על נפשם הרכה של העולים . רוח הפטרונות שמגלים הישראלים בבואם 
אל קליטת העלייה , אינה תופעה חדשה . את פירותיה טעמו בכל פה העולים מרוסיה 
של שנות ה07 . אלה מהם העוסקים היום בקליטת העלייה החדשה , מדווחים דווקא 
על מיתון בהפגנת העליונות הישראלית . במובן זה , אפשר לומר כי יחסי הגומלין 
בין העולים לישראלים , עברו תהליך של נורמליזציה הדדית . בניגוד לעולים 
של שנות ה07 , שהגיעו אלינו ספוגים באידיאליזציה של המקום ותושביו , באים 
העולים החדשים מצוידים בתפיסה ריאלית הרבה יותר . תרמה לכך רבות התקשורת 
הסובייטית , שחשפה את ישראל בפני אזרחיה בשנות הגלסנוסט , שנות התכתבות 
ארוכות עם העולים הוותיקים , וכן רבבות התיירים הרוסים שעברו בישראל והביאו 
את בשורתם מידע אישי . גם הישראלים עברו תהליך דומה . העולים של שנות ה07 , 
אסירי ציון ומסורבי עלייה , יצרו דימוי של " אחינו גיבורי התהילה . המפגש 
עם עולים בשר ודם , בעלי תביעות ותחושה של " מגיע לי " , יצר לעתים אכזבה 
מעוררת אנטגוניזם . היום פטורה החברה הקולטת מן הדיסוננס הזה . במדינה 
ששחקה את המושג " אידיאולוגיה " והפכה אותו למלה נרדפת לקנאות , המחמאה 
הגדולה הנכרכת בעלייה הנוכחית היא האמירה : " הם אינם עולים אידיאולוגים " . 
העולים נתפסים כפליטים , מעמד המתיר להם להפגין חולשות אנוש , ומאפשר 
להם לזכות במידה גדושה של סימפטיה מכל השכבות . יחסי הגומלין המושתתתים 
על תפיסות ריאליות יוצרים תשתית נוחה ונכונה לקליטה חברתית . חששם הגדול 
של העוסקים בקליטה הוא שתנאים נוחים אלה לא יעמדו בכל זאת בקשיים העצומים 
העומדים לפרוץ בעתיד הקרוב מעל פני השטח , ובמיוחד בחוסר מקומות התעסוקה . 
התחרות הפרועה על עבודה עלולה לשחוק את רצונם הטוב של הקולטים ; חסרונה 
של התשתית האידיאלוגית עלול להתגלות כמכשלה למי שבאו לישראל רק כדי " להסתדר 
בחיים " . אבל בינתיים , אין שני הצדדים מגלים חשש גדול מן הבאות . לא 
בכדי הצטרף עתה ללקסיקון של " סבלנות " , ו"יהיה טוב " , שרוכשים העולים 
בבואם אלינו , גם הביטוי החדש " אני ראש קטן " , שאותו יודעים העולים 
לצטט כבר במסדרונות משרד הקליטה . 
