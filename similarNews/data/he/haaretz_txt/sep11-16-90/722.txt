ראשי הרשויות המקומיות הערביות שהתכנסו אתמול בשפרעם , קראו לשרי האוצר 
והפנים להשלים את ההסדר לתשלום הגרעונות ברשויות המקומיות הערביות . סגן 
יו"ר ועד הרשויות הערביות , אסעד עזאיזה , אמר כי אשתקד התחייב משרד הפנים 
למצוא פתרונות לשאלת הגרעון המצטבר ברשויות , שהגיע ל39 מיליון שקל , אבל 
עד היום לא נמצא הסדר לסכום של 03 מיליון שקל , ועל הגרעון נוספו עוד 02 
מיליון שקל . לדבריו , נגרמת בכך מצוקה לרשויות רבות , ו7 אינן מצליחות 
לשלם שכר . עזאיזה הוסיף כי משרד הפנים התחייב להקציב 52 מיליון שקל כסיוע 
מיוחד לרשויות הערביות , ומשרד השיכון התחייב בפני נשיא המדינה להוסיף סכום 
זהה , אבל עד היום הועברו רק 8 מיליוני שקלים ממשרד הפנים , ומשרד השיכון 
טרם העביר אגורה . כנס ראשי הרשויות הערביות דן בשיתוק מרכז השלטון המקומי 
בישראל נוכח המתיחות בין יו"ר המרכז , מקסים לוי , לראש עיריית הרצליה , 
אלי לנדאו , על נושא חלוקת הסמכויות ביניהם . הכנס דחה הצעה לתמוך בעריכת 
בחירות חדשות למרכז , והוחלט לפנות ללנדאו ולוי בבקשה שלא לשתק את מרכז 
השלטון המקומי . בכנס נשמעו קולות הדורשים כי הערבים יפרשו ממרכז השלטון 
המקומי , או מהנהלתו , כל זמן שאינו יכול לסייע להם לקבל את המגיע להם 
מתקציב המדינה . 
