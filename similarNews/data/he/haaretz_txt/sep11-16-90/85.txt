ארגוני החקלאים תקפו אתמול את החלטתה של ועדת המנכ"לים של משרדי האוצר והתעשייה 
והמסחר להתיר יבוא מיוחד של 005 טון בשר עגל קפוא ( עגל לבן ) מהולנד . 
החלטת הוועדה לאפשר את הייבוא מהולנד נועדה למנוע את התייקרותו של בשר העגל 
הקפוא , המורגשת במיוחד ערב החגים . בשר העגל ההולנדי הוא באיכות גבוהה 
בהשוואה ל04 אלף הטונות של בשר מדרום אמריקה , המיובאים מדי שנה . ראש האגף 
המשקי במרכז החקלאי , חיים מולכו , טען שההיתר שניתן לחברת פלקון לייבא 
בשר מהולנד תפגע במגדלי הבקר הישראלים , שכן בשר העגל ההולנדי מסובסד בארץ 
מוצאו ברמה גבוהה , המגיעה ל007 , 1 דולר לטונה , וסביר מאוד שיימכר בשוקי 
הארץ במחיר היצף . לדברי מולכו , מאז תחילת האינתיפאדה ירדו המחירים של 
בשר הבקר , בגלל החרם שהטילו ערביי השטחים על תוצרת חקלאית מישראל . רק 
בחודשים האחרונים , אמר , מסתמנת מגמה של הסרת החרם וגידול בביקוש לבשר 
מצד אוכלוסיית השטחים . בעקבות זאת ניכרת התייצבות במחירים . לטענת מולכו , 
מייבוא הבשר ההולנדי ייהנה רק היבואן הישראלי , בעוד שהצרכן ישלם באותה 
רמה . 
