העיתון הירדני " אל - ראי " מסכם את אלף ימי האינתיפאדה לאור אירועי המפרץ , 
ומדגיש כי עם כל החששות מהמשבר במפרץ , הוא עורר תקוות להתעוררות ערבית 
חדשה . במאמר מאת מחמוד אל רימאווי נאמר : " לא נגזים אם נאמר שהאירועים 
במפרץ גנבו את ההצגה מהאינתיפאדה . זה לכשעצמו יכול להיחשב לתופעה מדאיגה , 
כיוון שהעולם הערבי , מלכתחילה , לא התענין בצורה מקפת או מספקת בנעשה 
בשטחים " . אולם , קובע העיתון , יש לקבל בברכה את האירועים במפרץ , כיוון 
שהם מבשרים על הופעת כוח ערבי - אזורי , עיראק , שאינו מוציא מכלל אפשרות 
שימוש באופציה צבאית נגד " התוקפנות הישראלית " . " למרות חשש תושבי השטחים 
מאפשרות מאבקים בין - ערביים מזוינים , הרי שכתוצאה מהמשבר במפרץ גברו התקוות 
להתעוררות ערבית חדשה . החוגים המעורבים באינתיפאדה צריכים להיות מושפעים 
באופן ישיר מהתפתחות מהותית זו . ואכן , התגובות העממיות הרחבות שעורר 
כיבוש כוויית על - ידי עיראק בשטחים , מוכיחות שהשפעה כזו כבר קיימת " . 
המאמר קובע גם כי המספידים את האינתיפאדה עושים טעות כפולה בכך שהם חושבים 
שהשירות הטוב ביותר לאינתיפאדה יהיה להשאיר את המצב בזירה ערבית כפי שהוא , 
ובכך שהם סבורים שתשומת הלב שמקבלת האינתיפאדה עתה , כשעיני כולם נשואות 
למשבר במפרץ , היא המירבית . יחד עם זאת , סבור גם כותב המאמר כי האינתיפאדה 
תסבול בטווח הקרוב והבינוני מההשלכות הכלכליות והחברתיות של אירועי המפרץ , 
ומצוקתם הכלכלית של תושבי השטחים תחריף . הוא קורא ל"פטריוטים הערבים " 
מכל הזרמים להדגיש את הקשר ההדוק בין משימת - פינוי הכוחות האמריקאים והאירופאים 
מהמפרץ , וההתעמתות עם הכיבוש הישראלי . 
