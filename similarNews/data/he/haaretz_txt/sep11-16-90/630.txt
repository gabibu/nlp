הממשל האמריקאי לא נענה לחלק חשוב מבקשות הרכש הדחופות שהעבירה באחרונה מערכת 
הביטחון באמצעות מנכ"ל משרד הביטחון , דוד עברי . מדובר בבקשת ישראל לספק 
לה מטוסי קרב נוספים , מעבר למכסת המטוסים עליה סוכם במסגרת עסקת הרכש המכונה 
" פיס מרבל 4 " . כוונת מערכת הביטחון היתה לקבל את הסכמת הממשל להעברה 
דחופה של מטוסים שיוצאו משורות חיל האוויר האמריקאי . אספקת 06 מטוסי האף - 
61 , עליה בישר שלשום שגריר ארה"ב , ויליאם בראון , במהלך טקס קליטת מסוקי 
האפאצי , סוכמה כבר לפני תקופה ארוכה , ואינה קשורה לבקשות הרכש האחרונות 
של ישראל . בניגוד להסכמת הממשל להעביר לערב הסעודית 42 מטוסי אף - 51 שנגרעו 
משורות חיל האוויר האמריקאי , ובהמשך עוד 21 מטוסים מדגם זה , לא הראו 
נציגי הממשל נכונות דומה בהקשר הישראלי . למרות הסברי מערכת הביטחון הישראלית 
בדבר הדחיפות בהצטיידות במטוסי קרב נוספים , שייאפשרו לחיל האוויר להיערך 
בצורה טובה יותר מול האיומים המתפתחים ממזרח , לא שוכנעו אנשי הפנטגון להיעתר 
לבקשות הישראליות . הממשל נאות לספק לחיל האוויר 01 מסוקי תובלה משומשים 
מדגם יסעור שהיו בשירות הכוח האווירי האמריקאי . כמו כן הסכים הממשל להוציא 
מן המלאי ולהעביר לישראל גיפים . כל שאר הציוד שהממשל הסכים להעביר לישראל 
מקורו בעסקות רכש שלא מן המלאי , אם כי , בחלק מהמקרים מוכן הממשל להאיץ 
את תהליך האספקה והחתימה על החוזים . מדובר במערכות נשק לחילות אוויר , 
ים ויבשה המיוצרות בעקבות הסכמי רכש שיגרתיים . בין השאר יסופקו טילי אוויר - 
אוויר , מערכות לוחמה אלקטרונית , מערכות לחימה שונות לחיל הים וסוגי חימוש 
עבור חילות היבשה . החידוש המעניין בעסקות אלה תהיה אספקתם של טילי קרקע - 
אוויר קלים מדגם סטינגר . טילים מעולים אלה הסבו נזקים רבים לכוחות האוויר 
של בריה"ם במהלך הלחימה באפגניסטן . שר הביטחון , משה ארנס , יקיים בעת 
ביקורו בראשית שבוע הבא בארה"ב , פגישה עם שר ההגנה האמריקאי , ריצארד 
צייני , ובמהלכו ימסור לו השר האמריקאי פרטים לגבי עמדת ארה"ב בנושא בקשות 
הרכש הישראליות . נראה כי צייני יודיע בצורה פורמלית על הסכמת הממשל להחכיר 
לישראל שתי סוללות טילי קרקע - אוויר מדגם פטריוט . טילים אלה יועברו לישראל 
מאירופה שם הם מוצבים במסגרת כוחות הצבא האמריקאים . כמו כן יועלה בשיחה 
בין שני השרים נושא מימון שלב ב של פיתוח החץ . 
