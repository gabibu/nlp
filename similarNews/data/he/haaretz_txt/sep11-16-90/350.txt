טיל החץ , ששיגור הניסיון הראשון שלו בוצע ב9 באוגוסט , הושמד מהקרקע עוד 
לפני שהשלים את מסלול הטיסה המתוכנן שלו . כך מדווח כתב העת האמריקאי לענייני 
תעופה , אוויאשן וויק . לדברי כתב העת , איבדו מפעיליו של הטיל את נתוני 
הטלמטריה שלו ( נתוני הטווחים והמרחק ) 51 שניות לאחר השיגור , שנועד 
במקור להמשך כ05 שניות . לאחר שלא הצליחו לעקוב אחר הנתונים , החליטו מפעיליו 
של החץ להעביר לטיל פקודת השמדה עצמית והוא התפוצץ באוויר . לדברי האוויאשן 
וויק עורר הפיצוץ המוקדם של הטיל ויכוחים בישראל באשר להצלחת שיגור הנסיון . 
אחרי השיגור , מדווח כתב העת האמריקאי , הודיע משרד הביטחון כי השיגור 
השיג את רוב יעדיו . לעומת זאת פקיד אמריקאי רשמי אמר לאחר השיגור כי המירב 
שניתן לומר על שיגור הנסיון הוא הוא שהחץ אכן התרומם מעל הקרקע . פקיד ישראלי 
בכיר אמר לאוויאשן וויק כי למרות משך המעוף הקצר של החץ " השגנו מידע רב 
על האצת הטיל , על מנועו ופרטים טכניים אחרים . אנו מעריכים זאת כנסיון 
מוצלח " . ככל הידוע , התעורר ויכוח בין מפעיליו של החץ , אנשי חיל האוויר , 
לבין מהנדסי התעשייה האווירית , מפתחיו של הטיל . לאחר שבמכשירי חיל האוויר 
אבדו נתוני הטיל , הבהירו מיד אנשי התעשייה האווירית כי במכשיריהם עדיין 
ניתן לעקוב אחריו ולכן אין צורך להורות על השמדתו המוקדמת . אולם , כמי 
שהאחריות על השיגור היתה עליו , החליטו קציני חיל האוויר שלא לקחת סיכון 
מיותר ונתנו לטיל הוראת השמדה עצמית . הוראת ההשמדה העצמית עוררה מורת רוח 
רבה בקרב מהנדסי התעשייה האווירית , שטענו כי היתה מיותרת וגרמה נזק שניתן 
היה להמנע ממנו . 
