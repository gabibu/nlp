מי בירושלים הגה את הרעיון המגוחך לפנות לבית המשפט הקנדי לאסור פרסום ספר 
על 1 " המוסד " הישראלי , שנכתב בידי סוכן - לשעבר ? האם יש לאוטאווה 
מניעה לחשוף ולהביך את שירות הביון הישראלי ? יש משהו פאתטי בארגון בכייני 
של מרגלים , שכוחו ומ2יומנותו בפעילות חוץ - חוקית , המבקש לפתע סעד בבית 
משפט זר . צריך מידה גדושה של תמימות להאמין שצעד כזה עשוי להצליח . לא 
בשלהי המאה ה02 . מרגרט תאצר ניסתה את המהלך המשפטי במדינות חבר העמים הבריטי . 
היא ביקשה בשם המלכה והכתר למנוע4 את פרסום ספרו של פיטר רייט , " לוכד 
המרגלים " , על הסוכנים הסובייטים ששרצו בצמרת הביון האנגלי . אפילו באוסטרליה 
סירבו להיענות לה . ספר שנאסר לייצור בלונדון מיובא ממלבורן למנצסטר . יש 
רק שתי דרכים להגיב על ספרו של ויקטור 5אוסטרובסקי , שהיה סוכן ביון ישראלי : 
להתעלם ממנו כחיבור קיקיוני בלתי אמין , או לפעול נגד המחבר רודף הבצע 
באמצעים שהשתיקה יפה להם , וזאת הן כדי לגלות אם חשף סודות נוספים שלא 
נכללו בספרו , והן כדי להרתיע את דומיו . מי שהפר התחמייבות חתומה למוסד 
הישראלי חייב לדעת כי לא יינקה , למען יראו וייראו . אך כשעריק כזה מצליח 
לחמוק מידי הסוכנים הישראלים , ללעוג להם במסיבת עיתונאים רשמית ולבקש את 
הגנת החוק הקנדי יוצא שכר המאבק בספרו בהפסדו . אוסטרובסקי ינזכה פעמיים , 
הוא יראה את גילוייו הסנסציוניים בדפוס ויודה לממשלת ישראל על הרעש שהקימה 
ועל שירותיה כסוכנת לקידום מכירות מטעמו . נראה כי הממשלה לא למדה דבר מניסיונה 
המר בעבר . עד היום יש אישים המשוכנעים , כי אלמלא כינס ראש הממשלה שמעון 
פרס בדחיפות את ועדת העורכים לדווח על מעשה הבגידה והריגול של מרדכי ואנונו , 
לא היתה נמצאת ל"סאנדיי טיימס " הוכחה ניצחת , שיש ממש בטיעוניו של הטכנאי 
מן הכור בדימונה . דווקא עבודת ההכנה המקדימה של ראש הממשלה פרס שימשה הוכחה 
סופית ומאיץ ניכר לעיתון האנגלי לפרסם את תיאורי ואנונו . עכשיו חזרה הממשלה 
ופעלה גם בשירותו של אוסטרובסקי . רק בהבדל אחד , שואנונו לא הספיק לקבל 
את הכסף שהובטח לו , ואילו אוסטרובסקי למד את הלקח , יסתובב במסע הרצאות 
בכל העולם , ימכור את ספרו ויזכה להגנת משטרת קנדה , ושום " סינדי " 
בלונדית לא תטמון לו פח של אוהבים . אוסטרובסקי יחיה על תקן של סלמאן רושדי , 
נרדף ומבוהל במידה מסוימת , אבל לא במחבוא אפל , אלא במיטב ה"הילטונים " 
וה"שרתונים " בעולם . מבול של ספרי ביון , שאינם עוד רומנים בדיוניים , 
רואים אור במערב ומשקפים היטב את מאפייניו של העידן החדש . דמיונו הקודח 
אך המתועד היטב של גון לה - קארה נזקק להסוואות ולתוספות רבות לפני שהפך 
את " המרגל שחזר מהכפור " ואת " עיר קטנה בגרמניה " מסיפורי ריגול עובדתיים 
למעשיות מרתקות . עכשיו כבר לא צריך דמיון , מפני שגיבוריה של מלחמת הביון 
המערבית - קומוניסטית שעברה מן העולם הפכו לפטפטנים מזדקנים , שאינם נהנים 
עוד מהחשאיות ומהחיים בצל . הם רוצים הכרה ופרסום אישי , כאילו כל אחד 
מהם הוא מין גיימס בונד . הם זקוקים להרבה כסף , והנאמנות האידיאולוגית 
הישנה ממילא איבדה משהו ממקומה בחייהם . לפני כמה שנים גילה מחקר מערבי 
כי יותר מבעבר יכולה עתה ברית המועצות לגייס אמריקאים לשירות הריגול שלה , 
מפני שנשבר המחסום האידיאולוגי . אלא שלמיכאיל גורבאצוב אין צורך במרגלים 
רבים , ואין לו מספיק כסף . משהו מהמאפיינים של העולם החדש חדר גם לקהיליית 
המודיעין הישראלית . מישהו בשב"ך פיטפט בשבוע שעבר באזני רן אדליסט מהמקומון 
" תל - אביב " בהיקף שהסעיר את גורמי המודיעין . מישהו אחר ב"מוסד " 
התנהג כמו משרד ליחסי ציבור של חברה לייצור גרביים , שנכתב עליה בטעות בעיתון 
כי תוצרתה פגומה . ה"מוסד " , שצריך לשאוף לאלמוניות ולהימנע מלהתייחס לכל 
פרסום , חילץ מאמנון אברמוביץ ב"מעריב " תיקון טעות , שהוא לא נכשל בהערכה 
מודיעינית מסוימת אלא דווקא הצליח . מי שמע על " מוסד " לביון העוסק ביחסי 
ציבור כאלה ? האם החל מעתה , בכל פעם שייכתב משהו על אודותיו ולא תתפרסם 
תגובתו אפשר יהיה לראות בכך אישור מוסמך כי הדברים המיוחסים לו נכונים ? 
שירותי המודיעין צריכים להתעטף מחדש בשתיקתם , לא לעסוק ביחסי ציבור ולא 
להתחרות זה בזה בעיתונות , וכאשר יש פאשלה מסוגו של אוסטרובסקי להתעלם , 
או ( במקרים נדירים , אם זה כה חשוב ) לפעול נגדו בעצמם , ובכל מקרה 
לוותר על הפנייה הגרוטסקית לבית דין של מדינה זרה . 
