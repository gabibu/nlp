במכירות סוף העונה של החורף האחרון , ביקרה מירה פרידמן , מעומר שליד באר - 
שבע , בחנות " מיס לגוט " , בכיכר המדינה בתל - אביב , ורכשה שם חולצה . 
על פי גרסתה , לאחר הכביסה הראשונה התכווצה החולצה והופיעו בה כתמים שחורים . 
הקונה שבה לחנות וביקשה להחזיר את החולצה . מנהלת החנות , אתי וייס , 
שאלה את מירה פרידמן כמה שילמה בעד החולצה . פרידמן לא ידעה להשיב בדיוק , 
מאחר שקנתה שני פריטים ובעד שניהם שילמה 061 ש"ח . מנהלת החנות , למרבה 
הפלא , לא הצליחה לברר את המחיר באותו מעמד , וביקשה מהלקוחה " עוד כמה 
ימים " . ואמנם , כעבור ימים אחדים התקשרה אליה המנהלת בטלפון ומסרה לה 
כי מחיר החולצה , לאחר הנחה של % 05 , הוא 55 ש"ח . ברוב אדיבותה הציעה 
המנהלת לשלוח אליה תעודת זיכוי בדואר . הלקוחה הסכימה בתנאי שהזיכוי יהיה 
תקף לכל אחת מחנויות הרשת . כעבור יום הצליחה הלקוחה לשחזר את הקנייה ונזכרה 
כי בעצם שילמה בעד החולצה למעלה מ001 ש"ח . כאשר צילצלה ל"מיס לגוט " בתל - 
אביב , נאמר לה כי הזיכוי כבר מוכן , אבל פרידמן ביקשה לעכב את משלוח הזיכוי 
והודיעה כי תבוא לחנות בעצמה . הלקוחה הגיעה לחנות ולאחר דין ודברים , 
נאותה המנהלת לבדוק שוב את המחיר , והנה , הפלא ופלא , התברר כי מחיר 
החולצה בעונה היה 022 ש"ח ואחרי הנחה 011 ש"ח , כלומר פי שניים מכפי שרצו 
להחזיר לה . מנהלת החנות התנצלה , אך היתה מוכנה לתת את הזיכוי רק ל03 
יום . הלקוחה שאלה אם תוכל לנצל את תעודת הזיכוי למכירות סוף העונה של הקיץ , 
אבל מנהלת החנות טענה כי לא תוכל לומר לה מתי מתחילות המכירות , משום שזהו 
סוד מקצועי . בעת שכתבה את התלונה , בחודש יוני השנה , ציינה המתלוננת , 
כי בסכום הרשום על תעודת הזיכוי לא תוכל לקנות חולצה ב"מיס לגוט " וייגרם 
לה הפסד כספי גדול . כן טענה כי זכתה ליחס משפיל , וברור שלא תפקוד עוד 
את החנות הזאת . לפני שהעברנו את העתק התלונה , שוחחנו בטלפון עם בעל החנות , 
אורי רביבי , שהבטיח תשובה מהירה ועניינית . כן אמר , בתגובה להערתנו , 
כי יהיה מוכן להמיר את תעודת הזיכוי בכסף מזומן . התשובה אכן היתה מהירה 
ועניינית , אלא שהלקוחה , כפי שיתברר בהמשך , דחתה את רוב העובדות המצויינות 
במכתב התשובה . ואלה הדברים העיקריים שכתבה מנהלת החנות , אתי וייס , 
בתשובתה : הלקוחה קנתה את החולצה לפני שתי עונות ; הלקוחה החזירה את החולצה 
לסניף בבאר שבע ; הרשת מכרה עשרות חולצות כאלה ומאף לקוח לא הגיעה תלונה ; 
ייתכן שהמתלוננת לא כיבסה את החולצה לפי ההוראות ; אכן היתה טעות ( " בתום 
לב " ) במחיר , אך לאחר שנתגלתה הטעות , התנצלה מנהלת החנות בכנות והכינה 
לה זיכוי חדש בסך 011 ש"ח ; הלקוה ביקשה לדעת מה מועד התחלת מכירות סוף 
העונה של הקיץ , אבל מידע כזה אין היא ( המנהלת ) רשאית למסור , ובתגובה 
התפרצה הלקוחה ואיימה לספר לחברותיה על היחס המשפיל שקיבלה . כיוון שתגובת 
המנהלת סתרה כמעט לחלוטין את גרסת המתלוננת , שלחנו למירה פרידמן את התשובה , 
כדי לקבל את תגובתה . מירה פרידמן דחתה אחת לאחת את הטענות במכתבה של מנהלת 
החנות : היא רכשה את החולצה בתום העונה הקודמת , דהיינו בחורף 0991 , 
ולא לפני שתי עונות ; היא כיבסה את החולצה לפי ההוראות ; מנהלת החנות התנצלה , 
אבל בחצי פה , ולא הסתירה את מורת רוחה על שעליה להחזיר יותר מכפי שחשבה 
בתחילה ; אמת , הקונה ביקשה לדעת את מועד מכירות סוף העונה , וציינה כי 
מסירת המידע תועיל לחנות , שכן היא תבוא לקנות שם דברים נוספים , אך מנהלת 
החנות השיבה בכעס . למזלה של הלקוחה , החלו מכירות סוף העונה עוד בטרם 
עברו 03 יום ולכן הצליחה לנצל את הזיכוי . תגובת הלקוחה נשלחה אלינו ב1 ביולי 
0991 . ב11 ביולי ביקשתי מבעל החנות להגיב על המכתב , אך עד עצם היום הזה 
לא הגיעה תשובתו . כנראה , אין לו מה להוסיף . חבל . גם מבלי להיכנס לשאלה , 
גרסתו של מי נכונה יותר , נותרו מספר פרטים חשובים ששני הצדדים מסכימים 
כי הם נכונים , ולגביהם יש לנו מה להעיר . אין שום סיבה שמנהלת חנות תשגה 
שגיאה כה גסה במחירו של מוצר הנמכר בחנותה , מה גם שהיא עצמה מעידה כי נמכרו 
עשרות חולצות כזו שהחזירה הלקוחה . מי שקנה פריט כלשהו בחנות , אם לצטט 
את עו"ד דני ארנסט , היועץ המשפטי של המועצה לצרכנות , אינו בן ערובה של 
החנות . אם המוצר פגום , זכותו של של הלקוח לבטל את העסקה ולקבל כסף מזומן . 
מדהים לשמוע כי מועד התחלת מכירת סוף העונה הוא סוד . באנגליה נוהגות חנויות 
רבות , ודווקא הטובות שבהן , לפרסם בעוד מועד את תאריכי מכירות סוף העונה 
כדי שהלקוחות יוכלו להיערך לקראתן . מנהלת החנות אינה מבינה כנראה שיש לקוחות 
הקונים דווקא במכירות סוף העונה . אם לא ידעו את התאריך , ממילא לא יבואו 
לקנות . איזה סוד צבאי יש כאן , מלבד התקווה לגרום ללקוח להוציא יותר כסף ? 
