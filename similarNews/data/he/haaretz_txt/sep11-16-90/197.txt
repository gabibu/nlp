שר הביטחון משה ארנס מסר אתמול לוועדת החוץ והביטחון של הכנסת כי משבר המפרץ 
הפרסי חשף מחסור בהצטיידות בצה"ל . הגורם למחסור , הבהיר השר , הוא צמצום 
תקציב הביטחון בשנים האחרונות . עתה , " עם העלאת רמת המוכנות נקטנו מספר 
צעדים בתחום ההצטיידות והאימונים " . צעדים אלה מצריכים גיבוי בחקיקה בדיעבד . 
ארנס אמר כי מנכ"ל משרדו דוד עברי הציג בארה"ב את רשימת הבקשות הישראליות . 
שר הביטחון עצמו ייצא לשם בשבוע הבא לביקור קצר שבו הוא " מקווה לסיכומים 
מסוימים " . ארנס המליץ מאוד על פיתוח הטיל חץ , שהוא פרויקט ייחודי נגד 
נשק לא קונוונציונאלי . על רקע אספקת נשק חדיש מארה"ב למדינות ערב , הטעים , 
תוכל ישראל לשמור על עליונותה הטכנולוגית בהתבססה בעיקר על יכולתה העצמית . 
בישראל , ציין ארנס , פותחו אמצעים מיוחדים שעתידים להיות הפתעה בשדה 
הקרב , אבל קשיים כספיים מונעים רכישת פיתוחים טכנולוגיים ישראליים בכמויות 
הדרושות לצה"ל ; מסיבה זו תבקש ישראל להגדיל את המרכיב השקלי בסיוע הביטחוני 
של ארה"ב לישראל ; ישראל גם תפתח כלי - נשק עם ארה"ב , חרף הסיכון שבכל 
שיתוף - פעולה . קפידבינשר הביטחון שמע מפי יוסי שריד ( רץ ) שבחים למדיניותו 
המתונה בשטחים בהשוואה לקודמו יצחק רבין . הוא השיב כי אכן שינה ממדיניות 
קודמו והוסיף כוחות צבאיים , אם כי לא הכפילם . למרות הרגיעה והשיפור , 
" איני מציע לשגות באשליות " . ארנס שלל את הצעת עוזי ברעם ( מערך ) 
לנצל את המצב ולפתוח בהקדם בדו - שיח עם הפלשתינאים המקומיים . ( ברעם 
הפתיע באמרו כי זו הזדמנות לעשות כן בלי אש"ף , משום שארגון זה נחלש . ) 
בהיפתח הישיבה ביקשה שרה דורון ( ליכוד ) לזרז את חילופי האישים העומדים 
בראש הוועד למען החייל . עמנואל זיסמן ( מערך ) ביקש לזמן לדיון את ראש 
המוסד . רחבעם זאבי ( מולדת ) גינה את העדרו של היו"ר אליהו בן - אלישר 
( ליכוד ) , העושה בחו"ל , וטען כי הוועדה אינה ממלאה את תפקידה . בדיון 
עצמו הציע שריד ( רץ ) להזדרז בפתיחת האוניברסיטאות בשטחים ולשחרר עצירים 
פלשתינאים . הוא ביקר את תחרות - הנסיעות - לאמריקה של שרי החוץ , הביטחון 
והאוצר . כאשר הוזכר כי דוד לוי וגיימס בייקר החליטו לפנות זה אל זה בשמם 
הפרטי , סיפר בני בגין ( ליכוד ) שפעם הציע רונאלד רייגן לאביו לקרוא 
זה לזה בשמם הפרטי , רוני ומנחם . האב מנחם בגין השיב לו : " אתה רשאי 
לקרוא לי מנחם , אני אוסיף לפנות אליך באדוני הנשיא " . שריד וזיסמן מתחו 
ביקורת על עמדת הממשלה בפרשת ספרו של ויקטור אוסטרובסקי . לדעת שריד , 
הפנייה לבית המשפט הקנדי היתה משגה כבד . חגי מירום ( מערך ) הציע שהממשלה 
תקבע עמדה כלפי ההתקרבות המסתמנת ביחסי אמריקה עם סוריה . הוא קבל על היחס 
המנוכר לאלוף עמרם מצנע ותהה מה השיבוץ שיוצע לו . ארנס הבהיר כי אינו רואה 
בוועדת החוץ והביטחון פורום לדיון בשיבוצים בצה"ל . אריה אליאב ( מערך ) 
, כמוהו כברעם , תומך בהידברות קרובה עם הפלשתינאים בשטחים . חנן פורת 
( מפד"ל ) הביע חשש מלחץ אמריקאי - סובייטי לכונן ועידה בין - לאומית . 
