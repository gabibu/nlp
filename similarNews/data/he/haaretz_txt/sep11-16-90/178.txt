אחיות בתי החולים הממשלתיים והציבוריים מאיימות להשבית מחר את בתי החולים 
ליממה אחת . בתי החולים יעבדו החל מ00 : 7 בבוקר במתכונת שבת . השביתה 
לא תפגע במחלקות טיפול נמרץ , דיאליזה , יונקים , פגייה , חדרי לידה , 
חדרי מיון ואונקולוגיה . האחיות תובעות כי יוחזרו להן נקודות הזיכוי עבור 
ילדים , שקוצצו במסגרת הרפורמה במס , וכי יפטרו אותן מתשלום מס על עבודה 
במשמרות , כמקובל בכל המגזרים במשק אך האוצר דוחה דרישות אלה על הסף . 
בהודעה , שפרסמה אתמול חטיבת אחיות בתי החולים , מואשמים משרד הבריאות 
והשר העומד בראשו בהזנחת הטיפול בעניינן . האחיות מזכירות , כי השר אולמרט 
ביקש מהן הצעות לפתרון הבעיה לפני יותר מחודש ימים . ההצעות הוגשו , אולם 
לדבריהן , " לא מצא השר עד היום זמן להשיב . לצערנו זהו היחס , וכך נראה 
משרד הבריאות " . בהודעה הדחופה , המופנית לציבור האחיות והאחים , נאמר : 
" למרות שאנו עומדים ערב ראש - השנה , וכולנו רוצים לפתוח את השנה החדשה 
בתחושה של חג , מתוך תקווה שהשנה שתחל תהא טובה מזו החולפת , אין מנוס 
מחזרה לדרך המאבק ומנקיטת צעדים ארגוניים כבר בימים אלה . תקופת החגים ממחישה 
יותר מכל עד כמה דורש מקצוע האחיות עבודה במשמרות , בשבתות ובחגים " . דובר 
משרד הבריאות אמר בתגובה , כי שר הבריאות דן עם שר האוצר בנושא האחיות במטרה 
למצוא פתרון , אך תוך כדי הדיונים התקבלה הודעתן של האחיות על פתיחתן בשביתה . 
לדבריו , יפעל המשרד לביטול שביתה זו ולמיצוי כל האפשרויות , שימנעו סבל 
מיותר מן החולים . 
