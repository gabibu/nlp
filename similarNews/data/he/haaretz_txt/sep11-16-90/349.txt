פאריס ( מיוחד ל"הארץ " ) . הנשק שמכרה צרפת לעיראק יערים קשיים חמורים 
על צבא ארה"ב אף יותר מהנשק הסובייטי , אם האמריקאים יחליטו לתקוף את עיראק , 
מעריכים מקורות יודעי דבר בפאריס . בין כלי הנשק שסיפקה צרפת לעיראק , 
והמדאיגים מאד את האמריקאיים , הם טילי " המטרה - מרטל " והגירסה המתקדמת 
יותר שלהם טילי ה"ארמט " . טילים אלה המשוגרים ממטוסים עשויים להיות יעילים 
ביותר כנגד מתקני הרדאר של טילי ה"פטריוט " וה"הוק " הנמצאים ברשות האמריקאים . 
עוד סיפקה צרפת לעיראק תותחי 551 מ"ם הנחשבים בין הטובים בעולם . גם הטילים 
האנטי - טנקיים מדגם " הוט " ו"מילאן " שאותם סיפקה צרפת לעיראק נחשבים 
כבעלי יכולת גבוהה ביותר בהשמדת טנקים . בסך הכל סופקו כ02 אלף טילים מסוג 
זה לעיראק . צרפת סיפקה לעיראק גם פצצות מונחות לייזר וטילים יעילים ביותר 
נגד ספינות מדגם " אקסוסט " . בפאריס נשמעו באחרונה חששות שמא במקרה של 
עימות צבאי עשויים טילי ה"אקסוסט " להיות מופעלים כלפי ספינות צרפתיות 
המשתתפות במבצע ההסגר הימי במפרץ . עוד סיפקה צרפת לעיראק 331 מטוסי מיראז 
אף - 1 , 641 מסוקי קרב מדגמי גזאל ופומה ו005 , 2 טילי אוויר - אוויר מדגם 
מגיק . גם מערכות הרדאר העיראקיות החשובות הן צרפתיות . מערכות מכ"ם מתוצרת 
צרפת אף הותקנו במטוסים הסובייטים שברשות עיראק . אתמול ציטטו העיתונים הצרפתיים 
פרסום ב"פייננשנל טיימס " כי האמריקאים מבקשים מהצרפתים פרטים על ציוד 
שיבוש אלקטרוני ששלחה חברת תומסון הצרפתית לעיראק . ציוד זה , מפריע כיום , 
לעבודת מטוסי הביון אייוואקס אותם מפעילים האמריקנים בסעודיה . על פי הפרסום , 
בעבר העריכו האמריקאים כי הציוד הגורם להפרעות בעיקוב האלקטרוני שלהם הוא 
סובייטי . ואולם עתה הם הגיעו למסקנה כי המדובר בציוד צרפתי . חברת תומסון 
טענה כי הסכם שחתמה , לפני הטלת האמברגו , לאספקת ציוד אלקטרוני בסך 009 
מיליון פרנק לא יצא לפועל . 
