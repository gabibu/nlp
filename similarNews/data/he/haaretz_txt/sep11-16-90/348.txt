( ע ) . ח"ך יאיר לוי מסיעת ש"ס , קרא אמש לראש הממשלה ולכל הגורמים , 
לעשות הכל כדי שהתסיסה החברתית בעקבות הפירסומים על פרשת דרעי , לא תגיע 
למצב של קרע בעם . ח"ך לוי התראיין ב"קול ישראל " . הוא ציין כי אין כל קשר 
בין החקירה של המשטרה לבין שלמות הממשלה . " הממשלה היא ממשלה מצויינת 
ומתפקדת בצורה טובה ביותר " , אמר . לעומת זאת התעוררה הבעייה של התסיסה 
החברתית , והדבר בא לידי ביטוי במאות פניות מרחבי הארץ לסיעת ש"ס ולמועצת 
חכמי התורה . לדבריו , בישובים שונים נבדקות רק עמותות המקורבות לש"ס , 
בעוד שאת יתר העמותות באותם יישובים לא בודקים " משום שהשם שלהן אינו 
בוזגלו " . " אנשים החלו להבין , שהבעייה היא לא של איש מסויים , אלא 
של כל הציבור הזה " , אמר לוי . הוא הוסיף כי חברי הכנסת של ש"ס יעלו את 
הבעיה בפני מועצת חכמי התורה . 
