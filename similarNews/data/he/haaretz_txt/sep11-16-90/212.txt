המגעים בין הנהלת מפעל סולתם לנציגי העובדים התחדשו אתמול ובמהלכם נפגשו 
חברי ועדי העובדים עם מנכ"ל המפעל , אורי שמחוני . חידוש המגעים בא ביוזמת 
מזכ"ל ההסתדרות , ח"ך ישראל קיסר , שהורה לעובדים ולהנהלה לחדש בהקדם את 
העבודה במפעל . הפגישה אתמול באה לאחר שוועד העובדים דחה פגישה כזאת ביומיים 
האחרונים . בראשית הפגישה דרשו העובדים לשנות את הסכם העבודה שנחתם לפני 
כשבוע ולא ליישם את כל הצעדים הכלולים בתוכנית הבבראה האמורים להביא להורדת 
שכר . כמו כן , דרשו העובדים כי יגדלו פיצויי הפיטורים . שמחוני סירב להסכים 
לשינויים והודיע כי הוא מבקש שהעובדים יחזרו בהקדם לעבודה סדירה , על מנת 
לאפשר את המשך פעילותה של החברה ולמנוע בכך את סגירתה הסופית . העובדים 
התנגדו ודרשו להזעיק את מנכ"ל קבוצת הפלדה של כור , יצחק זמיר , המשמש 
גם כיו"ר מועצת המנהלים של סולתם . מועצת המנהלים של קונצרן כור תתכנס הבוקר 
לדון במשבר בסולתם ובדרך הטיפול בו . חברי מועצת המנהלים נדרשו על ידי קיסר 
להסיק מסקנות אישיות נגד האחראים . כמו כן , יציג יור מועצת המנהלים של 
סולתם , יצחק זמיר , את מסקנות צוות הבדיקה שבחן את ארועי הפינוי בסולתם . 
הצוות סיים אמש את בדיקתו והעביר את מסקנותיו לזמיר . במקביל החלה בעבודתה 
ועדת חקירה נוספת , שמונתה על ידי יו"ר חברת העובדים , פרוף איתן ששינסקי , 
בחקירת הארועים בסולתם . הועדה תגיש את ממצאיה ומסקנותיה בעוד שבועיים . 
מפעל סולתם מושבת כבר 34 ימים בשל חילוקי דעות בין הנהלת המפעל ונציגי העובדים 
על רקע דרישת ההנלה לבצע תוכנית הבראה שכללה פיטורי 001 עובדים והורדת עלויות 
השכר בשיעור של % 42 . לאחר פרוץ השביתה החליטו העובדים לחדש את העבודה 
אך הנהלת המפעל ניתקה את זרם החשמל ודרשה לחדש את העבודה על פי תוכנית ההבראה . 
העובדים סרבו והתבצרו בחצר המפעל . בעקבות משא מתן בין הנהלת החברה לנציג 
העובדים ובהשתתפות אנשי האגף לאגוד מקצועי בהסתדרות וראשי מועצת הפועלים 
ביוקנעם נחתם הסכם עבודה , אולם חל קרע בין העובדים והתעוררה התנגדות לחידוש 
העבודה על - פי ההסכם . עקב כך פנתה הנהלת המפעל לבית המשט והציאה צו לפינוי 
העובדים משטח המפעל . סרובה של המשטרה לפנות את העובדים הביא לשכירת שירותיה 
של חברת שמירה פרטית שפינתה בשבוע שעבר את העובדים . הדרך בה נהגה החברה , 
בכלל זה שימוש בכלבים ובאלימות עוררה בכך ביקורת קשה . 
