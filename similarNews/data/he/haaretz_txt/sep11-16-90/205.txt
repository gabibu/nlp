ואשינגטון ( ע"ץ ) . התפרסות כוחות האוויר האמריקאיים במפרץ כמעט הושלמה , 
מסרו אתמול דוברים של הפנטגון . עם זאת , הם סירבו לציין כמה מטוסים נמצאים 
באזור . להערכות מומחים נמצאים במפרץ הפרסי כ006 מטוסים אמריקאיים . גנרל 
הנרי ויצליו , מראשי המערך הלוגיסטי של הכוחות האמריקאיים במפרץ , מסר 
כי בקרוב תהיה " האטה משמעותית " ברכבת האווירית , שהחלה זמן קצר לאחר 
הפלישה לכוויית . עד עכשיו נחת מטוס תובלה אמריקאי בסעודיה אחת לעשר דקות . 
הקצב הופחת כעת לכדי 57 נחיתות ביום . חיל האוויר העביר עד היום כ27 אלף 
טונות ציוד ו09 אלף חיילים . חיל היבשה ממשיך בהתפרסותו ויחידות נוספות של 
שריון ממשיכות להגיע לסעודיה מדי יום . מקורות בפנטגון מסרו לעיתונאים , 
כי המערך האמריקאי יהיה מסוגל לבצע פעולות התקפיות החל מראשית אוקטובר . 
גנרל נורמן שוורצקופף , מפקד הכוחות האמריקאיים במפרץ , מסר כי 801 אלף 
חיילים נמצאים כיום באזור , כולל ימאים הנמצאים על אוניות מלחמה . מקורות 
בוואשינגטון מסרו כי מספר החיילים עשוי להגיע עד לסתיו ל002 אלף . קפידבין ( 
ע"ר וע " ץ ) . מפקדי חילות הים המערביים והערביים הסכימו לחלק את המפרץ 
לאזורי סיור ספציפיים , כדי להגביר את יעילות ההסגר הימי נגד עיראק . כך 
מסר אתמול דובר הצי האמריקאי בדובאיי . הדובר מסר כי נציגים מ02 מדינות סיימו 
שלשום מושב בן יומיים בבחריין , בו נדון שיתוף פעולה ימי . רוב המדינות 
הסכימו על אזורי פיטרול , נוהלי תקשורת ולוחות - זמנים . " הפיקוד המרכזי 
של כוחות הים האמריקאיים סבור כי הוועידה הוכתרה בהצלחה רבה " , אמר הדובר . 
ארה"ב שיגרה יותר מ04 אוניות מלחמה לאזור , כולל נושאות מטוסים ואוניית 
קרב . גם צרפת , בריטניה , איטליה , בלגיה , הולנד , ספרד , ברית - 
המועצות ואוסטרליה שיגרו אוניות . לסעודיה ולבעלות בריתה ציים קטנים , 
אך בעלי עוצמת אש רבה . נציגים של הממשלה הגולה של כוויית ישבו בראש הוועידה , 
אך רשימת המדינות שהשתתפו בה לא פורסמה . הוועידה נערכה כיוון שכ07 אוניות 
מלחמה ממדינות שונות מפטרלות עתה במפרץ ובים סוף , ותכופות קיימת כפילות 
במאמצים , כיוון שאוניות שונות מטפלות באותן אוניות סוחר . שר ההגנה האוסטרלי , 
רוברט ריי , הודיע אתמול כי אוניות המלחמה האוסטרליות במפרץ קיבלו רשות 
לעצור אוניות ולהפעיל כוח כדי לאכוף את ההסגר הימי שעליו החליט האו"ם . 
אוסטרליה שיגרה למפרץ שתי פריגטיות ואוניית אספקה . הצי הצרפתי הודיע אתמול 
בפאריס , כי אוניות צרפתיות וספרדיות משתפות פעולה באורח הדוק עם האוניות 
האמריקאיות באזור המפרץ . קצינים בפריגטה צרפתית ושתי פריגטות ספרדיות נועדו 
שלשום עם האדמיראל האמריקאי המפקד על נושאת - המטוסים " סאראטוגה " , כדי 
לתאם את הפטרולים במיצרי טיראן . פאריס ( מיוחד ל"הארץ " ) . שר החוץ הצרפתי , 
רולנד דומא , הודיע אתמול כי צרפת תעמיד לרשות ארה"ב ארבע ספינות מלחמה , 
לצורך העברת כוחות וציוד , על - פי בקשת הממשלה האמריקאית . כמו כן הודיע 
משרד החוץ הצרפתי כי הוחלט להקצות מטוס , אשר יסייע לפנות פליטים מאזור 
המפרץ . עוד ארבעה נשים וילדים צרפתיים הצליחו לצאת מעיראק ולהגיע לירדן . 
בעיראק נמצאים עתה כ004 בני ערובה צרפתיים , מהם מוחזקים 06 במקומות אסטרטגיים . 
