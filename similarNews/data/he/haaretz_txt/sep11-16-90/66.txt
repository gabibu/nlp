אתמול החלה ההרשמה לפורום רשתות המסחר הפועלות ברחוב אלנבי בתל - אביב , 
שהוקם במטרה להפעיל מדיניות שיווק משותפת לכל חבריו וליצור ברחוב את אחד 
ממרכזי הקניות העיקריים בתל - אביב . פורום רשתות המסחר ישקיע כרבע מיליון 
שקל בפעולות לשינוי תדמית הרחוב ולגיבוש תוכנית אסטרטגית חצי - שנתית , 
שתכלול פתיחת בתי העסק במוצאי שבת מדי שבועיים ושילוב מופעי רחוב ומבצעי 
הנחות ייחודיים . בדעת המארגנים למסד שעות " קנייה חמה " , שבהן יימכרו 
מוצרים בהנחות משמעותיות גם בשאר ימי השבוע . הגוף החדש ידרוש מחבריו הקפדה 
על עיצוב תקופתי של חלונות ראווה , שמירת ניקיון והפעלת תאורה בשעות הערב . 
כל חבר בפורום יהיה זכאי לשירותי שיווק וסיוע בבעיות מוניציפליות . 
