קבוצה של חברות פרטיות לשירותי - קליטה ( חש"ק ) קיבלה אתמול מעמד רשמי 
של סקציה ליד איגוד לשכות המסחר בישראל . בשלב זה הצטרפו לסקציה החדשה חמש 
חברות שירותי - קליטה מתוך כ21 חברות מוכרות הפועלות בענף בחודשים האחרונים . 
החברות מספקות לעולים שירותים משלימים בתחומים של גיור , הכשרה מקצועית , 
איתור תעסוקה ושירותים נלווים . ליו"ר זמני של הסקציה נבחר יצחק מנדלסון 
בעל חברת " גיל חן " בה הוא שותף עם מסורב העלייה לשעבר ארי וולבובסקי . 
אחת המטרות העיקריות של ההתארגנות החדשה היא למסד את הטיפול בקליטת העולים , 
ולהגן על שמן הטוב ותפקודן של החברות מפני " חאפרים " העוסקים בתחום . 
בין הקריטריונים בתקנון הסקציה , סעיף הקובע כי חבר יכול להיות " גוף 
שהוא חברה עסקית או עוסק מורשה עם משרדים מסודרים ושעות קבלת קהל כמקובל " . 
מנדלסון וחבר נוסף בסקציה , יצחק בן - דב מחברת " ראדוגה " , אמרו כי השירותים 
שהם נותנים אינם באים להחליף את פעילות המשרדים הממשלתיים אלא לשמש כמערכת 
משלימה העוסקת גם בתחומים שהממסד אינו עוסק בהם . 
