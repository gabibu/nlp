( ע ) . מטען חבלה שהוצמד לבלוני גז של חנות פלפל ליד בית - ספר , התגלה 
אתמול בפרדס חנה . יצחק סבן , מורה בית - הספר היסודי " אלונים " , גילה 
את המטען שפורק בשלום וללא נפגעים . סבן , בן 13 , תושב בנימינה , משמש 
כאחראי על הביטחון בבית הספר . את המטען גילה בשעה 03 : 7 בבוקר במהלך הסיור 
היומי שהוא עורך סביב בית הספר לפני תחילת הלימודים . סבן : " סמוך לגדר 
ראיתי חוט שרוף שמשתרבב מבלוני הגז של חנות הפלפל . בחלק העליון שלו היה 
משהו עטוף בסרט בידוד . רק אחר כך התברר לי שזה היה חומר נפץ " . המורה מיהר 
לקרוא לשרת שהזעיק את המשטרה , ואחר - כך דאג לפנות תלמידים מכיתות סמוכות 
לגדר בית הספר ולהרחיק תלמידים שהחלו להגיע למקום . כוחות משטרה שהגיעו למקום 
חסמו את האזור , הסמוך לתחנה המרכזית של פרדס - חנה וחבלן משטרתי ניטרל 
את המטען . המשטרה עיכבה מספר בני מיעוטים העובדים בפרדס - חנה לחקירה , 
אולם שוחררה אותם כעבור זמן קצר . מפקד משטרת חדרה אמר כי המשטרה אינה 
מוציאה מכלל אפשרות אירוע על רקע פלילי . זהו המקרה השני שבו מתגלה מטען 
חבלה באזור . לפני כשבועיים התגלה ופורק בשלום מטען חבלה גדול בתחנה המרכזית 
של חדרה . אז הוברר , כי מדובר באירוע על רקע לאומני . 
