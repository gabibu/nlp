קאראצי ( ע"ץ וע"ר ) . השלטונות החדשים של פקיסטאן הגישו תלונה רשמית 
נגד ראש הממשלה לשעבר , בנאזיר בוטו , על ניצול סמכותה לרעה . בוטו עומדת 
למשפט מול בית דין מיוחד , המוסמך למנוע מפוליטיקאים לשמש במשך שבע שנים 
בכל תפקיד ציבורי . בחודש שעבר תקפה בוטו את הקמת בתי הדין המיוחדים , 
בטענה כי מטרתם למנוע ממפלגתה להשתתף בבחירות , ואומנם , אחדים משריה לשעבר 
כבר עומדים לדין בהאשמות שונות . ביו היתר מואשמת בוטו כי העניקה עדיפות 
לאחד ממקורביה , כדי שיתמנה ליועץ בפרויקט אנרגיה . נראה כי העמדתה לדין 
היא תגובה של השלטונות להכרזתה כי בדעתה להתמודד בבחירות הבאות , שיתקיימו 
בפקיסטאן ב42 באוקטובר . בראיון שהעניקה זמן קצר לפני הגשת כתבי האישום , 
דרשה בוטו להקים ועדה משפטית , שתחקור את התנהגותם של כל הנשיאים וראשי 
הממשלות מאז 6891 . 
