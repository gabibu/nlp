קשה להאמין שרק לפני ששה שבועות היה דייוויד סטר השם המוזכר ביותר בוואשינגטון , 
ואילו אנשים לא מעטים עדיין נזקקו לתזכורת בסוגריים על כך שאין קרבת משפחה 
בין סדאם חוסיין ובין המלך חוסיין . גם ללא סדאם חוסיין עמד הסתיו הזה בוואשינגטון 
( התחלה רשמית : 4 בספטמבר ) להיות עמוס לעייפה . בצירוף סדאם חוסיין 
קשה לראות איך יצליח בן - תמותה אחד בבית הלבן לעבור את החורף בשלום . אלמלא 
היה סדאם חוסיין , היתה ואשינגטון שקועה עד צוואר בשלושה עניינים פנימיים : 
המירוץ נגד השעון להשיג הסכמה בין הנשיא ובין הקונגרס על תקציב 1991 ; 
התכונה לקראת הדיון בוועדת המשפטים של הסנאט על מינויו של שופט חדש לבית - 
המשפט העליון ; והבחירות של אמצע הקדנציה , היכולות , לפחות להלכה , 
להוציא את השליטה בסנאט מידי המפלגה הדמוקרטית . לכל אחד מן המאורעות האלה , 
גם אם הוא מחוויר ממרחק של 000 , 01 ק"ם , תהיה השפעה עצומה על פניה של 
אמריקה בשנים הבאות , אולי אפילו אל תוך המאה ה12 . העובדה שהמפרץ הפרסי 
דוחק אותם אל העמודים הפנימיים של העיתונים , ואל שולי תשומת הלב , מזיקה 
לאמריקה יותר מאשר המחיר היומי בדולרים של החזקת חיל - מצב ענקי בואכה כוויית . 
קפמאבינדייוויד סוטר הגיח אל מרכז ואשינגטון ככוכב שביט . הוא איש קטן וצנום , 
שבגיל 05 עדיין שפוכה ארשת נערית על פניו . גורג בוש מצא אותו טרי לחלוטין 
על ספסל בית - המשפט האזורי לערעורים בבוסטון ( ערכאה אחת מתחת לבית - המשפט 
העליון ) . הוא הגיע אליו בעזרת גון סונונו , ראש סגל הבית הלבן , לשעבר 
מושל מדינת ניו האמפשר . סוטר היה תובע כללי בניו האמפשר , ואחר - כך מינה 
אותו סונונו לבית - המשפט העליון של המדינה . בוש הודיע כי סוטר הוא מועמדו 
לאחד מתשעת מושבי בית - המשפט העליון בוואשינגטון , שהתפנה ביולי . בית - 
המשפט העליון אינו סתם מפרש של חוקים . הוא התגלמות מה שכינו אבות החוקה 
האמריקאית " הרשות השופטת " , אחת משלוש רשויות במשחק הריסן והבלימה שמכוחו 
מתנהלת ממשלת ארה"ב . בטובתה , או שלא בטובתה , הבטיח המשחק הזה לרשות 
השופטת מעמד פוליטי , שבדרך - כלל נחסך מבתי - משפט עליונים במדינות דמוקרטיות . 
פרנקלין דלאנו רוזוולט נאלץ להילחם נגד בית - משפט שמרני בשנות ה03 , שנטה 
לאסור עליו הנהגת רפורמות כלכליות , אף כי על יסודן נבחר לנשיא . רוזוולט 
היה קרוב לאובדן עשתונות , כאשר איים להגדיל את בית - המשפט ולמלא אותו 
בבעלי - ברית פוליטיים . בשנות ה05 וה06 מונו לבית - המשפט בזה אחר זה שופטים 
בעלי נטיות ליברליות , או אפילו רדיקליות . בית - המשפט , יותר מכל מוסד 
אחר במערכת האמריקאית , הנהיג את המאבק למען שיווי זכויות האזרח ושיווי 
זכויות הנשים . בעיני מבקריו הימניים הוא נעשה " פעיל " מדי . מסוף שנות 
ה07 חרת הימין על דגלו את ההבטחה להחזיר את בית - המשפט אל ייעודו המקורי : 
מפרש של חוקה קיימת , לא מרחיב או מחוקק בעצמו . לא היה עניין אחד שהסעיר 
יותר את הימין מן הגושפנקה המפורטת מאוד שהעניק בית - המשפט לפני 71 שנה 
להפלות מלאכותיות . בית - המשפט קשר את ההיתר להפלות בזכות לפרטית שמקנה 
החוקה , ושלל מן המדינות האינדיווידואליות את הזכות לחוקק חוקים נגד הפלות . 
במערכת הבחירות שלו , ב0891 , הבטיח רונלד רייגן לנצל כל הזדמנות של מושב 
מתפנה בבית - המשפט , כדי להושיב עליו מתנגד - הפלות . הוא עמד בדיבורו . 
עד סוף ימי רייגן , ב8891 , נוספו למוסד הזה שלושה שופטים והועמד בראשו 
מי שיכול להיחשב לשמרן שבחבריו . זה עדיין לא הספיק ליצור רוב שמרני יציב 
בבית - המשפט . ההזדמנות ליצור רוב כזה נפלה לידי גורג בוש . נאמנותו של 
בוש לסדר - היום החברתי של הימין מוטלת בדרך - כלל בספק . באותה מידה שרייגן 
נחשב אידיאולוג , נחשב בוש פרגמטיסט . אבל בוש גם זקוק לבסיס - כוח בתוך 
מפלגתו , והוא צריך לסתור מדי פעם את הדימוי הפרגמטיסטי באמצעות שבועת - 
אמונים לעניינים שמרניים . אם בשנות ה07 היה עדיין בוש תומך חד - משמעי 
של זכות האישה להפלה מלאכותית , הנה בשנות ה08 ראה את האור , ועבר אל המחנה 
השני בקנאות מעוררת חשד . דייוויד סוטר אינו ידוע בזכות שמרנותו . למען 
האמת , הוא אינו ידוע בזכות איזושהי נטייה . ספק אם התמנה לבית - המשפט 
העליון במאה ה02 אדם הידוע פחות ממנו . מקובל להניח שזה אמנם הטעם לבחירתו . 
אמן של סאטירה פוליטית בוואשינגטון , מארק ראסל , שר בימים האלה : " הפעם 
לא יברקו אותנו " ( תרגום קצת חופשי ל - ) . בורק היה מועמד , שהציע 
רייגן ב7891 לבית - המשפט העליון . הוא היה פילוסוף מובהק של משפט , שבמרוצת 
קריירה אקדמית ארוכה השאיר מאחוריו שובל זוהר של דעות והשקפות עולם , אשר 
העמידו אותו , לפי המימרה האמריקאית השגורה , הרחק ימינה מאטילה מלך ההונים . 
הסנאט , שיש בו רוב דמוקרטי , דחה את בורק כמועמד קיצוני מדי . במינויו 
של סוטר דאג בוש לשלול מן הסנאט את התחמושת שהיתה מצויה בשפע נגד בורק . 
המינוי אמנם השאיר הרבה ואשינגטונים פעורי - פה ומפורקים מנשקם , אבל בסוף 
יולי עדיין היתה ציפייה כללית לקרב גדול במשך חודש ספטמבר , כאשר המינוי 
יונח על שולחן ועדת המשפטים . קרב כזה אינו בלתי - נמנע מעיקרו , אם כי 
בזכות סדאם חוסיין קצת קשה לשער שהוא יוכל להיות דרמטי , ולמשוך מידה ניכרת 
של תשומת לב . לשכת עורכי - הדין של ארה"ב , גוף בעל יוקרה ניכרת בחוגים 
משפטיים , כבר סמכה את ידיה על מינוי סוטר . שמרנים השתכנעו שהוא איש שלהם . 
ליברלים ממלמלים בחוסר נחת , שאין הוא כנראה מאנשי שלומם , אבל מה הם 
יכולים לעשות . מכל השדולות הפוליטיות הבולטות רק ארגון הנשים הארצי ( 
) הודיע כי יתנגד לסוטר . המאבק לקראת הדיון במינויו נושא אפוא בעיקר אופי 
אנקדוטאלי . שוב ושוב מספרים כאן כלי התקשורת על אורח חייו הנזירי , לפעמים 
סגפני , של סוטר . הוא מעולם לא נשא אישה , הוא מתגורר בבית כפרי מבודד , 
מוקף בספרים ; לארוחת הצהריים הוא אוכל יוגורט , שהביא מן הבית . כדי 
לחסוך כסף הוא קונה יוגורט בסיטונות ויוצק אותו מדי יום אל הגביע של אתמול . 
רווקותו של סוטר גרמה מידה של אי - נוחות לשמרנים . האידיאולוגיה השמרנית 
באמריקה , בייחוד מאז שנות ה06 , מטעימה את חיוניותו של הגרעין המשפחתי 
הפטריארכלי , בניגוד למתירנות חברתית מזן כלשהו . דובר בולט של האידיאולוגיה 
הזאת , אורין האץ , סנאטור ממדינת יוטה , שאל בחצי חיוך , יום לאחר פרסום 
מועמדותו של סוטר , כיצד יוכל האיש הזה להבין את העולם בלי שהתנסה אי - 
פעם בגידול ילדים . בשלב מסוים , לפני שנכנס סדאם חוסיין לכוויית , התחילו 
תומכי מינויו להפיץ סיפורים על פרשות אהבים של סוטר עם נשים . העיתון " ואשינגטון 
טיימס " , שופר הימין בוואשינגטון , הרחיק לכת והודיע בעמודו הראשון , 
כי הצליח לאתר את נערתו של סוטר מימי לימודיו בקולג , לפני 03 שנה ! בשבוע 
שעבר העלתה הכתבת רבת - המוניטין לענייני משפטים של רשת הרדיו הציבורית השערות 
סובטיליות על מהות בעיותיו של סוטר עם נשים . ככל שידוע לי , לא הזכיר 
איש בגלוי את מה שהאמריקאים היו מכנים אולי " המלה המתחילה בה"א " , דהיינו , 
הומוסקסואליות . אך בין עיתונאים ניו - יורקים מתהלכת זה זמן - מה השמועה , 
שכתב - עת שמאלי הצליח לחקות את הצלחת " ואשינגטון טיימס " , ולמצוא את 
מאהבו של השופט סוטר . הסיפור מסופר לא מפני שיש בו ממש , אלא מפני שגם 
אם אין בו , הוא גרם מידה לא - מבוטלת של עצבנות בימין . ההומוסקסואליות 
האפשרית של איש פרטי ומופנם כסוטר בוודאי אינה דומה להומוסקסואליות האקסצנטרית 
של שכונת קאסטרו בסן פרנסיסקו , אבל היא מעמידה באור משונה את סדר - היום 
החברתי של הימין , שלהומוסקסואלים או לאלה הנאבקים על שיווי זכויותיהם 
של הומוסקואלים אין בו קצה - קצהו של מקום . בסרט הקלאסי " הסנאט ימליץ 
ויאשר " מתוארת התגוששות - ענקים על אישור מינויו של מזכיר מדינה חדש בסנאט . 
הימין ( בדמותו הבלתי - נשכחת של צארלס לוטון ) מנסה להכשיל את המועמד 
( הנרי פונדה ) באמצעות חשיפת פעילות קומוניסטית שולית לחלוטין בעברו . 
בראש ועדת הסנאט , המתבקשת לאשר , מועמד סנאטור צעיר ( דון מארי ) , 
המעכב את התהליך , למורת - רוחם של תומכי הנשיא הליברליים . אחד מהם נובר 
בעברו של הסנאטור המעכב , ומגלה פרשת אהבים הומוסקסואלית בימי שירותו הצבאי . 
מתחילה מערכת הפחדה וסחטנות , ולבסוף הסנאטור מתאבד . הסרט הזה נעשה ב2691 , 
לפני מהפיכת הנורמות הגדולה של שנות ה06 . אין להניח שפרשת " הסנאט ימליץ 
ויאשר " תחזור כאן , אם כי לעולם אין לדעת . עיתון סנסציוני בניו יורק , 
בבוסטון , או בכל מקום אחר , יכול בהחלט לפרסם תצלום דיסקרטי בעמוד הראשון 
ערב הדיון בסנאט , אם יימצא מישהו שידליף לו תצלום כזה . אין צורך אלא 
להיזכר כיצד נהרסה הקריירה של גארי הארט בשל תצלום אחד ; או כיצד חוסלה 
תקוותו של השופט הצעיר גינזברג להתמנות לבית - המשפט העליון ב7891 , כאשר 
מישהו הלשין עליו שעישן פעם מריחואנה . תסריט הסתיו של דייוויד סוטר נראה 
עכשיו מבטיח יותר . הרינונים יתרוננו מאחורי הקלעים , בלי להגיע אל עמוד 
ראשון או אחורי של עיתון כלשהו . מינויו יאושר על - ידי הסנאט , ובתוך 
שנה כנראה נדע אם סוטר יגזול מנשי ארה"ב את הזכות להיות אדוניות לרחמן . 
