חמהרב אברהם קופר , מראשי מרכז שמעון ויזנטל בלוס אנגלס , עסק הרבה באנטישמיות 
במוסיקת הפוף האמריקאית . הוא אומר , כי " שיר אנטישמי אחד שקול כנגד 
גדוד של פרשנים פוליטיים " . על הכוונת שלו נמצאה בין השאר להקה שחורה אחת , 
" אויב הציבור " ) . בתחילת 9891 העניק אחד מאנשיה ראיון לעיתון " ואשינגטון 
טיימס " , שבו הכריז , כי " היהודים אחראים לרוב מעשי הרשע הנעשים בעולם " . 
הוא הסביר כיצד מדכאים היהודים את השחורים בדרום אפריקה , כיצד מפירים 
רובם את חוקי תורתם , כיצד ניסו את נגיף האיידס על גופם של שחורים ; ואפילו 
כיצד המציאו את סחר העבדים , וניהלו אותו . האיש , ריצרד גריפין , הידוע 
יותר כ"פרופסור גריף " , התלונן כמובן שהיהודים שולטים בכל כלי התקשורת , 
בייחוד בתחנות הטלוויזיה . " הם שולטים בערוץ 2 , 7 , 9 , 31 . אין 
אנחנו יכולים לספר על סחר העבדים כפי שהם מספרים מדי שנה על השואה . אין 
אנחנו יכולים לקבל פיצויים מאמריקה על מיליוני השחורים שמתו בסחר העבדים . 
אין אנחנו יכולים לעשות זאת . אנחנו עבדים לשעבר . . . האינך מבין את 
זה ? ליהודים יש כוח . . . למען האמת , ידיהם של היהודים לופתות את 
צווארו של בוש . הוא לא יעשה את המהלך השגוי . האם אתה מבין מה אני אומר ? 
היהודים לופתים את אמריקה " . " פרופסור גריף " , אגב , מאשר בגלוי , 
כי את השכלתו על יהודים הוא קנה מפירסומי " אומת האיסלם " , ארגונו של לואי 
פאראקאן . ארגונים יהודיים הגיבו במידה של חלחלה על דברי גריף . כוכב הלהקה , 
צרלס ריידנהאור , הידוע יותר כ"צאק די " , השעה את גריף , ואחר כך פיזר 
" זמנית " את הלהקה . מקץ חודש היא חזרה לחיים , וחצי שנה אחר כך היא 
הוציאה את הפזמון " ברוכים הבאים לכיפת הטירור " . בתרגום חופשי מאד אמר 
הפזמון : " אותי " אינו אלא " פרופסור גריף " המוזכר למעלה . ההזכרה 
הסרקסטית של " העם הנבחר " שאולה מן הלקסיקון של לואי פאראקאן . בניגוד 
להתבטאויות נגד הוליווד היהודית , קשה לקבוע במקרה הזה עד כמה פזמוני " אויב 
הציבור " הם חלק ממערכה אנטישמית , או חלק מהתמוטטות כללית של אסור ומותר 
בתעשיית הפוף האמריקאית . בחודשים האחרונים עסקה התקשורת בארה"ב בלהקת רוק 
שחורה , אשר שיריה עודדו אונס והתעללות בנשים . השלטונות בכמה מדינות בארה"ב 
הוציאו את השירים האלה אל מחוץ לחוק , ועצרו את הלהקה , כאשר ניסתה להשמיעם . 
" זה חלק מנטיה כללית באמריקה " , אומר הרב קופר , " שמותר להגיד כל מה 
שחושבים . אנשים אינם משלמים מחיר על הפצת קנאות ושנאה . לפני דור אחד 
היו כאן אנשים כמו מרטין לותר קינג ורוברט קנדי , שאמנם היו להם בסיסי כוח 
והיו להם אינטרסים , אבל הם הצליחו לפנות אל רגשות עמוקים יותר . אין לנו 
כיום אנשים כאלה . הרבה מן המוסיקאים עצמם אומרים , כי מה שהם אומרים על 
יהודים , או מה שהם אומרים על הומוסקסואלים זה רק ביטוי של מה שקורה ברחוב " . 
לפני עשרים שנה , אומר קופר , " התייצבה מוסיקת הפוף למען שינוי חברתי 
חיובי וייטנאם , רעב , חסרי דיור . עכשיו , לא זו בלבד שאין נטיה כזאת , 
יש נטיה הפוכה . ולא זו בלבד שאין עליה מחיר , יש עליה אפילו פרס " . 
