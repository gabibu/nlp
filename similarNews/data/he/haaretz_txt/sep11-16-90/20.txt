לא הכל יודעים לספר הלצות , וזה תופס גם לגבי הלצות מוסיקליות . מוצרט 
כתב כמה יצירות קטנות שנועדו ללגלג , להקניט ולעקוץ . המפורסמת בהן היא 
" ההלצה המוסיקלית " ק . 225 . בעבר סברו שהתכוון ללגלג על נגנים כפריים . 
אחר כך מצאו כי התכוון למלחינים המתיימרים לכתוב סימפוניות רציניות שתוצאתן , 
לדעת מוצרט , בדיחה . הביצוע המהנה מכולם הוא של רביעיית " אמדיאוס " 
ושני הקרננים הבכירים של הפילהרמונית הברלינאית , גרד זייפרט ומנפרד קליר . 
ה"הלצה " ו"מוסיקת לילה זעירה " , גם היא בנגינה מקסימה , כלולים בדיסק 
דויטשה גרמופון , לא חדש אך תמיד מבוקש 560004 ( ) . בדיסקים של החברה 
הגרמנית " קפריצו " , מנגן אנסמבל ה"מוצרטיאום " האוסטרי של זלצבורג דיוורטימנטי , 
מינואטים ויצירות אחרות של מוצרט , בנגינה מעודנת ומקסימה . שאנדור וג , 
הכנר ההונגרי - הצרפתי הקשיש ( 58 ) , שעמד בראש רביעיית - מיתרים ידועה 
שנשאה את שמו , מפיק מנגניו ביצועים רגישים . בדיסק האחרון ( 33301 ) 
הוא מנצח , בנוסף לשני דיוורטימנטי ( ק . 131 וק . 311 ) גם על ה"הלצה " . 
זו נגינה נקייה ומעודנת כתמיד , אבל החיוך כמו נותר קפוא . הקלטה דיגיטלית 
מעולה . בדיסק מוזל של דויטשה גרמופונארכיב 221724 מופיעה העברה של הקלטות 
מן השנים 5791 ו6791 למסטר דיגיטלי : האנסמבל של אדוארד מלקוס מנגן בכלים 
בני התקופה שלוש יצירות של ליאופולד מוצרט . מוצרט האב נטה לכתוב מוסיקה 
שכינה אותה " עממית " . בדיסק שלפנינו מנגן האנסמבל את " חתונה כפרית " , 
" מסע מזחלות " , ו"סינפוניה בורלסקה " . בדיסק גם עשרה מחולות שכתב יוזף 
שטרצר , בן - זמנו של ליאופולד מוצרט . למעלה מ56 דקות של מוסיקה שובבה 
ותוססת , מנוגנת כפי שניגנו , כנראה , במאה ה81 . יצירותיו הקטנות של 
יוהן היינריך שמלצר מככבות עם יצירות קטנות של היינריך ביבר , בן המאה ה71 , 
בדיסק חדש ושמו " סקרצי מוסיקליים " ( דויטשא גרמופונארכיב 032924 , 
הקלטה דיגיטלית ) . נגני " מוסיקה אנטיקואה " מקלן , בניצוחו של ריינהארד 
גבל , אחד האנסמבלים המעולים בהחיאת מוסיקה עתיקה רצינית ובהשמעתה בכלים 
אותנטיים , כאן ב66 דקות של פסק - זמן מן הרצינות . ובאותה אווירה : שני 
הקונצרטי לפסנתר ולתזמורת של מנדלסון , יצירות קלות - משקל , שביניהן מפורסם 
במיוחד הקונצרטו הראשון , בסול מינור , אוף 52 . הביצוע המפורסם ביותר 
של שני הקונצרטי הוא ביצועו של הפסנתרן מאריי פרחיה , עם נגני האקדמיה סיינט - 
מרטין , בניצוחו של נוויל מארינר . את ההקלטה , משנת 5791 , העבירה סי - 
בי - אס למסטר דיגיטלי , וצורפו לה שלוש יצירות קטנות של מנדלסון , בנגינת 
פרחיה ובהקלטה דיגיטלית משנת 4891 : פרלוד ופוגה ; וריאציות רציניות אוף 
45 , ורונדו קפריצוזו אוף 41 . דיסק במחיר מלא , 10424 . סי - בי - אס 
מציעה דיסק מוזל ( 09654 ) ובו שני הקונצרטי בנגינתו של רודולף סרקין 
ובניצוחו של יוגין אורמנדי . בקונצרטו הראשון מנגנת תזמורת ההקלטות של חברת 
" קולומביה " , ובשני תזמורת פילדלפיה . אלה הקלטות מן השנים 0691 ו0791 , 
שהועברו היטב למסטר דיגיטלי . עד שהופיעה ההקלטה של פרחיה , היה זה הביצוע 
מספר אחת . לאחר שחזרתי והאזנתי לסרקין , הפעם בדיסק , אינני בטוח שפרחיה 
עדיף . בנגינה הצבטנית של סרקין , נשמע הקונצרטו הראשון כמו עלה בדרגה . 
קפמאפרקהגיע לארץ הביצוע היפה ביותר של האופרה " שיקוי האהבה " לדוניצטי . 
הקלטה של דקה , מאנגליה , שבה מנצח פרנצסקו מולינרי - פרדלי על המקהלה 
והתזמורת של פסטיבל מאי המוסיקלי בפירנצה . עם הילדה גידן ( בתפקיד אדינה ) 
, גוזפה די סטפנו ( נמורינו ) , פרננדו קורנה ( דולקאמרה ) , רנטו 
קאפקי ( הסמל בלקורה ) , ולואיזה מנדלי ( גאנטה ) . אין מתחרים למשחק 
הקולי והקומי של פרננדו קורנה ורנאטו קאפקי . די - סטפנו כאן בימיו הטובים 
ביותר , וקולו מלטף וקטיפתי . קולה ה"לבן " של הילדה גידן נשמע כקולה 
של נערה , והמוסיקה כולה קולחת ותוססת . חברת דקה העבירה את ההקלטה משנת 
9691 למסטר דיגיטלי , ומציעה אותה עתה בקופסת שני דיסקים מוזלים 996114 . 
קפמאפרקבימים אלה הגיע לארץ הדיסק של " מונדיאל גדולי הטנורים " , שהיה 
ברומא בסיום מונדיאל הכדורגל , ב7 ביולי השנה . חברת דקה הפיקה את הדיסק 
ובקרוב גם תגיע קלטת הווידיאו . קארראס , דומינגו ופאווארוטי עם תזמורת 
פסטיבל מאי המוסיקלי בפירנצה ותזמורת בית - האופרה של רומא , בניצוחו של 
זובין מהטה . השלושה העדיפו את הדרך הבטוחה , ונזהרו שלא לשיר אריה העלולה 
להכשיל אותם , באווירה הנרגשת של האירוע המיוחד והתחרות הסמויה . השלושה 
כבר מעבר לשיאם , אך עדיין נשתמר בקולם הרבה מן היופי והטכניקה הקולית שהביאו 
להם את התהילה . מהנדסי - הקול של דקה הקליטו את הקונצרט ואת קטעי ההדרן 
בהקלטה דיגיטלית משובחת בהרבה מן ההקלטה שיירטו מאזינים מן הרדיו או מהטלוויזיה . 
דיסק דקה מאנגליה , במחיר מלא , 334034 . בחוברת הנלווית לדיסק גם תצלומים 
מהקונצרט . קפמאפרקהורוביץ : הדרנים ( ) . בדיסק מוזל של אר - סי - 
איי , 55778 , קובצו קטעי הדרן שניגן הפסנתרן האגדי בתקופות שונות של 
חייו הארוכים , ובראשן הווריאציות שהתקין הורוביץ ל"כרמן " של ביזה , 
" מחול המוות " של סן - סנס , יצירות פופולריות מאוד מאת מוצרט , דביסי , 
שופן , ליסט , שומן , מנדלסון , רחמנינוב , ובסיום גם המרש " כוכבים 
ופסים לעד " של סוזה , שבו נשמעות עשר אצבעותיו של הורוביץ כתזמורת שלמה . 
חובה לאוהבי הדרנים . שטרן : הומורסקה . דיסק מוזל של סוניסי - בי - אס , 
618554 , ובו מנגן הכנר אייזיק שטרן , בימיו הטובים , את ההומורסקה 
של דבוזק , הסרנדה של שוברט , " על כנפי הזמר " של מנדלסון , " אור 
הירח " של דביסי , " מעוף הדבורה " של רימסקי קורסקוב ועוד . 02 הדרנים 
בסך הכל . ההקלטה משנת 3791 הועברה למסטר דיגיטלי , ונשמעת משובחת . שטרן 
תמיד יודע לנגן את הקינוחים והפרפראות האלה ; בעבר הפליא לנגן גם את המנות 
העיקריות . פרלמן : רפרטואר פופולרי לכנור . אי - אם - איי קיבצה מהקלטותיו 
של יצחק פרלמן דיסק שבו נשמע הכנר במלוא גדולתו , בקשת רחבה למדי של יצירות , 
החל בקונצרטו לכינור במי מזור של באך ( בנצוחו של דניאל ברנבוים ) וכלה 
בפנטסיה של סראסאטה על נושאים מ"כרמן " של ביזה , וגם ביצירות קטנות של 
פגניני , נובצק , טרטיני וסקוט גופלין . דיסק מוזל 2944 . 
