מאל זכות ואשתו של מאגד לבדי , שניים ממנהיגיה הראשונים של האינתיפאדה , 
יצאה לאחרונה מהארץ אחרי עיכובים ממושכים , בהתערבותו של ח"ך יוסי שריד . 
השבועון בערבית " כל אל - ערב " , שפירסם את הידיעה שלשום , מסר כי השלטונות 
הסירו את האיסור על צאתה מהארץ , אחרי שכל בקשותיה הקודמות לצאת לחו"ל נידחו . 
יציאתה התאפשרה אחרי שחתמה על תצהיר אצל עו"ד לאה צמל שבו התחייבה שלא לחזור 
לארץ לפני תום שנתיים מצאתה . אינעם זכות , משתייכת ל"משפחה הלוחמת " הידועה 
ביותר בשטחים . מאגד לבדי , בעלה , היה מפעיליה המרכזיים של החזית הדמוקרטית 
של נאיף חוואתמה באזור ירושלים . הוא וגמאל זכות , מעזה , אף הוא פעיל 
בחזית הדמוקרטית , היו מהראשונים שדאגו למסד את האירועים שפרצו ברצועה ב9 
בדצמבר 7891 , ולשוות להם חזות מאורגנת . הם גם היו הראשונים להוציא את 
הכרוזים הממוספרים של " המפקדה הלאומית המאוחדת " , שממשיכים לצאת גם היום . 
השניים נעצרו ע"י כוחות הביטחון בשלבים הראשונים של האינתיפאדה וגורשו מהארץ 
בחודש אוגוסט 8891 . כיום מתגורר זכות במצרים , ולבדי בירדן . גם אינעם 
זכות היתה ידועה כפעילה בחזית הדמוקרטית לשחרור פלשתין שבהנהגת חוואתמה . 
היא עצמה נעצרה ונכלאה באשמת ביצוע עבירות ביטחוניות . היציאה מהארץ נאסרה 
עליה מפאת מה שהוגדר " סיבות ביטחוניות " . 
