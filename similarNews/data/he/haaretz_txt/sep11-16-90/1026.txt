לאחר כחודש מאז פרוץ המשבר , חודש בו היה הין המטבע החלש ביותר בין המטבעות 
המערביים , הוא מתאושש באופן מפתיע . מרמה שמעל ל051 ין לדולר הגיע ל631 
לדולר , רמה שבה לא היה כבר יותר משנה . מול המרק , השטרלינג והמטבעות 
האירופיים האחרים היתה התחזקות הין מרשימה אף יותר . נראה שירידת המתיחות 
במפרץ , זמנית לפחות , חיזקה השפעות של גורמים טכניים שונים בשוקי הכספים . 
מסתבר שחברות יפאניות רב לאומיות המירו בשבוע החולף מיליארדים רבים של מטבעות 
אירופיים בינים יפאניים . הסיבה העיקרית להמרה זו , כך נטען לפחות , קשורה 
בייפוי מאזנים חצי שנתיים , הנסגרים ביפאן בסוף חודש ספטמבר . כספים רבים 
שהושקעו בחודשים האחרונים במטבעות אירופיים עשו דרכם חזרה ליפאן . באופן 
טכני , ביצוע פעולות המרה כאלו מתבצע דרך הדולר . כלומר מכירת ין כנגד 
מרק או שטרלינג למשל אינה מתבצעת במישרין . ראשית , מוכרים את המטבע האירופי 
וקונים דולרים , ולאחר מכן מוכרים את הדולרים וקונים ינים . כתוצאה מכך 
ראינו השבוע היחלשות של המטבעות האירופיים מול הדולר והתחזקות של הין כנגדם . 
מובן שפעילות כזו אינה נובעת רק מסיבות טכניות , ונראה שגורם מרכזי לכך 
היתה הריבית הגבוהה ביפאן , שהקטינה כדאיות השקעות יפאניות בארה"ב ובאירופה . 
ראשי הבנק המרכזי בארה"ב הפדרל ריזרב , שעד כה ראו את סכנת האינפלציה כחמורה 
יותר מסכנת המיתון והאבטלה בארה"ב , החלו לשנות כיוון באופן פומבי . ראשונה 
התבטאה מרתה סיגר , חברת מועצת המנהלים של הפדרל ריזרב , בדבר הצורך להוריד 
את הריבית הקצרה והארוכה כדי לחזק את הפעילות של הכלכלה האמריקאית . ביום 
ה התבטא בנושא הנגיד , שאמר שהשיפור שחל בגירעון התקציבי מאפשר לפעול להורדת 
הריבית . הערות אלו החלישו את הדולר , ואלמלא פרצו העיראקים לכמה שגרירויות 
מערביות היה הדולר נחלש עוד יותר . מדד מחירי הייצור התעשייתי שפורסם ביום 
ו הראה עלייה של % 3 . 1 , שהיא גבוהה במיוחד אך צפויה בגלל ההתייקרויות 
בחודש אוגוסט . הנתון שלגביו קיימת השבוע ציפייה מיוחדת הוא מדד המחירים 
לצרכן , הראשון המכיל בתוכו את השפעות התייקרות הדלק ונראה שתהיה לו השפעה 
רבה על התפתחות שערי הריבית בארה"ב . 
