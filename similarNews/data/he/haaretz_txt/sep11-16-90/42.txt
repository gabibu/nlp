טעם האוניברסיטה העברית . מפגשים אלה מתקיימים אחת לחודש במשך חמישה חודשים 
והם כוללים ארוחה , הרצאה מפי אחד מבכירי האוניברסיטה או סיור באחד ממוסדותיה . 
האירוע הוא בתשלום , המכסה את ההוצאות ומשאיר סכום המיועד למלגות לסטודנטיות . 
במפגשים השתתפו אשתקד 0405 נשים , חלקן השתתפו בכל הפגישות וחלקן רק בשתיים - 
שלוש פגישות . הגיעו גם נשים מתל - אביב . הרעיון היה ליצור מפגש חברתי - 
תרבותי המיועד לנשים משכילות שיש להן עניין בנושאים מדעיים . התוכנית לשנה 
זו תתחיל באוקטובר , עם סיור בפקולטה לחקלאות ברחובות , שבה יציגו סרט 
על הפקולטה ; פרוף נחום סנפיר ידבר על מחקר בנושא " שימוש בעופות כמודל 
למחקר בבעלי חיים " , ופרוף נעמי טרוסטלר תרצה בנושא " שימוש נכון בסוגי 
מזון שונים לאנשים בריאים וחולים " . הנשים יבקרו בחממות לגידול פרחים , 
בדיר ובחוות הגידולים ויסיימו את המפגש בארוחת צהריים . המרצים עובדים 
בהתנדבות . מהמחיר שנגבה עבור המפגשים הצליחה האוניברסיטה לחסוך סכום כסף 
למתן שתי מלגות לסטודנטיות , כל אחת בגובה 052 , 1 שקל . מדובר בתלמידות 
שמצבן הכלכלי הקשה העמיד בסכנה את המשך לימודיהן . האחת היא עולה מארצות 
הברית הלומדת כאן יהדות בניגוד לרצון הוריה , והאחרת ישראלית הלומדת לתואר 
שני בחינוך , נשואה ובעצמה בת למשפחה מרובת ילדים . 
