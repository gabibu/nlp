האם התוכנית הכלכלית שאישרה הממשלה ביום חמישי " טובה " ? בהחלט . קרוב 
לוודאי שזו תוכנית המקדמת אותנו יותר מכל תוכנית שאושרה אי - פעם בעבר להקטנת 
מעורבות הממשלה במשק , להסרת חסמי שוק , ליישור עיוותים בשוקי ההון והכספים , 
העבודה , סחר החוץ וכל זה בלי להגדיל את הנטל הכולל על הציבור , ובלי 
להגביר לחצים אינפלציוניים . זו בדיוק התוכנית לה זקוק משק שיש בו אבטלה 
של % 8%01 , כושר ייצור בלתי מנוצל , ושאיפה עזה לצאת מן המיתון ולחדש את 
הצמיחה . אילו אושרה תוכנית כזאת בינואר 9891 , המשק הישראלי היה נראה 
היום אחרת . האם התוכנית עונה על הבעיות הצפויות במשק המתכונן לקלוט בשלוש 
עד חמש השנים הבאות כמיליון נפש ? די בשתי מכפלות בסיסיות כדי לראות את 
המרחק העצום בין המצוי והרצוי ברמת קביעת היעדים והגדרת האמצעים . כדי לקלוט 
מיליון נפש דרושים כ004 אלף מקומות עבודה חדשים וכ052 אלף דירות . אם מניחים 
שההשקעה הדרושה ליצירת מקום עבודה חדש היא 000 , 06 דולר בממוצע , יידרשו 
השקעות חדשות בסדר גודל של 42 מיליארד דולר . לבניית 052 אלף דירות חדשות 
יידרשו כ51 מיליארד דולר . מניין יגיעו כ04 מיליארד דולר הדרושים לשיכונם 
ולקליטתם לעבודה של העולים ? האם עורכי התוכנית מניחים ברצינות שהשחרור המבורך 
של המשק הישראלי ממעורבות ממשלתית , חסמים ועיוותים למיניהם , יעורר משקיעים 
מקומיים וזרים לשנות באופן קיצוני מהתנהגותם עד כה , ולהזרים ארצה כבר השנה 
או החל בשנה הבאה לכל המאוחר עשרות מיליארדי דולרים ? האם יש בסיס כלשהו 
לתקווה שממשלות מערביות יחליטו להסיט משאבי סיוע ענקיים מיעדים מועדפים ברחבי 
העולם לטובת קליטת מהגרים סובייטים בישראל ? אמנם קרו לנו בעשרים השנים 
האחרונות נסים אחדים בתחום סיוע החוץ , אבל סדרי הגודל המתבקשים הפעם אינם 
משאירים מקום לתקווה כי יישנו . כל תכנון ריאלי חייב להביא בחשבון את המציאות 
הפוליטית בארץ , באזור ובעולם כולו . אם קליטת מיליון נפשות תוך שלוש - 
חמש שנים במשק מאובטל הסובל מגירעון כרוני במאזן התשלומים ומתנדנד על עברי 
פי אינפלציה בת % 02 , היא בכלל אפשרית , ואם רוצים להסתכל על המציאות בעיניים 
פקוחות , אין מנוס מהמסקנה : יש לגייס חלק גדול , ולמעשה את רובם המכריע 
של המשאבים הדרושים , ממקורות פנים . ושוב , כדי לתת מושג גס על סדרי 
הגודל : הסכום הנדרש שווה בקירוב לתוצר לאומי שנתי של המשק . בהנחה שהקליטה 
תיעשה במשך חמש שנים , יהיה צורך להפריש בשנה הראשונה כ%02 מהתוצר למימון 
הקליטה ( בשנים הבאות , עם צמיחת המשק , יירד הנטל באחוזים אחדים מדי 
שנה ) . התוכנית שאושרה ביום חמישי אינה צועדת אפילו צעד ממשי אחד בכיוון 
זה . לכאורה יש בה מהלכים מן הסוג המכונה " גזירות " ; למעשה מדובר רק 
בהחלפת סוגי מסים והיטלים אלה באלה , ובנטו אין כנראה תוספת ספיגה מן הציבור . 
ומה באשר לעתיד ? כבר מונחת לפנינו הבטחת שר האוצר ( אמנם שווייה מפוקפק ) 
כי בחודשים הקרובים לא יוטלו " גזירות " מעבר לאלה הכלולות בתוכנית שאושרה . 
האם יהיה הציבור מוכן להקריב את הקורבנות הגדולים שיידרשו כדי לממן את מבצע 
הקליטה בחומש הקרוב ? כאן טמון אחד מהלקחים החשובים ביותר של התוכנית , 
והלקח אינו מעודד : הציבור גילה את הקוץ שבעלייה . אין כמעט " גזירה " 
שלא נמצא גורם שכבר הספיק להתקומם נגדה ולהיערך לסיכולה . החקלאים , רשתות 
השיווק ובעלי הבסטות מתנגדים למע"ם על ירקות ופירות . התיירנים ייאבקו עד 
חורמה במע"ם על שירותי תיירות . ההסתדרות יצאה נגד תיקון חוק שכר מינימום , 
מיסוי הפרשות המעסיקים לקופות גמל , ביטול הצמדות שכר ועוד ועוד . התעשיינים 
מתנגדים לביטול מהיר של חומות ההגנה מפני יבוא מהמזרח הרחוק . בחוגי הקבלנים 
מתמרמרים על מיסוי דירות יקרות . ובכנסת נערכים כוחות אופוזציוניים לסכל 
מהלכי חקיקה הדרושים לביצוע חלקים נרחבים של התוכנית . תהליך מריטת הנוצות 
לתוכנית החל עוד לפני שהציבור הספיק לעמוד על מלוא משמעותה . בכל מהלך ממהלכי 
התוכנית יש חסרונות , ואין כל קושי להמחישם באופן דרמטי כאשר מתבוננים בהם 
בפני עצמם ובמנותק מהבעיה הכוללת ; וכך אמנם עושים בעלי העניין לסוגיהם . 
אך מה שנדרש עכשיו הוא ראייה המתעלה מעבר לאינטרסים של קבוצות אוכלוסייה 
ושל גורמי כלכלה ( שלא לדבר על מפלגות ופוליטיקאים ) , ומנסה לראות את 
הדברים בהקשרם הרחב . עד כה אין סימן שזו הגישה הננקטת , ואם כך מה יהיה 
בעתיד , כאשר הנטל יוכבד פי - כמה ? מי שאינו מוכן לקנות מרכיבים חיוניים 
בחבילה הראשונה , מביע למעשה את דעתו גם על החבילות הצפויות בעתיד , ולמעשה 
על פרויקט קליטת העליה בכללותו . 
