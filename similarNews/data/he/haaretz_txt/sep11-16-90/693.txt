רביב ויידנפלד , המחבט מספר 4 של ישראל ואולי גם בועז מרנשטיין , שהוא 
האיש החמישי בסגל , עשויים לשחק מחר נגד הסינים ביום האחרון של התחרויות 
במקום מנסדורף ובלום . כל זאת , אם תעלה היום ישראל כצפוי ליתרון 30 במשחק 
הזוגות האמור להתחיל ב - 04 . 41 , אחרי טקס ממלכתי במעמד נשיא המדינה חיים 
הרצוג . בין היתר ינוגן ההמנון הסיני על ידי תזמורת צה"ל . ההחלטה על שיתופו 
של ויידנפלד תיפול כנראה כבר אחרי משחק הזוגות , כשהאפשרות לשיתופו של מרנשטיין 
תיקבע בהתאם למספר הצופים שיבואו לרמת השרון בשבת . השיקול נעוץ בעובדה , 
שלמארגנים יש מחוייבות כלפי רוכשי הכרטיסים לשיתופם של לפחות אחד משני הטניסאים 
הבכירים מנסדורף או בלום . אם יבוא קהל מועט , אפשר שמרנשטיין אכן ישותף . 
המאמן הלאומי שלמה צורף סיכם : " זה היה ניצחון די קל לעמוס ולגלעד . 
הטניסאי הסיני ששיחק נגד עמוס הפתיע אותנו בהתחלה , אבל ידעתי שכאשר ישתחרר 
עמוס , זה יהיה גמור . הבעיות הטכניות שלהם בולטות לעין . גלעד ראה את 
המערכה האחרונה של עמוס ושאב ביטחון . הוא נכנס ישר למשחק , לחץ נכון על 
יריבו ולא הירפה . כך צריך לשחק בגביע דייויס " . מנסדורף לא רצה לדבר הרבה 
לפני התחרות . עם סיום היום הראשון אמר : " זה היה המשחק הקל ביותר שלי 
עד כה בגביע דייויס . הקודם היה נגד בלגיה לפני ארבע שנים . בהתחלה התקשיתי , 
כי המיתרים במחבט שלי לא היו מתוחים , בגלל החום והלחות . אחרי שהחלפתי 
מחבט , הכל הלך יותר חלק . לדעתי , הגיעו הסינים לארץ מאוחר מדי . כשאני 
נוסע למזרח , אני עושה זאת לפחות ארבעה ימים לפני תחרות . כשיש לי משחק 
של הטוב - מחמישה , אני יוצא לפחות שבוע לפני כן . אני יודע שבתקופת מאו 
לא שיחקו טניס הרבה שנים בסין . זה נחשב בשעתו לספורט הכי קפיטליסטי . 
מעבר לחולשה של יריבי , הוא נראה לי עייף ואיטי . לומר את האמת , אני 
מעט מופתע , כי לא שיחקתי משחק כה קל הרבה זמן " . הסינים הגיעו למסיבת העיתונאים 
בצוותא , אחר המשחק השני . ליו שיוצאנג , ששיחק נגד מנסדורף , לא הגיע 
לפני כן כי סבל עוויתות חזקות בבטן . ליו : " פער השעות בין סין לישראל , 
העובדה שאכלתי שעה לפני התחרות ואולי החומוס שטעמתי בערב הקודם , הם שגרמו 
להפרעות עיכול " . המתורגמן אמר בשם השחקנים הסינים : " לא ציפינו להרבה 
יותר ממה שהשגנו . לא שיחקנו אמנם ברמה הגבוהה שלנו , אבל גם לא בהרבה 
פחות " . לסיכום אמר גלעד בלום : " אחרי שאתה משחק נגד איוואן לנדל , זה 
הבדל של יום ולילה . אמנם היריב הסיני לחם , אבל לא נתתי לו מתנות . זכיתי 
בנקודות החשובות גם כשניסה לחזור למשחק . היו לי בעבר מקרים שהובלתי ובסוף 
הפסדתי . למדתי את הלקח . היום אני מקווה שזה לא יקרה לי " . 
