העם הסובייטי שואף וזקוק לרפורמות הדרגתיות , לשינויים בלי זעזועים ובלי 
אלימות . אבל מיכאיל גורבצוב , לא במתכוון ובגלל חוסר העקיבות שלו , דוחף 
את המדינה לכיוון של הפקרות . השנאה והאי - סובלנות המציפים את המדינה הם 
תוצאה מאי - נכונותו לגשת לטיפול בניגודים הלאומיים מתוך התחשבות ברצונם 
החופשי של העמים השונים בברית - המועצות . חבל נאגורנו - קראבאך הוא דוגמה 
אחת ( אך לא היחידה : אחריו באו גרוזיה , ארמניה , מולדוויה ) למה שקורה 
כאשר השלטונות דוחים את זכותו של עם להגדרה עצמית בהסתמכם על חוקה שאינה 
פועלת . קפתמונה1 , 2פגורבצוב אינו מהסס להכניס שינויים בחוקה ( למשל , 
בדיקת הזכויות והסמכויות של הסובייט העליון ) כאשר ברצונו להנהיג שלטון 
נשיאותי . אבל הוא מתנגד לשנות תת - סעיף אחד בחוקה הקושר את האזורים והמחוזות 
האוטונומיים של הרפובליקות שבתוך הברית . ואפילו כאשר גורבצוב מנהיג רפורמות , 
הן גורמות מצבי משבר , משום שהוא מנהיג אותן באיחור . כך , למשל , הדרישה 
להעביר את הבעלות על הקרקע לאיכרים הבשילה והגיעה לביטוי בחברה הסובייטית 
בתחילת 8891 . אבל ממשלת גורבצוב התחילה לדון בשאלה רק ב0991 . התוצאה 
מחסור מתמשך במצרכים , המחריף מיום ליום . ל הפעיל גורבצוב את הרפורמה 
האגררית בזמן היתה רוסיה היום ארץ שבעה , כפי שהיתה לפני המהפכה . בעוד 
גורבצוב תר לשווא אחר " השוק הסוציאליסטי " , שאינו קיים ואינו יכול להתקיים 
תחילה בצורת " שוק מתוכנן " ואחר - כך כ"שוק מבוקר " המדינה התרוששה 
כל - כך , שעתה קשה יותר להנהיג כלכלת שוק . אם הוא ימשיך להתמהמה , 
בעוד כמה שנים יהיה זה בלתי - אפשרי ליישמה בלי פיצוץ חברתי . לו ביטל גורבצוב 
בזמן , ב8891 , ולא שנתיים לאחר מכן ומתוך אילוץ , את הסעיף הששי בחוקה 
הסובייטית , היתה שאלת ביטול המונופול של המפלגה הקומוניסטית כבר פתורה . 
באופן זה היה נמנע פעמיים , תחילה בוועידת היסוד של המפלגה הקומוניסטית 
הרוסית , ביוני 0991 , ואחר - כך בוועידה הארצית של המפלגה הקומוניסטית , 
ביולי 0991 , המאבק בין השמרנים לדמוקרטים . גם גורבצוב עצמו לא היה צריך 
להיאבק על מעמדו כמנהיג המפלגה , כשהוא נסוג מעמדותיו ומסכים לפשרות בלית 
ברירה . בעודו מסתבך , ומסבך אחרים , במזימות מפלגתיות , הלך ונשמט מידיו 
השלטון . תחילה הוא הפסיד את ליטא , שאותה קרוב לוודאי יכול היה להשאיר 
במסגרת הברית , אילו הסכים לבדוק מחדש את הסכם הברית ולבססו על עקרונות 
של קונפדרציה . אחרי ליטא הכריזו על ריבונותן לטוויה ואסטוניה . בעקבותיהן 
באו מולדוויה , גרוזיה , אזרבייגן , אוזבקיסטן , אוקראינה , ביילורוסיה , 
ארמניה והרפובליקה הרוסית , ובקרוב ילכו בעקבותיהן קירגיזיה , טדזיקיסטן , 
טורקמניה וקזחסטן . כל הרפובליקות הסובייטיות כבר הודיעו על מתן עדיפות 
לחוקי הרפובליקה על פני חוקי הברית , וגורבצוב הוא כיום נשיא העומד בראש 
מדינה שאינו יכול למשול בה : הוא רשאי לפרסם תקנות , והרפובליקות יכולות 
שלא לקבלן . בעתיד הקרוב יהיו בידיו רק אותן סמכויות שהרפובליקות יראו לנכון 
להעניק לו . קפמאבינלאחר שש שנות שלטון , הטענה כי לגורבצוב אין תחליף אינה 
נשמעת עוד כה חד - משמעית . אין תחליף לרפורמות דמוקרטיות . הסוציאליזם 
מיצה את עצמו . ב5891 ואפילו ב6801 גורבצוב הקדים את תקופתו במידה כזאת , 
שהרפורמות שהנהיג התיישבו רק בדוחק עם ראיית - העולם הסובייטית . שנתיים 
לאחר מכן , ב7891 - וב8891 , כבר היה אפשר להבחין בסימנים של גורבצוב אחר 
זהיר יותר אל מול הרדיקלים הקוראים לשינויים מהירים . באותה תקופה אכן 
לא היה תחליף לגורבצוב : בלעדיו , ועם מנהיג פחות זהיר ויותר נחרץ , המדינה 
היתה עלולה להידרדר למלחמת אזרחים או לסגת מדרך הרפורמה . בשנים האחרונות 
אנו עדים לגורבצוב שונה . נראה שהוא אינו מצליח להדביק את קצב התקדמות החברה 
שהוא עצמו נתן לה את דחף ההאצה . מסתמנים אצלו חוסר עקיבות וחוסר החלטיות , 
ומתקבל הרושם שאין לו מדיניות ברורה ומחושבת מראש ושהוא רק מגיב על האירועים . 
רק אדם שגדל בתוך המערכת הסוציאליסטית היה מסוגל לפרק אותה ; אבל מנהיג 
המוגבל על - ידי חינוכו הקומוניסטי אינו מסוגל להניח יסודות לחברה חדשה . 
הוא קשור מדי לדוגמות המרקסיסטיות וכבול מדי בניסיון העבר . גם מנהיגים 
רדיקליים יותר מגורבצוב , כמו ילצין , אינם כשירים לכך . גם עליהם , 
כמו עליו , רובץ צל פשעי המשטר . גם הם , כמוהו , חסרים את החירות הפנימית , 
גם הם דמויות היסטוריות חולפות , שהביאו את המדינה אל סף המהפיכה אך אינם 
מסוגלים לעבור את הסף . 
