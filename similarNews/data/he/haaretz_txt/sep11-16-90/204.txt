בון ( ע"ץ ) . סיעת הצבא האדום , תיכננה , ואולי עדיין מתכננת , לרצוח 
את הקנצלר קוהל ובכירים אחרים במערב - גרמניה כך כתב השבועון " שטרן " 
בגיליון שיתפרסם ביום חמישי . השבועון כותב כי המשטרה המערב גרמנית גילתה 
את התוכניות במהלך פשיטה על בתים אליהם פלשו חוסרי דיור בהמבורג . התגלו 
כמהתוכניות לפיגועים ומפות של ערים גרמניות כולל מפות של עיר מגוריו של קוהל , 
לודויגסהאפן . שטרן מסר כי על המפות שורטטו שתי נקודות התקפה בקרבת ביתו 
של קוהל , ונתיב - מילוט . על פי מקורות משטרתיים המצוטטים ב"שטרן " , נחשפו 
באותם חיפושים גם תוכניות לחטוף את נשיא חברת דיימלר בנץ , ובכירים נוספים , 
כגון שר החוץ גנשר . נמצאו גם תוכניות לחילוצם של אנשי מחתרת כלואים . 
השבועון ציין , כי " המוח " של הארגון , הלמוט פול , המרצה מאז 68 עונש 
של מאסר עולם , הכריז לאחרונה על " המאבק הסופי " לשחרורם של חברי הסיעה 
הכלואים בבתי הסוהר . מקורות ממשלתיים מציינים עוד כי הם צופים ניסיונות 
פיגוע נוספים של אנשי הסיע לקראת איחוד גרמניה באוקטובר . 
