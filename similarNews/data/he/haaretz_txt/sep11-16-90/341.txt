טורונטו ( מיוחד ל"הארץ " ) . בקנדה גוברים קולות המחאה בעקבות הוצאת צו 
המניעה הזמני נגד פרסום ספרו של ויקטור אוסטרובסקי , סוכן המוסד לשעבר . 
המו"ל האמריקאי אתו התקשר אוסטרובסקי , מסר עותקים לרשת סי - אן - אן ולתוכנית 
06 דקות . אנשי הטלוויזיה מעיינים בהם כעת והם עשויים לפרסם את החומר שבידיו . 
בקנדה כבר ברור כי אם יפורסם החומר ברשתות הטלוויזיה האמריקאיות , לא יהיה 
להחלטת בית המשפט המקומי כל משקל . פרשנים משפטיים טוענים כי צו כזה הוא 
נדיר ביותר , וכמעט חסר תקדים בקנדה . אומנם צווים כאלה נגד פרסום עניין 
מסויים בכלי התקשורת הוצאו בעבר , אולם לא היה מדובר שם בפרסום ספר ולא 
בפרק זמן ממושך כמו הצו הנוכחי . האחרון שזכור הוצא בתחילת שנות ה07 למשך 
מספר שעות בלבד . חוגים ציבוריים מחו גם על הוצאת צו החיסיון המונע כל דיון 
ציבורי בפרשה . פרשנים מציינים כי נראה שאחד הטיעונים של ישראל הוא שאוסטרובסקי 
חתם על התחייבות וסודיות כשהחל בתפקידו החשאי . אולם לא ברור אם בית המשפט 
בקנדה יתחשב בכך בעת הדיון ב71 לספטמבר , כשיפוג תוקפו של צו המניעה הזמני . 
דוברים שונים הביעו תמיהה על הדרישה כי בית המשפט הקנדי יגן על סודות ממשלת 
ישראל . הפרשה כולה מזכירה את ההתרחשות סביב פרסום הספר על השירות החשאי 
הבריטי לפני מספר שנים . לאחר שהוצאת הספר נאסרה בבריטניה , ניהלה הממשלה 
הבריטית מאבק משפטי גם באוסטרליה נגד פרסומו שם . אוסטרובסקי עצמו מסר לכתבים 
מקומיים , כי הידיעות המתפרסמות עליו בעיתונים בישראל הם חלק מניסיונות 
המוסד להשמיצו ולערער את אמינותו . לגבי הידיעות לפיהן סולק משורות המוסד 
עקב פגמים באישיותו , מעלה אוסטרובסקי את השאלה מדוע גייס אותו המוסד מלכתחילה 
אם אכן היה חדל אישים שכזה . אוסטרובסקי טוען כי כל הפרסומים אודותיו בישראל 
מלמדים דווקא כי המוסד הוא בעל שיטות עבודה לקויות . אוסטרובסקי חזר ואמר 
כי בתחילה הציעו לו אנשי המוסד כסף ואחר כך איימו על חייו . 
