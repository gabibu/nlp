בימים אלה החלה לפעול עמותה חדשה ( בהקמה ) בשם " העמותה לייצוא חקלאי 
חופשי ואפיקי שיווק נוספים " , הפועלת לביטול החוק הקיים המחייב את החקלאים 
במדינת ישראל לייצא את תוצרתם באמצעות ארגוני הייצוא הממלכתיים וביטול המונופול 
הקיים של " אגרקסקו " והמועצה לשיווק פרי הדר . על הקמת העמותה הוחלט 
בעקבות מפגש שהתקיים ביום שני שעבר במלון באזל בתל אביב , בו השתתפו 03 
חקלאים מכל רחבי הארץ , ובהם נציגים של התנועה הקיבוצית , למרות שבשלב 
זה הם עדיין לא הצטרפו בגלוי למאבק . בין המשתתפים בלטו הפרדסן נפתלי מאור , 
מי שהקים בזמנו את עמותת מגדלי ההדרים , המנהלת זה שנים מאבק להינתק מהמועצה 
לשיווק פרי הדר וזאב מייזליק , שניהל את מאבק מגדלי העגבניות מגוש קטיף . 
מטרת המפגש היתה לקבל החלטה על הגדרת נושא הפעולה של המשתתפים ובסופו הוסכם 
על מאבק על ייצוא חקלאי חופשי . 
