לצערי פרוף פירן משתמש באותו להג פופולרי מקובל בין אנשי מדע לצייר תמונה 
של חצאי אמיתות מדעיות כדי ליצור את הרושם שהתיאוריות המקובלות " חיות וקיימות " . 
אציין רק ששתי " העובדות " שתיאוריית המפץ הגדול מסתמכת עליהן הן בעייתיות 
ביותר ופרוף פירן ועמיתיו יודעים זאת היטב : א . לחוק האבל אפשר לתת גם 
פירושים אחרים . למשל , אחד הפירושים הוא " הזדקנות " הקרינה בדרכה אלינו . 
בכל אופן , על מנת שחוק האבל יעיד על התפשטות היקום כולו יש צורך בהנחה 
מפורשת שכל צופה ביקום יראה את אותה התופעה כמונו כאן על פני כדור הארץ . 
את שתי ההערות האלה ( וישנן הערות רבות נוספות ) , אין פרוף פירן ועמיתיו 
מציינים בדרך כלל במאמריהם הפופולריים . ב . הקרינה הקוסמית שהתגלתה על ידי 
פנזיאס ווילסון אינה נובעת בהכרח ממפץ שהיה בעבר . ישנן אפשרויות רבות אחרות 
היכולות לגרום לכך , ואחת מהן היא , למשל , ע"י הקרינה של גרמי השמיים 
לסוגיהם כפי שחישב זאת האסטרופיסיקאי אדינגטון בספרו על מבנה הכוכבים . עובדות 
ושיקולים מדעיים יש להסביר ולפרש באופן מלא , ובפרט להסביר כי זהו רק קונסנסוס 
מסוים המקובל בין אנשי המדע . מאמר ביקורתי מפורט על הנושא ידרוש עבודה רבה , 
אולם שתי ההערות שלעיל יספיקו אולי כדי להראות כי תיאוריית המפץ הגדול נראית 
יותר כמשאלת לב מאשר תיאוריה מדעית המקובלת כיום . גבעת שמואל במאמרי " המפץ 
הגדול חי וקיים " הסברתי שהתגלית של גאן , שניידר ושמידט ( קאוזאר בהסט 
לאדום של 7 . 4 ) , אינה סותרת את תורת המפץ הגדול , ולכן תורה זו " חיה 
וקיימת " בניגוד לכמה דיווחים שפורסמו באמצעי התקשורת לאחר פרסום התגלית . 
כמו בהרבה מקרים ניתן לפרש עובדות , תצפיות וניסויים בדרכים שונות . הפילוסוף 
הבריטי פופר לימד אותנו שתיאוריה מדעית נבחנת על פי הקריטריונים הבאים : 
ראשית האם היא מתאימה לכל התצפיות הקיימות ; ושנית , האם היא מנבאת תופעות 
חדשות הניתנות לאימות או להכחשה . תורת המפץ הגדול עונה על קריטריונים אלה . 
היא מתאימה לכל התצפיות הקיימות כיום והיא היתה התורה הקוסמולוגית היחידה 
שניבאה את קיום קרינת הרקע הקוסמית לפני גילויה . בימים אלה ( לאחר כתיבת 
מאמרי ) , התפרסמו תוצאות ראשונות מנתוני הלוויין האמריקאי קובי ( לוויין 
שנשלח לפני כחודשיים לבדיקת קרינת הרקע הקוסמית ) . תוצאות אלה מאשרות 
שוב את ניבויי תורת המפץ הגדול בקשר לקרינת הרקע הקוסמית . כל תיאוריה מדעית 
היא רק " קונסנסוס מסוים המקובל בין אנשי המדע " , והיא תקפה עד שבא ניסוי 
הסותר אותה , ובעקבותיו תיאוריה חדשה יותר המחליפה אותה . כאשר קיימים 
הסברים אלטרנטיוויים יש להתייחס אליהם בכובד ראש . גדולתו של המדע היא נכונותו 
לשנות את התיאוריה בעקבות הופעת נתונים חדשים , או בעקבות הופעת הסברים 
חדשים לתופעות קיימות . נכונות שאינה קיימת לצערי בתחומים אחרים של החיים . 
ד"ר וידאל מציע במכתבו הסברים אלטרנטיוויים לחוק האבל ולקיום קרינת הרקע 
הקוסמית . לעצם טיעוניו של ד"ר וידאל אציין : א . ההסבר של " הזדקנות " 
הקרינה הוא הסבר משנות ה03 , מאז התגלו הוכחות רבות וישירות המעידות שהסבר 
זה אינו נכון . ב . האחידות הרבה של הקרינה הקוסמית סותרת את האפשרות שקרינה 
זו נפלטה ע"י כוכבים . ( אגב , ספרו של אדינגטון עליו מסתמך ד"ר וידאל 
הוא משנת 6291 ) . מאז שנות ה - 03 חלה התקדמות , הן בתיאוריות המדעיות 
והן בתצפית , וחבל שד"ר וידל אינו מתחשב בהתקדמות זו בטיעוניו המשקפים יותר 
את משאלות לבו . 
