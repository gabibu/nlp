( ע ) . ד"ר חיים גורדון , מאוניברסיטת בן - גוריון , מבקש מבית - המשפט 
המחוזי בתל - אביב להוציא צו מניעה קבוע נגד נשיא האוניברסיטה , פרוף חיים 
אילתה , שהחליט שלא למנותו לכל תפקיד ניהולי - אקדמי במערכת האוניברסיטאית , 
בתגובה להתבטאויותיו בין כותלי האוניברסיטה . בתצהירו לבית - המשפט טוען 
ד"ר גורדון כי הוא רואה חובה וצורך להתבטא בנושאים שונים בעלי עניין ציבורי , 
ובמיוחד בנושאים אקטואליים כגון האינתיפאדה , שלטון החוק ושוויון האזרחים 
בפני רשויות השלטון . לדבריו , הוא מעדיף להתבטא בחריפות על מנת להבהיר 
את הטענות ולעודד את המאזין למחשבה . ד"ר גורדון מדגיש כי בעבר הוגשו נגדו 
תלונות למשטרה , שנמצאו חסרות יסוד . ד"ר גורדון טוען שנשיא האוניברסיטה , 
פרוף אילתה , מתנכל לו , תוך פגיעה בשמו הטוב , ובמארס 9891 הוא החליט 
בשרירות שלא למנותו לכל תפקיד ניהולי - אקדמי במערכת האוניברסיטאית . בעקבות 
ההחלטה , נטען בתצהיר , לא מונה ד"ר גורדון לשום תפקיד אקדמי או אחר , 
דבר המשפיע לרעה על מעמדו באוניברסיטת בן - גוריון . " בהסתמך על התקנון 
האקדמי של האוניברסיטה , שמורה לי הזכות המלאה לבטא את דעותי והשקפותי ברבים , 
וטענתו של נשיא האוניברסיטה , כאילו ביסוד ההחלטה לשלול ממני תפקיד ניהולי - 
אקדמי לא עומדת התנגדותו לביקורת ציבורית , אלא חרדה לכבודו של המוסד האוניברסיטאי , 
אינה עומדת במבחן הביקורת " , טוען גורדון . לדברי גורדון , שיפור התדמית 
הציבורית של האוניברסיטה היא משימה ראויה , אך בשום אופן לא על חשבון חירות 
הביטוי והחופש האקדמי של חברי הסגל . גורדון טוען שכשארגן הפגנה נגד השר 
אריאל שרון , אמר לו פרוף אילתה , שכיהן כממלא מקום נשיא האוניברסיטה , 
כי הפגנה עלולה לפגוע בתקציבים שמייעד משרד המסחר והתעשייה עבור האוניברסיטה . 
