התהליך לאיחוד שתי הגרמניות קיבל בימים האחרונים תנופה מחודשת . מתנגדים 
הפכו לתומכים ותומכים למאיצים , בתהליך שעשוי להתחיל זמן קצר לאחר הבחירות 
במזרח - גרמניה ב81 במארס . את האות נתן הנשיא גורבצוב , שאחרי פגישתו עם 
ראש ממשלת מזרח גרמניה האנס מודרו הצהיר כי " עקרון האיחוד אינו מוטל עוד 
בספק " אך צריך להתקדם בזהירות " ולא בלחץ הרחוב " . מודרו , שקודם התנגד 
לאיחוד , הצטרף לעמדת גורבצוב , אך דיבר על " גרמניה מאוחדת נייטראלית " . 
הקאנצלר המערב גרמני הלמוט קול דחה את התניית האיחוד בנייטראליזציה ואמר , 
בנימה קצת מאיימת , שהברירה היא איחוד מהיר או תוהו ובוהו במזרח - גרמניה . 
מודרו נאלץ השבוע להסביר שנייטראליזציה של גרמניה אינה תנאי מצדו אלא " רק 
המלצה " . הרחיק לכת שר החוץ של מערב גרמניה וראש מפלגתה הליבראלית האנס 
דיטריך גנשר שבנאום באספת היסוד של המפלגה הליבראלית המזרח - גרמנית אף קבע 
שמיד אחרי הבחירות יש לגשת ליצירת איחוד כלכלי ומוניטארי של שתי הגרמניות . 
יש מעין תהליך סיבובי במתרחש : כל המפלגות המערב - גרמניות מקימות , או 
עוזרות להקים , " מפלגת אחות " במזרח - גרמניה לקראת הבחירות שם , כדי 
ליצור תשתית לחיזוק כוחן בפרלמנט של גרמניה המאוחדת שעומדת לקום . בנאומי 
הבחירות משתדל כל אחד לעלות על דברי מתחריו בסיסמאות האיחוד ומגדיל בכך את 
הציפיות . דוברי המפלגות האחרות רואים צורך להציע התקדמות עוד יותר מהירה 
ומרחיקת לכת . " הדינאמיקה הדמגוגית " היא אפוא מקור אחד של תאוצת דרישות 
האיחוד . המקור השני של התאוצה הוא המצב המידרדר במזרח - גרמניה , שהיה 
כנראה גם הגורם העיקרי לשינוי עמדת גורבצוב . מלבד ההפגנות הנמרצות והקולניות , 
המגיעות לסף האלימות , מדאיג את כולם המצב הכלכלי שמלכתחילה היה גרוע בהרבה 
מכפי שניתן היה להבין מהסטטיסטיקות של משטר הונקר . הבריחה ההמונית למערב , 
של צעירים בעיקר , מחמירה את הבעיות לאין ערוך . אשתקד עברו למערב - גרמניה 
כ053 אלף איש . השנה , אם לא ישתנה המצב , יעברו כמיליון . התוצאה היא 
מחסור קשה בכוח - אדם בתעשייה וגם בשירותים הסוציאליים ; מפעלים ובתי - 
חולים נאלצו להיסגר כשרוב המהנדסים , הפועלים , הרופאים והאחיות נטשו את 
המקום . מנהיגים מזרח - גרמניים אומרים שאם יימשך תהליך היציאה , עלולה 
כלכלת מזרח - גרמניה להתמוטט לחלוטין . בריה"ם , כמובן , לא במצב שתוכל 
להושיע . מנהיגי מערב - גרמניה חוששים מאוד מפני התמוטטות כלכלת המזרח . 
אם תיהפך מזרח - גרמניה ל"מקרה סעד " , לא תוכל מערב - גרמניה שלא לקבל 
על עצמה את נטל הסיוע והשיקום , ואחרי האיחוד יהיה עוד יותר קשה להבריא 
את כלכלתה . מורת - הרוח שהמהגרים מהמזרח יגרמו בקרב המובטלים במערב , 
תכביד על הושטת הסיוע גם מבחינה פוליטית . 
