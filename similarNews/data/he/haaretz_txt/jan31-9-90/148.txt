, כי ראש הממשלה , יצחק שמיר , ויושב ראש מזכירות הליכוד , שר החוץ 
משה ארנס , בודקים אפשרויות משפטיות למנוע מהשר אריאל שרון , יושב ראש 
מרכז הליכוד , לנהל את ישיבת המרכז ביום רביעי הבא . אבל בצהרים כבר שמענו 
ברדיו , כי שרון הספיק לשלוח לחברי המרכז את ההזמנה לכינוס . גם לגבי נוהל 
ההצבעה , סדר היום של הישיבה , ושיטת הגשת הצעות ההחלטה , לא הושגה הסכמה 
בין שמיר לשרון . תח4אין לדרוש מהציבור הרחב לגלות עניין בחילוקי דעות אלה 
שבתחום הנוהל , שריח של קטנוניות נודף מהם . מה שכן מעניין , או צריך 
לעניין אותו , היא השאלה על איזה נושא מהותי סובבת המערכה ששרי החישוקים 
מנהלים נגד יצחק שמיר ומחנה תומכיו . תח4מבחינה רעיונית אין להבחין בכל שוני 
שהוא בין שני המחנות . אם מדובר בדבקות ברעיון של ארץ - ישראל השלמה , 
התנגדות נחרצת לסיסמה הקוראת לוויתור על שטחים תמורת שלום , ואיבה לוהטת 
כלפי אש"ף לא שרון , לא לוי ולא מודעי יכולים לעלות על יצחק שמיר . התחרות 
האישית בין שרי החישוקים לבין מחנה שמיר - ארנס וקבוצת מילוא - מרידור - 
אולמרט גורמת ליתר הקצנה אצל כל חברי המרכז , כאילו הליכוד לא סיפק את הקניין 
האידיאולוגי הזה עד כה במינון מספיק . תח4ממציאי החישוקים בישיבת המרכז בחודש 
יולי אשתקד מאשימים את יצחק שמיר ואנשיו בוותרנות יתר ; יוזמת השלום היא 
לצנינים בעיניהם . שמיר טוען כנגדם , כי לא ויתר על דבר . הוא אף מתפאר 
בכך שלא התקפל מול דרישות האמריקאים , ואומר כי הברית עם מפלגת העבודה דרושה 
לו דווקא כדי להתמיד בסרבנותו מול פני ואשינגטון , קהיר , תוניס ומוסקווה . 
תח4גם מי שסבור כי ממשלת " האחדות הלאומית " מפגרת אחרי זרם ההתפתחות הפוליטית 
ברחבי תבל , צריך לחשוש פן נצחונם של מתנגדי שמיר יטיל על ראש ממשלה חישוקים 
נוספים , אשר עלולים לכבול את ידיו אף מעבר לכבלים שבהם הוא נתון מאז חודש 
יולי . מנקודת ראות זו , צריכים שוחרי השלום לקוות להבסתם של שרון , לוי 
ומודעי ; אבל כלום הם יכולים לסמוך על יצחק שמיר שיקדם את התהליך המדיני 
מאחר ועלה בידו לעשות סדר במפלגה ? תח4אנשי המערך היו יכולים במקרה זה אולי 
להרגיש פחות חוסר - נוחות בתוך הקואליציה עם הליכוד ; אבל אין וודאות כי 
ראש הממשלה יחדל מלתקוע יתדות בגלגלי התהליך המדיני , כפי שהיה רגיל לעשות 
עד כה , גם אם יצליח להשתיק את הביקורת נגדו בתוך מפלגתו . תח4בלב רבים 
יוסיף לכרסם הספק , אם מסוגל יצחק שמיר לעבור לפסים דומים לאלה שעליהם עלה 
מנחם בגין בשנת 7791 , והתמיד לצעוד לאורכם עד לחתימת חוזה השלום עם מצרים 
ב9791 . תח4קשה ביותר לצפות לנס כזה . טבעי הוא כי פוליטיקאים ופרשנים בחו"ל 
ממתינים עתה לתוצאותיה של ישיבת מרכז הליכוד . אבל מוטב להם שיצמצמו את 
ציפיותיהם : הליכוד , על שני מחנותיו , טרם השתנה . הכוח שידחוף את תהליך 
השלום קדימה , לא ממנו יצא . 
