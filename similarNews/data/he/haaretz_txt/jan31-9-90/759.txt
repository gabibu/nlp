" ואשינגטון ( ע"ר ) . השופט במשפטו של גון פוינדקסטר הורה אתמול לנשיא 
לשעבר רונאלד רייגן למסור עדות מוקלטת בווידאו על חלקו בפרשה . סניגוריו 
של פוינדקסטר , שהיה אחת מדמויות המפתח בשערוריית איראן - קונטראס , הגישו 
לבית המשפט דרישה להשמעת עדות של רייגן במשפט , העומד להיפתח ב02 בפברואר , 
בניסיון להוכיח שהמעשים של פוינדקסטר היו ידועים לנשיא לשעבר או אושרו על 
ידו . פוינדקסטר , אדמירל בדימוס שהיה יועץ לביטחון לאומי של הבית הלבן 
בימי רייגן , הוא הנאשם הבכיר ביותר בפרשה זו . הוא מואשם בחמישה סעיפים 
פליליים של קשירת קשר , שיבוש מהלכי הקונגרס ומסירת הצהרות כוזבות כדי לחפות 
על השערוריה . רייגן הכחיש כי ידע על מהלכי הפרשה . השופט , הארולד גרין , 
אמר כי עדותו של רייגן תימסר מעל - גבי קלטת וידאו , והוא עצמו יהיה נוכח 
בחקירתו של רייגן כדי למנוע חשיפתו של מידע סודי . 
