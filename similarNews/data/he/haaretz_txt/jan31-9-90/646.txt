יש לנו חשש פן יחלוף זמן ניכר עד אשר ההתפתחויות האחרונות בדרום אפריקה יובילו 
להסרת הלחץ האמריקאי מישראל בנושא המשך הקשרים הביטחוניים עם מדינה זאת 
הערכה זו הביעו גורמי תעשייה , המעורים במערכת היחסים הביטחונית בין שתי 
המדינות . לדעתם , לא ימהר הממשל האמריקאי להסיר לחץ זה , ובתקופת הביניים 
ייתכן שנהיה עדים לניסיונות של יצרניות נשק אמריקאיות להיכנס לפעילות מאסיווית 
בשוק הדרום אפריקאי , הנחשב לבעל פוטנציאל גדול . כזכור , הודיעה ישראל , 
בעקבות לחץ שהופעל עליה מצד הממשל והקונגרס האמריקאיים , כי לא תחתום על 
חוזים חדשים עם דרום אפריקה , ובהדרגה אף תנתק את קשריה הביטחוניים עימה . 
לאחרונה , הביעו נציגי הממשל האמריקאי אי אמון בכוונות ישראל בנושא זה , 
והנושא אף עלה במלוא חריפותו בשיחותיו של שר הביטחון , יצחק רבין , בוואשינגטון 
בסוף החודש הקודם . עתה , לאור ההתפתחויות הפוליטיות בדרום אפריקה , והכרזת 
הנשיא גורג בוש כי בכוונתו להזמין את נשיא דרא"ף , פי . וו . דה - קלרק , 
מקווים כי יוסרו הסנקציות שהטילו מדינות המערב על דרא"ף . במקרה כזה יקטן 
התוקף המוסרי של הטיעון האמריקאי בדבר קשריה של ישראל עם מדינת האפרטהייד . 
פעילות של חברות אמריקאיות ואירופיות בדרום אפריקה בתחום הביטחוני עשויה 
להשמיט את הקרקע מתחת התנגדות הקונגרס האמריקאי לעסקות נשק ישראליות עם דרא"ף . 
קפידבינלמרות שמערכת הביטחון אינה מוכנה להגיב על טיב הקשרים הביטחוניים 
עם דרא"ף , פורסמו לאחרונה ידיעות , שמקורן ככל הנראה בקהילת המודיעין 
האמריקאית , על שיתוף פעולה בין ישראל לדרא"ף בתחום פיתוח טילים בליסטיים . 
ידיעות אלה הן שהביאו להגברת הלחץ על ישראל , והן שהיוו את הטיעון להתבטאויות 
הקשות של הממשל באזני שר הביטחון , בעת ביקורו האחרון בבירה האמריקאית . 
עוד ידעו הפרסומים הזרים לספר על עסקות נשק , בהן מכרה ישראל בעבר לדרא"ף 
ספינות טילים , טילי ים - ים גבריאל , טילי אוויר - אוויר ועוד סוגים שונים 
ומגוונים של מערכות לחימה . כמו - כן הודגש דמיונו הרב של מטוס הקרב הדרום 
אפריקאי , הציטה , לכפיר הישראלי . בעבר פורסם כבר ב"הארץ " על פרויקט 
לפיתוח מטוס קרב דרום אפריקאי חדש , המבוסס במידה רבה על הלביא הישראלי . 
מהנדסים רבים שעבדו בתעשייה האווירית במסגרת פרויקט הלביא עברו לדרא"ף לאחר 
ביטול פרויקט מטוס הקרב הישראלי , והשתלבו בתוכנית מטוס הקרב של התעשיה 
האווירית הדרום אפריקאית . לאחרונה , בשל מצוקת תקציב וקשיים בכלכלתה , 
החליטה דרא"ף להאט את קצב פיתוחו של מטוס הקרב החדש שלה , ומהנדסים ישראליים 
רבים פוטרו מפרויקט זה . במערכת הביטחון לא מוכנים להתייחס להיקף הכספי של 
חוזים בתחום הבטחוני שנקשרו עם דרא"ף , אולם מקורות המעורים במערכת הקשרים 
בין שתי המדינות העריכו את ההיקף במאות מיליוני דולרים . גורמי תעשייה נמנעו 
מלהביע אפילו אופטימיות זהירה , אך הבהירו , כי בתקופה בה מצטמצם שוק הנשק 
העולמי , והתחרות בו הולכת ומחריפה , הסרת המגבלות על הקשרים עם דרא"ף 
עשויה לסייע רבות לחלק ממפעלי התעשיה הביטחונית הישראלית . 
