" המוזיאון כאספן " היא תערוכה קשה וכמעט בלתי אפשרית . היא קשה לביצוע 
כשם שהיא קשה לקליטה . היא קשה להתייחסות שאיננה נתפסת לפרטים שאינם דווקא 
צבעי היצירות . אוסף נבנה אמנם בזכות תורמים , אך בעיקר בזכות מנהלים ואוצרים 
עקשניים , הרואים את הנולד . הוא נבנה לפעמים גם בזכות אמנים עקשנים שמצליחים 
לחדור למחסנים . מי לא גדל על נפלאות סיפורי מנהלו האגדי של המוזיאון לאמנות 
מודרנית בניו - יורק , שידע לשים את היד על יצירות חדשניות , והפעיל כל 
מיני טריקים כדי להשתלט על היצירות הרצויות לו , כנגד הוועד המנהל , התקציבים 
והמנהל התקין . היום מתחוללת בארצות הברית מהומה על מכירת יצירות מהאוסף , 
לטובת רכישת יצירות אחרות , לאו דווקא חדשות יותר . אבל אצלנו הרי הכל 
אחרת . התערוכה גדולה ( יחסית לגודל המוזיאון ) , ומכילה כמה מאות מתוך 
אלפי היצירות שהתוספו למוזיאון . ההשוואה בין האמנות הישראלית לבין - לאומית 
בתצוגה היא בעייתית . אוסף האמנות הבין - לאומית אצלנו הוא אוסף מצטבר 
ולא אוסף שנבנה בעקביות ובתשומת לב לסוג או כיוון מסוים . למרות שזה אוסף 
של " מה שיש " יש בו דווקא כמה יצירות יפות מאוד , ואפילו חשובות . 
אם להזכיר כמה רוסים טובים : גונצרובה , רודצנקו ובלנסקי , לעומת הנהירה 
אחרי כל מה שבא מרוסיה היום . לגבי אוסף האמנות הישראלית קשה להתייחס למה 
שהוצג מבלי לדעת מה קיים במחסנים . הדרך הנכונה היא להציג תערוכת אוסף 
כמסכמת תקופה , בסדרת תערוכות , ובלי השוואה לעולם . קפמאבינאפשר להגדיר 
את מוזיאון תל - אביב כמוזיאון סולידי , שלא הימר , אלא אם כן ההימורים 
נשארו במחסנים ולא נחשפו . בתערוכה יש מעט מעקב אחרי אמנים מסוימים , 
ואותם המסוימים הם נצחיים . יש יצירות רבות של אמן אחד , ושום ייצוג 
של כמה שמות טובים אחרים . אין חזון והפתעות . מה שיש זה כמה החלטות מוזרות 
מאוד של הרגע האחרון , על רכישות 0991 , כשההגדרה של התערוכה היא במפורש 
9897 . מה בוער ? כל האוסף יתמוטט בלי גרובמן ודיתי אלמוג ? האוסף כולל 
צילומים מתחילת המאה עד היום , הוא מכובד אבל לא מטלטל . נדמה לי שיש בשטח 
כמה התנסויות קשות יותר של צלמים ואמנים אחרים שצילמו ( צילומי מיכאל דרוקס , 
למשל ) . כיוון שהמידע איזה ציורים נרכשו באיזו תקופה חשוב , הלוחיות 
שלצד הפריטים מעניינות בתערוכה כזאת הרבה יותר מאשר היצירת עצמן , שרובן 
מוכרות היטב לכל רואי התערוכות . משום מה חסרו חלק מלוחיות המידע . ואולי 
זה רק בלהט המהירות של הקמת התערוכה . הודות למשפחת סאקלר יש לנו כמה יצירות 
יפות מאוד וטובות . אגודות ידידות המוזיאון מתרשלות ממש . מעט מדי יצירות 
נרכשו בזכותן . כדאי שקרן תרבות אמריקה - ישראל תעלה קצת את רמת האנרגיה 
הרכושנית שלהם . באמנות הבין - לאומית קרן מקרורי של ריקליס היא מקור לא 
אכזב . מוצגות גם כמה יצירות המוגדרות כ"השאלות של ידידי המוזיאון באמריקה . 
יש תרומות של האמנים עצמם , ואפילו בניהם . ציורו של ארוך " רחוב אגריפס " 
ניתן במשותף למוזיאון ישראל ותל - אביב . כמה טוב שעכשיו תורה של תל - אביב 
להציגו . משה הופמן , אמן רב - גוני , בעל נפש סוערת , שבחייו הקצרים 
( הוא מת בן 54 ) פיסל , צייר , יצר בטכניקות שונות וגם כתב שירים סיים 
את בצלאל בשנת 9591 . את רוח הגרפיקה של המוסד שימר כמעט עד יומו האחרון . 
הוא זכה בפרסים , ובהרבה חברים אוהבים ששימרו את זיכרו . באובססיוויות 
רבה יצר , וכך גם תיעד את חייו והזיותיו . הכל בהקצנה ובשחור - לבן . 
הבחירה בטכניקת חיתוך העץ משמעותית מאוד ליצירתו . ההכרח להיות מדויק , 
ומחליט כשהדברים נראים על פני השטח , וקובעים צורה מבלי יכולת לשנות . 
דפים עמוסים , בהם דמויות אנושיות נמסות ומתפתלות אחת בתוך השנייה , ודפים 
שבהם כתם אחד , המצליח להעביר חוויית דמות שלמה , שככל שהיא חסרת זהות 
היא מכלול גדול של נשים ייחודיות . אלו עבודות חזקות , ועומדות במבחן 
הזמן בצורה מעולה . ככל שהתכנים היו מסובכים יותר , נעשו הדפים ישירים 
ובעלי צורות מוגדרות יותר . ספר חיתוכי העץ של הופמן יצא עתה לאור על ידי 
סדנת ההדפס ירושלים , ובו גם ניתוח ארוך ומקיף של הופמן ותקופתו מאת ד"ר 
גדעון עפרת . ההתוודעות להופמן האיש , בעזרת הספר , מעוררת את השאלה מדוע 
לא לערוך תערוכה למכלול יצירתו של אמן ואדם רב גוני כל כך . אם כבר מציגים 
במוזיאון אמן שאינו שייך לרשימה הקבועה , וסיכויי יצירתו לחזור למוזיאון 
אינם גדולים , אפשר היה להרחיב את החשיפה . ניתוק קטע אחד מהמכלול והיצמדות 
לגרפיקה הוא בבחינת ראיית החסר . אם האולמות של המוזיאון נראים כתערוכה , 
אולם המבואה שוב חוטף את הנוק - אאוט של ציור ליכטנשטיין . כל הפסלים 
המוצגים בו פשוט מאבדים כל פרופורציה וצבע . מגילת רישום של רפי קייזר 
תלויה על הקיר , וכל מה שאפשר לראות זה ליכטנשטיין המשתקף בה . תערוכת 
אוסף היא מבחן קשה . אבל אם את כל סדום ניתן היה להציל בזכות שני צדיקים , 
אז מוזיאון תל אביב ניצל . ימצא לו כל אחד את שני הצדיקים שלו . 
