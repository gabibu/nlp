צרכן קונה מוצר או שירות על סמך פרסום בעיתון , פרסום על האריזה או מכתב 
מפתה שהגיע אליו הביתה . לאחר הקנייה הוא נוכח לדעת שהציפיות שבנה על סמך 
הפרסום לא תאמו את מה שקיבל . כאשר הוא מתלונן מבהירים לו , כי " לא היטיב 
לקרוא באותיות הקטנות " , כי " העניין נבדק על ידי יועצים משפטיים " וגרסאות 
דומות , מהן יוצא הלקוח בלא כלום . האם הצרכן תמים או שהצד השני רמאי ? 
כדאי לזכור כי גם כאשר אומרים שהנושא " בסדר " מבחינה משפטית , מי שמוסמך 
לקבוע בעניין הם בתי המשפט והממונה על הגנת הצרכן במשרד התעשייה והמסחר , 
ולא עורכי הדין של בעלי העניין . מעבר לכך , גם כאשר אופן הטיפול הפרסומי 
כשר למהדרין מבחינה משפטית , הוא עדיין יכול להתברר כבלתי תקין מן ההיבט 
הציבורי . להלן מבחר דוגמאות , שהתקבלו מהממונה על הגנת הצרכן במשרד התמ"ס , 
מהמועצה הישראלית לצרכנות ומהרשות להגנת הצרכן בהסתדרות . מודעה על עמוד 
שלם באחד העיתונים בישרה כי הגיעה " המהפכה בדיאטה שכבשה את העולם " . המהפכה 
היתה תה בשם " ביי לין " , שהוצג בפני הישראלים כ"סוד הסיני להרזייה מזה 
005 , 1 שנה " . עוד הובטח במודעה כי התה הזה מוריד ממשקלו של בן - אדם אחד 
5 ק"ג ב01 ימים . היבואן , שלא העז לחתום את שמו על המודעה , ואף לא להשאיר 
עקבות בצורת מספר טלפון או אפילו תיבת דואר , לא הסתפק בהבטחות המפליגות 
הללו והוסיף , כי הורדת הקילוגרמים הללו אינה תובעת " דיאטות הרעבה וייסורים 
כדי לשמור על הגזרה " . כל מה שצריך הפתי המצוי לעשות הוא לאכול ולקנח בתה 
" ביי לין " . רות קרינגל , מנהלת מחלקת איכות המוצר והתקינה ברשות להגנת 
הצרכן , שלחה תלונה בעניין זה לעובדיה שרגאי , הממונה על הגנת הצרכן במשרד 
התמ"ס . היא הסתמכה על טענת מומחים , לפיה " לא ניתן להוריד במשקל בלי 
לקצץ בכמות הקלוריות . באנגליה ניסו למכור את התה לאנגלים , אך נחלו כישלון 
כשהוכח שכל ההבטחות הן עורבא פרח . דבר אחד בטוח : הצרכן יפסיד משקל בכיסו 
ולא בכרסו " , כתבה קרינגל . לאחר זמן לא רב קיבלה תשובה ממשרד התמ"ס , 
כי חומר החקירה בנושא הועבר ללשכה המשפטית של המשרד , לצורך הגשת תביעה . 
עד שהדברים זזו , התברר כי מי שאמורים היו להיות הנאשמים נעלמו ואינם . 
קפמאבינגם תנובה לא היססה לעלות על גל דיאטות ההרזיה . במודעות ענק בעיתונות 
הודיעה כי תפוח האדמה " מזין ואינו משמין " עד כדי כך , שאפשר לאכול 
תפוחי אדמה יום - יום . פרוף נתן קאופמן מהמחלקה לתזונה באוניברסיטה העברית , 
כתב לרשות להגנת הצרכן כי " לתפוח האדמה אין כל יתרון על פני לחם , אורז 
וכדומה , ולכן תפוח אדמה במנות גדולות עלול להביא להשמנה כמו כל מאכל אחר 
המכיל קלוריות " . פרוף קאופמן ביקש מהרשות לעשות להפסקת הפרסום המטעה , 
והרשות הפנתה את הבקשה לממונה על הגנת הצרכן ולתנובה . ואמנם בלחץ שני 
הגורמים הללו שונה הפרסום . היבט אחר של שימוש לרעה בפרסום הוא אי התאמה 
בין הכתוב על האריזה לבין המצוי בתוכה . במסגרת בדיקות יזומות הנערכות על 
ידי הממונה על הגנת הצרכן , נבדק גם מספר טבליות הרמזית באריזה , עליה 
כתוב כי היא מכילה 005 טבליות . בארבע בדיקות שבוצעו נמצא , כי תמיד היו 
פחות טבליות מהמובטח על האריזה , ובממוצע היתה הכמות בפועל קטנה בכששה אחוזים 
מהמובטח . נגד בעלי מפעל האריזה הוגשה תביעה משפטית לבית משפט השלום בתל - 
אביב , שהרשיע אותם וגזר עליהם קנס כספי . אי התאמה יכולה להתבטא גם בין 
גודל האריזה והגרפיקה המאיירת אותה , לבין המוצר עצמו . תביעה משפטית בעניין 
זה הוגשה על ידי הלשכה המשפטית של משרד התעשייה והמסחר נגד בעליו של בית 
חרושת לממתקים דיצה בתל - אביב . הלה הואשם כי שיווק בונבוניירות " שוקו 
אגוזים " באריזה עליה מצויירים אגוזים שלמים , בעוד שלמעשה באף אחת מיחידות 
השוקולד אין אגוזים שלמים . סעיף אישום נוסף התייחס לעובדה שהקופסה הגדולה 
אינה עומדת בשום יחס לכמות שהיא מכילה , וגם כמות זו היא " בטיב ירוד ועממי " . 
בית המשפט הרשיע את הנאשם והטיל עליו קנס בפועל וגם קנס גבוה פי ששה על 
תנאי , כדי להרתיע מפני תרגיל דומה בעתיד . מסתבר , כי היקף תרגילי הפרסום 
הבאים לפתות את הצרכן הוא בלתי מוגבל . בעיקרון , התכסיסים שיש בהם פסול 
הם אלה הלוקים במידע חסר , בהיצף מידע או בפיצולו של המידע הנמסר עד כדי 
כך , שהצרכן לא יכול לעקוב אחרי הפרטים החשובים לו . דוגמה מייצגת לדילוג 
על מידע משמעותי נעשה באריזה הישראלית של קונדישונר מתוצרת מפעל וולה הגרמני . 
באריזה המקורית נקרא המייצב " בלזם קרויטר אסיד " , ואילו המשווק הישראלי 
החליט להשמיט מן השם הגרמני את המלה הקטנה " אסיד " . האחראי על הדפסת האריזה 
בעברית החליט , כנראה , שקיצור פעוט זה לא יגרום להתמרדות הצרכן הישראלי . 
במכתב תלונה ששלחה רות קרינגל מהרשות להגנת הצרכן למשרד הבריאות , הצביעה 
על המידע הנמסר לצרכן בחו"ל בדבר הימצאות מרכיב חומצי ( " אסיד " ) בחומר , 
לא רק באותיות הקטנות אלא בשם המוצר עצמו , דבר שנשמט מן השם בעברית . 
מתברר שקיים סיכון לשיער כאשר משתמשים בחומר זה שלא בטיפול הספציפי לו נועד . 
הרוקח המחוזי של משרד הבריאות , מגיסטר אלתר כהן , שבדק את הנושא אישר , 
כי המוצר אמנם מכיל חומצה פירובית והוא נחשב למוצר המתאים רק לטיפול מיוחד . 
כהן הבהיר , כי שימוש סתמי במוצר עלול לגרום לשבירת השיער . במכתבו מבטיח 
הרוקח המחוזי כי משרדו יתבע מן היצרן להוסיף באריזות העתידיות אזהרה בדבר 
חומציות המוצר ושימושו המיוחד . קפמאבינלא רק חסר במידע עלול להזיק . גם 
עודף מיותר יש בו לעתים סיכון . ד"ר אסתר עזיזי , מומחית למחלות סרטן העור 
במרכז הרפואי שיבא ויועצת לאגודה למלחמה בסרטן , כתבה בשנה שעברה מכתב תלונה , 
בו הזהירה כי הפרסומים בתקשורת למסנן קרינה אולטראסול מתוצרת ד"ר פישר , 
תחת הסיסמה " אולטראסול וזה הכל " עלולים להטעות , משום שהתכשירים 
מסוג זה " נמחקים בקלות מהעור , אינם תחליף ללבוש מגן ואינם ערובה שלמה 
מפני נזקי קרינה . מן הראוי להדגיש כי אולטראסול זה לא הכל , גם אם מדובר 
בתכשירים עם מקדמי הגנה גבוהים יחסית " . האגודה למלחמה בסרטן העבירה את 
התלונה לטיפולה של המועצה הישראלית לצרכנות , וזו העבירה אותה לממונה על 
הגנת הצרכן במשרד התעשייה והמסחר , עובדיה שרגאי . פרוף ישבעם שני , 
מנהל אגף הרוקחות במשרד הבריאות , הבהיר כי כאשר מדובר בתרופה , חייב בעל 
העניין להוכיח את יעילותה למטרה שלה נועדה , " אולם אין דרישה חוקית כזו 
בעת רישום תמרוקים " . אגף הרוקחות לא מצא " בסיס תקנתי לפעולה נגד פרסומת 
מטעה , לכאורה , של תמרוקים " , כלשונו של פרוף שני , אבל הנושא נמצא 
עדיין בטיפול הממונה על הגנת הצרכן , הפועל מכוח סמכויות אחרות מאלה של 
אגף הרוקחות . תכסיס מתוחכם אחר הוא זה בו נקט באחרונה קואופרטיב אגד , 
בכרטיסיות שהוא מוכר לנוסעים באמצעות הנהג . עד לא מכבר , נמכרו לנוסע 
כרטיסיות היפות ל52 נסיעות . הבונוס לרוכש הכרטיסייה התבטא בחמש נסיעות 
חינם . חמשת מקומות הניקוב לנסיעות החינם נמצאו בחלק העליון של הכרטיסייה , 
והובלטו בצבע כחול . אגד אף הגדילה לעשות והדפיסה על הכרטיסייה מחיר כרטיס 
בודד ( 01 . 1 ש"ח ) , לעומת מחיר הכרטיסייה ( 22 ש"ח ) . כל המידע 
הנ"ל נמסר גם בכרטיסייה החדשה , שהצטמקה ל11 נסיעות , לרבות החלוקה הגרפית 
בין עיגולים כחולים ( למעלה , במאוזן ) ללבנים ( בצד הכרטסת , במאונך ) 
. הכל זהה ? מתברר שלא ובצורה משמעותית ! בכרטיסייה החדשה יש שלושה 
עיגולים כחולים , ושמונה לבנים . מחיר הכרטיס הבודד לנסיעה באותו קטע הוא 
04 . 1 ש"ח , בעוד מחיר הכרטיסייה הוא 41 ש"ח . כלומר : הנוסע משלם בכסף 
מלא תמורת עשר נסיעות והבונוס הצטמק לנסיעה אחת בלבד . אם בכרטיסייה הקודמת 
נהנה הנוסע מבונוס בשיעור % 52 , הרי שבחדשה צימקו אותו ל%01 בלבד . לעניין 
הזה יש גם היבט אחר : על גבי הכרטיסיות ( ישנות וחדשות ) כתוב במפורש , 
כי במקרה של העלאות מחירים הנוסע לא יוכל לנצל את העיגולים הכחולים . אם 
בכרטיסייה הישנה עוד ניתן היה להבין שאגד מחזיר לעצמו את הבונוס הגדול שנתן 
לנוסע בצורת חמש נסיעות חינם , הרי שבכרטיסייה החדשה הדבר גובל בגזל ממש , 
משום שהנוסע שילם ומראש תמורת שתיים מתוך שלוש נסיעות המסומנות בעיגולים 
כחולים . " אנחנו מגבילים את השימוש בעיגולים הכחולים כדי למנוע אגירת 
כרטיסיות " , אמר בתגובה דדי גולן , דובר אגד . לשאלה , מה היקף האגירות 
בהן התנסה הקואופרטיב בעבר , הבטיח הדובר לברר , אך במשך למעלה משבועיים 
לא עשה זאת . אשר לבעיות האחרות אמר הדובר , כי התנאים בכרטיסייה הם באישור 
היועץ המשפטי של משרד התחבורה . ד"ר משה הירש , המפקח הארצי על התעבורה 
במשרד התחבורה אמר בתגובה : " נפלה טעות בצו שאישר אפשרות ביטול של שלוש 
נסיעות בזמן העלאת תעריפים עתידית , ותודה על שהערת את תשומת לבנו . למעשה , 
היו צריכים להיות שני עיגולים כחולים , וטעות זאת תתוקן בהקדם עם הדפסת 
הכרטיסיות החדשות . במקביל , תינתן הוראה לבטל רק שתי נסיעות , במקרה 
העלאת מחירים , בכרטיסיות שכבר הופצו . עם זאת אני מבקש להדגיש , כי שיעור 
ההנחה הניתן בכרטסת זו אינו קשור עם שיעור הנסיעות המתבטלות בעת העלאת מחירים . 
מדיניות המשרד , באשר להנחה , אמנם היתה לשנות את הבונוס מ%52 בכרטיסייה 
הקודמת ל%01 בחדשה , במקביל לבונוס הגדול יותר הניתן לנוסע בכרטיס המנוי 
החודשי , המאפשר מספר נסיעות בלתי מוגבל בחודש במחיר 53 נסיעות . קפמאבינמידע 
גדוש בפרטי פרטים , כאשר הפרטים הנחוצים באמת מהווים רק חלק קטן ממנו , 
הוא מן הטכניקות המתוחכמות של הטעייה , משום שלמעשה לא ניתן לבוא בטענה 
ש"המידע לא נמסר " . דוגמה לכך הגיעה כתלונה לרשות להגנת הצרכן מחובב כדורסל , 
שקנה בשנה שעברה כרטיסים לו ולאשתו למשחקי גמר גביע אירופה לאלופות , שהתקיימו 
בגרמניה . את הכרטיסים הוא רכש בחברת דיזנהויז , שקיבלה בלעדיות לכרטיסים 
בישראל , וחייבה את המעוניינים בכרטיסים לקנות אצלה " חבילה " הכוללת 
גם בית מלון . המתלונן קנה חבילה מסוג 2 , לשלושה ימי שהייה , תמורתם 
נדרש לשלם 371 דולר לזוג ללילה . האיש לא היה מתלונן אלמלא נאמר לו במלון 
בגרמניה , כי המחיר לזוג ללילה בתקופת המשחקים הוא 501 דולר בלבד . האם 
היתה כאן הטעיה ? חס וחלילה ! הכל כתוב בחוברת המידע שהיה מצוי בידי חובב 
הספורט . אבל המידע החיוני פוצל בין כמה עמודים . בטבלה בולטת המוקדשת 
ל"חבילה " של שלושה ימים נכתב ששהייה כזו תעלה ( ליחיד ) 952 דולר ועוד 
93 דולר היטל ומע"ם . ביחד 892 דולר . בעמוד אחר לחלוטין דאגו להוסיף 
כי לכרטיס מסוג יש תוספת פעוטה של 96 דולר ועוד תוספת קטנטנה בסך 05 . 01 
דולר היטל ומע"ם . ביחד 5 . 773 דולר לאיש . בתשובה לתלונת הרשות להגנת 
הצרכן ערכה דינה חנין , עוזר מנכ"ל דיזנהויז , הקבצה של המחיר וה"תוספות " 
והגיעה למסקנה , כי מהמתלונן לא נגבתה פרוטה אחת יותר ממה שנמסר לו מראש 
בחוברת המידע . מדוע ה"הקבצה " של הנתונים לא נמסרה בחוברת באותה קומפקטיות 
כמו במכתב התשובה לרשות להגנת הצרכן ? אולי פשוט משום שסכום של 695 דולר 
לזוג המופיע בטבלה מפתה בהרבה מהסכום של 557 דולר לזוג , אותו נדרש לשלם 
חובב הכדורסל ! חברת גלי הגדילה לעשות , כאשר לפני כשנתיים פירסמה מודעות 
גדולות בעיתונים בהן הציעה לחיילות צה"ל לקנות נעלי מתוצרתה , חצאיות או 
גבוהות , מכיוון שהצבא " הפסיק לנפק את נעלי גולדה " , כדברי המודעה . 
בכתב האישום שהוגש על ידי היועצת המשפטית של משרד התמ"ס נכתב , כי צה"ל 
לא פירסם הנחיה המתירה לחיילות לנעול נעליים גבוהות . בכתב האישום נאמר 
עוד , כי המודעה הטעתה מאות חיילות בצה"ל , שקנו נעליים אלה בעקבות הפרסום , 
הועמדו למשפט ונענשו . לא מכבר הרשיע בית המשפט את היצרן וגזר עליו קנס 
של 000 , 5 ש"ח . אך העונש היותר משמעותי מן הבחינה הציבורית והצרכנית היה , 
שהיצרן חויב לפצות ב002 ש"ח כל חיילת שקנתה נעליים כאלה ונפגעה , וזאת 
בלי שנדרשה להחזיר את הנעליים . " המפעל לא היה מקבל עונש בהיקף כזה אלמלא 
החיילות ששהעידו בבית המשפט . משום שעונש על מודעה מטעה הוא הרבה פחות חמור 
מהעונש הניתן לאחר שהוכח כי אותה מודעה גם גרמה נזק בפועל . במקרה הזה , 
עשה פסק הדין גם צדק אזרחי וגם צדק פרטי לחיילות , דבר חריג בתביעה פלילית " , 
אומר הממונה על הגנת הצרכן במשרד התעשייה והמסחר . 
