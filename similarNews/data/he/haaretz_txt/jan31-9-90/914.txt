יו"ר לשכת מארגני תיירות לישראל אבי פרידמן , תקף אתמול בחריפות את חברת 
אל - על . לטענתו , החברה מתעלמת מצרכי כלל גורמי ענף התיירות בארץ ופועלת 
בניגוד לאינטרסים של המדינה . לדברי פרידמן משווקת אל - על ישירות חבילות 
סיור מסובסדות בחו"ל , תוך עקיפתם של סיטונאי תיירות בין - לאומיים גדולים , 
תופעה שמביאה ליציאתם משיווק תנועת תיירות לישראל . " אל - על מפרסמת 
בחוברת חופשות החורף שלה לישראל , כי בשמונה דולר היא מספקת איכסון במלון 
ללילה , על בסיס לינה וארוחת בוקר . החברה גם משכירה כלי רכב בחינם במחירים 
שסיטונאי התיירות הזרים אינם יכולים להתמודד איתם . עם כל ההבנה והסימפטיה 
לרצונה של הנהלת אל - על למלא את מטוסיה , לא יתכן שמטרה זו תושג במחיר 
הרחקתם של סיטונאי התיירות הזרים , האחראים על שיווק התנועה לישראל " , 
אמר . לדברי יו"ר לשכת מארגני התיירות יש לראות בחומרה רבה את מדיניות הסיבסוד 
של חברת אל - על , שגם מבקרת המדינה התיחסה אליה בדו"ח האחרון . " התופעה 
מביאה לתחרות בלתי הוגנת מצד אל - על שלרשותה עומדים משאבים כספיים גדולים " , 
הוסיף . דובר חברת אל - על נחמן קליימן , דחה אתמול את הטענות . לדבריו 
נוהגות בצורה דומה כל חברות התעופה . הוא היפנה את פרידמן למוסף התיירותי 
האחרון של הניו - יורק טיימס , ובו מפרסמות חברות תעופה כמו ק - ל - ם , 
בריטיש איירווייס וטי - וו - אי , חבילות תיור מוזלות , דומות לאלה של 
אל - על . 
