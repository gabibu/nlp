למה מתכוונים מאמני הנבחרות הצעירות בכדורגל בדברם לעתים במונחים של " שנתון 
מוצלח פחות , או מוצלח יותר " ? סביר להניח שיהיו חילוקי דיעות לגבי הקטגוריה 
הראשונה . לגבי האחרת , לעומת זאת , נדמה שאין כל חשש לאי הבנות . ולא 
רק מפני שטל בנין וחבריו בנבחרת האולימפית הכניעו אתמול בהרצליה 31 נבחרת 
מקבילה של רומניה ( עד גיל 12 ) . " אין סיבה שאהיה מופתע " , התבטא בנין . 
" רומניה אמנם מעצמה בכדורגל האירופי , אך לא צריך לזלזל בישראל . גם 
בעבר זכינו להישגים מול יריבים מאירופה " . בטון של הקפטן המוכשר לא היתה 
כל שחצנות . לניצחונות התרגל כבר בנבחרת הנערים שבנה אמנון רז . תחילה 
הניצחון הכפול על בלגיה שהעלה את ישראל לגמר אליפות אירופה ואשתקד אליפות 
הנוער של טורניר החורף . טבעי איפוא שהציפיות לא פחתו כאשר " המחזור של 
טל " עלה כיתה וייצג את ישראל במישחקים הקדם אולימפיים . הגרלת האיזור 
האירופי ( מחרתיים בשטוקהולם ) בו שובצה ישראל תהיה הצעד הרשמי הראשון 
בדרך לברצלונה . שלמה שרף וחניכיו איפשרו לנציגי ההתאחדות להשתתף בסוף השבוע 
בשטוקהולם במידה של אופטימיות בהגרלת המשחקים הקדם אולימפים . היה זה היה 
מבחן לא מחייב , אך נקודות הזכות אינן מעטות : טבילת אש בין - ארצית לאחר 
אימונים של יותר משנה ; הופעה בהרכב חסר ; ניצחון על רומניה שהוא תמיד 
הישג נאה . הרומנים הפגינו כדורגל נאה לעין וטיפול טוב בכדור , אך זה כל 
מה שהיה להם להציע . לישראלים היה נשק ישן ומוכר : שאפתנות , לחימה , 
מוטיווציה ויכולת אישית טובה של כמה מהם . בעיקר החלוצים מאיר מליקה ורונן 
חרזי , הפעילים ליד ובתוך הרחבה הרומנית וטל בנין עם מבצעים אופיניים , 
למרות שלא תמיד היה מדויק וגם איבד כדורים . לשלישיה זו היה חלק מרכזי 
בכך שפעמיים עד הדקה ה - 12 , החזירו הרומנים את הכדור לקו האמצע . בדקה 
ה - 01 פרץ מליקה מימין , ראה את בנין חופשי והגביה אליו כדור . האחרון 
הכניע ראשון את השוער האורח . אחרי 11 דקות פרץ חרזי מימין , מסר למליקה 
שקבע את תוצאת המחצית 20 . המאמן שרף היה מודאג ממחלת השוער הראשון רפי כהן 
( שפעת ) ומהיעדרות השוער השני גולן מלול ( שיחק בדרבי ) . השוער השלישי 
גבי אלבז ( עבר שלשום ממכבי ת"א לרמת עמידר ) לא שיחק העונה בליגה , אך 
ביצע את תפקידו היטב . לאלבז מיקום טוב , עירנות , והוא השתדל להיות קרוב 
לכדור . החלוצים הרומנים היו רחוקים מאיפוס , אך לא אחת הגיעו בקלות יחסית 
עד לרחבה בפריצות מהאגפים . בולטים נוספים בצוות הישראלי היו הבלם רואי 
חדד , המגן השמאלי דרור אהרונוב ( נכנס במחצית ופרץ לאורך הקו ) . במחצית 
השניה בעט הקפטן האורח קונסטנטין סטניץ ( הבולט בנבחרתו ) פעמיים לקורה 
ובדקה ה - 87 הכניע אדריאן סימה בפעם היחידה את אלבז . האולימפים שלנו הזכירו , 
כי במצב כזה ישנה אפשרות נוספת מלבד לגונן על היתרון . תוך דקה הגיבו בהתקפה 
מהירה בסיומה הבהיר מוטי מזוז כי ישראל לא תוותר על הניצחון ( 31 ) . " הניצחון 
על רומניה הוא מחמאה " , אמר בסיפוק המאמן שרף בסיום המישחק , " חשוב שהתחלנו 
ברגל ימין את העידן האולימפי " . אלבז , גת , בן - דב , חדד , אלטיט 
( אהרונוב ) , אלימלך , בנין , פס ( צחי ) , סטולפר ( שיקוה ) , 
מליקה , חרזי ( מזוז ) . המאמן : שלמה שרף . טודריצו , טנקה ( מיניה ) 
, בוקור , גרלישטיאנו , ססרמן , פריסצאנו ( סימה ) , קריסטסקו , 
סטניץ , פולגה ( סטויקה ) , מאייר , האנגנו . המאמן : מירצה רדולסקו . 
שפט עובדיה צבי , 005 צופים , באיצטדיון ( המטופח ) בהרצליה . 
