ממשלת ישראל והבנקים למשכנתאות החליטו על הפחתת הריבית בגין הלוואות מכספי 
תקציב והלוואות מכספי הבנקים וזאת ראטרואקטיבית החל ב1 בפברואר השנה . פירסום 
רישמי על כך ניתן אתמול על ידי משרד האוצר . החל מה1 בפברואר יחולו בהלוואות 
לשיכון לזכאים השינויים הבאים : הריבית על הלוואות מכספי תקציב תופחת משיעור 
שנתי של 9 אחוזים לשיעור שנתי של 2 . 6 אחוזים . הריבית על ההלוואות מכספי 
בנק לזכאים , שניתנו בריבית גבוהה משיעור שנתי של 01 אחוזים , תופחת לשיעור 
מירבי של עשרה אחוזים , בהתאם לאישור הדירקטוריונים של הבנקים . בהלוואות 
מכספי בנק תינתן לכל זכאי האפשרות להאריך את תקופת ההחזר לתקופה מקבילה ליתרת 
תקופת ההלוואה המקורית , אך תקופת ההחזר לא תעלה על עשרים שנה . הריבית 
לתקופה הנוספת תעמוד על 7 אחוזים לשנה . דהיינו : אם נותרו ללווה ארבע שנים 
להחזיר את הלוואתו הוא יוכל להאריך את ההלוואה עד ל8 שנים . בכך יוכל להרוויח 
את הפרש הריבית בין הריבית הגבוהה שבה נטל את ההלוואה לבין ריבית נמוכה יחסית 
של 7 אחוזים ולשלם גם תשלום קטן בהרבה לחודש , בשל התקופה הארוכה יותר של 
ההחזר . התיקון בנושא המשכנתאות הושג ביוזמת החשב הכללי במשרד האוצר אלי 
יונס וראשי הבנקים למשכנתאות . יוזמה זו באה גם על רקע דרישת ארגון נפגעי 
המשכנתאות לסייע להם בהחזרים החודשיים . 
