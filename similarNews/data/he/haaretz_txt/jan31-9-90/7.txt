שר הבריאות יעקב צור אישר לפתוח בבית - החולים החדש שהוקם בבני - ברק מעייני 
הישועה מחלקות גריאטריות ומחלקת יולדות וילודים . האישור שניתן מתייחס 
לפתיחת 63 מיטות גריאטריות , 27 מיטות ליולדות ונשים ו06 עריסות לילודים . 
בכוונת בית - החולים לפתוח את המחלקות במחצית חודש מרס 09 . השר , שסייר 
אתמול במתקני בית - החולים החדש , דחה בשלב זה את בקשת הנהלת בית - החולים 
לאפשר לה לפתוח מחלקות נוספות מחלקה פנימית ומחלקת דיאליזה וזאת עד לאחר 
שייבדקו הצרכים לפתיחת מחלקות כאלו באזור בו פועלים כבר שני בתי - חולים . 
המדובר בבתי - החולים שיבא בתל - השומר ובילינסון בפתח - תקוה . כמו כן 
אין עדיין לבית - החולים הסכם עם אחד משני בתי - חולים אלו למתן גיבוי במקרי 
חירום . השר גם דחה את פניית הנהלת בית - החולים למתן סיוע תקציבי להשלמת 
המבנה ולהפעלת בית - החולים . בנייתו של בית - החולים מעייני הישועה החל 
לפני שנתיים ומומנה עד כה מתרומות . 
