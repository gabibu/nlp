רשות הרישוי בעיריית ירושלים אישרה אתמול את תחילתן של עבודות החפירה ויציקת 
היסודות לפרויקט המגורים בתכנית ממילא . ההליך נעשה באופן מזורז ונמשך שבועיים 
ימים מיום הגשת הבקשה למהנדס העיר ירושלים ועד להוצאת הרשיון ומסירתו ליזמי 
התוכנית . בכך ניתן האישור לתחילתן של עבודות הבנייה לפרויקט , לאחר שעד 
כה עסקו בהריסות מבנים קיימים ובסלילת דרכים , לאחר שנים רבות של תכנון 
ועיבוד התכניות בפרויקט זה . סגן ראש עיריית ירושלים ויו"ר רשות הרישוי , 
אברהם כחילה , מסר , כי ההליך המזורז להוצאת ההיתר המבוקש , הינו צעד 
חשוב לקידום הבנייה בפרויקט . הוא ציין , כי " הקמתה של רשות הרישוי בעיריית 
ירושלים עפ"י תיקון מספר 62 לחוק התכנון והבניה ( " המסלול הירוק " ) הקלה 
על הסרבול בהליכי האישור והתכנון ופעלה לקיצור הליכים ארוכים בוועדות התכנון 
והבנייה בעירייה ובמשרד הפנים . בעקבות ההליך המהיר של האישור מטעם רשות 
הרישוי בעיריית ירושלים , הודיעו יזמי הפרוייקט על תחילת הבנייה למגורים 
בפרוייקט ממילא , כבר בימים אלה . 
