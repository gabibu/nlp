משטרת מרחב הנגב מעריכה כי הקשישים שנמצאו אתמול ללא רוח חיים בביתם בערד , 
התאבדו על רקע מחלת הלב של הבעל . גופותיהם של שני הקשישים הועברו למכון 
הפתולוגי . דובר משטרת מרחב הנגב מסר כי שני הקשישים , משה ומדלן מורלי , 
בני 66 ו36 , נמצאו אתמול בדירתם ללא רוח חיים . מסתבר כי בתם של זוג 
הקשישים טלפנה במשך יומיים לבית הוריה , ומשלא קיבלה כל תשובה טלפנה לאחת 
השכנות , והשכנה הזעיקה את שוטרי משטרת ערד שפרצו לדירה וגילו את זוג הקשישים 
צמודים זה לזה כשהם ללא רוח חיים . מחקירת המשטרה עולה כי השניים התאבדו 
שלשום ביריה מאקדח . דובר משטרת מרחב הנגב מסר כי אין ממצאים פליליים . 
