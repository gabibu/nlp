יחידת התיירות של המשמר האזרחי במשטרת ירושלים מתקשה לגייס מתנדבים חדשים 
לפעולות שיטור בבירה . מפקד היחידה , פקד יהודה אחי - מרים , פנה בשבוע 
שעבר באיגרת אישית לציבור מורי הדרך והציע להם להתגייס ליחידה . מאז הקמת 
היחידה נעשה הרבה לשיפור ביטחון התיירים ורכושם בבירה . אם כי בשל האינתיפאדה 
לא ניכר הדבר , הרי אלמלא משטרת התיירות היה המצב חמור בהרבה . לו נמצאו 
מתנדבים נוספים , ייתכן והיינו יכולים להגיע להישגים ניכרים יותר " , כתב 
מפקד היחידה באיגרתו . מזה שלוש שנים קיימת בירושלים משטרת תיירות , שהיא 
יחידת סיור ושיטור מיוחדת העוסקת בעיקר במגזר התיירותי ובאזורי התיירות והבילוי 
המובהקים בבירה . ליד משטרת התיירות קיימת יחידה מקבילה של המשמר האזרחי , 
שחבריה 05 מתנדבים היום לובשים מדי משטרת ישראל ובעלי סמכויות המוקנות 
לשוטרים בהיותם בתפקיד . המתנדבים תורמים לפחות 61 שעות בחודש בשתי משמרות . 
פעילות הסיור נעשית רגלית ובניידת , אם בשיתוף עם שוטר מקצועי ואם בצורה 
עצמאית . " כמי שנושא התיירות בטוח קרוב ללבך ראה - ראי נא חובה לעצמך להתנדב 
גם את - אתה ליחידת התיירות של המשא"ז בירושלים " , מסיימת ואומרת פניית 
מפקד היחידה לציבור מורי הדרך . 
