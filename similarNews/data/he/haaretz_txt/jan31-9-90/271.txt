תערוכתו של פרוף אנטון שויגהופר שעברה מאקדמיית בצלאל בירושלים לטכניון בחיפה 
במסגרת סיור בין - לאומי , מייצגת את הזרם הרציונליסטי של האדריכלות הווינאית 
המוכר רק למעטים . שוויגהופר , מסתבר , אינו עוסק באדריכלות שנועדה לעין 
המצלמה והוא לא ניחן בכשרון לעיצוב מבריק השובה את העין . התצלומים ה"יבשים " 
בשחור לבן של בניינים פשוטים למראה רחוקים מלהלהיב , וחלקם אף מעלה תחושה 
של ניכור משמים . אולם כדי להעריך את עבודתו יש לבקר בבנייניו , כך לפחות 
טוען האדריכל פטר קינן , אסיסטנט שלו לשעבר , שדאג להביא את התערוכה לארץ . 
העניין והאיכות שבעבודותיו מתגלים רק כאשר שוהים בבניינים עצמם ומגלים את 
הפיתוח המתוחכם של החללים הפנימיים , השימוש בתאורה , את תשומת הלב המוקדשת 
לצרכים שהבית נועד למלא ואת שילובו בסביבה . לא במקרה מרבה שוויגהופר לצטט 
בהתלהבות את אודלף לוס בן עירו שהיה אחד מפורצי הדרך לאדריכלות המודרנית . 
בתערוכה לא קשה לגלות אלמנטים כמו גג מעוגל , מרפסות פתוחות , שבירת המאסה 
לגושים ומשחק בחללים בגבהים שונים , שאיפיינו את עבודותיו של לוס . יחד 
עם זאת , השפעתו של לוס איננה מתבטאת כאן בחיקוי צורות פשטני , אלא בדפוסי 
חשיבה . בכך שאימץ לעצמו את לוס כמורה דרך , הקדים שוויגהופר רבים מעמיתיו 
שהפכו את האדריכל בן חוגם של ויטגנשטיין , קוקשקה , שונברג , וקרל קראוס , 
לגיבור תרבות של שנות השמונים . רק באחרונה התברר כמה מוטעה היה המיתוס 
שנוצר סביב המהפכן מתחילת המאה . הסיסמה המסורסת שדבקה בו " קישוט הוא 
פשע " ( הוא כתב על קישוט ופשע ) והדימוי של רציונליסט קשוח , המבקש 
להתנתק מהעבר , מנעו מרבים להכיר את תפיסת עולמו . התובנה העמוקה שגילה 
לוס לבעיות שצופן עמו העידן המודרני שמרו על הרלוונטיות של רעיונותיו גם 
בתקופה הפוסט - מודרניסטית , ויש הרואים בו את אחד ממבשרי הפוסט מודרניזם . 
התערוכה מתעדת את 03 שנות עבודתו של שווינגהופר , שבמהלכן ניסה להמשיך ולפתח 
את הפוטנציאל שהיה חבוי בתורתו של לוס ובכך להמשיך את הפואמה המודרניסטית 
הבלתי גמורה . הפרופסור איננו מתכחש לתפקידו החברתי של האדריכל כפי שעושים 
כיום רבים מעמיתיו . המפגש שלו בשנות השישים עם קבוצת " פורם " ההולנדית 
ועם האדריכל הנודע אלדו ואן אייק , הגבירה בו את המודעות לצורך להענות לצרכים 
הרגשיים של בני האדם . בעקבות ואן אייק פנה גם הוא לבנייה העממית המתבצעת 
ללא עזרת אדריכלים , כדי למצוא בה מקור השראה . במוסדות חינוך שתיכנן בווינה 
או בבית חולים בעיירה קטנה בשם צויטל , ניכרת היטב הנטייה להתבסס על עקרונות 
הבנייה הכפרית . הבנייה הכפרית המבוססת בדרך כלל על שפה מקומית ועונה לצרכים 
ייחודיים , מועברת לרמה העקרונית ומתורגמת לשפה מופשטת אוניוורסלית , ואילו 
ההתייחסות לסביבה המיידית היא ברמה גבוהה של תחכום ללא צורך בחיקוי של אלמנטים 
חיצוניים . 
