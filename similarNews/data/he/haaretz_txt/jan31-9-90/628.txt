קייפטאון , ( ע " ר וע"ץ ) . נלסון מנדלה מעריך כי המכשולים המונעים 
את יציאתו מהכלא עדיין קיימים , מפני שממשלת דרום - אפריקה לא מילאה אחר 
התנאים שהציג לה . כך הודיעה אתמול ויני מנדלה שקיימה פגישה בת חמש שעות 
עם בעלה בבית הכלא ויקטור ורסטר , 06 ק"ם מקייפטאון , בו הוא מוחזק . 
היה זה הביקור הראשון אצל מנדלה מאז נאומו של הנשיא דה - קלרק . הגב מנדלה 
אמרה כי בעלה מכין הצהרה משלו בתגובה לנאומו של דה - קלרק , אולם אמרה כי 
אינה יודעת מתי תפורסם . " אני מצטערת , אבל אין לי בשורות טובות " , אמרה 
ויני שעה שיצאה מבית הסוהר . " לרוע המזל , המכשולים שמנעו את שחרורו 
ביום שישי עדיין קיימים . דה - קלרק וממשלתו הם אלה שצריכים להסיר מכשולים 
אלה " . היא הוסיפה כי המשך קיומו של מצב החירום מהווה את אחד המכשולים . 
עמדתו של מנדלה מהווה למעשה תמיכה בעמדת הקונגרס הלאומי האפריקאי , שהכריז 
ביום שישי כי למרות שהצהרתו של דה - קלרק היא בכיוון הנכון , הרי שהמאבק 
נגד השלטון הלבן עדיין נמשך . קפידבינבוסטון ( ע"ץ ) . חתן פרס נובל שלום , 
הארכיבישוף האנגליקני , דזדמונד טוטו , הזהיר מפני יתר אופטימיות בעקבות 
ההודעה על שחרורו הצפוי של נלסון מנדלה , ואמר כי ביטול האפרטהייד בדרום - 
אפריקה עדיין רחוק . " עדיין לא השגנו את ביטולו המוחלט של האפרטהייד , 
שהוא המטרה העיקרית לסנקציות נגד דרום - אפריקה " , אמר טוטו . טוטו הגיע 
לארה"ב כדי להפגש עם מתנגדי דרום - אפריקה ועם פקידים אמריקאים . " אנו 
רוצים שהאפרטהייד יבוטל לחלוטין " , אמר טוטו וקרא להמשיך את הלחץ הפוליטי 
והכלכלי על פרטוריה . הארכיבישוף אמר כי ישמח לפנות את מקומו , כמנהיג התנועה 
הנלחמת באפרטהייד לנלסון מנדלה . " אמרתי מזמן כי איני אלא מנהיג זמני , 
עד לשחרורו מן הכלא . הוא גרם לנו לעבוד קשה מדי " , אמר טוטו . נשיא דרום - 
אפריקה , פרדריק דה - קלרק הכריז ביום שישי על מתן מעמד חוקי לארגונים הנאבקים 
באפרטהייד , ובעיקר לקונגרס הלאומי האפריקאי , שמנדלה , העצור מאז 2691 , 
הוא מנהיגו ההסטורי . דה - קלרק הודיע גם על שחרורו הקרוב של מנדלה . טוטו 
נתקבל בנמל התעופה של בוסטון על ידי זינזי מנדלה דלאמיני , בתו הבכורה של 
מנדלה , שאמרה : " המצב הזה נמשך כבר 003 שנה . מה שקרה ביום שישי אינו 
משמח אותי יתר על המידה . שחרור מספר אסירים פוליטים , עבורי זה כלום . 
אנו רוצים שלכולם תהיה זכות הצבעה שווה בדרום - אפריקה . עד אז לא אבוא 
על סיפוקי " . פטריק לקוטה , ראש החזית הדמוקרטית המאוחדת בדרום - אפריקה , 
שהתלווה אל טוטו אמר כי המיעוט הלבן בדרום - אפריקה ייאלץ בסופו של דבר 
לקבל את רעיון שיוויון הגזעים . " הם אינם יכולים לעצור אותנו " , אמר . 
