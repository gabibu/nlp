המכרז לשידורי טלוויזיה באמצעות לוויין , שהיה אמור להיסגר בסוף החודש , 
נדחה ל02 בפברואר בגלל התנגדותן של חברות הכבלים להפצה ישירה של שידורי 
הלוויין , שלא במסגרת הכבלים . לדברי עו"ד דדי הרניק , יו"ר המועצה לכבלים , 
אומר החוק שבעל הזכיון לשידורי הלוויין יפיץ את שידוריו באמצעות רשת הכבלים , 
אך אם אין כבלים באזור מסויים , רשאית המועצה , בהתייעצות עם השר , להרשות 
הפצה ישירה באמצעות אנטנה מיוחדת , לאחר ששקלו את עניינו של הציבור ולאחר 
שנועצו עם בעל הזכיון באותו איזור אם ישנו . סיום המכרז נקבע כדי להגיע 
למדיניות מגובשת יותר בעניין זה . עד עתה רכשו ששה גופים את המכרז , שלפי 
הערכות יהיה צורך להשקיע בו כ05 מיליון דולר , כולל כל התוכניות לתקופה 
של חמש שנים . אישורו של חוק הערוץ השני יעלה מחדש את סוגיית הפרסומת בלוויין 
ובכבלים . על פי החוק אסורה כיום פרסומת בתקופה של עד חמש שנים מיום חקיקת 
החוק , כלומר עד אוגוסט 1991 . 
