( ע ) . חייל מקרית - אונו שהתרשל בטיפול בנשקו הואשם אתמול בבית - משפט 
השלום בתל - אביב בגרימת מותה של עוברת אורח . בכתב האישום נטען , כי ב98 . 
6 . 32 ניקה הנאשם , ערן שני ( 12 ) , את אקדחו . הנאשם שהה בחדרו בבית 
הוריו , ברחוב וינגייט בקריית - אונו . האקדח היה טעון במחסנית עם כדורים 
והחלון בחדר היה סגור , בעוד שאשנבי התריס פתוחים . הנאשם , שביקש לבדוק 
את ניקיון האקדח , אחזו בידו וקרב אותו לאור החלון . בעת שבדק את האקדח , 
ליד חלון החדר , לחץ הנאשם על ההדק ונורתה ירייה . בה בעת , עברה במדרכה 
ממול ברכה דואר ז"ל . הכדור פגע בכתפה ואחר כך בעמוד השידרה ויצא דרך כתפה 
השנייה . ברכה דואר הועברה לבית - החולים ונפטרה כעבור כשלושה חודשים . 
התביעה טוענת , כי המוות נגרם כתוצאה מהתרשלותו של הנאשם שטיפל בנשק מבלי 
שדאג להוציא ממנו את המחסנית לפני הטיפול וכיוון את האקדח לעבר הרחוב . 
