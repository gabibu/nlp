משרדי החוץ של רוב מדינות הקהיליה האירופית מתנגדים להמלצות הפרלמנט האירופי 
להפסיק את קשרי המדע עם ישראל על רקע סגירת האוניברסיטאות בגדה המערבית 
כך עולה מדיווחים של שגרירי ישראל במדינות הקהיליה . על פי הנחיית שר החוץ , 
משה ארנס , נפגשו שגרירי ישראל בספרד , דנמרק , פורטוגל , צרפת , בריטניה 
ויוון עם שרי החוץ או פקידים בכירים במשרדי החוץ במדינות אלה . הדיווחים 
שהגיעו מירושלים בעקבות אותן שיחות , מצביעים על כך שבכל אותן מדינות הובעה 
הסתייגות מהמלצת הפרלמנט האירופי , ואף נמתחה ביקורת על הצהרתו של היו"ר 
קולינס מאירלנד שליוו את החלטת הפרלמנט . הגישה הרווחת היתה כי הפרלמנט 
הרחיק לכת , אף שחברות הקהיליה מסתייגות מהתנהגותה של ישראל בשטחים . סופר 
" הארץ " מציין כי במקרים רבים אין מועצת שרי הקהיליה מאמצת את המלצות 
הפרלמנט האירופי לצעדים מרחיקי לכת , ואולם דיפלומטים ישראלים באירופה ושרים 
שביקרו שם , מצביעים על כרסום מתמשך בתמיכה בישראל על רקע האינתיפאדה . 
