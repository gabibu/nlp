בעקבות הרעש שעוררו פרשת ויצמן והפגנת שלום עכשיו לפני כמה שבועות , הסתיימה 
פרשת מעצרם של 72 אנשי השנה ה12 , שניסו להפגין בסוף חודש מאי בקלקיליה 
נגד הריסת בית , כמעט ללא תשומת לב . הפרשה הסתיימה לפני שבועיים , עם 
החלטת שופט השלום בכפר סבא , צבי גורפינקל , למחוק את כתב האישום נגד 
אנשי הקבוצה , והחלטתה של פרקליטת המדינה , דורית בייניש , שלא לערער 
על החלטת השופט . " חדירה אל קלקיליה דרך פרהסיה לאחר הכרזתה כשטח צבאי 
סגור " , " יידוי אבנים לעבר כלי רכב של כוחות הביטחון " , " המרדה , 
" עריכת הפגנה בלתי - חוקית " , " הפרת הסדר הציבורי " , " הפרעה לחיילי 
צה"ל במילוי תפקידם " בכל אלה האשימה המשטרה את אנשי השנה ה12 . מאז נעצרו 
לשווא לכמה ימים לפני יותר משמונה חודשים , הופרכו רוב ההאשמות . לשופט 
גורפינקל נותר הדיון בדבר האישום בהפרת צו סגירת שטח העיר קלקיליה . " אני 
מקבל את טענתו . . . של עו"ד פלדמן כי כתב האישום אינו מגלה עבירה , 
כאשר צו הסגירה , שלא הוצא על - ידי מפקד האזור , לא היה חוקי , ועל כן 
לא נעברה עבירה בניגוד לו . לאור זאת אני מבטל את כתב האישום " . יש כמה קווים 
מקבילים בין פרשת הפגנתם ומעצרם של חברי השנה ה12 , הפגנת שלום עכשיו בירושלים 
ופרשת עזר ויצמן . בכל הפרשיות היו רמיזות או התבטאויות מצד הרשויות על 
כך שמעשיהם גובלים בבגידה . שמיר הטיח זאת בוויצמן במשפט שערך לו בטלוויזיה . 
פרקליטת המדינה שלחה רמזים כאלה אל עבר שלום עכשיו באומרה כך לפחות צוטטה 
בעיתונים כי אש"ף עומד מאחורי הפגנתם סביב חומות ירושלים . ואולם הדמיון 
הבולט ביותר בין הפרשיות הללו הוא הקלות הרבה שבה רשויות ישראליות מנצלות 
את סמכויותיהן המשפטיות כל אימת שממלאי התפקידים ברשויות אלה מבחינים בהתנהגות 
שאינה עולה בקנה אחד עם עמדותיהם הפוליטיות . ראה פרשת ויצמן . השאלה בדבר 
מפגשים עם אש"ף תלויה בערכים השנויים במחלוקת עמוקה בקרב הציבור בארץ . 
צד אחד במחלוקת זו סבור , כי מפגשים עם אש"ף לא רק שאינם מזיקים , אלא 
שטובת ישראל ורווחתה מחייבים אותם . הצד השני שולל עמדה זו וסבור שמפגשים 
אלה מסכנים את ישראל . האחרונים השתמשו במכשיר החקיקה המרכזי של המדינה , 
בכנסת , ובאמצעותו הפכו לבלתי - חוקיים מעשים הנוגדים את עמדתם . וראה 
פרשת השנה ה12 . כאן אמנם כולם זוטרים . לא ויצמן , אלא חבורת מרצים ואנשי 
אמנות מעורבים . לא הכנסת , אלא מפקד צבאי , סרניו וסגניו . אבל התופעה 
היא אחת התנהגותו של מישהו אינה מוצאת חן בעיניך , הריהי מוכרזת בלתי - 
חוקית . " . . . אני האצלתי מסמכויותי לקצין מג"ב כשהוא המפקד בשטח לחתום 
על הצו ברגע שיהיה צורך , ואם יגיעו המפגינים למקום , וכך היה . הפעולה 
של בנצי היא חוקית ובתיאום אתי ובידיעתי " , כך מעיד מפקד האזור , גבי . 
גבי מאציל ובנצי חותם , ועשרים ושבעה אנשים מוצאים את עצמם בתאי מעצר , 
מושמצים , נרדפים . החלטת השופט גורפינקל היתה החלטה משפטית טכנית . היא 
לא התבססה על איזשהו עיקרון מהותי . על - פי לשון החוק , המעניק למפקד 
הצבאי סמכות לסגור שטחים , אין סמכות זו ניתנת להאצלה . על - כן נפסל הצו 
של הקצין ואנשי השנה ה12 יכולים היו להמשיך לעסוק במחקר ובהוראה במקום לשוב 
לכלא . אבל , כידוע , על מגבלות משפטיות טכניות אפשר להתגבר בקלות בעוד 
מעשה חקיקה . בקרב משפטנים רווחות התבטאויות על כך שמחוקקים מסוימים הם כמעט 
כל - יכולים . אלא שהכנסת יכולה לעשות כל דבר כמעט רק מן הבחינה המשפטית . 
יכולתה של הכנסת לאסור על מפגשים עם אש"ף , ויכולתם של מוסמכיה לאסור 
על הפגנות , היא יכולת לגרום לתוצאות משפטיות גרידא , בוודאי שלא יכולת 
לקבוע את הרצוי המוסרי או המדיני . 
