אתמול ( יום ה ) בשעות הצהריים הגיעו לארץ בטיסה ישירה ממוסקווה אנשי התיאטרון 
הממלכתי " מלי " ממוסקווה . זהו ביקור ראשון של תיאטרון מברה"ם בישראל . 
תיאטרון " מלי " שהגיע כאורחו של התיאטרון " הקאמרי " ישהה בארץ שלושה 
שבועות בהם יופיע בתל אביב , כפר סבא וירושלים . התיאטרון יעלה בארץ שלוש 
הפקות : " גן הדובדבנים " ו"שד היער " מאת צכוב וכן את " הצאר פיודור " 
מאת אלכסיי טולסטוי . במסיבת עיתונאים שנערכה אתמול אחר הצהריים נשאלו מנהלי 
התיאטרון לדעתם על הארועים הפוליטיים האחרונים בברה"ם . תשובתו של בוריס 
לובימוב , דראמטורג התיאטרון היתה : " הארועים בברה"ם כל כך מהירים שקשה 
לדעת מה ההחלטה האחרונה - ההחלטה האחרונה היא תמיד ההחלטה הלפני האחרונה " . 
לשאלה בדבר השפעת הפוליטיקה על התיאטרון סיפר לובימוב כי בשבוע שעבר נקבעה 
לתיאטרון הצגה באחת מערי השדה . התיאטרון הגיע לשם באחור מכיוון שרחובות 
מוסקווה נחסמו על ידי 000 , 002 מפגינים - וזו לדעתו השפעת הפוליטיקה על 
התיאטרון . מנהלי התיאטרון השחקנים יורי סולומין וויקטור קורשונוב הוסיפו 
כי לתיאטרון במוסקווה יש היום בעיה עם הקהל " ברחובות , בטלויזיה וברדיו 
הקהל מקבל היום תיאטרון מרתק הרבה יותר ולהצגות רפרטואריות קשה להתחרות עם 
תיאטרון המציאות הזה " . במארס הקרוב ייצא התיאטרון הקאמרי למוסקווה וללנינגרד 
לביקור גומלין כאורחו של תיאטרון ה"מאלי " . אילן רונן , מנהלו האמנותי 
של " הקאמרי " הוזמן על ידי התיאטרון המוסקוואי לביים בו את " גם הוא 
באצילים " מאת מולייר , הצגה אותה ביים העונה בתיאטרון " הקאמרי " . ההצגה 
הראשונה של תיאטרון ה"מאלי " בישראל תערך במוצאי שבת באולם תיאטרון " הקאמרי " 
בנוכחות נשיא המדינה . 
