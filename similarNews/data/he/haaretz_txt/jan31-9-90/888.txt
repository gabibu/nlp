" לראש הממשלה יצחק שמיר ולמקורביו מספר תוכניות להביא לביטול סמכותו של 
השר אריאל שרון לנהל את ישיבת מרכז הליכוד אם שרון יתנגד להביא להכרעת המרכז 
את המחלוקת בדבר סדר היום : הצבעה אחת על נאומו של שמיר , כפי שדורש ראש 
הממשלה , או מספר הצבעות על נושאים מדיניים וכלכליים שונים , בהמשך להצבעת 
האמון בשמיר , כפי שתובעים שרי החישוקים . מרכז הליכוד יתכנס ביום שני 
הבא אחר הצהריים , על פי סיכום אתמול בבוקר של שמיר ושרון . אולם פרט להסכמה 
על המועד החדש ועל מקום הכינוס , מרכז הקונגרסים בגני התערוכה בתל - אביב , 
לא הצליחו השניים להגיע לסיכום באיזשהו נושא , והמחלוקת בעניין סדר היום 
נשארה בעינה . שרון הודיע אתמול כי הוא עומד על כך שבמרכז יתקיימו מספר 
הצבעות פרט לאישור נאומו של שמיר . שרון טוען כי הפיגוע שהיה במצרים מוכיח 
את ההכרח הגדול שיש בקיום דיון מסוג זה . לעומת זאת , עומד ראש הממשלה 
על תביעתו כי המרכז ידון אך ורק על תוכן נאומו , ובסיום הדיון תתקיים הצבעה 
אחת . מקורבי ראש הממשלה הדגישו אתמול כי הם עומדים מאחורי חוות דעתו של 
היועץ המשפטי של הליכוד , לפיה אם מתעוררת מחלוקת באשר לסדר היום ולא ניתן 
להגיע להבנה , המרכז עצמו מכריע בסוגייה זו . שרי החישוקים פוסלים חוות - 
דעת זו מכל וכל . לסופר " הארץ " נודע , כי בדיונים שהיו אצל ראש הממשלה , 
עוד לפני הפיגוע במצרים , נידונו מספר תוכניות להביא להדחתו של השר שרון 
מתפקידו כיו"ר המרכז , אם ישתלט על המיקרופון ויסרב להביא את המחלוקת על 
סדר היום בפני חברי המרכז . נודע כי אחת התוכניות מדברת על פנייה של ראש 
הממשלה לחברי המרכז , בה יסביר כי שרון גורם נזק גדול מאוד לליכוד , וכפי 
שהמרכז בחר בו לתפקידו , הוא יכול עתה להחליפו . על פי התוכנית , עתיד 
שמיר להציע את שר התחבורה משה קצב או את השר משה נסים , כמועמדים להחליף 
את שרון כיו"ר הישיבה או כיו"ר המרכז . מקורביו של שרון התייחסו אמש בבוז 
גדול לתוכניות אלה של מקורבי ראש הממשלה . שרון אמר אתמול כי בישיבת המרכז 
יש לתת לרבים מבין החברים הפשוטים והבלתי - ידועים לשאת את דבריהם במרכז , 
ולהערכתו , יימשך הדיון כחמש - שש שעות עד אשר תתקיים ההצבעה . על פי 
התכנון , ההצבעה המתוכננת ב44 קלפיות תימשך שעתיים , ושעתיים נוספות תארך 
ספירת הקולות . לפני מספר ימים חתמו בליכוד על הסכם עם חברת - שמירה שתספק 
051 מאבטחים לשמור על הנעשה במהלך הכינוס , כשמשטרת מרחב דן תהיה בהיכון 
לקריאה לשטח אם יהיו במקום התפרעויות . קפידבינהכינוסים המפלגתיים בליכוד 
יתחדשו , ככל הנראה , הערב או מחר . בינתיים גואה המתח בצמרת הליכוד מחדש 
לקראת כינוס המרכז . עד אתמול היתה הערכה כי האירוע הרצחני במצרים יקהה 
במידה מסוימת את המחלוקת , אולם נראה כי לפחות עתה המחלוקת הגדולה נשארת 
בעינה . עדיין לא ברור אם ביום חמישי תכונס מזכירות הליכוד לדון בסדר היום 
לכינוס המרכז . כזכור , פוסלים שרי החישוקים את סמכות המזכירות לדון בסדר 
היום , והחלטתו של שמיר לכנס את המזכירות בסוף השבוע שעבר הביאה למתח גדול 
ביותר בליכוד . השר משה קצב חידש אתמול את מגעיו בניסיון למצוא נוסחה של 
פשרה , שתאפשר הסכמה על סדר היום בין הצדדים היריבים וסיכום על ההחלטות 
שיתקבלו . קצב אמר אתמול ל"הארץ " כי לאחר השיחות הראשונות שקיים עם הצדדים , 
הסתבר לו כי הצעותיו אינן נפסלות על הסף , דבר שמעורר אצלו תקווה כי ניתן 
להביא לסיום המחלוקת . 
