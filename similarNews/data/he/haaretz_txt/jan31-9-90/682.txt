יותר מאשר בינואר אשתקד . המפקח על היהלומים , צפריר ענבר , ציין כי 
כמות היהלומים המיוצאת בקאראטים ירדה בינואר ב%21 , ל163 אלף קאראט . ירידה 
זו נובעת מהירידה בביקוש בגלל התייקרות היהלומים בשנה שעברה . בתוך כך מסר 
אתמול מנכ"ל משרד התעשייה , דן דרך , כי משלחת של סינדיקט היהלומים הלונדוני 
תעשה בארץ בחודשיים הקרובים סקר של מגזר היצרנים העוסק בהכנת יהלומי הגלם 
לייצור , כדי להתאים את זמינות היהלומים הללו לצרכי התעשייה הישראלית בשנות 
ה09 . התעשייה הישראלית , מצידה , תעשה מאמצים ענפיים לקדם את מכירותיה 
בחו"ל , כדי להגדיל את חלקה של ישראל בשוק הבין - לאומי ליהלומים . דרך 
מסר את הדברים לסיכום הדיונים החצי - שנתיים עם ראשי הסינדיקט . בדיונים , 
שהיו בשבוע שעבר בארץ , בהשתתפות ראשי משרד התעשייה והמסחר , העלה המנכ"ל 
דרך את בקשת ישראל להגדיל את האספקה הישירה של יהלומי גלם מהסינדיקט לתעשייה 
המקומית . כמו כן ביקש אספקה נוספת של יהלומי הגלם ליצרנים באזורי פיתוח 
המפעילים מלטשות בעלות טכנולוגיה גבוהה . דרך ביקש מראשי הסינדיקט לתמוך 
ביצרנים הישראליים המתמחים בהכנת יהלומי הגלם למלטשות . הוא גם ציין , כי 
רווחיות תעשיית היהלומים בארץ ירדה , וכן ירדה רמת התעסוקה בענף . התפתחויות 
אלה פגעו במיוחד ביצרנים הקטנים . 
