ניו יורק , ( מיוחד ל"הארץ " ) . ישראל וירדן מנהלות מזה שנתיים שיחות 
סודיות , בתיווך ארצות הברית , כדי למצוא פיתרון לסכסוך על מקורות מים 
מוסר " ניוזוויק " בכתבת תחקיר על המתיחות השוררת בין מדינות המזרח התיכון 
לגבי השימוש במקורות מים לצורכיהן . השבועון מטעים , כי שיחות שהתנהלו בעבר 
בין שתי המדינות לא הניבו תוצאות והסתיימו בלא כלום . המתיחות בין מדינות 
האזור גוברת וצוברת תאוצה על רקע הגידול באוכלוסייתן והצורך הגדל במים . 
המדינות מעורבות בפרויקטים שאפתניים בתחומי החקלאות והתעשייה והדבר עלול 
להגביר את הסכסוכים בינן לבין עצמן על מקורות מים , כותב ניוזוויק . ישראל 
וירדן מגבירות את השאיבה ממקורות המים שלהן בשיעור של % 51 מדי שנה . תוכנית 
שהציעה ירדן להקים סכר משותף בירמוק בעלות של 053 מיליון דולר סוכלה על ידי 
ישראל השולטת על חלק קטן מהנהר . ניוזוויק אומר כי ידיעות על שיתוף פעולה 
בין ישראל לאתיופיה בדבר דרכים לניצול מי הנילוס הכחול , עוררו זעם רב בקהיר . 
דיפלומט מערבי בכיר בקהיר אמר , כי " מצרים תצא למלחמה " , כדי להגן על 
מקורות המים שלה בנילוס . הדיפלומט הטעים , כי יש להתייחס ברצינות לאיום 
זה . השבועון מציין , כי הסכסוך על מקורות המים הוא אחד המכשולים לפיתרון 
של שלום באיזור . ישראל שואבת % 04 מהמים הטריים שלה ממאגרים בגדה המערבית 
וברצועת עזה . מחקר שנערך על ידי מומחה באוניברסיטת פנסילווניה , תום נאף , 
מטעים כי ישראל נוהגת כמעצמה מקומית בשימוש שהיא עושה במקורות המים . לפי 
מחקר זה , כל מתנחל בשטחים משתמש ב082 ליטר מים ליום פי ארבע מאשר הפלשתינים . 
ישראל עשויה לנסות להגיע להסדר עם לבנון בדבר שימוש במימי נהר הליטני . 
אך דיפלומט מערבי בעמאן התבטא בפסימיולת לגבי הסיכוי להגיע להסדר כזה . 
במחקרו קובע תום נאף כי על מדינות האיזור להגיע במהירות להסדרים בדבר שימוש 
במקורות מים , שאם לא כן הסכסוך יחריף ויילך . 
