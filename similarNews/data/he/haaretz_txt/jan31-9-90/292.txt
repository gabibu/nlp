איש העסקים שלמה אליהו בודק את האפשרות למכור את החזקותיו בקבוצת הביטוח 
" הפניקס " לחברת הביטוח " אליהו " . אליהו מחזיק בקצת יותר מ%52 ממניות 
קבוצת " הפניקס " באמצעות חברת הנכסים הפרטית שלו , והוא מבקש למכור את 
המניות הללו לחברת הביטוח שבבעלותו כדי שתשמש מנוף בהרחבתה של חברת הביטוח 
שלו . קבוצת " הפניקס " היא השנייה בגודלה בשוק הביטוח הישראלי ונהנית 
מרווחיות גבוהה . על בסיס שווי המניות של קבוצת " הפניקס " בבורסה מדובר 
בעסקה של כ81 מיליון דולר . חברת " אליהו " בדקה בחודשים האחרונים את 
האפשרות להרחיב את פעילותה על - ידי רכישת חבילת מניות בכמה חברות ביטוח 
קטנות . כך למשל נבדקה האפשרות לרכוש כ%62 ממניות חברת הביטוח " אילון " 
וכן לרכוש את מניותיה של חברת הביטוח " בידרמן " מידי קבוצת " הסנה " . 
אך העיסקות הללו לא יצאו אל הפועל . בחברת אליהו עודף הון של כ51 מיליון 
ש"ח מעבר לנדרש על - ידי תקנות הפיקוח על עסקי ביטוח , והיא מבקשת לנצל 
עודף הון זה לרכישת כרבע ממניות " הפניקס " . במסגרת העסקה מתכננים למכור 
את המניות של חברת הנכסים " אליהו נכסים " . חברה זו מחזיקה בבעלות של בית 
אליהו בתל - אביב , ירושלים וחיפה . לחברת הביטוח אליהו % 47 ממניותיה של 
חברה זו . התמורה שתתקבל מעסקה זו מוערכת בכ32 עד 52 מיליון ש"ח . בדרך 
זו תתאפשר רכישת חבילת המניות בחברת " הפניקס " . שלמה אליהו הסביר אתמול 
את העסקה המתוכננת בכך כי צעד זה כנראה מחויב המציאות לנוכח תהליך הריכוזיות 
העובר כעת על ענף הביטוח . 
