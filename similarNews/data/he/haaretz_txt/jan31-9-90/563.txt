" בית שרודר - ריטוולד באוטרכט שבהולנד ( חצי שעה נסיעה מאמסטרדם ) תופס 
מקום של כבוד ברשימת ההישגים הארכיטקטוניים של המאה ה02 . לקהל העוסקים 
באדריכלות ובאמנות מודרנית מכרים היטב התצלומים של החזית הנקייה , הנראית 
בת - ימינו גם 56 שנה לאחר שנבנתה . הבית פתוח לקהל בחסות מוזיאון אוטרכט , 
והוא המבנה המודרני היחיד בארצות השפלה שמופיע ברשימת שימור המבנים הבין - 
לאומית . הבית נבנה בשביל טראוס שרודר - שראודר ושלושת ילדיה , לאחר שהתאלמנה 
מבעלה הסוחר העשיר . טעמה של שרודר היה שונה לחלוטין מזה של בעלה , ובעודו 
בחיים התפשרו בכך שחדר אחד בביתם הכהה ועמוס האביזרים יעוצב בידי גררט ריטוולד 
בסגנונו האוונגארדי . מיד עם מות בעלה , ב4291 , החלה שרודר לתכנן יחד 
עם ריטוולד את בית חלומותיה . הביקור בבית מתחיל בצפייה בסרט וידאו שבו מספרת 
טראוס שרודר את תולדות הבית . היא התגוררה בבית עד מותה בגיל 69 . אף כי 
הבית מוצג בדרך - כלל כמייצג את הקו האדריכלי של תנועת דה סטיל , שריטוולד 
היה מהבולטים באמניה , הרי לטענתה של שרודר , רבים ממאפייניו נבעו מדרישות 
אישיות שלה ומשיקולי חסכנות . שרודר מאסה בתחושת הגימוד שהשרו התקרות 
הקתדרליות בבית בעלה ולכן דרשה תקרות נמוכות ודגש על קווים אופקיים . כן 
רצתה שבכל חלל מגורים יהיה מקום למיטה , רצוי לא מתחת לחלון , ולכיור רחצה . 
הביקור במקום מותר רק בליווי מדריכה ובתיאום מראש . ביום ביקורי כללה הקבוצה 
ארכיטקט אמריקאי , סטודנט לאמנות מסרי - לנקה ואותי . הגינה המקיפה את 
הבית מוזנחת . חדר בקומת הקרקע , ששימש חדר עבודה , יועד תחילה לשמש חניה 
פרטית רעיון מתקדם מאוד ל4291 , כשבאוטרכט היו רק מכוניות ספורות . בכניסה 
לבית נועל המבקר ערדליים על נעליו . הצילום אסור . קומת הקרקע נבנתה בהתאם 
לחוקי הבנייה של אוטרכט . הקומה השנייה , שבה מצויים כל חדרי המגורים , 
הוגשה לקבלת אישור בנייה כ"עליית גג " . את רוב השטח בקומת הקרקע מאכלס 
מטבח , שחלקים גדולים ממנו צבועים בשחור לא מטעמים אופנתיים , אלא מעשיים . 
חידוש גדול היה בכך שהמטבח שימש מקום אכילה ולא רק למשרתים . את הבית 
מאפיינת חשיבה על פרטים כחלק מהתוכנית , ולא כתוספות : במטבח יש מדף שנשלף 
כלפי חוץ , בשביל החלב שמביא החלבן , ובכניסה יש מדפים לצעצועי - הגינה 
של הילדים ומתלה נמוך למעיליהם . הדלת הפונה למדרגות הפנימיות נפתחת בעזרת 
כפיס עץ , כדי שהמארחת לא תיאלץ להפנות את גבה לאורחיה שעה שהיא פותחת להם 
את הדלת מעשה בלתי - מנומס לדעתה . בקומה השנייה יש שלושה אזורי מגורים 
שנפתחו במשך היום לחלל אחד , באמצעות מחיצות נעות . שני חללים היוו בלילה 
את חדר השינה של הילדים ובחלל נוסף הוצבו שולחן אכילה גדול ודרגש לילדים 
להכנת שיעורי - בית . הדרישה לקווים אופקיים הכתיבה את מערכת החימום האופקית 
ואת החלונות המתוחמים כרצועות ארוכות . כ%53 מקירות הקומה השנייה הם חלונות . 
ריטוולד ניסה להגשים את תפיסתו הגורסת שבית אינו צריך להיות יחידה סגורה , 
אלא חלק המתמזג עם סביבתו . ב4291 , כשנבנה הבית , היה השטח מולו שדה 
בור . בשנות ה03 החליטה העירייה לפתח אותו ולבנות שיכונים . שרודר וריטוולד 
נזעקו . היא רכשה את הקרקע והוא תיכנן בתי קובייה פשוטים משופעים בחלונות . 
הכל ובלבד שלבית תמשיך להיות סביבה המתאימה לו . בראשית שנות ה06 שוב ניחתה 
מכה הוחלט לסלול כביש מהיר כמעט צמוד לבית , והפעם לא הועילו כל התנגדויותיה 
של שרודר . הדבר נעשה וריטוולד , שהיה אז בערוב ימיו ( הוא מת ב4691 ) 
, דרש לאחר סלילת הכביש שיהרסו את הבית . לטענתו , הופר האיזון שהשיג 
בין חלל פנים לחלל חוץ ובכך סר טעמו של המבנה . שרודרהתעקשה שהבית ימשיך 
לעמוד על תלו . ריטוולד התייחס לבית כאל ניסוי ולא כאל מונומנט המיועד לנצח . 
הארכיטקט האמריקאי לא חדל להעיר על כך שהגימור איום ונורא . ברוח התפיסות 
הפוטוריסטיות של זמנו , העשור השני למאה , האמין שכל דור צריך למצוא את 
דרכו הארכיטקטונית ושבית שרודר ייהרס ויפנה מקום לבתים חדשים . 
