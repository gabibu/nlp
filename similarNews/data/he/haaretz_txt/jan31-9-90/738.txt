שר האנרגיה , משה שחל , ושר האוצר שמעון פרס , חתמו שלשום על מכתב המורה 
על פיטוריו של צבי זמיר , יו"ר דירקטוריון בתי הזיקוק , מתפקידו . המכתב 
עוד לא נשלח , על מנת לאפשר לזמיר להגיש את ההתפטרות מיוזמתו . שחל ופרס 
הביעו את מורת רוחם מהעיכובים הכרוכים בהקמת התשלובת הפטרוכימית החדשה , 
המשותפת לבתי הזיקוק ולמפעלים הפטרוכימיים . שחל הודיע אתמול " לאחר שלא 
מוזגו המתקנים על פי החלטת ועדת השרים לענייני כלכלה , ולאחר שנושא הקמת 
מתקן הפוליפרופילן עומד בסכנה עקב כך , לא נותר בידי הברירה אלא להחליף 
את זמיר " . הרקע לכתיבת המכתב כרוך בתלונות חוזרות ונשנות שהושמעו השבוע 
מצד יואל אוסטרוביץ , יו"ר דירקטוריון המפעלים הפטרוכימיים , והבעלים של 
החברה . אוסטרוביץ טען , כי צבי זמיר מעכב את הפעלת התשלובת המשותפת , 
ולא מוכן ששחל ופרס יהיו הבוררים אשר יפסקו במחלוקת . צבי זמיר מסר לפני 
ימים אחדים ל"הארץ " כי אינו מוכן לבוררות פוליטית , מכיוון שבהסכם להקמת 
התשלובת שנחתם עם הפטרוכימיים , נקבע מנגנון בוררות חלופי . הבוררות תיקבע 
על ידי עורכי דין , והם שיפסקו בסופו של דבר מי צודק במחלוקת . אתמול לא 
ניתן היה להשיג את תגובת זמיר להתפתחויות האחרונות . 
