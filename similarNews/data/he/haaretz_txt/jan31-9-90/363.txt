כוחות חילוץ גדולים של צה"ל , המשטרה , אנשי כיבוי אש ויחידות הצלה מיוחדות 
מערד ניסו מאז אתמול בבוקר להגיע לאדם , שככל הנראה נקבר מתחת להריסות , 
בעת שנפל לתוך בור שנפער במרכז העיר באר שבע . כל הנסיונות לחלץ את האדם 
שנפל לבור העלו חרס ואמש , בשעת מסירת הידיעה , המשיכו צוותי החילוץ לנסות 
ולהגיע לאדם שנקבר , ככל הנראה , בעומק של 8 ם . אחד מעדי הראייה , שלמה 
הרוש , תושב באר שבע , בן 72 , סיפר אתמול : " עמדתי עם הגב לכיוון 
אחת החנויות , כאשר שמעתי צעקה . הסתובבתי וראיתי את האדמה נפערת ואדם 
נופל פנימה . התקרבתי לבור ושם ראיתי אדם עם הראש למטה והרגליים כלפי מעלה 
נופל פנימה . נבהלתי ורצתי הצידה וניסיתי לעשות משהו , אבל לא יכולתי . 
הזעקתי למקום את המשטרה ואת מכבי אש " . עד ראייה אחר סיפר כי ראה אדם כבן 
05 נופל לתוך הבור , תוך שהוא קורא לעזרה . מחקירה ראשונית של המשטרה עולים 
הפרטים הבאים : בשעה 03 . 01 לערך עבר אדם בסמוך לכלבו גרינברג במרכז באר 
שבע . בעת שהגיע האדם סמוך לחנות נפער לפתע בור והאיש נפל פנימה . מחקירת 
המשטרה עולה כי מדובר בבור בקוטר של 2 2 מטר ובעומק של 801 מטרים . למקום 
הגיעו מיד אנשי כיבוי האש והחלו בנסיונות לחלץ את האדם שנפל לתוך הבור . 
במהלך נסיונות החילוץ של הכבאים אירעה פליטת גזים וריח חריף של דלק עלה 
מן הבור . הסתבר כי בעבר היה במקום בסיס דלק של צה"ל . אמש נמסר כי לאור 
הקשיים בהכנסת אנשים לתוך הבור הוחלט לחפור מנהרה בסמוך ובכך לנסות להגיע 
לאדם הקבור מתחת להריסות . עיריית באר שבע , המשתתפת בעזרה , העבירה למקום 
טרקטורים מיוחדים ובסיוע כלים מיוחדים של צה"ל , נעשו אמש נסיונות להגיע 
בדרך מיוחדת לבור . כתב עתי"ם בדרום מציין , כי רק לפני שבועיים אירעה התמוטטות 
אדמה דומה במרכז העסקים העירוני של באר שבע ורק בדרך נס לא נפגע במהלכה איש . 
בחורף אשתקד נפער בור עמוק וגדול באמצע התחנה המרכזית של באר שבע וגם שם 
לא נפגע איש . 
