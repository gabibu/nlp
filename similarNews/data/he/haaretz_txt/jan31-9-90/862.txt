צה"ל החליט להפעיל שיטת - תגובה חדשה בשטחים , שלפיה אוטמים כוחות הביטחון 
גם את בתיהם של חשודים ביידוי אבנים . עד עתה נהגו שלטונות הביטחון להוציא 
צווי הריסה או אטימה רק כנגד פלשתינאים שנחשדו בביצוע עבירות חמורות כמו 
ניסיונות רצח , פגיעה במשתפי פעולה ויידוי בקבוקי תבערה שגרמו לנפגעים . 
באחרונה הוחלט להחריף את צעדי הענישה גם כנגד מבצעי עבירות קלות מאלה , 
בכלל זה יידוי אבנים . במסגרת המדיניות החדשה כבר אטם אתמול צה"ל חדרים 
בבתיהם של שני תושבים שנעצרו , לאחר שנתפסו מיידים אבנים . בשכם נאטם חדרו 
של תושב העיר , שנחשד בהשתתפות בהשלכת אבנים וצינורות ברזל לעבר מכלית דלק 
ישראלית וניפוץ שמשתה . בתקרית זאת , שאירעה לפני שבוע , נפצע נהג המכלית 
באורח קל . בקלקיליה אטמו אתמול כוחות הביטחון את חדרו של חשוד בהשתתפות 
בתקרית יידוי אבנים ב09 . 1 . 02 , שגרמה לפציעתו של שוטר מג"ב במצחו . 
אתמול שיגרה האגודה לזכויות האזרח מחאה חריפה לאלוף פיקוד המרכז , יצחק 
מרדכי . " כידוע , מתנגדת האגודה לנוהג של אטימה והריסה של בתי חשודים 
במעשי חבלה . זו פגיעה חמורה ובלתי מוצדקת בזכויות האדם הבסיסיות . היא 
מהווה ענישה מנהלית מוקדמת ללא משפט וענישה קיבוצית הפוגעת בזכויות של חפים 
מפשע , בשל חשדות כנגד בני משפחתם " , כותבת עו"ד דנה בריסקמן מהאגודה לזכויות 
האזרח . לדבריה , הרחבת מעגל הענישה גם על מיידי אבנים היא מעשה חמור ביותר . 
" עקרון בסיסי בכל שיטת משפט מתוקנת הינו התאמת רמת הענישה למהות העבירה . 
אף אנו סבורים כי זריקת אבנים הינה תופעה חמורה אשר יש להתמודד עמה . יחד 
עם זאת אין היא מצדיקה שימוש באמצעי קיצוני זה . ביהמ"ש העליון אישר בעבר 
שימוש בסמכויות נוקשות אלה , בשל טעמים ביטחוניים כבדי משקל ותוך מודעות 
לבעייתיות הכרוכה בענישה מסוג זה . קייים ספק אם שימוש באמצעי זה בהקשר 
של זריקת אבנים , יעמוד בביקורת בג"ץ " , כותבת נציגת האגודה לאלוף מרדכי . 
האגודה לזכויות האזרח קוראת לרשויות צה"ל לשוב ולבחון מדיניות זו . צה"ל 
גם ממשיך באטימות בתים ובהוצאת צווי הריסה בהתאם למדיניות שננקטה עד כה . 
אתמול בלילה אטמו כוחות הביטחון את ביתו של יוסוף פואד עטאל , תושב הכפר 
חבלה ליד קלקיליה , המבוקש מזה תקופה ארוכה בחשד לפגיעה בנפש וברכוש של 
חשודים בשיתוף פעולה עם השלטונות . בבית - המשפט המחוזי בירושלים מתקיים 
עתה הליך של ערעור על צווי הריסה ואטימה שהוצאו כנגד בני משפחת אעביד מחברון . 
אחד מבני המשפחה , המונה 42 נפשות , נחשד במסירת האקדח ששימש את רוצחיו 
של השוטר לשעבר , גואד טמיזה מכפר אידנא , לפני חודשים אחדים . שלטונות 
הביטחון פינו את כל המשפחה ( אם , ארבעה אחים נשואים ושנים עשר ילדיהם 
ועוד שלושה אחים רווקים ) מהבית הדו - קומתי , שבו 21 חדרים , ואטמו אותו 
עד לסיום הליך הערעור . מאז מתגוררת המשפחה בשלושה אוהלים שסיפק הצלב האדום . 
באחרונה מרבה צה"ל לנקוט מדיניות של אטימת בתים , בעקבות העתירה לבג"ץ של 
האגודה לזכויות האזרח וההחלטה להשהות את ביצוע הצווים להריסת בתים , כדי 
אפשר לתושבים לערער עליהם . 
