אפשר להניח שיצחק שמיר יזכה לרוב בהצבעת האמון בישיבת מרכז הליכוד בעוד כשבוע . 
לא משום שהוא פופולרי כל כך בין חבריו למפלגה ואף לא בגלל האריתמטיקה היבשה 
בחלוקה בין המחנות , אלא בגלל האיום שיעמידו תומכיו של שמיר בפני המרכז , 
בנאומים גלויים או במרומז : אם יפסיד שמיר בהצבעה יאבד הליכוד את השלטון . 
משמע : שמעון פרס ירכיב ממשלה ללא בחירות , ממשלה צרה . לא צריך להיות 
פוליטיקאי גדול , כדי להבין מדוע , לפני מספר שבועות בלבד , נסוג שמיר 
בחזית אחרת שפתח אז ביוזמתו כשהודיע על פיטוריו של עזר ויצמן . ברור היה 
לו אז , כי בצעד זה הוא פותח חזית נגד מפלגת העבודה , אותה העמיד בפני 
ברירה : פרישה מהממשלה או השפלה איומה . ייתכן ששמיר היה מעוניין בפרישתה 
ואולי אף בבחירות מוקדמות , כמוצא כבוד מהסבך אליו נכנס עם יוזמת השלום 
שלו . הוא נסוג , כי כבר למחרת נודע לו כי פרס יכול להרכיב ממשלה צרה . 
כל זה לגיטימי ומובן מאליו . פחות מובנת ופחות לגיטימית היא ההאשמה שהטיח 
הליכוד בפרס , כי אם יפרוש מממשלת שמיר ויקים ממשלה משלו , ממשלה צרה , 
הוא יבגוד בעקרונות מקודשים . ומה שמוזר עוד יותר הרתיעה מפני אותה ממשלה 
צרה נשמעה גם בתוך מפלגת העבודה מפי מקורבים לרבין , המסתייגים מפרישה מממשלת 
שמיר , ואף מפי יצחק רבין עצמו . על - פי חישובים , שנעשו בימים האחרונים 
על ידי מומחים לקואליציות , קיימת אפשרות שפרס יקים ממשלה המבוססת על קואליציה 
של 26 חברי כנסת במקרה גרוע ו76 ח"כים במקרה הטוב ( במקרה שלקואליציה שלו 
תצטרף , נוסף לרץ , מפ"ם , שינוי , אגו"י ודגל התורה , גם ש"ס דבר 
שנראה סביר ) . זוהי הממשלה הצרה האמורה להפחיד כל כך את הציבור הישראלי 
וכנראה גם מפחידה חלק ממנו . מסתבר שלציבור שלנו זיכרון פוליטי קצר . חלק 
גדול של הממשלות הרבות , שהוקמו בישראל מאז ימי בן - גוריון ועד היום , 
היו מבוססות על קואליציות בסדר גודל זה . מבלי להיעזר בהיסטוריה רחוקה 
מדי , כדאי להזכיר , כי גולדה מאיר הרכיבה את הממשלה האחרונה שלה על בסיס 
קואליציה של 86 ח"כים ומוכנה היתה להציג גם ממשלת מיעוט של 85 ח"כים , אם 
המפד"ל לא היתה מצטרפת אליה ברגע האחרון . רבין עצמו , הנרתע כל כך מממשלה 
צרה , ביסס את ממשלתו בסיבוב הראשון על 26 חברי כנסת . הוא הרחיב את 
הקואליציה , כשהחליף באמצע הקדנציה את רץ במפד"ל , אך דווקא הרחבה זאת 
הביאה לנפילת הממשלה לפני זמנה ( בגלל משבר מטוסי אפ51 , שנחתו בארץ אחרי 
כניסת השבת ) . ואין זו סגולתה של מפלגת העבודה בלבד . הממשלה הראשונה 
של הליכוד , זו שהקים מנחם בגין ביוני 7791 אחרי המהפך , נשענה על רוב 
של 36 ח"כים בלבד . הבסיס הפרלמנטרי של ממשלה זו הורחב לאחר זמן קצר , עם 
הצטרפותה של ד"ש , אך הצטמצם שוב במשך הקדנציה , כאשר עזבו חלקים שונים 
מד"ש את הממשלה . כאשר הקים בגין , אחרי הבחירות ב1891 , את ממשלתו השנייה , 
היתה זו מבוססת על 16 מנדטים בלבד . גם אחרי שבגין פרש לביתו ויצחק שמיר 
הקים ממשלה במתכונתה הקודמת , הבסיס הפרלמנטרי שלה לא הורחב . אז מה פסול 
כל כך בממשלה צרה דווקא עכשיו ? מה עוד , שההיסטוריה שלנו מלמדת שממשלה 
רחבה לאו דווקא מוכרחה להיות ממשלה טובה . הממשלה הרחבה ביותר שהיתה קיימת 
היתה ממשלת אחדות לאומית , שהוקמה לקראת מלחמת ששת הימים , אך פעלה בעיקר 
אחרי המלחמה , עד תחילת שנות ה07 . היא נכנסה להיסטוריה שלנו כממשלת שיתוק 
מדיני ולא מן הנמנע שחלק ניכר מהגורמים למצב העגום , שבו שרויה ישראל היום , 
קשור בממשלה ההיא . יש סיבות לחשוש כי גם הממשלה הנוכחית תירשם בתולדות 
הימים כממשלת שיתוק מדיני . אמנם היא התחילה עם יוזמת השלום של שמיר , 
אך ברור כי שמיר עצמו אינו מסוגל לממש את היוזמה . לא רק בגלל ההגבלות שמטילים 
עליו שרי החישוקים , אלא בגלל מגבלות אישיות שלו : הוא , יצחק שמיר , 
אינו מוכן לשלם את המחיר , עם חישוקים או בלעדיהם . אם זה המצב , ואם 
ברור כי המשך הקיפאון מביא את ישראל לבדידות מסוכנת בעולם , כולל סכנת התרחקות 
מארה"ב , ופרס יכול להקים ממשלה חלופית שתשנה , לפחות , את תדמיתה הגרועה 
של מדינת ישראל למה ממשלה כזאת אינה קמה ? נראה , כי התשובה לכך מצויה 
בתוך מפלגת העבודה . הסיבה היא יצחק רבין . מדוע מעכב רבין את פירוק ממשלת 
שמיר והקמת ממשלה בראשותו של פרס ? קשה להבין את זה , אם לא לוקחים בחשבון 
את מערכת היחסים ארוכת הימים בין השניים . רבין מסוגל להסתיר את שנאתו העזה 
לפרס , כאשר הוא מרגיש חלש , אך לא כאשר הוא חש שכוחו עולה . וזה כנראה , 
מה שקורה לו עכשיו . מה שתמוה , שיצריו האישיים האלה מזכים אותו בתמיכה 
לא רק בליכוד , דבר מובן מאליו , אלא גם במפלגתו . נראה כי יצר ההתאבדות 
במפלגת העבודה עדיין חזק מאוד . 
