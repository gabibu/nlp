נדהמים ומזועזעים אנו אל מול מעשה הרצח שביצעו טרוריסטים ערבים באוטובוס 
מלא תיירים ישראלים , שהיו בדרכם לקהיר : אחד עשר הרוגים מהם תשעה ישראלים 
ושבעה עשר פצועים . שום טענה אינה יכולה לתרץ את הפשע הנתעב , לו נפלו 
קורבן יהודים אזרחי ישראל וערבים מצרים . דברי השתתפות בצערם של קרובי משפחה 
של הנרצחים , ספק אם יכולים לנחם אותם . תח2ארגוני טרור אחדים מתחרים בינם 
לבין עצמם בנטילת אחריות לביצוע מעשה ההרג . גלוי לעין כל , כי המתנקשים 
כיוונו נגד ישראלים ; אבל היתה להם כתובת שנייה , ולא בהכרח משנית בחשיבותה . 
אם אכן היו אלה טרוריסטים מצרים , שהתכוונו להפגין נגד שר הפנים המצרי , 
הם בחרו באוטובוס הזה משום שלדעתם המשטר המצרי ראוי לפגיעה בעיני כל הגורמים 
האופוזיציוניים בגלל שמירתו על חוזה השלום עם ישראל . ואם יצאו המרצחים 
מחוגים פלשתיניים , ייתכן שתיכננו את ההתנקשות כך שבין שאר מטרותיה תביא 
להשחיר את פני המשטר המצרי בעיני ישראל . כך או כך , הפיגוע היה מכוון 
נגד המאמץ לקרב את המרחב הערבי - הישראלי אל יעד השלום . תח2ראשי השלטון 
המצרי מבינים עתה , שלא כמו במקרה הפשע בראס - בורקה שבוצע לפני ארבע וחצי 
שנים , כי הטרור הפלשתיני , או האיסלמי - הפונדמנטליסטי , פוגע גם בהם . 
אם לא היה בכוחם למנוע את המארב הרצחני לאוטובוס הישראלי ( ואנו יודעים , 
כי גם מערכת הביטחון שלנו לא תמיד מצליחה לסכל פיגועים ודרדור אוטובוס 
504 בקו תל - אביב - ירושלים יוכיח ) , שומה על ממשלת מצרים שלא לחסוך 
שום מאמץ כדי ללכוד את הטרוריסטים , להעמידם למשפט ולהעניש אותם לפי חומרת 
הדין . תח2ממשלת מצרים חייבת להתייצב במלחמה נגד הטרור בחזית אחת עם ממשלת 
ישראל . היה טעם בהערתו של שר הביטחון , אשר הזכיר את רצח אנוואר סאדאת 
כדי להמחיש למנהיגי מצרים את סכנת הטרור . תח2לבנו מלא זעם , אבל גם בימים 
אלה חשוב שלא נאבד את היכולת לנתח את האירוע האיום , מתוך מודעות לרקע הפוליטי 
שאנשי הטרור שאפו להשפיע עליו . אין ספק , כי הם רצו לסכסך בין מצרים לישראל ; 
ההבנה שהושגה בין הגדולה שבמדינות ערב לבינינו , ואשר מוסיפה להחזיק מעמד 
זה למעלה מעשר שנים , היא לצנינים בעיניהם . אל לנו לשחק לידיהם . הפשע , 
שממשלת מצרים לא הצליחה למנוע , אינו צריך לשמש עילה להסתה שלוחת - רסן 
נגד המדינה המצרית בתור שכזאת . תח2אנשי הימין הקיצוני עטו על האסון כמוצאי 
שלל רב , והשר אריאל שרון ביקש בדברי תגובתו לחמם את התבשיל הפוליטי שלו 
על אש התופת שהונחתה על קרובינו , ידידינו ומכרינו . חוזה השלום עם מצרים 
יישאר בעינינו בחזקת נכס שאין להפקירו . תהליך השלום חייב להימשך , ובל 
ניתן יד לשונאים הרוצים להפסיקו . 
