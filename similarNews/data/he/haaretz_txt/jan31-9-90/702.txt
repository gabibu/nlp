מישחק שמינית הגמר של גביע קוראץ , בין קבוצת אלמה אטה מבריה"ם להפועל חולון , 
יתקיים מחר בשעה 9 בערב ( 7 שעון ישראל ) באולמה של צסק"א במוסקווה , 
ולא בקאזחסטאן . כך הודיע אתמול מזכ"ל פיב"א בורה סטאנקוביץ לחבר הנהלת 
הפועל חולון מוטי דננברג . משלחת הפועל חולון תמריא היום בשעה 5 אחה"ץ לווינה , 
שם יצפה לה איש - קשר עם אשרות הכניסה לבריה"ם . החולונים יגיעו למוסקווה 
ביום המישחק , מחר , בשעה 2 אחה"ץ , וכעבור שבע שעות יתייצבו למיפגש הגומלין . 
במישחק הראשון בחולון ניצחו הישראלים 901601 . קיום המישחק התאפשר לאחר 
סידרת שיחות טלפוניות בין מזכ"ל פיב"א לראשי מועדון אלמה אטה . המזכיר הודיע 
לסובייטים כי פיב"א עומדת על כך שהמישחק יערך במועדו , ולא יוענק ניצחון 
טכני לקבוצה החולונית . הסובייטים אכן דאגו לאשרות כניסה , אך מאחר ולא 
ניתן לחולונים הזמן הדרוש להגיע לקאזחסטאן , נקבע כי המישחק ייערך במוסקווה . 
במשלחת החולונית בת 11 איש ובראשה מאיר מאור . 
