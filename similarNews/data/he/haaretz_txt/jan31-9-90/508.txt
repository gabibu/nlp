עד אמש לא הגיעה לירושלים ההזמנה למפגש שרי החוץ באירופה או בארה"ב נמסר 
מלשכת שר החוץ , משה ארנס . על רקע הידיעות מקהיר ומוואשינגטון בדבר כוונתו 
של מזכיר המדינה גיימס בייקר לכנס את שרי החוץ של ישראל ומצרים בסוף השבוע 
באירופה ( כנראה בזנווה ) , אמרו מקורות בלשכת שר החוץ כי הדבר אינו נראה 
מעשי , שכן ארנס ייצא לצכוסלובקיה ביום חמישי בבוקר , שעות אחדות לאחר 
נעילת מרכז הליכוד , ולא יהיה סיפק בידי הקבינט או פורום הארבעה להתכנס 
ולגבש את עמדתה של ישראל בנושאים שבהם מבקש בייקר לדון עם שרי החוץ ( שיתוף 
מגורשים ותושבי מזרח - ירושלים בעלי כתובת כפולה והודעה מצרית על הרכב המשלחות ) 
. ואולם על - פי מידע שהגיע לגורמים מהימנים בירושלים דיווחה ארה"ב בימים 
האחרונים למצרים ולאש"ף כי היא מוסיפה ללחוץ על ישראל לקיים את מפגש שרי 
החוץ עוד לפני כינוס מרכז הליכוד . האמריקאים הבהירו שבייקר מעוניין להיפגש 
עם ארנס ועבד אל - מגיד באירופה , שם יחנה בדרכו למוסקווה . ראש הממשלה 
יצחק שמיר פועל לשכנע את האמריקאים לדחות את המועד למתן תשובותיה המדיניות 
של ישראל עד לאחר כינוס מרכז הליכוד . מקורביו של שמיר אמרו כי הוא מודע 
היטב לצורך לקבל בימים הקרובים החלטות קשות בנושא הרכב המשלחת הפלשתינית , 
וכי דחיית רעיונות הפשרה של יצחק רבין ושמעון פרס תוביל למשבר ממשלתי בלתי - 
נמנע . שרים בליכוד העריכו כי ניצחון בהצבעה במרכז הליכוד יקנה לשמיר מרחב 
תמרון שיאפשר את המשך תהליך השלום . קפידבין בייקר הזהיר בסוף השבוע מפני 
אפשרות שאש"ף יעלה קשיים חדשים במהלך הימים הקרובים . הנהגת אש"ף עומדת 
להתכנס ביום חמישי בתוניס . קודם לכן נודע שאש"ף הסכים כי ההכרזה על הרכב 
משלחתו לא תבוא מטעם יאסר ערפאת , אלא מטעם מצרים ; המשלחת תכלול שני פלשתינים 
שגורשו מהשטחים ושאינם קשורים בפעילות מזוינת , ולא הואשמו בפשעים אלימים 
נגד ישראל ; בנוסף להם ייכללו במשלחת שני תושבי מזרח - ירושלים המחזיקים 
ברכוש בשטחים . הסכמת אש"ף עוררה תקוות ששרי החוץ של מצרים , ישראל וארה"ב 
יוכלו לקיים מפגש , כדי להכין דו - שיח ישראלי - פלשתיני בקהיר . ואולם 
אתמול הכריז מנהיג החזית הדמוקראטית לשחרור פלשתין נאיף חוואתמה בתוניס כי 
אש"ף דוחה את הרעיון שמצרים , כמדינה המארחת , תודיע על הרכב המשלחות . 
" זהו תמרון חדש שנועד לקשור את ידי אש"ף , להחזיק את אש"ף מאחורי הקלעים , 
שכן ואשינגטון עומדת על כך שלאש"ף יהיה תפקיד בלתי - נראה " , אמר חוואתמה 
במסיבת - עיתונאים , והוסיף : " בפגישות שנערכו בימים האחרונים הכריזה 
הנהגת אש"ף כי לאש"ף לבדו הזכות המוחלטת להרכיב את המשלחת הפלשתינית ולהודיע 
על שמות חבריה " . חוואתמה גילה עוד כי הנהגת אש"ף מפעילה לחצים על מוסקווה , 
שתמנע את יציאת יהודי בריה"ם לישראל . בנושא זה הבטיח בסוף השבוע עוזר 
שר החוץ הסובייטי גנאדי טראסוב להנהגת אש"ף כי לא יהיו טיסות ישירות בין 
תל - אביב ומוסקווה בתקופה הקרובה . 
