רשות השידור ואיגוד הכדורסל חתמו בסוף השבוע בראשי תיבות על הסכם ל - 3 שנים 
בעקבותיו יחודשו מיידית שידורי הכדורסל בטלוויזיה ובקול ישראל . את המו"ם 
סיכמו בישיבה ממושכת בירושלים מנכ"ל רשות השידור אריה מקל , סמנכ"ל הכספים 
יוחנן צנגן , יו"ר איגוד הכדורסל יורם אוברקוביץ וחבר מליאת רשות השידור 
מני וייצמן . ההסכם נותן לרשות השידור אופציה ראשונית , אבל לא בלעדיות . 
רשות השידור תשלם תמורת השידורים השנה 531 אלף דולר ובכל שנה יגדל הסכום 
ב - 02 אחוז לערך . הסכום שיתקבל מהרשות יחולק שווה שווה בין הקבוצות , 
לאחר ניקוי של 5 אחוז אותו יקבל האיגוד . כן תשלם הרשות סכום של 005 , 
7 דולאר על כל שידור ישיר של משחק בליגה ובגביע אירופה לקבוצות , ובמישחקי 
חצי גמר וגמר גביע המדינה ומישחקים בין ארציים לאיגוד הכדורסל . בדבר הראשוניות 
הוסכם שמחלקת הספורט בטלויזיה תצטרך להודיע יום למחרת מחזור ליגה איזה שני 
מישחקים היא מתכוונת לשדר בשבוע הבא , וכך יוכלו גורמים אחרים לצלם מישחקים 
אחרים בהסכמת הקבוצות הנוגעות בדבר . בלעדיות רשות השידור תפקע אחרי 21 
שעות . אם רשת מסויימת תרצה לקנות את סרט המישחק אותו צילמה הטלויזיה הממלכתית , 
תבוא במו"ם עם רשות השידור לקנית הסרט וכשזה יקרה יקבל האיגוד 52 אחוז מהרווחים . 
מבחינת הרדיו לא תהיה עדיפות לשום רשת וכולם יוכלו לשדר כרצונם . בכך הובטח 
שגלי צה"ל ימשיכו לשדר כדורס , וגם תחנות רדיו אחרות יוכלו לשדר באופן חופשי . 
