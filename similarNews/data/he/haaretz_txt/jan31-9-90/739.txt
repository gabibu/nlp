נציגי הבנקים הישראלים החלו אתמול במגעים עם הגורמים בארה"ב , כדי למצוא 
הסדר לבעיית הנפקת איגרות החוב של כור בארה"ב . לקראת סוף השבוע יצאו לארצות 
הברית מנהל מחלקת האשראי בבנק הפועלים , יוסי דאובר , סמנכ"ל כור יהודה 
מילוא ונציג נוסף מאחד הבנקים . השלושה ינסו למצוא הסדר , שיאפשר את מיחזור 
איגרות החוב בכמחצית מערכן הנקוב . המגעים מתנהלים עם חתם חברת ההשקעות 
האמריקאית דרקסל ברנהם , ועם הנאמן של בנק סטייט סטריט אוף בוסטון . המגעים 
מתנהלים גם בנוגע לקידום ההסדר , שעל עקרונותיו הושגה ההסכמה בין הבנקים 
הישראלים לזרים , הנושים בכור . כמו כן דנים במחיר שיקבלו מחזיקי האג"ח , 
הערבויות שינתנו לאחר שיקבע הגורם שיצטרך לתת אותם . בעבר העבירה הנהלת 
כור הצעות לפתרון בעיית האגרות שהונפקו בארה"ב לגופים שונים המעורבים שם 
בהנפקה , אולם הצעתם נדחתה . כזכור הנפיקה כור איגרות חוב בארצות הברית 
בהיקף של 501 מיליון דולר , בריבית שנתית של % 21 . בעת ההנפקה , שימש 
כנאמן הבנק האמריקאי מנופקצר הנובר , שהינו אחד מנושי כור , ולכן העביר 
את הנאמנות לבנק בבוסטון . זאת על מנת לא ליצור ניגודי אינטרסים מעצם היותו 
נושה . בתנאי ההנפקה של האיגרות , נכלל סעיף לפיו הפרת היחס של 3 : 1 בין 
ההון להתחייבויות , יביאו לפירעון האג"ח . לכן נעשו מאמצים בכור למנוע 
את הפרת היחסים . במסגרת זו החליטו על הוצאת תדיראן מן המאזן והכללתה על 
בסיס שווייה המאזני . בחודש דצמבר 9891 היה על קונצרן כור להעביר למחזיקי 
האג"ח בארה"ב סכום של 2 . 6 מיליון דולר , כריבית חצי שנתית . הנהלת הקונצרן 
הגישה בקשה לרשויות האמריקאיות לעכב את התשלום ב03 יום , כפי שתנאי ההנפקה 
מתירים . הארכה הסתיימה בסוף ינואר ותשלומי הריבית החצי שנתית לא הועברו , 
בגל קשיי הנזילות אליהם נקלע הקונצרן , וחשש חברי הדירקטוריון כי העברת 
הכספים , תתפרש כהעדפת נושים . אתמול הועברה הסכמתם של הבנקים הישראלים , 
למעט בנק לאומי , לתנאי ההסדר המוצע לוועדת ההיגוי של הבנקים הזרים . 
בהודעה נמסר כי תנאי ההסדר לפתרון המשבר , יבואו בימים הקרובים לאישור הדירקטוריונים 
של הבנקים הישראלים . אתמול הביעו נציגי הבנקים הזרים את סיפוקם מקבלת ההסדר 
שהתגבש , בדיונים שנערכו בישראל בשבוע שעבר . בימים הקרובים יחלו מגעים 
בין הבנקים הישראלים להנהלת בנק לאומי כדי שזו תצטרף להסדר הכולל לקונצרן 
כור . עם זאת , ההסדר עדיין כפוף לתנאים שפורטו על - ידי הבנקים הישראלים , 
ואלה כוללים את הסדרת בעיית איגרות החוב . 
