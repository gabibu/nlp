קציני צה"ל בחופשת פרישה בשכר , עבדו וקיבלו תמורה כספית גם מהתעשייה האווירית 
או מהתעשייה הצבאית , בניגוד לפקודות הצבא . ועדה שמינה צה"ל לבדיקת הנושא 
הגישה את המלצותיה לפני למעלה משנה , אך עד היום לא ננקטו פעולות כלשהן . 
כך עולה מדו"ח מבקרת המדינה על העסקת אנשי צבא בתקופת חופשת הפרישה מצה"ל , 
שנדון אתמול בוועדה לביקורת המדינה . דו"ח המבקרת מגלה כי מבדיקת תיקיהם 
של 05 קצינים בדרגת רב - סרן ומעלה , שנקלטו במפעלי התעשייה האווירית והתעשייה 
הצבאית , עולה כי 02 מבין הקצינים הללו קיבלו תמורה כספית בעבור עבודה בעת 
חופשת השחרור , בניגוד לפקודות הצבא . בחלק מהמקרים נעקפו הפקודות על - 
ידי הענקת ימי חופשה צבורים או הפרשות לקרנות , שאיש הקבע אמור לפדות לאחר 
שחרורו מצה"ל . לדעת הביקורת יש בהסדרים אלה , שנועדו ליצור מראית עין של 
קיום פקודות הצבא , משום הערמה לצורך השגת מטרה שהפקודות ביקשו למנוע . 
כפל השכר גובל בעבירה של קבלת דבר במרמה . יו"ר הוועדה , ח"ך דוד ליבאי 
( מערך ) , אמר כי חלף מספיק זמן שבו אפשר היה לתקן את הליקויים שעליהם 
הצביעה הביקורת , וכי על צה"ל להחליט מיד אם לשנות את פקודות הצבא , באופן 
שימסד את ההיתרים לאיש צבא בתקופת שחרור לעבוד ולקבל תמורה במקום עבודה אחר . 
כל עוד לא שונו הפקודות , או החקיקה בנדון אמר ליבאי על צה"ל לדרוש בתוקף 
את קיום הפקודות ואף לפעול למיצוי הדין עם מי שיעבור עליהן . ליבאי הוסיף 
כי נוכח מצב המשק וממדי האבטלה , יש לקחת בחשבון את מכלול ההטבות שלהן זכאי 
איש קבע הפורש מצה"ל , ולהימנע מהענקת תנאים העלולים ליצור בציבור תחושה 
של אי צדק חברתי . ח"ך אברהם בורג ( מערך ) , אמר כי מצפונו הציבורי אינו 
נוקפו למחשבה , שאדם אשר הקדיש ממיטב משנותיו בצבא הקבע , וניצב בפני מציאות 
לא קלה של התחלת חיים חדשים , יקבל בתקופה קצרה שתי משכורות . לדעתו אפשר 
לפתור את הבעיה הניהולית על - ידי תיקון מתאים בפקודת הצבא . ח"ך ראובן ריבלין 
( ליכוד ) חלק על מסקנת הביקורת , ואמר שעבודת פורשי צה"ל בעת חופשת השחרור 
אינה הערמה או מרמה . המדובר בנורמה שנקבעה ויש לה הצדקה . הוועדה דרשה 
שצה"ל ידווח לה ולמבקרת המדינה בתוך חודשיים על הדרך שבה החליט לפעול בעניין . 
