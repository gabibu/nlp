סרי נוסייבה היה מעורב אישית בניסוחם של כרוזי " המפקדה המאוחדת של ההתקוממות " , 
באמצעות אנשי קשר , נטען אתמול בבית המשפט הצבאי בלוד . עיזאת רזאווי , 
בן 93 , מבית חנינא בירושלים אחד הנאשמים העומדים לדין כפעילי האינתיפאדה 
בגדה , העיד אתמול בבית המשפט כי נוסייבה העביר לו אישית הוראות לגבי הנושאים 
הפוליטיים שייכללו בכרוזים מספר 2343 של " המפקדה " . רזאווי , שלטענת 
שלטונות הביטחון היה אחראי מטעם הפתח על ניסוח החלק הפוליטי בכרוזים , טען 
בבית המשפט כי שאף לכלול בהם דברי שלום וקריאה להקמת שתי מדינות לשני העמים , 
זו לצד זו . התובע הצבאי במשפט , סרן רון שפירא , שאל את רזאווי איך הדבר 
מתיישב עם הקריאה המפורשת ליידוי בקבוקי תבערה , הכלולה באותם כרוזים שבניסוחם 
היה מעורב . רזאווי הסביר כי המגמה המתונה נבלמה , אחרי שקיצונים פלשתינאים 
תקפו את סרי נוסייבה ושברו את ידו ( בתקרית באוניברסיטת ביר - זית ) . 
" אז הבנו שאין אפשרות לרכך את הניסוחים " , הסביר הנאשם לתובע . התובע 
שפירא אמר לבית המשפט , שעצם העובדה שרזאווי נתן את ידו לניסוחים האלימים 
עשתה אותו שותף ישיר לתוכנם . המשפט בו נאמרו דברים אלה הוא השני המתקיים 
בימים אלה ועוסק בראשי אש"ף בשטחים . במשפט השני המתנהל בבית המשפט הצבאי 
בלוד הושמעו עדויות הקושרות גם את פייסל אל - חוסייני להנהגת האינתיפאדה . 
