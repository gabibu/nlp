( ע ) . קופת חולים הכללית חויבה בתשלום 901 אלף ש"ח לפקידת בנק , שעברה 
ניתוח להוצאת גידול בצווארה . שופט בית משפט המחוזי בחיפה , ד"ר דן ביין , 
נתן שלשום תוקף של פסק דין להסכם פשרה שהושג בתביעתה של פקידת הבנק בת ה03 , 
שנותחה בתחילת דצמבר 4891 בבית החולים ע"ש קפלן ברחובות , לכריתת גידול 
שפיר בצווארה . התובעת טענה , שכתוצאה מהניתוח לקתה באירוע מוחי וייחסה 
רשלנות רפואית לצוות הרופאים שטיפל בה , וכן אחריות לקופת חולים שהרופאים 
פעלו בשירותה . לדבריה , היא לא הועברה מיד לאחר הניתוח למחלקה לטיפול 
נמרץ , ורק לאחר שעות משלקתה בהכרה מעורפלת ובשיתוק חלקי , הוחשה לטיפול 
נמרץ . כתוצאה מהאירוע לקתה בשיתוק מיתרי הקול , שלוו בהפרעה קשה בדיבור . 
היא עברה ניתוח שיקומי כעבור כ3 חודשים , ושיקום בבית לווינשטיין ובמרפאה 
לנפגעי ראש . התובעת טוענת עוד , כי כתוצאה מן הליקוי הועברה מתפקידה לתפקיד 
זוטר בבנק . בכתב ההגנה , שהוגש לבית המשפט , הכחישה קופת חולים את כל 
הטענות הנוגעות לרשלנות הרפואית וטענה , כי התובעת סבלה מגידול במפלס התחתון 
של בסיס הגולגולת , שהיה ממוקם במוצא העצבים בבסיס הצוואר . הגידול היה 
שזור בעצבים והצוות הרפואי פעל בנאמנות רפואית על מנת לטפל בתובעת . 
