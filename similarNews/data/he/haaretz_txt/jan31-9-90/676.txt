ח"ך דן תיכון קרא לשר התיירות , גדעון פת , " להפסיק להילחם במצרים " , 
כהגדרתו , בנושא התחרות של טאבה באילת . " הם לא יריב . פיתוח התיירות 
בסיני נמצא בשלבים ראשונים . פה ושם מקימים כמה בתי מלון " , אמר ח"ך תיכון 
בתום ארבעה ימי ביקור באילת ובסיני בסוף השבוע . לדברי תיכון במקום שגורמי 
התיירות באילת יחשבו כיצד לחיות עם התיירות מעבר לגדר בטאבה , התפתחו אצלם 
רגשי אשם . " במקום לשאול איך עובדים יחד , התפתחו רגשי אשמה : המצרים 
לא רוצים . הם לא מעוניינים . התיירות המצרית תישען תמיד על אילת . אין 
כל סיכוי שמצרים תתחרה בישראל " , המשיך ואמר ח"ך תיכון . הבעיה החריפה יותר 
לדעתו , היא תחושת הניכור והקיטוב השוררת בין תושבי אילת עילית , כהגדרתו , 
לאילת תחתית אזור בתי המלון . " כאשר אתה מבקר אצל התושבים למעלה באילת , 
אתה שומע טענות של חוסר קשר עם אזור בתי המלון וטרוניות בנוסח : " מה 
יוצא לנו מהתיירות בעיר ? שר התיירות , גדעון פת , אמר אמש בתגובה על דבריו 
של ח"ך דן תיכון , כי " אמנם תיכון מסר לי את התרשמויותיו מביקורו בסיני , 
אך אינני נלחם בתיירות למצרים . יש לי קשר שוטף עם שר התיירות של מצרים , 
פואד סולטן , ואני מאמין בשיתוף פעולה לקידום התיירות האזורית , אך אני 
שר התיירות של מדינת ישראל " . 
