תושב בית - סאחור , ויליאם אבראהים חנונה , בן 04 , נפצע קשה בבטנו מיריות 
חיילים מסרו מקורות פלשתיניים . אחרי התקרית הועבר לבית החולים אל - מקאסד 
במזרח ירושלים . מקור צבאי מסר כי סיור רגלי של חיילים שנע שלשום בערב סמוך 
לכניסה הדרומית של העיירה הבחין במכונית של תושב ערבי , שאחד מפנסיה כבוי . 
המכונית נעה במהירות לעבר החיילים . אלה הורו לה לעצור , טען המקור הצבאי , 
ומשלא עצרה חששו כי הנהג עלול לנסות ולפגוע בהם . הם ירו ירייה באוויר , 
ואח"ך שתי יריות על המכונית , כדי לעצור אותה . הנהג נפגע , טופל ע"י 
חובש , והועבר לבית - חולים . מקורות פלשתיניים מסרו כי בגנין נפצעו שני 
תושבים מפגיעת כדורי גומי , בתקריות עם הצבא : עמאר כמאל , בן 81 , ופיראס 
א - דיאב , בן 61 . שלשום נפצעו בקבטיה שבאזור גנין ארבעה תושבים מקומיים , 
מסרו המקורות . מקורות צבאיים אישרו כי שני תושבים מגנין , שיידו אבנים , 
נפצעו מכדורי גומי בתקריות שהיו בעיר . הם מסרו על פצוע אחד בלבד מקבטיה . 
מקורות פלשתיניים דיווחו כי אתמול היו תקריות אלימות בכפרים גבע , יעבד , 
סנגל , עין - סיניא ודיר - אבזיע . בדיר - אבזיע נזרקו שני בקבוקי תבערה 
על סיור של צה"ל , אך לא היו נפגעים ולא נגרם נזק . צה"ל הטיל עוצר על 
הכפר בעקבות התקרית . בשכם הושלכו אתמול שני בקבוקי תבערה האחד על סיור 
צבאי , והשני על מכונית ישראלית . גם בתקריות אלה לא היו נפגעים . בכפר 
אל - חאדר ליד בית לחם סגרו כוחות הביטחון שני בתי ספר , ובגנין נסגר בית 
ספר נוסף , שתלמידיו השתתפו ביידוי אבנים . קפידבינברצועת עזה נפצעו חמישה 
תושבים בהתנגשויות עם כוחות צה"ל . מקורות פלשתינאים מסרו כי הארועים היו 
במחנות הפליטים בעיר עזה ובדרום הרצועה , בחאן יונס וברפיח . משטרת נפת 
עזה חוקרת את נסיבות הירצחו של חבר מועצת מחנה הפליטים אל - מועזי שברצועת 
עזה , מחמוד עבד אל - אמין אבו רזאל . אבו רזאל , בן 55 , נרצח אתמול 
בבוקר ביריה בראשו . חקירה ראשונית העלתה כי ירד אל חנותו , הנמצאת מתחת 
לביתו , וכאשר ניסה לפתוח אותה , נורה בראשו . בנו שמע את היריה , וראה 
את אביו מתבוסס בדמו , עם כדור בראשו . משטרת נפת עזה העבירה את גופתו של 
הנרצח למכון הפתולוגי באבו כביר . מקורות פלשתיניים מסרו הרצח בוצע על רקע 
חשד לשיתוף פעולה . נציג דובר צה"ל בפיקוד הדרום דיווח על הפרות סדר מקומיות 
ברצועה , ועל ארבעה פצועים . 
