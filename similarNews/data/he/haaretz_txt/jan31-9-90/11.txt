משרד הבריאות וקופת - חולים הכללית פנו לממונה לשעבר על תקציבים באוצר , 
יעקב גדיש , בבקשה לבדוק אפשרות תקצוב בתי - חולים לפי תפוקות . הבדיקה 
תיעשה בשני בתי חולים , " קפלן " ברחובות שבבעלות קופת - חולים כללית , 
ו"אסף הרופא " בצריפין . ההחלטה למנות בודק באה לנוכח חילוקי דעות שנתגלעו 
בין הנהלת קופת - חולים כללית ומשרד הבריאות , בעניין יעילותה של שיטת ההתחשבנות 
הנוכחית בין הקופה למשרד הבריאות , המחושבת לפי ימי אשפוז של מבוטחי הקופה 
בבתי - החולים הממשלתיים . הנהלת קופת - חולים דורשת להנהיג שיטת קפיטציה , 
ולשלם לפי מספר מבוטחיה באזור בית - החולים הממשלתי . משרד הבריאות , 
לעומת זאת , מעוניין להמשיך את ההסדר הגלובלי , לפיו תרכוש קופת - חולים 
41 . 1 מיליון ימי אשפוז בבתי - החולים הממשלתיים . במקביל לבדיקה שעורך 
יעקב גדיש , החלה הנהלת קופת - חולים לערוך ביקורת על ניצול ימי אשפוז של 
מבוטחי הקופה בבתי - החולים הממשלתיים . הקופה מעוניינת להוכיח שיש ניצול 
יתר של ימי אשפוז , שמטרתה להגדיל את הכנסות בתי - החולים הממשלתיים . בבדיקה 
ראשונית שקיימו אנשי הקופה נתגלה , כי בית חולים באזור המרכז גבה על ביקור 
בן חמש שעות במרפאת - חוץ 05 ימי אשפוז . בבית - חולים אחר באזור , נתקל 
הצוות באי - שיתוף פעולה מצד הנהלת המוסד . לנוכח מקרה זה , מאיימים נציגי 
קופת - חולים , כי אם בתי - החולים הממשלתיים לא ישתפו פעולה לצרכי בקרה 
תפסיק קופת - חולים לשלוח מבוטחים לאותם בתי - חולים . 
