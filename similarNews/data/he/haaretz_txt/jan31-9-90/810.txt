הסוכנות היהודית החליטה לצאת למאבק חריף נגד כוונת ארגון הסעד היהודי " הייאס " 
לפתוח משרד במוסקווה , כדי לטפל ביהודים המבקשים להגר לארה"ב . נודע כי 
ראשי הסוכנות חוששים שפתיחת משרד כזה עלולה לפגוע במרוצת הזמן בממדי העלייה 
של יהודי בריה"ם . זאת , מפני שהיהודים הרוצים לברוח מבריה"ם , אולם אינם 
רוצים לעלות לישראל ( והבאים עתה ארצה , משום שאין להם שום מוצא אחר ) 
, ינסו להיעזר בארגון הסעד היהודי , שפעל עד לאחרונה במתן סיוע לנושרים 
מקרב יוצאי בריה"ם בווינה וברומא . ראש מחלקת העלייה בסוכנות אורי גורדון 
אמר אתמול כי מתנהלים מגעים עם גורמים ממשלתיים בכירים , ועם ראשי הקהילות 
היהודיות בארה"ב , כדי למנוע את פתיחת הנציגות של " הייאס " בבריה"ם . 
נודע שמשרד החוץ האמריקאי תומך בפתיחת נציגות של " הייאס " בבריה"ם , 
על מנת שיסייעו לקונסוליה האמריקאית בטיפול בבקשות המהגרים היהודים . מנכ"ל 
הסוכנות משה נתיב אמר אתמול כי " אין לנו ספק שפתיחת משרד של הייאס בבריה"ם 
תגרום נזק לעלייה , ולכן יש לעשות כל מאמץ כדי למנוע זאת " . 
