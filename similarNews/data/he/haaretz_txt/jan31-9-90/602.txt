המערכת המטפלת במפגרים עומדת לקרוס , והנטל הכלכלי העצום יורגש בשנת אלפיים 
הזהיר יו"ר אקי"ם ( האגודה לקימום מפגרים ) , אהרון רוזן , לקראת מבצע 
גג לילד המפגר 0991 שייערך מחר . לדבריו , כדי למנוע את התמוטטות המערכת , 
יש להקציב השנה 03 מיליון שקלים , ובכך לחסל את תור הממתינים לקליטה בפנימיות 
השונות ובקהילה . אם לא יועברו כספים אלה , יעלה הטיפול במפגרים למדינה 
מאות מיליוני שקלים בתוך מספר שנים . הוא ציין , כי תחזית זו מתבססת על 
כך שדחיית טיפול ושירותים למפגרים , מקפיאה את רמת המטופלים וגורמת לנזק 
כמעט בלתי הפיך . מנכ"ל אקי"ם , יאיר גלבוע , מסר שבחודשים האחרונים , 
עקב סכסוך בין משרד העבודה והרווחה לבין משרד האוצר , לא מעביר האוצר את 
הכספים המיועדים להחזקת מפגרים במועד ובשיעור הנכונים . לדבריו , מאבקי 
הכוח האלה על גבה של אוכלוסיית המפגרים מונעים , בין השאר , בניית תוכניות 
אינדיווידואליות , טיפולים פאר - רפואיים ותוכניות שיקומיות אחרות . הוא 
ציין , כי הממשלה מוסיפה חטא נוסף , והוא שבמסגרת צמצומי התקציב יידחה 
מימוש חוק חינוך מיוחד לגילאי 3 - 5 ו61 - 12 , אשר נכנס לתוקפו לאחר שנות 
המתנה רבות . דחיית החוק פירושה בלימת ההתפתחות אצל חלק מהמפגרים , ואצל 
האחרים בלימת היכולת להיקלט בקהילה , הזהיר גלבוע . משרד העבודה והרווחה 
אישר , כי היום ממתינים 048 מפגרים לסידור בפנימיות ו449 ממתינים לשירותים 
קהילתיים , ביניהם מעונות יום אימוניים , מעונות יום טיפוליים ומרכז עיסוק 
שיקומי . בניגוד לדברי אקי"ם , מעריכים במשרד העבודה והרווחה , כי על מנת 
לפתור את המצוקה המיידית של הממתינים למסגרות היומיות , די ב2 מיליון שקלים 
לשנה הקרובה . כדי לקלוט עוד 053 מפגרים למסגרות המוסדיות שלגביהן יש אפשרות 
קליטה מיידית , היה די ב5 . 5 מיליון שקל . עוד הם סבורים , כי לצורך 
פתרונות ארוכי טווח שיענו על מצוקת הממתינים לסידור מוסדי , יש צורך ב51 
מיליון שקל . עוד נמסר , כי יש הממתינים כבר חמש שנים לסידור פנימייתי . 
המשנה למנכ"ל משרד העבודה והרווחה , ד"ר יצחק קנדל מסר , כי בשל המצוקה 
התקציבית מפגר המשרד בהעברות כספים למוסדות ולפנימיות עבור 000 , 3 מפגרים , 
ובחודשים האחרונים הועברו רק % 57 מדמי האחזקה . החודש יועברו רק % 03 - 
% 04 מהתשלומים . 
