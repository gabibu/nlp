מנכ"ל רשות השידור , אריה מקל , בודק את האפשרות לעתור לבג"ץ נגד המדינה 
על החלטת הממשלה להפקיע מידי הרשות 57 מיליון ש"ח . לדברי מקל , קיבל ייעוץ 
משפטי התומך בעמדה , שלאגרה יש מטרה ספציפית לפתח את השידורים . הפקעת 
הכספים הופכת אותם למס רגרסיווי . מקל אמר , כי העלה את הבעייה גם לפני 
פרקליטת המדינה , דורית בייניש והבהיר כי אם לא תיענה תביעת הרשות להשאיר 
ברשותה את הכספים מקרן הפיתוח שכספיה הופרשו כחוק במישור הציבורי , ישקול 
לפנות לבג"ץ . כמו כן הוקם צוות של חברי מליאת רשות השידור . הצוות יפעל 
בקרב חברי כנסת ושרים , כדי להביא לקבלת ערוץ שידור שני לרשות . בראשו 
עומד שר החינוך לשעבר , אהרן ידלין , ולידו ד"ר דינה גורן , רחל קרמרמן 
ואחרים . קפידבינשלמה ניצן ישוב החודש לפינתו בתוכנית " סיבה למסיבה " . 
עם כניסתו לתפקיד , המליץ מנהל הטלוויזיה בפועל , נסים משעל , לפני מנכ"ל 
רשות השידור להחזיר את ניצן ואת פינתו הסאטירית , שיצאה לחופשה בקיץ שלפני 
הבחירות ומאז לא שבה . ברדיו , שלום קיטל יערוך ויגיש בקרוב מישדר בוקר 
חדש בשם " בוקר חדש " , שיהיה שילוב בין יומן " הבוקר הזה " והתוכנית 
שעשה בעבר עם גבי גזית " עושים עניין " . התוכנית תשודר בין השעות 7 ל9 
בבוקר ותעבור מן הכבד אל הקל , מן החדשות אל מגזין עם פינות וראיונות . 
