( ע ) . בית המשפט המחוזי בתל אביב קבע אתמול בהחלטה עקרונית , כי קבלת 
טענה מקדמית אינה יכולה לשמש בסיס לזיכוי . שופטי ערכאת הערעור , החליטו 
לבטל את החלטת שופט השלום , דן ארבל , לזכות שני נאשמים בעבירה של החזקת 
יהלומים ללא היתר . זאת , בנימוק שהזיכוי היה מוטעה , מאחר והשופט קיבל 
את טענתם המקדמית של הנאשמים , לפיה צו הפיקוח על היהלומים לוקה בחוסר סבירות 
והחליט לזכותם על סמך כך . הנאשמים , מאיר מועלם מחולון וראובן זלוף מתל 
אביב , הואשמו בהחזקת יהלומים לא משובצים , בכמות מסחרית , אשר שוויים 
000 . 002 דולר . המדינה ערערה על זיכויים , בנימוק שבית המשפט לא היה מוסמך 
לזכותם בשלב של טענות מקדמיות , גם אם קיבל את טענתם המקדמית . במקרה שכזה , 
נטען בערעור , על השופט היה לבטל את כתב האישום , או למחוק אותו . פרקליטם 
של מועלם וזלוף טען , כי צו הפיקוח על יהלומים אינו סביר , כפי שקבע זאת 
השופט ארבל . זאת , מאחר ויהיה זה אבסורדי להאשים כל אדם המחזיק בטבעת 
משובצת יהלומים או ביהלום מלוטש . שופטי ערכאת הערעור דחו טענה זו וקבעו 
כי יהלומים על - פי ההגדרה , אינם יהלומי תעשייה , גלם , נוי , יהלומים 
משובצים , או מלוטשים , שלגביהם ניתן לבקש ולקבל היתר . " כל עוד לא 
הוכח לפני בית המשפט , כי היהלומים בהם החזיקו זלוף ומועלם , היו מאותו 
סוג שלגביהם לא היתה קיימת חובה לקבל רישיון לצורך החזקתם , חל עליהם צו 
הפיקוח על יהלומים ולא ניתן לקבוע , כי צו זה לוקה בחוסר סבירות " , קבעו 
השופטים והחליטו לקבל את ערעור המדינה . הדיון בתיק הוחזר לבית משפט השלום 
בתל אביב . 
