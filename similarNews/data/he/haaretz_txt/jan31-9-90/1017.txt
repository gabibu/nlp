גרי דינסטביר הוא שהחל בכל העניין . במסיבת העיתונאים הראשונה שלו ב41 בדצמבר 
9891 העביר שר החוץ הצכוסלובקי החדש חלחלה במזרח - אירופה בדרישה נועזת להוציא 
עד תום השנה את 57 אלף החיילים הסובייטים המוצבים על אדמת צכוסלובקיה . 
דינסטביר לא הוכה בברק וגם לא על - ידי הק - ג - ב , ובתוך שבוע שוחחו בשלווה 
נציגים רוסים וצכוסלובקים על נסיגה סובייטית . דבר זה הפיח עוז בהונגריה 
ובפולין להעלות את הדרישות שלהן . אם ייענו , תצטמצם בשיעור ניכר נוכחות 
הכוחות הסובייטיים במרכז אירופה . בשבוע שעבר הציע גורג בוש תוכנית לצמצום 
תקציב הביטחון האמריקאי , שבו בזמן תספק למנהיג ברית - המועצות מיכאיל גורבצוב 
עלה תאנה להוצאת כוחותיו . בנאומו על מצב האומה הציע בוש לצמצם את הכוחות 
הסובייטיים והאמריקאיים במרכז אירופה ללא יותר מ591 אלף איש בכל צד . זו 
עמדת המקסימום שלו , הדגיש הנשיא : " נוכחות צבאית אמריקאית באירופה חיונית " . 
אך בהודיעו על תוכניתו שיחרר בוש כוחות פוליטיים העשויים להותיר את ארצות - 
הברית עם כוחות קטנים בהרבה באירופה בתוך שנים אחדות . מטרת ההצעה היא 
כפולה : להשתמש בעמדה הסובייטית הנחלשת כדי להצדיק הוצאות צבאיות נמוכות 
יותר ולספק לגורבצוב ויתור אמריקאי מוחשי , בעוד הוא מתמודד עם מבקריו במליאת 
הוועד המרכזי של המפלגה . אבל להצעה היתה השפעה לא צפויה בוואשינגטון 
היא פתחה דיון חדש בקונגרס על התפקיד הצבאי האמריקאי באירופה . בעדותו בפני 
ועדת הכוחות המזוינים של הסנאט קרא גיימס שלזינגר , שהיה שר ההגנה הניצי 
בממשל פורד , לחיסול כמעט מלא של הכוחות האמריקאיים באירופה , נוכח הפחתת 
האיום הצבאי של ברית וארשה , כך שיישארו שם רק כ000 , 05 איש . בעבר הציע 
בוש להקטין את מספר חיילי צבא היבשה האמריקאי באירופה ב000 , 03 , מ000 , 
503 ל000 , 572 , בד בבד עם הצמצום סובייטי , שמשמעותו היתה קיצוץ שלושה 
מיליארדי דולר לשנה מההוצאות הצבאיות . התוכנית מהשבוע שעבר , המדברת על 
השארת 03 אלף חיילים נוספים בבריטניה , באיטליה , ביוון ובטורקיה , היתה 
יכולה להעלות את החסכונות ל8 מיליארדי דולר , בתנאי שהחיילים החוזרים ישוחררו 
מהצבא ובסיסיהם ייסגרו . חסכונות אלה תרמו רבות לפיוס חברים רבים בבית הנבחרים , 
הזועמים על פרטי התקציב בסך 9 . 603 מיליארד דולר שהגיש שר ההגנה דיק צייני 
בשבוע שעבר לשנת הכספים 1991 . כדי להשיג קיצוץ הוצאות בסך % 6 . 2 , נשען 
צייני במידה רבה על סגירת בסיסים וצמצום בהיקף הבנייה והרכש , ופירוש הדבר 
הוא אובדן מקומות עבודה אזרחיים וחוזים מקומיים . זהו הנתח העסיסי שהמחוקקים 
קיוו שיוכלו לשלוף בסיבוב הבחירות הבא . חברת בית הנבחרים , פטרישה שרדר , 
שבמועד מוקדם יותר קראה לעמיתיה לצמצם את תקציב 1991 של צייני ביותר מ%01 , 
גינתה קיצוצים אלה כ"רשימת חיסול מפלגתית ובלתי - מאוזנת " , מכיוון ש92 
מ53 הבסיסים המיועדים לסגירה בתחומי ארצות - הברית מצויים באזורים שנציגיהם 
בקונגרס הם דמוקרטים ( הדמוקרטים מחזיקים בקצת יותר משני - שלישים ממושבי 
הקונגרס ) . יידרש עוד גיזום , כואב יותר : צייני התחייב להפחית בארבע 
השנים הבאות את הוצאות הביטחון ב361 מיליארד דולר . אם כך , למה לא להקל 
במידה כלשהי את הכאב באמצעות קיצוצים נוספים באירופה ? פקידי ממשל משיבים , 
כי הכוחות שם דרושים כדי להבטיח המשך התפקיד הפוליטי של ארה"ב באירופה , 
וכדי לסייע בבלימת אי היציבות הפוליטית שתיגרם מהתסיסה במזרח - אירופה ובגרמניה 
המאוחדת . ההצעה האחרונה של בוש היא פוליטית לא פחות מאשר צבאית , אמר פקיד 
בכיר . " היא אינה עוד . . . מיועדת להגיב על איום סובייטי ספציפי . 
אנו חושבים שאמריקאים רוצים נוכחות צבאית אמריקאית באירופה . זו מיועדת 
כנגד היתרון הגיאוגרפי הנעוץ במיקומה של ברית - המועצות ביחס לאירופה " . 
הפקיד גם הדגיש שהכוחות האמריקאיים יישארו אפילו יוציאו הסובייטים את כל 
כוחותיהם ממזרח - אירופה . " איננו נמצאים במערב - אירופה ככוח כיבוש " , 
הדגיש . " אנחנו נמצאים שם על - פי בקשת בעלות - בריתנו . אין שום סימטריה 
בין הכוחות האמריקאיים במערב - אירופה לבין הכוחות הסובייטיים במזרח - אירופה " . 
הממשל גם יכול להצביע על הכרזות של בעלות - ברית אירופיות , הסבורות כי 
המשך נוכחות האמריקאים חיוני לשמירה על ברית מאוחדת . " הצעת בוש " , אמר 
שר ההגנה המערב - גרמני גרהארד שטולטנברג , היתה " שילוב מאוזן של מדיניות 
פירוק נשק והכרה חד - משמעית בנכונות ההגנה של המערב ובסולידריות של הברית " . 
אולם באורח פרטי ציפו אירופים רבים להמשך הצטמקות של הנוכחות האמריקאית . 
" אנו זוכרים שלפני זמן לא רב היתה ואשינגטון משוכנעת כי הנוכחות האמריקאית 
המינימלית היתה חייבת לכלול 572 אלף איש " , אמר עוזר של שר החוץ המערב - 
גרמני האנס - דיטריך גנשר . " אני משוכנע שלא יעבור זמן רב וגם הסף של 
591 אלף חיילים יירד " . לדברי אנשים בתוך הממשל , " תפר " היועץ לביטחון 
לאומי , ברנט סקוקרופט , את הקיצוצים במטרה לסייע לגורבצוב להוציא את כוחותיו 
מצכוסלובקיה ומהונגריה . על - פי התוכנית תוציא ואשינגטון את הגיס האמריקאי 
השביעי המוצב לאורך מסדרון הוף המשיק לצכוסלובקיה בדרום מזרח הרפובליקה הפדרלית 
הגרמנית ( הגיס החמישי , המונה 000 , 26 איש , ימשיך לשמור על פרצת פולדה , 
נתיב הפלישה המסורתי צפונה ) . למעשה , פקידים אמריקאיים יצאו מתוך הנחה 
שגורבצוב כבר מוכן לצאת מצכסולובקיה . הוצאת כוחות אמריקאיים באזור תקל 
את הוצאת הצבא הסובייטי מאירופה , בלי לזעזע את הפיקוד הבכיר הסובייטי . 
גורבצוב " זקוק למסגרת שתראה כי צמצומים שנאלץ לבצע לא היו חד - צדדיים " , 
אמר מעצב - מדיניות אמריקאי . " זו דרך לגורבצוב להראות למבקריו , שככל 
שהדברים נוגעים לביטחונה של בריה"ם , הוא שולט בסערה שמדיניותו שיחררה במזרח - 
אירופה " . ומה על שאר מדינות מזרח - אירופה ? בפולין דרש ואלנסה את הוצאת 
הכוחות הסובייטיים , אבל מומחים מאמינים שהפולנים ירצו בנוכחות סובייטית , 
ול כדי להישמר מפני האיום של גרמניה מאוחדת מחדש . בעיית מזרח - גרמניה 
קשה בהרבה וקשורה באורח שאין להפרידו למתכונת ולקצב של האיחוד מחדש . אולם 
בינתיים מדגישים הסובייטים שהחלטתו החד - צדדית של גורבצוב בדצמבר 8891 להתחיל 
להוציא 000 , 5 טנקים ממזרח - אירופה , הותירה את צבאם לא כשיר לצאת למתקפת - 
פתע על מערב - גרמניה . מומחה סובייטי בכיר דוחה את הטיעון האמריקאי כי דרושים 
לפחות 591 אלף חיילים כדי לשמור על הצבא האמריקאי ככוח לחימה " מגובש " 
באירופה . " האמריקאים חייבים להחליט את מי הם רוצים לבלום באירופה " , 
אומר המומחה , " את ברית - המועצות או את גרמניה המאוחדת " . ברגע שתתקבל 
החלטה , הוסיף , אפשר יהיה לארגן ולבנות כוחות בהתאם . בתחילה התנגדו כמה 
פקידי ממשל , לרבות שר החוץ גיימס בייקר , להצעת קיצוץ הכוחות האחרונה 
בנימוק שיוזמה פתאומית עלולה לשבש את המשא ומתן בווינה על השארת 000 , 572 
החיילים , שהממשל מקווה כי יושלם בסתיו . אבל למעשה , אמר פקיד , עם יעד 
של 000 , 572 חיילים " נשקפה לנו סכנה שיאשימו אותנו בתמיכה ( מלאכותית ) 
בשיעורי הכוחות הסובייטיים " . לממשל יש שיקול נוסף : בחודש שעבר נפגש 
הגנרל קולין פאוול , יו"ר ראשי המטות המשולבים , לארוחת ערב פרטית בווינה 
עם מקבילו הסובייטי , הגנרל מיכאיל מויסייאב , שרמז כי מוסקווה מוכנה להעלות 
תוכנית על הגבלת הכוחות ל000 , 051 עד 000 , 061 בכל צד . הממשל מצא כאן 
את שעת הכושר שלו , ומיהר להשלים את הצעתו הוא , שלא בדרך אגב העניקה 
לגורבצוב את הוויתור האמריקאי הבולט שנזקק לו מבית . אם הממשל גם מצא כאן 
סיכוי לנצל את בעיותיו של גורבצוב כדי להגניב קיצוץ בהוצאות ביטחון מתחת 
לאפו של האגף הימני - הקיצוני במפלגה הרפובליקאית , אזי השיג יותר מכפי 
ששיער . לפני שבועיים אמר צייני כי הדיון הקרוב על התקציב יעסוק בעיקר בחיסכון 
במעות קטנות . אבל כאשר החלו לדלוף פרטים על הצעת בוש בשעות שלפני נאומו 
לאומה , הודה צייני : " אני חושב שיהיה לנו דיון נרחב יותר על אירופה 
מכפי שציפיתי " . עד סוף השבוע שעבר עדיין הובעה תמיכה מועטה בהוצאת הכוחות 
מאירופה , אבל אין כמעט ספק שיגדל הלחץ למען קיצוצי כוחות משמעותיים יותר . 
איזה חבר קונגרס יתנגד להקריב יחידה במערב - גרמניה כדי להציל בסיס מבית ? 
גרי דינסטביר אולי ישיג יותר מאשר את סילוק הסובייטים מצכוסלובקיה . אפשר 
שיוציא מאירופה גם חלק גדול מהצבא האמריקאי . 
