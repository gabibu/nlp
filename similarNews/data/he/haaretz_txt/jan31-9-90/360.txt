וואשינגטון ( ע"ר ) . הצעתו של הנשיא בוש לקצץ בצבאות ארה"ב ובריה"ם במרכז 
אירופה ל000 , 591 מכל צד , זכתה בתגובות חיוביות , הן מצד בעלות - בריתה 
של ארה"ב בנאט"ו והן מן הסובייטים . המזכיר הכללי של נאט"ו , מאנפרד ורנר , 
אמר אתמול כי להצעתו של הנשיא יש תמיכה רחבה בברית המערבית . דובר משרד 
החוץ הסובייטי , גנאדי גראסימוב , אמר כי התגובה הסובייטית הראשונית היא 
בהחלט חיובית . " אנו חותרים לכך , שצבאות זרים יסולקו מאדמות זרות , 
כך שהצעת הנשיא היא צעד בכיוון הנכון " , הוא אמר בראיון לרשת טלוויזיה 
בריטית . דובר משרד החוץ הבריטי אמר לאחר זאת , כי הנשיא בוש הבטיח לראש 
הממשלה מרגרט תאצר , שאין בדעת הנשיא לבצע קיצוצים נוספים לאחר הקיצוץ הזה . 
מנילה ( ע"ר ) . שגריר ברית המועצות בפיליפינים , אולג סוקולוב , קרא 
להפחית את רמת הכוחות הימיים של המעצמות , בעיקר באסיה ובאוקיינוס השקט . 
הוא אמר זאת בהקשר של השיחות על עתיד הבסיסים האמריקאים בפיליפינים הצפויות 
במארס או אפריל וביקורו של שר ההגנה האמריקאי באזור בזמן הקרוב . בריה"ם 
ערכה קיצוצים נרחבים בכוחות הצי שלה באוקיינוס השקט , וצמצמה ב57 את מספר 
האוניות והצוללות בין השנים 4891 - 9891 . כמו כן החלה לצמצם את נוכחותה 
במפרץ קאם ראה " , בסיס צבאי בווייטנאם . לדברי סוקולוב , בריה"ם עדיין 
לא קיבלה תשובה חיובית להצעתה לשיחות על עצירת התעצמות כוחות הצי באזור . 
שר ההגנה של ארצות הברית אמר אתמול כי ידון בפרישת הכוחות האמריקאים באוקיינוס 
השקט בעת ביקורו במזרח הרחוק , אך סירב למסור על תוכניות לקיצוץ משמעותי 
באזור . פקידים אמריקאים אמרו כי האינטרסים של וואשינגטון באזור שונים מאלה 
של בריה"ם , מאחר שארה"ב היא מעצמה ימית , ואילו בריה"ם היא מעצמה יבשתית . 
