קשה להאמין למראה עינינו , אבל ב"מוקד " , ששימשה אות - פתיחה לקראת מרכז 
הליכוד , כאשר כולם צופים פילוג , פיצוץ וגסטוניזם היתה אווירת נופת - 
צופים וחיוכים מפה לאוזן . לצופים קשה להבין על מה בעצם נאבקים שם אם דוד 
לוי ורוני מילוא מסכימים שניהם על עקרונות הליכוד , ועל חטאי המערך . למעשה 
היינו עדים לוויכוח אידיאולוגי כביכול , שבמהותו הוא מאבק כוחני על הירושה . 
השאלה שעלתה במהלכו מי מקורב יותר לראש הממשלה ומי שותף לדיונים ולהחלטות 
החשאיות . ב"מוקד " צפינו בנציגים של שתי קבוצות . דוד לוי ממחנה הנעלבים 
והמקטרים , הטוענים שלא משתפים אותם בהחלטות , ומשום כך אין הם יכולים 
לשאת באחריות הכבדה . לוי מזהיר מפני מחתרת נוראית בה שותפים ארה"ב , מצרים , 
אש"ף והמערך ( קרי פרס ) . זו מחתרת העומדת לחבל בארץ ישראל ושמה לאל 
את עקרונות היסוד של הליכוד . עד שהוא מכריז ששרי החישוקים , ששמו עצמם 
גם כבלמים , מוכנים ללכת לבחירות . אבל לוי גם סותר את עצמו , ואומר במפורש 
שלממשלה צרה אין זכות קיום . מנגד , השר רוני מילוא , שנדמה כי חש לא בנוח , 
אומר שהוא רגיל להופיע מול שריד וברעם , והנה הוא מוצא את עצמו מול דוד 
לוי , כמעט בשר מבשרו . מילוא , המשמש כנציגם של קבוצת היורשים הצעירים , 
נמצא בעמדת התגוננות , מה גם שלוי כמעט ואינו נותן לו לפתוח את פיו . 
מילוא מסכים בעצם עם לוי , ורואה גם הוא מחתרת נוראית . מילוא משתוקק להחזיר 
את המצב לקדמותו , כלומר , יחד עם חבריו להישאר בקרבתו של ראש הממשלה . 
למרות שהם דחפו הצידה את שרי החישוקים , הוא פונה אל שרי החישוקים בקריאה 
פטריוטית נרגשת , שלא יעזו למתוח ביקורת , אלא ישבו בשקט ויביעו אמון מלא 
בראש הממשלה . מילוא אינו נאיווי ומכיר גם את שרון . כטקטיקן ערמומי הוא 
מחמיא ללוי , מנסה לשכנע אותו להצטרף אליו , עד שלוי , דמאגוג לא קטן , 
מעיר לו שהוא מדבר בסיסמאות . בעצם , מתחת לכל הדיבורים על עקרונות ושלמות 
הארץ , מסתתר מאבק של מי שרוצה פחות בשלום . מילוא נאחז בטקטיקה ומטיח 
בפני לוי , ששמיר נץ גדול מהם ושמיר וארנס הם אלה שהצביעו נגד הסכמי קמף - 
דייוויד . לוי דורש ששמיר יכריז מיד , שאינו מוכן לשלום . כאן בא משפט 
המפתח לוי מודה שאש"ף אכן קיים בזירה . עם עובדה זו אין ללוי ולמילוא יכולת 
להתמודד . לוי גם אינו מודע לכך שהוא מספק לשרון חיילים , ובבוא היום , 
שרון יחסל גם אותו ויזכיר לו כילא שירת בצה"ל . 
