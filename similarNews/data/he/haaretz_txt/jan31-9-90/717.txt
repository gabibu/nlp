ביירות ( ע"ר ע"ץ ) . הכוחות הנוצריים היריבים בביירות ניהלו אתמול ביניהם 
קרבות פנים אל פנים במשך 41 שעות . עד כה נהרגו בקרבות אלה לפחות 052 
אנשים , ויותר מאלף נפצעו . מקורות ביטחוניים מסרו שחייליו של מפקד הצבא 
הנוצרי מישל עאון התקדמו בדרום העיר ותפסו כמה עמדות של המיליציה הנוצרית 
בפיקודו של סמיר געגע , אבל עד כה לא הצליחו לפרוץ לתוך המחנות , המוגנים 
היטב . אתמול נמשכו הקרבות בין הכוחות הנוצריים בלבנון , אבל בעצמה פחותה 
יותר מאשר בסוף השבוע . מלבנון נמסר כי בעקבות הקרבות כמעט נותקה אספקת 
המזון לרובע אשרפייה בביירות ולרבעים הסמוכים לו , ואפילו הצלב האדום הפסיק 
לנוע בדרכים . באחדים מהרחובות הוצבו מוקשים וצלפים ניצבים כמעט בכל קרן 
רחוב . הצבא הנוצרי פתח שלשום עם חשכה בהתקפה בשתי חזיתות בבת - אחת , והיא 
נמשכה ארבע שעות . המיליציה הנוצרית טענה כי התוקפים נהדפו בשני המקומות . 
מחנות הכוחות הלבנוניים נמצאים על גבעה אסטרטגית השולטת על עמדותיו של עאון , 
וניתן משם לפתוח באש על דרכי האספקה לצבא , בין נמל גוניה לבין מזרח ביירות . 
מדבייה , עשרה ק"ם צפונית לביירות , דיווחו מקורות ביטחוניים כי עשרות 
אנשים נהרגו ורבים נפצעו . הקרב בדבייה פרץ שלשום לאחר שמאות חיילי הצבא 
הנוצרי - לבנוני התקדמו בחיפוי טנקים ותפסו שבעה מחנות של המיליציה הנוצרית 
החזקה " הכוחות הלבנוניים " . בעוד מרביתה של מזרח - ביירות בוערת , מסרו 
בתי החולים על מחסור חמור בחמצן , מזון ואספקה רפואית להצלתם של יותר מאלף 
פצועי חמשת ימי הקרבות . " זו המלחמה המכוערת ביותר שראיתי " , אמר איש 
הצלב האדום בביירות המזרחית . הוא סיפר שחדר המיון של בית החולים " הוטל 
דייה " ספג פגיעה ישירה , וכמה אנשים נהרגו בתוכו . לדבריו מחסור בדלק 
לגנראטורים עלול לשתק את פעולתם של מספר בתי - חולים . ראש המיליציה הנוצרית 
סמיר געגע אמר בראיון לרדיו קול לבנון : " אני מאוד מצטער על מה שקורה 
לנו ולעמנו . בסופו של דבר אנו הורסים את עצמנו במו - ידינו " . שגריר ארה"ב 
בדמשק אדוארד דגרגיאן מתח אתמול ביקורת חריפה על הגנראל עאון . הוא הבהיר 
כי ארצו " מגנה את השימוש הבלתי אחראי של גנראל עאון בצבא הלבנוני , כדי 
לממש את האמביציה האישית שלו . כל הצדדים הלבנונים , ובכללם כוחות הצבא , 
חייבים לתמוך בהראווי בפעולתו הדחופה להחזרת השלטון בלבנון " . לדברי השגריר , 
הראווי מייצג את האחדות בעוד שעאון הוא הגורם לפירוד . ארה"ב היא נגד " פתרון 
באלימות בלבנון " , וכל פתרון צריך להיות במסגרת של פשרה . סוריה קראה אתמול 
פעם נוספת לנוצרים בלבנון לנטוש את " הגנראל המטורף " מישל עאון ולהצטרף 
לכוחות הנאמנים לנשיא אליאס הראווי בטרם ינחלו תבוסה . " במוקדם או במאוחר 
תהיה לבנון החדשה עדה לסופו הבלתי נמנע של הגנראל המטורף שניסה לחולל מהומות 
ולגרום לאבדות בנפש וברכוש " , כתב אתמול העיתון הסורי בשפה האנגלית " סוריה 
טיימס " במאמרו הראשי . 
