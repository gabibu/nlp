בעיות של זהות עצמית מטרידות את אנשי מדעי הרוח על כך יעיד עצם ניסיונם 
להגדיר את הגבולות שבין התחומים האקדמיים ואת המדע עצמו . דעה זו השמיע 
פרוף אסא כשר מאוניברסיטת תל אביב , ביום עיון שמשתתפיו ביקשו להגדיר את 
מקומם ואת מדעיותם של מדעי הרוח ושל אנשי הרוח . כותרתו של יום העיון היתה 
" מדעי הרוח לאן ? " והוא נערך באוניברסיטת חיפה , ביוזמת ועדת המחקר 
בפקולטה למדעי הרוח . פרוף כשר שלל כאנטי - אקדמיים ניסיונות - הגדרה אלה . 
לדעתו אין כיום קונספציה ממשית בחלוקת מקצועות בין הפקולטות השונות , והחלוקה 
היא תולדת היסטוריה של קונצפציות שעברו שינויים רבים . אשר למדעיותם של 
מדעי הרוח , הביא כשר דוגמאות של היפותזות הנחקרות בתחום הבלשנות ואמר כי 
אינן שונות מהיפותזות בתחום מדעי הטבע . מי שמחפש פעילות מדעית אמר יוכל 
למצוא אותו גם בלב לבה של הפקולטה למדעי הרוח . קפמאבינדיקן הפקולטה למדעי 
הרוח באוניברסיטת חיפה , פרוף מיכאל גודיץ , אמר כי מתחולל מעין - משבר 
בלימודי מדעי הרוח . בין סימני המשבר : ירידה מתמשכת במספר התלמידים בפקולטות 
למדעי הרוח בכל הארץ ונהירה של תלמידים לחוגים לתואר בי - אי כללי . מה 
היו המניעים לקיומו של הכנס , ומה היו התוצאות שקיוו מארגניו להשיג באמצעותו ? 
הכנס היה ראשון בסדרה של ימי עיון : אחריו יבואו ימי עיון על מקום היהדות , 
ההיסטוריה והתרבות במדע . ליו"ר ועדת המחקר של הפקולטה למדעי הרוח בחיפה , 
שיזמה ימי עיון אלה , פרוף יוסי שטרית , ראש החוג לצרפתית באוניברסיטת 
חיפה , תפיסה ברורה של המניעים לקיומם של ימי עיון אלה , ושל התוצאות המיוחלות : 
בדיקה עצמית של הפעילות האקדמית מבחינת הרלוונטיות שלה להתפתחות המדע בעולם . 
הפילוסוף של מדעי הטבע , גסטון בשלאר , אמר בשנות ה06 כי גילו של מדע כלשהו 
הוא כגיל המכשירים שלו . במדעי הטבע , חייב החוקר לבדוק את התיאוריה שלו 
על ידי המכשור המתאים ואילו במדעי הרוח ובמדעי החברה הבדיקה היא על פי קריטריונים 
אחרים , פנימיים , ומכאן צמחה , לדעת פרוף שיטרית , הנטייה האופיינית 
למדעי הרוח להסתגרות ולהתאבנות בשיטה המדעית הנקוטה בידי החוקר . בעוד שבמדעי 
הטבע מביאים המכשור והמעבדות לידי עבודה בצוות , הרי במדעי הרוח והחברה 
יכול החוקר , לכאורה , לעבוד לבדו , ומחשבה זו מולידה את ההסתגרות . 
והרי ידוע שככל שהידע על האדם מתרחב , מחייב המאמץ להסביר תופעות לא באמצעות 
הסתגרות , אלא דווקא באמצעות הרב - תחומיות . גם כדי להבין את הטקסט הפשוט 
ביותר , נחוץ להביא שיקולים מתחומים שונים , חלקם במדעי הרוח וחלקם במדעי 
הטבע . קפמאבינימי העיון נועדו לדברי פרוף שטרית להאיר את עיניהם של כל החוקרים 
שמרוצים מהביטחון הפנימי שהשיגו בהסתגרות ואינם מבינים כי ההסתגרות מסוכנת 
להם ולמדע . מדע המתכנס בתוך עצמו , הוא מדע הצועד לקראת מותו . התחימה 
המחלקתית , או המחלקתיות , מאפיינת באופן מיוחד את מדעי הרוח ומדעי החברה 
בארץ . העובדה שבישראל כל קידום נמדד לפי מחקר שנעשה והתפרסם , מקילה על 
שיפוט של עבודת יחיד ( בניגוד לעבודת צוות ) , ומביאה את החוקר לראות 
את עצמו כמרכז ההתפתחות המדעית . למניע זה מצטרפת הנטייה לאינדיווידואליות 
האופיינית לישראל , ועל כן הוויכוחים במדעי הרוח הם יותר אישיים מאשר מהותיים . 
ימי העיון שואפים איפוא לקיים ויכוחים מהותיים , לא על שיטתו של איש זה 
או אחר , אלא על התאמתה של שיטת מחקר מסוימת לתחום עיסוק מסוים . בצורה 
עקיפה באה לביטוי הדאגה מפני ההסתגרות בעצם הפורום של יום העיון : אף על 
פי שסוללת המשתתפים , מרצים בכירים מהאוניברסיטאות וסטודנטים שהאזינו להם 
ושאלו שאלות , לא דיברה על הסתגרות , היתה הסיטואציה פתוחה , רבת צדדים , 
והוכיחה את רב תחומיות המדע . המארגנים ביקשו והמליצו שיהיה המשך לדיונים 
בתוך הדיסציפלינות עצמן , כדי ליצור בפקולטה למדעי הרוח אקלים שונה . אמר 
פרוף שטרית : " מטרתנו בקיום ימי העיון הללו היא להפריע לשקט הנפשי של 
כל אחד מאתנו , ליצור תסיסה , שהיא סם חיים , והתעלות מן ההתמחות והדאגות 
הקטנות של כל דיסציפלינה וכל חוג לצורך ראיית התמונה הכוללת , ויצירת שיטות 
מחקר רלוונטיות יותר . 
