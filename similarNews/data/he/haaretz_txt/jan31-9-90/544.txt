שיטות חדשות למניעת דחייתם של שתלים מן הגוף נוסו בהצלחה בחיות מעבדה . 
לדברי ד"ר האריסון פאטמן מאוניברסיטת סטנפורד , קליפורניה , אחד השותפים 
במחקר , מהוות השיטות החדשות שיפור ניכר לעומת השיטות הנקוטות היום למניעת 
דחיית איברים בבני אדם . הצלחת ההשתלות של לב , כליות וכבד מוגבלת בשל 
הקשיים של המשתילים לדכא את מערכת החיסון של הגוף , כדי שזו לא תדחה את 
השתל . הניטרול צריך להיעשות תוך כדי שמירה על חלק מספיק ממערכת החיסון 
כדי שתתפקד כנגד מחלות זיהומיות או כנגד היווצרות תאי סרטן . במידה רבה יש 
בדיכוי המערכת החיסונית משום " החלפת מחלה אחת באחרת " , כדברי ד"ר פאטמן , 
שדיווח על המחקר בכינוס השנתי של כתבי המדע בארה"ב . לדבריו , השתלת 
לב מרפאת אמנם את מחלת הלב , אך דיכוי המערכת החיסונית מביא לזיהום , המצריך , 
במקרים רבים , אשפוז . פאטמן ציין , כי במקרים לא מעטים המערכת החיסונית 
דוחה את השתל למרות הניסיונות לדכאה . בשיטה החדשה ניתן הטיפול לפני ההשתלה . 
נוגדן מיוחד שפיתחו החוקרים גורם להרס של תאי ה - העוזרים תאים אלה הם 
מנגנון הבקרה הראשי של מערכת החיסון של הגוף , ולאחר דיכוים מבוצעת ההשתלה . 
בשבועות שלאחר הטיפול וההשתלה חוזרים תאי ה - העוזרים , אך בתהליך חזרתם , 
כדברי ד"ר פאטמן , הם " מחונכים " לא להרוס שום תא מתאי הגוף ובמהלך 
ה"חינוך " הזה הם לומדים לזהות את תאי האיבר המושתל כשייכים לרקמת גוף , 
לא כרקמה זרה . אחד היתרונות הגדולים של השיטה החדשה הוא , שאף על פי שתאי 
ה - מזהים את רקמת השתל כחלק מן הגוף , הם שומרים על יכולת לזהות ולתקוף 
זיהומים מן החוץ , שבהם נלחמו בעבר . כלומר , הגוף שומר על החיסונים מפני 
מחלות שהיו לו לפני הטיפול . כך למשל ימשיך הגוף להיות מחוסן מפני אדמת 
או אבעבועות רוח , שבהם חלה המטופל כשהיה ילד . ד"ר פאטמן ועמיתיו ביצעו 
עד כה 52 ניתוחים של השתלות לב בחולדות והסתייעו בשיטה החדשה . על פי דיווחו , 
רק בשני מקרים היתה דחייה של השתל . המחקר מכוון עתה למציאת הגרסה האנושית 
של הנוגדנים לדיכוי תאי ה - העוזרים , כדי שיהיה אפשר להתחיל בניסויים 
קליניים בבני אדם . לדבריו של ד"ר פאטמן , לא פותחו עד כה נוגדנים שיגרמו 
לתגובה דומה במערכת החיסונית של בני אדם , אך החוקרים משוכנעים כי נוגדנים 
יעילים כאלה אכן יימצאו . 
