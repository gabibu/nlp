הרצחו של מתווך היהלומים אורי שליבובסקי ביום ששי האחרון במשרד בבניין בורסת 
היהלומים ברמת - גן , אחד המבנים המוגנים והשמורים ביותר במדינה , הדהים 
וזיעזע את חברי בורסת היהלומים ואת הציבור בכלל . הכל טענו כי הם מופתעים 
מהעובדה שרצח כזה היה יכול להתרחש במבצר המוגן הזה . אבל דווקא חברי הבורסה 
ליהלומים אינם צריכים להיות מופתעים . שכן סידורי הביטחון בשלושת בנייני 
הבורסה הם אמנם מהמתקדמים מסוגם בעולם , אבל ידוע שבין חברי הבורסה יש כאלה 
הגורמים לפרצות במערכת האבטחה ההדוקה . די לקרוא את טורי הפלילים של העיתונים 
מן השנה האחרונה כדי לדעת שהיו הרבה פרשיות פליליות שבהן היו מעורבים יהלומנים 
וחברי הבורסה . וכאילו לחזק את הקביעה הזאת עלתה כעת פרשת החשדות נגד היהלומן 
צבי דרדיקמן ובנו אורי . השניים נמנים עם הידועים בחברי בורסת היהלומים 
ועסקיהם חובקי עולם , והמשטרה חושדת בהם בהפעלת רשת של עבריינים ישראלים 
שביצעו סחיטות באמצעים אלימים , כולל הפעלת מטעני חבלה והצתות של מכוניות 
ובתים בכמה מדינות באירופה . כל זאת , לפי חשד המשטרה , כדי לחסל חשבונות 
על רקע סכסוכים עסקיים ואישיים עם יהלומנים שחבו להם מיליוני דולרים . פרשת 
דרדיקמן וכמה פרשיות אחרות של איומים וסחיטה , שבו והעלו עובדה ידועה : 
יהלומנים וחברי בורסה משתפים פעולה עם עבריינים ועם גורמים בעלי קשרים בעולם 
התחתון לצורך הסדרת עניינים והחזרת חובות . רק מקרים יחידים מסוג זה מגיעים 
לידיעת המשטרה . מדי יום נכנסים לשלושת בנייני הבורסה כ000 , 21 איש ובהם 
עשרות ואולי מאות זרים , המוזמנים לפגישות עסקיות אצל חברי הבורסה , רואי 
חשבון ואנשי עסקים אחרים שלהם משרדים במקום . אדם זר , היודע את שמו של 
אחד מחברי הבורסה , יכול לבוא לאולם הכניסה ולבקש לעלות אליו בדחיפות כדי 
לבצע עסקה . האיש יכול להציג את עצמו כקניין יהלומים מחו"ל , שהגיע לארץ 
לכמה ימים ורוצה לקנות כמות יהלומים גדולה וזמנו דוחק . גם אם אינו מוכר 
לחבר הבורסה שאת שמו נתן כאיש לביצוע העסקה עמו , אין הרבה חברי בורסה שיעמדו 
בפיתוי לזמן אותו למשרדם כדי לבצע עסקה זריזה . בייחוד אם הקניין הזר ידע 
כמה פרטים אישיים עליהם . הם גם עשויים להאיץ בו לעלות מהר , כדי שלא יתפתה 
לפנות לסוחרים אחרים ; שהרי התחרות גדולה והעסקות בנות מיליוני הדולרים 
מתבצעות בחשאי ובמהירות רבה . העסקה , כידוע , מתועדת בפתק קטן בלבד ובתקיעת 
כף . כבר היו מקרים שנוכלים הצליחו להסתנן למשרדי הבורסה ולהפיל בפח יהלומנים . 
נוכל כזה , מהרגע שהוא נכנס לבניין , יכול לנוע בתוכו בחופשיות ולעבור 
מבניין לבניין באמצעות הגשרים העיליים . בכל בניין יש עשרות חדרי שירותים 
וכוכים שבהם אפשר להסתתר . הזר צריך אמנם להפקיד תעודת זהות בדלפק הכניסה , 
אבל אין שום מניעה שיפקיד תעודת זהות מזויפת עם שם בדוי . כשהוא יוצא , 
לאחר ביצוע זממו , הוא לוקח את תעודת הזהות המזויפת ומשמיד אותה . סביר 
להניח , שהרצח והשוד של אורי שליבובסקי נעשו בידי אדם שנכנס לבורסה ברשות 
ובדרך הרגילה , והוא אחד מבאי הבניין הקבועים או המזדמנים : חבר בורסה , 
מתווך , סוחר , עובד אצל חבר בורסה או אחד העובדים בבניינים . אדם זה 
הכיר היטב את נוהלי העבודה וסדרי הביטחון ותיכנן היטב את צעדיו . מול אדם 
כזה לא יכולה לעמוד גם מערכת האבטחה המשוכללת הקיימת במקום . אמצעי הביטחון 
המשוכללים עשויים כדי למנוע בעיקר חדירה ופריצה אלימה לבניינים לשם גניבה 
ושוד או לביצוע פיגוע חבלני עוין . אבל על הנעשה בכל אחד מ005 , 1 המשרדים , 
רובם פרטיים , המשתרעים על פני חלקו הגדול של השטח בן 000 , 34 מ"ר של 
הבניינים , אין המערכת הזאת יכולה לפקח בצורה הדוקה . בין השאר , משום 
שבעלי המשרדים עצמם אינם רוצים שיהיה פיקוח צמוד על משרדיהם ובתוכם , מסיבות 
מסחריות כמו תחרות וסודיות , ואחרות . לכן אין במסדרונות מצלמות טלוויזיה 
מרכזיות במעגל סגור . בעלי המשרדים התקינו להם , אם רצו , מערכת טלוויזיה 
במעגל סגור , המפקחת על הכניסה למשרד שלהם בלבד , והם שולטים עליה מבפנים . 
גם מערכת האבטחה הטובה ביותר לא תוכל למנוע מעשי אלימות במשרדים המסוגרים 
האלה . בעשור האחרון נעשו בבניין הבורסה המרכזי , בניין שמשון , ולידו 
חמישה מעשי שוד . כולם , לפי הערכת מומחי הביטחון של הבורסה והמשטרה , 
בוצעו בידי אנשים הנכנסים באופן קבוע לבורסה או ששיתפו פעולה עם חברי בורסה 
או עובדיהם . לאחר כל שוד שופרו אמצעי הביטחון . השוד הגדול מכולם היה 
באפריל 08 . רעול פנים נכנס לחדר בקומה ה31 , שבו היו שלושה יהלומנים . 
הוא אילץ אחד מהם , באיומי אקדח ורימון יד , לקשור את השניים האחרים ואחר 
כך קשר אותו וחסם את פיות השלושה . הוא אסף מעל השולחן מעטפות עם יהלומים 
בשווי של כ5 מיליון דולר , והסתלק . כשנודע דבר השוד נסגרו שערי בניין 
הבורסה וכ000 , 3 איש שהיו בבניין עברו בדיקה מדוקדקת בעת היציאה . השודד 
לא התגלה עד היום . היה ברור , שהוא היה אדם מבפנים , שידע שבמשרד יהיו 
באותו יום יהלומים בשווי רב . החקירה העלתה , שאם כי בכניסה למשרד היו 
דלתות כפולות , לא נקט הבעלים אמצעי זהירות לזיהוי מי שביקש להיכנס , ולחץ 
על הזמזם הפותח את הדלתות בלא כל בדיקה . כך נהגו גם יהלומנים אחרים , 
שהסתמכו על השמירה הנהוגה בכניסה לבניין . כשנתיים אחרי השוד הזה נמצאה כפותה 
בחדר שירותים מתווכת יהלומים , שטענה כי נשדדה בידי אלמוני . בדצמבר 68 
נעשה ניסיון לשדוד מאורי שליבובסקי תיק ובו יהלומים בשווי של כמיליון דולר . 
שני אנשים התנפלו עליו במגרש החניה של בניין הבורסה , לאחר שקבעו אתו פגישה 
בטלפון בבניין סמוך . שליבובסקי נאבק אתם , צעק , והם ברחו . שומרי הבניין 
ירו אחריהם באוויר . על אבטחת הבורסה ממונה בעיקר חברת " מודיעין אזרחי " . 
מאות אנשי אבטחה , גלויים וסמויים , מוצבים בעמדות מפתח במתחם הבורסה 
ובבנייניה ומסיירים בהם . רובם יוצאי יחידות קרביות ויחידות עילית . יש 
כמה מעגלי אבטחה חיצוניים ופנימיים עם גיבוי הדדי ופיקוח רצוף ושוטף על השטח . 
הם כוללים גם מכשור וציוד אלקטרוני ואופטי מיוחד . רכב כוננות עומד הכן 
42 שעות ביממה , מוכן להזנקה מיידית . השטחים הציבוריים בבניינים , כמו 
הכניסות , אולמי הכניסה וחדרי המדרגות מאובטחים היטב גם על ידי מצלמות טלוויזיה 
במעגל סגור , המצלמות ומקליטות בווידאו באופן רצוף . המשרדים עצמם , השייכים 
לאלפי חברי בורסה , אינם מאובטחים , כאמור , בכל הקשור למתרחש בין כותליהם . 
בעל משרד הרוצה להתהלך בבניינים או לידם ואתו יהלומים בשווי רב , או שהוא 
אמור לבצע במשרדו עסקה גדולה שבה יחזיק כמויות יהלומים גדולות בנוכחות אדם 
זר , יכול לבקש מראש אבטחה צמודה של אנשי ביטחון . השירות הזה ניתן בדרך 
כלל תמורת תשלום מיוחד . מערכת רישום היוצאים והנכנסים לבנייני הבורסה היא 
ממוחשבת . חברי הבורסה , המבקרים והעובדים הקבועים מצוידים בכרטיס מגנטי , 
המאפשר פתיחת שער הכניסה . העברת הכרטיס המגנטי במכשיר האלקטרוני מאפשרת 
פתיחת הדלתות הנעולות ורושמת אוטומטית במחשב את נתוני הנכנס או היוצא . 
מנגנוני הדלתות משוכללים ביותר , ובמקרה חירום יש נעילה אוטומטית מרכזית 
של דלתות כפולות , ואי אפשר לצאת בלא רשות או פיקוח . גם המעברים דרך הגשרים 
העיליים בין הבניינים מבוקרים ומפוקחים . אורחים מזדמנים חייבים להזדהות 
בדלפק הכניסה , המאובטח היטב , ולהודיע מי בבורסה הזמין אותם . אחרי שמתקבל 
אישור טלפוני מהמזמין , המבקר מקבל תג זיהוי מיוחד וטופס שבו נרשמים פרטיו 
ופרטי המזמין . המבקר עובר חיפוש קפדני על גופו ובכליו , לרבות בגלאי מתכות 
אלקטרוני , ורק אז מורשה להיכנס . בטרם צאתו עליו להחתים את המזמין על 
הטופס שקיבל . ייתכנו פרצות והטעיות . למשל , כאשר מתקשרים מדלפק הכניסה 
למשרדו של מי שמזמין אורח , יכול אדם לא מוסמך לאשר את הכניסה , כביכול 
בשמו של בעל המשרד . עובד בבניין יכול לפתוח את דלתות הכניסה הראשיות למישהו 
מוכר לו , באמצעות כרטיס מאסטר מגנטי או מפתח מותאם . הבורסה היא פיתוי 
רב לעבריינים מכל הסוגים מהארץ ומהעולם , ובכל זאת , מתנחמים בה , לא 
היו הרבה מעשי שוד . מומחי הביטחון של הבורסה מעריכים , כי העובדה שאמצעי 
הביטחון קפדניים ביותר והידיעה שחברת שמירה מהגדולות ומהמנוסות בארץ מאבטחת 
את הבורסה הן גורם הרתעה חשוב . ובכל זאת השוד והרצח של שליבובסקי מוכיחים , 
שיש להסיק מסקנות ולשפר את מערך האבטחה וההגנה האישית בתוך הבניינים . 
