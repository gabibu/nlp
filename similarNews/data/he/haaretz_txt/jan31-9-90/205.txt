קייפטאון ( אי - פי ) . אלפי מפגינים שחורים הפגינו אתמול בשתי ערים במחאה 
על אלימות המשטרה ובמחאה על ביקורה של נבחרת קריקט בריטית שהפרה את החרם 
על משחקים בדרום - אפריקה . כדי להימנע מן האלימות של ההפגנות הקודמות ללא 
רשיון , אישרה הפעם המשטרה את קיום שתי ההפגנות מצעד בקייפטאון נגד אלימות 
המשטרה ועצרת בבלומפונטיין , שם משחקת הקבוצה הבריטית . כוחות משטרה גדולים 
שמרו על הסדר , אך לא דווח על הפרעות . בקייפטאון נאספו כ005 , 3 איש בכנסיה 
וצעדו למטה המשטרה , שם הגישו עצומה המגנה את התנהגות המשטרה במצעד מחאה 
שנערך בעיר ב32 בינואר . המשטרה חסמה אז את נתיב המצעד בגדרות תיל והשתמשה 
נגד המפגינים בכדורי גומי ובתותחי מים . " מהלכו השקט של המצעד הפעם מוכיח 
כי מקורה של האלימות הוא במשטרה " , אמר הכומר אלן בוסאק , שעמד בראש המצעד . 
בבלומפונטיין הגיעו כאלף שחורים באוטובוסים ובמשאיות כדי למחות נגד קבוצת 
הקריקט הבריטית ביום השני לטורניר בן שלושת הימים נגד ניבחרת של האוניברסיטה 
המקומית . בין הצופים במשחק היו עשרות צעירים שחורים אשר קיבלו כרטיסים מקבוצה 
התומכת בסיור השחקנים הבריטים . הבריטים צפויים לחרם של חמש שנים בכל תחרות 
בין - לאומית על שבאו לדרום - אפריקה . מאז הגעת הקבוצה לפני שבועיים ארעו 
התנגשויות חוזרות ונישנות בין המשטרה לבין מפגינים . קפידביניוהנסבורג ( 
אי - פי ) . צעיר בן עשרים שהואשם במעורבות בפעולות גרילה , נמצא אתמול 
תלוי בתאו , מסרה המשטרה . הנשיא דה - קלרק מינה ועדת חקירה . על פי העיתונות 
המקומית היה האיש , קלייטון סיטהול , מאהבה של זינדזי מנדלה , בתו של 
של נלסון מנדלה , והוא אבי בתה . משפחת מנדלה לא הגיבה עד כה על הידיעה , 
אך גורמים המקורבים למשפחה אמרו כי לדעתם הידיעה נכונה . דה - קלרק הורה 
על הקמת ועדת החקירה שעות אחדות לאחר הודעת המשטרה . צעד כזה לא ננקט מעולם 
בעבר כאשר עצירים שחורים מתו במעצר משטרתי . סיטהול וארבעה פעילים נוספים 
של הקונגרס הלאומי האפריקאי נעצרו ביום ששי בסווטו . המשטרה מאשימה אותם 
בהריגת עשרה אנשים , בכללם שני שוטרים , במהלך השנתיים האחרונות . לדברי 
המשטרה הודה סיטהול בפני שופט במעורבות בכמה ממעשי ההריגה . כ001 אנשי הקונגרס 
האפריקאי הלאומי ופעילים נגד האפרטהייד מתו במעצר במשך 52 השנים האחרונות . 
לדברי המשטרה התאבדות בתלייה היתה הסיבה השכיחה ביותר למיתות אלו , אך 
פעילי ארגונים לזכויות האדם טוענים כי מותם של רבים מהם נגרם על ידי התנהגות 
המשטרה . המשטרה אישרה אתמול כי אחד הבולטים בפעילי השחורים , פיטר מוקבה , 
נעצר בסוף השבוע מכוח החוק לביטחון פנים אשר מאפשר מעצר בלתי - מוגבל למטרות 
חקירה . מוקבה הוא מנהיג קונגרס הנוער של דרום - אפריקה וחבר קרוב של ויני 
מנדלה , רעייתו של נלסון מנדלה . 
