" בעיית ההגירה לישראל לא תבוא על חשבון הפלשתינאים פעמיים . ההגירה מבריה"ם 
היא רק % 05 מזכויות האדם . ארה"ב , שסגרה את דלתותיה , הזיקה לחציה השני 
של הזכות לבחור במקום מגורים . אלו שיבואו לישראל לא ישבו באדמה ערבית , 
בה אנו מתכוונים לפתור את בעיות הפליטים שלנו ושל עמנו הגולה " דברים 
אלו אמר אמש פייסל אל - חוסייני בערב עיון שנערך במכון ואן ליר בירושלים . 
הערב הוקדש לפרשנות על הסכסוך הישראלי - הפלשתינאי . סידורי אבטחה ללא תקדים 
ננקטו בערב העיון , לאחר שהתקבלו ידיעות על כוונת ארגונים קיצוניים מן הימין 
לחבל בו . חוסייני , כשאר משתתפי הדיון , הגיע למכון ואן ליר שעה ארוכה 
לפני מועד ערב העיון , ולפני שהגיעו המפגינים שציפו לו בפתח בהם כמה עשרות 
אנשי התחיה , ובראשן הח"ך המיועד אליקים העצני , שנשא דברים נגד " הבוגדים 
מבפנים " , משתתפי הפגנה קטנה של " כך " , וכמה אנשי ארגון מדינת יהודה 
בראשותו של מיכאל בן חורין , שנלקח מהמקום בניידת , לאחר שהסתכסך עם המשטרה . 
בהרצאתו טען חוסייני , כי גם מדינה פלשתינאית שתיועד לתושבי השטחים בלבד 
בלי הפליטים שבחוץ , לא תפתור דבר . אלה ימשיכו לחוש שבעייתם לא נפתרה 
וימשיכו לחפש מולדת ברמלה , בלוד ובחיפה . מצב זה , לדעת חוסייני , יעמיד 
את תושבי המדינה הפלשתינאית בשטחים בפני דילמה מלחמה לצד אחיהם או נגדם . 
הד"ר מירון בנבנישתי הציג תיזה שלפיה אין לשני הצדדים בסכסוך ענין אמיתי 
בפתרונו אלא בשימור הסטטוס - קוו . לברכות מיוחדות מן המנחה דוד קמחי זכה 
הפרוף עזרא סדן , איש התחיה , שהשתתף בפאנל על אף איומי עמיתיו לתנועה 
לסלקו משורותיה . ויכוח אישי חריף נתגלע בינו לפרוף עמנואל סיוון . סדן 
התרעם על מה שכינה " הצגת הסכסוך כתהליך קולוניאליסטי " על - ידי סיוון . 
