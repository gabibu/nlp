" אני מאוד שמח שאת השירים שכתבתי לא שרים בציבור . לכן קראנו לתקליט שירה 
בלי ציבור " , אומר יהונתן גפן על תקליט האוסף של פזמוניו מתקופות שונות , 
שיצא בשבוע שעבר בחברת " הד - ארצי " . על עטיפת התקליט רואים קהל של ועידה 
כלשהי עומד על רגליו , שר בוודאי את האינטרנציונל . בתקליט מבצע רמי פורטיס 
את " ואלס עם מתילדה " וגפן מדקלם בית אחד : " אני לא זמר . אין לי 
בכלל שמיעה מוסיקלית . זה מה שעוצר אותי מלשיר . אחרת היו שומעים אותי 
שר מזמן . אין לי הרבה זמן ואני רוצה שיבינו אותי , אז לפעמים אני מדקלם 
את השירים שלי , משתדל שלא יפריעו לי יותר מדי עם הגיטרות " . יש בשיר זה 
מעין ההצדעה לטום וייטס , המשמש , לצד בוב דילן ורנדי ניומן , אחד ממקורות 
ההשפעה העיקריים של גפן . גם וייטס הקליט את הוואלס של מתילדה , אבל גפן 
מזכיר כי זה שיר אוסטרלי בן 002 . השיר עם פורטיס הוקלט כמקדם מכירות של 
התקליט , ויצא כתקליט שדרים לרדיו . " אני מאוד מעריץ את פורטיס . הוא 
היחיד בארץ שתפס שרוקנרול בעברית חייב להיות פרודיה , לא נפוח . בכלל , 
אין לנו כאן כאב שחור , אמיתי . אנחנו לא כושים מניו - אורלינס , אנחנו 
הורה , להקת הנח"ל ואריק שרון " . הזכויות לחלק משיריו של גפן נמצאות אצל 
חברות תקליטים אחרות . בשירי " הכבש ה61 " לא היה אפשר להשתמש בגרסתם 
המקורית . כפיצוי מופיע באוסף ביצועו של גידי גוב , אמן של " הד - ארצי " , 
ל"גן סגור " שהוקלט בהופעה חיה . כך גם " ככה את רצית אותי " של " תמוז " 
שהוקלט בהופעה חיה של אריאל זילבר ו"כשאת בוכה את לא יפה " , בביצוע של 
" תיסלם " ולא של אריק איינשטיין . כמה מן השירים בתקליט מוכרים ואהובים : 
" הבלדה של חדוה ושלומיק " בביצוע מירי אלוני , " הנסיך הקטן " , " בלדה 
לנאיווית " , " מקום לדאגה " , " שיר בין ערביים " ( " מבדידות אנשים 
הופכים קשים מעטים יוצאים ממנה נשכרים " ) . גני תמיר מבצעת שני שירים 
מוכרים פחות : " גלויית שנה טובה משוש המתאבדת " , שבוצע במקור על - ידי 
דייוויד ברוזה , ו"כשאתה אומר שלום " , תרגום של גפן לשיר נפלא של קול פורטר . 
כאשר גפן החל בכתיבת פזמונים היתה מוסיקת הפוף והרוק בארץ בחיתוליה . הטקסטים 
היו אמורים לשרת את המוסיקה . הוצאת תקליט אוסף שהקו המאחד בו הוא הטקסטים , 
מצביעה על שינוי , שאנשים כמו גפן גרמו לו . " כשאני הגעתי לתל - אביב , 
באתי עם פוזה של משורר , להתחכך עם אלתרמן בכסית . עד שפגשתי את שלום 
חנוך שביקש ממני לכתוב לו טקסט . פזמונאות ובידור נראו לי אז דברים שאי - 
אפשר לחשוב עליהם . כיום אני לא מפריד בין פזמונאות לשירה . פזמון טוב 
זה להגיד הרבה במעט מלים . זה משהו מיידי שצריך לתפוס אותך למשך 3 דקות 
בנסיעה בין חדרה לנתניה . מה שפזמון צריך לעשות זה ללבוש בגדי עבודה ולבצע 
אותה " . גפן חושב שהאידיאל הוא שהמבצע יכתוב וישיר את המלים שכתב . כשאתה 
אומר את מה שאתה מרגיש באמת , אפילו אם זה לא כתוב ברמה של כותב מקצועי , 
זה משכנע יותר . בכלל , זו מדינה קטנה מאוד וכל הזמן שרים כאן . יש כאן 
ריכוז מאוד גבוה של זמרים ומוסיקה טובה לקילומטר מרובע . זו כנראה התרפיה 
הלאומית שלנו " . 
