סאלפלד , מזרח גרמניה ( אי - פי ) . תמורת חמישה דולר תוכל לקבל חדר 
במלון הטוב ביותר בעיר . זול , אך ייתכן שהאח בה האש אינה בוערת , הרצפה 
השוקעת והמיטה הבלתי - מוצעת ימצאו חן בעיניך פחות . " מזרח - גרמניה היא 
בדיוק כמו המלון הזה " , אמר אחד העובדים החושש כי יפוטר אם יוזכר שמו . 
" כל המקום הזה מתפרק , ושום אדם שפוי לא רוצה להישאר בו " . ייאוש מן 
המצב הכלכלי , אי - ודאות באשר לעתידה של מזרח - גרמניה , יציאת עובדים 
למערב , שביתות והעדרויות מביאים את המדינה לסף התמוטטות . מזרח - גרמניה 
סובלת גם משיתוק פוליטי הנובע מהוואקום שנוצר בהנהגה ומההתנגשות הבלתי - 
פוסקת של כוחות אופוזיציוניים . קרל גרונהייד , ראש ועדת הכלכלה הממשלתית , 
אמר במזרח - ברלין כי המחסור בעובדים והשביתות פוגעים קשה בייצור . באזורים 
מסוימים הדואר אינו מחולק , כי אין מי שיחלק אותו . את התחבורה הציבורים 
מפעילים חיילים , כי אין נהגים . השביתות גורמות למחסור במוצרי מפתח כגון 
פלדה , פחם וגז טבעי , מדווחים אמצעי התקשורת של מערב - גרמניה . סאלפלד 
היא עיר של כ03 אלף תושבים ליד גבול בוואריה . לפחות עשירית מתושביה ברחו 
למערב , והמספרים גדלים מדי יום . אם לא ייעשה משהו במהרה , תהפוך העיר 
למושב זקנים אחד גדול עם כמה סוכני חרש מובטלים . למערב - גרמניה תוכניות 
להציל את שכנתה המזרחית ממצוקתה , אך תוכניות הסיוע יעלו מיליארדים ויימשכו 
שנים . מזרח - גרמניה היתה בעבר אחת המדינות החזקות מבחינה כלכלית בגוש המזרחי , 
אך אובדן יותר מ004 אלף עובדים בשנה האחרונה והתגברות הייאוש בקרב התושבים 
הביאו את כלכלתה אל סף אסון . מומחים אומרים כי במזרח - גרמניה ישנם יסודות 
עליהם ניתן להשתית כלכלה משגשגת , אך ייתכן שיהיה צורך בבדק בית יסודי לפני 
שניתן יהיה להחזיר את המפעלים ואת בתי החרושת למצב רווחי . הוא הדין בתיירות . 
ראש הממשלה , האנס מודרו , קרא לתושבים להימנע מכל פעולה הפוגעת בכלכלת 
המדינה ולפעול למען רווחת התושבים . אולם כיום נראה כי למדינה זו דרוש הרבה 
יותר מכך . 
