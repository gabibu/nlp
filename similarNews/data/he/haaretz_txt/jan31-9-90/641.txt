אלף מפגינים התרכזו אתמול ליד הקרמלין ודרשו רפורמות רדיקאליות , כאשר 
המפלגה הקומוניסטית התכוננה למושב גורלי של הוועד המרכזי , היום ומחר , 
העשוי לשים קץ למונופול שלה על השלטון . המשטרה חסמה רחובות צדדיים ותחנות 
של הרכבת התחתית , שעה שצועדים ובידיהם דגלים נהרו לכיכר המרכזית , לאספה 
שאורגנה על - ידי מספר רב של קבוצות רפורמיסטיות ולאומניות . כרזות בידי 
המוני המפגינים קראו ל"חופש - פעולה למיכאיל גורבצוב " , ו"לא לפאשיזם בבריה"ם " , 
ועלונים שחולקו תקפו את מנהיגי השמרנים בפוליטבירו , " איגור ליגאצוב 
וכנופייתו " , והאשימו אותם בניסיון לתפוס את השלטון . כרזות אחרות קראו 
לביטול סעיף 6 בחוקה , הקובע את התפקיד המוביל של המפלגה הקומוניסטית במדינה . 
מספרם העצום , הבלתי - צפוי , של המפגינים , גרם להעתקת ההפגנה מהאתר 
המקורי , במרחק של כשני ק"ם , אל כיכר מאנז הגדולה , בקרבת חומות הקרמלין . 
המשטרה לא עשתה ניסיון למנוע את ההפגנה . צועדים רבים נשאו בידיהם את דגלי 
החזיתות העממיות הבאלטיות , הדורשות עצמאות לשלוש הרפובליקות , ליטא , 
לאטוויה ואסטוניה . כן נראו בקהל דגלי הצהוב - כחול של התנועה הלאומית 
האוקראינית . כמה מהמפגינים קראו בקצב " הלאה הק - ג - ב " . ההפגנה ציינה 
בדקת - דומייה את זכר המאות שנהרגו במהומות העדתיות בדרום בריה"ם . קפידבינמושב 
הוועד המרכזי הוא " מושב ההזדמנות האחרונה לדמוקרטיזציה של המפלגה הקומוניסטית 
ולמיכאיל גורבצוב " , הכריז בוריס ילצין באוזני ההמונים שהתקבצו ליד הקרמלין 
והכיכר האדומה . דברים דומים אמר ילצין , שהוא מראשי הרפורמיסטים במפלגה , 
בראיון עם רשת טלוויזיה אמריקאית , דקות ספורות קודם לכן . ילצין , שנבחר 
אשתקד כנציג מוסקווה בפרלמנט עם יותר מ4 מיליוני קולות , דרש כי ועידת המפלגה 
הקומוניסטית ה82 תכונס במאי - יוני , ולפני כן , באפריל - מאי , ייבחרו 
ציריה בהצבעה חשאית . הוא האשים את הוועד המרכזי , שבו הוא חבר , כי נקט 
בארבע השנים האחרונות רק " חצאי צעדים ופשרות " . נואם אחר בהפגנת ההמונים , 
הציר יורי אפאנאסייב , מראשי הסיעה הבין - אזורית של צירי הפרלמנט , הציע 
לכנס ב52 בפברואר אספות למען דמוקרטיזציה בכל ערי בריה"ם . " תחי מהפכת 
פברואר 0991 " , קרא אפאנאסייב , וזכה לתשואות רמות מצד הקהל . עיתון הממשלה 
" איזווסטיה " כתב אתמול כי המפלגה הקומוניסטית , בעלת 02 מיליון החברים , 
מצויה עתה בימיה הקודרים ביותר . כל עיתוני אתמול הקדישו טורים רבים לדיונים 
על צעדי רפורמה , כולל הצעה רשמית לבחירות ישירות של הצירים שישתתפו בוועידת 
המפלגה הבאה באוקטובר . קפידבינבוואשינגטון אמר אחד מבכירי המפלגה הקומוניסטית 
הסובייטית ניקולאי שישלין כי הוא מצפה שבקרוב תיכון בבריה"ם מערכת רב - מפלגתית . 
כן חיווה את דעתו כי עמדתו של הנשיא גורבצוב תתחזק בישיבת הוועד המרכזי . 
שישלין , המוגדר כממונה על האידאולוגיה מטעם המפלגה , דיבר בראיון לרשת 
איי - בי - סי . בוועד המרכזי של המפלגה הקומוניסטית הסובייטית 052 חברים 
ו801 חברים נלווים . כאשר נבחר , בוועידה ה72 ב5891 , היו בו 703 חברים 
מלאים ו071 ממלאי מקום . פרישות מטעמי " יציאה לגמלאות " , באפריל ובספטמבר 
אשתקד , רוקנו את שורותיו . השבועון " ארגומנטי אי פאקטי " מנתח בגיליונו 
האחרון את הרכב הוועד , ומצביע על הנתק בינו לבין המפלגה והאוכלוסיה . 
בוועד המרכזי יש רק % 6 נשים , ו%11 פועלים וחקלאים ( הללו מהווים % 75 במפלגה ) 
. שני - שליש מחברי הוועד הם פעילי מפלגה , אנשי ממשלה , אישים הממונים 
על הכלכלה , הביטחון וההגנה . 49 מחבריו משתייכים לממשלה , ו71 הם אנשי 
צבא . % 16 מבין חברי הוועד המרכזי כבר הגיעו לגיל פרישה . 
