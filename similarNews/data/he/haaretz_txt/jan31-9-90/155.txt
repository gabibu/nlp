מנכ"ל משרד הקליטה , אהרן לפידות הודיע אתמול כי " דמי התיווך לשכירת דירה 
יינתנו מעתה למשפחת העולים במזומן , ובכך תחוסל תופעת הספסרות בהם " . ההודעה 
באה לאחר שהתקבל אישור עקרוני לצעד זה ממשרד האוצר . החל ב09 . 2 . 1 תוכל 
כל משפחת עולים , שבחרה במסלול הקליטה הישירה לקבל לידיה במזומן את סכום 
הכסף המיועד לתשלום דמי התיווך בגין שכירת דירה . לדברי לפידות צעד זה תואם 
את הרעיון המקורי בקליטה ישירה , המדבר על העמדת כספי הסיוע במזומן לרשות 
העולה . באופן זה , לדברי לפידות , ישתמש העולה בכספי הסיוע לפי צרכיו 
האמיתיים . לדבריו , נוהל שעה זה עשוי לגרום לירידת מחיר התיווך בשוק הפרטי , 
וכן יעודד את העולה לשאת ולתת עם המתווך על גובה דמי התיווך וגובה שכר הדירה . 
