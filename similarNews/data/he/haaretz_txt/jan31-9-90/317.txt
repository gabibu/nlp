מועד סגירתו של המכרז לשידורי טלוויזיה באמצעות לוויין , שהיה אמור להיסגר 
בסוף חודש ינואר , נדחה ל02 בפברואר בגלל התנגדותן של חברות הכבלים . החברות 
מתנגדות להפצה ישירה של שידורי הלוויין , שלא באמצעות הכבלים . לדברי עו"ד 
דוד הרניק , יו"ר המועצה לכבלים , אומר החוק שבעל הזיכיון לשידורי הלוויין 
יפיץ את שידוריו באמצעות רשת הכבלים , אך אם אין כבלים באזור מסויים , 
רשאית המועצה , בהתייעצות עם השר , להרשות הפצה ישירה באמצעות אנטנה מיוחדת , 
לאחר ששקלו את עניינו של הציבור ולאחר שנועצו עם בעל הזיכיון באותו אזור 
אם ישנו ואיך יועבר השידור לאחר שיחלו השידורים בכבלים באותו אזור . סיום 
המכרז נדחה כדי להגיע למדיניות מגובשת יותר בעניין זה . עד עתה רכשו שש חברות 
את טפסי המכרז , שלפי הערכות יהיה צורך להשקיע בו כ05 מיליון דולר , כולל 
כל התוכניות לתקופה של חמש שנים . אישורו של חוק הערוץ השני יעלה מחדש את 
סוגיית הפרסומת בלוויין ובכבלים . על - פי החוק אסורה כיום פרסומת בלוויין 
ובכבלים בתקופה של עד חמש שנים מיום חקיקת חוק הערוץ השני . סעיף זה הוכנס 
להצעת החוק על - מנת לסייע לערוץ השני להתבסס . מכיון שהקריאה הראשונה של 
חוק הערוץ השני היתה באוגוסט 68 , מסתיימת תקופת איסור הפרסום על הכבלים 
והלוויין כבר באוגוסט 19 . יתכן , שבמסגרת שיקולים שונים יילקח בחשבון 
השיקול של היות הפרסומת המרכיב העיקרי של הערוץ השני ואפשר שתהיה לכך השפעה 
על עיכוב או שינוי החוק בנוגע לפרסומת בלוויין ובכבלים . 
