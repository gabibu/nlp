יוהנס קפלר , אבי האסטרונומיה המודרנית , שיקר במידע שהציג בתיאוריה שלו 
כיצד סובבים הכוכבים את השמש , ככל הנראה כדי לעודד את קבלת התיאוריה שלו , 
שהיתה בבחינת פריצת דרך בקרב ספקנים . כך טוען כעת החוקר ויליאם דונהיו . 
לדבריו , עדות לזיופיו המדעיים של קפלר עולה מתרשים מורכב שהציג כתמיכה 
בתיאוריה שלו . קפלר הראה , שהכוכבים סובבים במסלולים אליפטיים , ולא במעגלים 
כטענת קופרניקוס . החל בתקופה העתיקה נחשב המעגל כצורה הגיאומטרית היחידה 
המושלמת דיה לתיאור תנועתם של גרמי השמים . בספר המפרט את התיאוריה שלו 
כתב , כי זו אושרה על ידי חישובים בלתי תלויים של מיקום כוכבי הלכת . 
למעשה , אומר דונהיו , שאב קפלר את המידע מחישובים שנעשו על סמך אותה תיאוריה 
עצמה . הזיוף של קפלר , שנעשה ב9061 , הוא אחת הדוגמאות המוקדמות ביותר 
הידועות על שימוש במידע מזויף בידי אחד מענקי מדע . דונהיו , היסטוריון 
של מדע , גילה את תגליתו כשתירגם את " אסטרונומיה נובה " ( האסטרונומיה 
החדשה ) של קפלר לאנגלית . הוא מתגורר בסנטה פה שבניו - מקסיקו , ותיאר 
את תגליתו ב"גרנל אוף דה היסטורי אוף אסטרונומי " . המידע המזויף כלול , 
לדבריו , במיקומיו המחושבים של כוכב הלכת מאדים , שבהם השתמש קפלר כדי 
להסיק על תנועת כוכבי הלכת . קפלר טען , שהחישובים בדקו ואישרו באופן בלתי 
תלוי את התיאוריה האליפטית שלו ; אך למעשה לא היו דברים מעולם . " הוא 
עירפל דברים " , אמר דונהיו והוסיף , כי איש מבני תקופתו לא קרא תיגר על 
קפלר בנושא . מומחים , שכמעט כולם מגנים על האסטרונום הגדול , אומרים 
כי המעשה של קפלר יכול להיות פחות חמור מכפי שהוא נראה . למשל , שיטות 
חקירה ודיווח בתחילת המהפכה המדעית היו לעתים קרובות גולמיות וראשוניות . 
" קפלר היה אחד האנשים שהמציאו את המדע המודרני " , אמר וולטר סטיוארט , 
חוקר במכוני הבריאות הארציים , המסייע לקונגרס בחקירת מקרי הונאה מדעית . 
" אין זה ודאי שאמות המידה שלו היו זהות לשלנו " . קפלר נועד לקריירה תיאולוגית , 
אבל הוא פנה לבית - הספר הלותרני בגראץ , ומפנה זה הוביל אותו להוראה 
ולאסטרונומיה . על פי נוהגי תקופתו הקדיש זמן רב לאסטרולוגיה ושירטט לפחות 
008 הורוסקופים . קפלר היה האיש שהבהיר והוכיח את מפעלו של ניקולאוס קופרניקוס 
( 37413451 ) , האיש שהעמיד את השמש , ולא את כדור הארץ , במרכז תנועת 
כוכבי הלכת . אם כי הקונצפציה של קופרניקוס היתה נכונה , היא היתה שגויה 
בחיזוי מיקומם של הכוכבים , כי השתמש לתיאור תנועתם רק במעגלים , ואילו 
למעשה הם נעים באליפסות . כדי להגדיל את דיוק החיזוי של שיטתו , אמר קופרניקוס 
שהכוכבים נעים בסדרה של מעגלים קטנים על נתיבי מסלול מסביב לשמש . לבסוף 
לא הצליחו התחזיות שלו יותר מאלה שנעשו באמצעות שיטותיהם של אסטרונומים מהתקופה 
העתיקה . פריצת הדרך של קפלר העניקה לקונצפציה של מערכת השמש בסיס פיסיקלי , 
והפכה את חישוב תנועת כוכבי הלכת למדויק פי מאה יותר מאשר חישובי קופרניקוס . 
ההזדמנות לפריצת הדרך באה ב0061 , כאשר טיכו ברהה , האסטרונום הדני , 
קידם בברכה את קפלר בן ה82 למצפה הכוכבים בטירתו ליד פראג . ברהה , אציל 
עשיר , ביקש מקפלר להסביר את המסלול של מאדים . בעקבות זאת פתח קפלר בכתיבת 
" האסטרונומיה החדשה " , שנועדה לתעד את עבודתו בנושא מאדים , וניסתה להסביר 
ולהוכיח כיצד באמת נע כוכב זה , ובנגזר מכך כוכבי הלכת האחרים . קפמאבינאסטרונומים 
קודמים , בנסותם להעלות שיטות לחיזוי תנועות הכוכבים , לא הקפידו שלמבנים 
התיאורטיים שלהם יהיה בסיס כלשהו במציאות הפיסיקלית . בתחילת 5061 השלים 
קפלר לפחות 15 מ07 פרקי הספר , בלי לגלות שהמסלול היה אליפסה . פריצת הדרך 
באה באפריל 5061 . לא זו בלבד שקפלר גילה את צורתם האמיתית של המסלולים , 
האליפסה השתלבה להפליא בתצפיתו המוקדמת יותר , כי קו מהשמש לכוכב לכת נע 
עובר על פני שטחים שווים ברווחי זמן שווים , ופירוש הדבר כי תנועתו של כוכב 
הלכת היא המהירה ביותר כשהוא קרוב ביותר לשמש . לאחר עיכובים שונים פורסמה 
" האסטרונומיה החדשה " ב9061 בהיידלברג ועוררה תגובות מעורבות . עבודת 
הבילוש של דונהיו החלה כאשר קרא את הספר בלטינית ושב וחזר על חישוביו של 
קפלר . " אינך יכול להבין נכונה את השפה , אם אינך מבין מה הוא מתאר " , 
אמר . אך במהרה גילה , כי בספר היתווה קפלר שיטה שלדבריו השתמש בה לחישוב 
המרחקים של כדור הארץ ומאדים מהשמש . השיטה התבססה על טריאנגולציה המודדת 
את המרחק בין שתי נקודות , ואז מחשבת את המרחק לנקודה שלישית על ידי ניתוח 
הזוויות במשולש הנוצר על ידי שלוש הנקודות . המרחקים שנקבעו כך וחושבו למגוון 
של תאריכים התוו את הגיאומטריה של תנועת כוכבי הלכת , וסיפקו רמזים לכך 
כי המסלולים אינם מעגלים . קפלר העלה חישובים אלה כהוכחה לצדקת טיעונו בדבר 
המסלולים האליפטיים . ממצאיו תוארו בתרשים גדול , אבל כאשר החל ההיסטוריון 
ללכת בעקבות שיטתו כדי להיות בטוח שהבין את הבסיס לתרשים של קפלר , גילה 
שהמספרים שאליהם הגיע בחישוביו שונים ממספריו של האסטרונום הגדול . לאחר 
שקיבל דונהיו שוב ושוב את התשובות הלא נכונות , בהשוואה למספרים המוצגים 
בתרשים , החל לנסות שיטות אחרות . לבסוף הבין , שהמספרים בתרשים אינם 
פרי חישובים עצמאיים על בסיס טריאנגולציה של מיקומי כוכבי לכת , אלא תוצאת 
חישובים על בסיס חוק המרחב עצמו . " הוא טען שאותם מיקומים נבעו מתיאוריה 
מוקדמת יותר " , אומר דונהיו , " אבל למעשה כולם מבוססים על האליפסה " . 
בדומה למומחים רבים אחרים , אין הוא סבור שאפיזודה זו מפחיתה משיעור קומתו 
של קפלר . " היתה לו מלאכה קשה לנסות לשכנע אנשים שהאליפסה היא הפתרון 
הנכון " , אמר , " ולכן הוא קצת שינה את הנתונים . דבר זה אינו מוריד 
אותו בדרגה . היתה זו נקודה קטנה בלבד בטיעון כולו " . 
