נגיד בנק ישראל פרוף מיכאל ברונו , אמר אתמול בהופיעו בפני הוועדה , כי 
תקציב המדינה לשנת 09 , אינו ערוך לטפל בגל העלייה הצפוי . " בתקציב אין 
תרומה לחידוש הצמיחה ויש אף סכנה כי אם לא נקפיד בביצוע התקציב לא יירדו 
שעורי האינפלציה " , אמר ברונו . ברונו אמר , כי יש לבחון את התקציב בכמה 
אמות מידה , ביניהן תרומתו לצמיחה ולהגדלת הבסיס הכלכלי של המשק וכן יכולתו 
לעמוד בהצלחה בקליטת העלייה תוך חתירה להפחתת שיעורי האינפלציה . " לשם 
התמודדות עם יעדים אלו צריך להפנות משאבים רבים יותר לקליטת העלייה ולהגדיל 
את ההשקעות בתשתית ובמו"ף , בלא הגדלת הגרעון " . אשר לרפורמה במס אמר ברונו , 
כי " חשוב דווקא להאיץ את ההפחתה במס על חברות ופחות על פרטים . כמו כן , 
יש להגביר חשיפה במשק ליצוא מתחרה ולצמצם התערבות פרטית בהשקעות " . ח"ך 
אלי דיין ( מערך ) תקף את פרוף ברונו על כך שכינה לפני כמה חודשים את חברי 
הלובי החברתי בכנסת כ"סקציה פופוליסטית ובכיינית " . ח"ך דיין קרא לברונו 
להתפטר היות שגילה " אטימות וחוסר רגישות מדהימים " . ח"ך שמעון שטרית ( 
מערך ) הוסיף , כי לנגיד אין זכות להתיימר לתת ציונים לאחרים על יסוד העדפותיו 
האידיאולוגיות . התבטאויותיו של הנגיד מערערות את מעמדו בעיני שכבות רחבות 
בציבור ופוגעות באמון הציבור בו " , אמר שטרית . 
