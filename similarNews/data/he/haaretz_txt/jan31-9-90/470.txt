מוסקווה ( ע"ר וע"ץ ) . המפלגה הקומוניסטית הסובייטית תדון בביטול מעמדה 
החוקתי הבלעדי . הדיון ייערך במהלך ישיבת הוועד המרכזי של המפלגה השבוע . 
ייתכן שבישיבה אף יוחלט על מערכת רב - מפלגתית . כך הודיע רדיו מוסקווה 
אתמול . המפלגה תדון גם בכינון מבנה חדש של הנהגתה , ובהקמת גוף חדש שיחליף 
את הפוליטבירו הנוכחי . " האידיאל שלנו הנו סוציאליזם דמוקראטי ואנושי " , 
ציטט הרדיו את הצעות הדיון . אלה יוגשו בשבוע הבא בידי הנשיא גורבצוב עצמו . 
ההצעות כוללות פרסטרויקה רדיקאלית של המפלגה , שתיאלץ להילחם על מעמדה 
מבלי סמכויות מובטחות בממשלה ובמדינה . אם ההצעות תתקבלנה , יוקם ועד מרכזי 
חדש בן 002 חברים , במקום ה005 הנוכחיים , ויו"ר ושני סגניו ייבחרו בידי 
החברים . ההנהגה החדשה , שתיקרא הוועדה לביצוע מדיניות , תורכב מנציגים 
של כל המפלגות הקומוניסטיות ברחבי בריה"ם . ייתכן שהשינויים המוצעים הללו 
היו הסיבה לידיעה שהופצה בשבוע שעבר כאילו מתכונן גורבצוב להתפטר מתפקידו 
כמזכ"ל המפלגה הקומוניסטית . קפידבינלאור השינויים האמורים נראית בריה"ם 
כעומדת בדרך שתוביל אותה במסלול המהפכני שעבר על מזרח - אירופה כולה . זרם 
של רמזים , ראיונות והדלפות בימים האחרונים , מפקידים במפלגה הקומוניסטית 
ובממשל במוסקווה , מחזק את ההשערות בדבר הכיוון שבו עומדת לנוע הרכבת הסובייטית . 
הקריאות הנשמעות בפומבי להגברת סמכויותיו של גורבצוב נועדו לאפשר לו לדחוף 
קדימה תוכנית רדיקאלית של רפורמות , למרות התנגדות גוברת מצד השמרנים . 
גם סוכנות " טאס " מאשרת כי בוועידה הקרובה של המפלגה יתקבלו החלטות חשובות 
ביותר . גורבצוב עומד זה זמן רב על כך שהוא נשאר מארקסיסט - לניניסט אדוק . 
אולם אינטלקטואלים סובייטים רבים , ובכללם כאלה התומכים בו נמרצות , אומרים 
כי בסופו של דבר יכיר ואף יודה בפומבי ביעד שאליו מובילות הרפורמות בהן החל . 
