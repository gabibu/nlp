לונדון ( ע"ר ) . ראש ממשלת בריטניה , מרגרט תאצר , אמרה אתמול כי מן 
הדין שהקהילה האירופית תסיר את החרם על השקעות חדשות בדרום - אפריקה , מיד 
לאחר שישוחרר מנהיג הקונגרס הלאומי האפריקאי נלסון מנדלה . " כאשר ישוחרר 
מר מנדלה , מן הדין שנבטל כמה מן הסנקציות הקטנות שהנהגנו , ובייחוד יש 
לבטל את החרם על השקעות חדשות " , אמרה תאצר בפרלמנט בלונדון . לאחר ששיבחה 
את הנאום שהשמיע ביום ו נשיא דרום - אפריקה , ף . ו . דה - קלרק , נאום 
שבו הודיע על רפורמות מרחיקות לכת , הוסיפה תאצר כי יש לעודד את דרום - 
אפריקה לנוכח הצעדים שנקטה , אך יחד עם זאת יש למתוח עליה ביקורת על צעדים 
דרושים שטרם ננקטו . בעבר גילתה תאצר התנגדות איתנה להנהגת סנקציות כלכליות 
מרחיקות לכת נגד דרום - אפריקה . על כן הנהיגה בריטניה רק את הסנקציות שנדרשו 
על ידי האו"ם ( ובייחוד אמבארגו על מכירת נשק ) , וכן הגבלות שהוטלו על 
ידי הקהילה האירופית , ובכללן חרם על השקעות חדשות , איסור על קידום התיירות 
ועל יבוא של סחורות דרום - אפריקאיות מסוימות . 
