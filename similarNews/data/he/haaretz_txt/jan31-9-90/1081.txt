בקשה למתן צו מניעה זמני נגד פיטוריו של מבקר עיריית בת - ים , אליעזר אפל , 
הוגשה אתמול לבית - הדין לעבודה בתל - אביב . הבקשה הוגשה כנגד ראש עיריית 
בת - ים אהוד קינמון , ומועצת העירייה . אפל , המשמש כמבקר העירייה מזה 
31 שנים , טען בבקשה כי ב98 . 21 . 62 פנה אליו ראש העירייה בדרישה שיפרוש 
מתפקידו , מחמת אי - שביעות רצונו מעבודתו כמבקר . המבקר דחה את הדרישה 
והעביר את ההתכתבות עם ראש העיר לבדיקת לשכת מבקרת המדינה . לדברי העותר , 
נודע לו ביום שלישי כי תוך פחות מ84 שעות תכונס מועצת העירייה לישיבה שלא 
מן המניין לדון בפיטוריו , ולכן מיהר להגיש את עתירתו . לדבריו , זימונו 
לישיבה זו נעשה בחוסר תום לב , ובניגוד לכללי מינהל תקין . לטענתו , לא 
ייתכן שפיטורי מבקר יבוצעו על - ידי הגוף המבוקר במחטף ובהתראה כה קצרה . 
כמו כן טען כי אין הסכמה על פיטוריו בין העירייה ונציגות העובדים , כמתחייב 
בחוקת העבודה . השופט עמירם רבינוביץ החליט לדון בפרשת הפיטורים וחוקיותם 
ביום שני הקרוב , ועד אז אסר על העירייה לפטר את העותר , והורה לה לשמור 
על מעמדו בעירייה . בעקבות צו המניעה בוטלה אתמול ישיבת מועצת עיריית בת - 
ים שהיתה אמורה לדון בפיטוריו של אפל . ישיבת המועצה שלא מן המניין זומנה 
על - ידי ראש העיר , אהוד קינמון . מנהל נציב תלונות הציבור במשרד מבקרת 
המדינה , עו"ד יהודה סלאנט , אליו פנה מבקר העירייה בתלונה נגד ראש העיר , 
התקשר אתמול לקינמון בטלפון ושוחח איתו על אפשרויות בירור התלונה נגדו . 
עתירת המבקר נגד ראש העירייה היא המשך למערכת היחסים העכורה הנמשכת ביניהם 
כבר שנים מספר והגיעה עתה לשיאה . אפל טוען , כי ראש העיר החל להתנכל לו 
מאז פירסם את הדו"חות השנתיים שלו , שלא החמיאו לעבודתו של קינמון . לטענת 
המבקר אפל איים עליו שלא יוציא דו"חות מסוימים וכשהוציאם , נקט בפעולות 
לריקון לשכת המבקר מתוכנה וממרבית עובדיה . ראש העיר טוען בתגובה , כי המבקר 
לא ביצע את עבודתו כשורה ואף עשה שימוש שאינו הולם בממצאים חסויים שחשף בעבודתו , 
לקידום ענייניו האישיים . לדברי ראש העיר , לא פחות מ11 עובדי לשכת המבקר 
פרשו בשנים האחרונות מתפקידם בשל התנגדותם לעבוד תחת אפל . 
