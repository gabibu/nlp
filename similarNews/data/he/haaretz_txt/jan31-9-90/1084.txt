סי - איי - איי , בדרישה להעתיק כנס בין - לאומי לענייני מסחר ממרוקו , 
או לחייבה להעניק אשרות כניסה לנציגיה . זאת , לאחר שמרוקו הודיעה רשמית 
לארגון הבין - לאומי , כי לא תאפשר לנציגי ישראל שאינם ילידי מרוקו לקבל 
אשרות כניסה לתחומה . מדובר בכנס בין - לאומי של הארגון שישראל חברה בו , 
אשר נקבע להתקיים בקזבלנקה בחודש אפריל הקרוב . בהתאם להחלטה של מועצת 
המנהלים של הארגון הבין - לאומי , אשר התקבלה לפני שלוש שנים , מחויבת 
מדינה מארחת להעניק אשרות כניסה לכל החברות . אחרת לא תוכל לקיים בתחומה 
אירועים בין - לאומיים , הקשורים לפעילותו של ארגון רשויות שדות התעופה . 
היו"ר בפועל של רשות שדות התעופה , אריה גרוסבורד , אמר אתמול בתגובה כי 
ישראל תעמוד על כך שמרוקו תאפשר לנציגיה כניסה להשתתפות בכנס הבין - לאומי 
בתחומה , ללא קשר לארץ הולדתם . אם לא תיענה הדרישה תמשיך ישראל לפעול 
באופן מעשי להעברתו של הכנס למדינה אחרת בארגון . לדברי גרוסבורד , כבר 
נעשו פניות בנושא זה לחברי מועצת המנהלים של הארגון הבין - לאומי באירופה , 
וכן לנשיא העולמי של ארגון רשויות שדות תעופה אי - סי - איי - או לין 
הוק סאן מסינגפור . 
