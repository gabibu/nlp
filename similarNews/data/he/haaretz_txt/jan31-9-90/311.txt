ראש המועצה המקומית בחצור הגלילית , יוסי אלול , זומן לחקירה במשטרה הבוקר 
בחשד כי היכה שוטרים והתסיס את תושבי חצור הגלילית בהפגנה שהתקיימה לפני 
שבועיים בעיירה במחאה על סגירת מפעל הבונים ופיטורי 051 עובדים . עדיין 
לא ברור אם יימשכו הליכים נגדו לאחר החקירה . אלול ואיתו מאות תושבים מחצור 
הגלילית סגרו במשך תשע שעות את כביש הגישה לחצור הגלילית ואף התכתשו עם השוטרים 
שביקשו לפנות אותם . אלול אמר אמש כי בניגוד לכל ההבטחות , מפעל הבונים 
בקיבוץ כפר הנשיא שבבעלות כור לא נפתח אתמול מחדש כפי שהבטיחו אנשי משרד 
האוצר וגם לא שולמה משכורתם של העובדים . אלול ועובדי המפעל החליטו לפתוח 
ביום ראשון בבוקר בשביתת רעב בתוך שטח המפעל . 
