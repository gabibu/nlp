ביירות , ( ע"ר ) . ארגון החיזבאללה טוען כי הרג כמה חיילי צה"ל בפשיטות 
שערך בדרום לבנון שלשום בלילה ואתמול . הפשיטות , לדברי הארגון , נערכו 
לרגל 11 שנים להקמת הרפובליקה האיסלמית באיראן . תנועת ההתנגדות האיסלמית , 
הזרוע הצבאית של החיזבאללה , הודיעה מביירות , כי בהתקפות נהרגו גם אחדים 
מאנשיה , אך היא לא מסרה כמה . בהודעה נאמר כי אנשי החיזבאללה תקפו עמדות 
ישראליות בכפרים באיידה וגיסר אל חאמרה כ8 ק"ם צפונית לגבול ישראל . ההתקפה 
בוצעה , לדברי ההודעה , שלשום בלילה . המוגאהדין השתלטו על העמדות והשמידו 
אותן נאמר בהצהרה . בבהמשך נאמר כי יחידה אחרת של החיזבאללה טמנה מארב לסיור 
משוריין ישראלי , שניסה להחיש תגבורת לעמדות המותקפות . במארב , לפי 
ההודעה , נפגע נגמ"ש ישראלי ואנשי צוותו נהרגו . בהודעה אחרת נאמר , כי 
אנשי החיזבאללה תקפו עמדה ישראלית נוספת אתמול . 
