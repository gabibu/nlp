ת הפופוליסטית של קודמיהם ואף מגדילים לעשות . הצעות חוק פרטיות המיטיבות 
עם העם כולו , או עם חלקים מסוימים בו , יוצאות חדשות לבקרים מעומק לבם 
הרחב אל אולם המליאה , וזוכות שם להסכמה בקריאה טרומית ולעתים אף מעבר לזה . 
אם יאושרו , תצטרך המדינה לגייס מיליארדי שקלים לביצוען . הצעות אחרות 
מטילות עול נוסף על המשק , מעבר למסגרת התקציב . מחמת השפע הציבור אינו 
מתעדכן במידע על טוב לבם של נבחריו . מבחינה מסוימת יש בזה עוול , שהרי 
אחת ממטרות הח"כים היא להוכיח לעם שאין כמוהם שוקדים על טובתו . לא נצא 
ידי חובתנו אם לא נתקן פגם זה ול במעט . האם הציבור יודע שיש חבר כנסת שאיננו 
מסתפק בהצעה הקמצנית של משרד האוצר בעניין יום לימודים ארוך ( שתי שעות 
ביום כנגד תשלומי הורים ) ומציע להנהיג מכוח חוק יום חינוך ארוך כללי מ8 
בבוקר עד 4 אחה"ץ ? אומדים את העלות השנתית של ההצעה בחצי מיליארד שקל . 
ח"ך אחר מקנא את קנאת קיפוחם של נרדפי רדיפות הנאצים הזכאים לפיצויים מכוח 
החוק הישראלי ומציע חוק שישווה פחות או יותר את זכויותיהם לזכויות מקבלי 
הפיצויים האישיים מגרמניה . העלות : 021 מיליוני שקל . חבר שלישי מציע 
לתקן חיסרון בחוק ערי הפיתוח ולסייע למוסדות דת 001 מיליוני שקל . בעד 
09 מיליוני שקל בלבד מציע ח"ך אחר להעניק קצבאות ילדים להורי ילדים בני 8112 . 
אומדני העלויות לא נערכים בדרך כלל בידי יוזמי החוקים הרואים את עצמם פטורים 
ממלאכה גסה זו אלא בידי כלכלני האוצר . אך יש הצעות שלא נאמדו או שאין 
להן שיעור . ח"ך בעל כוונות טובות מציע להעלות את שכר המינימום מ%54 ל%05 
מהשכר הממוצע במשק ; לא ידוע בכמה תגדל עקב כך עלות העבודה וכמה מפוטרים 
יתוספו למחנה מחפשי העבודה . חמישה חברי כנסת מסיעה מתקדמת מאוד מציעים 
חוק מתקדם , נאור , נדיב , לביטוח בריאות ממלכתי חובה , העלול לעלות 
לקופת המדינה בסכום לא ידוע , אך מדובר במאות מיליונים . על שולחן הכנסת , 
בחלקן אחרי אישור בקריאה ראשונה , מונחות הצעות חוק אחרות , שונות ומשונות , 
והמשותף לכולן : טוב - לבם השופע של המציעים . למה לא לתת פטורים נרחבים 
ממסים לעולים חדשים ? האם לא ראויים משוחררי צבא סדיר ( חובה וקבע ) לעדיפות 
בהקצאת מגרשים לבנייה עצמית ? למה לא לבטל את אגרת רשות השידור המטרידה 
( 042 מיליוני שקל בשנה ) ? ועוד ועוד . בל תיפול אי - הבנה : ההצעות 
הללו , ברובן ואולי כולן , טובות , מתקדמות ונאורות . שתי בעיות קטנות 
מקלקלות את השורה : ההצעות נזרקות לחלל בלי קשר לסדר עדיפויות כללי , אלא 
לפי נטיות לבו וחשבונותיו של הח"ך המציע ; ובעל ההצעה אינו יודע , בדרך - 
כלל , מניין יבוא המימון ועל - פי - רוב גם לא אכפת לו . לכאורה , אין 
להתרגש , שהרי בין העלאת הצעה לביצועה המרחק גדול . ההצעות מועלות לא מעט 
( והציניקן יאמר : בעיקר ) כדי להוכיח לכלל הציבור , או במיוחד למחוז 
הבחירה של המציע , עד כמה ער וקשוב הוא לרחשי לב בוחריו . משהועלתה וזכתה 
להד כלשהו , התמלא עיקר ייעודה . אך לא תמיד זה כך . הצעות אחדות , שמלכתחילה 
נחשבו ללא - יותר מתרגיל פרלמנטרי בגיוס אהדה , אושרו לבסוף כרוחן וככוונתן . 
סיכוייה של הצעת חוק מיטיבה להתקבל אינם כה רעים : מעטים החכים , בעלי 
אומץ לב אזרחי ויושר אינטלקטואלי , המצביעים נגד חוק פופוליסטי ( ראה " גבורת " 
רוב הח"כים בפרשת התיקון לחוק הגליל בענייני מכסות הביצים ) . " וחוץ 
מזה " , אומר הח"ך המצוי בלבו , " אם אצביע בעד החוק שלו , יצביע הוא 
בעד החוק שלי " . כך אושרו חוקי הנגב והגליל , חוק ערי הפיתוח , חוק החינוך 
המיוחד , חוק חינוך חינם בגני ילדים ותיקונים לחוק החיילים המשוחררים . 
נכון , חוקים אלה הוקפאו בחלקם והיו לאות מתה בספר החוקים . אבל בשלב זה 
או אחר תעלה הדרישה להחיותם , ובעיית מקורות המימון תהיה חריפה כשהיתה . 
בעוד דנים ומאשרים חוקי הטבה חדשים , שוררת מצוקה קשה בתחומים שחיוניותם 
מוסכמת על הכל . באחרונה דווח לכנסת כי רבע מכלל החולים הנזקקים לאשפוז 
סיעודי ימותו טרם זמנם מחוסר טיפול . כ000 , 2 מפגרים ממתינים לסידור בפנימיות 
או לטיפול מסודר בשירותים קהילתיים . יש מחסורים בתחומים אחרים , שבהם 
לא ניתנים השירותים ברמה הראויה למדינה מתקדמת . חברי הכנסת תובעים , כמובן , 
ובקול גדול , לתקן את כל הליקויים ; אין זה מפריע להם להגיש הצעות חוק 
לשיפורי דה - לוקס בתחומים אחרים . הדרך היחידה לבלום את הנחשול היא בחוק 
המגביל את חופש הפעולה של הח"כים להגיש הצעות חוק פופוליסטיות ( לדוגמה : 
איסור על הגשת הצעה ללא ציון ההוצאה החלופית שתקוצץ ) . אך מה סיכוייה 
של הצעת חוק אנטי - פופוליסטית בכנסת פופוליסטית ? 
