" יש תחושה קשה שבמדינה כמו מצרים , שחתמה אתנו על הסכם שלום , אין ביטחון 
לישראלים . חשבנו שפרשת ראס - בורקה לא תחזור על עצמה , אבל הנה שוב נתגלו 
המצרים במערומיהם . אבל אין ספק כי נמשיך לטייל במצרים ובכל מקום בעולם , 
כי אם לא נעשה כן אז הטרור ינצח " . דברים ברוח זו נשמעו אתמול מפי מטיילים 
ישראליים שהגיעו אתמול למסוף רפיח ועברו למצרים . בסך הכל הגיעו אתמול 
למסוף רפיח 003 מטיילים , מתוכם 02 מטיילים מישראל . בקרב עובדי המסוף שוררת 
תחושה קשה . מנהל המסוף שמואל שפרן , אמר כי אינו מצפה לישראלים רבים , 
מאחר ורבים מהם עשויים לבטל את נסיעותיהם למצרים . קבוצת פלשתינאים מעזה , 
שהיתה בדרכה לטיול למצרים לא שמעה על הפיגוע . בשעה 00 . 11 בערך מגיע 
האוטובוס הראשון של חברת מצדה , ובו קבוצה של 02 מטיילים , רובם מנצרת . 
אביב כהן , צעיר בן 22 , מספר כי הוא בדרך כלל נוסע לגרמניה דרך מצרים . 
" בכך אני חוסך את מס הנסיעות . שמעתי מה קרה וזה עצוב מאוד , אבל כמו 
שבכביש החוף היה פיגוע וממשיכים לנסוע , אני מאמין שגם למצרים ימשיכו לנסוע " . 
הישאם מחרוק , תושב נצרת , מוסיף : אני נוסע למצרים למשך שבוע . מבצעי 
הפיגוע עשו זאת רק כדי להפריע לתהליך השלום , אבל אסור להפסיק ולטייל " . 
המלווה של קבוצת הישראלים , תמי מליני , מספרת כי כל הישראלים יודעים 
היטב מה קרה במצרים שלשום ובפעמים קודמות . לאלו ששאלו שאלות אתמול , 
היא העדיפה שלא להשיב , כדי לא להכביד עליהם . בצד המצרי מתקבלים הישראלים 
בסבר פנים יפות , על ידי החיילים המצרים . בתוך כמה דקות הם עוברים לאוטובוס 
המצרי ועושים את דרכם לקהיר . כעבור מחצית השעה , מגיע האוטובוס של חברת 
דן , הנוסע בקו 001 , ת"א - קהיר , ארבע פעמים בשבוע . המלווה של הקבוצה 
מטעם חברת דן מספר כי היו ביטולים בקו , ובאוטובוס אתמול היו רק חמישה 
נוסעים ישראלים . לטענת נהג האוטובוס , בקו זה יש אבטחה צמודה של אנשי 
ביטחון מצרים המלווים את האוטובוס לקהיר ובחזרה . מיד לאחר מכן מגיע האוטובוס 
של טיולי הגליל , המסיע 01 ישראלים . אהוד זלצמן , תושב קרית - ביאליק : 
אני נוסע לגרמניה דרך מצרים . אינני חושש משום דבר . הפיגוע הזה קשה ואנו 
נמשיך לטייל " . קבוצה של ארבעה צעירים , הנוסעים למזרח הרחוק , מספרת כי 
החליטו לנסוע למרות ניסיונות הוריהם למנוע מהם את הנסיעה . " יש פחד ותחושה 
של חוסר ביטחון , אבל זה היום הכי בטוח לנסוע , כי הכבישים מלאים באנשי 
ביטחון " , אמרו הצעירים . בשעות הצהרים מגיע אוטובוס בקו 001 השב מקהיר 
ואתו שלושה ישראלים בלבד . אחד מהם , מאיר פישביין מרמת השרון , סיפר 
כי בדרך ראה את האוטובוס שנפגע עומד בצדי הדרך , חלונותיו מנופצים ומסביב 
אנשי ביטחון מצריים . 
