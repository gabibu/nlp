שיטת המיסוי הנהוגה לגבי רכב המיובא לישראל תועמד לבחינה מחדש . שר האוצר , 
שמעון פרס , הודיע לשר התחבורה , כי הוא נענה להצעתו לבחון מחדש את שיטת 
המיסוי והסכים כי שני השרים ימנו ועדה משותפת לבדיקת הנושא . בהתאם לכך 
תמונה בימים הקרובים ועדה שתכלול נציגים של משרד התחבורה , מנהל הכנסות 
המדינה , אגף המכס ומנהל הרכב הממשלתי . מרדכי ברקת , ראש אגף המכס , 
מסר ל"הארץ " כי לדעתו רצוי להטיל מס אחיד על כל המכוניות המיובאות לישראל , 
ללא תלות בנפח מנוען . בעבר היו נהוגות שש מדרגות מיסוי שונות על פי נפחי 
מנוע , וכיום נהוגות ארבע מדרגות . לדעת אנשי המכס עדיף לקבוע מס אחיד 
ולהניח לכוחות השוק לקבוע את מחירי המכוניות . יחד עם זאת , כיוון שאין 
כוונה לגרוע מהכנסות המדינה ממיסוי על מכוניות , הטלת מס אחיד תגרום לייקור 
המכוניות העממיות ולהוזלת המכוניות היקרות שינוי שיעורר התנגדות חברתית . 
ברקת מעריך כי בסופו של דבר תושג פשרה , על פיה יצורפו מכוניות עם מנוע 
בנפח 008 , 1 סמ"ק למדרגת המיסוי הנמוכה ביותר ( מס קניה של % 011 ) הנהוגה 
כיום לגבי רכב בנפח עד 006 , 1 סמ"ק . 
