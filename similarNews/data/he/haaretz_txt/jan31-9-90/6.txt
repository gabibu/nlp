( ע ) . המועצה האזורית עמק - חפר מעוניינת להקים בתחומה יישוב קהילתי 
חדש לעולים מברית - המועצות . ראש המועצה , עמוס דגני , נועד בלדיונים 
בעניין עם נציגי משרדי - ממשלה , שקיבלו את ההצעה בחיוב , וביקשו מהמועצה 
להכין את התוכניות לשטח המיועד לכך . ראש המועצה מסר , שהכוונה היא להקים 
את היישוב במזרח עמק - חפר , ולייעדו לכ004 משפחות : עולים חדשים ובני - 
מושבים . שילוב אוכלוסייה כזה יקל , לדעת המועצה , על העולים להיקלט בארץ . 
השטח הדרוש להקמת היישוב כבר אותר , ועתה עוסקת המועצה בסימונו המדויק . 
עם השלמת הסימון , תועבר התוכנית לגורמי התכנון וקליטת - העלייה . המועצה 
תעמיד לרשות הפרויקט את שירותיה המוניציפליים . דגני הוסיף , שנוכח החששות 
שהעלו גורמים ממלכתיים , בדבר מחסור בדיור לעולים החדשים , ערכה המועצה 
בדיקה ביישוביה , למציאת פתרונות דיור אפשריים . הבדיקה העלתה , שרבים 
מישובי עמק - חפר מוכנים לקלוט משפחות עולים , על - ידי פתרונות דיור ארעיים 
בחדרים ובדירות נופש שביישובים . כך , למשל , מוכן בעל בית - מלון במכמורת , 
ששימש בעבר מרכז קליטה , לשפץ את המבנה ולהכשירו תוך זמן קצר לקליטת עולים . 
