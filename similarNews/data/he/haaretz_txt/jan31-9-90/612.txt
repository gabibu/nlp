מדינה נוספת תעלה בחודש הבא על מפת האיגרוף העולמית ישראל . בפעם הראשונה 
בהיסטוריה יהיה בישראל מאבק על הכתר העולמי . במסיבת עיתונאים רבת משתתפים 
נמסר אתמול , כי היכל הספורט בחולון יארח במוצאי שבת 01 במארס ( ערב פורים ) 
את קרב ההגנה על התואר העולמי באיגרוף . אלוף העולם היהודי מצרפת פאבריס 
בנישו יגן על תארו במשקל קל נוצה ( 003 . 35 ק"ג ) מול הטוען לכתר הדרום 
אפריקאי וולקום נקיתה . הקרב המרכזי של הערב , על הכתר העולמי , יחל בשעה 
00 . 11 בלילה , כדי לאפשר להעבירו בשידור חי ל - 11 מדינות באירופה . 
זו הפעם הראשונה שקרב על התואר העולמי באיגרוף יהיה בישראל . אביו של אלוף 
העולם , פטריק בנישו , סיפר כי נענה להצעת איש העסקים שמואל פלאטו - שרון 
לקיים את הקרב בישראל . תחילה התכוונו המארגנים לקיים את הקרב באילת , 
אך מחמת היעדר תנאים מתאימים הוחלט להעבירו לחולון . במסגרת הערב יהיו 6 
קרבות מוקדמים . בין המתאגרפים יופיעו יעקב שמואל ויהודה בן חיים שייצגו 
את ישראל באולימפיאדת סיאול . בנישו יקבל 051 אלף דולרים ונקיתה 05 אלף דולרים . 
" כאשר הסכמנו לערוך את הקרב בישראל הפסדנו לפחות סכום של 051 אלף דולרים " , 
אמרו פאטריק ופאבריס . האחרון מעוניין להשתקע בישראל , ומוניין גם לשרת 
בצה"ל , כאשר יסיים את קאריירת האיגרוף שלו . " אני מתגאה בכל מקום בהיותי 
יהודי ורוצה לייצג את ישראל בכל העולם " , אמר פאבריס החביב , נשוי ואב 
לשניים שהרשים את כל הנוכחים בחוש ההומור שלו ובתשובותיו השנונות . פאטריס 
בן ה - 52 החל את הקאריירה שלו באילת בהדרכת מאמנו הראשון יוסף פינטו ז"ל . 
ב - 4891 עבר למקצוענות וזכה לעידוד רב משמשון עמשלם ז"ל ( ייסד את מועדוני 
כפפות הזהב וכיהן שנים רבות בתפקיד יו"ר ועדת האיגרוף בהתאחדות לספורט ) 
. " לא אשכח את אילת לעולם , הקרב בחולון יעניק לי הזדמנות להנציח את 
זכרם של פינטו ועמשלם " , אמר פאטריס . לראשונה הוא זכה בכתר העולמי ב - 
01 במארס 8891 . בקרב שהיה באולם הכדורסל של לימוז בצרפת , ניצח פאבריס 
בנקודות את חוסה סאנאבריה מונצואלה . ב - 7 באוקטובר 9891 הגן פאבריס לראשונה 
על כתרו גם כן בצרפת ( בורדו ) . הוא גבר בנקודות אחרי 21 סיבובים על 
ראמון קרוז מפורטו - ריקו . מאזנו של פאטריס , 23 קרבות , 62 ניצחונות , 
שישה הפסדים . ליריב מדרום אפריקה מאזן מצוין הכולל 52 ניצחונות ב - 52 
קרבות והוא מדורג ראשון בדירוג ה - אי . בי . אף . התאחדות האיגרוף הבין 
לאומית . גון רובינסון הנציג האירופי של ההתאחדות הבין לאומית ( אחת מתוך 
ארבע התאחדויות האיגרוף העולמיות ) אישר בסוף השבוע את קיום הקרב בישראל 
והחמיא לפאטריס . " הוא מסוג הספורטאים המביאים כבוד לענף . ספורטאי גדול 
ואלוף הראוי לייצג את ההתאחדות שלנו . הוא גם איש משפחה מסור ואנו גאים 
בו " . 
