זה פשוט לא הוגן . שחקנים שמימיהם לא היו צריכים לעלות על בימה , מגיעים 
לגבורות , והשחקן האחד שנתן ונתן והחזיק את " הבימה " על כתפיו במשך שנים , 
מת בגיל 05 . אינני מסוגל לכתוב באובייקטיוויות על עזיקרי . הייתי משוגע 
לעזיקרי , כשם שהייתי משוגע לשרגא פרידמן לפני עזיקרי ולקלצקין לפני שרגא . 
כל ימי אהבתי את המצחיקנים הגדולים . מצחיקן הוא גדול , כשהוא גורם לך 
להשתולל מרוב צחוק ולצאת מן התיאטרון עם מחנק בגרון . עזיקרי היה כזה . 
פעם סיפר לי על קודמו הגדול : " קלצקין היה אקטיור . משום כך קסם לי . 
" עזיקרי היה אקטיור . משום כך קסם לי . הוא עלה ארצה מבולגריה . כיוון 
שהיה נער חביב ונחמד , שיחק שורה ארוכה של נערי שעשועים בלתי נסבלים במבטא 
בולגרי בלתי נסבל . ב"בראשית " של מגד נאלץ לשחק את הבל . קלצקין גנב 
את ההצגה בתפקיד הנחש . שעתו של עזיקרי הגיעה כשבמאי אורח , פטריק דרומגול , 
תהה על קנקנו ומסר לו את רודריגו ב"אותלו " . רודריגו הוא ריקא הרודף אחרי 
דסדמונה . בעזרתו של דרומגול גנב עזיקרי את ההצגה גם מאותלו וגם מיאגו . 
הוא שיחק לפני ראי בלתי נראה ולא ניהל רומן עם דסדמונה , אלא עם עצמו . 
הוא היה מטופש עד כדי כך שלבי נשבר , כשיאגו חיסל אותו כקינוח סעודה . 
מאז שיחק שורה ארוכה של מצחיקנים מהם עצובים כמו גוגו ב"מחכים לגודו " , 
מהם מטורפים כמו קאמי ב"יתוש בראש " , מהם נבזים כמו מלווליו ב"הלילה השנים - 
עשר " . והרשימה ארוכה , כי הוא שיחק בלי סוף . היה לו תיאבון בריא . 
תפקיד התפקידים שלו לא היה מצחיק כי אם טראגי . ב"המלך ליר " וב"המלך אדיפוס " 
לא נגע . הוא היה גדול כשגילם נמושות . כששיחק את " הדוד ואניה " , ישבתי 
ובכיתי . היינו חברים לעבודה , כי שיתפנו פעולה בהרבה תפקידי רדיו וקלטות . 
עזיקרי לא נהג כמו כוכב . הוא השחקן היחיד מבין מכרי , שתבע תוספת חזרות 
ולא תוספת שכר . במקום להתנפח , צחק לעצמו . פעם נפגשנו , בעוונותינו 
הרבים , בשירותים שמאחורי הקלעים . " גם ואניה צריך פיפי " , הכריז . 
כשיצאנו , הזמין אותי לכוס תה ואמר : " אתה חושב שאתה מכיר שחקנים . 
אינך מכיר אותם . שחקן הוא כמו ילד . רוצה שיאהבו אותו . הוא נמצא באגו - 
טריף מתמיד . אתמול , באמצע הצגת ואניה , שמעתי פיהוק קולני באולם ונפגעתי 
עד עומק נפשי " . אני מסרב לנתח את הקאריירה שלו , כי היתה לו רק חצי קאריירה . 
שנות ה08 ב"הבימה היו שנות עזיקרי . אך מי יודע לאן היה מגיע בשנות ה09 
ואיפה היה עומד בראשית האלף הבא , אילו הגיע לגיל 06 ו07 ? אסיים במלים 
שאמר עזיקרי על קלצקין : " איזה אדם . איזה שחקן . וכמה הוא חסר לי היום " . 
