מחר לא ישולמו המשכורות לכל עובדי תדיראן . בהנהלת החברה טוענים כי מצב 
הנזילות בחברה טוב יותר מזה שהיה לפני כחודש וכי עד ל9 בחודש ישולמו המשכורות 
לכל העובדים . הנהלת תדיראן העבירה אמש הנחיות למנהלי הקבוצות ובהן פרוט 
לוח הזמנים לתשלום המשכורות לעובדים ואלה יעודכנו הבוקר בפרטי התשלומים . 
בהנהלת החברה הסבירו כי צעד זה נעשה כדי למנוע שוב את ההפגנות האלימות שפרצו 
בחודש שעבר , בעקבות אי תשלום המשכורות לכלל העובדים במועד . קשיי הנזילות 
בקופת תדיראן מונעים את תשלום המשכורות לכלל העובדים ובימים האחרונים נעשו 
מאמצים לגייס הלוואות גישור מהבנקים על מנת לשלם את המשכורות לעובדי החברה . 
אולם , הבנקים הנושים שהתארגנו בקונסורציום סרבו לאשר הלוואות גישור והם 
מבצעים עתה בדיקה מעמיקה במצבה של תדיראן . במקביל נמשכים המגעים בין הנהלת 
תדיראן לקונסורציום הבנקים בנוגע לייעודם של הכספים שייכנסו לקופת החברה 
כתוצאה ממכרית חברת " כבלים " וקבוצת מוצרי הצריכה . הנהלת תדיראן דורשת , 
כי כספים אלה ישמשו לתזרים המזומנים של החברה ולעומתם נציגי הבנקים דורשים , 
כי כספים אלה ישמשו להקטנת חובות החברה המסתכמים בכ053 מיליון דולר . 
