( ע ) . רדיו מוסקווה הודיע אמש בשידוריו בעברית , כי ברית - המועצות 
נחושה בעמדתה לאפשר גם בעתיד הגירה חופשית של אזרחיה , ובכללם אזרחיה היהודים . 
בשידור שקלט קשב רשות השידור הותקפו הגורמים בעולם הערבים המעוררים " סערה 
מלאכותית ובהלת שווא " . כן נאמר בו שמוסקווה קוראת לערבים " לזנוח את תסביך 
העימות ולהתרכז במאמצים למצוא פשרה " . עם זאת הדגיש פרשן הרדיו שמוסקווה 
מתנגדת חד - משמעית להתנחלויות וליישובם של היהודים בהן . הרדיו הסובייטי 
קבע שגם אם יעלו השנה לישראל 04 אלף יהודים מבריה"ם , לא יתווספו לצה"ל 
חטיבות שלמות והתנחלויות חדשות לא יציפו את השטחים . טוניס ( ע"ר וע"ץ ) 
. מאמצי אש"ף להשיג ויתורים מבריה"ם בנושא העלייה נכשלו . כך נמסר ממשרד 
אש"ף אתמול , לאחר השיחות שקיים הדיפלומט הסובייטי , גנאדי טראסוב , עם 
יאסר ערפאת . " העמדה הסובייטית , כפי שהוסברה לנו , היא שבריה"ם מתנגדת 
ליישובם של יהודים בשטחים המוחזקים , אולם עם זאת יש ליהודים זכות ללכת 
לכל מקום שיבחרו בו " , אמר דובר אש"ף . בגדד ( ע"ר ) . שני עיתונים ממשלתיים 
בעירק תקפו אתמול את ארה"ב ובריה"ם על מה שכינו הקלת ההגירה של יהודי בריה"ם 
לישראל . במאמר מערכת ב"א - תאורה " , ביטאון מפלגת הבעת , נכתב ש"יציאת 
היהודים הסובייטים מהווה הפרה בוטה של זכויות האדם של העם הפלשתיני ואיום 
על הביטחון הלאומי של כל האומה הערבית " . העיתון האשים את ארה"ב , שהיא 
מאלצת את יהודי בריה"ם להתיישב בשטחים . . . ביטאון משרד ההגנה העירקי , 
" אל - קאדיסייה " , כתב כי הערבים יהיו קורבנותיה הראשונים של הפרסטרויקה 
מחוץ לעולם הקומוניסטי , וכי הפלשתינאים חייבים לשלם את מחירה ואת מחיר 
ההבנה בין בריה"ם לארה"ב . לונדון ( ע"ר וע"ץ ) . יועצו הפוליטי של חוסיין 
מלך ירדן , אבו - עודה , קרא לכנס ועידת פסגה ערבית , על מנת ללחוץ על 
ארה"ב שתפסיק את הסיוע הכספי לישראל , וכך להביא להפסקת הסיוע למהגרים . 
בראיון לעיתון " אל - חייאט " , הרואה אור בלונדון , אמר אבו - עודה , 
לשעבר שר המידע הירדני , שהערבים אינם מוכנים כיום למלחמה נוספת נגד ישראל . 
" אופציה צבאית ערבית איננה קיימת עכשיו " , אמר , והדגיש שבמקרה הטוב 
תהיה מצד הערבים רק פעולה צבאית הגנתית , וכי רק לישראל יש כיום יכולת תקיפה . 
בריסל ( ע"ר וע"ץ ) . הקהילייה האירופית קראה אתמול לישראל שלא ליישב 
עולים בשטחים המוחזקים , בטענה כי מדיניות זאת עלולה לחבל בסיכויים לפתרון 
הסכסוך הערבי - ישראלי . ההודעה המשותפת של 21 ממשלות הקהילייה חוזרת וטוענת 
שההתנחלויות בשטחים המוחזקים אינן חוקיות . חברי הקהילייה הביעו דאגה עמוקה 
נוכח האפשרות שהעלייה היהודית הגדולה לישראל כיום תופנה לשם , ובה בעת בירכו 
על הליברליזציה במדיניות ההגירה הסובייטית . 
