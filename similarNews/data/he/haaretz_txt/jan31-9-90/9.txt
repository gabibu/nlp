" בעקבות מקרים בהם נעצרו מפגרים והודו בעבירות שלא ביצעו , פורסם באחרונה 
על ידי אגף החקירות של המטה הארצי , קובץ של נהלים ביחס למפגרים , אשר 
הופץ בין יחידות המשטרה . בהקדמה לקובץ נאמר כי אי - יכולתם של חשודים ושל 
נאשמים מפגרים להתבטא ולהבין את החשדות המועלים כלפיהם , מקשה על החוקרים 
להגיע לחקר האמת ולהבין את גרסאותיהם . בשל כך , לא אחת , נגרם סבל מיותר 
לנחקרים , עקב חקירה ממושכת או מעצר שבנסיבות העניין ניתן היה להימנע מהם . 
בצד ההיבט החוקי , שהובא בפני השוטרים , נקבע כי יש להחזיק את המפגרים 
במעצר נפרד ויש לבחון , אם הם כשירים לעמוד למשפט . השוטרים גם מתבקשים 
להפעיל שיקול דעת בעת המעצר . ההוראות קובעות כי על השוטר להשתדל , בבואו 
לעצור חשוד שהוא מפגר , ללא צו מעצר , להשתמש בסמכות העיכוב , גם אם לאור 
נסיבות המקרה יש סמכות לעצור , דהיינו : להעדיף חקירה בת כמה שעות , על 
פני מעצר . עוד נקבע בהוראות כי בכל מקרה שבו יש מפגר בתחנת המשטרה יודיעו 
על כך להוריו של החשוד או לאפוטרופסיו , לפקיד הסעד המקומי ולאחראי על המוסד 
שבו מתגורר המפגר . הזמנת חשוד מפגר לחקירה , צריכה להיעשות באמצעות אפוטרופסו 
או באמצעות מנהל המוסד שבו הוא שוהה . החקירה , ככלל , תיעשה בנוכחות 
אחד הגורמים האחראים על המפגר . במקרים בהם הוחלט להעביר את התיק לתביעה , 
תצוין עובדת פיגורו של הנאשם בתיק החקירה . כיום , מוערכת אוכלוסיית המפגרים 
בישראל ב09 אלף נפש , מהם כ000 , 1 ממתינים לסידור מוסדי ו000 , 1 מצפים 
לסידור בתוך הקהילה . צמצום תקציבי הרווחה , מהווה פגיעה באוכלוסייה חלשה 
זו , טוען יו"ר אקי"ם האגודה לקימום מפגרים , אהרון רוזן , לקראת מבצע 
ההתרמה השנתי של הארגון שייערך בשבוע הבא . 
