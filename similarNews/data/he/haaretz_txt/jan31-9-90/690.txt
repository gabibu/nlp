הרשויות המקומיות הערביות שהיו אמורות אתמול לפתוח בשביתה כללית ממושכת נגד 
משרד הפנים עד לקבלת כספים שיכסו את שכר עובדיהן , החליטו להשעות את השביתה 
לאות הזדהות עם נרצחי האוטובוס בכביש אסמעיליה - קהיר . ראשי הציבור הערבי , 
ומנהיגים דתיים מוסלמים ונוצריים , פרסמו הודעות גינוי נגד מבצעי הפשע . 
בין המגנים יו"ר הוועד הארצי של הרשויות הערביות , והמנהיגים הדתיים שייך 
תופיק עסליה והבישוף מקסימוס סלום , והשייך אמין טריף , המנהיג הרוחני 
של הדרוזים , ואחרים . 
