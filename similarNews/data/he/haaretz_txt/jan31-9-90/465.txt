משרד התחבורה , באמצעות מינהל התעופה האזרחית , גיבש תוכנית אלטרנטיווית 
חדשה לאפשרות הטסת עולים חדשים מברית - המועצות , כל עוד לא מופעל הסכם 
התעופה המסחרי שנחתם בין אל - על לחברת איירופלוט . במרכז התוכנית הפעלת 
טיסות מיוחדות על - ידי כל אחת משתי החברות ושילובן של חברות תעופה זרות 
נוספות ממזרח - אירופה . חברת אל - על הגישה בשבוע שעבר לברית - המועצות 
בקשה רשמית לפתיחת משרד במוסקווה . כן הוגשה בקשה להפעלת טיסות מיוחדות 
בין שתי המדינות . חברת איירופלוט מצידה , עומדת לקיים שתי טיסות מיוחדות 
במהלך השבועיים הקרובים לישראל . על - פי התוכנית יתאפשר לחברה הסובייטית 
לקיים טיסות מיוחדות של הבאת עולים חדשים לישראל . עוד בתוכנית אפשרות הגברת 
הטיסות ממדינות מזרח - אירופה . הכוונה לעלות את תדירות פעילותן של החברות 
הזרות הקיימות , המגיעות ארצה . במקביל נמשכים המאמצים במישורים השונים , 
להביא לאישור הפעלת ההסכם המסחרי שנחתם בין שתי חברות התעופה , להפעלת 
קו טיסות סדיר בין מוסקווה לנמל התעופה בן - גוריון בלוד . 
