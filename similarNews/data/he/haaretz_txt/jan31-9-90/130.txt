שר האוצר שמעון פרס אמר אתמול כי אם יתברר בשיחות עם נושי כור כי יהיה אפשר 
להגיע להסדר כולל , שפירושו הפעלת כור באורח מניח את הדעת , יהיה מוכן 
לשקול פנייה אל ועדת הכספים של הכנסת לאשר סיוע בנוסף על 05 מיליון הדולרים 
שכבר הבטיחה הממשלה . פרס סבור שניתן להשיג הסדר כולל . פרס אמר את הדברים 
בפגישה בלשכתו עם נציגי הצדדים , המעורבים במשבר כור , ובהם כל הבנקים 
הזרים הנושים . בפגישה נכחו נציגי הבנקים הישראליים הנושים , עמירם סיוון 
מבנק הפועלים ויצחק יגר מבנק המזרחי , יו"ר חברת העובדים פרוף איתן ששינסקי , 
מנכ"ל כור בני גאון , מנכ"ל האוצר יעקב ליפשיץ , הממונה על התקציבים דוד 
בועז והחשב הכללי אלי יונס . מהפגישה נעדר יו"ר בנק לאומי משה זנבר . מנכ"ל 
האוצר מסר לאחר הפגישה כי נציגי הבנקים הזרים הביעו נכונות להסדר כולל , 
כפי שהציע שר האוצר . אחד מהם דיבר על הסדר אך העלה כמה הצעות להתייעלות . 
לדברי ליפשיץ , היתה האווירה בפגישה טובה ונציגי הבנקים הזרים הביעו רצון 
להשתתף בפתרון אמיתי של כור . כל אחד מהם אמר כמה משפטים בלבד . מנכ"ל בנק 
הפועלים עמירם סיוון אמר בתום הפגישה כי זו היתה פגישת פתיחה בלבד , והשיחות 
יתחילו הבוקר בתל אביב בלי השתתפות נציגי האוצר , מתוך הבנה שצריך להגיע 
להסדר שיבטיח את המשך קיומו של הקונצרן . עם זאת , אמר אמש גורם בכיר באוצר 
כי עמדות הצדדים עדיין רחוקות , וכי גם הפער בין נכונות האוצר לסייע לבין 
נכונות הבנקים הזרים למחוק חובות , נותר גדול . קפידבינמבנק לאומי נמסר 
אתמול , כי נציגו לא לקח חלק בפגישה , משום שבכל שלבי גיבוש תכנית ההצלה 
של כור , אנשי בנק הפועלים לא באו איתו בדברים , ולא שיתפו את הבנק בתכנית . 
מצב זה נוצר למרות שבנק לאומי הינו הנושה השני בגודלו . בבנק לאומי אמרו 
אתמול : " זאת היתה טעות להתעלם מאיתנו , ולחשוב שנקבל את תכנית ההצלה 
כמובנת מאליה " . בבנק לאומי הביעו את החשש כי חלקים מהותיים מהתכנית , 
ובכלל זה נושא המיסוי עדין לא נפתרו . הבנקים אמורים במסגרת התכנית לקבל 
אופציות , למחוק חובות ולפרוס את חלקם . למרות הבטחות האוצר לעזור לבנקים 
בנושאי המיסוי , הראה תקדים העבר כי נציבות מס ההכנסה אינה מקבלת הבטחות 
אלה כמובנת מאליה . בבנק לאומי תוקפים את סגנון מעורבות משרד האוצר בפתרון 
המשבר של כור , וטוענים כי בדיקת אופציות נוספות להצלת הקונצרן , ובכלל 
זה הכנסת משקיעים חו"ל , עשויה היתה להוכיח את עצמה . 
