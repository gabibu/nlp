הכנסת עמדה לדון אתמול על תשע הצעות אי - אמון , שהוגשו לנשיאות בשבוע שעבר , 
רובן בנושא העלייה ודברי רה"ם שמיר בדבר הצורך בישראל גדולה . ההצעות באו 
מכל סיעות האופוזיציה מימין ומשמאל . אולם עם היוודע הרצח באוטובוס , פנה 
בבוקר יו"ר הכנסת וביקש לדחות את ההצעות עד אחרי ימי האבל , כדי להפגין 
בשעה זו אחדות . כמעט כל הסיעות נענו , אולם סיעת התחייה התנגדה להחלטה 
נוספת של שילנסקי , בדבר דחיית הנטיעות של ט"ו בשבט בהר הצופים . שטח הנטיעות 
שנוי במחלוקת , בהיותו בחלקו מחוץ לקו הירוק . התחיה החליטה להגיש בכל 
זאת את האי - אמון . יאיר צבן ( מפ"ם ) , הציע שסיעות השמאל יעזבו את 
האולם בזמן הגשת ההצעה , ופנחס גולדשטיין ( ליכוד ) , הוסיף לכך שיש 
לשוב אל הנוסחה שהיתה מקובלת בכנסת הקודמת לגבי הצעות של כהנא , ביוזמת 
גאולה כהן , שלא יהיה נאום תשובה ורק יו"ר הקואליציה תבקש להצביע נגד האי - 
אמון . הוויכוחים בין הסיעות היו סוערים למדי . עוד כאשר עלתה גאולה כהן 
לדוכן , להגיש את ההצעה בשם סיעתה , קרא אחריה אברהם ורדיגר ( אגו"י ) 
: " את עושה חילול הקודש כשהקדושים עדיין לא באו לקבורה " . ורדיגר הוא 
נץ בכל הקשור לארץ - ישראל . גם סיעת צומת וגם נציגים אחרים של " מחנה 
ארץ - ישראל השלמה " הסתייגו בחריפות מן המעשה של התחייה , בטענה שכהן 
לא ויתרה על האי - אמון , רק כדי לזכות בכותרות . כאשר קמה כהן לנאום , 
יצאו כל הח"כים של המערך והשמאל החוצה מן האולם , ונשארו סיעות הימין , 
ח"ך אחד מש"ס וח"כים בודדים מן הליכוד . כשראתה שח " כים רבים עוזבים את 
האולם , נראה חיוך נבוך על פניה , אולם בנאומה אמרה : " חלק מסיעות השמאל 
יצאו מפני שמצפונם לא כל - כל נקי באשר לעידוד הטרור הערבי " . בהצעתה אמרה 
כהן כי היא נטתה להסכים לביטול האי - אמון , כדי להפגין אחדות , אולם כאשר 
נתלוותה לכך החלטת היו"ר לדחות גם את נטיעות ט"ו בשבט ביער הר הצופים , 
הבינה שלא התחיה פורצת את הקונסנסוס הלאומי , אלא הסיעות האחרות . נטיעות 
עצים , כמו עלייה תמיד היו תשובה לטרור , וכך צריך להיות גם עתה , אמרה . 
את הצעתה נימקה בחוסר ההיערכות של הממשלה לקלוט עלייה , ודרך הטיפול שלה 
בטרור . אליקים העצני ( התחיה ) , אמר שעשרת חללי האוטובוס , נפלו בגלל 
אשליית השלום עם מצרים . למעשה אין שלום קר , אלא מלחמה קרה . הפגיעה 
בעלייה ( פניית מובארק לברית המועצות שלא תתיר יציאת יהודים ) , היא פגיעה 
בלתי אלימה ביהודים , ההבדל בין דבר זה לבין הרצח באוטובוס , הוא רק הבדל 
של דרגה , קבע העצני . כאשר סיימה כהן את דבריה , קמה יו"ר הקואליציה ח"ך 
שרה דורון ( ליכוד ) , וביקשה במשפט אחד , לדחות את ההצעה . בכך חזר 
כבומרנג התרגיל של גאולה כהן לכהנא מן הכנסת הקודמת . הצעת האי - אמון נדחתה 
ב82 קולות , לעומת 5 מהתחיה ומולדת . קפידבינבקריאה סופית נתקבל אתמול חוק 
שאוסר מעתה הגשת משקאות משכרים למי שלא מלאו להם 81 שנה . החוק הוא יוזמת 
מיכאל בר - זוהר ( מערך ) , יו"ר ועדת החינוך של הכנסת . הוא חל על מועדונים , 
פאבים , בארים וכיו"ב . בחנויות מותר יהיה למכור משקאות לקטינים גם להבא , 
וכן מותר יהיה להגישם במקומות פרטיים , כמו אולמות שמחות . על פי החוק 
חייב יהיה מוכר , או בעל עסק , לוודא שלמבקש לשתות מלאו 81 שנה באמצעות 
תעודה מזהה . אם לא יציג תעודה כזאת , אסור יהיה להגיש לו משקה . מי שמעודד 
קטין לשתות , כלומר גם אם הוא חברו הבוגר שבא איתו לפאב , דינו 3 חודשי 
מאסר , ומי שימכור או יגיש משקה לקטין , במקום שבו נמכרים משקאות לשם שתייה 
במקום דינו 6 חודשי מאסר . אותו עונש צפוי מעתה גם למי שיעודד שיכור לשתות , 
או יספק לו משקה . החוק הובא לקריאה שנייה ושלישית , על ידי יו"ר ועדת 
החוקה חוק ומשפט אוריאל לין ( ליכוד ) , ונתקבל פה אחד . 
