חברי הכנסת של ש"ס ו"דגל תורה " מאיימים להצביע היום נגד תקציב המדינה , 
בקריאה ראשונה במליאת הכנסת , אם עד למועד ההצבעה לא יוסדר נושא הכספים 
הייחודיים . חוגים חרדיים אמרו אתמול , כי לא יתנו לאוצר למשוך אותם ב"לך 
ושוב " וכי הם תובעים הסדרה מיידית של נושא היחודיים . שר האוצר שמעון פרס 
ייפגש היום עם חברי הסיעות הדתיות בוועדת הכספים , להמשך הדיון בנושא קביעת 
מכסת הכספים המיועדים למוסדות הדת היחודיים . בפגישה ישתתפו גם סגן שר האוצר , 
ח"ך יוסי ביילין , ויו"ר ועדת הכספים , ח"ך אברהם שוחט ( מערך ) . במפלגות 
הדתיות קיימים חילוקי דעות בנושא הכספים הייחודיים . חוגים חרדיים טוענים , 
כי נציגי ש"ס , המפד"ל , ו"דגל תורה " מסכימים להצעת האוצר להעברת 001 
מיליון ש"ח , מתוך הסכמה כי קיפוח מוסדות הדת יבוטל בשנים הקרובות . חוגים 
אלה טוענים , כי " אגודת ישראל " תובעת כ001 מיליון ש"ח עבור מוסדותיה 
בלבד . בדיון בוועדת משנה לעניין הכספים הייחודיים שנערך אתמול בוועדה לביקורת 
המדינה , אמר יו"ר הועדה , ח"ך אברהם בורג ( מערך ) , כי " הליכי הרישום 
של עמותות ציבוריות הם פרצה הקוראת לגנב " . הוא הציע תיקון בחוק שיהדק את 
הפיקוח על הליכי הרישום ועל פעולות העמותות , כדי למנוע ניצול לרעה של הזכות 
להתאגד תוך גילוי שחיתות וזיופים הנעשים במסגרת החוק . ח"ך בורג דרש מרשם 
העמותות , לאה ענטבי , לכלול בתיק העמותות הפתוח לציבור גם מידע על זירוזים 
בהליך רישום העמותה , כדי לאפשר ביקורת ציבורית על העדפות לא כשרות בתור 
הארוך והצפוף לרשם העמותות . בורג טען , כי קיימת תופעה של קבלני עמותות , 
שתחום התמחותם הוא ניצול החוק הקיים לרישום מהיר וסיטוני של עמותות . 
