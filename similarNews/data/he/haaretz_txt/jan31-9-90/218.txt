הפרקליטות הצבאית של פיקוד המרכז החליטה אתמול לסגור את תיק החקירה בתקרית 
שהיתה בבית - הספר לבנות בחלחול ב98 . 9 . 5 , במהלכה השתמש הצבא בגז מדמיע . 
הפלשתינאים טענו כי 052 תלמידות נפגעו מהגז , בתקרית שבמהלכה השליכו החיילים 
את רימוני הגז לתוך הכיתות . כן טענו כי התקרית התחילה בפרובוקציות של חיילים , 
שניבלו את פיהם , וכי בתום התקרית הפריעו החיילים לצוותי האמבולנסים לפנות 
את הנפגעות . לאחר התקרית טען דובר צה"ל שנעשה שימוש ברימוני - גז רק בחצר 
בית - הספר , וכי נפגעו רק 02 בנות באופן קל . לצורך חקירת האירוע מינה 
אלוף פיקוד המרכז קצין בודק , שקיבל לידיו 61 תצהירים של תלמידות , שנמסרו 
לו ע"י עו"ד אברהם גל מירושלים . גל , שחקר את המקרה בעצמו , טען שהרימונים 
נזרקו לתוך הכיתות ופגעו בעשרות תלמידות . לאחר שבדקה את תיק החקירה , פסקה 
הפרקליטה הצבאית של פיקוד המרכז , שבאירוע הופעלו רק שלושה רימוני גז בחצר 
בית - הספר , וכי העשן חדר משם לתוך הכיתות . האירוע , קבעה , לא התחיל 
בפרובוקציה של חיילים , אלא ביידוי אבנים על החיילים מצד בנים שהסתתרו בבית - 
הספר לבנות . כן קבעה הפרקליטה שהחיילים לא הפריעו לעבודת צוותי האמבולנס 
ובתקרית נפגעו 02 תלמידות . לאור מסקנות אלה החליטה לסגור את התיק . עו"ד 
אברהם גל הביע אתמול את זעמו על החלטת הפרקליטה הצבאית . " אין לי כל ספק 
כי הממצאים והמסקנות בקשר לאירוע בחלחול מציירים תמונה כוזבת . חזיתי אישית 
בעשרות פצועות . התלמידות שנפגעו , מוריהן והרופאים שטיפלו בהן לא נחקרו 
כלל בתחקיר הצה"לי . העובדה המדאיגה ביותר היא כי ניסיון הטיוח של האמת 
וההתחמקות מהסקת לקחי אמת נעשים הפעם מצד דרגים גבוהים בצה"ל . אני קובע 
בוודאות כי לפחות כמה עשרות תלמידות נפגעו מהגז בהיותן בתוך הכיתות " טען . 
" אני קורא לפרקליטות הצבאית ולדובר צה"ל להעמיד אותי לדין פלילי או משמעתי 
בגין הוצאת לשון הרע או כל עבירה אחרת נגד דרגי הקצונה בצה"ל בעקבות תגובתי , 
על מנת שאוכל להוכיח בערכאות את אמיתות טענותי " מוסיף גל . עו"ד גל מסר 
כי הוא וחבריו שוקלים לנקוט בצעדים משפטיים , כדי להוציא את האמת לאור , 
כדבריו . 
