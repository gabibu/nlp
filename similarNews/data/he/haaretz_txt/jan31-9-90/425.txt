סופיה , ( ע"ר וע"ץ ) . המפלגה הקומוניסטית הבולגרית בחרה שלשום בהנהגה 
חדשה , כדי לשפר את מעמדה לפני הבחירות החופשיות הקרובות . אנדריי לוקאנוב , 
בן 16 , רפורמיסט בולט , נבחר אתמול לתפקיד ראש הממשלה הבא של בולגריה . 
בחירתו באה יום אחד בלבד לפני שבעל בריתו הקרוב , אלכסנדר לילוב , נתמנה 
כראש המפלגה הקומוניסטית . לילוב נבחר בקונגרס חירום , שסילק אחדים מחסידי 
הקו הנוקשה שעדיין נותרו על כנם , ובכללם ראש הממשלה הקודם , גיאורגי אטאנאסוב . 
לוקאנוב חזר על מחויבות המפלגה לצרף לקבינט את האופוזיציה ההולכת וגדלה . 
עד כה דחתה האופוזיציה את ההצעות הללו . לוקאנוב , השולט בכמה שפות ובוגר 
מוסדות להשכלה בבריה"ם , ייצג בעבר את ארצו באו"ם ובזנווה . הוא נחשב כפחות 
רשמי מאשר מרבית עמיתיו ומרבה להעניק ראיונות לא מתוכננים במסדרונות הפרלמנט . 
אחד מראשי האופוזיציה קיבל בברכה את מינויו של לוקאנוב , אבל אמר כי האופוזיציה 
עדיין לא מתכוונת להצטרף לממשלה . שלשום התפרסמה שמועה כי מנהיגה לשעבר של 
בולגריה , תודור זיווקוב , מת . אולם לאחר מכן הוכחשה הידיעה ונמסר רק 
כי זיווקוב אושפז בבית חולים ונמצא במחלקה לטיפול נמרץ . ביום חמישי התפטרה 
ממשלת בולגריה הודעה על כך מסרה סוכנות הידיעות הבולגרית הרשמית ב - ט - 
א בהסתמכה על מקורות מקורבים לקונגרס המיוחד של המפלגה הקומוניסטית הבולגרית , 
המתנהל עתה בסופיה . לפי שעה לא ניתן אישור רשמי להודעה זו . הממשלה בראשות 
גיאורגי אטאנאסוב , הפכה מטרה לביקורת קשה בקונגרס המפלגה מצד ראש המפלגה 
ונשיא בולגריה , פטר מלאדנוב . בעיקר הוקיע את הקצב האיטי שבו מתבצעות 
הרפורמות הכלכליות . משקיפים מסבירים כי הממשלה התפטרה , לאחר שלא עלה בידה 
לשכנע את מפלגות האופוזיציה להצטרף לממשלת קואליציה , שתשלוט במדינה עד 
לעריכת בחירות חופשיות במאי . 
