חמהגשמת האידיאולוגיה היא תכלית פעילותו של פוליטיקאי . ואילו הכוח הפוליטי , 
הנמדד בעוצמה ובכיסאות , הוא האמצעי להוציא אל הפועל את השקפת - העולם 
הפוליטית . פעמים זה אמנם כך , אך לעתים רבות זה להיפך . לא פעם מטרתו 
של איש פוליטי , הנאבק בעמיתיו למפלגה , היא לחזק את כוחו והאידיאולוגיה 
אינה אז אלא תפאורה . שרי החישוקים יגיעו בשבוע הבא אל מרכז חרות , לכאורה 
עם קו אידיאולוגי משלהם , אולם הדאגה להגשמתו אינה המטרה שלשמה הם מכנסים 
את מאות החברים . הקו האידיאולוגי שאימצו משמש להם אמצעי להיאבק בראש הממשלה . 
שרון - לוי - מודעי אמנם מגדירים עצמם רק ככלבי - שמירה מפני שמיר , אך 
למעשה הם נערכים לתפוס את מקומו כשיחליט לפרוש ואולי אף קודם - לכן . השלושה 
יודעים כי שמיר הוא נץ במידה הולמת . הם גם יודעים שבסוגיות הביטחון של 
מדינת ישראל הוא עקשן מהם . האידיאולוגיה היא איפוא אמצעי במאבק על כוח 
פוליטי , מאבק הירושה . עוד מעט ימלאו שבע שנים למנהיגותו הבלתי - מעורערת 
של שמיר בליכוד ובראשות הממשלה ( למעט 52 חודשים של הסכם רוטציה עם שמעון 
פרס ) . שמיר עוד לא רמז על מועד פרישתו , אולי אף נמנע מלהרהר על כך 
בינו לבינו . בזכות כושרו ובריאותו נראה כי יוביל את הליכוד בבחירות הבאות 
גם אם יתקיימו במועדן , בסוף 2991 . וכשיפרוש , בוודאי יטיל את מלוא כובד 
משקלו לבחירת יורש כלבבו . מנחם בגין פרש בן 07 ; לוי אשכול נפטר בתפקידו 
כראש ממשלה , בן 47 ; גולדה מאיר התפטרה בת 67 ; דוד בן - גוריון פרש 
בן 77 ; וליצחק שמיר כבר מלאו 57 . ריח הירושה באוויר . פוליטיקאים מכחישים 
כי הם עסוקים בירושות , אולי מפאת כבודו של המנהיג המכהן עדיין , ובעיקר 
מפאת כבודם שלהם , פן ייצאו נלעגים ומוכים אם יובסו בקרב הירושה . אבל 
עתה , בליכוד , הם עסוקים בעיקר בכך , בפרופיל הצמרת של השנים הבאות . 
בליכוד מטיבים עתה לנהל את המערכה לקביעת היורש . מעניקים לזה נופך אידיאולוגי 
די משכנע והכל נוהגים בהתרגשות ובהתלהבות יתירה . לפני שנים התנהל הקרב 
על ראשות הממשלה במפא"י . זה היה קרב מחוספס יותר , ישיר ובוטה , לא תמיד 
בעל יומרה אידיאולוגית . בשלהי שנות ה05 , חששו אנשי המנגנון במפא"י לוי 
אשכול , גולדה מאיר , זלמן ארן , פנחס לבון פן ידלג ראש הממשלה , בן - 
גוריון , על דור של מנהיגים וימסור את כיסאו לאחד מן הצעירים שכה חיבב והעריך . 
משלהי שנות ה08 , חוששים בליכוד פן ידלג ראש הממשלה על דור של מנהיגים 
וימסור אולי את כיסאו לאחד הנסיכים . נוכח הסלמתו של המאבק הבין - דורי 
במפא"י , נקראה המפלגה לשתי " פגישות התפייסות " , ב8591 , בכפר הירוק . 
גולדה פנתה אל הצעירים ושאלה לאן הם נחפזים , שהרי עוד יזכו במשרות בבוא 
העת . משה דיין השיב לה כי השעון הביולוגי של הוותיקים נעצר ואינו פועל 
עוד . הצעירים , בהנהגת דיין ופרס , התלכדו יחד ב"חוג רעיוני " . כראוי 
למערכה חשובה כזאת , הם גם קבעו חישוקים , כלומר , הציגו את ביקורתם ותבעו 
תיקונים כפי המלצתם . במיוחד פעלו נגד מי שניצבו על דרכם . הם השמיעו ביקורת 
על הקומה החמישית בהסתדרות ועל המזכ"ל לבון ותבעו ביטוח בריאות ממלכתי . 
הם תמכו בהנהגת גישה ממלכתית במדינה , שתבוא במקום " סיסמאות סוציאליסטיות 
שהתיישנו " . ב8591 נפוצה השמועה , כאילו גילה בן - גוריון את אוזנו של מזכיר 
המפלגה , גיורא יוספטל , כי לאחר בחירות 95 יחליף את אישי הצמרת בכוחות 
צעירים . השמועה סיפרה כי רשימת בעלי התפקידים החדשים נמצאה בפח הפסולת 
שליד שולחנו של יוספטל . דברים קשים שאמר פרס על קופת - חולים ב0691 היו 
אות ל"גווארדיה הזקנה " ( בני 6556 בסך הכל ) לתבוע את פירוק " החוג 
הרעיוני " , מפני שהרעיון היחיד בו הוא " הצעירים לשלטון " . גם מאבקו של 
פנחס לבון להשיג טיהור בפרשת העסק הביש , שהחלה ב0691 , נועד לאפשר לו 
להתמודד על המשרה הרמה . כך התנהלה פרשת לבון לפרקים כמערכה של הגוש נגד 
בן - גוריון , בעיקר בשל תמיכתו בצעירים . אשכול בא במקום בן - גוריון והצעירים 
פרשו עם בן - גוריון והקימו את רפ"י . במות אשכול , באה גולדה מאיר במקומו . 
בינתיים שבו הצעירים למפלגה ודיין , כשר הביטחון , קיווה לרשת את גולדה . 
לפני שפרצה מלחמת הירושה , התחוללה מלחמת יום הכיפורים . גולדה ודיין 
יצאו מן המשחק . תנועת העבודה נקלעה שוב למאבק על השלטון , במשך כל ימי 
כהונתו של יצחק רבין כראש הממשלה . פרס ניהל עימות נגד רבין בלי שהציג חישוקים . 
הוא לא טען לרעיונות חדשים , אלא פשוט הציג את עצמו כתחליף . לאחר שהפסיד 
בראשונה בהתמודדות על הכהונה ב4791 , החל להיערך לסיבוב החוזר , שהיה צפוי 
תוך שנים אחדות . היריבות בין השניים פרחה . פרס , שהיה לשר ביטחון , 
פעל נגד ראש הממשלה בתוך הממשלה . ועידת המפלגה שנדרשה להכריע בין השניים 
בפברואר 7791 , העניקה לרבין 5441 קולות ולפרס 4041 . רבין התפטר כעבור 
כמה שבועות בשל חשבון הבנק הלא - חוקי של אשתו בארה"ב , פרס בא במקומו , 
אך הליכוד ניצח בבחירות . קפמאפרקתופעת החישוקים אינה שמורה רק לטוענים 
לכהונת ראש ממשלה . ודרכי - המאבק הללו על הבכורה לא היו זרות לליכוד עד 
שההתמודדויות על ראשות הממשלה עברו להכרעה במוסדותיו . קריאת התיגר הראשונה 
על מנהיג בפוליטיקה הישראלית , בתוספת הצגת חישוקים , הושמעה דווקא בתנועת 
החרות . וגם אז היו החישוקים רק מסווה לרצון להחליף המנהיג . מול מנהיגותו 
של בגין , מנהיג אצ"ל , שהקים תנועה פוליטית ימנית חדשה , חרות , התייצבו 
בכנסת הראשונה אנשי המפלגה הרוויזיוניסטית הוותיקה . קבוצה זו תבעה לעצמה , 
כראוי לעסקנים פוליטיים מכבר , את השלטון מידי מי שהיה מנהיג המחתרת בגיל 
73 . שלושת החישוקים לבגין היו שלושה חברי - כנסת שהקימו אופוזיציה פנימית : 
בנו של זבוטינסקי , ערי , הלל קוק ושמואל מרלין . הם חזרו וטענו כי אין 
המפלגה מנוהלת ברוח תורתו של זבוטינסקי . כל עת שהתקשתה התנועה הצעירה לתפקד , 
תבע קוק : תנו לי לנהל את הסיעה למשך ששה חודשים והכל ייטב . לבסוף , 
פרשו קוק וזבוטינסקי מן הסיעה והיו לחברי - כנסת עצמאים . כאשר נחלה חרות 
כישלון בבחירות 1591 , הודיע בגין , כמי שמודה בכישלון , כי החליט לפרוש 
מהחיים הפוליטיים . שלושה יריבים התייצבו שוב מול בגין , ב6691 : חברי - 
הכנסת שמואל תמיר , אליעזר שוסטק ואברהם טאייר . הם טענו כי המפלגה אינה 
פועלת במרץ : עליה ליצור קשר עם הרחוב , להקים הוצאת ספרים ומועדוני תרבות , 
לעשות חוגי - בית ולבחון כל העת , בסקרים , את רחש לבו של הציבור . אלה 
היו החישוקים מאחורי ניסיונם להשיג כוח פוליטי . בוועידת המפלגה ביוני 66 
גיבש תמיר לפתע אופוזיציה לבגין . שוסטק צירף את נאמניו ממנגנון קופת - 
החולים הלאומית וטאייר הביא את פעילי תכלת - לבן בהסתדרות . אהוד אולמרט , 
עסקן צעיר בן 12 , קרא אל בגין : בשש מערכות - בחירות הובלת אותנו לכישלון , 
לך והתפטר מראשות התנועה . בגין נדהם מן המערכה נגדו והודיע על התפטרותו . 
למעשה , הטיל את כל כובד משקלו האישי כדי להדוף את יריביו . בדרך זו מבקש 
עתה שמיר לפעול במרכז חרות . הוא מסרב שהמרכז ידון בהצעות - החלטה שונות , 
אלא יידרש רק להצבעת אמון אחת במנהיגותו . מאבק חישוקים שלישי על הנהגת 
חרות התרחש בדצמבר 2791 . ערב פתיחת ועידה של חרות , בישר עזר ויצמן כי 
בידו הנוסחה שתגביר את כוח המשיכה של גח"ל : עלינו לטפל גם בבעיות משק וחברה , 
להציג ממשלת צללים ולהגביר את הדמוקרטיזציה במפלגה . כך נהווה כוח של ממש 
בבחירות הקרובות . בצד רשימת המשימות הזאת , הוסיף את תביעתו לרענון השורות : 
" דרוש דם חדש " . בהתייחסו לוותיקי התנועה , קבע כי " צריך להחליף פה 
כמה רהיטים ישנים " . בעת בחירת הוועדות והנשיאות של התנועה התברר כי לויצמן 
רוב . בגין נאלץ להגיב והודיע , כי מול סיעת ויצמן קמה סיעת בגין . כך 
הוכרעה המערכה . ויצמן הגיב : " לא באתי על תקן של שמואל תמיר " , והתרחק 
מן הפוליטיקה עד 7791 . קפמאפרקכאשר התפטר בגין בספטמבר 3891 , בא הדבר 
בהפתעה . שרון הורחק חודשים אחדים קודם - לכן מתיק הביטחון ולא היה כשיר 
להתמודדות על ההנהגה , ומודעי מן הליברלים לא יכול לבקש לעצמו את הנהגת 
חרות . רק דוד לוי הציג מועמדותו מול שמיר , שתואר כיורש מטעמו של בגין 
ונכשל . עתה מתייצבים שלושת השרים ובפיהם טענות על פשרנותו של ראש הממשלה , 
על תיפקודו הלקוי במצבי לחץ , על אי - יכולתה של ממשלתו להתנהל ולקבל החלטות . 
הם מבקשים להזעיק את מרכז חרות להבטיח את ביטחון המדינה . אבל זהו שוב 
קרב ירושה . המוקד הוא שוב במרכז המפלגה , בממשלה ועל דעת הקהל . שרי החישוקים 
מתגוששים עם שמיר כדי לבחון מי שולט במרכז המפלגה . הם רוצים להפגין את 
כוחם ולברר כמה חזק יריבם . כינוס המרכז הקודם , ביולי 9891 , הסתיים 
בתיקו , בהצעת - החלטה מוסכמת . שרי החישוקים רוצים לברר כבר עתה את עוצמתם 
ויכולתם לפעול במרכז , באותו הגוף שיכריע בבוא היום מי יהיה ראש הממשלה . 
שרון , לוי ומודעי מתגוששים עם שמיר גם כדי לערער את שליטתו בממשלה . שלושת 
השרים מקווים להוביל את מרכז המפלגה לקבל החלטות והצהרות ששמיר חומק מקבלתן . 
החלטות המרכז יחייבו את כל שרי הליכוד ויקשו על תפקד הממשלה . שרי החישוקים 
מקווים לגרום לתנועת העבודה להגיב . בעקבות החלטות הכינוס בחודש יולי הסתפקו 
בעבודה בהבהרה , כי שמיר ושריו נותרו בעצם מחויבים לתוכנית הבחירות . הפעם 
מקווים החישוקים למשבר . מול הצהרות מנהיגי העבודה , כי מפלגתם עומדת בפני 
הכרעה קרובה על דרכה , מבקשים שרי החישוקים להבטיח את פרישתם מהממשלה . 
שרון , לוי ומודעי רוצים ממשלה צרה בראשות הליכוד , מפני שבה ייגבר כוחם . 
הרוב הקואליציוני יהיה תלוי באנשיהם וכמובן , יימסרו להם תיקים חשובים 
יותר כאוצר וביטחון . למעשה , שרי החישוקים מנסים לטלטל את המערכת . החלטות 
דרמטיות במרכז המפלגה יכולות לסייע בעדם . אולי ארצות - הברית או מצרים 
יגיבו בדאגה . סטאטוס קוו אינו טוב להם . הרי זה כל חפצו של שמיר והם חשים 
כי הזמן פועל נגדם . 
