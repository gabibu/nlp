הלולנים מהמושבים בגבול הצפון מאיימים לחדש את צעדי המחאה נגד משרדי החקלאות 
והאוצר . הם דורשים להעביר לידם בהקדם כספי סיוע שהובטחו להם על ידי ועדת 
הכספים של הכנסת . ח"ך גדליה גל , אליו פנו הלולנים , פנה אתמול לשר האוצר 
שמעון פרס וביקשו לאמץ ומיד את המלצת ועדת הכספים מלפני שבועיים , שקראה 
לממשלה לשלם לישובי קו העימות בצפון את הסובסידיה לביצים , שקוצצה מתקציביהם 
בשנתיים האחרונות . מדובר בסכום של כ01 מיליון שקל . ח"ך גל טוען , כי 
מוטב להעבירו לידי החקלאים במושבים בהתאם להמלצת הוועדה כבר עכשיו ולא להמתין 
להתחדשות המאבק , צעד שבו מאיימים החקלאים לנקוט בזמן הקרוב . כיום מסתכמת 
הסובסידיה לביצים ב4 אגורות לביצה , אלא שבגלל עודפי הביצים נאלצת מועצת 
הלול להשתמש במרבית הסכום ( שלוש אגורות לביצה ) למימון הוצאת העודפים 
מהשוק ומגדלי הביצים מקבלים סובסידיה של אגורה אחת בלבד . 
