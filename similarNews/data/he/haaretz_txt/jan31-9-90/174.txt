הנהלת רשות השידור תבקש להיפגש בימים הקרובים עם ראש הממשלה , יצחק שמיר , 
ממלא מקומו , שמעון פרס , שר החינוך , יצחק נבון , שרים אחרים וכן עם 
חברי כנסת מכל הסיעות , כדי להעמידם על חומרת המצב שנוצר עם ההחלטה להקים 
ערוץ שני . לטענת ההנהלה , זכו ערוצי הטלוויזיה המתחרים לעדיפות חד - משמעית 
בשעות השידור על פני השידור הממלכתי . רשות השידור דורשת מן הממשלה והכנסת 
לאפשר לטלוויזיה הממלכתית תחרות בתנאים שווים , ולשם כך להעניק מיד לרשות 
ערוץ טלוויזיה מלא נוסף . עם זאת , בירכו אתמול יו"ר רשות השידור , אהרן 
הראל , ומנכ"ל הרשות , אריה מקל , על החלטת הכנסת להקים את הערוץ השני 
בהביעם תקווה שהתחרות בתחום השידורים תביא ברכה לציבור . קפידבינרשות השידור 
תקים בחיפה קרית שידור שתכלול אולפן טלוויזיה וכן את אולפני ומשרדי הרדיו . 
כך סוכם אתמול במהלך סיור שקיימו היו"ר ומנכ"ל רשות השידור בחיפה על פי 
הזמנת ראש העיר , אריה גוראל . בקרוב תחליט הרשות באיזה אתר לבחור , מבין 
אחדים שהוצעו לה . האולפן ישפר במידה ניכרת את יכולתה של הטלוויזיה לסקר 
כראוי ובצורה רחבה יותר את האירועים בחיפה ובצפון הארץ . 
