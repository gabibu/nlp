שטוקהולם ( ע"ר וע"ץ ) . מנהיגי הקונגרס הלאומי האפריקאי הודיעו אתמול , 
כי מאבקם המזויין נגד האפרטהייד חייב להימשך , אך הם מוכנים לדון עם שלטונות 
דרום אפריקה על הפסקה הדדית של האלימות . מנהיגים ותיקים של ארגון האופוזיציה , 
שזכה ביום שישי ללגליזציה מצד ממשלת דרום אפריקה גם הדגישו , כי יש להמשיך 
בלחץ הכלכלי עד שתבוטל מדיניות האפרטהייד . המזכיר הכללי של הקונגרס הלאומי 
האפריקאי , אלפרד נזו , אמר באסיפה של תנועות שוודיות נגד אפרטהייד ובעד 
סולידריות עם הקונגרס הלאומי , כי אין למתן את המאבק הצבאי ואת האמברגו 
הכלכלי . " המאבק המזויין תמיד היה חלק מן המאבק שלנו והוא חייב להימשך . 
אולם המשטר ( הלבן ) ואנחנו חייבים להסב יחדיו ולהסכים עם הפסקת האלימות 
משני הצדדים " , הכריז . המזכיר הכללי לשעבר ולטר סיסולו , אחד ממספר מנהיגים 
של הקונגרס הלאומי ששוחררו אשתקד מהכלא , קרא לשוודיה להמשיך באמברגו הכלכלי 
שלה נגד דרום אפריקה , " עד שיהיו סימנים ברורים ונראים לעין ששמים קץ 
לאפרטהייד יש להמשיך בלחץ " , אמר . אל מנהיגי הקונגרס הלאומי האפריקאי 
הצטרף גו סלובו , המזכ"ל של המפלגה הקומוניסטית של דרום אפריקה , כדי לדון 
באסטרטגיה בעקבות ההודעה של יום שישי בדבר ביטול החרם על שני הארגונים . 
הדיונים הם בתגובה לקריאתו של נשיא דרום אפריקה דה - קלרק לנהל מו"ם על 
עתיד המערכה הצבאית , על השאלה אם להמשיך ולקיים את הרשתות המחתרתיות שלהם , 
ועל שובם של גולים לדרום אפריקה . רוב המנהיגים ששוחררו לאחר מאסר ממושך , 
הביעו ספקנות לגבי השאלה אם ההנהגה הלבנה של דרום אפריקה באמת שינתה את 
מדיניותה . " מעולם לא הכרתי גזען ששינה את השקפתו " , אמר גובאן מבקי , 
חבר בכיר במשלחת של הקונגרס הלאומי האפריקאי שבא לשטוקהולם על פי הזמנת 
ממשלת שוודיה . מנהיגי הקונגרס הלאומי האפריקאי דחו הזמנה של שר החוץ הבריטי , 
דאגלס הורד , לבקר בלונדון , ואמרו כי אין להניח שמנהיגם נלסון מנדלה 
יסכים לקבל הזמנה , לאחר שחרורו מן הכלא . הם הודיעו כי לא יעצרו בלונדון 
בדרכם ליוהנסבורג , משום שראש הממשלה , מרגרט תאצר , החליטה לבטל את העיצומים 
המדעיים והתרבותיים נגד דרום אפריקה . תאצר , שעליה מתחו מדינות אפריקאיות 
שחורות ביקורת על שסירבה ליישם עיצומים כלכליים נרחבים נגד פרטוריה , הודיעה 
ביום שישי כי הזמינה את דה - קלרק לבריטניה , ותזמין את מנדלה ללונדון ברגע 
שישוחרר . קפידבינלוסקה ( ע"ר ) . הקונגרס הלאומי האפריקאי הודיע אתמול 
כי לא יפסיק את לוחמת הגרילה שלו נגד המשטר הלבן . הקונגרס גם שלל אפשרות 
שיעביר במהרה את מפקדתו מזמביה לדרא"ף . ההצהרה שפורסמה אתמול בלוסקה , 
עומדת בניגוד מוחלט להצהרה של הקונגרס ביום שישי , שקיבלה בברכה את הצהרתו 
של דה - קלרק , והגדירה אותה " הצהרה חשובה שעושה צעד ארוך בכיוון יצירת 
אווירה שתוביל לדיונים " . הממונה על ההסברה מטעם הקונגרס , פאלו גורדן , 
אמר לעיתונים בלוסקה : " אנו תמיד אמרנו כי העזיבה החד - צדדית של המאבק 
המזויין אינה באה בחשבון . הפסק מעשי העויינות יצטרכו להיות נושא לדיון , 
ויבואו עקב הפסקת - אש שתחייב את שני הצדדים " . גורדן , החבר בקבינט המצומצם 
של הקונגרס , אמר כי ההחלטה לחזור לדרום - אפריקה , תתקבל " בעתיד הלא 
כל כך רחוק . . . היא נושא בעל רגישות כלשהי , שחייב להישקל בזהירות 
מרובה בנוגע למי יעבור ובאיזה קצב יתרחש המעבר " , הוא אמר . קפידבינקייפטאון 
( ע"ר וע"ץ ) . נשיא דרום אפריקה פרדריק וילם דה - קלרק , הודיע ביום 
שישי בנאומו בפרלמנט כי נלסון מנדלה ישוחרר בקרוב מן הכלא . דה - קלרק גם 
הודיע שבוטל האיסור על פעולתו של הקונגרס הלאומי האפריקאי . האיסור קיים 
מזה 03 שנה . נשיא דרום אפריקה אישר ביום שישי בנאומו בפרלמנט , מתן מעמד 
חוקי למספר ארגוני אופוזיציה . מלבד הקונגרס הלאומי יוכלו לפעול מעתה גם 
הקונגרס הפאן - אפריקאי , והמפלגה הקומוניסטית . בנאום מרחיק לכת בפני הפרלמנט , 
הודיע דה - קלרק כי יסיר את המגבלות על פעילותם של 33 ארגונים נוספים הפועלים 
נגד האפרטהייד , ישחרר אסירים מדיניים , יבטל את הצנזורה על העיתונות , 
וישעה ביצוע של גזרי - דין מוות . דה - קלרק הודיע גם כי נלסון מנדלה ישוחרר 
בקרוב מכלאו . " הגיע הזמן להביא לסיום מעגל האלימות , ולפרוץ את הדרך 
לשלום ולפשרה " , אמר . שר החוץ הדרום אפריקאי , פיט בותה , אמר לעיתונאים 
עוד קודם לנאומו של דה - קלרק כי " השלטון הלבן יגיע לקיצו בדרום אפריקה " . 
דה - קלרק אמר בנאומו כי עדיין יישארו מגבלות על פעולותם של צוותי טלוויזיה 
וצלמים , וכי יחוקקו חוקים חדשים על פעולתם של צוותי טלוויזיה . הוא לא 
הסיר את מצב החירום בדרום אפריקה , הנמשך שלוש שנים , וגם לא הודיע על 
ביטול האפרטהייד . השר לענייני חוקה אמר כי הנשיא לא העלה את הנושאים הללו , 
מכיוון שהם יהוו חלק ממסגרת הדיונים עם המנהיגים השחורים . בהתייחסו לחוקי 
החירום אמר דה - קלרק אמר כי עדיין שורר יותר מדי אי שקט פוליטי מכדי להסירם 
לגמרי , אך הבטיח כי יגביל לששה חודשים בלבד את המעצר ללא משפט . הוא הודיע 
כי המו"ם עם הקונגרס הלאומי יסוב סביב חוקה חדשה דמוקרטית עם זכות בחירה 
לכל , שיוויון בפני החוק , והגנה על זכויות האדם . שר החינוך הדרום אפריקני 
אמר לאחר מכן כי אין משמעות הדבר שכולם יצביעו לאותה מסגרת שלטונית . " זה 
( ההצבעה ) יהיה נושא למו"ם " . בהכרזתו כי מנדלה ישוחרר בקרוב , אמר דה - 
קלרק : " אני רוצה להבהיר כי הממשלה החליטה לשחרר את מנדלה ללא כל תנאים . 
אני רציני בדעתי לביצוע החלטה זו , אולם יש צורך בעוד קצת זמן " . מנדלה 
נעצר ביוני 4691 והואשם בפעילות בלתי חוקית . קפידביניוהנסבורג ( ע"ר ) 
. מנדלה אמר אתמול כי העם של דרום - אפריקה והלחץ הבין - לאומי אילצו את 
הנשיא דה - קלרק לבטל את החרם בן 03 השנים על תנועתו . " אתם אלה שאילצתם 
את הממשלה להיכנע ללחץ שלכם " , ציין המנהיג השחור במסר שהוקרא על ידי אשתו , 
ויני , בעצרת המונים בשכונת אלכסנדרה של יוהנסבורג . באוזני כמה אלפי אנשים 
שהתאספו באיצטדיון , מסרה ויני מפי בעלה : " אין זה הנשיא דה - קלרק . 
זוהי בחלקה הקהיליה הבין - לאומית שאילצה אותו לעשות ויתורים אלה " . קפידבינפרטוריה 
( ע"ר ) . גורלם של כל 203 הנידונים למוות בדרום אפריקה יידון מחדש לאחר 
שהנשיא דה - קלרק הודיע על מורטוריום על הוצאות להורג , אך פרקליטים מסרו 
כי ייתכן שלא יתקבלו החלטות משך חודשים . " הכל תלוי לגבי אילו חוקים יהיו 
רפורמות " , אמר אתמול המשפטן בראין קארין , המתמחה בזכויות אדם . " התוצאה 
של העיון מחדש תהיה דחיית הוצאתם להורג . בשלב זה אין אנו יודעים בדיוק 
מה פירוש הרפורמות , אולם אם לדוגמה תוענק זכות אוטומטית לערעור , ייתכן 
שההוצאות להורג יתעכבו 81 חודשים או יותר " . אסירים מסויימים ממתינים כבר 
שנים רבות להוצאה להורג , כגון האשה היחידה שנידונה למוות , אוולינה בראון . 
בראון , אחת מ41 בני אדם שנידונו למוות על רצח של שוטר בשנת 5891 , ממשיכה 
להגיש ערעורים , ולפי פרקליטיה היא סובלת קשות פיסית ונפשית . הקונגרס 
הפאן - אפריקאי הודיע כי הרפורמות עליהן הכריז דה - קלרק הן חסרות משמעות . 
הקונגרס התחייב להחריף את מאבקו נגד האפרטהייד . דובר התנועה אמר כי לא 
ניתן לדבר על רפורמות באפרטהייד , וכי דה - קלרק מנסה בסך הכל לנטרל את 
יריביו . " הרפורמות עליהן הכריז אתמול דה - קלרק הן לא רלוונטיות וחסרות 
משמעות בגלל שלא ניתן לעשות רפורמות באפרטהייד . לא ניתן לדבר על סיומו , 
רק על ביטולו . . . אנו עומדים להגביר את המאבק המזויין לרמות יותר גבוהות 
באמצעות אימון של יותר אנשים . . . " , נאמר בהודעה מטעם הקונגרס הפאן - 
אפריקאי שפרש לפני שנים רבות מהקונגרס הלאומי האפריקאי , שנראה בעיניו מתון 
מדי . 
