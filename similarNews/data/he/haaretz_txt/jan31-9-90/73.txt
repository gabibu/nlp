( ע ) . מנכ"ל משרד המדע והטכנולוגיה , אריה שומר , האשים אתמול את 
ראשי האוצר על כי לא הקציבו כספים למחקר מדעי בהצעת התקציב , שהוגשה שלשום 
לכנסת . שומר דיבר ביום עיון בנושא " יישומים פוטנציאליים של מליכת - על 
בישראל " , יום עיון שהתקיים בכפר המכביה ברמת גן . הוא אמר עוד , כי האוצר 
לא עמד בהבטחה שנתן למשרד המדע והטכנולוגיה , להקים קרן לאומית שמטרתה לממן 
פיתוח נושאי ביו - טכנולוגיה , מיקרו - אלקטרוניקה , ומליכת - על בישראל . 
שומר ציין , כי משרדו קיבל השנה תקציב כולל של 51 מיליון ש"ח , שממנו רק 
שבעה מיליון הוקצו למטרות מחקר מדעי . הוא הביע תמיהה על התקציב הזעום המופנה 
למחקר מדעי . לדבריו , פיתוח נושא כמו מליכת - על , יכול בעתיד להכניס 
למדינה מיליארדי דולרים . שומר ציין , כי בשנים האחרונות היו התקדמות גילויים 
בנושא מליכת - על בטמפרטורות גבוהות , היוצרים אפשרויות לפיתוח שווקים של 
מיליארדים רבים בדולרים בעשור הקרוב . במשרד המדע הוקם צוות חשיבה שבדק את 
הנושא והגיש לשר וייצמן תוכנית פיתוח לנושא מליכת העל . הצוות מצא , כי 
בישראל יש תשתית מדעית ותעשייתית המסוגלות לנצל את הטכנולוגיות . הצוות 
אף איתר , לדבריו , כמה תחומי טכנולוגיה כמו מיקרוגל , וגלאים , שיש 
סיכוי סביר , כי אפשר לפתחם בישראל ולהשיג התקנים ספציפיים או ישומיים , 
בחמש עד עשר השנים הבאות . ביום העיון נפגשו לדיונים מקצועיים , מדענים 
וחוקרים בתחום מליכת - על מכל האוניברסיטאות בארץ עם מהנדסי חשמל , אלקטרוניקה , 
כימיה וחומרים מהתעשייה בארץ , כדי להחליף דיעות וידע , במטרה לקדם את 
נושא מוליכות העל . 
