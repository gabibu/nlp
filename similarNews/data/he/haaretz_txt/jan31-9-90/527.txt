חוקרי משטרת ירושלים חושדים כי שלושת הילדים שהורעלו ביום ששי משתיית מים 
בביתם נפלו קרבן להרעלה על רקע לאומני . זוג התאומים בני ה6 ארז ורד ישראלי 
ומוראן דוידיאן , קרובת - משפחה שהתארחה בביתם , מאושפזים עדיין במחלקת 
הילדים של בית החולים " ביקור חולים " . הם ישוחררו ככל הנראה היום . ביום 
ששי אחר הצהרים שתו שלושת הילדים מים מהברז שבביתם ברח הנביאים 68 בירושלים . 
הם חשו בטעם מוזר והמתיקו את המים במיץ פטל , אך הטעם לא חלף . כעבור 
שעה קלה חשו הילדים ברע . בני המשפחה התקשרו למוקד המשטרה , מאחר וחשדו 
כי מקור כאבי הבטן והבחילה שבהם נתקפו הילדים בהרעלה במים . מוקד המשטרה 
הפנה את בני המשפחה למוקד העירייה , ומשם הבטיחו כי יגיעו ביום א ( היום ) 
כדי לחטא את דוד המים . בשלב זה נטל אחיהם של ארז ורד , שרון בן ה51 , 
בקבוק מים לביה"ח " ביקור - חולים " ומסר אותו לד"ר אריה הלוי . כעבור 
שעתיים התקשרו מבית החולים לבית המשפחה והודיעו להם שעליהם להחיש את הילדים 
לטיפול מיד . במים התגלה חומר אורגאני - זרחני המשמש להדברת חרקים ומזיקים . 
בבדיקה על גג הבית נתגלו מים מורעלים גם בדוד של בני משפחת קליינמן השכנה , 
שלא שהו בביתם ביום ו אחר הצהרים , ולכן לא נפגעו . המשטרה חושדת כי יד 
אחד הערבים שעובדים בסביבה במעשה . בשבועות האחרונים נרשמו בירושלים שני 
מקרי הרעלה על רקע לאומני . האחד , שבו הורעל עובד חברת החשמל מאכילת פלאפל 
בשכונת קרית - היובל ; השני , כאשר עובדת לשכת הבריאות המחוזית ברח יפו 
שתתה חלב שנשמר במקרר במקום עבודתה . בשני המקרים ניצלו חיי הקורבנות ממש 
ברגע האחרון . 
