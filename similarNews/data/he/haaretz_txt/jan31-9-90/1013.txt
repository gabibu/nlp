מישהו צריך לעשות את העבודה הלא נעימה , ולקבור בארלינגטון את הצעירים שנהרגו 
במלחמה המיותרת בווייטנם . " יצאו זקופים וחזרו שוכבים בקופסאות קטנות " 
כמו שאומרת אחת הדמויות בסרט . שמונה שנים לאחר שעשה את אחד מסרטי המלחמה 
הגדולים והמרתקים שנעשו עי פעם , " אפוקליפסה עכשיו " , חזר קופולה לאותה 
מלחמה . " גן - השיש " היה , כמו כמעט כל סרטיו של קופולה מאז " אפוקליפסה 
עכשיו " , כישלון מסחרי בכל מקום שהוקרן . אין זה סרט קל , למרות שאין 
בו סצינות מלחמה , והאש היחידה הנורית בו היא מטחי הכבוד בעת טקסי הקבורה . 
גיבוריו הם שני סמלים וטירון חדש , בנו של שועל מלחמות ותיק וידידם של 
שני הסמלים . כל רצונו של הטירון לצאת למלחמה , למרות שנופל בחלקו הכבוד 
הגדול לשרת ביחידת מרינס מפוארת בוואשינגטון . הוא מתחתן עם בתו של קולונל , 
יוצא למלחמה וחוזר בארון . זהו סרטו הקודר והציני ביותר של קופולה . אפילו 
טקסי הקבורה משרים רוח צינית . כאילו אמר קופולה " כדאי ליהרג במלחמה כדי 
להיקבר כך " . לקראת סוף הסרט אומר הסמל בהספדו : " בווייטנם השתפרנו מאוד 
בזיהוי ההרוגים , אך האם השתפרנו בזיהוי האדם ? " קופולה הוא קולנוען 
מעולה ושחקניו גיימס קאן , גיימס ארל גונס , אנגליקה יוסטון וכל השאר 
אמינים , מדויקים , משכנעים ובעיקר מרגשים . הסרט עמוס מאוד , כואב 
ומומלץ . קפמאפרק " היום משמשות המלים דמוקרטיה , חירות ושוויון , לשטות 
בעם . אף אומה לא תוכל להתקדם עם רעיונות שכאלה " . כך מסתיים נאומו של 
גרביץ , שר התעמולה של הינקל , שליט טומניה שבסרט , ומזכיר בחלחלה שגם 
ישראלים פולטים מפעם לפעם את המשפט הנורא שהמדינה זקוקה לדיקטטור סמכותי 
שיעשה סדר ויסתום את פיותיהם של שמאלנים ותבוסתנים . הדיקטטור הגדול ( 0491 ) 
הוא סרטו הראשון רצוף הדיאלוגים של צפלין , וגם התסריט נכתב עד הסוף לפני 
תחילת הצילומים . צפלין מגלם בסרט שתי דמויות : ספר יהודי המזכיר בצורתו 
במידת מה את דמות הנווד והדיקטטור הינקל . ב0491 , כשהוקרן הסרט לראשונה , 
היה המסר של צפלין משאלת לב שהגיעה באיחור . בסוף 9891 , אחרי נפילת צאושסקו , 
שידרה הטלוויזיה ברומניה את " הדיקטטור הגדול " בתרגום לרומנית . אף 
זו משאלת - לב שהגיעה באיחור . שנים לאחר הפרמיירה של הסרט אמר צפלין : 
" לו ידעתי מה באמת התרחש בגרמניה הנאצית , לא הייתי עושה את הסרט " . 
בסוף הסרט נושא הספר , הנחשב בטעות בגלל מראהו החיצוני להינקל , נאום פוליטי 
מלא כמיהה לשלום ואחדות אנושית . אין בנאום הרציני מאוד ולו רפליקה קומית 
אחת . הקומדיה והבורלסקה המאפיינים את הסרט נאלמים . המעמד רציני מדי . 
חנה , הכובסת היהודייה היפה ( פולט גודרד ) , שנמלטה לחופש , שומעת 
את נאומו של הספר ברדיו ושולחת מבט אל השמים , שעננים צחורים שטים בהם . 
לאט לאט עולה חיוך מקסים על פניה . יש בסרט הרבה דקות נפלאות . סצינה אחת , 
הנמשכת על המרקע שתי דקות , היא אחת הפנינים הנדירות בקולנוע . צפלין , 
לבד בחדרו הענקי , עוגב , משחק , מפלרטט עם בלון דמוי כדור הארץ . מגלומניה 
וארוטיקה הופכים למקשה אחת . סרט חובה שאפשר גם לרכוש . 
