משרד החוץ הורה לשגרירות בוואשינגטון לגייס את הקונגרס , התקשורת והיהודים 
שילחצו על הממשל להפסיק את הדו - שיח עם אש"ף . במברק ששוגר לשגרירות , 
בהמשך לפנייה לשגריר ארה"ב בתל - אביב , התבקשה שגרירות - ישראל בוואשינגטון 
להזין את הקונגרס , התקשורת והארגונים היהודיים בארה"ב , במידע שוטף על 
פעילות אש"ף . הפנייה לשגרירות באה לקראת העברת הדו"ח התקופתי של מחלקת המדינה 
לקונגרס לצורך מעקב אחרי הפרת התחייבויות אש"ף בזנווה בדצמבר 88 , זאת על 
פי התיקון של הציר נק ליברמן . במברק לשגרירות נאמר שמטרת הפעילות המבוקשת 
היא ליצור תהודה מירבית בכלי - התקשורת ובקרב היהודים . עוד צויין במברק 
כי ניתן לנצל את המידע שהוכן במשרד - החוץ יחד עם החוברת החדשה שהכין יועץ 
ראש - הממשלה למלחמה בטרור , יגאל כרמון , על פעילותו החבלנית של אש"ף . 
דברים אלה אינם משקפים את הערכות כל גורמי המודיעין בתקופה האחרונה , לפיהם 
מתמקד הזרם המרכזי באש"ף באופציה המדינית . 
