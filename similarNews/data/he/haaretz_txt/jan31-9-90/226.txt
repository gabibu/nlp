התנחלות חדשה בשם דוגית תוקם עד תחילת חודש מארס ברצועת עזה . כך עולה מתוכנית 
ולוח זמנים מפורט , שהגיעו לידי סופר ה"ארץ " . בשבוע שעבר סיירו בשטח המיועד 
לישוב דוגית נציגי משרד הביטחון , הסוכנות , מתאם הפעולות בשטחים , נציגי 
צה"ל בכירים , ראשי המתנחלים , גורמים ביטחונים , אנשי משטרה ונציגים 
ממפקדת קצין הג"א ראשי . בעקבות הסיור נקבע לוח זמנים , שלפיו ב91 בפברואר 
יתקיים דיון בנושא העלייה של דוגית לקרקע , בהשתתפות נציגי צה"ל , אנשי 
מתאם הפעולות בשטחים , נציגי משרד הביטחון , המתיישבים בגוש קטיף , נציגי 
הסוכנות וגורמים נוספים . מייד לאחר מכן ייערך דיון נוסף במעמד אותם גורמים , 
לאישור סופי של כל התוכניות , הנושאים המינהלתיים , אישורי משרד הביטחון , 
המשטרה וצה"ל . בסוף פברואר יתקבלו האישורים הסופיים לעלייה לקרקע . בחודשים 
מארס אפריל , יחלו בהעמדת הקרוואנים ועד סוף אפריל יתגוררו בדוגית 51 משפחות . 
כמו כן יוכשר במקום קטע של חוף , על מנת לאפשר למתיישבים להתפרנס מתיירות . 
ל"הארץ " נמסר כי יש לחץ כבד של ראשי המתנחלים להקמת ההתנחלות לפני חג הפסח . 
דוגית עומדת לקום ליד הישוב אלי - סיני כהתנחלות ה61 ברצועה . מקורות במערכת 
הביטחון מסרו , כי התוכנית להקמת דוגית אושרה על ידי ועדת השרים לענייני 
התיישבות , אך עד כה היו התנגדויות מצד גורמים במערכת הביטחון . עתה הופשרה 
ההתנגדות והואץ תהליך ההקמה . גורמים בגוש קטיף ביקשו לא להתייחס ללוח הזמנים 
להקמת דוגית , מחשש כי הדבר יטרפד את התהליך . בקרב ראשי המתנחלים יש חשש 
שמשרד הביטחון יעצור שוב את עליית הישוב לקרקע . 
