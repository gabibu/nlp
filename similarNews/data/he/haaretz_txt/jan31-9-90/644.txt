הרב הראשי , הראשל"ץ מרדכי אליהו , הכריז אתמול כי יש לאפשר טיסות בשבת 
של עולים מברית - המועצות . לדבריו , לאור גל האנטישמיות והחשש לפוגרומים 
ביהודי ברית - המועצות , הטסתם של העולים לישראל היא בבחינת פיקוח - נפש 
הדוחה שבת . עם זאת הבהיר הרב הראשי , כי רצוי שהטיסות יבוצעו ע"י חברות 
תעופה זרות עם צוותים זרים . כמו כן יש להיזהר שלא לחלל את השבת אלא בטיסות 
עצמן . כלומר על הנוסעים להגיע לנמל - התעופה לפני כניסת השבת , ולאכול 
אוכל קר במהלך הטיסות , כדי להקפיד על קדושת השבת . בפגישה שקיים עם הרב 
יונה מצגר , רבה של צפון תל - אביב , אמר הראשל"ץ כי חכמי התלמוד פירשו 
את הפסוק " וחי בהם " , תוך הדגשה שיהודי יקיים את מצוות היהדות מתוך חיים 
ולא חלילה מחשש לחיי - אדם , והשבת מוכנה לוותר על כבודה פעם אחת , כדי 
שיהודי יוכל לקיימה בעתיד במשך כל ימי חייו . 
