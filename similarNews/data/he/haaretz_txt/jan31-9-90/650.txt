החיפושים אחר תושב באר שבע , אריה רייסרמן בן ה17 , שנעדר מאז יום חמישי 
האחרון , נמשכו גם אתמול ללא תוצאות . על פי החשד , רייסרמן נפל לתוך 
בור שנפער בלב העיר העתיקה של באר שבע . צוותי החילוץ של צה"ל , המשטרה , 
ומכבי האש הסתייעו בשירותיו של צוללן מקצועי , שניסה לרדת לתחתית הבור , 
אשר התמלא מים . אולם מאמציו של הצוללן לא עלו יפה , והחיפושים אחר הנעדר 
הופסקו בשעות הערב . על פי התכנון , הבוקר אמורים צוותי החילוץ לצקת בטון 
בדפנות הבור , ולנסות להוריד צוותי חילוץ לבור . בשל החשש מפני מפולות נוספות , 
נערכים צוותי החילוץ למנוע אפשרות כזאת . דובר משטרת מרחב הנגב , פקד 
שלום בן חמו , הכחיש שמועות לפיהן נמצאו במקום הארוע פריטים השייכים לנעדר 
אריה רייסרמן . 
