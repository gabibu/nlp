תיירים יהודים מבריה"ם שביקרו בישראל בחודש שעבר , ביקשו להישאר בארץ ולא 
לחזור לבריה"ם בשל התעוררות האנטישמיות שם והחשש לפוגורמים נגד היהודים . 
גורמי עלייה בכירים אמרו כי אין לעודד תופעה זו , העלולה לפגוע בתנועת 
התיירות מבריה"ם לישראל . לדברי אותם גורמים , קיים חשש שאם תתגבר תופעה 
זו , ייווצר מצב עדין לבני המשפחה שנשארו בבריה"ם . התיירים אינם מגיעים 
בדרך כלל עם כל בני משפחתם , ושלטונות ההגירה הסובייטים ( משרדי " אוביר " ) 
עלולים להערים קשיים על יציאתם של היהודים , שקרוביהם יצאו כתיירים לא 
שבו לבריה"ם . גורמי עלייה בכירים ציינו עוד , כי שלטונות בריה"ם מעניקים 
אשרות יציאה כמעט לכל יהודי המבקש לצאת , ולכן אין מקום לנצל לרעה את אשרת 
התייר לצורך השתקעות בארץ . גורמים בקרב עולי בריה"ם אמרו אמש כי הגיעו אליהם 
ידיעות , לפיהן הגורמים האחראים על העלייה מבריה"ם , מתכוננים לפנות למשרד 
הפנים הישראלי בבקשה למנוע הישארותם בארץ של היהודים שהגיעו עם אשרת תייר . 
לדבריהם צעד כזה עומד בסתירה לחוק השבות ויש להתנגד לו בתוקף . גורם עלייה 
בכיר אמר אמש : " אנחנו נמצאים בדילמה קשה מאוד בנושא התיירות מבריה"ם . 
מצד אחד אנו מעוניינים לעודד יהודים ולא יהודים לבקר בארץ , משום שבשובם 
הם משמשים שגרירי רצון טוב של ישראל . אולם מצד שני , 0001 התיירים המגיעים 
מדי חודש תופסים מקומות טיסה אותם יכלו לתפוס עולים חדשים . במצב הנוכחי , 
שבו יהודים ממתינים חודשים ארוכים לכרטיסי טיסה , יש לכך משמעות רבה . 
סופר " הארץ " מציין , כי אשתקד ביקרו בארץ ך - 02 אלף תיירים מבריה"ם 
וצופים כי השנה יגיעו ך - 03 אלף . 
