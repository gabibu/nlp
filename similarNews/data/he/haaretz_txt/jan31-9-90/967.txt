הרשויות הערביות ישביתו הבוקר את השירותים המוניציפליים הניתנים לתושבי שלוש 
ערים ו54 כפרים ערביים הפזורים בגליל , המשולש והנגב . ביום שני יושבתו 
ליום אחד כל מוסדות החינוך הערביים , וזאת במחאה על המצוקה הכלכלית שהם 
נתונים בה מחציתם לא שילמו את שכר עובדיהם זה כמה חודשים . הועד הארצי של 
הרשויות הערביות החליט על השביתה כבר בראשית השבוע , אך עקב האבל במדינה 
על קורבנות הפיגוע במצרים הוחלט להקפיאה . אתמול נערך בשפרעם כנס ארצי של 
ראשי הרשויות הערביות . רוב הדוברים בכנס דרשו לשוב לשביתה ואף להחריפה . 
ח"ך תופיק זיאד , ראש עיריית נצרת , עמד בראש המתנגדים להעתיק את השביתה 
גם לבתי הספר , והציע לקיים אסיפות עם והפגנת הורים , אבל להניח לתלמידים 
ללמוד , ובמיוחד לתלמידי התיכון המתכוננים לבחינות הבגרות . כן הוחלט בכנס 
לערוך ישיבה נוספת בראשית השבוע הבא לדיון בצעדים נוספים . סופר " הארץ " 
מציין כי הרשויות הערביות חתמו עם משרד הפנים על הסדרים לפתרון בעיית הגרעונות 
והחובות שלהם , אך חשב משרד האוצר מסרב לתת ערבות מדינה לבנקים לצורך זה . 
בהיעדר שר הפנים , הרב דרעי , השוהה בחו"ל , אין משרד הפנים מצליח לפתור 
את הבעיה . 
