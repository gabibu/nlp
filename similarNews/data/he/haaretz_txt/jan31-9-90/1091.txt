מפקד משמר הגבול הורה להעמיד לדין משמעתי מפקד צוות מג"ב , שהכריח ערבים 
לפנות מחסום ממולכד . בפיצוץ נפצע אחד מהם . התקרית אירעה לפני יותר מחודשיים 
בכניסה להתנחלות קדר , הנמצאת 11 ק"ם ממזרח לבית - לחם . כמה מתושבי היישוב 
נתקלו במחסום שהונח בכניסה ליישובם . במבואותיו של יישוב זה הונחו כבר כמה 
פעמים מחסומים עם תיל , שנועד להכשיל את הנתקלים בו , ומטעני חבלה מאולתרים , 
ועל פי נוהל קבע הקיים באזור , במקרה של גילוי מחסום יש להזעיק את משמר 
הגבול . למקום הגיע גיף מג"ב ומפקדו החליט לנסוע לאחד הכפרים השכנים , 
כדי לאסוף תושבים ולאלצם לפנות את המחסום . השוטרים עצרו באקראי שני פלשתינאים 
והביאו אותם למחסום , כדי לפנותו . תוך כדי הפינוי התפוצץ מטען חבלה מאולתר 
שהוסתר בו ואחד הפלשתינאים נפצע בפיצוץ . במכתב לשר המשטרה , חיים בר - 
לב , דרש ח"ך דדי צוקר לחקור את המקרה וביקש לדעת אם השוטרים ידעו מראש 
שהמחסום ממולכד . אתמול קיבל צוקר את תשובתו של בר - לב . בתשובה נמסר כי 
מפקד צוות מג"ב שהיה במקום כבר הועמד לדין משמעתי , בהוראת מפקד משמר הגבול , 
בגלל חריגות במקרה זה . החריגה , לדברי עוזרו של שר המשטרה , אלי לוזון , 
החתום על המכתב , היתה בכך שצוות מג"ב נסע מרחק רב מן המחסום , כדי להביא 
את הערבים . כן התברר כי אחד הערבים שהובאו לפנות את המחסום הוא מתושבי 
מזרח ירושלים , שמעמדם החוקי שונה . עם זאת , הסביר העוזר , " הערבי 
בא בהסכמתו " . בתשובתו הדגיש עוזרו של שר המשטרה , כי אין בסיס לחשד שפציעת 
הערבי היא תוצאה של מחדל או מעשה מכוון וכי ההוראות של כוחות הביטחון מתירות 
לחייב תושבים לפנות מחסומים . 
