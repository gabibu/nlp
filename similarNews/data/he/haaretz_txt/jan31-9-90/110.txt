כאשר מסתיימים בכנסת הדיונים על השטחים ועל האבטלה , כבים זרקורי הטלוויזיה 
והעיתונאים מקפלים את ציוד הכתיבה שלהם . באולם המליאה נשארים אז 4 או 5 
ח"כים , והם ממשיכים בעבודת חקיקה שקטה , בדרך - כלל אל תוך הלילה . אין 
אלה חוקים הנוגעים בהכרח לכל האזרחים . לפעמים נוגעת החקיקה בשולי בעיה . 
לפעמים היא משפיעה רק על קבוצה מסוימת , כגון המפוטרים מחברה פושטת - רגל , 
או אסירים הזכאים לניכוי תקופת מאסר על התנהגות טובה . לעתים המדובר בעניין 
משפטי . לרוב אלה יוזמות של ח"כים ולא של הממשלה . בשלבים שונים של חקיקה 
נמצאו , בין היתר , בחודש שעבר חוקים על מכירת דירות , על עדויות עיתונאים 
בפני בתי משפט , ועל נציגות הסטודנטים במועצה להשכלה גבוהה . הצעת חוק פרטית 
שעברה בקריאה טרומית , פרי יוזמתם המשותפת של 01 ח"כים , הוצגה על - ידי 
ח"ך אברהם בורג מן המערך : " אחריות של קבלנים כלפי רוכשי דירות , שעדיין 
אינה כלולה בחוק . ההצעה נובעת מפסיקה של בית המשפט העליון שבה קבע הנשיא 
מאיר שמגר , כי המחוקק מתבקש לשקול את הכללתה בחקיקה . וזה חלק מן הכללים 
שבהם יהיו חייבים מוכרי הדירות : בתוך תקופת בדק על המוכר לתקן בפועל פגמים 
שהקונה גילה , ולפצות את הקונה על פגם שאינו ניתן לתיקון . " לכל פריט 
תקופת בדק שונה . לגבי צנרת , כולל הסקה מרכזית ומרזבים שנתיים ; לגבי 
רטיבות בגג , קירות ומקלט שלוש שנים ; כך לגבי מכונות מנועים ודוודים , 
קילוף חיפויים בחדרי המדרגות ושקיעת מרצפות בקומת הקרקע . תקופת הבדק לגבי 
סדקים העוברים בקירות ובתקרות וקילופים בחיפויים החיצוניים וכן לגבי כל פגם 
הנובע מתכנון לקוי , עבודה לקויה , או שימוש בחומרים לקויים , תהיה חמש 
שנים . על כל שאר הליקויים חלה אחריות של שנה אחת בלבד . אולם לגבי פגם 
יסודי שעלול להפוך את הדירה לבלתי ראויה למגורים ימשיך המוכר להיות אחראי 
בלא הגבלת זמן " . לכאורה , זה חוק זעיר , שאינו ראוי לתשומת לב מיוחדת . 
אך בעצם זו מהפכה הנוגעת לעשרות אלפי משפחות בכל שנה , והיא תוצאה של מאבקים 
ממושכים בבתי המשפט . הצעת חוק אחרת שעברה בקריאה טרומית דנה בבעיית פריון 
העבודה . ח"ך דוד מגן ושאול עמור מהליכוד העלו את הרעיון ששוב יהיה אפשר 
לתת מענקים פטורים ממס הכנסה על תפוקה מוגדלת . זו לבנה נוספת שתיפול מחומת 
הרפורמות של בן - שחר , אשר בעקבותיה הידרדר פריון העבודה במשק ולא עלה 
זה 41 שנה . ההבדל העיקרי בין הצעת מגן - עמור לבין מה שהיה עד שנות ה07 
הוא בכך , שלמכון לפריון העבודה והייצור תינתן סמכות חוקית למדוד ולקבוע 
נורמות . ההצעה נפסלה בוועדת השרים לחקיקה , אך בכנסת הודיע המופקד על 
תיק העבודה והרווחה , השר רוני מילוא , שאחרי הפסילה חודשו המגעים בנושא 
והאוצר חדל להתנגד לרעיון . ההצעה עברה אפוא לוועדת החוקה חוק ומשפט פה 
אחד . אך יש גם הצעות חוק קלילות יותר . אחת מהן הוגשה דווקא על - ידי שר 
המשפטים דן מרידור . הוא הכריז כי הוא מביא לכנסת הצעת להרחיב את גבולותיה 
של מדינת ישראל . לצערו , אמר , לפי שעה זה מערבה . מימי החופים של ישראל 
ישתרעו מעתה , על - פי אמנה בין - לאומית שיש להעתיקה לחקיקה הישראלית , 
עד למרחק של 21 מילין ימיים ( 22 קילומטר ) במקום 6 מילין עד כה . לח"ך 
אברהם פורז מסיעת שינוי שנזדעק שמא בא החוק להצר את צעדי אייבי נתן , השיב 
השר כי זה נמצא כרגע " במקום אחר " , ביבשה , ואילו האונייה משדרת ממרחק 
גדול יותר . באותה ישיבה העלה ח"ך מרדכי וירשובסקי מסיעת רץ הצעה , שחוקי 
המדינה ייחתמו גם בידי יו"ר הכנסת ולא רק בידי נשיא המדינה והשר הממונה על 
ביצוע החוק . מרידור השיב , ברוח מבודחת , שנראה שכבר נפתרו כל בעיות 
המדינה והגיע הזמן לטפל גם , אחרי 24 שנה , בשאלה מי יחתום על חוקים . 
מכל מקום , הוא לא התנגד שההצעה תעבור לוועדה . יו"ר ועדת הכספים , ח"ך 
אברהם שוחט , גילה גם הוא שגיאה משנת 6391 . בפקודת העיריות לא נאמר לגבי 
אגודות ספורט ותרבות הגוף שהן חייבות להיות שלא למטרת רווחים כמו לגבי שאר 
המוסדות הנזכרים בפקודה כדי לזכות בפטור מארנונה עירונית . הצעת חוק פרטית 
להוסיף את האפיון הזה כתנאי לקבלת פטור , כבר עברה קריאה טרומית וגם קריאה 
ראשונה , שבה הפליגו הח"כים בדיון ארוך על היחסים בכלל בין השלטון המקומי 
למרכזי . ח"ך חגי מירום מהמערך דרש לשנות את חוק ההשכלה הגבוהה , כך שנציג 
הסטודנטים ייצג בפועל את הסטודנטים ולא יהיה עסקן שנבחר ונשאר , אף שבינתיים 
סיים את לימודיו . ח"ך דדי צוקר מסיעת רץ העביר הצעת חוק פרטית לוועדה , 
שבה נדרש האוצר לדווח לוועדת הכספים של הכנסת בתוך ביצוע התקציב , ולא 
רק ששה חודשים אחריו , כפי שהוא חייב עתה . הכנסת טיפלה גם בחקיקה נוספת , 
הנוגעת בעיקרה לקבוצות אנשים מצומצמות . לוועדה הועברה בתום קריאה טרומית 
הצעה פרטית של ח"ך אלי דיין מהמערך , שעיתונאי לא יהיה חייב להסגיר בחקירה 
משטרתית או בבית משפט את מקורות המידע שלו , פרט למקרים מוגדרים . על - 
פי הצעת חוק מפורטת של ח"ך שמעון שטרית מהמערך יוכל בית משפט לתת " צו הבראה " 
לתאגיד שאינו יכול לפרוע את חובותיו , בלי שימונה מפרק או כונס . זכאים 
לפנות , מי שחייבים לו % 01 מכלל החובות לפחות . זאת כדי שלא יוכל כל נושה , 
בעל שיעור קטן מכלל החובות של התאגיד , לדרוש את פירוקו . אילו היה חוק 
זה בתוקף כאשר " בנקרס טרסט " פנה בדרישה לפרק את " כור " , היה המצב 
שונה ממה שהוא היום . חוק דומה יש בארה"ב . על - פי הצעת חוק של ח"ך יהודה 
פרח , שעברה גם היא לוועדה , ישלמו לשוטרים % 01 מחוב שיגבו מטעם ההוצאה 
לפועל , חצי על חשבון החייב וחצי על חשבון בעל החוב ; זאת כדי לעשות משהו 
לגבי הפיגור של 000 , 006 תיקים בהוצאה לפועל . לכל שלוש ההצעות התנגד שר 
המשפטים דן מרידור , אך הן עברו לוועדה ברוב ניכר , ובשנתיים האחרונות 
היה הוא המתנגד היחיד . שינוי מרחיק לכת בטיפול במובטלים הציעו ח"ך אוריאל 
לין ומיכאל קליינר מהליכוד עם ח"ך יצחק לוי מהמפד"ל : בהצעת עבודה לבני 
42 ומטה לא יהיה עוד צורך להתחשב בהכשרתו אלא רק במצבו הבריאותי וכושרו הגופני , 
ובלבד שלא יצטרך לעבור למקום מגורים אחר . אם השכר בעבודה המוצעת למישהו 
נמוך מדמי האבטלה , יקבל את השכר וגם דמי אבטלה מוקטנים . אם יסרב מובטל 
לצאת לעבודה מתאימה , יפסיד 06 ימי דמי אבטלה , במקום 03 יום כעת . ההצעה 
עברה לוועדה . את סעיף 01 א בפקודת הראיות המתוקנת , השנוי במחלוקת בין 
המשפטנים , באה לתקן הצעת חוק פרטית של 5 ח"כים , כולם משפטנים : הפרופסורים 
רובינשטיין ( שינוי ) ליבאי ושטרית ( מערך ) , ועורכי הדין שולמית אלוני 
( רץ ) ואלי דיין ( מערך ) : רישום עדות בידי שוטר מחוץ לבית המשפט , 
שהעד לא חתם עליה , היא לדברי רובינשטיין " עדות שמיעה כפולה " . למרות 
זאת זה הוא קביל בבית המשפט כיום , והם מבקשים לשנות זאת . ההצעה עברה 
לוועדה בתום הקריאה הטרומית . ושתי הצעות חוק , האחת של ליבאי והשנייה של 
ח"ך עו"ד ראובן ריבלין ( ליכוד ) , יאפשרו לוועדת השחרורים , או למוסמכים 
לכך על - פי העניין , לשחרר אסירים אחרי ריצוי של מחצית מתקופת מאסרם במקום 
שני - שלישים כיום . זאת בכמה תנאים , שאחד מהם הוא שזוהי תקופת הכליאה 
הראשונה של האסיר . שר המשטרה חיים בר - לב הסכים , כי אחד השיקולים הוא 
למנוע צפיפות בבתי הסוהר , וההצעה עברה לוועדה בתום הקריאה הטרומית . הצעת 
חוק שכבר עברה קריאה טרומית וגם קריאה ראשונה הגיעה למליאה ביוזמת ח"ך אורה 
נמיר מהמערך : עובד שפוטר ממפעל פושט רגל , ולא נשארו בשבילו פיצויי פיטורים , 
יקבל מקסימום של עשר פעמים השכר הממוצע במשק מהביטוח הלאומי , כלומר כ002 , 
02 ש"ח , שיתעדכנו אוטומטית . כיום עומדת תקרת התשלום על 001 , 51 ש"ח . 
כשלושים הצעות חוק פרטיות נוספות הועלו באותו זמן , והכנסת הצביעה נגדן . 
כל זה קרה בתקופה שבה תפסו את הכותרות הדיונים המדיניים והצעות אי - אמון 
על מעצר פייסל אל - חוסייני , הוויכוחים על הפגנת " שלום עכשיו " , וחוק 
מכסות הביצים בגליל . באותה עת גם נכנסו לספר החוקים הוראות בדבר גמלאות 
לאנשי צבא - קבע , חוק להארכת התקנות על שיפוט ישראלים בשטחים , הארכה 
של סמכות הממשלה להטיל היטלים , תיקונים לחוקי מס הכנסה , חוק המחמיר 
מאוד עם גונבי רכב , ו"חוק מקורות האנרגיה " המסדיר בראשונה את הסמכויות 
של משרד האנרגיה והתשתית . 
