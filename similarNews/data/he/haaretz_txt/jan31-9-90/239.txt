הציגה את עצמה בהופעת בכורה , אחרי עבודת - הכנה של כשנתיים . נגינה בכלים 
היסטוריים היא עדיין הצהרת כוונות . הטכניקה והסגנון של הנגינה מתנהלים 
אמנם בנאמנות לנוהגי התקופה , אך רק הקשתות וחלקם של הכלים מקוריים או משוחזרים 
על פי הדגם הבארוקי . צליל נגינתה של התזמורת אינו מבריק כשל תזמורת סטנדרטית , 
אך גם אל מידת האינטימיות של הצליל הבארוקי עדיין אינו מגיע . עובדה זאת 
בלטה לרעה בקנטטה מס 902 של באך , שבביצועה נעלמו לגמרי צלילי חליל הבארוק . 
הסופרן , מרים מלצר , ניצלה את כוחו השתלטני של קולה כדי לגבור על עוצמת 
התזמורת , בחריפות שספק אם נמצא לה מקום אפילו בתקופה אחרת . נגינת היצירות 
התזמורתיות העידה על מלאכת - הכנה מקצועית , ועל הקפדה על הסגולות הבסיסיות 
של סגנון התקופה . ניואנסים דקים , פיסוק ברור יותר ושמחת - חיים בארוקית 
שופעת יותר עדיין נשארים בבחינת משימות הניתנות בוודאי להגשמה . 
