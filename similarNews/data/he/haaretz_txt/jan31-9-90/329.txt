( ע ) . שר ההגנה של קמרון , מישל מבוטו , העושה בביקור רשמי בישראל , 
התקבל אתמול בבוקר במשרד הביטחון , כאורח שר הביטחון . בתום הטקס הצבאי 
שכלל נגינת ההמנונים וסקירת משמר כבוד , עלתה הפמליה ללשכת שר הבטחון , 
לשיחות . שר ההגנה הקמרוני מלווה בביקורו בארץ במפקד זרוע היבשה של צבא 
קמרון , הגנרל טאטו גיימס , סגן מפקד חיל האוויר , הקולונל גואבמה פול 
ומפקד חיל הים , קפטיין נגאלי גויום . הוא התקבל במשרד הביטחון ע"י שר 
הביטחון יצחק רבין , הרמטכ"ל רא"ל דן שומרון ומנכ"ל משרד הביטחון אלוף ( 
מיל . ) דוד עברי . זהו ביקורו הראשון של שר ההגנה של קמרון בישראל וזהו 
אף הביקור הבכיר ביותר של אישיות קמרונית בישראל . היחסים הדיפלומטיים בין 
ישראל לבין קמרון נותקו לאחר מלחמת יום כיפור , אך חודשו בקיץ 6891 לאחר 
ביקורו של ראש הממשלה דאז , שמעון פרס , בבירת קמרון . ביקורו של השר מקמרון 
התקבל בברכה בישראל ובמערכת הביטחון , נוכח העניין הרב שיש לישראל בקידום 
ובפיתוח יחסים עם מדינות באפריקה השחורה . 
