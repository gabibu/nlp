המועצה המוסלמית העליונה דחתה אתמול את הצעת המינהל האזרחי בגדה לממן את 
שיקומו של המסגד שנשרף בסוף השבוע שעבר בכפר בורין , שמדרום לשכם . המועצה , 
שכינסה אתמול מסיבת עיתונאים במשרדי הוואקף המוסלמי בהר הבית טוענת , בהסתמך 
על דברי תושבי הכפר , כי דובר בהצתה באמצעות נוזל מתלקח , שביצעו מתנחלים 
מישובים סמוכים לבורין . תושבים בהתנחלות יצהר הסמוכה לבורין כבר הכחישו 
כי היו קשורים בפגיעה במסגד . נשיא המועצה המוסלמית העליונה , שייח סעד 
א - דין אל - עלמי , אמר כי הוא ואנשיו משוכנעים כי ההצתה נגרמה מידי מתנחלים 
והוסיף , כי השלטונות הישראלים מחפים עליהם . הוא תבע אתמול , לפתוח בחקירה 
פלילית בנסיבות השריפה , וקרא לאנשי דת ומדינה ישראלים , לגנות את המעשה . 
בשריפה , שפרצה ביום שישי ניזוקו 002 ספרי קוראן , שטיחים וציוד נוסף . 
לאחר שנודע על השריפה , הגיעו אל הכפר נציגים של מכבי האש , משטרה , 
צה"ל והמינהל האזרחי , כדי לבדוק את נסיבות המקרה . בהודעה שפרסם אחר כך 
דובר צה"ל , נאמר כי לא התגלו סימנים כי מדובר בהצתה , אך חוקרי המשטרה 
ומכבי האש ממשיכים בחקירה . המינהל האזרחי הבטיח אחרי השריפה , לממן את 
תיקון הנזקים " ללא כל קשר לסיבות הדליקה " . במסיבת העיתונאים אתמול אמר 
שייח אל - עלמי , כי אנשי המועצה ההמוסלמית העליונה נסעו לבורין אחרי השריפה , 
כדי לקיים במקום חקירה משלהם ומפאת העוצר נאלצו להיכנס לכפר בדרכי גישה 
עוקפות . לדבריו , העלתה החקירה שלהם מעבר לכל ספק , כי מדובר בהצתה וכי 
אין לא ספק שהמציתים אינם מתושבי הכפר . במסיבת העיתונאים האשימו אנשי המועצה 
העממית העליונה את המתנחלים בהשחתת ספרי קוראן בחברון ותקפו את העלייה היהודית 
מבריה"ם המסכנת , לדבריהם , את המאזן הדמוגרפי בשטחים . בין המשתתפים 
שלקחו חלק באירוע התקשורתי בהר הבית , השתתף אתמול גם חבר הכנסת עבד אל - 
והאב דראושה . 
