ואשינגטון , ( מיוחד ל"הארץ " ) . בניו - אורלינס , שבמדינת לואיזיאנה , 
נכשל שלשום דונלד מינץ בניסיונו לעשות היסטוריה . עורך הדין היהודי , 
בן ה74 , נוצח בבחירות לראשות אחת הערים הססגוניות והעתיקות ביותר באמריקה . 
אילו ניצח , הוא היה קובע שני תקדימים : ראש העיר היהודי הראשון , והלבן 
הראשון היורש שחור בראשות עיר שחורה . כמעט % 06 מתושבי ניו - אורלינס הם 
שחורים , ורק אחוז אחד הם יהודים . מינץ פעיל בשורה של ארגונים יהודיים , 
ובנעוריו היה נשיא תנועת הנוער של הזרם הרפורמי בארה"ב . על פי הערכתו שלו 
היה מינץ זקוק ל%08 אחוז מקולות הלבנים ול%02 מקולות השחורים , כדי להיבחר . 
בסופו של דבר הוא קיבל % 57 מקולות הלבנים ורק % 51 מקולות השחורים . מינץ 
קיבל בסך הכול % 74 לעומת % 55 , בהם זכה יריבו , ראש העיר הנוכחי , סידני 
בארתלמי . מינץ ניסה להציג את עצמו במערכה כאיש מקצוע ומינהלן יעיל , שיוכל 
לחלץ את ניו - אורלינס מתהליך ממושך של שקיעה חברתית וכלכלית . הבחירות במדינת 
לואיזיאנה אינן מפלגתיות , ושני המועמדים מזהים את עצמם עם המפלגה הדמוקרטית . 
לסוף מערכת הבחירות השתרבבו נימות גזעניות . מינץ טען , שבארתלמי תיאר 
אותו כבעל מנטאליות של " בעל מטעים " , רמז ברור לימי העבדות בדרום העמוק 
של ארה"ב . המירוץ בניו - אורלינס עורר עניין לא מבוטל גם מחוץ לגבולות לואיזיאנה . 
הוא הושווה עם מערכת הבחירות המוקדמות בניו - יורק , שבה התמודד בחודש 
ספטמבר שעבר ראש העיר היהודי אדוארד קוץ נגד הנשיא השחור של רובע מנהטן , 
דייוויד דינקינס . בדינקינס תמכו שליש ויותר מן המצביעים היהודים , הוא 
גבר על קוץ , ולבסוף ניצח בבחירות הכלליות . מנהיגים יהודים תהו , אם 
מועמד יהודי יצליח לחקות את הצלחת דינקינס , ולגייס קולות שחורים . בשבת 
ניתנה תשובה שלילית . בארתלמי ניצח , אף כי סקרי דעת קהל בתחילת המערכה 
הראו , שכמעט שני שלישים של תושבי ניו - אורלינס היו מבכרים על פניו " כל 
מועמד אחר " . יהודים בעריה הגדולות של ארה"ב מצביעים באופן מסורתי לטובת 
מועמדים שחורים . קולות ותמיכה כספית של יהודים מילאו תפקידי מפתח בבחירתם 
של ראשי הערים השחורים הנוכחיים בלוס - אנגלס , ובפילדלפיה , ושל ראש עיר 
שחור קודם בשיקאגו . אף באחת מן הערים האלה אין רוב שחור . ערים בעלות רוב 
שחור נטו מתחילת שנות ה07 לבחור שחורים לראשי עיר . הבולטות שבהן היו אטלנטה , 
ניו - אורלינס והבירה ואשינגטון . עדיין לא נרשם מקרה בעיר מרכזית , שמועמד 
לבן הצליח לרשת ראש עיר שחור . בוואשינגטון ינסה לעשות כן השנה הנשיא הלבן 
של מועצת העיר , דייוויד קלארק . 
