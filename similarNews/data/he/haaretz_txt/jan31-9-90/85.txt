בון ( עתי"ם ועסט"א ) . מערב - גרמניה עוקבת מקרוב אחרי מאמציה של מזרח - 
גרמניה לשכנע את ישראל להקים נציגות דיפלומטית במזרח - ברלין , אומרים דיפלומטים 
ומשקיפים בבון , המבקשים להישאר בעילום שם . לדבריהם , תצטער בון צער 
רב אם ישראל תיחפז להיענות ליוזמה המזרח - גרמנית . הם סבורים , כי ממשלת 
מזרח - גרמניה מעוניינת בקשירת קשרים עם ישראל , בעיקר מתוך שיקולים בין - 
גרמניים , על מנת לחזק את מעמדה הבין - לאומי כמדינה נפרדת , ולהרחיב את 
בסיס חוקיותה . הדיפלומטים והמשקיפים הדגישו , כי מזרח גרמניה נוקטת צעדים 
אלה בשעה שעצם קיומה הנפרד הועמד בסימן שאלה על ידי אוכלוסייתה שלה , התובעת 
את איחודן מחדש של שתי מדינות גרמניה . במאמר פרשנות שהופיע אתמול בעיתון 
המערב - גרמני השמרני " די וולט " , נכתבו דברים ברוח דומה . העיתון מזכיר 
לקוראיו , כי מערב - גרמניה היא ידידה נאמנה לישראל , מאז קשירת היחסים 
הדיפלומטיים בין בון לירושלים לפני 52 שנה . מערב - גרמניה הוכיחה את רצונה 
הכנלפצות את העם היהודי על פשעי הנאצים , ולאחר שהוכיחה במשך שנים את רצונה 
הטוב , היא ראויה לכך שקולה יישמע , כאשר מזרח - גרמניה וישראל מנהלות 
משא ומתן לקשירת יחסים דיפלומטיים ביניהן . העיתון שם ללעג מנהיגים יהודיים 
מסוימים , שניהלו לפני שנתיים מו"ם עם מנהיג מזרח - גרמניה , אריך הונקר , 
בדבר תשלום פיצויים לניצולי השואה . לדעת " די - וולט " גילו מנהיגים 
אלה תמימות מרובה כאשר הודיעו , כי מזרח - ברלין תיענה תוך זמן קצר לתביעות 
אלה . קפידבינעיתונים אחרים במערב - גרמניה , תיארו פרשנים בהרחבה את תולדות 
העוינות המזרח - גרמנית כלפי ישראל . בין היתר הדגישו , כי מזרח - ברלין 
נהגה לערוך השוואה בין התנהגותם של הישראלים ובין הנאצים , והזכירו את עזרתה 
המקיפה של מזרח - גרמניה לאש"ף . עיתון במערב ברלין כתב , כי זה שנים רבות 
משמשת מזרח - גרמניה כספקית נשק חשובה לאש"ף , והיא מאמנת אלפי טרוריסטים 
ערביים במתקנים ובבסיסים שונים , בעיקר במחנות צבאיים בקרבת אתר מחנה ההשמדה 
בוכנוואלד . לדברי העיתון , עד היום מאמנת מזרח - גרמניה טרוריסטים פלשתינאים 
להתקפות על ישראל , ולא נמסרו הודעות רשמיות מזרח - גרמניות בדבר הפסקת 
אימונים אלה . עם זאת סבורים משקיפים רבים במערב - גרמניה , כי המזרח גרמנים 
הפסיקו כליל את משלוחי הנשק לטרוריסטים הערביים ואת אמונם , או לפחות צמצמו 
במידה רבה את עזרתם לארגוני הטרור . קפידבין משלחות ישראל ומזרח גרמניה שהחלו 
ביום שני שיחות הבהרה בקופנהגן , אמורות לסיים את השלב הראשון של השיחות 
היום . נספח העיתונות בשגרירות מזרח גרמניה בקופנהגן , דיטר לול , אומר 
כי השיחות נוהלו באווירה עניינית והבהירו את עמדות שני הצדדים . שגריר ישראל 
בקופנהגן , עמוס גנור , אמר כי אחת השאלות החשובות שנדונה בשיחות ההבהרה , 
היתה תביעת ישראל להכרת מזרח גרמניה באחריות לפשעי הנאצים במלחמת העולם 
השנייה . נספח העיתונות של שגרירות מזרח גרמניה התעלם מפרסומים בישראל , 
כאילו מדינתו הביעה מורת רוח על הייצוג בדרג נמוך של נציגי ישראל . טרם 
ברור אם תתפרסם היום הודעה בתום השיחות . ייתכן כי ברגע האחרון יוחלט להמשיכן 
יום נוסף . 
