קהיר ( ע"ר ) . מלחמה נוספת בין מדינות ערב לישראל אינה בלתי נמנעת אמר 
עוסאמה אל - באז , יועצו של נשיא מצרים , חוסני מובארק . " אם העם הישראלי , 
צבאו ומוסדותיו המדיניים יסכימו להסדר של השאלה הפלשתינית . . . הסיכויים 
שתפרוץ מלחמה יצטמצמו למינימום " , אמר אל - באז למבקרים ביריד הספרים הבין - 
לאומי בקהיר . אל - באז הגיב לדבריו של עיתונאי מצרי , מוחמד הייכל , שאמר : 
" מלחמה בין הערבים לישראל תפרוץ בקרוב , אין ספק בכך " . אל - באז תיאר 
את ישראל כמדינה מלאכותית , שהוקמה על אדמה השייכת ברובה לפלשתינים . " לו 
היתה ישראל מדינה נורמלית , הסכסוך המחמיר בינה לבין שכנותיה היה מתמתן 
מאד . המדינה הפלשתינית תקום . הישראלים דוחים עובדה זו , מאחר שהם אינם 
יודעים כיצד לטפל במצב " , דברי אל - באז . 
