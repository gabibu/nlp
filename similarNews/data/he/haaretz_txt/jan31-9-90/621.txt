יוסף שחק ( 34 ) , הוא נשיא לשכת רואי החשבון מזה שנתיים , לאחר שהחליף 
בתפקיד את יצחק רוטמן . בעוד כחודש וחצי יתקיימו הבחירות החדשות לנשיאות 
הלשכה , כששחק הציג את מועמדותו לתקופת כהונה נוספת . הצגת המועמדות נעשית 
למרות שעד לפני חצי שנה רווחו הערכות שלא יגיש את מועמדותו . לפי שעה , 
שחק הינו המועמד היחיד . בבעלותו של שחק משרד " שחק ושות " . בעבר ייצג 
המשרד מספר חברות ציבוריות קטנות ( כמו חברת הראל מחסני ערובה ) , וכן 
מספר חברות מקבוצת בנק הפועלים . משרד שחק מייצג היום את חברת הטקסטיל טופר , 
ומבצע פעולות ביקורת עבור קואופרטיב דן . בזמן כהונתו כנשיא לשכת רואי 
החשבון , גילה שחק פעילות נמרצת . עם זאת , טיפלה הלשכה במספר גילויי דעת " 
חדשים ( קוד מקצועי המנחה את רואי החשבון בארץ לגבי אחידות הטיפול בסוגיות 
חשבונאיות ) רק לאחר התערבות הרשות לניירות ערך . כך למשל , הטיפול בנושא 
הרווח למניה , דו"ח תזרים מזומנים בפירמה עיסקית , והחמרת כללי אתיקה לגבי 
רואי חשבון . צחוק הגורל : לפני שבועיים נבחר שחק לכהן בוועדה חדשה , 
שנועדה לבחון כללים בדבר דרכי פעולתם של רואי חשבון בפני רשויות מס הכנסה 
ורשות לניירות ערך . יוסף שחק ידוע בכישרון המשחק שלו . הוא יוצא להקת פיקוד 
המרכז והיה בן זוגו של הבדרן מוטי גלעדי בלהקה . 
