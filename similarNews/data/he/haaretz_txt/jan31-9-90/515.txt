ואשינגטון , ( מיוחד ל"הארץ " ) . סוכנות הידיעות " רויטר " דיווחה 
שלשום כי ממשל בוש גמר אומר " להתמודד עם אחת הפרות הקדושות ביותר " ולקצץ 
את הסיוע לישראל , למצרים ולשורה של מדינות הנהנות כיום מ"שריונים " בתוך 
חוק סיוע החוץ . " רויטר " ציטטה " איש ממשל בכיר " , שאמר לה : " האם 
אנחנו נתמוך בקיצוץ של חמישה או עשרה אחוזים לכל הרוחב , נקרא להחלתו , 
וננסה להשיג אותו ? כן , אל יהיה לכם ספק בזה . והאם פירושו של דבר קיצוץ 
כספים ממצרים ומישראל ? כן , זה הפירוש " . " קיצוץ לכל הרוחב " הוא הביטוי 
המקובל בוואשינגטון להפחתת כספים שרירותית מסעיפי תקציב , מבלי להתחשב בצרכים 
המיוחדים של כל אחד מהסעיפים המקוצצים . מאז 6891 מאיים על תהליך התקציב 
האמריקאי חוק , המביא קיצוץ אוטומאטי " לכל הרוחב " של התקציב הלאומי , 
אם אין הקונגרס והממשל מצליחים לעמוד בתקרת גירעון מסוימת . הסנאטור רוברט 
דול הציע בחודש שעבר " קיצוץ לכל הרוחב " של השריונים , כדי ליצור משאבים 
חדשים בתוך המסגרת התקציבית הקיימת לסייע לדמוקרטיות מתעוררות במזרח - אירופה 
ובאמריקה הלטינית . דברי הפקיד הבכיר ל"רויטר " אינם מתיישבים עם לשון הצעת 
התקציב שהגיש הממשל לקונגרס בשבוע שעבר , על פיה יוסיפו ישראל ומצרים ליהנות 
מאותן רמות סיוע של השנים הקודמות . אבל " קיצוץ לכל הרוחב " הוא אמצעי 
שהממשל אינו מוכרח להודיע עליו מראש . הבית הלבן מבקש הגדלה ניכרת של חוק 
סיוע החוץ בשנת הכספים הבאה , ואם ידחה הקונגרס את הבקשה , יוכלו אנשי 
הנשיא להציג " קיצוץ לכל הרוחב " כאלטרנטיווה . בעוד שהסנאטור דול דיבר 
על קיצוץ של % 5 , איש הממשל הבכיר העלה בפעם הראשונה את האפשרות של קיצוץ 
% 01 . ידידי ישראל בוואשינגטון מתייחסים בביטול לדיבורים האלה . מאמר - 
מערכת בגיליון החדש של " ניר איסט ריפורט " , העלון השבועי של אייפא"ק , 
אומר בעקבות הצעת התקציב החדשה כי " נושא אחד הורחק משדה המערכה הסיוע 
לישראל " . 
