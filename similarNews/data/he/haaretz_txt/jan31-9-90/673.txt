קניינים מהודו יגיעו לתערוכת אגריטך , שתיערך בסוף חודש מארס בגני התערוכה 
בתל אביב . היוזמה לבואה של המשלחת ההודית היתה של הקניינים עצמם , שזכו 
לתמיכתה של הממשלה ההודית בארגון המשלחת . רפי רמון , ממשרד החקלאות המכהן 
כיו"ר הנהלת התערוכה , מסר , כי ההתעניינות ההודית בתערוכה נובעת מצרכיה 
בתחום טכנולוגיית ההשקייה . המידע על בוא המשלחת הועבר למפעלים המייצרים 
מוצרי השקיה שישתתפו בתערוכה . בהנהלת התערוכה מעריכים , כי מספר הקניינים 
שיגיעו לתערוכה יעלה על 005 , 4 . לעומת הכינוס מלפני שלוש שנים יכללו הפעם 
קניינים רבים ממזרח אירופה ומארצות ערב . הפרסום זה מכבר בדבר בוא של ערבים 
עורר ביקורת והאשמות מצד גורמים במשרד החקלאות שחששו שהפרסום הלא אחראי יפגע 
בבואם . תערוכת אגריטך היתה אמורה להיחנך כבר בשנה שעברה אך היא נדחתה בשל 
האינתיפאדה ודרישתם של הקיבוצים לקבל סיוע ממשלתי לשם מימון השתתפותם בתערוכה 
בהסתמך על מצבם הקשה והמשבר בחקלאות . במשרד החקלאות הבהירו אתמול , כי 
חרף מצבם לא ניתן סיוע כספי כלשהו לקיבוצים כדי להבטיח את השתתפותם בתערוכה . 
כל הקניינים יגיעו על חשבונם . 
