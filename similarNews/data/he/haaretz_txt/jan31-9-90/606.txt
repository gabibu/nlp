סופיה ( ע"ץ ) . מפלגה רפובליקאית התומכת בשוק חופשי הוקמה שלשום בבולגריה , 
ואלכסנדר פופוב נבחר לנשיאה בפועל של המפלגה - מסרה סוכנות הידיעות הבולגרית . 
המפלגה החדשה מתכוונת להשתתף בבחירות הקרובות הצפויות במאי . המפלגה תפעל 
לקידום עיקרון הפתיחות ותהיה נכונה לשתף פעולה עם כוחות אחרים בעלי מטרות 
דומות לשלה , נאמר בהודעה . לדברי פופוב , תומכת המפלגה החדשה בבולגריה 
כדמוקרטיה פרלמנטרית המכבדת את החוק ובהפרטה של חלק מאמצעי הייצור הנמצאים 
בבעלות המדינה . כן מבקשת המפלגה ליצור חברה מתקדמת מבחינה אינטלקטואלית 
וחומרית , עם הזדמנויות שוות לפיתוח וביטוי עבור כל האזרחים . המפלגה החדשה 
מקווה לאחד את האזרחים התומכים ביוזמה חופשית ובפעילות כלכלית ללא הגבלות 
מצד המדינה . ועידת המפלגה הראשונה תתקיים בחודש הבא . 
