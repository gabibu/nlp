העדר כמעט מוחלט של עובדים סוציאליים ערבים בקרב סגל בתי הסוהר במדינה מקשה 
על הפעילות לשיקום אסירים ערבים ולטיפול בהם . עד לאחרונה לא היו כלל עובדים 
סוציאליים ערבים ולדברי אסירים , הדבר פגע באפשרות של אסירים ערבים פליליים 
רבים לבטא עצמם ולהעלות את בעיותיהם המיוחדות בפני הגורמים הטיפוליים . באחרונה , 
לאחר שהמודעות לנושא הזה גברה , הוחל בגיוס עובדים סוציאליים ערבים לשירות 
באותם בתי הסוהר שבהם יש מספר גדול של אסירים ערבים . לדברי גורמים בשב"ס , 
כבר התקבלו לתפקיד שני עובדים סוציאליים ערבים לכלא שאטה ולכלא באר שבע , 
ושניים נוספים נמצאים בהליכי גיוס , אחד מהם אמור להתחיל לעבוד בכלא ניצן . 
אחד מאלה שהעלו את הבעיה בפני נציבות שב"ס ובפני גורמים שונים , בכלל זה 
חברי כנסת , הוא העציר סלומון משראווי , מי שהיה מוכר כמודיע משטרתי . 
משראווי כלוא זה כשנה בכלא ניצן וממתין לפסק הדין במשפט שבו הואשם ברצח 
יו"ר הוואקף לשעבר ביפו אחמד פנגרי . בכלא פגש משראווי , שהוא ערבי ישראלי 
המעורה היטב בחברה הישראלית , אסירים ועצירים פליליים רבים , שלדבריו קבלו 
בפניו על העדר עובדים סוציאליים ערבים בבתי הסוהר בישראל שבהם כלואים מאות 
רבות של אסירים ועצירים פליליים ערבים , רובם ישראלים . האסירים הערבים 
טוענים , כי דרושים להם עובדים סוציאליים ששפת אימם היא ערבית והם מבינים 
את הבעיות המיוחדות , המנטליות והמנהגים של המגזר הערבי . לדבריהם , לרבים 
מהאסירים הערבים יש קשיי הבעה והם אינם מצליחים להביע את רגשותיהם ולהעביר 
את המסר שהם רוצים בשפה העברית בפני עובדים סוציאליים שאינם דוברים ערבית , 
דבר שגורם לנתק בין הצדדים ולחוסר שיתוף פעולה מצד האסירים הערבים . הדבר 
פוגע גם באפשרויות הטיפול והשיקום וגורם להתמרמרות והרגשות קפוח ואפלייה . 
עוד מבקשים האסירים הערבים הפליליים , כי ישתפו אותם בתוכניות הגמילה מסמים 
באגפים המיוחדים הקיימים בכמה בתי סוהר לצורך זה . עד היום שותפו רק אסירים 
ערבים בודדים בתוכניות הגמילה . בשרות בתי הסוהר אים תקנים מיוחדים לעובדים 
סוציאליים ערבים , והגיוס של עובדים סוציאליים עד כה נעשה על בסיס התאמתם 
לתפקיד , ופניותיהם להתגייס של מי שבאו כמועמדים לתפקידים של עובדים סוציאליים . 
זאת , מבלי שנקבע אחוז מינימלי של תקנים עבור עובדים סוציאליים ערבים ומבלי 
שנעשו מאמצים מיוחדים למצוא מועמדים ערבים מתאימים . בבתי הכלא הבטחוניים 
בתחומי הקו הירוק ובשטחים , שבהם כלואים כיום כ0005 אסירים בטחוניים , 
אין כלל תקנים לעובדים סוציאליים ואין בשלב זה כוונה לגייס לשם עובדים סוציאליים . 
בנציבות שב"ס מסבירים , כי את הפונקציות שאמורים למלא עובדים סוציאליים , 
ממלאים אנשי הצלב האדום המטפלים באסירים הביטחוניים , ואנשי המינהל האזרחי 
המטפלים במשפחות האסירים . 
