איל העיתונות האוסטרלי ריצארד פראט עומד להוציא לאור בישראל שבועון חדש 
בשפה האנגלית שיופק בירושלים ויופץ ליהדות העולם הדוברת אנגלית . הגיליון 
הראשון של השבועון החדש , שייקרא " גרוזלם רפורטר " אמור לצאת לאור כבר 
בחודש יוני השנה , ומנהליו מתכננים להפיצו בקרב אוכלוסיית דוברי האנגלית 
בישראל ובעולם המערבי , כולל דרום אפריקה , אוסטרליה , קנדה , בריטניה 
וארה"ב . ריצארד פראט , שהיקף עסקיו באוסטרליה ובעולם הסתכם ב98 ב7 . 
2 מיליארד דולר , שואף זה כמה חודשים להשתלב בעסקי העיתונות בישראל ובעולם 
היהודי . פראט התמודד בזמנו על רכישת ה"גרוזלם פוסט " ושמו נקשר באחרונה 
למספר עסקות אפשריות בענף ההוצאה לאור בישראל . אתמול גם נודע שנציגו של 
פראט כבר גייס לשבועון החדש צוות כתבים חדש , שאחדים מהם נמנים על צמרת 
העיתונות והטלוויזיה בישראל . צוות זה אינו כולל אף אחד מפורשי הגרוזלם 
פוסט , שבשלב זה התייאשו מכוונתם להוציא עיתון חדש בשפה האנגלית בשל אי 
מציאת משקיע מתאים . ריצארד פראט מיוצג בישראל בנושא השבועון החדש על ידי 
מר גודווין מרעננה . 
