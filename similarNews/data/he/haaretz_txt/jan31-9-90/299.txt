על הרפורמה במשק הדלק , שהתקיים שלשום , כי חיסכון של 8 מיליון דולר של 
חברת החשמל בזכות הרפורמה , מנע את העלאת תעריפי החשמל . תמיהה : רק ב51 
בנובמבר 98 , העלתה חברת החשמל את תעריפיה ב%31 , ואלמלא הוזלת מחיר המזוט 
אתמול , היינו מתבשרים בקרוב על העלאה נוספת בתעריפים של % 8 . 3 . גם המוטבים 
האחרים של הרפורמה , כמו מפעלי תעשייה גדולים , לא גילגלו אלינו את הוזלות 
המחיר , אם היו . עודנו מצפים בכיליון עיניים לשלב שבו גם אנו ניהנה מגז 
מוזל ומבנזין זול יותר בתחנות , כפי שגם שר האנרגיה משה שחל מקווה . בינתיים , 
מחירי הגז בשטחים ובצוברים אכן ירדו בצורה חדה , ואולם במקטע הבלונים והמרכזיות 
" סטטוס קוו " . יותר מזה , אלמלא " עסקת החבילה " בין חברות הגז למשרד 
האנרגיה , שבמסגרתו התחייבו החברות להימנע מהעלאת תעריפים עד ה61 באפריל , 
קרוב לוודאי שציבור צרכני הגז היה משלם עתה עבור מיכלי הגז מחיר גבוה הרבה 
יותר . כל זאת , מבלי לקחת בחשבון עלייה של כ%041 במחיר הגז לצרכן במהלך 
88 , שליוותה את ההכנות לרפורמה . תסריט הרפורמה בגז עלול לחזור על עצמו , 
בדייקנות מרגיזה , עם הפעלת הרפורמה המלאה במשק הדלק . הניצנים כבר נראים . 
חברות הדלק החדשות החלו לשווק דווקא את התזקיקים הרווחיים ביותר עבורן , 
כמו הסולר . בתחום זה הן מזנבות בחברות הוותיקות , על ידי הורדת מחירים . 
ניתן להבין ללבן של החברות הוותיקות , הטוענות כנגד התחרות הלא הוגנת . 
הרי המרווחים הגבוהים בסולר , נועדו לכסות עלויות בסוגי דלקים אחרים כמו 
הבנזין . למרות הפגיעה ברווחיות החברות הוותיקות , אין לפי שעה הסיפק בידן 
לפצות את עצמן על ידי העלאת מחירי הדלקים . החשש המתגנב ללב הוא , שעם ההפעלה 
המלאה של הרפורמה במשק הדלק והסרת הפיקוח על המחירים , עלולות החברות הוותיקות 
להעלות את מחיר הבנזין בתחנות הדלק . הסבירות לנקיטת צעד זה תגדל , אם 
לבתי הזיקוק אכן יותר לשווק תזקיקים לצרכנים . העדיפות הרבה שיש לבתי הזיקוק 
בעסקות תזקיקים ותכנון מלאי , נצבר בזכות הניסיון בן עשרות שנים ובזכות 
היותם מונופול בתחום הזיקוק . לא היינו מתקוממים על הפגיעה בחברות הוותיקות , 
לולא אנו , ציבור צרכני הבנזין , עלולים להתבקש לכסות מכיסנו את הפסדיהן . 
ההצעה הנידונה בימים אלה להוזלת מחיר הבנזין ב2 אגורות , ולייקור מחיר 
הסולר ב4 אגורות , באמצעות שינוי מרכיב הבלו , עשויה לאזן במקצת את המצב . 
רצוי גם מאוד שעם הפעלת הרפורמה המלאה , לא יחרוג מעמדם של בתי הזיקוק 
במשק הדלק , ממעמדם כיום . 
