( ע . ) בקשה למתן צו משפטי לכרות את רגלה של ישישה בת 08 , בניגוד לרצונה , 
בשל נמק המתפשט בכף הרגל ומסכן את חייה , תדון הבוקר בבית המשפט המחוזי 
בנצרת . הבקשה יוצאת הדופן הובאה אתמול בפני השופט עודד גרשון , על ידי 
פקידת סעד הפועלת בסמכות חוק ההגנה על חוסים . כתוצאה מניתוח שעברה האשה 
באחרונה בבית החולים רמב"ם בחיפה , אין רגלה מקבלת את אספקת הדם הדרושה 
ונגרם לה נמק המתפשט בכף הרגל ומסכן את חייה , מסרה הפקידה . החולה מאושפזת 
בבית החולים הממשלתי פורייה . רופאיה הגיעו למסקנה שיש לכרות בהקדם את הרגל , 
שאם לא כן תמות החולה . אולם הישישה מסרבת להסכים לכריתת רגלה , למרות 
שהיא מבינה את משמעות החלטתה . מיד עם הגיע בקשת הכריתה לידיעת השופט , 
הוא הפסיק את טיפולו בתיקים הרגילים ומיהר אל מיטת החולה בבית החולים . 
החולה חזרה באוזני השופט בצורה החלטית על סירובה להסכים לכריתת רגלה . " אני 
מבינה את הסכנה , אך החיים והמוות בידי אלוהים " , אמרה . 
