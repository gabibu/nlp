משפטו של העציר יוסף אנקווי , תושב הכפר בית - סירא באזור רמאללה , נמשך 
כבר כמעט שנתיים . 61 ישיבות של בית המשפט הצבאי ברמאללה נקטעו בגלל אי 
התייצבות עדים , אי - הבאת הנאשמים לבית המשפט ואי - התייצבות הסניגורים . 
ארבע ישיבות נוספות נקבעו ובוטלו ברגע האחרון , בגלל אי - הופעת עדים או 
סיבות טכניות אחרות . אתמול קיבל ח"ך דדי צוקר תשובה משר הביטחון , לאחר 
שפנה אליו בנושא לפני שלושה חודשים . רבין מסר כי בדק את המקרה של אנקווי 
עם נשיא בית המשפט לערעורים , אשר אמר כי אנקווי מואשם באשמות חמורות , 
ביניהן ייצור בקבוקי תבערה והשלכתם על כלי רכב ישראלים , חברות ופעילות 
בהתאחדות בלתי מותרת , יידוי אבנים , והנחת מחסומים . רבין טען במכתבו 
כי במקרים רבים סניגורים לא התייצבו באולם הדיונים בשל " השביתות המרובות 
המוכרזות על ידם חדשות לבקרים " . הוא הוסיף כי אנקווי מוחזק במתקני כליאה 
של השב"ס , ועד לאחרונה היו תקלות מרובות בהבאת נאשמים העצורים בבתי סוהר 
של שב"ס לבית המשפט . " נושא זה הוסדר " , אמר , " בדיונים שהתקיימו 
עם נציב שירות בתי הסוהר ונציגיו , וניתן לקוות כי לא יהיו עוד תקלות בהתייצבות 
נאשמים ממתקני שב"ס " . שר הביטחון טען כי יותר מ%09 מהעצורים המוחזקים כיום 
במתקני הכליאה של צה"ל מגיעים לבתי המשפט בזמן . " אני תקווה " , סיכם רבין , 
" כי משפטו של יוסף אנקווי ושל הנאשמים האחרים בתיק יסתיים במהרה . מצידנו 
ייעשה כל מאמץ בעניין , וניתן רק לקוות כי גם הסניגורים המופיעים בתיק יגלו 
מידה מספקת של רגישות לעינוי הדין העובר על הנאשמים , ויאפשרו את ניהולו 
התקין של המשפט " . 
