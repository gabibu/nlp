( ע ) . גאנם חמזי , פעוטה בת 4 מהכפר הדרוזי גוליס שבגליל המערבי , 
נספתה אתמול אחר הצהרים בדלקה שפרצה בביתה , שמקורה בתנור חימום . הפעוטה 
וסבתה בת ה07 ישנו בעת שהדלקה פרצה , ואילו דודתה היתה בחדר סמוך . נעדרו 
מן הבית האם , שהיא מורה בבית הספר , והאב , שמשרת בצבא . ככל הנראה , 
התלקח בגד מחום התנור ותוך שניות ספורות הפכה כל הדירה למאכולת - אש . 
שוטר שנקלע למקום באקראי ושמע את הצעקות הבוקעות מהבית אפוף העשן , פרץ 
פנימה והצליח להציל את הסבתא ואת הדודה . למקום הוזעקו מכבי אש שכיבו את 
הדלקה וכוחות משטרה שפתחו בחקירה לגילוי נסיבותיה . 
