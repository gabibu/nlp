בפיגוע במצרים אתמול לפנות - ערב נהרגו עשרה אנשים , בהם גם המאבטח המצרי 
של אוטובוס התיירים , ושישה - עשר נפצעו . תשעה מן הפצועים טופלו הלילה 
בבית - החולים " הליופוליס " ליד קהיר . זהו העדכון האחרון , שהתקבל 
הלילה בשעה 03 : 10 בחדר המצב במשרד החוץ בירושלים . נתונים אלה אינם רשמיים , 
כיוון שהמצרים מתקשים לעדכן את נתוני הנפגעים . במשרד החוץ אין יודעים 
דבר על הארגון , שלקח על עצמו את האחריות לפיגוע , ונראה כי אין לו קשר 
לארגוני טרור פלשתיניים . ככל הנראה , מדובר בקבוצה הפועלת נגד שר הפנים 
המצרי , הידוע בגישתו הבלתי - מתפשרת נגד גורמי אופוזיציה אלימים . על נסיבות 
הפיגוע נמסרו הפרטים הבאים : מדובר בתיירים ישראלים שיצאו לטיול במצרים 
שארגנה חברת הנסיעות " אופקים " , בבעלות אלברט לוי , תושב ניר - צבי . 
אמש אמר לוי , כי באוטובוס היו 13 תיירים ישראלים , 21 מהם ממבשרת ציון . 
בשעה 00 : 7 בבוקר הגיעו למסוף הגבול ברפיח , ועברו לאוטובוס מצרי של חברת 
" סנטה מריה " . אחת מנוסעות האוטובוס , מריון קדמון , סיפרה כי 85 ק"ם 
מזרחית לקהיר עקפה אותם מכונית פזו 505 לבנה , ונהגה אותת לנהג האוטובוס 
המצרי לעצור . שמשת הפזו היתה מנופצת , ויושביה החלו לירות על האוטובוס 
ולהשליך רימונים לעברו . המלווה המצרי , שהיה באוטובוס , ירד ממנו , 
נפגע מן הירי ומת מיד . בה - בעת ירדו שני אנשים מן הפזו , והמשיכו לירות 
מתת - מקלעים לעבר האוטובוס . " היה תוהו - ובוהו , חלונות התנפצו , 
פיצוצים נשמעו ועשן רב היתמר " , אמרה . משרד הפנים המצרי הודיע , כי התוקפים 
השתמשו בשני תת - מקלעים , והטילו ארבעה רימוני יד על האוטובוס . שניים 
מהרימונים התפוצצו . בהודעה , שפורסמה בידי סוכנות הידיעות המצרית , נאמר 
כי בין ההרוגים שלוש נשים . הפצועים הועברו באמצעות אמבולנס מצרי לבית - 
החולים הליופוליס , שם נקלטו על - ידי הצוות הרפואי . מיד עם קבלת ההודעה 
בשגרירות ישראל בקהיר הגיעו אנשי השגרירות לבית - החולים , והחלו בהכנות 
לקלוט פצועים נוספים . ארגון טרור מצרי אלמוני לקח על עצמו את האחריות לפיגוע . 
אלמוני , שהתקשר לסוכנות ידיעות בין - לאומית בקהיר , אמר כי " הארגון 
להגנת המדוכאים בבתי הכלא במצרים " הוא האחראי לפיגוע . " הארגון ביצע 
את ההתקפה על האוטובוס היהודי כדי להפחיד את משטרו של הנשיא מובארק ושר הפנים 
שלו , שהחל את כהונתו בעינויים פראיים של אסיר בבית הסוהר בטורה " , אמר 
האלמוני . האיש דיבר ערבית ספרותית במבטא מצרי , והשמיע את המשפט " אללה 
הוא אכבר " . נשיא מצרים , חוסני מובארק , התקשר לפני חצות לראש ממשלת ישראל , 
יצחק שמיר , הביע את צערו על האסון , וביקש למסור את תנחומיו למשפחות 
הנפגעים ולציבור הישראלי . הנשיא מובארק הביע את הזעזוע של ממשלת מצרים 
מהאסון , והביע תקווה שהאמשמים ייתפסו ויובאו למשפט . ראש הממשלה השיב , 
כי הוא מקווה שממשלת מצרים תשים ידה במהרה על הפושעים , תביאם למשפט ותעניש 
אותם . שמיר הוסיף : " הדבר מעיד , שיש לשים קץ לאלימות ולטרור אם רוצים 
להביא לשלום " . קודם לכן שוחח שר החוץ משה ארנס פעמיים עם עמיתו המצרי , 
הד"ר עיסמת עבד אל - מגיד . השר המצרי , שהתקשר תחילה ביוזמתו לארנס , 
דיווח לו כי מדובר בשני תוקפים , שעצרו את האוטובוס , ירו בנוסעים ולאחר 
מכן עלו עליו והמשיכו בירי . אל - מגיד הביע את צערה של ממשלת מצרים , 
ואת השתתפותו בצערן של משפחות הנפגעים . בשתי השיחות תיאמו שני השרים את 
יציאת מטוס חיל - האוויר , ובו צוות רפואי וציוד עזרה ראשונה , וסוכם כי 
כל מי שמצבו הבריאותי מאפשר זאת יוטס לישראל . דובר של נשיא מצרים , מוחמד 
עבד אל - מוניים , אמר כי " התקרית מאוד עצובה ומזעזעת , ואינה מצרית . 
כוחות משטרה סורקים את האזור בחיפושים אחר התוקפים " . בהצהרה מטעם משרד 
הפנים המצרי נאמר , כי ההתקפה בוצעה בידי שני אנשים , שדיברו ערבית במבטא 
לא - מצרי . רדיו קהיר מסר , כי שר הפנים המצרי , עבד אל - חלים מוסא , 
הורה להקים צוות חקירה מיוחד לבדיקת נסיבות הפיגוע . רדיו קהיר ציטט מדברי 
שר הפנים , כי " אינו מבין כיצד יכול היה פיגוע כזה להתרחש על אדמת מצרים " . 
השר יצא למקום וניהל את המרדף אחרי הרוצחים . המידע הראשון על הפיגוע הגיע 
למזכירו הצבאי של ראש הממשלה , תת - אלוף עזריאל נבו . הוא שמע על כך מפי 
גיסתו , שהיתה בין נוסעי האוטובוס והתקשרה אליו שעה קלה , לאחר שהגיעה 
לקהיר . במשרד החוץ התקבל מידע על מאמצים של שלטונות מצרים להחיש עזרה מהירה 
לנפגעים , ולהעבירם לבתי החולים לקבלת טיפול . לפי הדיווח , תרמו חיילים 
מצריים דם לפצועים . מטוס צבאי מיוחד של צה"ל המריא אתמול בשעות הערב למצרים 
ובו צוות רפואי , הכולל רופאים ואחיות וציוד רפואי , על - מנת לטפל בנפגעים 
הישראליים המאושפזים בבתי - החולים במצרים . במטוס של חיל - האוויר יצא 
גם מפקד יחידת הקישור של צה"ל לכוחות זרים , תא"ל חיים יפרח . טיסת חיל - 
האוויר למצרים החלה להתארגן מיד עם הגיע הידיעות הראשונות על הפיגוע . אמש 
בשעת לילה מאוחרת טרם הוכרזה כוננות בבתי החולים באזור המרכז , האמורים 
ככל הנראה לקלוט את הפצועים , שיגיעו ממצרים . הצוות הרפואי שיצא למצרים 
אמור להעביר לארץ , לאחר אבחון ובדיקת הפצועים , מידע ראשוני על מצבם ועל 
פי מידע זה יערכו בתי החולים לקליטתם . בנק הדם סיפק לצוות הרפואי , שיצא 
במטוס חיל - האוויר , 02 מנות דם . לשימוש במהלך הפינוי לארץ . בחדר המצב 
של משרד החוץ נתקבלו בשעות הערב דיווחים על האירוע . למשרד החוץ הגיעו קריאות 
טלפון רבות של משפחות התיירים הישראלים , שהיו על האוטובוס , ואולם עד 
חצות לא היה בירושלים מידע מעודכן בדבר זהותם של ההרוגים והפצועים . דיווחים 
ראשונים על ניצולים מקבוצת הנוסעים החלו להגיע סמוך לחצות למשרדי חברת הנסיעות 
אופקים . אחת הנוסעות , עדנה ברק , התקשרה מקהיר והודיעה לבני משפחתה 
בארץ , כי שלום לה , וכי בעלה , פרוף יגאל ברק מבית - החולים קפלן , 
מגיש עזרה לפצועים . אחר - כך התקבל דיווח מאל - על , לפיו הזוג מיכאל 
ורינה קופר וכן מריון קדמון יעלו כנוסעים רגילים לטיסה מספר 444 מקהיר . 
" ישבנו בתוך האוטובוס שמחים ועליזים , ושרנו . לפתע נשמעו יריות , והמדריך 
נפגע " כך סיפרה אמש רינה קופר , שהגיעה יחד עם בעלה הפצוע קשה בעינו 
בטיסת אל - על מקהיר . סמוך לשעה 03 : 00 נחת מטוס הבואינג 737 . 08 נוסעים 
היו בטיסה . אחרונים ירדו בני הזוג קופר . כשעינו השמאלית חבושה ירד מיכאל 
קופר בכוחות עצמו מכבש המטוס , מחובר לאינפוזיה ונתמך בידי אשתו . אמבולנס 
של מגן - דוד - אדום המתין ליד כבש המטוס . המשטרה מנעה מנציגי אמצעי התקשורת 
מלהתקרב . מיכאל ורינה הוכנסו לאמבולנס אשר נסע לעבר אולם הנוסעים הנכנסים . 
שם נשאר מיכאל בתוך האמבולנס , ואילו אשתו מלווה באיש משטרה ודיילת אל - 
על ניגשו לביקורת הדרכונים . " כל מה שמעניין אותי בשלב זה הוא מצב העין " , 
אמר מיכאל . לבקשתו , הועברא לבית - החולים אסף הרופא . משרדי חברת הנסיעות 
אופקים המשיכו עדיין לרחוש פעילות בחצות הלילה . בין הבאים היה נחום מירון , 
אחיו של מדריך הקבוצה , אלי מירון . בשיחת טלפון הוא שמע מאמו , כי קיבלה 
דיווח , לפיו שמעו את קולו של אלי באמצעי התקשורת . משטרת תל - אביב ומשמר - 
הגבול הציבו אמש שמירה מוגברת מול בניין השגרירות המצרית ברחוב בזל בעיר . 
בבניין ניכרה אמש פעילות קדחתנית של אנשי הסגל הדיפלומטי המצרי . שגריר 
מצרים בישראל , מוחמד בסיוני , עזב את השגרירות בשעה 00 : 22 בערב לערך 
ללשכת שר החוץ בירושלים לעדכון נוסף על המתרחש . מסוף הגבול ברפיח ייפתח 
הבוקר כרגיל במטרה לקלוט את המטיילים הישראלים , האמורים על - פי התכנון 
לעבור למצרים . במסוף הגבול אמרו אמש , כי הבוקר אמורים לעבור בין 002 
ל003 מטיילים ישראלים במסוף הגבול , אך יש חשש כי בעקבות הפיגוע יבוטלו 
רוב הטיולים . גורמי תיירות באילת הביעו אמש חשש , כי בעקבות הפיגוע תרד 
התיירות מאילת למצרים , כפי שהיה לאחר הרצח בראס - בורקה לפני שנים אחדות . 
