באזור הביטחון בדרום לבנון ננקטים בימים האחרונים אמצעי ביטחון חמורים ביותר , 
זאת לאחר שרכב צבאי כבד נוסף של צה"ל עלה על מוקש ליד הכפר רשף בתחום אזור 
הביטחון . איש לא נפגע זהו המקרה הרביעי שבו כלי רכב צבאיים כבדים עולים 
על מוקשים באיזור הביטחון בדרום לבנון . אלוף פיקוד הצפון יוסי פלד , הוציא 
הנחיות מבצעיות חדשות בכל הקשור לתנועת כלי רכב צבאיים כבדים באזור הביטחון , 
והחיילים נדרשו לנקוט בצעדי זהירות חמורים ביותר . ארגון אמל הוא זה שלקח 
על עצמו את האחריות להנחת המוקשים באיזור הביטחון בדרכי עפר ובצירי תנועה 
בהם נעים כוחות צה"ל . בסוף שבוע שעבר נפצעו שלושה חיילי צה"ל , בעת שכלי 
רכבם עלו על מוקשים באזור הביטחון . 
