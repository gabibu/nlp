ועדת האתיקה של לשכת עורכי - הדין במחוז ירושלים החליט לאחרונה שלא להמליץ 
על נקיטת הליכים משפטיים , הנוגעים לשאלת השעייתו של עו"ד יגאל ארנון ולהמתין 
עד לתום שמיעת ערעורו בבית המשפט העליון . המלצתה של ועדת האתיקה אומצה 
על - ידי חברי ועד המחוז . ארנון הורשע במשפט הפגישה הלילית בעבירה של הטרדת 
עד , ונקנס ב53 אלף ש"ח . בעקבות ההרשעה התכנסו מוסדות הלשכה לדון בשאלה 
האם לפתוח בהליכי השעיה זמנית . גורם המעורה בעבודת מחוז ירושלים מסר אתמול , 
כי הוועדה החליטה שלא להמליץ על השעיה זמנית ולהמתין עד לתום ערעורם של 
עורכי הדין המורשעים בבית המשפט העליון . הדיון בעניינו של עו"ד רם כספי 
מתנהל כעת בוועדת האתיקה של מחוז תל - אביב . בפסק הדין של בית המשפט המחוזי 
מתחה השופטת שרה סירוטה ביקורת נוקבת על עו"ד כספי והטילה עליו את הקנס המירבי 
הקבוע בחוק 76 אלף שקל . כמו כן גזרה השופטת סירוטה על כספי עונש של שמונה 
חודשים מאסר על תנאי . ההערכה היא כי החלטת ועדת האתיקה במחוז תל - אביב 
תהיה כמו במקרה של ארנון להמתין עד להחלטת בית המשפט העליון . באשר לפרקליט 
השלישי שהורשע במשפט , עו"ד שרגא בלזר מחיפה , נמסר אתמול כי ועדת האתיקה 
של חיפה טרם דנה בעניינו . עו"ד בלזר נקנס בסכום של 03 אלף ש"ח ולא הוטל 
עליו מאסר על תנאי כלשהו . סופר " הארץ " מציין כי על פי חוק לשכת עורכי - 
הדין גם לפקליטות המדינה יש הסמכות לפנות ללשכת עורכי - הדין ולבקש השעיה 
זמנית . ניסיון העבר מלמד כי הפרקליטות אינה מתערבת , בדרך - כלל , בפעילות 
מוסדות הלשכה בעניינים כגון אלה . 
