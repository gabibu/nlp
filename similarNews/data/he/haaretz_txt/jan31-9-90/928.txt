בון ( מיוחד ל"הארץ " ) . ממשלת מזרח - גרמניה הודיעה אמש שתבדוק בחיוב 
את הצעת ממשלת בון להקים איחוד מוניטארי בין שתי המדינות . הממשלה בבון 
גם החליטה אתמול לכונן וועדת היגוי מיוחדת של שרים לבדיקת השאלות הכרוכות 
באיחוד גרמניה , והוועדה הזאת כבר התכנסה אמש לישיבה ראשונה בראשות הקאנצלר 
הלמוט קוהל . אתמול נמסר כי הקנצלר הלמוט קוהל ייפגש בסוף החודש עם נשיא 
ארה"ב גורג בוש לשיחות שיתרכזו במידה רבה בשלבים המוצעים לאיחוד גרמניה . 
הנשיא והקנצלר יבלו יומיים בקמף - דייוויד כדי לדון על הנושא . הקאנצלר החליט 
לפעול במהירות בשאלת המטבע לנוכח גל הבריחה הנמשך ממזרח - גרמניה , ולאחר 
שכל המאמצים להרגיע את האוכלוסייה שם נכשלו עד כה . הלמוט קוהל מאמין , 
שהחדרת המטבע המערב - גרמני לשימוש במזרח - גרמניה תעודד את התושבים שם 
להשאר בבתיהם בציפייה לרפורמות נוספות שישפרו את תנאי חייהם . על פי הצעת 
ממשלת בון יתחילו הדיונים על איחוד מוניטארי כבר בשבוע הבא , כאשר ראש ממשלת 
מזרח - גרמניה הנס מודרו יבוא לביקור בבון בראש משלחת שתכלול גם נציגים של 
האופוזיציה בארצו . ואולם ביצוע האיחוד המוניטארי הלכה למעשה צפוי רק אחרי 
הבחירות הדמוקרטיות הראשונות במזרח - גרמניה ב81 לחודש הבא . קפידבינלדברי 
מומחים ייתכנו שני מודלים של איחוד מוניטארי : שימוש מקביל במארק המערבי 
והמזרחי במזרח - גרמניה , תוך קביעת שער חליפין קבוע ביניהם . או שימוש 
במארק המערבי בלבד וויתור מוחלט על המארק המזרח גרמני . נגיד הבנק המרכזי 
המערב - גרמני קרל - אוטו פוהל מתנגד לאיחוד מוניטארי מהיר בטענה שטרם הבשילו 
התנאים לכך . פוהל השתתף אתמול בישיבת הממשלה שבה הוחלט על שיחות האיחוד 
המוניטארי . לדעת חלק מן המומחים , האיחוד המוצע יגרום לאבטלה המונית במזרח - 
גרמניה , לסגירת ענפים שלמים של התעשייה ולכך שמליונים יהפכו למעשה לנתמכי 
סעד . אולם שר הכלכלה המערב - גרמני הלמוט האסומאן אמר אמש , כי האיחוד 
יתבצע רק אם מזרח - גרמניה תלווה אותו ברפורמות כלכליות מרחיקות לכת , שיעודדו 
השקעות בקנה מידה נרחב ביותר . בינתיים ממשיכים תושבי מזרח - גרמניה בקנייה 
מבוהלת של מוצרים בני קיימא . מנהלי בנקים דיווחו , שתושבים רבים שוברים 
חסכונות כדי לרכוש מכל הבא ליד . באופן מיוחד מבוקשים כלי פורצלן , מכשירי 
מדידה משוכללים , מצלמות , מכשירים חשמליים , עתיקות ועוד . שר הכספים 
המערב - גרמני תיאו ווייגל אמר אתמול בפרלמנט , שנחוץ " צעד אמיץ ומהיר " 
של הנהגת איחוד מוניטארי כדי להציל את מזרח - גרמניה מהתמוטטות כלכלית , 
ולהעניק תקווה לתושביה . ואולם הוא הדגיש , כי למרות נכונותה של בון לסייע 
בצורה מאסיווית לשיקום כלכלי במזרח , הדרך הטובה ביותר לשיפור תנאי החיים 
שם היא הסרת כל ההגבלות על השקעות פרטיות . במקביל להצעה להנהיג איחוד מוניטארי 
החליטה אתמול ממשלת בון לבדוק בצורה קפדנית אפשרויות לקיצוץ בהקלות הניתנות 
לתושבי מזרח - גרמניה המהגרים למערב . האופוזיציה הסוציאליסטית דורשת כבר 
מזה שבועות אחדים לבטל תשלומים שונים למהגרים , ובכך לעודד אותם להשאר בבתיהם 
במזרח . במזרח - גרמניה התארגנו אתמול קבוצות שמאל אחדות במסגרת שתיקרא " ליכוד 
09 " , ותתמודד במשותף בבחירות בחודש הבא . שלשום החליטו קבוצות שמרניות 
אחדות להתארגן במסגרת " ליכוד למען גרמניה " . הקבוצות האלה נתמכות על ידי 
האיחוד הנוצרי דמוקרטי , שהיא מפלגת השלטון בבון . 
