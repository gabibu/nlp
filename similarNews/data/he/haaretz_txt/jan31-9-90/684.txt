אדום " , המייצגת נפגעי אלימות משטרה , עתרה אתמול לבית - המשפט הגבוה לצדק , 
בבקשה להורות למפכ"ל המשטרה לסיים במהירות חקירת שלושה שוטרים , שלטענתה 
תקפו והתעללו לפני כשנה וחצי בערבים שבילו בפאב בתל - אביב . בעתירה שהגישה 
העמותה , באמצעות עו"ד א סעדון , נטען שביום ה88 . 8 . 8 בשעות הערב , 
הגיעו סעדי רגוב מכפר דורא שעל - יד חברון , יחד עם שני חבריו , לבלות 
בפאב " הבית הלבן " בתל - אביב . זמן - מה לאחר בואם , הופיעו במקום שלושה 
שוטרים לבושים בבגדים אזרחיים , ולטענת העותרת , הם דרשו מרגוב , שני 
חבריו וארבעה ערבים נוספים שהיו בפאב , לעזוב את המקום . רגוב , שלדבריו 
לא ידע כי השלושה הם שוטרים , המשיך לשתות בירה , ואז הוכה על ידם . " אור - 
אדום " וסעדי רגוב טוענים שהשוטרים , שרק אז הזדהו כשוטרים , הוציאו את 
שבעת הערבים החוצה , העמידו אותם בשורה ודרשו מהם להתפשט , חצי גוף תחתון . 
לאחר שהתפשטו , הם נדרשו להתכופף לפנים , לכרוע - ברך ולקום מספר פעמים , 
כל זאת לעיני עוברים ושבים , כאשר השוטרים מכים ובועטים בחלק מהערבים , 
ומאיימים עליהם לבל יעזו להיכנס שוב לפאב . יומיים לאחר האירוע הגיש רגוב 
תלונה למשטרת ישראל . נגבתה ממנו עדות ונערכה לו בדיקה בפוליגראף , וכן 
נגבתה עדות ממלצרית שעבדה אותה עת בפאב . העותרים טוענים כי למרות שלמשטרה 
ידועה זהותם של השוטרים , ששם מפקדם שוקי , היא טרם סיימה את החקירה בתלונה , 
אף שחלפה כבר שנה וחצי מאז אירע המקרה . העותרים קובלים שהסחבת בחקירה מעלה 
את החשד שהמשטרה מודרכת ע"י " מניעים זרים ובלתי סבירים " . עו"ד סעדון מצטט 
ממצאי דו"ח מבקר המדינה , על שימוש שוטרים בכוח בלתי - סביר נגד אזרחים , 
ועל סחבת בחקירת תלונות מעין אלה . הוא טוען : " מקרה זה הוא דוגמא קיצונית 
לטענה כי יש להפקיע מהמשטרה את החקירה בתלונות נגד שוטרים , ולמסור אותה 
לגוף חיצוני " . 
