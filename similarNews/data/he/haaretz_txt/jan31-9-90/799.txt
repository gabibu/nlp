פותחים לו כרטיס , רושמים תולדות , עורכים בדיקות , קובעים שיטות טיפול , 
מצלמים לפני , באמצע ואחרי . כל זה אינו מתרחש במרפאה אלא במוזיאון ישראל , 
המחלקה לרסטורציה של טקסטילים . לכאן מגיעים פריטי לבוש עתיקים , תלבושות 
עדתיות , כובעים שונים ומשונים . לצדם כיסויים לספרי תורה ופרוכות , 
שטיחי קיר , מפות שולחן ודגלים ישנים בעלי ערך היסטורי ( דגל ארגון " השומר " , 
למשל , שהגיע ממשרד הביטחון ) . כל אלה מקבלים טיפול להארכת תוחלת החיים . 
לעתים האריג במצב התפוררות , ואז אין מדובר בטיפול נמרץ ומסתפקים בחיטוי . 
על החיטוי לעולם אין מדלגים , מסבירה מנהלת המחלקה כוכבית שריון . יש 
למנוע הדבקת חפצים אחרים במזיקים העלולים לקנן בטקסטיל הישן . אחר - כך 
מנקים מכתמים , והחלק הקשה הוא כמובן התיקון . התיקון קרוי בלשון מקצועית 
" קאוצינג " : מתיחת חוטים מעל לשטח הבלוי או הקרוע ועיגונם בשטח " בריא " . 
המלאכה מצריכה מיומנות רבה וסבלנות . פרוכת משי שהגיעה מאיזמיר במצב מתפורר 
הוצגה מקץ שנה וחצי של תיקונים . מחוסר ברירה מניחים לפעמים את האריג הפגום 
על בד חדש . שריון , בת 14 , ילידת ירושלים ובת העדה התימנית , למדה רסטורציית 
טקסטיל תוך כדי עבודה במוזיאון . בהמלצת המוזיאון זכתה במלגה מטעם המועצה 
הבריטית ונשלחה ללמוד בהמפטון - קורט - פאלאס , ארמון מתקופת הנרי ה8 שבו 
מטופלים אוספי בית המלוכה האנגלי ומאוחסנים בדים מתקופות שונות . בכספי 
מלגה אחרת השתלמה במוזיאון בעיר ברן שבשווייץ . לדבריה , אין בארץ מומחה 
בעל תעודה בתחום רסטורציית הטקסטיל , וההתמחות נרכשת תוך כדי עבודה והשתלמויות . 
לפני שנים אחדות הקים מוזיאון ישראל את " המרכז הארצי לשימור טקסטילים " , 
הנותן שירות בתשלום גם לגורמי חוץ מוסדות ואנשים פרטיים המעוניינים לשמר 
פריטים בעלי ערך . כך הגיע לכאן ממשרד הביטחון דגל ארגון " השומר " . בהגיעו 
היה המשי במצב התפוררות והדגל כולו מכווץ , בגלל סרטים מחומר סינתטי שנוספו 
לו . גם אחרי השימור נשאר הדגל מקומט , אך מצבו טוב ממצבם של דגלי תנועת 
בית"ר , ששרדו מהשואה , אך מכיוון שהיו עשויים מחומרים גרועים לא היה אפשר 
לשקמם . שריון מספרת כי המוצג העתיק ביותר שטיפלה בו היה כתונת קבורה מאיראן , 
מן המאה ה9 או ה01 . היא התגלתה בחפירות והגיעה למחלקת האיסלם במוזיאון . 
" פריט מיוחד זה ריגש את כולנו וטרחנו תקופה ארוכה עד שהצלחנו להביאו למצב 
משומר " , היא נזכרת , " אם כי את שיא ההשקעה בזמן שבר מעיל ספר תורה איטלקי 
מן המאה ה71 , שהעבודה עליו נמשכה שלוש שנים . המעיל עשוי משי ורקמת זהב 
וכסף , מחובר מארבעה חלקים , כשכל חלק ארוג בכיוון שונה , והשימור חייב 
נאמנות למרקם של האריג . רוב האריגים המגיעים אלינו עשויים כותנה , ויש 
גם מעט פשתן , משי , ריפס , טאפטה וטול . הממצאים המגיעים מאיטליה הם 
מאיכות טובה , ואילו מצפון אפריקה מגיע חומר גרוע , להוציא חפצים שנועדו 
לטקסים דתיים . עבודות - יד ישנות מעוררות הרבה פעמים קנאה . אין ספק שאנשים 
השקיעו שנים בהכנתן , ובוודאי גם פגעו במאור עיניהם בשל עבודת העיניים המאומצת " . 
לא אחת משמשת כוכבית שריון דוגמנית במוזיאון . בעבר היתה רקדנית ולמדה בבית - 
הספר של להקת בת - דור , אך כשהיה עליה לבחור בין הצטרפות ללהקה לבין המוזיאון , 
בחרה באחרון . 
