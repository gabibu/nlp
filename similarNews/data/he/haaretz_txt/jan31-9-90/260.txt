בית המשפט הגבוה לצדק דחה אתמול את עתירת חברת היטאצי דאטה סיסטמס ( לשעבר 
נאס ) , שערערה על החלטתה של התעשיה הצבאית , לרכוש מחשב חדש והרחבה למחשב 
קיים מחברת יבם . בעתירה , שהוגשה נגד משרד הביטחון , התעשיה הצבאית וחברת 
יבם , נטען כי התעשיה הצבאית " תפרה " את מכרז המחשב שלה למידותיה של 
יבם ולא איפשרה להיטאצי דאטה סיסטמס , המייצרת מחשבים תואמים למחשביה הגדולים 
של יבם , להתמודד מתוך סיכוי שווה . בדצמבר 98 , עם הגשת העתירה , הוציא 
שופט בית המשפט העליון , אהרון ברק , צו על תנאי וצו ביניים ותיקנו ימים 
אחדים לאחר מכן , כדי שאפשר יהיה לחתום על העסקה לפני סוף דצמבר , וליהנות 
מהנחות סוף השנה של יבם . עם זאת , הותנה עצם ביצוע העסקה באישור בתוצאות 
הדיון בבג"ץ . השופטים אהרון ברק , דב לוין ותיאודור אור , החליטו אתמול 
לדחות את העתירה , לבטל את הצו על תנאי ואף חייבו את העותרת בתשלום הוצאות 
בסך 005 , 7 ש"ח למדינה וסכום זהה לחברת יבם . נימוקי ההחלטה אמורים להתפרסם 
היום . בעקבות ההחלטה , תרכוש איפה התעשיה הצבאית מחשב יבם 0903 , דגם 
051 , בעסקה ששוויה הוערך על ידי נאס ב - 5 . 3 מיליון דולר . את התעשיה 
הצבאית ייצג עו"ד מני מזוז . את יבם ד"ר מישאל חשין ועו"ד צבי אגמון ואת 
נאס עו"ד מנחם סלע , ממשרד צדוק שטריקס ושות . 
