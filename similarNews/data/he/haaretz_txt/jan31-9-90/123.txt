שר האנרגיה משה שחל הודיע אמש כי בתוך שבועות אחדים יבטל את המחיר המירבי 
של רוב מוצרי האנרגיה במשק : מזוט , סולר , גז , נפט , קרוסין , זפת , 
ואולי גם דלק למכוניות . אם אכן יבוטל המחיר המירבי לדלק על מכוניות , 
יעשו בעלי התחנות הכל כדי להתחרות , ודי אם כמה מהם יוזילו את הדלק כדי 
שאחרים יילכו בעקבותיהם . שר האנרגיה דיבר בכינוס השנתי של לשכת יועצי המס 
בירושלים . שחל קרא להנהיג רפורמה במסים ולאמץ את המלצות דו"ח ועדת זוסמן 
לשינוי מבנה השכר בשירות הציבורי . הוא אמר כי הרפורמה המוצעת בתקציב אינה 
מספיקה , אך גם אותה הוא ממליץ ליישם . שחל אמר , כי ההטבות במסים מסתכמות 
כעת בארבעה מיליארד ש"ח לשנה . % 09 מהן ניתנות לשלושת העשירונים העליונים , 
ומחציתן ניתנות לעשירון העליון . שחל גם קרא לבצע מייד שינויים מבניים במשק . 
היעד הוא תחרותיות , אמר . לא יתכן שענפים במשק ימשיכו להפסיד בגלל ניהול 
כושל ולבקש מהממשלה סיוע . שחל ציין כי מעולם לא ביררו אצלנו את מידת אחריותם 
של מנהלים שנכשלו . במשך שנים , כך אמר , לא היתה תחלופה אמיתית בקבוצה 
הקטנה שניהלה את משק המדינה . האנשים הללו אמרו בשעתם שיש צורך במדיניות 
מוניטרית במתבססת על ריבית גבוהה . לאחר שהמדיניות הזאת נכשלה , הפכו אותה 
בלי ניד עפעף . בעניין הרפורמה במס הזכיר שחל כי מאז הגישה ועדת ששינסקי 
את מסקנותיה , לא נערך שום דיון בהן , והוא חושש כי גם היישום החלקי של 
המסקנות במסגרת התקציב ל0991 יוקפא השנה . הוא אמר , כי הטיעון , כי לנוכח 
צרכי מימון העלייה יש צורך לדחות את הרפורמה במסים הוא חסר היגיון כלכלי . 
לדעתו , יש להתייחס אל קליטת העלייה כאל השקעה , וזו השקעה כדאית ביותר . 
כדי לממן השקעה כזאת אין צורך להגביר את נטל המסים על גורמי הייצור ובוודאי 
שאין לדחות רפורמות שמטרתן לייעל את הקצאת המקורות במשק ולהשיג יעדים חברתיים 
בתחום חלוקת ההכנסות . שחל ציין , כי אין מדובר כעת בקליטת עלייה של " מקרי 
סעד " אלא על עלייה עתירת הון אנושי המסוגלת לתרום לשגשוג המשק . לדעתו , 
הבעיה שיש להתמודד איתה היא בעיית המימון של תוספת ההשקעות בדיור ובתשתית 
הפיסת והאנושית . הדרך הטובה ביותר היא לקחת הלוואות בחו"ל , שניתן להשיגן 
כעת בריבית נמוכה ולטווחי זמן ארוכים . " חוסר היכולת להתמודד עם סוגיות 
לאומיות , כגון קליטת העלייה , הוא סימפטום , המעיד על המשך הקיפאון המאפיין 
את המחשבה הכלכלית והמדינית של קברניטי המשק זה כ61 שנה , וכפי שאירע במזרח 
אירופה , סטגנציה בדרכי החשיבה ובמבנה השלטון מובילים בסופו של דבר גם לקיפאון 
כלכלי ולמשבר מדיני " , אמר שחל . שחל סבור , כי לא יהיה אפשר להשיג בעשור 
הקרוב הישגים כלכליים משמעותיים , בתחום הורדת האינפלציה , הגברת הצמיחה 
והקטנת החוב הלאומי , באמצעות פיחותים זוחלים , קיצוץ בתקציב ועיסקת חבילה . 
האמצעי הראשון והשלישי לא הוכיחו את עצמם , ואילו האמצעי השני קרוב למיצוי . 
ומכאן הדחיפות בביצוע שינויים מבניים . 
