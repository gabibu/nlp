חברת החשמל מתכננת להשקיע סכום של כ52 מליון דולר בהקמתה של מערכת פריקת 
פחם נוספת לזו הקיימת במעגן ואתר תחנת הכוח בחדרה שיכלול מסוע פחם שני , 
עגורן נוסף בקצה רציף הפחם שבעומק הים ומתקני פריקה ושינוע . המהנדס הראשי 
של חברת החשמל משה כץ אמר , כי הקמתם של המתקנים הנוספים לפריקת ושינוע 
הפחם מים חדרה מתוכננת להתבצע בהקדם , כדי שיכנסו לפעולה זמן ניכר לפני 
הפעלתה של תחנת הפחם שהוחל בהקמתה בחדרה , בצד תחנת הפחם הקיימת . לדבריו 
הוספת מתקני הפריקה בחדרה נדרשת לחברה גם כדי ליתן גיבוי לאספקת הפחם לתחנה 
הנמצאת בשלבי הקמה סופיים באתר רוטנברג מדרום לאשקלון . על פי המתוכנן תושתת 
אספקת הפחם לתחנה באשקלון , שתכלול שתי יחידות פחמיות גדולות , על מזח 
הפחם שהוכשר לכך באשדוד , שממנו ישנוע הפחם ברכבת לאתר רוטנברג . 
