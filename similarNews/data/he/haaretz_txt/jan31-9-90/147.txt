ראש הממשלה , יצחק שמיר , ויו"ר מזכירות הליכוד , השר משה ארנס , בודקים 
אפשרויות משפטיות למנוע מהשר אריאל שרון , יו"ר מרכז הליכוד , לנהל את 
ישיבת המרכז ביום רביעי הבא . בפגישה בין שמיר לשרון אתמול בבוקר לא הושגה 
הסכמה בין השניים על נוהל ההצבעה , על סדר היום ועל שיטת הגשת הצעות ההחלטה . 
לאחר שנודעו תוצאות הפגישה גבר המתח בליכוד , והובע חשש כבד מפיצוץ ישיבת 
המרכז . שמיר שב והבהיר אמש , כי יתפטר מתפקידו אם ידחה המרכז את נאומו . 
הוא אמר , כי " התקלה " , שאירעה בישיבת מרכז הליכוד בחודש יולי האחרון 
לא תשוב הפעם . ייתכן , כי שמיר יזמן בימים הקרובים את השר דוד לוי לשיחה , 
וינסה להגיע עימו להבנה לפני ישיבת המרכז . היום בצהריים עומדים שלושת 
שרי החישוקים להתכנס להתייעצות בלשכתו של השר מודעי בירושלים , ולבחון אפשרויות 
למנוע משמיר וארנס להשתלט על ניהול ישיבת המרכז . מקורבי שמיר אמרו אמש , 
כי " אם יתנהג שרון כמו גסטון מלכה ( פעיל הליכוד , שהביא לפיצוץ ועידת 
הליכוד לפני ארבע שנים ) באצטלה של יו"ר המרכז , זה עשוי להיות סופו הפוליטי . 
לא ייתכן , ששרון ייטול לעצמו סמכויות שאין לו , יתעלל במרכז ויעשה כרצונו " , 
אמרו מקורבי ראש הממשלה . השר ארנס פנה בימים האחרונים למספר משפטנים וביקש 
חות - דעת , המגדירות בדיוק בידי מי הסמכות לקבוע את סדר היום וסדר ההצבעות 
בישיבת המרכז . בין השאר , קיבל ארנס חוות - דעת משפטית מהשר לשעבר , 
עו"ד יורם ארידור , שכיהן מספר שנים כיו"ר מזכירות הליכוד . ארנס שוקל 
לכנס מחר או בראשית השבוע הבא ישיבה מיוחדת של מזכירות הליכוד , כדי להחליט 
כי בידי המזכירות הזכות לקבוע את סדר היום . קפידבינבכנס חברי מרכז שנערך 
ברמת - גן תקף שרון בחריפות רבה את כוונת ארנס לכנס את מזכירות הליכוד כדי 
ליטול מסמכויותיו . " המזכירות לא עמדה לבחירות זה 11 שנים . המזכירות 
היא גוף , העושה ככל העולה על רוחה , ופועלת בשרירות - לב מוחלטת . במזכירות 
יש לקבוצה אחת שליטה מוחלטת " , אמר שרון . למעלה משעה נמשכה אתמול בבוקר 
הפגישה בארבע עיניים בין ראש הממשלה לשר שרון . פרט להחלטה , כי המרכז 
יכונס ביום רביעי הבא בגני התערוכה בתל - אביב בשעה 00 : 61 , לא הצליחו 
השניים להסכים על כל נקודה אחרת . שרון עמד בתוקף על דעתו , כי יש להצביע 
על מספר הצעות החלטה בנושאים שונים , ולא להסתפק רק באישור נאומו של ראש 
הממשלה . בצאתו מהפגישה אמר שרון : " במרכז יועלו כמה הצעות החלטה , וההצבעות 
תהיינה חשאיות . במרכז יידונו נושאים מדיניים , בטחוניים , כלכליים וחברתיים 
וענייני ערי הפיתוח . בפגישה עם שמיר קראתי לאחדות בעם כולו ובתנועה , 
לנוכח הבעיות שישראל ניצבת בפניהן . הסברתי לשמיר , כי אני נגד התקפות 
אישיות , אך לא ייתכן מצב , שבו יעברו התקפות כאלו ללא תגובה " , אמר שרון . 
בערב , בכינוס ברמת - גן , אמר שרון כי פרס אינו מסוגל להקים ממשלה צרה , 
ושמיר חייב להפסיק להשתמש באיום זה כלפי חברי המרכז . " לצערי , משמש 
איום זה קלף נגד שרי החישוקים . אני בעד חידוש הברית עם המפלגות הדתיות . 
אני שומר על קשר בלתי - פורמלי עם מף - לגות אלו . אין לחשוש מאיומים לפירוק 
הממשלה , ויש להיות מוכנים לאתגר זה . משיחותי עם אנשי דגל - התורה עולה , 
כי אין להם שום הסכם עם פרס , וגם אין החלטה של המוסדות העליונים של אגודת - 
ישראל ללכת עם המערך " , אמר . ראש הממשלה , יצחק שמיר , שב אתמול והבהיר , 
כי אם לא יאושרו עיקרי מדיניותו במרכז הליכוד , יתפטר מראשות התנועה ומראשות 
הממשלה . בדברו בפני חברי מרכז מחיפה , שהתכנסו בלשכתו , אמר שמיר : 
" אם התנועה לא תתמוך בי אסיק מסקנות . אני מוכרח להרגיש , במיוחד בימים 
אלה , שהתנועה אתי . אציע למרכז רק הצבעה אחת , בעד או נגד הנאום שלי . 
התוצאות צריכות להיות ברורות , ללא צל של ספק " , אמר שמיר . שמיר התייחס 
בדבריו גם לישיבת המרכז הקודמת בראשית יולי , שבה נענה לדרישות שרי החישוקים . 
" רציתי להוכיח לעיני כל , שאין חילוקי - דעות רעיוניים בליכוד . היו 
שניצלו זאת לרעה , ופירשו זאת לא נכון . לא היתה שם מילה אחת , שאיני 
שלם איתה . אנו נדאג לכך , שגם תקלה זו לא תחזור בישיבה הקרובה " , הבהיר 
שמיר . קפידבינבשעות הצהריים נועד שמיר עם כל ראשי ערי הפיתוח של הליכוד , 
במטרה להגיע עימם להבנה על כינוס ישיבה נוספת של מרכז הליכוד לדיון בעניינם . 
סוכם , כי מרכז הליכוד יתכנס בעוד כחודש לישיבה מיוחדת בנושא ערי הפיתוח , 
ועד אז תקום ועדה מיוחדת בהשתתפות שרים , שתכין את הישיבה . בכך ביקש שמיר 
למנוע את הדיון בערי הפיתוח , כדרישת שרי החישוקים , בישיבת מרכז הליכוד 
בשבוע הבא . שמיר אמר בפגישה , כי הליכוד כולו עומד מאחורי נציגיו בערי 
הפיתוח . " זאת אנו צריכים להגיד לעם . אין אנשים , שיוכלו להציג טוב 
יותר את בעיות ערי הפיתוח , מראשי ערים אלו . הנושא צריך לעלות בכל חשיבותו 
על כל דקויותיו , והכל חייב להישמע בבהירות . חשוב לייחד ישיבת מרכז מיוחדת 
לנושא . לאנשי הליכוד יש יחס מיוחד לערי הפיתוח . אנו הבאנו לשינוי הדרמטי 
במצבן , ואנו אחראים , שלא יבוא שינוי לרעה " , אמר שמיר . לדבריו , 
לא ניתן להמשיך ולהופיע בציבור , כפי שהליכוד מופיע . " לא יכול להימשך 
מצב , שראש הממשלה אומר דבר אחד , ומיד קם איש ליכוד , ואומר את ההיפך . 
דבר זה אינו פוגע בי אישית , אבל פוגע בליכוד . אציע , שבישיבת המרכז 
יתנהל דיון כולל ומקיף , שבו יוכל כל נואם להעלות כל נושא , ואחר - כך 
תועלה הצעת החלטה אחת , שעליה יצביעו חברי המרכז . זה לא עניין של אמון 
אישי , זה עניין של תמיכה במדיניותי , כל עוד אני בתפקיד " , אמר ראש הממשלה . 
שמיר הוסיף , כי בנאומו ייכלל פרק נבחר על בעיות ערי הפיתוח , ואולם בישיבת 
המרכז הנוספת , שתוקדש לנושא זה , יתקבלו החלטות מעשיות בעניין . בכנס 
חברי מרכז הליכוד , שנערך אמש בלשכת שר החוץ בתל - אביב , אמר סגן - שר 
החוץ , בנימין נתניהו , כי בארה"ב , בצרפת ובמצרים מאמינים לראש הממשלה , 
כשהוא אומר שלא יוותר , ולכן גם תוקפים אותו על עמדותיו הקשוחות - לכאורה . 
לדברי נתניהו , השאלה היחידה העומדת היום על הפרק היא , האם נהנה ראש 
הממשלה מאמון תנועתו . שר החוץ , משה ארנס , אמר באותה פגישה , שאחריות 
כבדה רובצת על חברי המרכז , שהצבעתם תכריע לא רק את גורל הליכוד , אלא 
גם את עתיד המדינה . קפידבין " אני מאמין שנאום ראש הממשלה בישיבת המרכז 
הקרובה , יכיל את מצע הליכוד , התחייה והמערך גם יחד כמו חמין של שבת " . 
כך אמר אמש השר יצחק מודעי , בהופעה בפני אנשי הליכוד בחיפה . מודעי טען , 
כי כוונת ראש הממשלה להציג את ההצבעה , שתיערך בישיבת המרכז , כהצבעת 
אמון בו פסולה מעיקרה . אם המשטר בתנועת הליכוד הוא משטר מונארכיסטי , 
או כזה כמו במזרח - אירופה , של אדם אחד , אינני שייך לתנועה הזאת . אני 
לא יס - מן , ולא נותן כארט - בלאנש לאף אחד " . מודעי יצא נגד מזכיר המדינה 
האמריקאי בייקר , וטען כי הוא ממשיכו של ראש ממשלת בריטניה לשעבר , ארנסט 
בווין , שאמר בשעתו : " הכה את היהודי בכיסו " . " היום בייקר הוא יורש 
טוב של בווין . בתמורה לסיוע האמריקאי נוותר על חלקי מולדת ? " , שאל מודעי . 
הוא טען , כי שרי החישוקים לא הביעו אי - אמון בראש הממשלה , אלא כפרו 
בכמה מהלכים שלו . לדבריו , אף כי הצבעת אמון בראש הממשלה עשויה להצליח , 
הוא אינו מאמין שראש ממשלה יסכים להתפטר בכל מקרה . " אוי ואבוי , שליברל 
כמוני צריך להיות היום הסמן הנימני של הליכוד " , אמר מודעי . הוא תקף את 
ראש הממשלה על כך , שמעשיו אינם זהים עם הצהרותיו . 
