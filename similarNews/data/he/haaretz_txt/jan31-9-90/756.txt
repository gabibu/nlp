המורים העל - יסודיים , קיימו באחרונה כנס במשרדיה של קרן הגמלאות המרכזית 
( קג"ם ) ובו הביעו התנגדות לתוכנית למזג את שש קרנות פנסיה הסתדרותיות 
לקרן גדולה אחת . בכינוס , שבראשו עמדו ראשי חטיבת המורים העל - תיכוניים 
בהסתדרות המורים , דב רונן ופסח לנדסברג , טענו כמה מהמשתתפים , כי המיזוג 
המוצע בין קרנות הפנסיה יפגע בקרנות האיתנות יחסית , כגון " מבטחים " , 
שייאלצו לכסות את גרעונותיהן של הקרנות החלשות , כמו קרן פועלי הבניין . 
דוברים אחרים טענו , שהאיחוד של קרנות הפנסיה יגרום לקיצוץ בזכויות הפנסיוניות 
של רבים מעמיתי הקרנות , שכן במסגרת האחדת התקנונים של הקרנות יהיה צורך 
" ליישר קו " כלפי מטה בתחום הזכויות . מורים , המועסקים ביותר ממקום 
עבודה אחד והחברים בשתי קרנות פנסיה , הביעו חשש שבמסגרת המיזוג של הקרנות 
יקוזזו זכויותיהם הפנסיוניות והם יצאו נפסדים . באגף לביטחון סוציאלי בהסתדרות 
מכחישים את הטענה לפיה האיחוד הצפוי של קרנות הפנסיה כרוך בקיצוץ זכויות 
פנסיוניות של קבוצת מבוטחים כלשהי . באגף מציינים כי בשנים האחרונות נדחו 
לחצים מצד האוצר לבצע מהלך של קיצוץ זכויות . יו"ר האגף , דב פלג , אמר 
ל"הארץ " שלהערכתו , ההסתייגויות שנשמעו בכינוס האמור מתכנית המיזוג , 
קשורות בחיכוכים , שבין חטיבת המורים העל - יסודיים בהסתדרות המורים לבין 
ארגון המורים העל - יסודיים . 
