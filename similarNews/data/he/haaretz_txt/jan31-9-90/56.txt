נעמת נחלה השגים בשינוי מעמד האישה : במישור המעשי בתחום החקיקה בדיני 
העבודה והביטחון הסוציאלי ; בתחום הערכי בשינוי התפיסה בחברה לגבי מעמדה 
של האישה . נעמת הובילה יוזמות רבות למניעת אפליה , הלשכות המשפטיות שלה 
רשמו השגים מרשימים ומשאל העם שערכה לפני שנה הביא ליוזמה של הנהגת יום הלימודים 
הארוך . דברים אלה אמר אתמול נשיא המדינה חיים הרצוג , בדברי הברכה שנשא 
בפני כאלפיים מוזמנים , צירות נעמת ואנשי ציבור , עם פתיחת ועידת נעמת 
ה51 בבית הסינרמה בתל - אביב . הנשיא ציין , כי עדיין אין שוויון מלא לנשים 
בתחום הכלכלי , עדיין יש פער בשכר ואין להן ייצוג פוליטי ראוי . הנשיא 
עמד על קידומן של הנשים בקרב המיעוטים , וסיפר כי הוא פוגש בכפרי המיעוטים 
נערות דרוזיות וערביות המשתלבות בהדרכת בני נוער ופעילות בנעמת . הוא קרא 
לנשות נעמת המיומנות במשימות של התנדבות , להירתם לקליטת עלייה . מזכ"ל 
ההסתדרות ישראל קיסר , ציין כי המהפיכה הפוליטית והחברתית המתרחשת באירופה 
היא למעשה קריאת תיגר כנגד דיכוי המחשבה ונגד אפליה . תהליך הזה מחדד , 
לדבריו , את הרגישות והפתיחות לשוויון אזרחי , בין לגברים לנשים . הוא 
מקווה ומייחל , שלא ירחק היום והנשים תזכנה לשיוויון ולייצוג פוליטי לא 
מכוח חוק , שיריון וחישוקים , אלא כתהליך טבעי מובן מאליו , וחלק ממבנה 
החברתי שלנו . הוא ציין עוד , כי ההסתדרות רואה בנעמת מודל לחיקוי . מזכ"ל 
נעמת מאשה לובלסקי אמרה , כי בישראל של 0991 , הפוטנציאל הגלום בנשים בתחום 
התעסוקה והצמיחה , לא רק שלא מוצה אלא עומד בפני החמצה . היא ציינה עוד , 
כי עליה גדולה אינה זקוקה לארץ ישראל גדולה , עליה גדולה זקוקה לישראל 
צודקת , מתקדמת , אנושית , שיוויונית ודמוקרטית . עלייה גדולה זקוקה 
לישראל יהודית שאיננה רוצה לשלוט על 5 . 1 מיליון ערבים . היא ציינה , 
כי עלייה גדולה צריכה לפגוש ישראל שוחרת שלום המאמינה שהאחריות לקידום תהליך 
השלום היא עלינו אולי יותר אפילו מאשר על שכננו . 
