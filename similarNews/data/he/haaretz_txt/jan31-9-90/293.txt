בשבוע האופנה העילית בפאריס שמור לאיב סן - לורן מקום בין אחרוני המציגים . 
יום התצוגות שלו הוא השיא , שלאחריו שבים רוב העיתונאים לארצותיהם . 53 
שנות אופנה , הכרה בין - לאומית והערצה ללא עוררין בעיקר מצד העיתונות האמריקאית , 
הפכו את סן - לורן למונומנט . חרף השמועות העקשניות על היותו מכור לסמים 
ואלכוהול , ומעל לכל על כך שלקה בעגבת חשוכת - מרפא , נראה סן - לורן בן 
ה55 צעיר מכפי גילו . ב42 בינואר הוא נראה בריא במיוחד , נשק בעליצות 
לכל אחת מ52 הדוגמניות ונהנה מן התשואות בתום התצוגה . לצד ייצור אופנת 
העילית , יש לחברת סן - לורן ( המשותפת לו ולפייר ברזה , איש העסקים וידידו 
הקרוב ) זכויות יוצרים להפצת בשמים ותמרוקים , תכשירי איפור יוקרתיים , 
תכשיטים , נעליים ואבזרי אופנה שונים תחת שמה . מחזור העסקים של חייטי 
העילית ויצרני האופנה המאוחדים בסינדיקט האופנה סה"ך פחות מ05 אופנאים 
היה בשנת 88 שמונה מיליארד דולר . ענף ה"אופנה לפי מידה " תופס כ%01 מסכום 
זה , ומשרת 000 , 3 נשים ברחבי העולם : נשות שייחים מסעודיה ונסיכויות 
נפט , נשות חברה מברזיל , מארה"ב , מקנדה ומארצות אירופה . לשם הדגמה , 
מחירי הפריטים בקו זה נעים בין 000 , 5 ל05 אלף דולר . תצוגות אופנת העילית 
נחשבות אירוע ראשון במעלה . לפאריס מגיעים לא רק עורכי מדורי האופנה , 
אלא בעיקר העורכים של כתבי - העת החשובים כמו , קוסמופוליטן , ווג , 
אל . אלה מסתובבים להם בכל התצוגות , הקוקטיילים והמסעדות האופנתיות בפאריס . 
לצדם הלקוחות , נשים עשירות , המסמנות על קטלוג התצוגה את מספרי השמלות 
שבכוונתן למדוד . גון פיירציילד , הבעלים של וו - וו - ד ושל 07 כתבי - 
עת בארה"ב העוסקים בכלכלה וספורט , הילך מתצוגה לתצוגה מוקף פמליה של עיתונאים . 
וו - וו - ד היה זה שבסיוע כתבות ענקיות עשה את האופנאי כריסטיאן לקרואה 
לאחד האופנאים החשובים בצרפת ובעולם . בספר שפירסם באחרונה בארה"ב ( בהוצאת 
סיימון ושוסטר ) הכתיר פיירציילד את סן לורן כאופנאי מספר אחת בעולם , 
ולדעתו הוא החשוב ביותר כיום . ארבעה אחרים חשובים לדעתו : עמנואל אונגרו , 
קרל לגרפלד , כריסטיאן לקרואה וכן ויויאן וסטווד האנגלייה . סן לורן הציג 
את האוסף שלו לכבוד 35 שנות קריירה , באולם המפואר של מלון אינטרקונטיננטל 
בפאריס . שלא כמו עמיתיו , שהציגו רעיונות חדשים באופנה , צבעים חדשים , 
גימיקים וקומפוזיציות , נשאר סן לורן באיפוק המאפיין אותו . האוסף שלו 
מורכב בעיקר ממחוות לגברים ונשים שהשפיעו על חייו ועל הקריירה שלו : קוקו 
שאנל ; זיזי זאנמייר ושמלת הפאייטים הקצרצרה שתפר בשבילה לפני כעשרים שנה ; 
מרלן דיטריך בחצאית שחורה ארוכה מסאטן בוהק ומקטורן סמוקינג ארוך וחולצה 
לבנה , כפי שאהבה ללבוש . המחווה של לורן לכריסטיאן דיור שמלות מטורפות 
בהשראה טרופית בשלל צבעים , ולמרסל פרוסט מחווה רומנטית של שמלת פרחים 
מאורגנדין שקוף . מרילין מונרו בשמלה לבנה וצעיף פרווה לבן על כתפיה . 
פיקאסו באוסף של סן לורן שחור כולו , עם קרניים בהשראת האמן . ריטה הייוורת 
היתה , כמובן , בשמלת סטרפלס שחורה ארוכה וכפפות שחורות עד הכתף , ומוסיקה 
מתוך הסרט גילדה . עוד היו שם שורה ארוכה של מחוות עם דוגמניות מאופרות ומסורקות 
בחיקוי לדמות ההיסטורית . הוא לא שכח גם את קתרין דנב , ידידתו הקרובה 
ששימשה לו השראה וסייעה לא מעט לאגדת סן לורן . בשבוע תצוגות זה , כשהכתר 
של האופנאי היצירתי ביותר התחלק בין הצרפתי כרסיטיאן לקרואה ובין מעצב בית 
דיור , האיטלקי גיאנפרנקו פארא , נהנו הצרפתים להתנחם בזרועותיו של סן 
לורן הצרפתי , שגם הפעם זכה , בלא ויכוח , באהדה של העיתונות האמריקאית . 
