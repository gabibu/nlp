תנאי נגזרו אתמול על - ידי שופט בית - המשפט המחוזי בבאר - שבע על עובד 
בתי הזיקוק באשדוד , שהודה באספקת כמיליון ליטרים של דלק לבעל מכליות , 
תמורת שוחד של 05 אלף שקל . אריה טאוברג , בן 25 מאשדוד , עבד כאחראי 
לתנועת הדלק בבתי הזיקוק באשדוד . הוא הודה שבשנים 68917891 הוא קשר קשר 
עם בעל המכליות , אברהם לב , כדי להונות את הנהלת בתי הזיקוק . בחמישים 
מקרים שונים הוא תידלק מכליות של לב ולאחר מכן השמיד את התעודות לחיוב כספי , 
כך שלב זכה בכמיליון ליטר דלק בשווי של כ058 אלף שקל , בלא תשלום . על 
כל מכלית שילשל לב לידיו של טאוברג אלף שקל . השופט ידין טימור הרשיע את 
טאוברג על - פי הודאתו . בינתיים החזיר טאוברג לבתי הזיקוק סכום של כ02 
אלף שקל , רכושו עוקל לטובת בתי הזיקוק וכן עוקל לטובתם רכושם של המעורבים 
האחרים בגניבת הדלק . טאוברג עצמו פוטר אחרי 71 שנות עבודה , וסייע בידי 
חוקריו לפענח את הפרשה ולחשוף את המעורבים האחרים בה . בשל כל אלה המליץ 
שירות המבחן לחייב את הנאשם בעבודות לשירות הציבור והממונה על עבודות שירות 
אישר להעסיקו בשירותי הכבאות העירוניים של אשדוד . חרף המלצות שירות המיבחן 
והנסיבות המקלות , החליט השופט טימור להחמיר בגזר הדין בשל חומרת העבירות 
וההיקף הגדול של הגניבה . 
