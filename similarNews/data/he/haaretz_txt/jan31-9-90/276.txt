בעקבות פרשת פיטוריו של השר עזר ויצמן והידיעות שהתפרסמו בדבר ציתות לשיחות 
טלפון שערך , יזמה קבוצה של שלושים חברי כנסת מסיעות שונות הצעת חוק בנושא . 
אם ההצעה תתקבל , ההאזנה בסתר לשיחותיהם של שרים וחברי כנסת תיעשה רק לבקשת 
ראש הממשלה או שר הביטחון , ובאישורו של נשיא ביהמ"ש העליון . בהצעת חוק 
זו טמון , אמנם , יסוד הגיוני , שכן כל תכליתה להגביל ולצמצם פגיעות בפרטיות 
נבחרי הציבור , העלולות לסכן את הדמוקרטיה . מאידך , לוקה ההצעה במספר 
ליקויים , הן מבחינת היקף החלתה והן לגבי אופן יישומה . כבר בשנותיה הראשונות 
של המדינה הועלו הצעות חוק בנושא זה על - ידי ח"כים מסיעות שונות ומשרד המשפטים . 
חוק האזנת סתר נחקק על - ידי הכנסת ב9791 . למעשה , נקבעו בו שני סוגים 
של היתרים להאזנת סתר . האחד , ציתות מטעמים של ביטחון המדינה . לציתות 
זה יש צורך בהיתר של הרשות המבצעת . הוא מתבצע על - פי בקשתו של ראש השב"ך 
או מפקד אגף המודיעין בצה"ל , ואת ההיתר מעניק ראש הממשלה או שר הביטחון . 
הם חייבים לדווח לשר המשפטים , אחת לשלושה חודשים , אילו היתרים נתנו . 
לעומת זאת , כאשר מדובר בהאזנת סתר המיועדת למניעת עבירות ולגילוי עבריינים , 
היתר ההאזנה הוא שיפוטי , שכן הוא מוענק על - ידי נשיא בית המשפט המחוזי 
לפי בקשתה של המשטרה . למעשה , חוק האזנת סתר מאפשר האזנה ( לפי היתר ) 
לשיחותיו של כל אזרח ובכלל זה שרים , ח"כים , שופטים , או אף נשיא המדינה . 
בהצעת החוק שהועלתה באחרונה בדבר הגבלת ההאזנה לשרים ולח " כים , ישנו עירוב 
של ההיתר הניתן על ידי הרשות המבצעת , עם היתר או פיקוח שיפוטי . לפי 
הצעה זו יינתן ההיתר , כפי שהמצב כיום בחוק האזנת סתר , שלפיו כל ההיתרים 
לציתות יינתנו על ידי הרשות השופטת . מתנגדיה של השקפה זו טענו בשעתם , 
כי לשופטים חסר אותו רקע או ידע בנושאים של ביטחון המדינה המצוי ברשותם 
של ראש הממשלה ושר הביטחון , ולפיכך מן הראוי כי האחרונים הם שידונו בהיתרי 
ההאזנה . לדעתי , חזקה על שופטי ישראל היושבים בכס המשפט בסוגיות של ביטחון 
המדינה ואף בנושאים אחרים סבוכים לא פחות , כי יידעו לשקול לגופו של עניין 
ותוך איזון הולם של שיקולים שונים , את הבקשות העלולות לפגוע בצנעת התקשורת 
של נבחרי הציבור . בהצעה זו מבקשים יוזמיה ליצור קטגוריה חדשה של " מועמדים 
פוטנציאליים להאזנה " , השונים מכלל אזרחי המדינה בכך שכאשר מתבקש ציתות 
לשיחותיהם מטעמים של ביטחון המדינה , יש לקבל לכך היתר משולב מהרשות המבצעת 
ומהרשות השופטת גם יחד . קיימת , אולי , הצדקה ליצירת קטגוריה חדשה של 
אנשי ציבור שלצורך האזנת סתר לשיחותיהם תתבקש פרוצדורה מורכבת יותר לשם קבלת 
ההיתר , אך משום מה יש להגביל קבוצה זו רק לחכ"ים ולשרים . האין זה הגיוני 
לכלול למשל בקטגוריה זו גם שופטים , ראשי עיריות , מנהיגים של תנועות פוליטיות , 
קציני צה"ל וכיו"ב ? לבסוף , פרט לדיון בהצעת החוק הנזכרת לעיל , מן הראוי 
להשלים את חקיקתו של חוק האזנת סתר ולסתום בו כמה פרצות , כך שהוראות שונות 
הכלולות בו לא יהיו בלתי מוגדרות . כך , למשל , בסעיף 8 של החוק נקבע , 
בין היתר , כי האזנה לשיחות בין - לאומיות המתבצעת על ידי הצנזור הצבאי , 
או האזנה ברשות הרבים על ידי רשויות הביטחון והמשטרה אינן טעונות היתר . 
נראה לי , כי במדינה בעלת משטר דמוקרטי מתוקן אין לאפשר האזנה כזו ללא 
היתר , וללא הגבלות או סייגים . לכן מוטב היה שמשרד המשפטים , הממונה 
על החקיקה בכלל , וראש הממשלה , הממונה על ביצועו של חוק האזנת סתר והרשאי 
להתקין תקנות לביצועו , ישלימו את החסר ויביאו לגיבושו של הסדר חוקי ומספק 
בתחום רגיש זה . 
