מערכת האנטיסקיד היא פיתוח משותף של פיאט ולוקהיד - . היא נולדה כדי להציב 
אלטרנטיווה פשוטה יותר וזולה יותר למערכות המתוחכמות והיקרות של בוש ולוקאס 
גירלינג . להבדיל מן המערכות היקרות האלה , האנטיסקיד מבוסס על שני חישנים 
בלבד , ולא על ארבעה , ולהבדיל מן המערכת המכנית של פורד , המותקנת בפיאסטה 
ובאסקורט , המערכת האיטלקית היא אלקטרונית בחלקה . האונו - טורבו היה הראשון 
שזכה במערכת שכזאת , ומיד אחריו ( בהבדלים מסוימים ) קיבל גם הטיפו את 
המערכת כאופציה . האנטיסקיד אינו . הוא הרבה פחות מעודן , אך על כביש 
רטוב הוא בהחלט עשה את מלאכתו . המכונית בולמת אפילו על קרח , בלי להיכנס 
לסחרור , והנהג אינו מאבד את היכולת לנווט את המכונית בעזרת ההגה . ובכל 
זאת , מפעל פיאט הודיע לפני כחודש לחלק נכבד מסניפיו ברחבי אירופה , כי 
עליהם להחליף בכל המכוניות המצוידות באנטיסקיד את החישנים ואת המוח המרכזי 
ברכיבים חדשים . אנשי פיאט באיטליה טוענים בלהט כי הם לא קיבלו אף תלונה 
אחת על ליקויי תפקוד , וכל העסק לא נועד אלא כדי לשפר את המערכת . ( למעט 
באנגליה , שבה זכה האנטיסקיד לקיתון של צוננין , בגלל חיוט גרוע שגרם להתראות - 
שווא של מערכת הבקרה ולתפקוד לא - נעים של הבלמים , בגלל השינויים שבוצעו 
במערכת הבלימה לצורך התקנת ההגה הימני ) . מערכת האנטיסקיד אכן משנה במידת - 
מה את תחושת הבלימה , ונראה ששורש הבעיה בווסתי - הלחץ , המחלקים את לחץ 
הבלימה בין הגלגלים הקדמיים לאחוריים . בפיאט אומרים כי החלפת המוח והחישנים 
תתקן את העניין . 
