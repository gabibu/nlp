נשיא המדינה , חיים הרצוג , קרא אתמול להעמיד בראש מערכת קליטת העולים 
מברית המועצות את " מיטב הכוחות והכשרונות המצויים במדינה " . בהופעתו , 
בפני המועדון התעשייתי והמסחרי בתל - אביב , הדגיש הרצוג כי היום , כאשר 
אנו נמצאים בעיצומו של גל העלייה , עלינו להבין שזו שעת רצון היסטורית , 
אשר חלילה לנו מלהחמיצה " כי מהי נשמת אפה של הציונות , אם לא העלייה 
וקליטתה " . הנשיא הביע את ביטחונו שלמרות הקשיים הכלכליים המידיים , תביא 
קליטת העולים בערי הפיתוח לחיזוק התשתית החברתית והכלכלית שלהם . " אין 
ספק " אמר הרצוג " ובכך כבר נוכחנו בעבר , שגלי עלייה מביאים בעקבותיהם 
תנועה כלכלית וצמיחה מואצת " . הוא קרא " להצית את דמיונן והתלהבותן של 
הקהילות היהודיות בתפוצות , כדי שיהיו מעורבים בקליטת העולים בערי הפיתוח 
על ידי הרחבת התשתית על פי המודל של פרויקט שיקום השכונות , שהצליח הודות 
לשיתוף הפעולה הישיר בין הקהילות היהודיות בחו"ל לבין ערים ועיירות בארץ " . 
