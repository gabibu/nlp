תוניס ( ע"ר ) . אש"ף הוקיע אתמול את ההתקפה על תיירים ישראלים במצרים , 
והוסיף כי היא מוכיחה את הצורך בהתקדמות מהירה יותר לקראת הסדר שלום במזרח - 
התיכון . הפרשן הפוליטי של סוכנות הידיעות של אש"ף ציין , שאין להתייחס 
להתקפה כאל תקרית מבודדת . " היינו רוצים להזכיר כי מאות פלשתינים בשטחים 
הכבושים נהרגים או נפצעים יום - יום . הרג וטרור אלה נעשים ע"י שלטונות 
ישראל , לא ע"י אנשים אלמונים , ולא ע"י אנשים הקשורים באש"ף " , אמר , 
והוסיף : " מבצע האוטובוס הוא תמריץ לכל הצדדים לפעול ביתר - שאת למען 
שלום מאשר בעבר . . . הגיע הזמן , נוכח ההרג היום יומי של פלשתינים ותקרית 
האוטובוס הישראלי , שארה"ב תתערב בצורה מאוזנת כדי לקיים ועידה בין - לאומית 
לקראת פתרון סופי וכולל של הסכסוך הערבי - ישראלי " . עוד אמר הפרשן : " כל 
עוד לא יושג שלום , תמשיך האלימות לשלוט במצב , והאזור יישאר חבית של אבק - 
שרפה המוכנה לפוצץ את השלום באזור ובעולם כולו " . הוועד הפועל של אש"ף התכוון 
לדון הערב בפיגוע האוטובוס . נציג אש"ף בקהיר , סעיד כמאל , אמר אתמול : 
" מטרות הזרמים הקיצוניים הערביים הצטרפו לאלה של הקיצונים הישראלים . 
. . דאגתו של אש"ף היא לשמור על הביטחון והריבונות של מצרים . . . 
העיקרון האסטרטגי של אש"ף הנו להתנגד לכל פגיעה בביטחון הריבונות הזאת . 
. . אש"ף קשור לחלוטין להצהרת העוינות למעשי הטרור שהושמעה בקהיר בנובמבר 
5891 . . . כמאל הוסיף שהאחראים לפיגוע מנסים לחסום את תהליך השלום במזה"ת . 
" אש"ף , המתנגד לכל סוגי הטרור ואבדן חייהם של אזרחים חפים מפשע , מגנה 
את ההתקפה , המשרתת רק את אויבי השלום הצודק " , טען . שגריר הליגה הערבית 
בפאריס הגדיר אתמול את הפיגוע כ"מעשה פלילי ששום דבר אינו יכול להצדיקו . 
. . להתנקם באזרחים שהנם אורחי מדינה ערבית לא משרת את זכויות הפלשתינים , 
ועוד פחות מכך את השלום . . . אולם הדעה שלנו לא תהיה מושלמת אם לא נמקם 
את הפעולה הזאת במסגרת מעגל האלימות שהממשלה הישראלית מסרבת לשים לו קץ , 
ושכבר גרם לאלף קרבנות בשטחים הכבושים " , אמר השגריר . בכירים פלשתינים 
בשטחים גינו פה - אחד את תקיפת האוטובוס . אחדים מהם הביעו את חששם שמא 
תנסה ישראל לנצל את הפיגוע כתירוץ לעכב את תהליך השלום . רק האישים המקורבים 
לתנועת החמאס סרבו להגיב על ההתנקשות . ראש עיריית בית - לחם , אליאס פרג , 
הביע את תנחומיו למשפחות הקרבנות , וגינה " את ההתקפה הדוחה הזאת כנגד 
אזרחים תמימים " . גם פייסל אל חוסייני גינה את ההתקפה , וטען שהיא אינה 
ממקור פלשתיני . קפידבינקהיר ( ע"ר ) . מנהיגם הרוחני של הפונדמנטליסטים 
המצרים הגדיר את ההתקפה על אוטובוס התיירים כפשע מחריד , ואמר שהקיצונים 
המוסלמיים המצרים לא היו מבצעים התקפה כזאת . " פשעים בוגדניים אינם באופי 
שלנו " , אמר השייח עומאר עבד אל - רחמן , המנהיג הרוחני של ארגון גאמעה 
איסאלמיה . " אני לא חושב שהקבוצות המוסלמיות במצרים יבצעו התקפה כזאת . 
זה לא כלול בתוכניתם , ולא ממנהגם " . פרשנים ודיפלומטים בקהיר אומרים כי 
קשה להאמין שהפונדמנטליסטים המוסלמים עומדים מאחורי ההתקפה . " זה לא מה 
שהם יעשו . ההתקפה מאורגנת יותר מדי טוב " , אמר דיפלומט מערבי . שר החוץ 
המצרי , עיסמת עבד אל - מגיד , גינה אף הוא את ההתקפה , ואמר כי מצרים 
תעשה כל שביכולתה למצוא את האחראים . " התקפה זו מהווה אתגר לתהליך השלום , 
אולם אנו מוכנים להתמודד עם אתגר זה ולהמשיך לעבוד כדי להשיג יציבות ושלום 
באזור " , אמר . לדבריו , הוא עדיין מוכן להשתתף בוועידה עם שרי החוץ של 
ישראל וארה"ב כדי להכין את השיחות בין משלחת ישראלית ופלשתינית בקהיר . לונדון 
( ע"ר ) . בריטניה גינתה את הפיגוע באוטובוס התיירים בקהיר . " אנו 
מגנים בתוקף את הניסיון הברור והמרושע הזה לחבל בתהליך השלום , החייב להימשך " , 
אמר דובר מטעם משרד החוץ הבריטי אתמול . במרכז האו"ם הוקיע אתמול המזכיר 
פרז דה קואיאר את ההתקפה על אוטובוס התיירים הישראלים . דוברת מזכיר האו"ם , 
הגב נאדיה יונס , מסרה מפיו : " יש להצטער במיוחד על שתקרית כזאת אירעה 
בשעה שנעשים מאמצים גדולים כדי לקדם את תהליך השלום באמצעות דו - שיח והבנה 
הדדית " . קפידבינהנשיא גורג בוש אמר אתמול למנהיגים יהודיים בבית הלבן , 
כי מעשה הטרור בדרך לקהיר " הטיל ענן כבד " על תהליך השלום במזרח - התיכון . 
הוא סיפר להם כי טלפן לראש הממשלה שמיר , להביע לו תנחומים . הנשיא אמר 
עם זאת כי בדעת ארה"ב להמשיך את מאמצי הפיוס שלה , והוא אופטימי . דובר 
הבית - הלבן קרא אתמול מן הכתב את ההודעה הבאה , בראש התדרוך היומי שלו 
לכתבים : " מעשה הטרור מעורר החלחלה ראוי לגינוי מצד בני תרבות באשר הם . 
אף כי קבוצה מצרית לא ידועה קיבלה עליה את האחריות , אנחנו מבינים ששלטונות 
מצרים מטילים ספק באמינות הטענה . יהיו האחראים אשר יהיו , המצרים טורחים 
במלוא המרץ ללכוד אותם במהירות האפשרית " . הדובר , מרלין פיצווטר , הוסיף : 
" התקרית האיומה היא ניסיון ברור מצד אויבי השלום לעצור את מאמצי ההתפייסות 
וההידברות . היא מדגישה את הצורך , שהכול יחזרו ויקדישו את עצמם לרדיפת 
שלום , כדי לא להרשות לעושי הנבלה לנצח " . שגריר מצרים בארה"ב , עבד א - 
ראוף א - רידי , התקשר אתמול אל שגריר ישראל , משה ארד , להביע צער על 
מעשה הטרור . " אנחנו המומים מאד " , אמר א - רידי . השגריר המצרי אמר 
אתמול בראיון טלפוני : " המעשה הזה אולי כוון להיות מכה לסיכויי השלום , 
אבל עלינו על שני הצדדים מוטלת המשימה למנוע את המכה הזו . . . בשביל 
אלה מאתנו הרוצים לדחוף למען שלום , המעשה הזה צריך להוסיף תחושת בהילות , 
לא להמעיט אותה " . א - רידי אמר כי אין הוא מצפה להתקדמות ממשית בתהליך 
בימים הקרובים , ואין הוא חושב שפגישת שלושת שרי החוץ תצא אל הפועל השבוע . 
אתמול דיווח " ואשינגטון פוסט " מקהיר , כי מזכיר המדינה בייקר עומד להגיע 
למזרח - התיכון . אבל דוברתו של בייקר , מרגרט טאטוויילר , אמרה אתמול 
בתדרוך היומי שלה לכתבים : " אינני יודעת מאיפה זה בא . אין לו , ולא 
היו לו , שום תוכניות לצאת אל האזור " . 
