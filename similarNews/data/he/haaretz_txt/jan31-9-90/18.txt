או - פרינס ( ע"ר וע"ץ ) . הממשלה הצבאית בהאיטי הודיעה שלשום על ביטול 
מצב החירום , החזרת התוקף לסעיפים בחוקה שהושעו עם פתיחת המאבק נגד המתנגדים 
הפוליטיים ב02 בינואר , והסרת ההגבלות על אמצעי התקשורת . מצב החירום היה 
אמור להימשך 03 יום , אולם בוטל מוקדם יותר כיוון " שהצעדים המיוחדים בהם 
נקטנו היו יעילים ואפשרו לצבא להתגבר על המשבר " , נאמר בהודעת הממשלה , 
כפי ששודרה בטלוויזיה הממלכתית . כמו כן הסירה הממשלה את ההגבלות על תחנות 
הרדיו והטלוויזיה העצמאיות . אלה קיבלו הוראה לא לפרסם ידיעות על האיטי 
המגיעות מחו"ל או ידיעות העלולות להתסיס את האוכלוסייה . ראש הממשלה , פרוספר 
אווריל , אמר בסוף השבוע כי הבחירות הצפויות השנה יתקיימו כמתוכנן . אולם 
דיפלומטים מערביים העריכו כי אווריל , שתפס את השלטון בהאיטי בהפיכה צבאית 
לפני 61 חודשים , הצליח בצעדיו האחרונים להפחיד את מנהיגי האופוזיציה לקראת 
הבחירות . מרבית מתנגדיו הפוליטים שנעצרו , שוחררו בשבוע שעבר אולם מייד 
עם שחרורם ירדו למחתרת . שישה ממנהיגי האופוזיציה גורשו . 
