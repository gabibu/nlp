התפרצויות פטריוטיות מעוררות בי בדרך - כלל התנגדות פנימית וחששות כבדים . 
זו תוצאה של ניסיון מר ונמהר . אבל כאשר צפיתי ב"יומן השבוע " , ו"סיבה 
למסיבה " , בליל שבת , שהתגייסו אף הם לקליטת העלייה , התרגשתי באמת . 
צלילי השפה הרוסית נשמעו לי קרובים ומוכרים , וגם הגברים , הנשים והילדים 
הצטיירו לי כאילו באו מתרבות מוכרת לי . לא סמכתי על עצמי בלבד , שאלתי 
כמה אנשים שאת דעתם אני מעריכה , והמלה ששמעתי מפיהם היתה : מרגש . מרגש 
לעתים עד דמעות . הערבוב הלא - קדוש בין העלייה מברית - המועצות ליישובי 
הצפון היא הסטת הנושא לאפיקים מטעים ומוטעים ; אף יש בה יסוד של הסתה . 
גם איני מאמינה שמי שהעלייה מברית - המועצות אינה מרגשת אותו אכן ייצא פתאום 
לעזרת יישובי הצפון . למרות ההתרגשות שאחזה אותי , יש לי כמה הסתייגויות 
מן היומן ודרך עריכתו . כדי להבהיר את הבעיות הכלכליות והחברתיות הנובעות 
מעלייה המונית זו , זומנו לאולפן שניים : יקיר פלסנר ועמוס רובין . במקרה 
הטוב , זו בחירה מוזרה ומגמתית , ובייחוד כשהמראיין הוא אלישע שפיגלמן , 
שאינו יודע לשאול . משום - מה , לכל השאלות היה אופי שלילי . שפיגלמן 
כמעט משך את השניים בלשונם , כדי שיסבירו כמה רע יהיה . שאלותיו הלא - 
מחודדות , הגולמיות , נפלו על ראשנו כאבנים . אבל שאלות אלו גרמו סיפוק 
רב ליקיר פלסנר . בפיו ביקורת קשה על הכל ועל כל אחד , כנראה מתוך השוואה 
לימים הטובים של ארידור . אולי חש שעליו לגמד את אלה שלא נכשלו כמוהו וכמו 
השר שלו . איני מבינה מה דוחף את האחראים בטלוויזיה לזמן מדי פעם בפעם כפרשנים 
כלכליים סמכותיים את הצמד פלסנר ועזרא סדן . האין די במה שחוללו השניים 
בזמנם מרוב ידע כלכלי ? ואולי הכישלון נחשב להצלחה הגדולה ביותר במקומותינו ? 
מה הפלא שבעל דוכן בשוק צועק בפניהם של העולים החדשים : " לכו לרוסיה ! 
" ומאיים על איתן אורן כי ירסק את פרצופו אם יצלם אותו . הרי הוא מנסח 
בדרכו את דבריו של פלסנר . תוצאה אחרת של עריכה לקויה היתה כתבתו של בני 
ליס . אם אכן רק חצי אחוז מן העולים מתיישבים בשטחים , ומתוך מאות עולים 
הגיעו אותו שבוע רק חמישה בלבד לאריאל , מה הטעם בכתבה כה ארוכה ? די בהכרזתו 
האווילית של ראש הממשלה , העושה כבר צרות צרורות . מדוע לא כתבה על הקיבוצים 
הקולטים עולים רבים , במסגרת הקליטה הראשונית ? האם הקיבוצים הם בגדר טאבו 
בימי שלטון שמיר ? מרגשת ומרתקת היתה הכתבה על בני הזוג אלכסנדר ואנה רובינשטיין , 
בנם ובתם . יואב טוקר ביקר בביתם בבריה"ם רגע לפני צאתם לתל - אביב , 
כשישבו על מזוודות וקרטונים . מתברר שהסיבה לעלייתם היה בנם דימה , ילד 
בעל פנים יהודיות ואינטליגנטיות . אנה מהנדסת מכונות , אשה סימפאטית וחייכנית , 
ציירה בדמיונה " שמש ואנשים מחייכים " . איתן אורן , שעקב אחריהם שלושה 
שבועות לאחר - מכן בביתם , ברחובות , מגלה כי לפחות בעניין זה התגשמו החלומות , 
וגם " הקור כאן אינו אותו קור " . דימה עכשיו , דן חש אמנם זרות בבית - 
הספר , אבל יש לי הרגשה שתוך זמן קצר יהיה גם ישראלי וגם אחד התלמידים הטובים 
ביותר . אנה ואלכסנדר הכלכלן מגלים את ישראל . למרבה הפלא , אינם מתלוננים , 
אם כי יש מקום לחשש שהדברים עלולים להשתנות . לא רק עברית קשה שפה . ישנה 
גם סבתא , רופאה יפהפיה , וסבא מהנדס , וכולם נרגשים עד דמעות , ו"מה 
שמחכה לעם כולו , מחכה גם לנו " . בינתיים לומדים עברית באולפן . אנשים 
טובים באמת עוזרים להם , ויש כאלה . רעיון טוב ומאלף יהיה להמשיך במעקב 
אחריהם , לראות מה יקרה להם כשייצאו לחפש עבודה . האם עדיין יחייכו ויאמינו 
שהקור כאן שונה ? " סיבה למסיבה " אף היא עמדה בסימן עלייה , כהמשכו של 
היומן . היו בה מופעים רבים , טובים פחות או יותר , של אמנים עולים . 
שמענו את השירים המוכרים לנו כשירים עבריים , והנה הם שירים רוסיים . 
הופיעה בלרינה יפהפיה , לבושה כבר במיני , ובעלה הפסנתרן . הזוג המרשים 
ביותר מבחינה אמנותית היו הפסנתרנית , דינה יופה ובעלה , הכנר מישה וימן . 
להם כנראה אין מה לדאוג . הצד הישראלי היה חלש ומאולץ בחלקיו . נעמי שמר 
כבר כתבה פזמונים טובים יותר מ"צרות נהדרות " , אם כי היתה בפזמון מעין תשובה 
לשפיגלמן ופלסנר . זו גם הפעם הראשונה שטוביה צפיר , כגורבצוב המשלח את 
עמנו , לא הצחיק אותי . הטקסט של אפרים סידון היה באמת מאולץ ודליל , 
נטול עוקצים של ממש . רגע מרגש היה כאשר זאב רווח הצטרף ללהקת - זמר רוסית , 
וכולם יחדיו זמרו את השיר מסלח שבתי . זה פזמון שאיני נלהבת ממנו במיוחד , 
אבל הפעם עבדה ההופעה על נימים סנטימנטליות . מתברר שגם לסנטימנטים יש 
מקום . מפמכתב , 3 , 3 , 06שלמשרד הפנים יש כמדומה עתודות כספיות נעלמות , 
המיועדות למשימות בעלות חשיבות ראשונה במעלה . בימים של בעיות תקציביות 
קשות , כאשר עיריות פושטות רגל ויוצאות הפגנות נזעמות של ראשי ערים חנוקים , 
המשימה החשובה ביותר היא שיפוץ תדמיתם של ראשי הערים . עכשיו אנו יודעים 
כיצד משפצים תדמית , שלא ידענו קודם - לכן על קיומה . בתוכנית " בין הכיסאות " 
מגלים תמיד רעיונות מקוריים . עמוס ארבל מנווט אותם בהתאם לכך . אנו צופים 
איפוא בשלושה ראשי - ערים שהופקדו בידיהן של קוסמטיקאית , ספרית ויועצת - 
אופנה . הם שכובים אפרקדן , ואחד מהם , זקי סבג מנהריה , בונה את תדמיתו 
כשכובע ניילון ורוד לראשו . גברת שהתלבשה בהתאם , מלטפת ענוגות את פרצופו 
המחייך . לעמוס ארבל יש כידוע טביעת עין חדה ושאלות הרות - גורל . את מקסים 
לוי שזכה בפן , והגברת המוסמכת מקשקשת משהו על נפח ראשו שכידוע יש בו לבנות 
או להרוס תדמית שואל ארבל את שאלת השנה , הטורדת כנראה את שנתו בלילות : 
האם אחיו המפורסם , דוד , גם הוא עושה פן ? מקסים לוי משיב בחיוב . 
סוף - סוף נפתרה התעלומה המעסיקה את טובי המוחות בארץ . אלא שמקסים לוי 
לא קרא כנראה את הראיון האחרון עם אחיו , ובו מכחיש סגן ראש הממשלה כל קשר 
ישיר או עקיף לפן . בינתיים נחלץ סבג מן הליטופים התדמיתיים , הולבש במקטורן 
בצבע שאינו ניתן להגדרה , ולדברי המומחית עשוי להצעירו . אני חוששת שתושבי 
עירו יסתנוורו מן המקטורן , או שיאמינו כי ראש עירם הצטרף לליווי גברות 
עשירות ומשועממות . ארבל חושש שכאשר ייצאו שלושת המשופצים לרחובות , לא 
יכירום תושבי עריהם . לכל אחד מן השלושה אמרי - שפר והם מפזרים אותם ברצינות 
תהומית . גם לנשים היה מה להגיד . היה צריך לשמוע כדי להאמין . עד כדי 
כך שהיה קשה לדעת אם לפנינו קטע סאטירי או הכל אמיתי . מדוע להתרכז רק בפרצוף ? 
מדוע אין משרד הפנים מקדיש תקציב מיוחד לעיסויים ולהרפיה , למשל ? האם 
זה נוגד את השקפת עולמו של השר דרעי ? מכל מקום , תושבי עירם של השלושה 
יודעים עכשיו מדוע יש להעלות את הארנונות . מפמכתבת , 3 , 3 , 45שמשהו השתבש 
ב"הארכה " , סרטו של סטניסלב צפלין לפי התסריט של לינה צפלין . השניים הם 
אנשי מקצוע מעולים ומיומנים . גם הפעם היו להם כוונות טובות , אבל הן הוליכו 
אותם אם לא לגיהנום , לדרמה מקורית שמין קללה רובצת עליה בטלוויזיה . " הארכה " 
היתה דראמה חסרת פואנטה של ממש ולא - מגובשת . צפלין ניסה לשוות לה אופי 
וסגנון של סרט תעודי רעיון מעניין כשלעצמו . הדראמה סבה על עצמה במעגלים 
סגורים ומייגעים . בעצם ראינו סרט קצר ארוך מדי . המצלמות ניסו להעביר 
לצופים את מצבי רוחו הקיצוניים של בוריס ברג , עולה חדש מבריה"ם ( עניין 
אקטואלי ) , שחקן כדורגל נודע שאמנם אינו בכושר , אבל יש לו הברקות של 
משחק . בוריס מצטרף לבית"ר ירושלים כקיצוני - ימני . הוא יודע כי הוא משחק 
על זמן שאול , וההארכה שניתנה לו זמנית בלבד . הרקע לסיפור הוא מרכז - 
הקליטה במבשרת - ציון , שם חי בוריס עם אשתו ושני ילדיו , ומגרש הכדורגל 
של ימק"א בירושלים . צפלין הצליח לבחור בשחקנים אמינים , מצוינים , כיאשה 
גלינסקי ולאריסה וידגוף , כאשתו אנה . אבל למרות מאמציו , נכשל והוציא 
מתחת ידו דראמה לוקה בחסר , המתמשכת בזמן המוקדש לסרט באורך מלא כמעט . 
פה ושם סובל הסרט מכמה נפילות קשות במיוחד , כשיבוץ לא - נכון של שירו של 
רטוש " על חטא " , הנשמע זר ומוזר . איני מבינה מה הקשר בין השיר לבין 
בקשת הסליחה של בוריס מהכדורגלן שפגע ברגלו . יש בדראמה בקבוקי וודקה רבים , 
מצבי רוח , מתחים , ניאוף במידה , ומעל לכל , כדורגל המנפץ באורח סמלי 
מאוד את השמשה בביתו של בוריס . הסמל חוזר ונשנה עד שהנפש נוקעת ממנו . 
הסיפור אינו תופס , הסמלים שחוקים וחבוטים . כל פעם שחשבתי כי הנה הנה 
הדראמה מגיעה סוף - סוף לסיומה , היא כמו התחילה מחדש . ממש עינוי סיני . 
מפמכתב , 3 , 3 , 27שכבר אפשר לעשות פוסט - מורטם ל"שלושים פלוס , אם כי 
המכורים לסדרה אינם צריכים לדאוג : היא תחזור בעוד חודש . הטיעון המוזר , 
שרק בני שלושים מסוגלים להזדהות עם הדמויות בסדרה ועם הלכי רוחם , הוא 
פסול מעיקרו . שאם כך , כיצד נהיה מסוגלים לשפוט סרט על זונות , על נכים , 
על כדורגלנים או על מיליונרים ? כל טיעון - ההזדהות הזה מוקצה בעיני . 
זו תרומתה הגדולה של התת - תרבות הטלוויזיונית האמריקאית לתהליך ההיטמטמות . 
אנו צופים בנשים ובגברים שכבר עברו מזמן את שלב ההתבגרות והם אינם מתבגרים 
כלל , אלא נשארים אינפנטילים גמורים . זה אמנם טיפוסי לרוב הגברים , אבל 
מתברר שגם הנשים נדבקו מהם . אלו נשים שנולדו לאמהות שלחמו כבר על שחרור 
האשה והיו להן הישגים . והנה בנותיהן חוזרות לתפקודים הנשיים המסורתיים , 
ועוד בצירוף אידיאולוגיה . האמהת נעשית חזות הכל . הנשים בסדרה מתנהגות 
כילדות מפגרות בגיל ההתבגרות . קשה להבין כיצד נשים בעלות עמדה ומקצוע שמות 
למטרתן העיקרית בחיים מציאת גבר . וכאשר נקלע גבר לתחום השגתן , הן נוהגות 
בטמטום שכזה , בחיזורים גולמניים , בפחדים בכל הקשור למין ואהבה . הן 
מתגלות כנשים היסטריות לגמרי . אולי זה מה שקרוי פוסט - פמיניזם ? פרויד 
היה מתהפך בקברו אילו ראה ושמע מה עוללו לתורתו , כיצד הפכו אותה לשיעורי - 
עזר לאנשים מפגרים מבחינה רגשית ושכלית . הנשים והגברים האלה אינם מסוגלים 
לחשיבה עצמאית . הם מגלגלים קלישאות פסוודו - פסיכולוגיות פשטניות ושטוחות , 
ואנו נידונים לשמוע הסברים פשטניים וארכניים על היחסים ביניהם , וכמובן , 
על היחסים עם הוריהם . מעל לכל , הדברים חסרים אפילו שמץ תחכום . הדמויות 
אחוזות בבולמוס של דיבורים וקשקושים . המלל העקר והטריוויה שוררים בחייהם 
המשעממים . מלל טריוויאלי , אין - סופי , הפורט את חייהם לאסימונים שחוקים 
של פסיכולוגיזם אמריקאי טיפוסי . מלל זה מעוות כל רגש וכל מחשבה , כאילו 
היו עשרים וארבע שעות ביממה על ספה של פסיכיאטר נוכל . אין בחייהם של הנשים 
והגברים האלה אפילו רגע של ספונטאניות אותנטית . הכל מכתיבים קודים חסרי - 
תחכום של התנהגות לא - מבוגרת . המלל ממלא הכל . כל זאת על רקע של עשייה 
טלוויזיונית מיומנת , מקצועית ומשומנת , משחק וליהוק מעולה של שחקנים המזדהים 
כנראה עם תפקידיהם . אם זה דור היאפיס , הרי אין תקוות רבות לעתיד . מכל 
מקום , הסדרה משעממת עד מוות . למי יש כוח לצפות באנשים מבוגרים שהתנהגותם 
כה אינפנטילית , ולהאזין למלל שלהם ? 
