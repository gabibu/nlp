חברי - הכנסת אמנון רובינשטיין ( שינוי ) ורן כהן ( רץ ) יעלו היום במליאת 
הכנסת הצעת חוק , לפיה תופקע הסמכות לקביעת מימון המפלגות מידי ועדת הכספים . 
על פי המוצע , כל שינוי בגובה מימון המפלגות יחייב חקיקה של מליאת הכנסת . 
דרישתם המקורית של הח"כים היתה , כי ועדה ציבורית בראשות שופט תהיה זו שתקבע 
את גובה מימון המפלגות . בעקבות מו"ם ביניהם לבין נציגי המפלגות הגדולות , 
במטרה להשיג הסכמה להצעת החוק , הישעו שני הח"כים את דרישתם . ההצעה הנוכחית 
היא פשרה , שתחייב תהליך ארוך ומכביד של ארבע הצבעות במליאה , בכל מקרה 
של שינוי בגובה יחידת המימון של המפלגות . הח"כים רובינשטיין וכהן אמרו , 
כי " באמצעות חקיקת חוק גלוי וחשוף לביקורת ציבורית , תמנע התופעה החמורה , 
שחזרה ונשנתה בעבר , כאשר ועדת הכספים היתה מתכנסת לישיבה ומחליטה , בלא 
פרסום ודיון מוקדם , על העלאה מיידית של מימון המפלגות " . הח"כים מאמינים 
כי במסגרת פשרה זו יוקפא שיעור מימון המפלגות ולא יוגדל עוד , אלא בהתאם 
לעלייתו של מדד המחירים לצרכן . קפידבינועדת הכספים תדון היום בהצעת חוק 
נוספת של ח"ך רובינשטיין , שמטרתה להגביל את התרומות למפלגות . רובינשטיין 
הציע כי אדם יחיד יוכל לתרום למפלגה עד 02 אלף ש"ח בלבד בשנה . בשנת בחירות 
יועלה הסכום ל04 אלף ש"ח . חברי הליכוד בוועדת הכספים החליטו אתמול לתמוך 
בהצעת חוק זו . ח"ך ראובן ריבלין ( ליכוד ) , יודיע הבוקר בוועדת הכספים , 
כי הליכוד מבקש בהזדמנות זו גם להעלות את גובה יחידת המימון לכל חבר - כנסת , 
ולבטל כליל את התרומות למפלגות . קפידבינהח"כים רובינשטיין וכהן הביעו שאט - 
נפש מיוזמת הליכוד להעלות את גובה תקציב המימון למפלגות , וקראו לחברי הליכוד 
" לחדול מתפקידם המביש כמשרתי גזברי המפלגות . יש להתנגד לשוד נוסף של 
קופת הציבור , שחסרה כספים לצורכי רווחה , חינוך ובריאות " . סיעת " צומת " 
מתחה אתמול ביקורת חריפה על כוונת הליכוד להגדיל את מימון המפלגות . " הליכוד 
נחוש בדעתו להגדיל שוב את מימון המפלגות . נראה כי המוטו היחיד המוכר למפלגה 
זו הוא : הליכוד זה המדינה והמדינה זה הליכוד . הליכוד מתכוון להמשיך לבדו 
את הניסיונות הבוטים לעשוק את הקופה הציבורית " . 
