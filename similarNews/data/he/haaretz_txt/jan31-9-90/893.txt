בצמרת הליכוד רגזו אתמול על ניסיונות ראשי מפלגת העבודה לפרק את הממשלה כדי 
להביא להקמתה של ממשלה צרה . גורם בכיר בליכוד אמר אמש כי מיד עם תום ישיבת 
מרכז הליכוד , ואם יצחק שמיר אכן יזכה באמון שהוא מקווה לקבל , יעשה רה"ם 
סדר גם במפלגת העבודה . בימים האחרונים תכפו המגעים הבלתי רשמיים של גורמים 
בכירים מהעבודה עם נציגי המפלגות הדתיות , להקמת ממשלה צרה . בשיחות שהתקיימו 
דובר גם על חלוקת תיקים אפשרית . קבוצת חברי הכנסת היוניים בעבודה הודיעה 
אתמול כי תפעל לפירוק הממשלה בכינוס לישכת המפלגה ביום חמישי הבא , אם יוחלט 
בישיבת מרכז הליכוד ביום שני על חישוקים מדיניים נוספים , שיביאו לדעתם 
לעצירת המהלך המדיני . יו"ר סיעת המערך בכנסת , ח"ך חיים רמון , ינסה 
לשכנע את עמיתיו להצביע בלישכה על פירוק ממשלת האחדות , בכנס גדול של חברי 
הלישכה שיקיימו ביום שלישי חברי הכנסת היוניים . חברי הכנסת היוניים מבקשים 
גם להקדים את כינוס לשכת מפלגת העבודה ליום שלישי בשבוע הבא , למחרת כינוס 
מרכז הליכוד . במחנה היוניים במפלגת העבודה מעריכים כי יצליחו לגייס רוב 
בלישכת המפלגה ולהביא להחלטה על פירוק ממשלת האחדות , זאת בניגוד להודעת 
חברי דור ההמשך וחוג הניצים במפלגה מהשבוע שעבר כי בידם רוב ברור של חברי 
לישכה התומכים בהמשך כינונה של הממשלה . חיים רמון ונסים זווילי , מתכנני 
הכנס שיתקיים ביום שלישי , אמרו אתמול כי הם משוכנעים שיצליחו לאסוף סביבם 
בכנס כ04 מכלל חברי הלישכה . שמונה חברי הכנסת היוניים עומדים גם להתכנס 
מחר , כדי לגבש דרכים לאלץ את שרי מפלגת העבודה לדרוש , בכינוס הקבינט 
ביום רביעי הבא , את קבלתן של החלטות ברורות לגבי שאלת שיתוף המגורשים במשלחת 
הפלשתינאית והצבעתם של ערביי מזרח ירושלים בתהליך הבחירות . חברי הכנסת 
היוניים מבקשים כי הקבינט יקבל החלטה ברורה בנושא זה לפני צאתו של ארנס למיפגש 
שרי החוץ . בכוונתם להביא לפירוק מיידי של הממשלה אם יטרפד הליכוד קבלת 
החלטה ברורה בעניין . הם מניחים , כי השר רבין יוכל למנוע את פירוק ממשלת 
האחדות על אף החלטות העלולות להתקבל במרכז הליכוד , אך לא יוכל להתנגד למהלך 
של ניסיון לפירוקה על סמך חוסר קבלת החלטה ברורה בקבינט בעניין המגורשים 
ובשאלת הצבעת ערביי מזרח ירושלים . במפלגת העבודה לא שללו את האפשרות , 
כי חברי סיעת המערך בכנסת יצטרפו להצעת האי אמון בממשלה שתעלה בכנסת ביום 
שלישי , על רקע הכרזותיו של רה"ם בנושא קליטת העליה בשטחים , אם יתקבלו 
במרכז הליכוד החלטות שלא יהיו לפי רוחם . בינתיים מנסה יו"ר מפלגת העבודה , 
השר פרס , להטיל איפול על המגעים המתקיימים עם המפלגות הדתיות . בפגישה 
שהיתה לו במחוז תל - אביב של מפלגת העבודה עם ראשי הועדים הגדולים במשק , 
הכחיש פרס את הטענות לפיהן מקיימים גורמים במפלגתו מגעים עם מפלגות דתיות 
להקמת ממשלה צרה , ודנים עימם על חלוקת תיקים אפשרית . " כל הדיבורים 
הללו הם חסרי שחר ומשוללי יסוד . לא הורכבה ממשלה צרה ובמילא לא מדובר על 
תיקים בממשלה שכזאת . כל מי שעוסק בזה , עוסק בסיפורי בדים . הגורם היחידי 
היכול להרוויח מהם , הוא מפעל פולגת מתפירת החליפות . בודאי לא תהיה 
זו מפלגת העבודה " , אמר פרס . את הידיעות בדבר סיכומים עם הנציגים הדתיים 
על חלוקת תיקים בממשלה הצרה כמו למשל ידיעה שהתפרסמה אתמול ב"מעריב " על 
מתן מעמד של מ"ם ראש הממשלה לשר יצחק פרץ מש"ס הגדיר פרס כהמצאה עיתונאית 
משוללת יסוד . 
