מזרח - ברלין ( אי - פי ) . בעוד ההפגנות נגד קיצונים ימניים במזרח - 
גרמניה תכפו באחרונה , גם הפעילים המארגנים הפגנות אלו אינם יודעים עד כמה 
נפוץ הניאו - פאשיזם . התחזקותו של הימין הקיצוני הפכה לסוגיה מרכזית לקראת 
הבחירות החופשיות הראשונות במדינה שיערכו ב81 במארס . סוכנות הידיעות הרשמית 
של מזרח - גרמניה , א - ד - ן , דיווחה כי בימי חופשת חג המולד היתה עליה 
בתקריות , בכללן מריחת כתובות נאציות על בניינים ואתרי הנצחה . כמה ימים 
לאחר מכן ערכה המפלגה הקומוניסטית עצרת , בה השתתפו לדבריה רבע מיליון איש , 
כדי למחות על העלייה בפעילות הניאו - נאצית במדינה . האופוזיציה הפרו - 
דמוקרטית , בראשות תנועת " הפורום החדש " , התלוננה על זיופים ואמרה כי 
הקומוניסטים מנפחים את נושא הימין הקיצוני כדי להגדיל את סיכוייהם בבחירות 
ולמנוע את פירוק המשטרה החשאית . מאז נמשכו ההפגנות , אך בקנה מידה קטן 
יותר . שלשום הפגינו כאלף צעירים באלכסנדרפלאץ במזרח - ברלין . הם ענדו 
מדבקות עם הסיסמה " לא לתת לנאצים הזדמנות " . הפגנות דומות נערכו גם בפוטסדם , 
בסול וברוסטוק . כמה ימים קודם לכן היו שמועות כי אלפי קיצונים ימניים יפלשו 
ביום שלישי למזרח - ברלין לציין את השתלטות היטלר על גרמניה בינואר 3391 , 
אך באלכסנדרפלאץ לא היה סימן להפגנה כזו . מזרח - גרמנים רבים אומרים כי 
הם מודאגים מהעלייה הניכרת בפעילות הימין הקיצוני בארצם . בעיקר ניכר הדבר 
בפעילות המפלגה הרפובליקאית אשר הדהימה את האומה כאשר זכתה במושבים בבחירות 
המקומיות במערב - ברלין אשתקד . בראש הרפובליקאים עומד איש האס - אס לשעבר , 
פרנץ שונהובר . מפלגה זו כבר הודיעה על רצונה להתמודד בבחירות הכלליות 
במדינה . שלשום הודיעה המפלגה על הקמת סניף בלייפציג , העיר השנייה בגודלה 
במזרח - גרמניה . 
