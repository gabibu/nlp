רטינות בדבר חוסר יכולתו של אש"ף לשפר את תדמיתו בארה"ב גרמו לשינוי בהיערכות 
הארגון כאן . לפי היומון הניו - יורקי " ניוזדיי " , המוסר על כך , הוחלט 
בחודש שעבר לשלוח לניו - יורק את שאפיק אל - חוט , מוותיקי הארגון , שיהיה 
נציגו הבכיר ביותר של אש"ף בארה"ב . הוא ישב , לפי הדיווח , בנציגות אש"ף 
באו"ם , ותוארו הרשמי יהיה " יועץ בכיר " למשלחת . ההחלטה לשלוח את אל - 
חוט נבעה מביקורת הולכת וגוברת של פלשתינאים - אמריקאים על חוסר יכולתו של 
אש"ף לצבור הישגים בדעת - הקהל האמריקאית . הכישלון נגרם , לדברי המבקרים , 
מהעדר איש אש"ף בכיר בארה"ב ומחוסר תיאום ומיעוט התייעצויות בין ההנהגה 
בתוניס לבין פלשתינאים - אמריקאים . פרוף אדוארד סעיד , אחד הדוברים הפלשתינאים 
הבולטים בארה"ב , אמר בראיון לעיתון כווייתי באוקטובר , שהוא מרגיש " גועל 
נפש מההזנחה , מהשחיתות ומהשלומיאליות " של הסברת העניין האש"פי בארה"ב . 
אל הביקורת הצטרפו עוד כמה פלשתינאים - אמריקאים , בין השאר איברהים אבו 
לוחוד , שבחברת סעיד נפגש בזמנו עם גורג שולץ , כהכנה לשיחות אש"ף - ארה"ב . 
נוסף על אל - חוט , שבגלל חקיקה אמריקאית נגד אש"ף ייאסר עליו לצאת מתחומי 
ניו - יורק , יצטרף למאמצי ההסברה המחודשים פואד מוחרבי , אזרח אמריקאי , 
מרצה למדעי המדינה באוניברסיטת טנסי ומומחה תקשורתי למזרח - התיכון . הוא 
יתמנה לראש " המרכז לעניין הפלשתיני " בוואשינגטון . הארגון נוסד בכפיפות 
לליגה הערבית כדי לעקוף חוקי אנטי - טרור אמריקאיים המגבילים את נציגי אש"ף , 
אבל למעשה הוא נשלט על - ידי הנהגת הארגון בתוניס . אל - חוט ומוחרבי מקורבים 
למדי לסעיד ולפלשתינאים - אמריקאים אחרים . אבל פלשתינאים אומרים , שבגלל 
מעמדו הבכיר של אל - חוט בהנהגת אש"ף , תהיה פעילותו בניו - יורק מודרכת 
מתוניס , ולא מהקהילה הפלשתינית המקומית . בראיון ל"ניוזדיי " הביע סעיד 
קורת - רוח מהצעדים האחרונים של הארגון . הוא כינה את הפעילים הקודמים של 
אש"ף " עסקנים " שלא כמו אל - חוט ומוחרבי . אל - חוט , הבכיר מן השניים , 
יתרכז לפי סעיד בתקשורת , הדרך היחידה לעבוד בארה"ב , לדבריו . חסן עבדול 
רחמן , שאותו אמור מוחרבי להחליף , יועבר כנראה לקנדה . לביב טרזי בן 
ה56 , הנציג הבכיר של אש"ף באו"ם זה 31 שנה , מחפש לפי הידיעה דרך לצאת 
לגמלאות . אחד השמות שהוזכרו כמחליף אפשרי לטרזי הוא נאסר קידווה , אחיינו 
בן ה73 של יאסר ערפאת , שהיה מס 2 של אש"ף באו"ם בשלוש השנים האחרונות . 
" ניוזדיי " מצטט מקורות פלשתיניים שהעידו על מאבק מחריף בין סעיד ועמיתיו 
בארה"ב לבין הנהגת אש"ף בתוניס . הראיונות הביקורתיים עם סעיד ואבו לוחוד 
פורסמו ב"אל - קבאס " הכווייתי , הידוע בהתנגדותו לערפאת . בין השאר טען 
סעיד , שבמקום לעבוד עם גורמים פלשתיניים - אמריקאיים , אש"ף מעדיף לשתף 
פעולה עם גופי שמאל ציוניים , שהביאו בעבר לריכוך העמדה האמריקאית כלפי 
הארגון . כתגובה על הראיונות , שעוררו סערה במזרח - התיכון , כתב יאסר 
עבד - ראבו , ראש המשלחת הפלשתינית לשיחות עם שגריר ארה"ב בתוניס , מסמך 
שקרא להנהגה הפלשתינית בארה"ב לעשות בדק - בית , ואף גינה את מה שכינה " אופורטוניזם 
שקוף " , מלים שכוונו אל סעיד וחבריו . אבל לפני חודשיים יצא חאלד אל - חסן , 
ממקימי פתח , לארה"ב למטרות רפואיות , וככל הנראה גם לבדוק דרכים לארגן 
מחדש את פעילות אש"ף בוואשינגטון . בהמשך , לפני חודש , נשלח אל - חוט 
לבדוק את הקרקע בניו - יורק , וחזר בשבוע שעבר לתוניס לדווח על ממצאיו ולעבד 
את פרטי משרתו העתידית . 
