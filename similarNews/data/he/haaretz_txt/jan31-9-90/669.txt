בארצות - הברית יש עדיין מי שמתגעגע לימים שבהם הוגי דעות השפיעו על הפוליטיקה 
באותה מידה שמשפיעים עליה היום יועצי התקשורת . להעדרם של האינטלקטואלים 
מהחיים הציבוריים אפשר למצוא מקבילה רק בשנות העשרים , ימי כהונתם של קולידג 
והרדינג אמר סמואל ליפמן , כותב מאמרים , המוציא לאור של " ניו קריטריון " , 
כתב - עת המבטא את דעותיהם של הניאו - קונסרבטיווים . ליפמן עמד בראש 
דיון שדן במעמדם של " אינטלקטואלים ציבוריים " . משתתפי הדיון שהתקיים במנהטן 
שניים מהימין , שניים מהשמאל הסכימו רק על שני דברים : הראשון , שקיימים 
יצורים שמעבר לתחומי התמחותם מקרינים בהצלחה את עוצמת מחשבתם על השאלות המוסריות 
והחברתיות העומדות על סדר - היום . והשני , שהמין הזה נמצא בסכנת הכחדה . 
פיטר ברוקס , מנהל המרכז למדעי הרוח על שם ויטני באוניברסיטת ייל , היטיב 
לבטא את דעתם של כל אלה שישבו על הבמה , כאשר אמר שמעמדם של האינטלקטואלים 
כיום הוא כמי שקיבלו גט מהציבור ומהממשלה . הוא ציין שאינטלקטואלים כמו 
זאן פול סארטר , אלבר קאמי וברטולד ברכט מילאו תפקיד חשוב בחיים הפוליטיים 
של אירופה שלאחר המלחמה , ושבערך באותה תקופה השמיעו אמריקאים בעלי טורים 
ב"כתבי - עת קטנים " כגון ב"פרטיזן רוויו " את קולם . אבל כיום , הוסיף , 
אין הוגי דעות חברתיים בולטים . ההיסטוריון ראסל גייקובי , שקונן על קץ 
מעמד הוגי הדעות בספרו " האינטלקטואלים האחרונים , היה מוטרד יותר מהעלמותם 
של הוגי דעות בעלי השפעה מהנוף של השמאל הפוליטי . בספרו הוא מייחס את שקיעתו 
של המעמד ל"התמחות " . באחרונה אמר בראיון כי כמעט שאי - אפשר כיום להתקיים 
מכתיבת סקירות ומסות , כפי שעשו בדור הקודם . לכן זנחו האינטלקטואלים את 
הציבור , ומצאו מקלט באוניברסיטאות . הצרה היא , לדבריו , שהאקדמיה דורשת 
מהאינטלקטואלים " לדבר בשפה אקדמית ולא בשפה שכל אחד יכול להבין " . מצד 
שני , שמרנים כנורמן פודהורץ עורך " קומנטרי " , נתן גלזר הסוציולוג מהרווארד 
והילטון קרמר עורך " ניו קריטריון " , טוענים שרוב האינטלקטואלים איבדו 
את קהלם דווקא מפני שדבקו בדגמה השמאלנית השחוקה . קרמר תקף את האינטלקטואלים 
המארקסיסטים מהשמאל שתמכו , לדבריו , ב"רעיונות שהוכחו כקטלניים " . בשעה 
שהעולם עד להתמוטטות התנועה הקומוניסטית , אמר קרמר , " זה הרגע הנכון 
שבו עלינו להביט לאחור ולראות מה סיפרו לנו האינטלקטואלים והאמנים הציבוריים 
כל הזמן " . הוא הזכיר בדבריו את המבקרים דוויט מקדונלד , מרי מקארתי , 
אלפרד קאזין , וילסון ומומפורד , ואמנים כגון לינארד ברנשטיין , אלאן 
גינזבורג ונורמן מילר , שהמחישו את הרעיון ש"להיות אינטלקטואל פירושו להיות 
סוציאליסט , ולהיות אינטלקטואל אמריקאי פירושו להיות אנטי - אמריקאי " . 
הוא האשים את מילר בכך שבמאמרו " הכושי הלבן " העניק " הצדקה אקזיסטנציאלית 
לחוליגנים הצעירים המכים סוחרים " , והאשים את גינזבורג בכך ש"הילל את תרבות 
הסמים " . פודהורץ הרחיב את הרשימה של קרמר והוסיף לה את גון קנת גלבריית , 
סוזן סונטג ומרי מקארתי , שאימצו , לדעתו , דעה אוהדת כלפי העולם הקומוניסטי . 
" אילו צדק פיטר ברוקס באומרו שאין במדינה הזאת אינטלקטואלים ציבוריים " , 
ציין פודהורץ , " היינו באמת בני מזל " . ראסל גייקובי הגיב על כך בראיון 
טלפוני מביתו שבמרינה אל ריי , קליפורניה . " מעטים מאוד בשמאל החדש היו 
סניגורים של הסאטליניזם " , אמר . " קשה לרתום אינטלקטואלים אמריקאים למזרח - 
אירופה . גם אם היו בודדים שתמכו בסטאליניזם , כמו שעשתה ליליאן הלמן בתקופה 
מסוימת , האם עובדה זו מבטלת את ערך כל עבודותיהם ? הדבר דומה לפסילתן 
של עבודותיהם של ט"ס אליוט ושל עזרא פאונד מפני שהיו אנטישמיים " . בוועידה 
בישר ריצרד סנט , פרופסור למדעי הרוח באוניברסיטת ניו יורק , את היעלמותם 
של האינטלקטואלים הציבוריים עם שקיעתן של הערים . בהתייחסו לספרו משנת 7791 , 
" נפילתו של איש הציבור " , שבו הוא טוען שאובדן הערכים מהמאה ה81 וה91 
הוביל להתרוששותם של חיי הציבור , אמר : " בפאריס של בלזאק , האנשים 
ראו בעיר מקום של הזדמנויות , בעוד שבספרו של תום וולף מדורת ההבלים ניו 
יורק היא מקום שבו אנשים נפגעים " . ההיסטוריון ארתור שלזינגר היה אופטימי 
יותר : " קיימת מחזוריות . האינטלקטואלים היו בולטים בעידן הקדמה , חזרו 
בתקופת הניו - דיל והופיעו שוב בתקופתו של קנדי . אם הקצב המחזורי יימשך , 
יהיו שנות התשעים כמו שנות השלושים . רוזוולט שגדל בתקופת הקדמה והיה מנע 
על - ידי הרעיונות ששמע , חזר אל אותם אנשים ואותם רעיונות כאשר עלה לשלטון 
כעבור שנות דור . אנו זקוקים לרעיונות . . . מכיוון שיש לנו כל - כך 
הרבה בעיות " . 
