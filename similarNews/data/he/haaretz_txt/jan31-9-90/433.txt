הפגנה בתביעה לאפשר לכל ישראלי בעל תעודת בגרות להיקלט במוסד להשכלה גבוהה 
בארץ תערך בשבוע הבא ליד אוניברסיטת תל - אביב ביום שני ( 09 . 2 . 71 ) 
, בסיום הבחינות הפסיכוטכניות . ההחלטה על קיום ההפגנה התקבלה שלשום בפגישה 
בין ח"ך פרוף אמנון רובינשטיין , ראש עיריית רמת - גן , צבי בר ויו"ר מחוז 
המרכז של המועצה הציונית , אורה חכם . בפגישה נדונה בעיית אי - יכולת הקליטה 
של צעירים ישראליים במוסדות להשכלה גבוהה בארץ , עובדה הגורמת לחלק מהם 
לחפש את מזלם בחו"ל ובעקבות זאת את ירידתם מהארץ . נמסר כי ב8891 ביקשו 52 
אלף איש להתקבל ללימודים , אך רק מחציתם זכו להתקבל . פרוף אמנון רובינשטיין , 
שכיהן בעבר כדיקן הפקולטה למשפטים באוניברסיטת תל - אביב , אמר כי בתנאי 
הקבלה של היום ספק אם הוא עצמו היה מצליח להתקבל ללימודי תואר ראשון בפקולטה 
שבראשה עמד . בעת ההפגנה יקיפו המפגינים את האוניברסיטה במגמה " להפיל את 
חומות ההשכלה הגבוהה " ותערך החתמה המונית על עצומה בנדון . כן נמסר כי 
יוזמי ההפגנה החליטו לפעול באמצעות פרוף אמנון רובינשטיין לחקיקת חוק בכנסת , 
שיאפשר חופשה בת חודשיים בין מועד סיום הלימודים בבית ספר תיכון לבין הגיוס 
לצה"ל , נושא עליו לוחם ראש עיריית רמת - גן , צבי בר , כבר שש שנים . 
