שישה תושבים נפצעו בתקריות אתמול בגדה , לפי דיווחי מקורות פלשתיניים . 
המקורות מסרו כי בעימותים בגנין נפגע מכדור בפניו ריפעת אל - נגאר ( 71 ) 
, שהיה כנראה מבוקש על - ידי כוחות הביטחון . בתקריות בעיר נפצעו מכדורי 
גומי גם הנערים מאדר נימר ( 51 ) , שנפגע בגבו ועאדל ראטב אבראהים ( 
71 ) , שנפגע בפיו . בכפר חגה ממערב לשכם נפצע עומר עבד אל - קאדר מכדור 
פלסטיק בגבו . הוא אושפז בבית - החולים האנגליקני בשכם . מקורות פלשתיניים 
מסרו גם על התנגשויות במחנה הפליטים טול - כרם , שם נפצעו שני תושבים מפגיעת 
כדורי גומי וטופלו במרפאת אונרוו"א במקום . לפי נתוני צה"ל נפצעו אתמול 
בגדה חמישה צעירים , שניים מקבטייה , אחד מגנין , אחד מעוורתא ופצוע קל 
מטול - כרם . בעיר טול - כרם ניפצו אתמול מיידי אבנים את זגוגיותיהם של שני 
אוטובוסים ישראלים שבאו לאסוף פועלים . מקורות פלשתיניים מסרו גם על טרנזיט 
צבאי שנרגם באבנים . נוסעיו ירו אך לא נמסר על נפגעים . בשכם עצרו אתמול 
כוחות הביטחון 21 תושבים המזוהים עם הפת"ח ובעלי רקע של מעצרים קודמים . 
בין העצורים מאהד עבדו , אחיו של העיתונאי לואי עבדו , שגורש לפני שנה 
וחצי . בעלי מרפאות ומשרדים , ביניהם בעלי משרדי עיתונות בשכם , טענו שבימים 
האחרונים נפרצו משרדיהם ונערכו בהם חיפושים , מבלי לקחת דבר . מקורות צבאיים 
מסרו אתמול כי לא ידוע להם על התופעה ואם התושבים יתלוננו , תלונתם תיבדק . 
בגדה היתה אתמול שביתה כללית לפי הוראות המפקדה הכללית המאוחדת כתמיכה בזכותו 
של אש"ף לייצג את הפלשתינאים בכל מו"ם עתידי . כוחות הביטחון הרסו אתמול 
שלושה בתים שנבנו ללא רישיון בכפרים קבלאן ובני פדאל באזור שכם . במחנה 
הפליטים עסכר בשכם צעדה אתמול תהלוכה של כ07 רעולי פנים שנשאו תמונות של 
ערפאת ודגלי פלשתין . קפידביננער בן 41 ממחנה הפליטים מועזי שברצועה נפצע 
אתמול קשה באשכיו מכדור פלסטיק שירה קצין צה"ל . מקורות ערביים מסרו כי 
הילד הועבר לבית החולים שיפא בעזה ומצבו קשה ביותר . מקורות צבא בכירים 
ברצועה דיווחו שהילד נפצע בהפרות סדר במועזי . במהומות אתמול ברצועה נפצעו , 
לפי מקורות פלשתיניים , 31 תושבים . נציג דובר צה"ל בפיקוד הדרום דיווח 
על שלושה פצועים . ממחנות הפליטים גבליה ושאטי נמסר אתמול על מהומות קשות 
ביותר , בעיקר במסגדים . צה"ל נאלץ להזרים כוחות גדולים לשני מחנות פליטים 
אלה , ובמשך שעות רבות התעמתו החיילים עם המתפרעים , פצעו שבעה תושבים , 
ועצרו תשעה . כוחות צה"ל הוזעקו אתמול לעזה לאחר ששני משתפי פעולה ירו מנשקם 
האישי . השניים טענו שצעיר רעול פנים תקף אותם ופצע אחד מהם . לחיילים 
שהגיעו למקום התברר ששני המתלוננים לא הותקפו כלל ופתחו באש מאחר שחששו שאלמונים 
עומדים לתקוף אותם . ראש המינהל האזרחי תת אלוף אריה רמות נפגש אתמול לשיחה 
עם מינהלת החינוך של אונרוו"א . מקורות צבאיים רשמיים מסרו כי בשיחה , 
שהוגדרה כקשה , התריע רמות בפני אנשי מינהלת החינוך על הפרות הסדר הקשות 
בהם משתתפים תלמידים מבתי ספר של הארגון . ראש המינהל הבהיר כי מדיניותו 
היא לא לסגור מוסדות חינוך , ואנשי אונרוו"א הבטיחו שייעשו את כל המאמצים 
למנוע מהומות בעתיד . הפרות הסדר היו גם על צירי התנועה הראשיים בעזה ובמחנות 
הפליטים חאן יונס ורפיח בדרום הרצועה . ברצועה קוימה אתמול שביתה כללית 
בהתאם לכרוז של הנהגת ההתקוממות . לבית המשפט הצבאי בעזה הוגש כתב אישום 
נגד איסמעיל מחמד סמיר תושב עזה שהואשם בחברות בוועדה עממית ובייצור שלושה 
בקבוקי תבערה . 
