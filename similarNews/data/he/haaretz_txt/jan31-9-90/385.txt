הקשר שגילה פרופסור יורם סלומון ראש המחלקה לחקר ההורמונים במכון וייצמן , 
בין סידן ובין פעילותו של ההורמון המופרש מבלוטת יותרת המוח וממלא תפקיד 
מרכזי בוויסות חילוף החומרים והגדילה של תאי הפיגמנט של העור , עשוי להוות 
בסיס לבלימת התפשטות של סרטן העור ( מלאנומה ) לאברי גוף אחרים , כמו 
הכבד , הריאות או המוח . תפקידו של ההורמון לבקר את התאים מעוררי הפיגמנט 
של העור על - ידי התקשרות אל מולקולות של קולטנים יחודיים , הנמצאים על 
שטח הפנים של התא . בעקבות קשירת ההורמון מואץ ייצור המלאנין ( חומר שצבעו 
חום המצטבר כשהתאים נחשפים לקרני השמש ) בתאים וגורם להתגברות בחלוקתם . 
ראש המחלקה להורמונים במכון ויצמן , פרוף סלומון הראה , תוך שימוש בתאי 
סרטן עור של עכבר , כי פעילות של התקשרות קולטנים יחודיים ל - מתקיימת 
בנוכחות סידן אך נמנעת בהעדרו . התלות בין פעילות הקולטן להורמון , לבין 
יוני הסידן מעוררת תקוה לפיתוחן של גישות חדשות לטיפול בסרטן העור . במהלך 
הנסוי מצא פרוף סלומון שרעלנים שונים המשפיעים על פעילות יוני הסידן , ובכלל 
זה רעלנים המצויים בארס של דבורים וצרעות , אכן מעכבים את פעילות קולטני 
ההורמון המופרש מיותרת המוח . 
