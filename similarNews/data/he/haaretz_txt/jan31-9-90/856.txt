יושב ראש ועדת החוץ של הסנאט האמריקאי הסנאטור קלייבורן פל התלונן באוזני 
שגריר ישראל בארה"ב , משה ארד , שידידי ישראל בקונגרס נתונים במצב קשה , 
עקב לחץ של בוחריהם להגיב על התנהגות ישראל בשטחים . בדיווח שהגיע לירושלים 
מהשגרירות בוואשינגטון נאמר כי הסנאטור סיפר לארד על מכתבים קשים רבים שהוא 
מקבל ממחוז הבחירה שלו , בנוגע לאינתיפאדה . הוא ידע לנקוב במספר של 004 
הרוגים פלשתינאים , לעומת 02 הרוגים ישראלים . הסנאטור הזהיר מפני פגיעה 
חמורה בתדמיתה של ישראל , והזכיר מספר צעדים אפשריים לשיפור המצב , כמו 
מניעת כניסתו של רכב צבאי לאזורים ערביים רגישים . בתגובה לדברי הסנאטור , 
כי עדיף היה אם ישראל לא היתה מקימה התנחלויות נוספות , אמר השגריר ארד 
כי הממשלה לא תוכל להסכים לכך ששטחים מסוימים בארץ יהיו בבחינת " יודנריין " . 
