" אחר כך התחילו להביא את ההרוגים . אחת החובות שהיו מוטלות עלינו הבנות 
היה להכין ולסדר אותם לקבורה . הפעם זה היה נורא קשה . כל כך הרבה . סידרנו 
אותם ברפת . שטפנו את הרצפה ושמנו אותם בשורות . את כל זה היום לא מספרים , 
על זה גם לא כתבו , כאילו הדברים האלה אינם חשובים . אבל את זה עשינו 
אז אנחנו הבנות . . . חיינו בעולם אחר מבודד , נצור , עם הרבה קברים 
ומעט לוחמים " . או : " איך החזקנו מעמד ? גבורה ? לא זוכרת . היתה איזו 
עייפות נוראה , מין ערפול , כמעט אדישות , ובתוך זה רצינו לחיות וירינו " . 
וגם : " היה בי דחף נפשי חזק לחיות פה בארץ אחרת . להוכיח שאני לא בדיוק 
צאן המובל לטבח וכשצריך ללחום אני לוחמת . . . אני מתוכי נדרכתי לקום 
וללחום על הקיום שלנו " . שלושה ציטוטים , שלוש חיילות אלמוניות בפלמ"ח : 
צברית , מזכירה פלוגתית ; עולה מלאטוויה , חובשת קרבית ; וניצולת ברגן - 
בלזן שהיתה בין הפורצים לרובע היהודי בירושלים . הדברים מקובצים בספר צנוע 
בהוצאת משרד הביטחון והקיבוץ המאוחד : " זה חוזר אלי " , מאת צביה כצנלסון 
בן צבי . שלוש החיילות שסיפורן מובא בספר שמרו על 04 שנות שתיקה והתקשו 
לדבר גם הפעם . במשך שבע שנות פעילות הפלמ"ח שירתו בו 262 , 6 גברים ו460 , 
1 נשים . זיוה גולן , שלה מוקדש הפרק הראשון בספר , מייצגת את הנערה שלא 
לחמה . היא הסתננה לפלמ"ח לאחר שלא קיבלו אותה בגלל קצרת . את תפקידה היא 
מתארת בצורה מאוד ברורה : " אמרתי לעצמי , אני ראש קטן . אני דואגת לאנשים 
האלה שלי , של הפלוגה . לא מעניין אותי מה שמסביב , והחלטתי : אני להם 
כאילו אמא . אני דואגת שיהיה להם מקום לישון , שיהיו שמיכות , והכל מיד 
וביום הראשון " . היא דאגה , השיגה אוכל והם לחמו . אחר כך היא קיבלה את 
הגופות , הכינה לקבורה וגם הלכה לנחם את ההורים . בחורה בת 81 . וכשלא 
יכלה לנחם יותר , לקחה את אבא שלה שידבר במקומה . היה גם קטע של ריצה בין 
פגזים כדי להעביר שדר למפקד האזור של קריית - ענבים . נפל לידה פגז . במקרה 
היה עקר . " לא הרגשתי כלום , במין אדישות פסחתי עליו , ירדתי ומסרתי 
את הפתק " . שושנה בקר , חובשת קרבית בפלוגה א , עלתה מלאטוויה בת 01 . 
היא מייצגת בספר את הנערה שרצתה להוכיח שהיא כמו כל הצבריות , וכשהחליטה 
הכיתה שלה להפסיק את לימודיה ולהתגייס , היא הצטרפה אליהם כדבר מובן מאליו . 
בקר גויסה ל"פורמנים " , מלווי השיירות . בצד תפקידה כחובשת היתה מחביאה 
על גופה , מתחת למעיל הגשם הכבד , את הנשק . היא ראתה את הגנטלמנים הבריטים 
מוכרים לערבים את הנשק שפירקו קודם לכן מהיהודים , והיא מוכנה להעיד על 
כך . כמי שהשתתפה בקרב לטרון היא מתקשה להגדיר את תפקידה : " חובשת קרבית ? 
סמלת סעד ? עובדת סוציאלית ? הסיפור השלישי הוא סיפורה של הלה קליינברגר 
ניצולת שואה . מספרת צביה כצנלסון בן צבי . המעבר מההישרדות לפלמ"ח והפריצה 
לרובע היהודי בירושלים , עם חברה ו22 בחורים היה קשה להסבר . היום קליינברגר 
ספרנית בבית - רוטשילד על הכרמל , אשת שופט ואם לשניים : " ואני מה אוסיף 
על עצמי ? מוקירה עוד כל כך את החיים ומתפללת שימשכו לזרום כך , ממני הלאה 
אל הילדים " . צביה כצנלסון בן צבי , פלמ"חניקית בעבר . היא שירתה כאלחוטאית 
בפלי"ם ואחר כקצינת הבנות בגדוד החמישי של חטיבת " הראל " . היום היא חברת 
שדות - ים , מורה לספרות ומשוררת . חסרונו של הספר במושגים שאינם אומרים 
דבר לדור הצעיר . תמונות הלוחמות אינן מזוהות . בתמונת השער מופיעה זיוה 
ארבל , פלמ"חניקית שהיתה קצינת קשר , ועליה נכתב שיר הכד של אברהם חלפי . 
העורכים לא מצאו לנכון לציין את שמה . 
