" מזרח - ברלין , ( ע"ר ) . " מזרח - גרמניה סובלת מבעיה של אבטלה , 
ורוב המובטלים הם אנשי משטרת הביטחון לשעבר " , אמר רולנד שניידר , סגן 
שר העבודה בראיון שפורסם בעיתון " ברלינר אלגמיינה " . לדבריו , במזרח - 
גרמניה יש כ000 , 071 מקומות עבודה פנויים , עקב ההגירה ההמונית למערב - 
גרמניה , אולם כ000 , 05 איש , רובם חברים במשטרת הביטחון שפוזרה , אינם 
מסוגלים למצוא מקומות עבודה חדשים , בשל הכעס בציבור בעקבות הפגיעות בזכויות 
האדם להן היו אחראים אנשים אלה , אמר שניידר . סגן השר אמר כי הטיפול באבטלה 
הוא אתגר חדש למזרח - גרמניה , משום שאין סטטיסטיקה וניתוחים לגבי שוקי 
העבודה , ולשלטונות המקומיים אין כמעט נסיון במציאת מקומות תעסוקה למובטלים . 
שניידר הוסיף כי כדי להתגבר על הבעיה , דרושים דמי - אבטלה , תוכניות לפרישה 
מוקדמת ורשת של לשכות עבודה . 
