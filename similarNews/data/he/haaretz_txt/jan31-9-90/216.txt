מוסקווה ( ע"ר וע"ץ ) . נשיא בריה"ם מיכאיל גורבצוב הודיע אתמול כי אין 
לו כל כוונה להתפטר מתפקידו כמנהיג המפלגה הקומוניסטית , ודחה כמשוללת - 
יסוד ידיעה בטלוויזיה האמריקאית כי הוא עומד על סף פרישה . גורבצוב סיפר 
לכתבים בקרמלין כי שהה כשבוע בביתו הכפרי , שם הכין את נאומו לקראת ישיבת 
המליאה של הוועד המרכזי בשבוע הבא . " תהיה לנו ישיבת - מליאה חשובה מאוד . 
יידרשו החלטות בנושאים רציניים , והן יפורסמו " , אמר . המליאה , שתתכנס 
בימים שני ושלישי , תדון במהומות באזרבייגאן ובארמניה ובתוצאות התנתקותם 
של הקומוניסטים בליטא מן המפלגה הקומוניסטית הסובייטית , וכן ברפורמות לשנה 
הקרובה . גורבצוב לא הסתיר את רוגזו מהידיעה שפורסמה ביום שלישי בלילה ברשת 
סי - אן - אן . הידיעה , שהגיעה לדברי הרשת " ממקור יודע דבר וראוי בדרך - 
כלל לאמון במפלגה הקומוניסטית הסובייטית " , גרמה לסערה בבורסה בוול - סטריט , 
שעברה זעזוע קשה . משקיעים הזרימו היצעים ומחירי המניות ירדו . הדולר 
בניו - יורק וביפאן עלה בשיעור ניכר . ההכחשה הנמרצת של גורבצוב , גם אם 
היא שמה קץ לשמועות , מעלה שאלות חדשות , כגון : האם השמועות לא היו חלק 
ממאמץ לפגוע במנהיג הסובייטי . משקיפים רבים מעריכים כי גורבצוב אכן יוותר 
בסופו של דבר על תפקידו במפלגה , וימשיך לכהן כנשיא בריה"ם , אבל רק לקראת 
הכנס ה82 של הקונגרס שלה , לאחר שיובטח ניצחונו הפנימי . לאחר פרסום השמועה 
ברשת הסי - אן - אן , וקודם להכחשתה מפי גורבצוב , אמר ראש הסגל בבית הלבן , 
גון סונונו , כי " השמועות האלה לא יביאו לשינוי בהערכה שגיבשנו על מנהיג 
בריה"ם " . שר ההגנה דיק צייני אמר כי התפטרות אפשרית של גורבצוב לא תתקבל 
בברכה בוואשינגטון . " אינני חושב שזו תהיה התפתחות חיובית . ההערכה הכללית 
כאן היא שנוכחות גורבצוב תרמה רבות לשיפור היחסים בין בריה"ם לבין ארה"ב " , 
אמר . קפידבינבדיון שהתפרסם ב"פראוודה " קראו ארבעה אנשי אקדמיה לחזק את 
הנשיאות , על - מנת להגן על ראש המדינה מפני ניסיונות להדיחו וכדי לאפשר 
לו לפעול באורח נחרץ יותר . ההיסטוריון יבגני אמבארצומוב אמר בדיון שגורבצוב 
הופיע לאחרונה כמי שידו קצרה מלפעול נמרצות , בשל האיום למשרתו . המפלגה 
הקומוניסטית השלטת היא באורח מסורתי בסיס הכוח של מנהיגי בריה"ם . בחודשים 
האחרונים , על אף הפיכתו של מוסד הנשיאות לבולט וממשי יותר , המשיכו הלשכה 
הפוליטית והוועד המרכזי לשמר את כוחם . כך או כך , המפלגה הואשמה על שלא 
השכילה לפתור את המשבר הכלכלי במדינה , ותומכי הרפורמות דרשו שתוותר על 
המונופול שלה . סוכנות " טאס " מסרה שנשיא ארה"ב גורג בוש שוחח אתמול בטלפון 
עם גורבצוב . השניים , לדברי הסוכנות , ניתחו את המאורעות באירופה , 
ושוחחו על נושא הפיקוח על החימוש ועל פגישתם במאלטה לא מכבר , אך לא הזכירו 
את שמועת ההתפטרות . 
