מוסקווה ( ע"ר ) . גורבצוב זכה אתמול במושב מיוחד של הוועד המרכזי בתמיכת 
עמיתיו , לנוכח ביקורת חריפה שמתחו אנשי הקו הקשוח על מדיניותו הפוליטית 
והכלכלית . אולם חילוקי הדעות אילצו את הוועד המרכזי להאריך את דיוני המליאה 
ביום נוסף . עם זאת , התנבא דובר סובייטי בכיר , מעמדו של גורבצוב יתחזק 
כתוצאה מן הדיונים . כשנפתחו הדיונים ביום ב העלה גורבצוב בפני צמרת המפלגה 
תוכנית לשינוי החברה הסובייטית , תוך ביטול המונופולין של המפלגה הקומוניסטית 
וסלילת הדרך להנהגת שיטה רב - מפלגתית . ראש הממשלה , ניקולאי ריזקוב , 
הביע תמיכה בתוכנית הרפורמות שהועלתה על ידי גורבצוב . מוסקווה ( אי - 
פי ) . ביקורת נוקבת הוטחה אתמול בישיבת חברי הוועד המרכזי של המפלגה הקומוניסטית 
בבריה"ם בהצעתו המהפכנית של מיכאיל גורבצוב . הביקורת באה הן מהאגף השמרני 
של המפלגה והן מהאגף הרדיקלי שלה , ומטעמים שונים לחלוטין . הדוברים השמרנים 
התנגדו לביטול המונופול שיש למפלגה על השלטון . דברי ביקורת חריפים השמיע 
איגור ליגצוב . ליגצוב , הנחשב למתנגדו הראשי של גורבצוב בצמרת המפלגה , 
מתח ביקורת על קווי המדיניות שלו , וקרא לעיון מדוקדק ביותר בנוסח הצעתו . 
ליגצוב אף ביקר בנאומו את ניסיונו הכולל של גורבצוב לחולל רפורמה בחברה 
הסובייטית בחמש השנים האחרונות . משתתף אחר בישיבה , הגנרל איגור קורנוי , 
אמר כי ליגצוב לא הביא עמו לישיבה הצעות חלופיות לאלה שגינה . דובר נוסף 
המזוהה עם האגף השמרני במפלגה , יבגני וליקוב , אמר : " אני מעדיף שהמפלגה 
תתפצל לגורמים שונים שיתחרו אלה באלה , משתוותר על המונופול על השלטון " . 
קבוצה אחרת הטיחה בגורבצוב ביקורת שנשאה אופי שונה לחלוטין . " הצעתו אינה 
רדיקלית דיה " , אמרו אותם הדוברים , " ומבוססת על דוגמות ישנות " . " הם 
דרשו את החלתן המידית של רפורמות נוספות " , סיפר אלכסנדר פומין , כורה 
שנכח כאורח בישיבה . " הלא הגיע הזמן שאתה , מיכאיל סרגייביץ , והנהגת 
המפלגה כולה , תחשבו במלוא הרצינות על עתיד העם , עתיד הפועלים ההגונים , 
ותנקטו בצעדים הרדיקליים והישירים ביותר בהם ניתן לנקוט , בטרם יהיה מאוחר 
מדי ? " , שאל א . קורניינקו , ראש המפלגה הקומוניסטית בקייב . ראש ממשלת 
בריה"ם , ניקולאי ריזקוב , נשא אף הוא דברים בישיבה , ותמך בהצעת גורבצוב . 
ריזקוב הצהיר כי החלת השיטה הרב - מפלגתית בבריה"ם היא בלתי נמנעת . " המדינה 
הולכת כבר מזמן בכיוון זה , צוטט ע"י משתתפים שנכחו בישיבה , " ותנועות 
רבות כבר צצות מעל לפני השטח ומתחרות זו בזו על כוח ועל השפעה . אין בכוחו 
של הוועד המרכזי לשנות זאת " . חברים שונים בוועד המרכזי העריכו אמש כי הצעת 
גורבצוב תזכה ברוב קולות בישיבה . איוון שינקביץ , חבר בוועד המרכזי , 
אמר עם זאת , כי התרשם שמשתתפיה אינם מעוניינים שהשינויים המוצעים ישתקו 
את סמכותה של המפלגה הקומוניסטית . מוסקווה ( ע"ר וע"ץ ) . חברים שמרניים 
בוועד המרכזי של המפלגה הקומוניסטית תקפו אתמול את גורבצוב והאשימו אותו 
בגרימת אי - סדר ותוהו - ובוהו במדינה , על רקע תוכנית הרפורמות שלו . 
ההתקפות הושמעו במושב המליאה של הוועד המרכזי , האמור לקבל תוך שעות ספורות 
החלטות גורליות , שיכריעו אם ברית - המועצות תלך בעקבות מזרח אירופה ותאמץ 
לעצמה מדיניות של שינויים רדיקליים . משקיפים זרים וסובייטים אמרו כי ההתקפה 
של השמרנים היא כנראה ניסיון אחרון לבלום את הרפורמות , אולם כל הסימנים 
מצביעים על כך שהם נסוגים תחת לחץ חזק במחוזות . בין תומכי גורבצוב שררה 
אווירה של אופטימיות , ורבים הניחו כי הדיון יסתיים בחילופי גברי בהנהגת 
הקרמלין או לפחות בפרישתם של האישים השמרנים מהוועד המרכזי . שלשום שמע הוועד 
המרכזי , שבו 052 חברים , את תוכניתו של גורבצוב לסוציאליזם דמוקרטי ואנושי , 
כולל סלילת הדרך למשטר רב - מפלגתי ולרכוש פרטי . צירי הוועידה סיפרו שאף 
אישיות שמרנית בולטת כאיגור ליגצוב הביעה תמיכה בתוכניתו של גורבצוב . אולם 
דיווח של סוכנות טאס על דבריו של ליגצוב אינו כולל משפטים ברוח זו . טאס 
מוסרת כי ליגצוב , המופקד על נושא החקלאות בפוליטביורו , הודה בכך שההנהגה 
הסובייטית שגתה , ואף הדגיש כי זמן רב מדי מבוזבז על ויכוחים , וזמן מועט 
מדי מוקדש לפעילות . בסיומה של ישיבת הבוקר אתמול אמר ראש ממשלת אסטוניה , 
אינדרק תומא לעיתונאים : " בולטת נטייה לשיפור , נטייה לשינויים רדיקליים " . 
הוא ציין כי נואמים רבים קראו לביטול סעיף 6 בחוקה , סעיף המבטיח למפלגה 
הקומוניסטית את ההנהגה בחברה הסובייטית . רעיונותיו החדשים של גורבצוב , 
שזכו ככל הנראה בתמיכת כל 21 חברי הפוליטביורו , נכללו במצע , שיוגש לאישור 
של קונגרס המפלגה , העומד להיערך ביוני או ביולי . אחת התגובות לתוכניותיו 
של גורבצוב השמיע ולאדימיר ברוביקוב , שגריר בריה"ם לפולין , שכיהן בעבר 
כראש ממשלת ביאלורוסיה : " האופנה היא כיום לתלות בעבר את הקולר על כל 
האסונות . אולם המצב שאנו עדים לו כיום אינו תוצאה של התנוונות האתמול , 
כי אם תוצאת הפרסטרויקה . אסוננו הוא שאין אנו יכולים להינתק משיטה של 
שלטון של אדם אחד במדינה ובמפלגה . אנו מנהלים את העניינים על פי החלטות - 
פתע , ללא ראייה לטווח רחוק , כשאנו מתחשבים פחות בהלכי הרוח במולדת , 
מאשר באמביציות אישיות " . עוד טען ברוביקוב כי תוך פחות מחמש שנים " גררה 
הפרסטרויקה של גורבצוב את המדינה למערבולת של משברים והעמידה אותה פנים אל 
פנים עם אורגיה של אנרכיה " . עיתונאי סובייטי ידוע הביע את הדעה , כי דברים 
אלה משקפים ייאוש . " אלה הם דיבורים של אנשים מיואשים . אנשי הקו הקשוח 
חשים כנראה שגורלם נחתך , לפחות לפי שעה , והם מבקשים לעשות רושם לפני 
התמוטטותם " . קפידבינפוליטיקאי קומוניסטי בכיר המתנגד לשינויים התפטר אתמול . 
ליאוניד בוביקין , ראש המפלגה הקומוניסטית בסברדלובסק שבהרי אוראל , היה 
ידוע כאחת הדמויות השמרניות ביותר בוועד - המרכזי . על ההתפטרות דיווח העיתון 
הממשלתי " איזווסטיה " . התפטרותו באה לאחר שגורבצוב קרא אתמול לשינויים 
פוליטיים מפליגים בבריה"ם . בין היתר הוא קרא להפסקת המונופולין השלטוני 
של המפלגה הקומוניסטית , ולהרהר מחדש על הצנטרליזם הדמוקרטי , על פיו כל 
חברי המפלגה כפופים להחלטת מרכז המפלגה . קפידבינפקין ( ע"ר ) . נאומו 
של גורבצוב שבו דיבר על אפשרות של הנהגת משטר רב - מפלגתי בברית - המועצות , 
לא דווח אתמול בכלי - התקשורת הממשלתיים בסין , אולם הוא עורר עניין רב 
בקרב סינים המאזינים לתחנות רדיו זרות . סינים רבים , המעוניינים לשמוע 
על השינויים בקומוניזם הסובייטי , העשויים לדעתם להשפיע השפעה עמוקה על 
ארצם האזינו ל"קול אמריקה " , הבי - בי - סי , ואפילו רדיו מוסקווה . כשמהדורת 
חדשות של הבי - בי - סי הופסקה לדקות ספורות בשל בעייה טכנית , טלפנו מאזינים 
למשרדו של הכתב המקומי כדי לשאול מה קרה . " זה חשוב מאד בשבילנו " , אמר 
פועל צעיר . " אם יונהג משטר רב - מפלגתי בבריה"ם , עשוי הדבר להתרחש 
בבוא היום גם בסין " . " גורבצוב הוא אדם אמיץ . גם לנו היה גורבצוב , 
אך הוא עזב , אמר הפועל ברמזו לזאו זיאנג , המנהיג הסיני הרפורמיסטי שהודח 
על - ידי תומכי הקו הנוקשה , לאחר שהצבא ערך ביוני אשתקד טבח בקרב המפגינים 
בכיכר המרכזית של פקין . 
