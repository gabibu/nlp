אלוף פיקוד הדרום , אלוף מתן וילנאי , מסר בסוף השבוע שעבר בפגישה עם תלמידי 
בי"ס תיכון בשדרות , כי חייל צה"ל נידון ל53 ימי מחבוש בפועל , לאחר שהיכה 
תושב מהעיר רפיח . אולם , למרות דיווחו של האלוף , מסתבר כי החייל כלל 
לא נידון לעונש מאסר בפועל , אלא לעונש של מאסר על תנאי . בפגישת האלוף 
עם התלמידים נכחו גם עיתונאים . מסתבר , כי דיווחו של האלוף וילנאי לא 
היה נכון והחייל נשפט לעונש מאסר על תנאי . נציג דובר צה"ל בפיקוד הדרום 
מסר אמש , כי אכן מדובר בטעות וכי אלוף הפיקוד לא קיבל את כל הפרטים . על 
פרטי האירוע נמסר , כי קצין בדרגת סגן הורה להוציא את התושבים משכונת שאבורה 
ברפיח ב1 אחר חצות למבצע ניקיון . הקצין הורה לחפור בורות , כדי לקבור 
בהם את הלכלוך . אחד הערבים סירב לחפור והחייל היכה אותו . הקצין ננזף 
על חריגה מסמכות והחייל שהיכה , נדון ל53 ימי מאסר על תנאי . בעקבות האירוע 
התפתחה במקום מהומה שבה נפצעו שני תושבים . נציג דובר צה"ל מסר אתמול גם 
תגובה לגבי פרסום ידיעה באחד מעיתוני הערב , שלפיה הכריחו חיילי גבעתי תושבים 
ערבים לשתות מי ביוב . נציג דובר צה"ל מסר כי לא מדובר בחיילי גבעתי וכי 
לא היו דברים מעולם . 
