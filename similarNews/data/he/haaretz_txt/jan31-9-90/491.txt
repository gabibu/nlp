בוקרשט ( " ניו יורק טיימס " ) חמישה שבועות לאחר שניקולאי צאושסקו ואשתו 
הוצאו להורג כעריצים , מתנודדת וכושלת האומה הרומנית תחת השפעתם של אלה 
שהפילו סוף - סוף את המשטר הישן , כמו אלה שסייעו להחזיק אותו בשלטון במשך 
42 שנים . שרידי המשמרת הוותיקה עדיין בסביבה , ואלפים מהם עדיין מחזיקים 
בתפקידים שבהם החזיקו תחת צאושסקו . בין אותם שרידים , כפי שגילה לפני 
שבוע העיתון הרומני הנועז ביותר " רומניה ליברה " , נמנים פקידים של משרד 
החוץ , שהשתתפו ב51 במרס באסיפה - מטעם שבה גינו את עמיתם לשעבר , מירציאה 
רציאנו , כמרגל וכבוגד , עוד לפני שהועמד למשפט . רציאנו , סגן מנהל 
האגף לענייני חצי כדור הארץ המערבי במיניסטריון , נעצר לפני כשנה כמתנגד 
המשטר , בהוראה ישירה של צאושסקו , ונידון למוות בבית - דין צבאי חשאי 
ביולי . הוא שוחרר ממאסר מבודד בתא הנידונים למוות ב32 בדצמבר , יום לאחר 
הפלת המשטר . ב12 בינואר פירסם " רומניה ליברה " קטע מתעתיק של אותה אסיפה 
במרס , שבה קרא קונסטנטין אנה , אז והיום מנהל יחסי הכלכלה במיניסטריון 
החוץ , להטלת " העונש המרבי על - פי החוק " על רציאנו . הצטרפו אליו 
בדרישתו דומיטרו סטאנסקו , אז והיום מנהל הדסק לענייני אפריקה , שאמר : 
" אני מגנה בזעם את מעשי הבגידה " ; עמיתו , מואיז פטרה , מנהל הטקס , 
שדרש לא לתת " שום חנינה " ; ויון מיאלציויו , המנהל לענייני אסיה והמזרח 
התיכון , שהכריז : " אני מגנה מעשים חמורים אלה . העיתון הבטיח להמשיך 
לפרסם קטעים מהתעתיק . אבל למחרת הורה לו סילוויו ברוקן , חבר בכיר בחזית 
להצלה לאומית , לשים קץ לפרסומים , בגלל המבוכה שהם גורמים למשרד החוץ . 
" רומניה ליברה " לא נענה להוראה וחידש את הפרסומים ב52 בינואר . " עדיין 
קיימת צנזורה על העיתונות , וגם על הרדיו והטלוויזיה " , אמר רציאנו . 
" זה לא נגמר " . דוגמה אחרת לדרכה הסמכותנית של החזית היא דרישתו של אנדריי 
פלאשו , היסטוריון ומבקר אמנות הנמנה עליה , מכתב - העת " סינמה " , לפטר 
ארבעה מעורכיו הבכירים ובמקומם למנות ששה אנשים מבחוץ , על - פי בחירתו . 
הכתבים , המבקרים והעורכים של " סינמה " מוחים נמרצות כי אין זו הדרך 
הדמוקרטית לעשות דברים . וירגיל קונסטנטינסקו , פקיד מימי צאושסקו , זכה 
עתה למינוי חדש : שגריר ארצו בוואשינגטון . בתפקידו הקודם שירת כמנהל משרד 
הדתות של צאושסקו , ובתוקף תפקיד זה שימש , לדברי מקור רומני יודע - דבר , 
כמודיע של הסקוריטטה , שפורקה רשמית על - ידי הממשלה החדשה . ואם כבר 
מעלים את הנושא , הרי לדברי פקידים רומנים , מספר גדול ביותר של קציני 
סקוריטטה מוסיפים לכהן בתפקידיהם בדרגים הנמוכים יותר . בחודש האחרון הגיחו 
חברים ביחידות העלית של הסקוריטטה , שלחמו נגד המהפיכה העממית גם לאחר שצאושסקו 
ואשתו הוצאו להורג , ממקומות המסתור התת - קרקעיים שלהם והסגירו את עצמם . 
בו - בזמן , רומנים רבים , שדיברו נגד ממשלת צאושסקו ונגד חברותם של חברי 
המפלגה הקומוניסטית בממשלה הזמנית , קיבלו איומי מוות אנונימיים בטלפון 
ובדואר . עלון אנונימי , שעותקים רבים שלו הופצו , איים במפורש במוות 
על אנשים שהתבטאו באורח גלוי ביום הולדתו ה27 של צאושסקו . על אף המשך האיומים 
והפחד שהם עצמם חשים , יצאו אלפי רומנים לרחובות בוקרשט וטימישוארה כדי 
להפגין למען דמוקרטיה , וב42 בינואר הם הפגינו בבירה נגד תוכניותיה של מועצת 
החזית . בדרך מגושמת במיוחד הכריזה החזית בתחילת השבוע שעבר כי בכוונתה להציג 
מועמדים משלה לבחירות באביב , ואחר כך בישרה על החלטתה במסיבת עיתונאים 
ב42 בינואר , שנועדה לכתבים זרים . ברוקן אפילו נזף בעיתונאי רומני שהעז 
לשאול על אותה החלטה במסיבת העיתונאים . רק בשעות הלילה של אותו יום הודיע 
לאומה יון איליאסקו , נשיא החזית , על ההחלטה בטלוויזיה הרומנית . בזועמם 
לא רק על ההחלטה עצמה אלא גם על הדרך שבה נמסרה , קראו המנהיגים של שלוש 
המפלגות הפוליטיות העיקריות שקמו מאז דצמבר למנהיגות הזמנית להתפטר ולפנות 
את המקום לממשלת מעבר . ארגונים אלה הם מפלגת האיכרים הלאומית , המפלגה 
הלאומית הליברלית והמפלגה הסוציאל - דמוקרטית . החלטות החזית העלו גם את 
זעמם של חברים בה . אחת מהן , הפרוף דוינה קורניאה , דיסידנטית מתקופת 
צאושסקו , התפטרה מיד . אנה בלאנדיאנה , משוררת ידועה שעדיין חברה בחזית , 
פירסמה ב52 בינואר פרשנות ב"רומניה ליברה " שבה הביעה את כעסה והסתייגותה 
מהדרך שבה התקבלה ההחלטה . לפני 01 ימים התאספו לפתע אלפי איש , רבים מהם 
סטודנטים , בכיכר האוניברסיטה , כדי לצעוד בשתי הפגנות נפרדות , במחאה 
על החלטת החזית . בעקבות זאת הוציאה החזית צו חדש , בליל אותו יום , שאסר 
לערוך הפגנות ספונטניות , דרש למסור הודעה לשלטונות 84 שעות לפני כל הפגנה , 
הגביל את אתר ההפגנות בבירה לארבעה פארקים בעיר או מסלולי כבישים מוסכמים , 
ואיים על מפירי החוק בקנסות ובמאסר עד 03 יום . הכוח המוביל בחזית הוא 
כנראה סילוויו ברוקן , חבר מפלגה ותיק , שהתנגד לצאושסקו בפומבי מאז 7891 . 
הוא אמר ב1 בינואר כי על החזית להיכנס לפוליטיקה הרומנית , ושיכנע אותה 
לקבל את הצעתו 32 יום אחר כך . הוא גם מילא תפקיד בכיר בביטול תוכנית החזות 
לערוך משאלי - עם בשאלות אם להוציא את המפלגה הקומוניסטית , שכבר הלכה לעולמה , 
אל מחוץ לחוק , ולהחזיר את עונש המוות . על אף מאמצי ברוקן , אולי בגללם , 
נראית רומניה בשלב זה כניתנת לשליטה מוגבלת בלבד , וכלל לא בטימישוארה . 
מ22 בדצמבר עד 21 בינואר נוהל מחוז טימישוארה על - ידי לורין פורטונה , 
לשעבר פקיד מפלגה . במקומו בא הגנרל גורג פופסקו , ששלט עד 02 בינואר , 
ואז התפטר גם הוא . מאז נמצאים המחוז והעיר בידי קבוצה מפוקפקת של אנשים 
שמינו את עצמם , המכנים עצמם " ועדת המוסמכים " , שתפקידה העיקרי הוא להכין 
בחירות מקומיות . מדי יום נערכות הפגנות ברחובות טימישוארה . " יש שם 
תוהו ובוהו " , אמרה גברלה פאולט , מורה לפיסיקה וכימיה בטימישוארה , שהגיעה 
לבוקרשט בשבוע שעבר . 
