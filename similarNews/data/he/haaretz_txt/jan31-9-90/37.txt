תעודות מתנדב במשמר האזרחי שימשו , על - פי החשד , ככיסוי לקטין ולחברו , 
חייל בשירות סדיר שניהם משרתים כמתנדבים במשמר האזרחי בעת שהיכו ערבים 
תושבי עזה ושדדו אותם בדרום תל - אביב . המקרה , שאירע לפני כשלושה שבועות , 
נחקר עתה על - ידי המשטרה . החשודים בשוד נעצרו ושוחררו בערבות על ידי 
בית משפט . נבדקות גם השלכות השימוש לרעה בתעודות מתנדב של המשמר האזרחי 
במקרה הזה והאפשרויות למנוע מקרים מהסוג הזה בעתיד . מחקירת המשטרה עולה 
כי ב11 לינואר השנה , בשעה 11 בערב , הגיעו שני צעירים למצבעה ברחוב סלמה 
71 בתל אביב . במקום לנו באותה עת ששה פועלים מעזה . הצעירים דפקו בחוזקה 
על הדלת וכאשר שאלו הפועלים לזהותם השיבו כי הם שוטרים . הפועלים פתחו את 
הדלת והשניים הציגו לפניהם תעודות ( בדיעבד הוברר כי היו אלו תעודות של 
המשמר האזרחי ) והודיעו כי באו לערוך ביקורת וחיפושים במקום . השניים הקימו 
את הפועלים על רגליהם , נטלו את תעודות הזיהוי שלהם , בדקו אותן ואחר כך 
ערכו חיפוש בחדרים . במהלך החיפוש גנבו על פי החשד 021 שקלים שמצאו במקום . 
תוך כדי ה"בדיקה הביטחונית " חבטו באחדים מהפועלים , שהבחינו באקדח אשר 
היה תקוע בצורה גלויה ומאיימת במכנסיו של אחד מהם . בתום החיפוש האלים וגניבת 
הכסף הסתלקו השניים במהירות מהמקום . הפועלים חשדו בשניים כי אינם אנשי משטרה 
והתלוננו על האירוע במוקד המשטרה ומסרו תיאור של החשודים . ניידת משטרה , 
שערכה סריקות באיזור , עצרה שני חשודים שהתאימו לתיאור . הוברר כי אחד 
מהם הוא חייל בשירות סדיר המשרת גם כמתנדב במשמר האזרחי ביפו . ברשותו היתה 
תעודת מתנדב משמר אזרחי . גם ברשות החשוד השני , קטין , נמצאה תעודה כזאת . 
במכנסי החייל תקוע היה אקדח צעצוע . נגד השניים נפתח תיק פלילי על גניבה , 
תקיפה והתחזות . הוברר , כי כלל לא היו בתפקיד בעת שפעלו כנגד הפועלים 
הערבים . באחרונה הוחלט במשטרה , כי בשנת התקציב הקרובה יוחלפו כל תעודות 
מתנדבי המשמר האזרחי בחדשות ורק הן יהיו בתוקף , כך שמתנדבים אשר הפסיקו 
את פעילותם . הודעה על כך תימסר לציבור . התעודות החדשות יהיו מוגבלות 
בתוקפן , יוחלפו אחת לפרק זמן , ויינתנו רק למתנדבים פעילים . 
