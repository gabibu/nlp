קהיר ( ע"ר ) . העיתונאי המצרי הנודע , מוחמד הייכל , לשעבר עורך אל - 
אהרם , משוכנע כי תפרוץ מלחמה ערבית - ישראלית נוספת . " המלחמה בין הערבים 
לבין ישראל תבוא , אין ספק בכך " , אמר הייכל לבאי יריד הספרים בקהיר ביום 
שלישי בערב . " אני מתפלא שאנו מדברים על נוסחאות שלום , בעוד שאנו מתעלמים 
מן המחיר שישראל דורשת בעד השלום הזה " , אמר , והסביר כי המחיר יהיה גירוש 
ערבים וסיוע כלכלי ערבי רב . " אני מוכן לומר כי ישראל תדרוש , כחלק ממחיר 
השלום , מים מן הנילוס ונפט מסעודיה ואלגיריה " , אמר הייכל . הוא הוסיף 
ואמר כי התוצאה של הסדר עם ישראל תהיה שינוי מרחיק לכת בגבולותיה וקונפדראציה 
בין הפלשתינאים לבין ירדן . " יהיה זה שלום לא - שלם " , הוא אמר . אחר 
כך מתח הייכל ביקורת על הממשלות הערביות , שאינן תומכות די הצורך בהתקוממות 
הפלשתינאים בשטחים . " הכל מנסים לשים מצור על ההתקוממות . יכול להיות 
שהם ( השליטים הערביים ) פוחדים מהתקוממות דומה נגד משטריהם " , הוא אמר . 
הוא התלונן על כך שהערבים נתנו עד כה רק 02 מיליון דולר לעזרת ההתקוממות . 
הייכל נמנע בשנים האחרונות מהבעת דעותיו . בתקופת נשיאותו של נאצר , הטור 
השבועי שלו היה רב - השפעה בציבור הערבי . 
