ישראל דורשת מממשלת מצרים לשים רסן לאמצעי תקשורת הנוקטים עמדה עויינת במיוחד 
כלפי ישראל ומסיתים נגדה את הציבור המצרי . שר החוץ , משה ארנס , פנה 
אתמול בעניין זה לשגריר מצרים בישראל , מוחמד בסיוני , בשעה שמסר לידיו 
איגרת תנחומים מעמיתו המצרי ד"ר עיסמת עבד אל - מגיד . ארנס אמר שמסע ההשמצות 
נגד ישראל אינו מעודד יחסי ידידות בין ערבים לישראלים . לדבריו , הדבר 
יכול ליצור רגשות שנאה שעלולים להתבטא גם ברצח . ארנס הוסיף כי אף שבשלב 
זה לא ידוע מי ביצעו את הרצח ומה מגמותיהם , הרי שמה שהנחה אותם זו שנאה 
עיוורת לישראלים . הוא הזכיר כי ישראל העלתה את הנושא גם בעבר והביע תקווה 
שהפעם ייעשה טיפול יותר מעמיק . בסיוני הבטיח לארנס להעביר את המסר לקהיר , 
והוסיף שמצרים לא תחסוך שום מאמץ ללכוד את הרוצחים . בצאתו מהפגישה הביע 
את אמונו שמעשה הטרור ליד איסמעיליה יחזק את תהליך השלום , שכן השלום נועד 
להבטיח שמקרים כאלה לא יישנו . ישראל גם דורשת מממשלת מצרים להבטיח את שלומם 
של תיירים ישראלים . על פי הנוהל , מלווים אנשי ביטחון מצריים קבוצות תיירים 
ישראלים והשלטונות אינם מתירים לאנשי ביטחון חמושים מישראל ללוותם . אתמול 
ציינו במשרד החוץ את השיפור הרב ברמת טיפולם של צבא מצרים והמשטרה בפינוי 
הנפגעים לבתי חולים , ומאמציהם לפשט את הנהלים של פינוי גוויות , ואף את 
כניסתם של הצוותים הישראלים המוטסים לתחומי מצרים בלי ויזות ודרכונים . גורמים 
משפטיים מוסמכים מסרו אתמול כי בניגוד לפיגוע בראס בורקה , שם רצח חייל 
מצרי את שבעת הישראלים , לא תדרוש ישראל ממצרים לשאת בתשלום פיצויים לנפגעים , 
שכן על פי כל הסימנים אין לרוצחים שום זיקה לגורם מצרי רשמי . בעקבות פיגועים 
של ארגוני טרור פלשתינים נגד אזרחים ישראלים על אדמת אירופה , הנפגעים לא 
היו זכאים לתשלום פיצויים מהממשלות שעל אדמתן שהו . על פי החוק , יוכלו 
הנפגעים לקבל פיצויים מהקרן לפיצוי נפגעי פעולות איבה . מנהיגי מדינות רבות 
העבירו אתמול לראש הממשלה ולמשרד החוץ את תנחומיהם על מותם של קרבנות הפיגוע , 
והביעו את תקוותם שהרצח לא יפגע בתהליך השלום . הפניות באו בין השאר מבריטניה , 
צרפת וארה"ב . הנשיא בוש התקשר אמש טלפונית לראש הממשלה , וביקש להביע 
את צערו העמוק והשתתפותו בצערן של המשפחות ושל העם בישראל . הוא הביע תקווה 
שהרצח לא יפגע בקידום המאמצים להשגת הסדר שלום . שמיר הודה לנשיא והבטיח 
להעביר את תנחומיו למשפחות ולציבור בישראל . הוא הביע תקווה שמצרים תבטיח 
בעתיד את שלום הישראלים המבקרים בארצם ותשפר את רמת הביטחון . ראש האופוזיציה 
במצרים , מוסטפא כאמל מוראד , הביע צער על הפיגוע וגינה כל התנכלות לתיירים 
חפים מפשע . הוא קרא " להפסיק את הטרור הזה שנעשה בודאי על ידי קבוצה המתנגדת 
לערפאת " . קפידבינקהיר ( ע"ר וע"ץ ) . מקור משטרתי מצרי מסר אמש לסוכנות 
הידיעות הצרפתית כי המשטרה עצרה את אחד ממבצעי הפיגוע . אותו מקור אומר 
כי המדובר בנהג מכונית הפזו 505 בה נסעה החוליה . העצור , ציין אותו מקור , 
הוא פלשתינאי מאזור רפיח שקיבל אזרחות מצרית לפני עשר שנים . סוכנות הידיעות 
המצרית מוסרת כי משטרת מצרים עצרה אתמול פלשתינאי שסבורים שהיה אחד התוקפים 
של האוטובוס , וכי החשוד הגיע לפני שבועיים למצרים , עם חברים אחרים של 
החולייה . מקורות ביטחוניים מסרו כי משטרת מצרים חקרה אתמול את הנהג הפלשתיני 
של האוטובוס שבתוכו היו התיירים הישראלים . הם אמרו כי המשטרה חוקרת קנוניה 
אפשרית בין נהג האוטובוס ובין נהג המכונית הלבנה מדגם פזו 505 שבה השתמשו 
שלשום בפיגוע . לדברי המקורות שניהם פלשתינאים מאזור רפיח . המקורות מסרו 
לכתב רויטר , כי כוחות הביטחון עדיין מחפשים אחר נהג הפזו ושני אנשים אחרים , 
סורי ופלשתיני בעל אזרחות ירדנית , וכי נהג האוטובוס הוא מן הצד המצרי 
של הגבול ברפיח , לאחר שקיבל לפני עשר שנים אזרחות מצרית . סוכנות הידיעות 
המצרית מסרה כי נהג האוטובוס נלקח לאתר הפיגוע יחד עם מכונית הפזו הנטושה , 
בניסיון לשחזר את המארב . הסוכנות מצטטת מקורות משטרתיים , שעל פיהם נמצאה 
המכונית בסמוך לעיר שיבין אל - קאנאטר המצויה על הכביש שבין קהיר ואלכסנדריה . 
המכונית היתה שכורה . נמצאו בה קליעי תת - מקלעים . העיתון המצרי הרשמי - 
למחצה , אל - אהראם , מוסר בגליונו מהיום כי משטרת מצרים מחפשת אחר שני 
אזרחים ירדנים ממוצא פלשתיני , ש"קרוב לוודאי ביצעו יחד " את הפיגוע . 
העיתון מציין כי מכונית הפזו נתגלתה בקרבת שיבין אל - קאנאטר שבמזרח הדלתא 
של הנילוס , וכי דירה בעיירה זו שימשה כמקום מקלט לטרוריסטים . בדירה נמצא 
דרכון ירדני , שעל פיו נמצא מחזיקו במצרים מאז ה12 בינואר . העיתון מוסיף 
כי על פי חקירת המשטרה אפשר להניח שמדובר בשני טרוריסטים . צילומיהם הופצו 
בכל יחידות המשטרה , ומעצרם קרוב מאד . קפידבינמקורות בכירים בממשלת מצרים 
הודו אתמול כי למרות הפירסומים על לכידת תוקפי האוטובוס הרי שאין בידי המשטרה 
המצרית ראיות מוצקות שיכולות להוליך לחשודים . משטרת מצרים שחררה את שלושת 
האנשים שנעמרו אתמול כחשודים בביצוע הפיגוע באוטובוס . סוכנות הידיעות המזרח - 
תיכונית ציטטה מקור משטרתי בכיר בקהיר שאמר כי לשלושה לא היתה נגיעה לאירוע . 
קודם לכן מסרו תחנות השידור של רדיו מונטה - קרלו והשירות העולמי של הבי - 
בי - סי כי משטרת קהיר עצרה שלושה חשודים . רדיו מונטה - קרלו ציין כי השלושה 
נתפסו כשברשותם דרכונים מזוייפים של סעודיה . בינתיים קיבלו על עצמם ארגונים 
נוספים את האחריות לפיגוע באוטובוס . אש"ף גינה אתמול את הפיגוע הרצחני . 
נציג הארגון בקהיר , סעיד כמאל , אמר כי הפעולה הזאת מחבלת במאמצי השלום , 
והביע תקוותו כי התהליך המדיני לא ייפגע . קפידבינקהיר ( ע"ר וע"ץ ) . 
משרד החוץ המצרי הדגיש בהודעתו על תקיפת האוטובוס כי שני התוקפים רעולי 
הפנים שקפצו מהמכונית ופתחו באש דיברו בערבית במבטא זר . לא ידוע אם האלמוני 
שהתקשר לסוכנויות החדשות הזרות , ואמר כי ארגון חדש בשם " ההגנה על המדוכאים 
בבתי הכלא במצרים " ביצעו את ההתקפה , דיבר אף הוא במבטא שאינו מצרי . 
האיש אמר כי ארגונו רצה " להעניש את ממשלת מצרים על יחסה הרע למתנגדי המשטר 
המוסלמים הכלואים בבתי הסוהר " . אין בינתיים אישור לטענה זו ממקורות אחרים 
אולם צויין כי היתה בהודעת האלמוני התייחסות דתית בשפה ערבית קלאסית , והדבר 
מורה על כך שקנאים מצרים , המתנגדים לחוזה השלום בין ישראל למצרים עומדים 
מאחורי ההתקפה . הפרשן המצרי אחמד בהא א - דין אמר כי השלכות התקרית עשויות 
להיות חמורות לנשיא מובארק יותר מהתקפת המחבלים על האונייה אקילה לאורו . 
קפידבינדמשק ( ע"ץ ) . שלושה ארגונים פלשתינים שבסיסם בדמשק לקחו על 
עצמם אתמול את האחריות לפיגוע . חזית העממית לשחרור פלשתין , ארגונו של 
גורג חבש , הצדיע " גיבורי המבצע נגד האוטובוס הישראלי " . דובר הארגון 
אומר כי הפעולה " בועה במסגרת המאבק של העם המצרי כנגד נורמליזציה עם ישראל 
והסכמי קמף דייוויד , מהווה תמיכה יעילה להתקוממות הפלשתינית בשטחים הכבושים " . 
ארגונו של אבו מוסא הודיע מצידו כי " הפעולה המצויינת הזאת מתרגמת את סירובו 
של העם המצרי לנורמליזציה עם ישראל " . החזית העממית לשחרור פלשתין המפקדה 
הכללית , בראשות אחמד גבריל אמרה מצידה כי הפעולה " מהווה מסר לכל אלה 
העובדים למען קמף דייוויד חדש עם האויב הציוני , וחייבת לגרום ליהודים מבריה"ם 
לחשוב על הגורל שמחכה להם בישראל " . לעומת זאת , ארגון החזית הדמוקרטית 
לשחרור פלשתין אמר לסוכנות הידיעות הצרפתית כי הוא מתנגד באופן עקרוני לרציחתם 
של אזרחים בכל מקום שהוא ומכל לאומיות שהיא . קפידבינבהודעה בכתב יד שהועברה 
למשרד סוכנות הידיעות הצרפתית ברבת עמון , הודיע הגיהאד האיסלמי : " החוליה 
על שם הקדוש מיסבח אל - סורי ביצעה את הפיגוע כנגד האוטובוס היהודי בסמוך 
לעיר איסמעיליה , במסגרת המאבק שאנו מבצעים בעזרת האלוהים , עד לנצחון 
כנגד היהודים והשמדת אלה החולמים על פתרון של שלום " . הגיהאד האיסלמי של 
רבת עמון אינו קשור לארגון הלבנוני הנושא שם זה . הארגון הירדני כבר הכריז 
בשלוש הזדמנויות בשנת 9891 על קיומו . גוף זה , שקיבל עליו את האחריות 
לדרדור אוטובוס אגד בקו 504 , קיבל גם את האחריות על ההתקפה נגד ארבעה אנשי 
מס הההכנסה בגדה , ואת האחריות על מספר שריפות שאירעו בישראל בדצמבר , 
ביניהם זו שהחריבה חלק משמורת הכרמל . קפידבינמהומה פרצה בטרמינל ארקיע בנמל 
התעופה בן גוריון בין בני משפחות הממתינים , כשהגיע למקום קצין חיל הרפואה , 
אל"ם ד"ר בועז לב , ובידו רשימת הפצועים שהורדו מהמטוס המיוחד של חיל האוויר , 
שהגיע מקהיר בשעות לפני הצהריים . היה זה שעה ארוכה לאחר שהמטוס הצבאי 
כבר נחת , הפצועים הורדו ממנו ופונו לבתי החולים השונים . " יקח מספר דקות 
עד שניתן את המידע . צריך לסלוח לנו שלקח מעט זמן . יש בידי רשימה של שמות " , 
פתח אל"ם לב את דבריו ברמקול נייד . " מה לגבי אלה שלא יודעים עליהם עדיין ? 
" קטעה לפתע את דבריו צעקה מתוך הקהל . " בשביל מה הביאו אותנו הנה ? 
" נשמעה צעקה מכיוון אחר , אשר כאילו נתנה את האות לפריקת המתח הכללית . 
הצעקות , ההתקהלות והדחיפות הפכו לבלתי נסבלות . לשווא ניסו האחראים להרגיע 
את קרובי המשפחה . " אני לא מבינה למה מתנהגים אלינו ככה . יש לי אחות 
פצועת כוויות . גיסי כנראה מת . שלושת הילדים כאן עדיין לא יודעים על כך . 
אף אחד לא עדכן אותנו מה קורה . למה הדברים צריכים להתרחש כך ? " אמרה 
אתמול " להארץ " בזעם הסופרת יהודית הנדל . יחד עם עוד כמה עשרות בני 
משפחה מודאגים , הצטופפה מאחורי מחיצת הזכוכית . בעיניים כלות הביטו הקרובים 
מבעד המחיצה לעבר מטוס ההרקולס של חיל האוויר . כל שיכלו לראות היו אמבולנסים 
צבאיים המגיחים בזה אחר זה , אל עבר פיתחו האחורי של המטוס . כח גדול של 
משטרה ואנשי בטחון , מנע מהם כל גישה אל קרבת המטוס . לפתע פרץ מישהו מבני 
המשפחה אל המסלול . ניפץ את הזכוכית והחל לרוץ לכיוון המטוס . שוטרים במדים 
וחיילי המשטרה הצבאית דלקו אחרי בני המשפחה , אחת מהן אשה והשתלטו בכח על 
הנמלט . השכיבוהו על מסלול האספלט והחלו נאבקים איתו . הוחלפו מהלומות . 
אמבולנס אזרחי הוזעק לכיוון התקרית . " זה ביזיון . בושה . יש לי אח 
פצוע . ממשרד החוץ הודיעו לי לבוא הנה . כבר למעלה משעה אני פה . אף אחד 
לא מעדכן אותנו . לא מוסרים לנו שום דבר . פרוטקציונרים וסתם פקידים נמצאים 
ליד המטוס , ולנו , בני המשפחה לא נותנים לגשת . לא אומרים דבר " , זעק 
דוד גרשטיין . קפידבינבטקס צבאי מלא התקבלו בנמל התעופה בן גוריון אתמול 
בערב , ארונותיהם של שמונה מחללי התקפת המחבלים במצרים . גופתו של החלל 
הראשון הגיע עוד בשעות לפני הצהריים , יחד עם 71 הפצועים , במטוס אחר של 
חיל האוויר . בשעה 03 . 71 לפנות ערב נחת מטוס ההרקולס של חיל האוויר ובביטנו 
ארונותיהם של שמונת החללים . טור עורפי של שמונה קומנדקרים המתין בסמוך . 
באורות מלאים קרב המטוס הצבאי ונעצר ברחבה שליד טרמינל ארקיע . מקום מרוחק 
מרחבות החנייה של התעופה האזרחית הסדירה . באולם נוסעים זה רוכזו בני משפחותיהם 
של החללים . כתה בת ששה חיילים , נציגי חילות שונים של צה"ל , תפסה את 
מקומה בסמוך . הקומנדקר הצבאי הראשון הסיע באיטיות ובאורות דלוקים ונעצר 
מול פתח גב המטוס . אנשי הרבנות הראשית עלו למטוס וירדו ממנו נושאים את 
ארונו של החלל הראשון . לפניהם ירד בכל פעם בעל דרגה נוסף מזוקן . אחר 
כך בזה אחר זה , נסעו הקומנדקרים ונעמדו מול פתחו האחורי של המטוס . הארונות 
כולם , היו עטופים בדגלי המדינה . אחד לאחד הורדו הארונות . כאשר הועמס 
אחד החל לנסוע ואז הגיע כלי הרכב האחר . כשהושלמה מלאכת פריקת הארונות התייצבו 
הקומנדקרים בשורה חזיתית , בניצב לדוכן הטקס . בני המשפחה שהיו באולם הנוסעים 
הגיעו לרחבה בשני אוטובוסים נפרדים . בדממה ירדו וניצבו מול הארונות העטופים 
בלי לדעת באיזה מבין שמונת הארונות מונחת גופתו של יקירם . לאחר תפילה מפי 
החזן , קרא הרב הראשי הצבאי שיר מזמור וקדיש בציבור . שמונת הקומנדקרים 
יצאו בשיירה למרכז הרפואי ע"ש שיבא בתל - השומר . בני המשפחה זומנו לשעה 
מאוחרת יותר לחדר המתים של בית החולים , כדי לזהות את הגופות . היום אמורות 
להתקיים ההלוויות . קפידבין ( ע ) . תהיה זו שגיאה לא לראות שפעולת הטרור 
נגד נוסעי האוטובוס היתה מכוונת גם נגד מדיניות ממשלת מצרים , תחת נשיאיה 
סאדאת המנוח שנרצח על ידי גורם קיצוני מצרי , ונגד הנשיא מובארק שהחליט 
להיות מעורב בתהליך השלום , אמר אתמול שר הביטחון , יצחק רבין . השר אמר 
כי הטרור אינו תופעה חדשה באזור בו אנו חיים , אזור אליו באנו לחיות מתוך 
בחירה . " ידענו מי הם שכננו , הטרור קיים בחברה הערבית והמוסלמית מאות 
בשנים . הוא לא הומצא אך ורק כדי לנגח ולפגוע בישראל ובישראלים . הטרור 
קיים בכמעט כל מדינה ערבית , ללא כל קשר מה עמדתה כלפי ישראל . יחד עם 
זאת , ברור שקל לאחד גורמים קיצוניים עויינים לישראל בעולם הערבי סביב הטרור 
נגד ישראל ובמיוחד נגד הישראלים . קפידבין ( ע ) . מצרים שיתפה פעולה מעל 
ומעבר לסטנדרטים המקובלים אצלה במהלך פעולת ההצלה והטיפול בניפגעי אוטובוס 
הדמים , אמר שגריר ישראל במצרים פרוף שמעון שמיר . הוא אמר כי המצרים 
שברו כללים , מוסכמות ונהגים ביורוקרטיים במאמצים לעזור באשפוז הנפגעים 
ובפינויים לאחר מכן לישראל בדרך האוויר . לדבריו , הכניסו המצרים את הישראלים 
שהגיעו מהארץ ללא דרכונים , העמידו לרשותם מסוקים ואמבולנסים . לדברי השגריר , 
בלטו ההבדלים בין האירוע האחרון לבין הרצח שהיה בראס בורקה . המצרים למדו 
מהניסיון . יותר מזה , אמר השגריר , הפיגוע של האוטובוס היה מכוון נגד 
ישראל , אך גם נגד הממשלה המצרית , במטרה לערער את היציבות והסדר במצרים . 
לכן רואים עצמם השלטונות המצרים עומדים בחזית אחת עם ישראל במקרה זה . קפידבין " גם 
היום כשראשינו מורכנים באבל וכאשר מתינו מוטלים לפנינו , לא נחדל להיאבק 
על ביטחוננו ועל תקוותנו לשלום . מעשה הטרור הנפשע תוכנן ע"י אותם גורמים 
השונאים את ישראל ומתעבים את השלום כאחד " , אמר נשיא המדינה בהודעה שפרסם 
אתמול . הנשיא ציין כי מדינת ישראל מרכינה ראשה בכאב וביגון לנוכח הרצח הנתעב , 
וכי אבלן של משפחות הנרצחים הוא אבלה של האומה כולה . קפידבינישיבת כנסת 
מיוחדת , שאחריה יצאה המליאה להפסקה של עשר דקות , הוקדשה אתמול לרצח באוטובוס , 
וראש הממשלה יצחק שמיר מסר בה הודעה מטעם הממשלה . מבין 51 השרים ליד שולחן 
הממשלה בלטו בהיעדרם שנים משרי החישוקים , אריאל שרון ויצחק מודעי . לעומת 
זאת נכח סגן ראש הממשלה ושר הבינוי והשיכון דוד לוי . הישיבה נפתחה בהודעה 
של יו"ר הכנסת , דב שילנסקי , שבה גינה בחריפות את הרצח הנפשע וקרא לממשלת 
מצרים לעשות הכל ללכוד את הפושעים . הכנסת כיבדה את זכר הקרבנות בקימה . 
ראש הממשלה בהופעתו הראשונה מעל דוכן הכנסת מזה שמונה חודשים , מסר את פרטי 
ההתקפה הביע השתתפות הממשלה בצער משפחות החללים , ואיחל רפואה שלמה לפצועים . 
שמיר אמר ששלשום בלילה התקשר אליו נשיא מצרים והביע רגשי זעזוע על הפיגוע . 
" הודיתי לו על דבריו , אך ברצוני לציין שאנו רואים את מצרים אחראית לשלומם 
וביטחונם של אזרחי ישראל המבקרים במצרים " המשיך שמיר . " אמרת לו את זה 
? " שאל רחבעם זאבי ( מולדת ) , אך לא קיבל תשובה . שמיר הביע תקווה 
שמערכות הציבור , התקשורת והחינוך במצרים ימצאו דרכים לגנות בכל לשון את 
המעשה הנפשע , כדי שהתיעוב והזעם שהוא מעורר יחדור לליבות הציבור . " נוכח 
לקחי העבר , יש חיוניות בקיום משאלה זו " הוא המשיך . " אין מנוס מהתמודדות 
עם אנשי הדמים בתקיפות ובעוז - רוח מתוך אחדות ונחישות , עד שנצליח להכות 
ולמגר את צמאי הדם הללו ולעוקרם משורש . אנו נמשיך בדרכנו , דבקים באמונתנו , 
עושים הכל להגנת בטחוננו ולקיום השלום - שלום אמת , שלום שיש עמו בטחון , 
שלום שאין עמו רצח וטרור " . קפידבינשגריר ארה"ב בישראל , ויליאם בראון 
אמר על הפיגוע : " זה מעשה מחריד של טרוריזם . אין כל דרך אחרת להגדירו . 
בשם כל הקהיליה האמריקאית בישראל , אני מביע את ניחומינו הכנים למשפחות 
ולידידי הקורבנות . כל מי שמחפש את השלום צריך להצטרף לגינוי המעשה הברברי 
הזה " . קפידבינגיאורגי מרטירוזוב , ראש המשלחת הקונסולרית של משרד החוץ 
הסובייטי בישראל , אמר אתמול בעת ביקור בחיפה : " אני מצטער מאד אישית , 
למרות שהשמש זורחת יצא לנו לבקר בחיפה דווקא לאחר האירוע הברברי שקרה במצרים . 
היינו מזועזעים כששמענו על האסון כאן , כמו בכל העולם . אני מביע את תנחומים 
מעומק לב למשפחות " . קפידבינראש המכון ללימודים ערביים במזרח ירושלים , 
פייסל אל - חוסייני , הנחשב למנהיג הבכיר של הפלשתינאים בשטחים , גינה 
אתמול בבוקר את הפיגוע , ואמר כי מעשים כאלה אינם מקדמים את תהליך השלום . 
אל - חוסייני דחה את האפשרות שפלשתינאים הפועלים בהנהגת אש"ף ביצעו את המעשה 
ואמר : " בכל מקרה גם אם יתברר שפלשתינאים קיצונים ביצעו את הפיגוע , 
אני מגנה זאת בתוקף " . הוא גם הביע תקווה שהפיגוע לא ישפיע תהליך השלום . 
קפידבינשאהר סאהד , המזכיר הכללי של האיגודים המקצועיים בשטחים , מגנה 
את ההתקפה על האוטובוס במצרים . את תגובתו העביר באמצעות אנשי " שלום עכשיועמם 
קיים לראשונה בשבת מפגש רב משתתפים . סאהד מדגיש , שהעם הפלשתיני והנהגתו 
מתיחסים בחומרה רבה למקרה , ומוסיף : " הפלשתינים מגנים בכל תוקף התקפות 
על אזרחים חפים מפשע . מפעולה זו יצאו נשכרים אויבי השלום , הגורמים השוליים 
שאין ביטחון ושלום עמי האזור בראש מעייניהם " . קפידבינראש העדה הדרוזית , 
שייח אמין טריף , שלח אתמול מברק לנשיא המדינה בנושא האסון במצרים . במברק 
נאמר : " העדה הדרוזית , שהינה חלק בלתי נפרד מן העם ומדינת ישראל , 
משתתפת באבלם של המשפחות השכולות , והמדינה על המעשה הנפשע הזה , ואנו 
מגנים כל כוונה לפגוע במאמצי השלום ואת המעשה , ומאחלים לפצועים , באמצעות 
כבודו , החלמה מלאה ושלמה " . קפידבינאדם שהציג עצמו כדובר ארגון הסיקריקים 
התקשר טלפונית בשעה 50 . 41 למשרד סוכנות עתי"ם בירושלים ומסר שארגונו הטמין 
מטען חבלה בהר הבית בתגובה על הפיגוע במצרים . שוטרים וחבלנים ממשטרת ירושלים 
ערכו אתמול אחה"ץ סריקות באזור הר הבית , אך לא נתגלה דבר . 
