ואשינגטון ( מיוחד ל"הארץ " ) . מנהיג הזרם הרפורמי בארה"ב , הרב אלכסנדר 
שינדלר , הכריז , כי יהודי בריה"ם אינם צריכים לשמש " בשר להתנחלויות " 
ואסור שקליטתם " תהפוך לכלי - משחק בוויכוח על ארץ ישראל השלמה " . בקול - 
קורא לרבני התנועה הרפורמית ולנשיאים של 028 קהילות רפורמיות בארה"ב ובקנדה 
אמר שינדלר , כי אם יהודי אמריקה " יובאו לכלל מסקנה , שמאמציהם מנוצלים 
על - ידי בעלי השקפות פוליטיות כאלה או אחרות , אין ספק שהתלהבותם תשכך " . 
את עיקר קריאתו ייחד שינדלר לצורך , שיהודי ארה"ב יתגייסו כספית למען קליטת 
העולים בישראל . " לפני שנתיים " , כתב , " נאספו רבע מיליון מאיתנו 
בוואשינגטון , לקרוא למען חירות עמנו ( בהפגנה הגדולה ביותר אי פעם למען 
יציאת יהודי בריה"ם ) . עכשיו אנחנו יכולים לאפשר את החירות הזו " . אבל 
הוא ייחד מלים קשות לניסיון לקשור את העלייה בשאלה הטריטוריאלית . " אנחנו 
מבקשים להסב את תשומת הלב לסכנת הניסיון לנצל את הסיכוי החדש הזה למטרות 
פוליטיות " , כתב שינדלר , שהוא ותיק המנהיגים היהודיים בארה"ב , ולזרם 
שבהנהגתו קשורים כ3 . 1 מיליון יהודים . " שיבת עמנו עומדת מעל לפוליטיקה 
אבל פוליטיקאים יכולים להרעיל אותה . יהודי בריה"ם אינם בשר להתנחלויות , 
ויציאתם אינה כסות להשגת מטרות פוליטיות . " קליטת יהודי בריה"ם אינה יכולה 
להיות כלי - משחק בוויכוח על ארץ ישראל השלמה ; אם אלה ( בארה"ב ) , 
הנכנסים לשותפות בהתלהבות , יובאו לכלל מסקנה שמאמציהם מנוצלים על ידי בעלי 
השקפה פוליטית כזאת או אחרת , אין ספק שהתלהבותם תשכך " . בראיון טלפוני 
הסביר אתמול שינדלר , שהמסר שלו לישראל הוא , " לא לשחק כדורגל פוליטי 
עם הנושא הזה " . " לרוע המזל " , הוסיף , " בגלל הצהרת ראש הממשלה שמיר , 
התחילו אנשים להגיד שזה נעשה משחק פוליטי . חשוב לדעת עד כמה קשה מלכתחילה 
לגייס תמיכה כספית בקליטה . המאמץ הראשון היה רחוק מהצלחה מרעישה . עד 
1 בינואר קיוו להרים 57 מיליון דולר , בסופו של דבר אספו רק 62 מיליון , 
ומתוכם רק 31 מיליון הופנו לישראל . עכשיו הצרכים גדולים עוד יותר . אף 
על פי כן אנשים אינם מרגישים בהילות , ויש בלבם ספקות , שעלינו להתגבר 
עליהם " . שינדלר סיפר כי הוא יודע על תורמים פונטציאליים , שהפוליטיזציה 
של נושא הקליטה שינתה את דעתם . הוא הזכיר " נשיא של ארגון יהודי חשוב , 
מולטי - מיליונר , שלא הייתי רוצה לנקוב בשמו " , אשר מתלבט עכשיו אם לתרום . 
" לאוזניים ישראליות " , הוסיף , " הייתי רוצה להגיד , שיש לפנינו סיכוי 
היסטורי להתחדשות לאומית . זה רגע , שבו מתגלה במלואו הצורך של היהודי 
במולדת . אם אתם רוצים לאחד את העם היהודי , אל תניחו לזה להתלכלך בפוליטיקה " . 
פוליטית מתנגד שינדלר ליישוב יהודים מעבר לקו הירוק , כי " זה יהיה ללא 
ספק מחסום לשלום " . 
