ארה"ב דחתה את פנייתה של ישראל להפסיק את הדו - שיח שהיא מקיימת עם אש"ף . 
זאת בעקבות פנייה של משרד החוץ שהעביר בשבוע שעבר לשגריר ארה"ב בישראל , 
ויליאם בראון , מסמך המוכיח , לטענתו , כי אש"ף לא עמד בתנאים שהציבה 
ארה"ב לקיום המשא ומתן עם הארגון . דובר שגרירות ארה"ב בישראל , דונלד 
קופמן , הפנה את סופר " הארץ " לתגובתה של דוברת מחלקת המדינה מרגרט טאטוויילר 
שאמרה השבוע בנושא זה : " כאשר ארה"ב התחילה בכך בדצמבר 8891 אש"ף התנער 
מטרור ותמך בהחלטות מועצת הביטחון 242 ו833 . זו מוסיפה להיות מדיניותנו " . 
מדברים אלה יוצא כי ארה"ב דחתה על הסף את תביעתה של ישראל להפסיק את הדיאלוג 
עם אש"ף בטענה שהארגון הפר את התנאים לקיומו . הכנת המסמך והעברתו לארה"ב 
היתה במסגרת יוזמה של השר משה ארנס , להביא להפסקת הדיאלוג בין ארה"ב לאש"ף . 
ראש הממשלה , יצחק שמיר , והשרים ארנס ויצחק רבין , מרבים לטעון באחרונה 
באוזני גורמים אמריקאים שונים כי הדיאלוג עם אש"ף מחבל בתהליך השלום . טיעון 
זה , לדעת גורמים מדיניים בירושלים , שמור למקרה שיוזמת השלום הנוכחית 
תיקלע למבוי סתום עקב דרישת אש"ף לתפקיד פעיל . המסמך שהועבר לשגריר האמריקאי 
כולל פירוט של פיגועים וחדירות גבול שגורמי הביטחון בישראל מיחסים אותם לאש"ף 
או שפלגים שונים של הארגון נטלו עליהם אחריות . במסמך מפורטות גם פעולות 
טרור שהנהגת אש"ף נמענה מלגנותן , וכן אוסף התבטאויות פומביות של ראשי אש"ף 
שאינן מתישבות עם התחיבותו לזנוח את הטרור ולדבוק בהחלטות 242 ו833 . באחרונה 
העבירה ישראל לארה"ב מידע מפורט שהצביע על כך שהחוליה שחדרה לדרום הארץ דרך 
הגבול עם מצרים היתה חוליה של הפתח . המידע הועבר על ידי האמריקאים לנציגות 
אש"ף בתוניס , ולאחר בדיקת התלונה הודיעה ארה"ב לישראל , כי אש"ף הסביר 
שהפעולה היתה חריג , שכן היא נעשתה בניגוד לנהלים ולכללים של ההנהגה . 
