שתי הצוללות של חיל הים , שהוזמנו במספנות בגרמניה מכספי הסיוע האמריקאי 
לישראל , הפכו לבנות ערובה של מטכ"ל צה"ל . כל אימת שמתעוררת בעיה בתקציב 
הביטחון , אם משום שהאוצר אינו מממש את הביטחותיו או מפני שהצבא גולש בהוצאותיו , 
נפתח מסע איומים האומר כי פרויקט הצוללות יבוטל . קובעים תאריך חדש , 
שבו תיפול החלטה אם לקיים את פרויקט הצוללות , כאילו החלטה כזאת לא נפלה 
כבר פעמים מספר קודם לכן . שיטה זו מעידה על גישה לקויה בתהליך קבלת ההחלטות 
ועל ניהול משקי גרוע . אם לא צריך את הצוללות , וצה"ל לא יכול להרשות לעצמו 
את ההוצאה הכרוכה בכך , לא היה צריך לקבל החלטה על בנייתן מלכתחילה . התירוץ 
להעלאת הנושא מחדש הוא הצורך לפרוע בימים אלה את התשלום הראשון בעבור הצוללות . 
המדובר בסכום של כ22 מיליון דולר , שתוקצבו עוד בתקציב 9891 . התשלום 
הבא יהיה באוגוסט השנה . מהרגע שהתשלום הראשון נפרע , מתחיל , לפי ההסכם 
עם המספנות הגרמניות , מניין חדש . ההסכם אומר כי הקנסות , במקרה של ביטול 
הפרויקט על ידי ישראל , יגדלו בהדרגה ויגיעו עד 02 מיליון דולר כעבור תשעה 
חודשים מהתשלום הראשון . זה כסף רב , אך לא הרבה בהתחשב במחירו הכולל של 
הפרויקט . לאחר תשעה חודשים יקפצו הקנסות , במקרה של ביטול , לסכומים 
כבדים ביותר . במלים אחרות , מתנגדי הפרויקט מבינים כי ככל שחולף הזמן 
כך יקשה עליהם יותר לגרום את ביטול ההחלטה לבנות את הצוללות . ניהול הפרויקט 
ייעשה מן היד לפה וינוע משלב לשלב , בעוד מאכלת הקיצוץ מונחת כל הזמן על 
הצוואר . צה"ל נמצא אמנם במצוקה תקציבית . זו נגרמה לא רק בגלל סירובו של 
האוצר לפרוע את ההוצאות שהיו לצה"ל באינתיפאדה . צה"ל אינו מסוגל לממש את 
התוכניות הרב - שנתיות שהוא קובע לעצמו , וזה כישלון בולט , משום שהוא 
חוזר על עצמו כמה פעמים . אחת הסיבות לכך היא גלישה בהוצאות בכמה תוכניות 
רכש ותוכניות פיתוח גדולות , לעתים במאות אחוזים . המפלט המיידי הוא בקיצוץ 
תוכניות פיתוח , ולא בתקציב השוטף . כאשר התקציב השוטף גדל יחסית , אין 
דרך אחרת אלא לבטל או לקצץ את תוכניות הפיתוח והרכש החדיש . דוגמה קטנה 
לגידול בתקציב השוטף היא ההחלטה בימים אלה להקציב כ02 מיליון שקל לבגדי ספורט 
לאנשי קבע בצה"ל . דוגמה אחרת היא פריצת מסגרת ימי המילואים ( בגלל האינתיפאדה ) 
, אף על פי שחל גידול ניכר במספר חיילי החובה . גם בהחזקתם של אלה יש 
תוספת של עשרות מיליוני שקל לשנה בתקציב השוטף . הרושם מניהול העניינים הוא , 
שגם אם יבוטל פרויקט זה לא ייוושע צה"ל , כשם שלא נושע מביטול פרויקט הלביא . 
במקרה של מטוס הלביא הוצאו מרבית הכספים על האינתיפאדה , ולא על חלופות 
למטוס . אם יבוטל פרויקט הצוללות , יתמסמס הכסף , שתוקצב לעשר שנים , 
על קטנות . בשיטה זו יגיעו גם לקיצוץ בטנק המרכבה ובפרויקטים נוספים . 
טעות לחשוב , כי ביטול פרויקט הצוללות יביא באורח אוטומטי כסף אמריקאי 
זה לתחומים אחרים . בתקופה זו , כאשר חלים קיצוצים קשים בתקציב הביטחון 
האמריקאי , יהיו ודאי כאלה בפנטגון שיאמרו , שאם ישראל מוותרת על ממד לחימה 
חשוב בים , מן הסתם שהסכנות אינן גדולות כל כך ואפשר אולי לקצץ גם לה בסיוע 
הצבאי . שר הביטחון וכמה מאלופי המטה הכללי שהתרשמו מיעילותו של החיל אינם 
רוצים כי ישראל תאבד ממד שלם בלוחמה הימית . זאת קבעה כזכור גם ועדה מיוחדת , 
שמונתה על ידי הרמטכ"ל , בראשותו של האלוף ( מיל ) ישראל טל . בזמן שהמחלוקת 
על הצוללות ניטשת , העסקים בחיל הים נמשכים כרגיל . החיל עושה הכנות להתחלת 
בנייה השנה של ספינת טילים סער 5 . הראשונה שבספינות אלה אמורה להגיע לחיל 
בתחילת 3991 . הצוללות אמורות להגיע רק ב5991 . הבעיה היא , שבינתיים 
יתיישנו הצוללות הקיימות . פרט לשני פרויקטים גדולים אלה ממשיך החיל בכמה 
תוכניות פיתוח קטנות יותר , אך מרשימות למדי . בין השאר נמשך פיתוח טיל 
נגד טילים ( ברק ) ומכ"ם לגילוי טילים . במהלך השנה יבצע החיל את טיסת 
הניסוי הראשונה של מסוק ללא - טייס . בשלב הבא יטוס מסוק זה עם מכ"ם וציוד 
לראיית לילה , ובהמשך גם עם מערכות נוספות . ההכנות הן , שהמסוק ללא טייס 
יהיה מבצעי בעת שייקלטו ספינות הסער 5 , ואז יוצב המסוק עליהן ועל סטילים 
אחרים . 
