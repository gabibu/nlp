כשקיבל נועם שריף את ניהול התזמורת הסימפונית של ראשון לציון הקים אותה , 
למעשה , המוסיקאי בן המקום שמעון כהן המשיכו לשאול אותו , כמו ששאלו 
את כהן לפניו , " עד מתי ילגלגו על האורקסטרה של ראשון לציון . שריף נהג 
לענות , " עד להופעת הבכורה במתכונת החדשה " . ההופעה הזאת התקיימה ב11 . 
5 , ומאז התזמורת מקבלת רק ביקורות טובות . זה היה צירוף של המוניטין והדבקות 
במשימה של שריף ( את איכויותיו כמוסיקאי אנחנו רואים כמובנות מאליהן ) 
עם רגע של הארה תרבותית בעיריית ראשון לציון . לתזמורת הצעירה יש בית לחזרות , 
תקציב של 2 . 1 מיליון ש"ח וגיבוי עירוני . בונים להם אולם קונצרטים , 
ובינתיים הם מופיעים בהיכל התרבות בנס ציונה ובאולם " נוגה " בתל - אביב 
( הערב , למשל ) . משרד החינוך לא תומך בהם , כי תזמורת חדשה צריכה תחילה 
להוכיח את עצמה , לפני שנותנים לה מהעוגה הלאומית . הצלחת התזמורת מוכיחה , 
כי לא הממסד הממלכתי הוא שמקים ויוצר תרבות . זו צומחת אם יש משוגעים לדבר 
ותמיכה מקומית . שריף רוצה לשרת את המוסיקה , את המלחינים ואת הקהל , 
ולא את התזמורת כמוסד . לכן הבחירות הרפרטואריות של התזמורת הן מן המיוחדות 
והנועזות שידעו תזמורות בישראל זה זמן רב . התזמורת אמורה להיות גוף מודולרי 
ולנגן בהרכב של 11 נגנים או של תזמורת סימפונית גדולה . המנכ"ל מנחם שי 
אומר , כי בעונה הקרובה ייתכן שהתזמורת תעלה למשלם המסים העירוני עוד פחות : 
היא תהיה תזמורת הקבע של האופרה הישראלית החדשה , והדבר יביא אפילו להכנסות . 
ההתקשרות עם הגוף האופראי תאפשר לתזמורת להציע למנוייה גם אופרה וגם סדרה 
של מוסיקה קולית בשיתוף מקהלת האופרה הישראלית . הסדרה הזאת , " הקול האנושי " , 
תכלול תוכניות כמו " ניחוח צרפתי " , מיצירות פולנק , סן - סנס ופורה ; 
" הגורל והמוות " , מיצירות ברהמס ומהלר ו"מאנגליה " , מיצירות פרסל והנדל . 
בתוכניות הסימפוניות של התזמורת יבוצעו יצירות המופת של הרפרטואר הקלאסי 
והרומנטי , אבל דגש מיוחד יושם ביצירות המלחין היפאני בן זמננו , טורו 
טאקמיצו , והמלחין האסטוני ארוו פארט . במסגרת סדרות אלה תבוצע גם מוסיקה 
ישראלית לרוב . אמנם הערב תבצע התזמורת את ואריאציות " לה פוליה " של נועם 
שריף עצמו , שהוא הרי גם מלחין ( בפסטיבל ישראל הקרוב אמורה האופרה הישראלית 
החדשה , עם התזמורת הזאת , לבצע את האופרה שלו על פי " ייסורי איוב " 
של חנוך לוין ) , אבל המנהל המוסיקלי שריף מצהיר על עניין רב במוסיקה של 
מלחינים ישראלים צעירים . כבר עכשיו הוא מקבל הרבה פרטיטורות ומשבח את איכותן . 
חמש יצירות שייבחרו יבוצעו לפחות פעמיים בעונה הבאה , ויש כוונה להשמיע 
גם יצירה חדשה , פעמיים בעת הקונצרט , ולאפשר לקהל לשוחח עם המלחין . שריף 
אומר , כי כשהקים גארי ברטיני את " האנסמבל הקאמרי " , היתה אחת ממטרותיו 
לעודד מלחינים צעירים ( כמו שריף , אז ) , ותזמורת ראשון לציון תמשיך 
במסורת . קונצרט מיוחד יוקדש גם ליצירות המלחין הישראלי הוותיק אבל ארליך , 
הכותב אורטוריה במיוחד לקונצרט הזה . העונה ייחדה התזמורת קונצרט ליצירות 
עמי מעייני . יופיעו אתה , כמובן , סולנים ומנצחים ישראלים . בהיות התזמורת 
גוף חדש , המתבסס בסביבה חדשה יחסית , היא שוקדת על בניית קהל . השנה 
הופיעה 09 פעם לפני נוער . סדרות קונצרטים מיוחדות יוקדשו לקירוב מאזינים , 
באמצעות מוסיקה עם הסברים שתהיה בעלת גוון בידורי או מוסיקה קלה : ערב 
עם מתי כספי , מוסיקה מתוך סרטו של וולט דיסני " פנטזיה " , יצירות של 
קורט וייל או מוסיקה אמריקאית . אבל העיניים נשואות גבוה יותר : כיוון שהתזמורת 
אמורה לשרת את האופרה , והעלייה בפתח , נעשים מגעים עם משרד הקליטה כדי 
שהתזמורת בת 56 הנגנים ( מחצית מהם עולים , ומבחינת גיל היא מהצעירות בארץ ) 
תוכל לגדול ולכלול 59 נגנים . דוברי עיריית ראשון לציון מבטיחים קליטה 
מושלמת של העולה - הנגן - החדש . הם לא רק רוצים לקלוט עלייה ; הם רוצים , 
ובצדק , שתושבי העיר לא יצטרכו לחפש תרבות בתל - אביב . ההתחלה מעודדת , 
הנוסחה נשמעת נכונה וראויה לשבח מכל כיוון , והתוכניות שאפתניות כיאה למוסד 
מצליח . אבל המבחן הוא לא בכוונות ובתקוות , אלא בהישרדות בבעיות היום - 
יום . 
