( ע ) . ראש עיריית צרנוביץ , פאבל קספרוק , הגיע שלשום לביקור בתל - 
אביב . זהו ביקור הראשון של ראש עיר סובייטי כלשהו בארץ מאז 7691 . בביקורו 
נדונה תוכנית מפורטת לכריתת ברית ערים תאומות בין העיר צרנוביץ שבבריה"ם 
לבין העיר תל אביב , תוכנית שהוכנה על ידי מ"ם ראש העירייה יגאל גריפל וחבר 
הנהלת העירייה יצחק ארצי . ראש עיריית צרנוביץ , בת 003 אלף התושבים , 
סייר בבית החולים העירוני איכילוב , לרגל פרויקט לשיתוף פעולה רפואי עם 
בית החולים המקומי בעירו , העתיד להתבצע בקרוב , וכן ביפו העתיקה , בעירייה 
ובבית התפוצות . במהלך סיורו זה נדונו בין ראש העיר הסובייטי ועמיתיו מעיריית 
תל - אביב פיתוח עתידי של קשרי התיירות בין שתי הערים וחילופי נוער ותרבות . 
כמו כן נדונה שיגורה של להקת " שלום 09 " העירונית לבריה"ם לסיבוב הופעות , 
ושיקום חצרו של הרבי מסדיגורא הנמצאת בעיר . רבים מחסידי הרבי מצויים בארץ , 
וביניהם הרב הראשי שפירא . האורח , שהגיע לעיר עם פמלייתו , אמר : " אצלנו 
לא תהיה דריסת רגל לארגון האנטישמי פאמיאט , ולא נרשה לו לפעול בעירנו . 
ניאבק בכל תופעת אנטישמיות " . ראש העירייה הסובייטי ביקש שישראל תסייע 
ל02 אלף יהודי עירו בהעברת ספרי עברית ואידיש , ותטפח את קשרי התרבות עם 
האגודה לתרבות יהודית בעיר , על שמו של הסופר היהודי אליעזר שטיינברג . 
