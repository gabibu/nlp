המועצות המקומיות הערביות פותחות הבוקר בשביתה שתימשך עד שמשרד הפנים יעביר 
להן את הכספים שהובטחו להן , בהתאם להסדר התשלומים עליו חתמו . על פי אותו 
הסדר , מנועות הרשויות המקומיות למשוך משיכות יתר מהבנקים וכל הסכומים הנכנסים 
לחשבונותיהן בבנק מועברים באופן אוטומטי לידי מרכז השלטון המקומי , לטובת 
הספקים והקבלנים להם הן חייבות כספים . יו"ר הוועד , איברהים נימר חוסיין , 
אמר אתמול ל"הארץ " , כי שום גורם ממשלתי לא ניסה להניא אותם מצעדם . יועץ 
ראש הממשלה לענייני ערבים , אליעזר צפריר , הביע אתמול אהדה לדרישת ראשי 
הרשויות הערביות אבל הזהירם מפני נקיטת צעד " בלתי מתקבל על הדעת " כמו 
הגשת תלונה נגד הממשלה לשגרירים הזרים ( כפי שאיימו ראשי הרשויות במסיבת 
עיתונאים שערכו בחיפה ) . מנכ"ל משרד הפנים אמר , כי הפעלת הסדר פריסת 
החובות של כלל הרשויות בארץ מתעכב , והביע תקווה כי הדברים יבוא על תיקונם 
בקרוב . ואולם , כאמור לא התקשר איש אל ראשי הרשויות הערביות , הפועלים 
בתמיכת מרכז השלטון המקומי בארץ . נודע כי הרשויות הערביות דורשים לקבל כ001 
מיליון שקלים , כדי להפסיק את השביתה שתימשך עד ה01 בחודש ברמה הנוכחית , 
ואז יסלימו אותה על ידי השבתת כל מוסדות החינוך במיגזר הערבי . ראשי הרשויות 
הערביות עומדים לקיים כנס ארצי כללי , מחרתיים , לדיון על המשך המאבק . 
ממשרד הפנים נמסר , כי הבעיה היא במשרד האוצר וכל עוד לא יעביר זה את הכספים 
למשרד הפנים , לא יוכל הסדר התשלומים להתבצע והרשויות המקומיות הערביות 
יישארו ללא כספים . 
