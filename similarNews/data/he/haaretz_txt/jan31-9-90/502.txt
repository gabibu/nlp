פאריס , ( ע"ר וע"ץ ) . סערה עזה , שפקדה אתמול את מרכז צרפת ומערבה , 
גרמה למותם של לפחות 31 איש ולנעדר אחד וכן לפצועים רבים , לפי סיכום זמני , 
שנמסר עם רדת הלילה על ידי מקורות רשמיים . הרוחות , שנשבו במקומות מסוימים 
במהירות של 061 קמ"ש , גם גרמו שיבושים חמורים בשירותי הרכבות ובתחבורה 
האווירית וכן לנזקים ניכרים . עם רדת הלילה נחלשה הסופה במקצת והתרחקה לעבר 
מערב גרמניה ודנמרק , מסרו החזאים . שני נמלי התעופה הראשיים של פאריס נסגרו 
זמנית . תשעה אנשים נהרגו באזור פאריס , מהם חמישה שנמחצו על ידי עצים שנעקרו . 
הכבאים נאלצו להתערב בכמה מאות מקרים בעיר הבירה , בעיקר בעקבות נפילת ארובות , 
רעפים או חלקי גגות וכן אנטנות טלוויזיה . בנמל התעופה אורלי שותקו למעשה 
כל ההמראות , אך הנחיתות התנהלו בצורה כמעט נורמלית . אותו מצב היה בנמל 
התעופה רואסי . ברואסי נאלץ בואינג של פאן - אם להפסיק את המראתו , לאחר 
שהרוח גרמה לקרע של כמעט שני מטרים באחת מכנפי המטוס . הסערה גם גרמה לחור 
בגג הקתדרלה של שארטר במרכז צרפת . רוח עזה עקרה 05 מטר מרובע מן הגג , 
העשוי נחושת של הכנסיה . הגג הועף ארצה , אך למרבה המזל לא נפצע איש . 
כמה מאות אלפי בתים נותקו מן החשמל במערב ובצפון - מזרח צרפת . הסופה פגעה 
בקווי מתח גבוה והפילה כמה עמודי חשמל . במערב צרפת נהרגו שני אנשים . גבר 
אחד , בן 46 , נפל מגג ביתו בעיר קמפר ונהרג . מלונדון נמסר כי גשמי עוז 
גרמו לשטפונות ולשיבושים בכבישים , ביחוד בדרום אנגליה . ארבעה אנשים , 
ביניהם תינוק בן 81 חודש נספו בהתנגשות על כביש מוצף במחוז אסקס . כמה מאות 
בתים הוצפו לאורך נהר סוורן שעלה על גדותיו בדרום - מערב אנגליה , שם ירדו 
גשמים ושלג לרוב ושיבשו לחלוטין את התנועה . 
