אנקרה ( ע"ץ , ע"ר ) . רצח בדם קר של עורך דין נודע באנקרה עורר מחדש 
חששות בקרב הציבור מפני חידוש האלימות בידי ארגונים קיצוניים שונים , לאחר 
שנים של רגיעה . אקסוי , בן 37 , תומך ידוע בתהליך הדמוקרטי והפרלמנטרי , 
נורה פעמיים בראשו ופעם אחת בחזהו , בעת שהלך לביתו שלשום בערב . מקורות 
במשטרה מסרו , כי כמה חשודים הידועים בהשתייכות לארגונים קיצוניים , נעצרו 
לחקירה . בעיתונות הטורקית הופיעו אתמול תצלומי - צבע בהם נראה הנרצח , 
מועמר אקסוי , מוטל ברחוב שקט באנקרה ודם ניגר מראשו . תצלום זה היה מעין 
תזכורת מרה לימי האלימות שזיעזעו את טורקיה מן המסד עד הטפחות בשנות ה - 
07 . " הטרור שוב החל . אני מודאג שארצנו תיגרר שוב אל תוך החשיכה " , 
אמר ההיסטוריון הטורקי היפזי ולדט ולידאדוגלו בשיחה עם כתבים לאחר הרצח . 
גם דיפלומטים ממדינות המערב הביעו חששות דומים . עם זאת אין הם סבורים 
שהפיגועים האלה יגיעו לרמה של שנות ה07 , כאשר יותר מחמשת אלפים איש נרצחו . 
כתבים ציינו כי טרוריסט נהרג בעת שניסה לבצע פיצוץ בבורסה של איסטנבול ב42 
בינואר . ביום שני האחרון נורה למוות שוטר , אשר בשעתו הופיע בתצלום חדשות , 
כשהוא שולף אקדח בעת ההפגנות ב1 במאי 9891 . 
