מוסקווה ( ע"ץ וע"ר ) . ליומיים וחצי של דיונים , שכללו מתקפה מצד השמרנים 
נגד מיכאיל גורבצוב , נזקק הוועד המרכזי כדי לסלול אתמול את הדרך למשטר 
רב - מפלגתי בבריה"ם ולשים קץ ל27 שנות שלטון בלעדי של המפלגה הקומוניסטית 
במדינה . הדרך למשטר רב - מפלגתי נפתחה כאשר מליאת הוועד המרכזי אישרה את 
הצעת המצע של המפלגה הקומוניסטית , הקובעת בין היתר את ביטול סעיף 6 של 
החוקה , שמכוחו כוננה המפלגה את תפקידה המוביל . " זה פנטסטי . לא יהיה 
עוד סעיף 6 , יהיה משטר רב - מפלגתי , תהיה דמוקרטיה נורמלית " , הכריז 
באנגלית באוזני כתבים בשערי הקרמלין מנתח העיניים המפורסם סוויאטוסלאב פיודורוב , 
תומך נלהב ברפורמות , שהוזמן לדיוני הוועד המרכזי בתור ציר בפרלמנט . 
פיודורוב הסביר : " המצע איננו קורא למשטר רב - מפלגתי , אך מתיר את הקמתו " . 
לדבריו , הוועד המרכזי יוכל לבקש מהפרלמנט המורחב , שהוא הגוף המוסמך 
לשנות את החוקה , להכניס תיקון זה . קשה להאמין , אמר פיודורוב , כי 
בשבועות הקרובים , עד להכנסת התיקון , ייעשה עוד שימוש בסעיף 6 בעת הבחירות 
לפרלמנטים של הרפובליקות השונות . המושב הבא של קונגרס הצירים , הוא הפרלמנט 
המורחב , צפוי באביב . ייתכן גם שיהיה צורך להמתין עד למושב הסתיו , אחרי 
הוועידה ה82 של המפלגה . גורבצוב ביקש להקדים את ועידת המפלגה לסוף יוני 
או ראשית יולי , כדי שיבוצע השינוי ההיסטורי בחוקה . ההצבעה על נוסח מתוקן 
של טיוטת המצע המפלגתי נערכה בהרמת ידיים , וכ003 מוזמנים למליאת הוועד 
המרכזי הורשו להשתתף בה . מוזמנים אלה , בדרך כלל תומכי הרפורמות , היו 
שם כדי להוות משקל - נגד לחברי " פרלמנט המפלגה " ( שבו 942 חברים מלאים 
ו801 ממלאי מקום ) , שבו מהווים השמרנים רוב . רק בוריס ילצין , אחד ממנהיגי 
הרפורמיסטים הרדיקליים , הצביע נגד המצע , ומשתתף אחר נמנע , מסר פיודורוב . 
בכך שוב פרש מנהיג המפלגה לשעבר במוסקווה מיתר הקומוניסטים , בטענו כי 
המצע אינו רדיקלי די הצורך . השמרנים , למרות מתקפה עזה נגד מדיניותו של 
גורבצוב , הצביעו אפוא לבסוף בעד המצע . לפי שעה אין יודעים מה היו השינויים 
לטיוטה המקורית , ונפוצו על כך שמועות סותרות . פיודורוב אמר כי מדובר 
בשינויים " קלים מאוד " , ואילו מוזמן אחר , ויאצסלאב אנופרייב , מסר 
כי השינויים " חשובים מאוד " . היה זה גורבצוב שביקש בעקיפין את ביטולו של 
סעיף 6 , בנאום הפתיחה שנשא ביום שני , באמרו כי " המפלגה בחברה המתחדשת 
אינה יכולה למלא את תפקידה החלוצי אלא בהיותה כוח המוכר באורח דמוקרטי , 
דהיינו , מעמדה איננו יכול להיות תוצאה כפויה של סעיפים בחוקה " . סעיף 
6 של החוקה , שאושרה ב7791 בימי ברזנייב , קובע בין היתר : " המפלגה 
הקומוניסטית של בריה"ם היא הכוח המנהיג ומכוון את החברה הסובייטית " . האידיאולוג 
הראשי של המפלגה הקומוניסטית , ואדים מדביידייב , אמר אתמול במושב הוועד 
המרכזי : " או שנהיה מסוגלים להוביל תהליך של שינוי מהיר אך מבוקר , או 
שהוא יהפוך להתמוטטות לא מבוקרת , טרף לדמגוגים פופוליסטיים או אפילו מנהיגי 
פוגרומים " . קודם לכן אמר מדביידייב כי צפויים טיהורים נרחבים במפלגה לאחר 
הישיבה . דברים דומים אמר גם אדוארד שוורדנאדזה , שר החוץ , ותומך מושבע 
של גורבצוב . " אם לא נוכל לרכז כוחות בריאים , מחר עלולים לפרוץ התוהו - 
ובוהו והאנארכיה . בתנאים כאלה קל לראות את הופעתם של דיקטטורים " , אמר . 
השמרן הראשי של הפוליטביורו , איגור ליגאצוב , הצביע על טעויות בחמש השנים 
האחרונות , אולם נמנע מלבקר את הצעותיו של גורבצוב . אחרי ההצבעה אתמול 
המשיך מושב המליאה בדיוניו על ההחלטה של הקומוניסטים בליטא להכריז על עצמאותם 
כלפי המפלגה הקומוניסטית הסובייטית . אמש נסתיימו שלושת ימי הדיונים בגינוי 
להחלטת העצמאות של הקומוניסטים הליטאים . האדמיראל ויטאלי איוואנוב , מפקד 
הצי הסובייטי באזור הבאלטי , שהשתתף בדיוני הוועד המרכזי , אמר לעיתונאים 
כי בגינוי זה גורס הוועד שההחלטה של הקומוניסטים הליטאים " פוגעת בפרסטרויקה , 
במפלגה הקומוניסטית הסובייטית ובעם הליטאי " . הוועד המרכזי קורא להם לשקול 
מחדש את עמדתם , ולהשעות את הגשמת תוכניתם וקביעת תקנותיהם עד לוועידה ה82 
של המפלגה הקומוניסטית . קפידבין בקבוק - תבערה הוטל אתמול על שגרירות בריה"ם 
בפראג . המשטרה הצכוסלובקית לא הצליחה ללכוד את מיידי הבקבוק . המעשה היווה 
שיא לשורה ארוכה של התנכלויות לשגרירות הסובייטית בפראג , ובהן ציור סיסמאות 
עוינות לבריה"ם וקריאות לסילוקו של הצבא הסובייטי מאדמת צכוסלובקיה . רדיו 
פראג מסר כי במחנה צבאי סובייטי אירעה שלשום התפוצצות של מחסן תחמושת . 
מהודעת הרדיו לא הוברר אם האמור בתאונה או במעשה חבלה . בכל מדינות הגוש 
המזרחי חשים כיום החיילים הסובייטים את עצמם כבלתי רצויים , וקוראים מקירות 
בתים סיסמאות בשפה הרוסית התובעות מהם לשוב לארצם . בעיר הפולנית קראקוב 
התנכלו לפני שבוע מתפרעים לקונסוליה הסובייטית , וממשלת פולין אולצה להתנצל 
על התקרית . בכל רחבי פולין חיללו אלמונים בחודשים האחרונים אנדרטאות - 
זיכרון המוקדשות לצבא הסובייטי . מקרים דומים קרו במזרח - גרמניה , כולל 
חילול מצבת הזיכרון המרכזית לחיילי הצבא הסובייטי בברלין . שלוש מבין מדינות 
מזרח - אירופה , צכוסלובקיה , הונגריה ופולין , ביקשו רשמית שהצבא הסובייטי 
יוחזר לבריה"ם , אך גורבצוב מעכב לפי שעה את ההחלטה על כך עד להשגת הסכם 
עם ארה"ב לצמצום הדדי של צבאות שתי מעצמות העל החונים כיום על אדמות מזרח 
ומערב אירופה . קפידבין ( ע"ר וע"ץ ) . נשיא ארה"ב גורג בוש בירך עוד שלשום , 
בבארסטו שבקליפורניה , על הצעותיו של נשיא בריה"ם לרפורמות פוליטיות חדשות . 
בוש העיד על עצמו כי הוקסם מהכינוס הדרמטי של הנהגת המפלגה הקומוניסטית 
בבריה"ם . " אני בטוח שכמו אמריקאים רבים עקבתם בעניין רב אחר הפגישה במוסקווה . 
אני מרשה לעצמי לדבר בשם כל האמריקאים ולומר שאנו מרוצים מהצעותיו של גורבצוב 
להרחיב את הצעדים לקראת פלורליזם פוליטי בארצו " , אמר בוש . אתמול הגיע 
מזכיר המדינה האמריקאי גיימס בייקר למוסקווה . במהלך ביקורו , שיימשך שלושה 
ימים , ינסה בייקר להסדיר מספר בעיות המפריעות לחתימה על הסכם לקיצוץ הנשק 
האסטרטגי בין ארה"ב לבריה"ם , ולהסכם לקיצוץ בכוחות הקונבנציונאליים של 
ברית וארשה ונאט"ו . הנשיא בוש רוצה כי במהלך הביקור יונחו העקרונות הבסיסיים 
להסכם לקיצוץ הנשק האסטרטגי , כדי שניתן יהיה לחתום עליו בוועידת הפסגה 
בין נשיאי ארה"ב ובריה"ם שתיערך בסוף מאי או בתחילת יוני . פקידים אמריקאים 
וסובייטים כאחד אומרים כי נושא לא פחות חשוב בשיחות עם בייקר הוא התמוטטות 
השליטה הקומוניסטית במזרח - אירופה במהלך השנה האחרונה . מייד עם בואו ניגש 
בייקר לשיחות לא - רשמיות ראשונות עם עמיתו הסובייטי שוורדנאדזה . במהלך 
הביקור הוא עתיד להיפגש עם גורבצוב , וכן להופיע בפני ועדת החוץ של הסובייט 
העליון . כן ידון בייקר בשאלת עתידן של מזרח ומערב גרמניה . בייקר הגיע 
למוסקווה מפראג , שם הזהיר את מדינות מזרח - אירופה לבל יסטו מהרפורמות 
הדמוקרטיות , פן תקצץ ואשינגטון בסיוע הכלכלי להן . קפידבינשר החוץ משה 
ארנס אמר אמש כי אין לו ספק שהתפנית ההיסטורית של בחירות דמוקרטיות רב - 
מפלגתיות בבריה"ם תקדם את תהליך הנורמליזציה ביחסים עם ישראל . השר הטעים 
כי הוא יכול לומר זאת בביטחון , לנוכח הדוגמאות של מדינות מזרח - אירופה 
שהחליטו על חידוש היחסים אתנו בעקבות הנהגת התהליכים הדמוקרטיים אצלן , 
לאחר שנים רבות של עמדה עוינת לישראל , תמיכה בעמדות הערביות הקיצוניות 
ביותר , חימוש הערבים ואימון טרוריסטים ערבים על אדמתן . לדעת שר החוץ , 
שרואיין בתוכנית " היום הזה " בקול - ישראל , הידיעות על התפנית בבריה"ם 
הן החדשות הטובות ביותר שהגיעו לעולם מאז תום מלחמת העולם השנייה , כאשר 
העולם חי תחת צל של העימות האידיאולוגי הקשה בין הקומוניזם לבין הדמוקרטיה 
והמלחמה הקרה . ארנס הביע תקווה שהתהליך החדש בבריה"ם לא יגרום לאנרכיה , 
משום שזו תהיה מסוכנת בראש וראשונה ליהודים בבריה"ם . שר החוץ יוצא היום 
לפראג לביקור של יומיים , לצורך חידוש היחסים עם ישראל , ובסוף החודש יצא 
לפולין . " אומר להם שאנו שמחים שהם מתקנים את הטעות מלפני 22 שנה , ושהרשימה 
של מדינות מזרח - אירופה הרוצות לחיות בידידות עם ישראל מתארכת והולכת . 
אולי הציפיות שלהם לעזרה מצדנו מוגזמות במקצת , אבל נעשה כל מאמץ כדי לסייע 
להם במעבר הלא קל מדיקטטורה לדמוקרטיה " , אמר השר בראיון נוסף בקול - ישראל , 
בתוכנית " בעין בוחנת " . 
