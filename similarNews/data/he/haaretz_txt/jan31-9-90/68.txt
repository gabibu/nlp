בקיץ האחרון היתה טורקיה יעד מבוקש בקרב אלפי תיירים מישראל ; הערב ינסו 
לכבוש את היעד הטורקי גם כדורסלני הפועל חולון , כאשר יתמודדו עם קבוצת 
אפאס פילזן מאיסטנבול ברבע גמר גביע קוראץ . על אף הסיכויים הקלושים להעפיל 
לחצי הגמר , אין החולונים מרימים ידיים כל עוד נותר להם סיכוי תיאורטי . 
ניצחון במישחק , וניצחון בשבוע הבא באלמה אטה , עם ניצחון יווני באיסטנבול 
יעלה את חולון לחצי הגמר . ניצחון יוסיף מנה גדושה לביטחונם העצמי של הכדורסלנים 
החולונים שבעי האכזבות . לדעת המאמן משה ויינקרנץ , שוות שתי הקבוצות ברמתן 
והעובדה כי המישחק יהיה בחולון , לעיני אוהדים רבים , תדרבן לניצחון ביתי . 
באימון שנערך אתמול היתה השתתפות מלאה והחמישיה תיקבע מבין אלימלך , בוגין , 
טרי , פלאמר , פרישמן וקינג . הקבוצה הטורקית שהגיעה אתמול קיימה בערב 
ערכה אימון קל בהיכל החולוני . מאמן הקבוצה איידן סיאבוש לא היה מוכן להמר 
על סיכויי קבוצתו . לדעתו , בגלל יתרון ביתיות , נוטים הסיכויים לצד החולוני . 
אמנם ניצחון יעלה סופית את הטורקים לשלב חצי הגמר ; אך גם במקרה של הפסד 
הערב , יספיק ניצחון ביתי בשבוע הבא על פאניוניוס מאתונה לעליה לחצי הגמר . 
החמישיה הטורקית תכלול שלושה משחקני הנבחרת הלאומית : לוונט טופסקל ( 59 . 
1 ) , טאמר אוייגו ( 01 . 2 ) , טאמר קרוזו ( 69 . 1 ) , ושני שחקני - 
החיזוק האמריקאים לוייל המילטון ( 20 . 2 ) וגלן בלקוול ( 79 . 1 ) . 
ראש עירית חולון משה רום והשגריר הטורקי יכבדו בנוכחותם את האירוע . השופטים 
יהיו מאיטליה ומיוגוסלוויה . 
