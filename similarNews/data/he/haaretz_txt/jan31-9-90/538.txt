" הסופגנייה האמריקאית , כמו העיר האמריקאית ריקה באמצע . מרכזי הקניות 
הם בפרוורים , לא הולכים למרכז העיר . בארץ דמו עד כה מרכזי הערים לסופגנייה 
הישראלית , שמתיקותה באמצע . גסיסת העסקים בלב חיפה , במקביל להקמת קניונים 
סביב לה , זאת ההתחלה של היווצרות סופגנייה אמריקאית " , אומר פרוף דני 
צימנסקי , מן הפקולטה לארכיטקטורה בטכניון . " שבע - עשרה שנה היתה לי 
חנות לטפטים ולשטיחים ברחוב נורדאו . הרווחתי יפה , וקניתי בית בכרמל . 
כשהפכו את הרחוב למדרחוב בשנת 78 , לא היה אפשר להמשיך ולשווק טפטים ושטיחים 
בלי גישה לכלי רכב . התחלתי למכור נעליים . בתוך שלוש שנים הפסדתי את הבית , 
נשארתי עם חנות בדמי מפתח , ואני נאלץ לגור כמו בראשית הדרך , בדירה שכורה . 
הקמת המדרחוב הרסה לי את הפרנסה " , אומר שמעון אמסלם ( בן 25 ) . יהודית 
סיגל , בעלת מעדנייה ותיקה , אומרת בדמעות בחנותה הריקה בשעת בוקר : 
" אני בעלת החנות זה 03 שנה . הקמת המדרחוב גרמה לירידה עצומה בפדיון . 
הלוואי שהיה מדובר רק ב%05 . אנשים הפסיקו לבוא לקנות . הנקניקים בחנות 
התקלקלו ונאלצתי לזרוק כמויות , עד שהפסקתי למכור אותם . אני לא יכולה 
לקנות מתנות לנכדים . אני יושבת פה , משלמת ארנונה , חשמל , אך אין רווחים " . 
לדבריה , היתה בין החותמים על סירוב לפיתוח המדרחוב , כי צפתה שמחסור 
במקומות חניה יגרום לירידה במכירות . מתברר , כי מה שהיה אמור להיות תוכנית 
יוקרה של העירייה הפיכת מרכז הדר למוקד משיכה מסחרי מרכזי באמצעות בניית 
מדרחוב היה לאסון אישי לאחדים מבעלי החנויות . השלב הראשון של הבנייה 
הסתיים ב78 , וב88 הושלם המדרחוב . יש בו 051 בתי - עסק , מהם סגורים 
היום 53 . הרבה חנויות שינו בעלות ; התחלופה כאן גבוהה . אומר חיים בלום , 
חבר ועד בעלי העסקים במדרחוב , בעל מכון לאופטיקה : " יש כאן בעלי חנויות 
שמצבם קשה . הבעיה העיקרית היא שאין לצדו מקומות חניה . בעבר היו בו תחנות 
מוניות לתל - אביב וקווי אוטובוסים שהגיעו משכונות שונות בעיר ומהקריות . 
זה איננו כיום , והגישה לחנויות נעשתה קשה " . לדבריו , כשאין זרימה של 
אנשים לרחוב באופן טבעי , אין פריחת עסקים . רוב המדרחובים בערים הגדולות 
באירופה גובלים בעורקי תחבורה בין - עירוניים ובין - לאומיים . " הם הקצה 
שממנו מתחיל הכל " , הוא אומר , ומתחתיהם , או לצדם , יש חניונים . מרכיבים 
אלה חסרים כאן . ריקי ואלי שור הם בעלים של חנות לבגדי נשים במדרחוב , שלא 
נפגעה מפיתוחו . " זהו אחד הרחובות היפים בחיפה " , אומרת ריקי , " תושבי 
חיפה מאוד מרובעים , לוקחים להם את החניה ממול החנות , ואז עוברות שנתיים - 
שלוש עד שהם מתרגלים ללכת ברגל עשר דקות . גם בתל - אביב וגם בניו - יורק 
אין חניה ממול לחנות " . לדעתה , אפשר להחיות את הרחוב במתן רשות לאומנים 
ולאמנים להופיע בו , בלי שפקח ירשום להם דו"ח , כפי שהדבר כיום . בני - 
הזוג שור טוענים , שהעירייה השקיעה בפיתוח הרחוב , אך הזניחה אותו . הם 
אופטימיים ביחס לעתיד : בעוד זמן לא - רב יהיה המדרחוב אחד הרחובות המושכים 
בחיפה . " עכשיו זה הזמן לפתוח עסקים אטרקטיוויים וייחודיים " . ביום שלישי 
השבוע התקיימה אסיפה של בעלי העסקים במדרחוב , ובה הוחלט על צעדים כדי לתקן 
את המצב . הוחלט לאסוף כסף ולשתף פעולה עם עיריית חיפה בתוכנית אירועים 
והופעות אמנים . העירייה הקימה לפני שבועיים ועדה לנושא המדרחוב ובראשה 
ד"ר מרדכי פרי . הובטחו שינויי תאורה , סיוע במערכת פרסום , הקמת מערכת 
כריזה . וחשוב מכל ברחובות הגובלים במדרחוב תותר החניה על המדרכות בשני 
הצדדים . ועד המדרחוב מנסה להגיע להסדר כספי עם הבעלים של " מגדל חיים " 
שבקצה המדרחוב , שבו 005 מקומות חניה . כוונת הוועד להקצות בו מקומות חניה 
חינם למבקרים במדרחוב . נוסף על כך ייעשו מאמצים להגיע להסדר בניית חניה 
תת - קרקעית בקצהו השני של המדרחוב , מתחת לגן הטכניון . " אם הגורמים 
השונים יעמדו בהבטחותיהם , יהיה אפשר לשנות את המצב " , אומרת שרה שפי - 
קופרמן , חברת ועד בעלי העסקים , בעלת מכון לאופטיקה . הרבה תלוי , לדבריה , 
גם בבעלי העסקים עצמם . הקמת המדרחוב לוותה בבניית מרכזים מסחריים בשנים 
האחרונות , בניסיון לשנות את תדמיתה של חיפה כעיר שתושביה נוסעים לתל - 
אביב כדי לעשות קניות : מגדל הנביאים בהדר , מרכז פנורמה בכרמל ומרכז חורב 
באחוזה . מגדל הנביאים נמצא באווירת חיסול ; כ%05 מהחנויות נסגרו , בלא 
שבעלים אחרים נכנסו . כל - בו שלום במרכז פנורמה , שהיה מוקד משיכה , 
נסגר . כמה חנויות במרכז המפואר נסגרו , אחרות החליפו בעלים . במרכז חורב 
נסגרו כמה חנויות , אך הוא היחיד השומר על אופיו מאז פתיחתו . לדברי פרוף 
צימנסקי , השפעת הקניונים שהוקמו בשנים האחרונות במבואות חיפה היא הגורם 
לבעיותיהם של מרכזי הקניות בתוך העיר . לדבריו , מערכת המסחר בחיפה היא 
מערכת של כלים שלובים , ואם פותחים מרכז קניות אחד , אין לפתוח במקביל 
מרכז קניות מרכזי נוסף . פתיחתו בקרוב של קניון חדש במפרץ חיפה , " לב 
המפרץ " , תאיץ לדבריו את תהליך דעיכת המרכזים בתוך העיר . לדבריו , מרכז 
חורב ממלא את ייעודו כי הוא מרכז קניות שכונתי אזורי . מרכז מגדל הנביאים 
אינו מתפקד טוב , כי מרכזי קניות מסוגו מתבססים על אנשים העוברים ברחוב , 
ואילו הוא מרוחק מריכוזי חנויות . לדבריו , היה אפשר לצפות מראש , על - 
פי שיקולים כלכליים , שהמקום לא יצליח . מרכז פנורמה מתפקד לדעתו כמו לובי 
צמוד למלון דן פנורמה , וכך תוכנן מלכתחילה . הוא טוען , שבמסחר שלושה 
גורמים להצלחה : מיקום , מיקום ומיקום . אם מרכז הקניות נגיש , מבחינת 
זמן ההגעה ברכב פרטי מן הבית , לרבות חניה וכניסה לתוכו , הוא מצליח . 
אם אינו נגיש , הוא נכשל . כאלטרנטיווה לתהליך של שקיעת העסקים בלב העיר 
פיתח פרוף צימנסקי במסגרת פרטית של חברה למחקר יישומי , " מצג " , ובשיתוף 
דניאל גת דגם הדמיה , הרואה שחורות ביחס למרכז העיר חיפה . על - פי התחזיות , 
קיימת דרך אחת להגביר את כוח המשיכה של הדר הכרמל : להגדיל את מספר המטרים 
הרבועים של מסחר בלב הדר . במרכז העיר , בצומת הרצל ובלפור , שבו הצפיפות 
הגדולה ביותר של הולכי רגל בחיפה ממליצים החוקרים להקים מרכז מסחרי , " לב 
הקרנות " . כיום יש 000 , 06 מ"ר של עסקים בהדר , ויש , לדבריהם , לשאוף 
להכפיל את המספר . " לב הקרנות " יוסיף 000 , 51 מ"ר . דרך אחרת למשוך 
קונים להדר היא להגביר את הנגישות לאזור באמצעות מערכת תחבורה מודרנית . 
החוקרים ממליצים למקם בהדר את משרדי המטה של כמה חברות חיפאיות בולטות כמו 
בתי הזיקוק , פז , סונול . לדבריו של פרוף צימנסקי , לא קמות בחיפה חברות 
חדשות והתעשייה הכבדה רדומה . במקום לדרוש שחיפה תהיה לאזור פיתוח א ובכך 
להוסיף לתדמיתה כעיר נזקקת יש ליצור אווירה עסקית שתגביר את ההשקעות . 
לפני שנה הקים עמותה בלתי - מפלגתית , " פרו - חיפה " , ובה בעלי מקצועות 
שונים . מטרתה , לדבריו , ליצור אווירה עסקית במרכזי העסקים בחיפה ולעודד 
הקמת עסקים קטנים באמצעות יצירת תנאי חממה . 
