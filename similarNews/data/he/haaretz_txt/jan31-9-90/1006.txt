קולה של לינדה פבלקה מצלצל נפלא עמוק אך לא קהה בשני הקצוות ; אך דווקא 
באמצע , בלב - לבו של ה"מצו " , נשמעו צלילים רבים שטוחים וחסרי ייחוד . 
משאר הבחינות אפשר לגמור את ההלל על הפירוש המוסיקלי , הנוכחות הדרמטית , 
ההגייה המחוטבת וההבחנה בין הסגנונות . הופעתה של פבלקה מצטיינת באסתטיקה 
כובשת לעין , לאוזן ולתודעה . מלבד שירי ליסט היו כל שאר חלקי התוכנית 
מן המיטב שבספרות ה"ליד " של ברהמס ומהאלר עד הגרסאות האמנותיות לחומר 
עממי של ברטוק מפגש מרתק עם פניני מצעד להיטי הזאנר הזה . אשר פיש ליווה 
בקשב ובמיומנות , והוויולן הוותיק זאב שטיינברג , איש הרביעייה הישראלית , 
העניק לשני השירים הידועים של ברהמס , לאלט ופסנתר עם ויולה אובליגטו , 
ממד של עומק צלילי וסגנוני , שהעלה חלק זה בתוכנית לרמה גבוהה במיוחד . 
