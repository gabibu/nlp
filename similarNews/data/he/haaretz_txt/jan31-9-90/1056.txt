ארגוני העצמאיים מבקשים להקים בנק לעסקים קטנים . בתזכיר בן שבעה סעיפים 
שהגישו לוועדת הכלכלה של הכנסת בנושא פיתוח עסקים קטנים , הציע אלדד בוקשפן , 
נשיא הארגון להקים בנק לפיתוח עסקים קטנים . את המסמך חיבר ד"ר מאיר תמרי , 
שהתמחה בנושא זה במסגרת עבודתו בבנק ישראל . תמרי קורא לבנק ישראל , לאיגוד 
הבנקים ולמשרד האוצר להקים ועדת מומחים משותפת עם נציגי המגזר העסקי כדי 
לגבש הצעת מסגרת להקמת מוסד פיננסי דוגמת הבנק לפיתוח התעשיה . על פי ההצעה , 
שתיבחן על ידי משרד האוצר , ידרשו להקמתו של הבנק החדש עשרה מיליון דולר 
כבר בשלב הראשון , שאותם יש לגייס על פי ההצעה מהציבור ומקרנות שנועדו לצמצום 
האבטלה ותמיכה בעסקים שבמשבר . שאר המימון יושג על פי ההצעה באמצעות גיוס 
משקיעים זרים ומערכת הבנקאות בישראל . יתרת הכספים הדרושים לפעילות הבנק 
החדש , כ03 מיליון דולר , יגוייסו על ידי מכירת אגרות חוב בערבות ממשלתית . 
האגרות ימכרו לתקופה של 02 שנה עם תשואה דומה להנפקה של ני"ע חסרי סיכון 
דוגמת אגרות חוב ממשלתיות . תוכנית שבע הנקודות כוללת הקמת גוף וולנטרי 
של הארגונים המובילים במגזר העסקי , שירכז את הנושא ויתן סיוע מקצועי ליזמים 
קטנים ובינוניים שמטרתם פתיחת עסקים . כמו כן מציעים ארגוני העצמאיים להקים 
קרן " סיכון הון " בערבות המדינה ודורשים את ביטול האפליות והנטל הביורקרטי 
הקיים . על פי ההצעה , שהועברה לוועדת הכספים , על היזם שיקבל סיוע 
מהבנק החדש יהיה להשתתף במימון הפרוייקט ביחס של אחד לאחד . כמו כן מומלץ 
בהצעה שההון וההשקעות שיתקבלו מהבנק לא יוכלו לשמש להשקעה בנכסי דלא ניידי 
כדי למנוע ספקלוציות בבנייה ובקרקע . 
