פיליף הרווגה זכה בפרסום גדול עם הופעת ההקלטה שלו ל"מתיאוס פסיון " של 
באך , לפני כמעט חמש שנים ( הרמוניה מונדי , צרפת , 75 . 551109 , שלושה 
דיסקים ) . ביצוע לא גדול בממדיו , הנגינה בכלים אותנטיים , וזמרה נפלאה 
בהקלטה מצוינת . כאשר נודע שהרווגה מקליט את ה"יוהנס פסיון " , גאו הציפיות . 
אבל ההצלחה המדהימה לא חזרה על עצמה . ב"יוהנס " עליו להתמודד , בעיקר 
בזמרת המקהלה , עם הביצוע הנפלא בניצוחו של גון אליוט גרדינר ( ב"ארכיב " 
של דויטשא גרמופון ) . מכאן עבר הרווגה למיסה בסי - מינור של באך וגם לחברה 
אחרת , " וירגין " , באנגליה , הבונה עתה קטלוג קלאסי מרשים . בשני הפסיונים 
הוא ניצח על זמרי ה"קולגיום ווקאלא " מגנט , שהיא המקהלה שלו , ועל נגני 
" לה שאפל רואיאל " מפאריס . במיסה הצטרפה למקהלה שלו גם התזמורת של ה"קולגיום 
ווקאלא " מגנט . בשני הדיסקים של " וירגין " ( 757097 ) מגיש הרווגה 
את המיסה עם צוות זמרים מעולה : הסופרניות ברברה שליק וקתרין פטריאס , 
זמר - האלט שארל ברט , הטנור האוארד קרוק והבס פיטר קוי . הנגינה קולחת 
ורעננה , אבל המקהלה הקטנה קצת מתקשה לעמוד במטלות . גון אליוט גרדינר 
ואנדרו פארוט מגישים ביצועים מושלמים יותר . הרווגה למד רפואה ופסיכיאטריה , 
והמוסיקה העתיקה היתה לו תחביב . המעבר מהרפואה למוסיקה היה קצר . הוא 
ייסד את שני האנסמבלים שלו , ועתה שניהם נחשבים גוף אחד , ה"קולגיום ווקאלא " , 
שעם זמרים סולנים מגיש בקונצרטים ובהקלטות את מיטב הרפרטואר , למן הרנסנס 
ועד למוסיקה בת - זמננו . בפסטיבל ישראל הקרוב , במאי , הם יגישו בירושלים 
" שבוע באך " עם המיסה , קנטטות ומוטטים . גם האחים קיקן יבואו לפסטיבל 
הקרוב בירושלים . זיגיסוולד קויקן למד בבריסל ובברוז נגינה בכינור ותולדות 
המוסיקה . עם שני אחיו וילאנד , המנגן בוויולה דה גמבה ובצלו , וברטולד , 
מנצח וחלילן , פיתחו סגנון של נגינה בכלים אותנטיים . בדיסק " וירגין " 
מאנגליה ( 977097 ) מנצח זיגיסוואלד קויקן על המגניפיקט ועל הקנטטה מס 
12 של באך עם המקהלה הקאמרית ההולנדית ואנסמבל הנגנים שלו , ה"פטיט באנד " . 
הסולנים : הסופרן גרטה דא רייגרא , האלט רנה יעקובס , הטנור כריסטוף 
פרגרדיאן והבס פיטר ליקה . הביצוע הטוב ביותר של המגניפיקט הוא של גרדינר 
( ב"פיליפס " ) . בין קופסאות - הדיסקים המוזלות של סי - בי - אס , שהגיעו 
לארץ , עוד קופסה מומלצת : צמד - דיסקים ( 32654 ) שבהם מנגן זאן פייר 
רמפל , עם הסולנים של וונטו בניצוחו של קלאודיו שימונה , את 91 הקונצרטי 
לחליל של ויוולדי . שעתיים וחצי של מוסיקה בשני דיסקים מוזלים , בביצוע 
שהוא אחד היפים ביותר . יוהן סבסטיאן באך : " הפסנתר המושווה " , שני הכרכים , 
בנגינת אדווין פישר . קופסה של שלושה דיסקים ( 881367 ) אי - אם - איי 
צרפת , בסדרת הקלטות - המופת מן העבר . היה מי שכינה את פישר " האוונגליסט 
של הפסנתר " . בין השנים 3391 ו6391 הקליט בלונדון את כל " הפסנתר המושווה " 
בפסנתר . זאת הקלטת - מונו משובחת , שהועברה מתקליטי 87 . הרעשים והאוושות 
סולקו כמעט כליל , ומצליל הפסנתר כמו הפחיתו שנים רבות . מי שרגיל ל"פסנתר 
המושווה " בנגינה המרתקת אך האישית - ביותר של גלן גולד , אולי יראה בגרסתו 
של פישר שמרנות בשיאה . זאת נגינת באך של מוסיקאי גדול ומעמיק . פרסקובלדי : 
" נעימות " , קיס באקא ( חליליות ) , ווטר מילר ( צלו - ברוק ) , 
בוב ואן אספרן ( צמבלו ועוגב ) . דיסק אי - אם - איי מאנגליה 041367 , 
הקלטה דיגיטלית . שלושת ההולנדים מגישים 51 שירים ונעימות של המלחין מן 
המחצית השנייה של המאה ה61 ותחילת המאה ה71 , מנוגנים בכלים אותנטיים . 
ההקלטה משנת 2891 . בדיסק נשמעים הכלים , והצמבלו במיוחד , אפילו טוב 
משנשמעו בתקליט . אאפיה הייניס שרה באך , הנדל וברהמס . דיסק " פיליפס " 
מהולנד , בסדרה " קלאסיקה אגדית " 901624 . הקלטות מן השנים 55911691 
עם נגנים ותזמורות שונים . זמרת - האלט ההולנדית נחשבה בארצה בשנות החמישים 
מה שנחשבה קתלין פרייר בעיני האנגלים . הקריירה שלה החלה באירוע לא - שגרתי : 
כאשר שוחררה הולנד מן הכיבוש הגרמני ב5491 , הוציא מישהו פסנתר אל הרחוב 
וניגן שירי - עם הולנדיים . מן הקהל דחפו קדימה אישה צעירה ונבוכה והיא 
החלה לשיר שירי הודיה . משם הגיעה הבשורה על הזמרת בעלת הקול הנדיר לידיעת 
אמרגן באמסטרדם . כעבור שנים מעטות כבר היה שמה של אאפיה הייניס ידוע באירופה 
כולה . " פיליפס " הרבתה להקליט את קולה הגדול . לדיסק הנוכחי קובצו אריות 
ושירים ממיטב הקלטותיה מתוך שני הפסיונים של באך ומתוך אורטוריית חג המולד , 
מן " המשיח " של הנדל ושירים של ברהמס , " אווה מריה " של באך - גונו , 
ואפילו " גרינסליווס " . תחרות ישירה ומעניינת , ברפרטואר ובקול , לקתלין 
פרייר . 
