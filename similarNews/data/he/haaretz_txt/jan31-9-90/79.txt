מבדיקה ראשונה של אנשי המשטרה - הצבאית ומשטרת - ישראל עולה , שרבים הסיכויים 
שהחייל התאבד , אך נבדקת אפשרות נוספת שהחייל נהרג מפליטת - כדור מרובהו 
מסוג גליל . החייל יצא שלשום בבוקר לטייל בגפו , סמוך לבסיס במרכז רמת - 
הגולן . הוא הבטיח לחבריו לחזור עד השעה שלוש אחר - הצהריים לבסיס , שעה 
שבה היה אמור להתחיל לשמור . " דורון יצא מהבסיס לבוש אזרחית . הוא היה 
חובב טבע , הוא היה אחראי מאוד ולכן לא הבנו מדוע הוא לא חוזר לשמירה " 
סיפרו חבריו . החייל , המשרת כחייל חימוש ביחידה מובחרת בתפקידי מינהלה , 
התגלה ללא רוח חיים על - ידי עשרות חיילים ומפקדים , שערכו אחריו סריקות 
נרחבות באזורים שונים ברמת - הגולן . מכנסיו של החייל היו מופשלים , ולמרות 
שרובהו נמצא לידו , היו החוקרים בטוחים תחילה שמדובר במעשה רצח . רק מאוחר 
יותר נמצא מכתב בחדרו של החייל בבסיס , ולמרות שתוכן המכתב מעורפל ביותר , 
הועלתה סברה שמדובר במקרה התאבדות . כאמור נבדקות כל האפשרויות הנוספות . 
אם אכן מדובר במקרה התאבדות , הרי שזה מקרה ההתאבדות השלישי בשבוע האחרון 
בצפון - הארץ . החייל הראשון שהתאבד היה בן העדה הדרוזית מהכפר ינוח , וכן 
התאבד בבסיסו , לפני ארבעה ימים , חייל תושב צפת . המשטרה הצבאית חוקרת 
את נסיבות פציעתו אמש של חייל צה"ל בן 91 המשרת בבסיס צה"ל בגבול - הצפון . 
חוקרי המשטרה - הצבאית חושדים שהחייל ניסה להתאבד באמצעות ירי מרובהו . 
עם זאת נבדקת אפשרות שמדובר בפליטת - כדור . החייל הוכנס אמש לחדר ניתוח 
ומצבו הוגדר יציב . 
