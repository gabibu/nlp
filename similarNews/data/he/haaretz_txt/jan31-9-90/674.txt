אין עדיין הסכמה בין נציגי הבנקים הישראליים בנוגע להצבת ערבות בנקאית או 
שיעבוד נכסים של " כור " , כנגד יתרת החוב לזרים בסך 04 מיליון דולר . 
ראשי מחלקות האשראי של הבנקים הישראליים נועדו אתמול ובמהלך הישיבה הביע 
נציג בנק לאומי את התנגדותו לכך שהבנקים הישראליים יעניקו ערבות ליתרת החובות 
לבנקים הזרים , שפרעונם יתפרס על חמש שנים . ההסדר בין הבנקים הישראליים 
והזרים קובע , כי ההסדר מבוסס על כך שהבנקים הזרים ימחקו 57 מיליון דולר 
מחובות כור ויקבלו במזומן החזר של 58 מיליון דולר . יתרת החוב בסך 04 מיליון 
דולר תתפרס על פני חמש שנים ולסכום זה דורשים הבנקים הזרים ערבות . בישיבה 
ביום ה בלילה דרשו נציגי הבנקים הזרים ערבות מדינה או לחילופין , ערבות 
של הבנקים הישראלים או שיעבוד נכס ספציפי . דרישה זו הוצגה ביום ששי בפני 
ראשי הבנקים הישראלים על - ידי מנכ"ל משרד האוצר , יעקב ליפשיץ , והועלתה 
היום לדיון בישיבת נציגי הבנקים הישראליים . כאמור נציג בנק לאומי התנגד 
וטען עוד , כי אין עדיין הסכמה של האוצר לגבי הסכמת שלטונות המס להכרת המחיקות 
במהלך שנות ביצוען . כמו כן , אין עדיין הסכמה בנושא מיחזור איגרות החוב 
שהונפקו בארץ ובארצות הברית . בישיבת נציגי הבנקים הביעו מרבית הנציגים 
את תמיכתם בעקרונות ההסדר . הבנקים הזרים מצפים לקבל היום את תשובת הבנקים 
הישראליים , כדי להגיש את ההסדר להצבעת הדירקטוריונים שלהם . גורמים המקורבים 
לבנקים הזרים מסרו אמש כי אין תמימות דעים ותמיכה של כלל נציגי הבנקים הזרים 
בתוכנית . על - פי ההסדר שהתגבש במהלך הדיונים , הבנקים הישראליים ימחקו 
כ002 מיליון דולר מחובות כור ויקחו על עצמם את מיחזור איגרות החוב שהונפקו 
על - ידי כור בארץ ובארצות הברית . ההנפקה בארץ נאמדת ב041 מיליון דולר 
וההנפקה בארצות הברית היא בהיקף של 501 מיליון דולר . משרד האוצר יזרים 
05 מיליון דולר , שישמשו לתשלומי חובות למס הכנסה , ביטוח לאומי ולבנקים , 
וכן יציב ערבות למימון החזר החובות לבנקים הזרים , שיתבצע מיד עם החתימה 
על החוזה . חברת העובדים תעמיד ערבות של 03 מיליון דולר על - ידי שיעבוד 
מניותיה בחברות אל - על , צים ומקורות . גורמים כלכליים מציינים , כי 
אחזקות חברת העובדים בחברות הממשלתיות , עליהן היא נדרשת לוותר במסגרת ההסדר , 
אינן שוות יותר ממיליונים בודדים וערכן אינו מגיע ל03 מיליון דולר . 
