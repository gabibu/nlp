גורמים ממלכתיים מנהלים מגעים מתקדמים לפתיחת קו תעבורה ימי מאודסה שבבריה"ם 
לנמלים בים התיכון ומשם לישראל . לסופר " הארץ " נודע , כי הפעלת קו 
התעבורה הימי מבריה"ם מתעכבת , כי המדינות שבחופיהן אמורות האוניות לעגון 
עדיין לא נתנו את האישור הסופי , הטעון הסכמה של הדרגים המדיניים . גורמי 
עלייה בכירים אמרו אתמול , כי פתיחת קו התעבורה הימי עשוי לזרז בצורה משמעותית 
את קצב יציאתם של היהודים שיש בידיהם אישורי היתרי יציאה , והממתינים בבריה"ם 
חודשים ארוכים , למקום טיסה . בד בבד נודע , שחברות התעופה של הונגריה 
ורומניה " מאלב " ו"טארום " , הבטיחו במגעים עם גורמים ישראלים רשמיים , 
להגביר את קצב הטיסות שלהם ממוסקווה לבודפשט ולבוקרשט , כדי לקצר את תקופת 
ההמתנה לטיסות היוצאות . מנכ"ל הסוכנות היהודית , אלוף ( במיל ) משה נתיב , 
אמר אתמול : " אנו עושים את כל המאמצים להביא את העולים לארץ . בשלב 
זה מדובר על יציאת יהודים מבריה"ם בקצב של כ0005 איש לחודש . אולם אם ישופרו 
אפשרויות היציאה , יגדל מספר היוצאים במידה ניכרת " . 
