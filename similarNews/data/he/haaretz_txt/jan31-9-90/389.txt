ואשינגטון ( מיוחד ל"הארץ " ) . סגן מזכיר המדינה של ארה"ב , לורנס איגלברגר , 
אמר אתמול , כי הממשל לא יבקש מן הקונגרס לקצץ את הסיוע לישראל ולמצרים . 
עם זאת הוא שיבח את הסנאטור רוברט דול , שהעלה בחודש שעבר הצעה לקצץ ב%5 
את הסיוע הזה . " הצעת דול " , אמר איגלברגר , " עוררה מה שאנחנו חושבים 
לדיון מועיל מאד בנושא " . סגן מזכיר המדינה נמנע מלהשיב בשלילה על שאלה , 
אם יתכן שבעתיד תתנה ארה"ב סיוע לישראל בשינוי מדיניותה מבית או מחוץ . 
בתדרוך לעתונאים על תקציב סיוע החוץ החדש של ארה"ב אמר איגלברגר , כי אמנם 
הממשל היה רוצה לבטל את שיטת השרינים בסיוע החוץ , הפוטרת מדינות מסויימות 
מקיצוצי תקציב כלליים , אבל הסיוע לישראל ולמצרים " נמצא בתקציב . אמרנו 
מה אנחנו חושבים שהוא צריך להיות " . הממשל ביקש השבוע מן הקונגרס להוסיף 
ולהקצות לישראל 8 . 1 מיליארד דולר סיוע צבאי , ו2 . 1 מיליארד דולר סיוע 
אזרחי . למצרים ביקש הממשל הקצבה של מעט יותר מ3 . 1 מיליארד דולר סיוע 
צבאי , ו659 מיליון סיוע אזרחי . איגלברגר חזר על העמדה הרשמית הידועה , 
שהממשל חושב את השרינים למגבילים , והוא רוצה שהקונגרס יניח בידיו יתר 
גמישות . אבל הוא הטעים , כי הממשל מוטרד פחות מחוסר גמישות במזרח התיכון , 
והרבה יותר מהיעדרה במזרח אירופה . במזרח התיכון , הוא הסביר , אפשר 
לחזות בקלות גדולה יותר את הצרכים , ולכן אפשר לשריין כספים מראש . במזרח 
אירופה רב מספרם של הנעלמים , ולכן נחוצה דרגת גמישות גבוהה יותר . איגלברגר 
נשאל אם הוא יכול להעלות על דעתו זמן , שבו יקשור הממשל את הזרמת הכספים 
לישראל " בעניינים ספציפיים במדיניות הפנים של ישראל , או מדיניות הביטחון " 
שלה . הוא השיב : " זאת שאלה של יותר מדי אם , ואינני יכול לענות עליה . 
אינני יודע " . איגלברגר נתן דוגמאות להגבלות שמטילה שיטת השרינים על הממשל . 
לדבריו , בשנה הנוכחית , משוריינים % 29 מן המכירות הצבאיות שארה"ב מממנת 
אותן בעצמה , ו%28 של הסיוע הכלכלי . 
