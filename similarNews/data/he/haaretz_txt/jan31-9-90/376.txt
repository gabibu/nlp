יחידת התיירות של המשמר האזרחי במשטרת ירושלים מתקשה לגייס מתנדבים חדשים 
לפעולות שיטור בבירה . מפקד היחידה , פקד יהודה אחי מרים , פנה באגרת 
אישית לציבור מורי הדרך והציע להם להתגייס ליחידה , כדי לסייע בפעולות השיטור 
באזורי התיירות בבירה . " מאז הקמת היחידה נעשה הרבה לשיפור ביטחון התיירים 
ורכושם בבירה " , כתב . " בשל האינתיפאדה לא ניכר הדבר , אבל אלמלא משטרת 
התיירות , היה המצב חמור בהרבה . לו נמצאו מתנדבים נוספים , יתכן שהיינו 
יכולים להגיע להישגים ניכרים יותר " . זה שלוש שנים קיימת בירושלים משטרת 
תיירות יחידת סיור ושיטור מיוחדת של המשטרה , העוסקת בעיקר במגזר התיירותי 
ובאזורי התיירות והבילוי המובהקים בבירה . משטרת התיירות מקיימת יחידה מקבילה 
של המשמר האזרחי במדים , שחבריה היום 05 במספר לובשים מדי משטרת ישראל , 
ויש להם הסמכויות המוקנות לשוטרים בתפקיד . המתנדבים תורמים לפחות 61 שעות 
בחודש בשתי משמרות . פעילות הסיור נעשית רגלית ובניידת , בשיתוף עם שוטר 
מקצועי , או בצורה עצמאית . 
