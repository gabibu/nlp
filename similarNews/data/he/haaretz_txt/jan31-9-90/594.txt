) , שדקר את גיסו בקטטה שפרצה בעת חתונה נידון אתמול בבית - המשפט המחוזי 
בחיפה לעשר שנות מאסר בפועל . אחיו של הנאשם , איברהים מוחמד גבארין ( 
33 ) , שהובא לדין בפרשה זו זוכה מכל אשמה , לאחר שבית המשפט קבע שהוא 
תקף את קורבנו מתוך התגוננות . שני האחים הובאו לדין בפני נשיא בית המשפט 
המחוזי בחיפה , אברהם פרידמן , והשופטים מלכיאל סלוצקי ונתן קליינברגר . 
בעקבות סכסוך משפחתי ממושך תקף חאדר גבארין את גיסו , חאלד גבארין , ודקר 
אותו בסכין . במהלך הקטטה שלף המנוח סכין ודקר את איברהים . בתגובה , 
שלף איברהים סכין ודקר את המנוח מספר דקירות שהביאו בסופו של דבר להתמוטטותו 
של חאלד , שהוחש לבית החולים , שם מת מפצעיו . בניתוח שלאחר המוות , אובחנו 
חמישה פצעי דקירה , מהם שלושה קטלניים . בית המשפט החליט להרשיע את חאדר 
באשמת ניסיון לרצח , לאחר שלא הוכח שהדקירה הקטלנית שחדרה לליבו של המנוח 
היא הדקירה שלו . השופטים ציינו כי ההתגוננות העצמית שבה נקט איברהים , 
לאחר שהותקף על ידי המנוח , יש בה כדי לפטור אותו מאחריות פלילית . בית 
המשפט קבע עוד , כי יש לעקור מן השורש את תרבות הסכין שעדיין רווחת בחלקי 
ציבור שונים . 
