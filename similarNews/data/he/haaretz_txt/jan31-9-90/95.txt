ב"בלוז מרפא " שר גון לי הוקר בבריטון שחור , " הוא ריפא אותי והוא יכול 
לרפא גם אתכם " . אי אפשר שלא להאמין לו . הוא נולד במיסיסיפי לפני 37 שנים , 
ועדיין שר את הבלוז באותה עוצמה מצמררת . אם יש מישהו שהשפיע על התפתחות 
מוסיקת הרוק והריתמנבלוז , זהו גון לי הוקר . כל המבנים המוסיקליים שנוצרו 
בידיו ובידי חבריו שימשו אבני בניין למוסיקת הרוק . כולם שאלו מגון לי הוקר 
את רעיונותיו המוסיקליים : פיט טאונסנד ולהקת " המי " ( הוקר הופיע באחרונה 
במחזמר " איש הפלדה " של טאונסנד ) , האבנים המתגלגלות , " לד זפלין " 
ורבים אחרים . כעת הגיע פרעונם של חובות מוסיקליים בתקליט שבו שורה מפוארת 
של כוכבי רוק משתפת פעולה עם גון לי הוקר ומצדיעה למוסיקה שלו : קרלוס סנטנה , 
שיחד עם חברי " סנטנה " מעבירים את " המרפא " דרך פריזמה של קצב אפרו - 
לטיני , בוני רייט , זמרת וגיטריסטית בלוז לבנה מצוינת שמחדשת עם הוקר 
את הקלסי שלו מ9491 , רוברט קריי , ה"בנימין " של הבלוז הכושי שמנגן 
את " בייבי לי " , ועוד רבים וטובים . מה שהופך את התקליט הזה לפנינה אמיתית 
גם למי שאינם חובבים גדולים של בלוז , היא העובדה שזו הפעם הראשונה שגון 
לי הוקר , שהוציא קרוב למאה תקליטים , מוקלט באיכות ובהפקה מוסיקלית מעולה . 
האותנטיות של הבלוז אינה נפגעת , והאמנים שמשתפים פעולה עם הוקר מנגנים 
ושרים אתו , ולא נגדו . הוא עצמו שר ומלווה את עצמו בגיטרה אקוסטית או 
בסטיל - גיטר . הצדעה לאמן - ענק . קפמאפרקשלישייה מגלזגו שבסקוטלנד , 
" הנילוס הכחול " , משכו תשומת לב באלבום הבכורה שלהם " מהלכים על גגות 
בתים " , אך לא זכו להצלחה מסחרית . מאז חלפו יותר מחמש שנים . אלבומם 
השני , " כובעים " , מצדיק את הציפיות שעורר תקליט הבכורה . הם אמני הצמצום . 
בדור של הפקות עמוסות , הם שוקעים אל קצבים איטיים . פה ושם מפזרים צלילי 
תופים , זורעים רמזים בקלידים , צובעים את הרקע המוסיקלי במריחות פסטליות 
של גיטרות וקלידים אלקטרוניים . קולו של הסולן פול ביוקנן נושא שברים של 
קו מלודי , אך נעלם אל תוך הרקע עוד לפני שהספקת ליירט אותו . לכאורה נראה 
ש"הנילוס הכחול " אינם שייכים לאף זרם מוסיקלי . מי שזוכר את תקליטי " קינג 
קרימזון " של תחילת שנות השמונים יודע שהמוסיקה שלהם פועמת בקצב המינימליסטי 
של רוברט פריף . זוהי מוסיקה מודרנית במיטבה , שמתחברת אל מגמות דומות 
במוסיקה קלסית עכשווית . הם שייכים לעילית אינטלקטואלית של יוצרי רוק . 
קשה לדמיין תקליט מתאים יותר לימי חורף קרים . קפמאפרקשמו של התקליט החדש 
מעיד על תוכנו : מוסיקה רומנטית לשמה . מזר הקליט שירים כאלה תחת אש צולבת 
של ביקורת קטלנית כבר לפני כמה שנים , ואף נחל כשלונות מסחריים . זו אולי 
הסיבה שתקליט זה יוצא בחברת " התקליט חיפה " , ולא ב"הד - ארצי " , שבה 
הקליט עד כה . זמרים כמו אורי פיינמן סוללים כעת מחדש את הדרך עבורו . מזר 
נעזר בשירותיו של ברוך פרידלנדר , פזמונאי ומלחין צעיר שהוכיח כבר את עצמו 
בשירים שכתב לגלי עטרי ואחרים . פרידלנדר אינו בוחל בשום קלישאות : " אולי 
מתמכרים אנו לרגע העובר עם השקיעות " או " מה לך כאן ילדה ברחוב ? תיכף 
ירד הגשם הרטוב העלים נושרים בסתיו " ועוד . הלחנים הרבה יותר נעימים 
לאוזן " הפעם " , " דניאל " , ו"בימים ובלילות " למשל אך גם אלה נגועים 
במחזור נוסחאות משופשפות . התקליט מסתיים בלחן של פרידלנד ל"האורח " של 
אברהם חלפי . הטקסטים של פרידלנד זקוקים להרבה יותר משיפוץ כדי להתחיל לגרד 
את נימי המשמעויות שיש ב"האורח " , אך בתקליט שהוא רומנטיקה לשמה " האורח " 
הוא הבלתי קרוא . מזר משכנע הרבה יותר כשהוא שר שורות כמו " הן נושאות 
תקווה אחת שאמצא אותה בזרועותי " . 
