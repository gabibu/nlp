אדיס אבבה ( ע"ר ) . שר החוץ של אתיופיה , טספאייה דינקה , יצא אתמול 
לביקור בן ארבעה ימים במצרים , לשיחות על ביטחון האזור ונושאים אחרים . 
דובר משרד החוץ אמר כי דינקה ידון עם עמיתו המצרי , עיסמת עבד אל - מגיד , 
בביטחון השיט בים סוף בעקבות התקפות המורדים מאריתריאה על שתי אוניות פולניות 
ואחת יגוסלווית סמוך לנמל מאסאווה בראשית החודש . אתיופיה ביקשה משכנותיה 
הערביות לסייע לה לעצור התקפות אלו . הדובר אמר עוד כי דינקה יעלה גם את 
שאלת פעילות תנועת המורדים השניה , חזית השחרור אורומו , שחידשה לאחרונה 
את פעילותה הצבאית במערב אתיופיה , סמוך לגבול עם סודן . אתיופיה חושדת 
בסודן , שהיא תומכת באופן פעיל במורדים . 
