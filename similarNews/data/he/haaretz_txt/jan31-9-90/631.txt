המנכ"ל לשעבר של חברת הבנייה יובל - גד , אלי אבשלום , נעצר על - ידי היחידה 
הארצית לחקירות הונאה של המשטרה כחשוד בעבירות מרמה , קבלת דבר במרמה והפרת 
אמונים בתאגיד . בתום ישיבת בית - המשפט הוחלט , בהסכמת נציגת המשטרה , 
לשחררו בערבות עצמית ובערבות צד ג . אבשלום הובא אתמול לבית - משפט השלום 
בתל - אביב , ושוחרר בערבות של 05 אלף ש"ח . נציגת המשטרה , מפקח גילה 
בכר טענה , כי אבשלום , בתוקף תפקידו כמנכ"ל יובל - גד , העדיף קבלנים 
בקבלת עבודות , מבלי שבדק את יכולתם לעמוד בהתחייבויותיהם . בכך פגע בניהול 
התקין של עסקי יובל - גד , ובהתחייבויות שנטלה על עצמה . החוקרת טענה עוד , 
כי החשוד דאג למכירת ציוד המפעל לעצמו ולמקורביו , ללא מכרז ומבלי שקיבל 
את אישור מועצת המנהלים של החברה . נציגת המשטרה הוסיפה , כי החקירה נמצאת 
בעיצומה , אולם אין חשש ששחרור החשוד יחבל בהמשך החקירה . החוקרת טענה : 
" כבר בשלב זה , יש בידי המשטרה ראיות לכאורה לביצוע העבירות המיוחסות 
לחשוד " . השופטת חיה חפץ , אסרה על אבשלום לצאת את הארץ , הורתה לו להפקיד 
את דרכונו במשטרה ולהתייצב בתחנת המשטרה , כל אימת שיידרש לעשות כן . החשדות 
הראשונים שהביאו להדחתו של אבשלום , פורסמו לראשונה ב"הארץ " . בשורה של 
ידיעות פורסם , שאבשלום , ששימש כמנכ"ל יובל - גד , אולץ להתפטר על - 
ידי מועצת המנהלים של החברה ב81 באוקטובר 98 . לטענת הנהלת קבוצת הפלדה של 
כור , לאבשלום עבר פלילי עוד בטרם החל את עבודתו כמנכ"ל החברה , אך הוא 
לא דיווח עליו בטרם החל את עבודתו בחברה . הנהלת קבוצת הפלדה של כור שכרה 
את שירותיו של משרד פרטי לחקירות , שביצע מעקבים , ואסף שורה של ממצאים 
המצביעים על חשדות לכאורה לעבירות פליליות . חלק מהממצאים הונצח בצילומים 
והקלטות , וכל החומר הועבר על - ידי הנהלת כור ליחידה הארצית לחקירות הונאה 
במשטרת ישראל . ההתחקות אחר אבשלום החלה בעקבות תלונה של תושב אשקלון , 
שגילה התעניינות ברכישת 31 מגרשים לבנייה בפרויקט גני - אשקלון , שהיו בבעלות 
יובל - גד . לטענת המתלונן הוא הגיש הצעה כספית בגובה של 012 אלף דולר לרכישת 
המגרשים , אך נדרש להעביר סכום של 05 אלף דולר במזומן לאבשלום . החקירה 
שנערכה לאחר מכן העלתה חשדות למקרים נוספים של הוצאת כספים במרמה מקופת החברה , 
על - ידי אישור תשלומים חריגים לקבלנים בסכום של למעלה משני מיליון ש"ח . 
אבשלום אמר בעבר ל"הארץ " , שתלונת תושב אשקלון הינה שקרית , וכי הדרישה 
ל05 אלף דולר הייתה כהפקדה בקופת - החברה , לצורך בדיקת רצינות כוונותיו 
של הרוכש . הוא הוסיף , כי חשף ליקויים חמורים , חלקם כספיים וחלקם מנהליים , 
להפקת רווחים אישיים , וגילויים אלה והצלחתו בניהול החברה היו לצנינים 
בעיני אנשים רבים , והם אלה שפעלו להדחתו והחשדתו . 
