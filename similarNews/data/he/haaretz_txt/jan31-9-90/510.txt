חיים כהן , מאמן החירום הזמני - קבוע של הפועל באר שבע , הודיע אתמול לאחר 
משחק הליגה הביתי של קבוצתו עם מכבי חיפה ( 00 ) , כי הוא מתפטר מתפקידו . 
כהן מונה לאחר פיטוריושל המאמן שמעון שנהר . חיים כהן , שהוא מאמן קבוצות 
הנוער של המועדון , משמש גם עורך מקומון באר שבעי . הוא הודיע , כי אין 
באפשרותו להמשיך למלא את שני התפקידים , ועל כן החליט להתפטר מהכדורגל . 
כהן מתח בקורת על המתרחש כיום בהנהלת המועדון ( אין הנהלה מקצועית וכל אחד 
מושך לכיוון אחר ) . הוא הודה לעוזרו שלום שריר שהודיע , כי גם הוא מפסיק 
לשמש כעוזר מאמן וימשיך לכהן כמאמן כושר בלבד . יו"ר הקבוצה אלי זינו אמר , 
כי יתכן שיוצע לחיים כהן מינוי של מאמן קבוע אם יסכים לקבל התפקיד . יצחק 
כהן צדק , מזכיר מועצת פועלי באר שבע , אמר : ענין המאמן הינו מישני לעומת 
הבעיות הכספיות של הקבוצה אותן יש לפתור . הקבוצה חייבת כסף רב למס הכנסה , 
לבנקים ולנושים . יתכן שלא תהיה ברירה אלא לפרק את הקבוצה ולהכריז על פשיטת 
רגל . 
