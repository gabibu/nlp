האריג הירוק - אדום - ירוק לסימן זיהוי לאיכות בעולם כולו . אלדו , בנו 
של מייסד חברת " גוצי " גוציו גוצי עמד בראש אימפריית האופנה הזאת , 
הכוללת כ051 חנויות בעולם ומחזורה הכספי מיליוני דולרים בשנה . האותיות 
, ראשי התיבות של שמו של האב המייסד , היו לסימן היכר של התוצרת , והחברה 
היתה לסיפור הצלחה בין - לאומי . גוציו גוצי , יליד פירנצה חסר כל , היגר 
ללונדון בתום מלחמת - העולם הראשונה ועבד שם במלון הפאר " סבוי " כנער 
מעלית וכנושא מזוודות . כעבור שנים אחדות שב לפירנצה ונישא לאיידה , אף 
היא בת למשפחה פשוטה , אישה נבונה ונמרצת . היא שגילתה חנות להשכרה באחד 
מרחובותיה המרכזיים של פירנצה , והזוג פתח חנות למוצרי עור ולאביזרי רכיבה . 
אחר כך הצטרפו גם שלושת הבנים לעסק . נשות המשפחה לא הורשו להיות שותפות 
בעסקים ; " זהו עולמם של הגברים במשפחה " , אומרים ב"גוצי " . לאחר פלישת 
איטליה לחבש , ב6391 , נותקו קשרי המסחר של המדינה והופסקה כמעט לגמרי 
אספקת עור משובח . החברה החלה לעצב מזוודות בד בעלות עיטורי עור בשוליים 
בלבד . העיצוב הדל והחדיש הצליח , ועד מהרה החלה החברה לייצר גם תיקים 
וארנקים בעיצוב דומה , מעובדים בחוטים עבים וכפולים בדומה לאוכפים תפורים 
ביד וסמל החברה עליהם . העסקים שיגשגו , ושנים אחדות אחרי תום מלחמת - 
העולם השנייה פתחו שניים מן הבנים חנות ראשונה בניו - יורק . ב3591 נפטר 
גוצי האב , והחברה עברה לידי בניו , אלדו ורודולפו . רודולפו היה שחקן 
ולא התעניין כמעט בעסק , אך גם לא פרש ממנו לחלוטין . אלדו ניהל את החברה 
והוא שעשה אותה לשם דבר בעולם העיצוב . הוא נישא לאנגלייה בעלת קשרים בחברה 
הגבוהה , והביא לחברה סגנון חדש , אנגלי קלאסי . מוצרי החברה עוטרו במוטיווים 
של ציד ורכיבה : פרסות , רתמות , ראשי סוסים וכלבים . בשנות הששים החלה 
החברה לעצב גם נעליים : מוקאסינים גבריים בעלי עקב נמוך ואבזם מוזהב . 
אלה היו ראשונים באופנת הנעליים הספורטיוויות ומוצגים היום במוזיאון המטרופוליטן 
בניו - יורק . בהדרגה החלה " גוצי " לעצב אופנה , פרוות , תכשיטים , 
שעונים ובשמים . היא פתחה כ051 חנויות ברחבי העולם , ונתנה זיכיונות מכירה 
לחנויות אחרות . מרכז החברה נשאר תמיד בפירנצה ; המשפחה קנתה וילה גדולה , 
שנבנתה במאה ה51 על ידי ואסארי אדריכל , צייר והיסטוריון מתקופת הרנסאנס , 
שציוריו מקשטים את בית העירייה בפירנצה , פאלאצו ואקיו . העיצוב של גוצי 
לא היה חדש ולא מסעיר , אלא שילב טעם קלאסי עם מגע עכשווי ; עיצוב המחזיק 
מעמד ביותר מעונה אחת . החנויות גדולות ומרווחות , מרוהטות בסגנון שמרני , 
לשוער העומד בפתח כפפות לבנות והשירות סבלני ואדיב . אופנת גוצי הפכה לסמל 
למעמד חברתי . אנשי עסקים ידעו שמתנות תוצרת החברה מתקבלות תמיד בשמחה ואביזרים 
מקושטים בסרט אדום - ירוק או ב - היו לסימן זיהוי לסנוב אפיל . בשנים האחרונות 
התעדנו בגוצי , וסמל ה - הוצנע , אולי מפאת גל החיקויים . ובהזדמנות 
זו , טיף לחוששים מחיקויים : בתיקי גוצי המקוריים נמצא שקיק עור קטן ובו 
פרוספקט של קו המוצרים של גוצי . ההצלחה הביאה עמה גם סכסוכים ומריבות משפחתיות . 
בשנות השבעים חתמו בני המשפחה על הסכם שלפיו תישאר החברה בידי המשפחה במאה 
השנים הבאות ; אולם מריבות רבות מדי נתגלעו בין האחים רודולפו ואלדו , 
שלעתים נסתיימו בתגרות ידיים . גם הדור הצעיר שהצטרף לחברה לא טמן ידו בצלחת : 
לאחר פטירתו של רודולפו , בשנת 2891 , זייף בנו מאוריציו את חתימתו כאילו 
אביו הותיר לו את חלקו בחברה עוד בחייו , כדי להימנע מתשלום מסי ירושה . 
העניין התגלה ובית המשפט הקפיא את חלקו בעסק . גם אלדו גוצי הואשם בהעלמות 
מס ואף נשפט לשנת מאסר . אלדו מכר את חלקו לבנק האמריקאי סנטלי מורגן ולפני 
כשנתיים נמכרה החברה לאנשי עסקים ערבים . מוצרי החברה נמכרו גם בארץ , ברשת 
החנויות " שבא " . אולם מאז שעברה החברה לידיים ערביות , שנכנעה לחרם 
הערבי וכיום אין יבוא סדיר לארץ . 
