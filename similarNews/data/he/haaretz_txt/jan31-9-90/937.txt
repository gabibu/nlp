מבקר עיריית בת - ים , דוד אפל , פנה למשרד מבקרת המדינה , והתלונן כי 
ראש העיר , אהוד קינמון , מתנכל לו ומפריע לו בעבודתו . קינמון , מצידו , 
זימן להיום ישיבת מועצה שלא מן המניין , כדי לדון בפיטוריו של אפל . לדבריו , 
אפל אינו ממלא כראוי את תפקידו . במכתב תלונה לנציב תלונות הציבור במשרד 
מבקר המדינה , עו"ד יהודה סלנט , גולל מבקר העירייה שורה ארוכה של דוגמאות 
להתנכלויות מצד ראש העיר , וביקש את התערבות משרד מבקרת המדינה . אפל אומר 
כי ראש העיר ערך " התקפות מרושעות ובלתי מבוססות " נגדו , בעקבות פרסום 
דו"חות הביקורת השנתית . הוא טוען כי פרסומים פנימיים בקרב הפקידות הבכירה 
נועדו להתסיס את עובדי העירייה נגדו , וכי ראש העירייה איים עליו , ועיכב 
את הוצאתם של דו"חות שנתיים . אפל טוען כי מיד עם כניסתו לתפקיד , בשנת 
48 , קיצץ קינמון % 06 מתקציב לשכת מבקר העירייה , בלי להתייעץ עמו . במשך 
השנים 98 - 58 הגיש מבקר העירייה הצעות לתקציב שנתי עבור לשכתו , כפי שכל 
יחידה עירונית נדרשת לעשות . " לצערי " , כותב אפל , " במשך כל השנים 
הללו , לא זכו הצעות התקציב השנתי שהגשתי להתייחסות כלשהי מצד ראש העירייה " . 
לטענת אפל , לא עודכן מלאי הספרות המקצועית , והמיכשור והריהוט המשרדי 
לא חודש . מבקר העירייה טוען עוד כי ננקטו " פעולות לריקון לשכת מבקר העירייה 
מעובדיה " , וכי כפו עליו לקבל עובדים שאינם מקובלים עליו . עובדים חדשים 
הוצאו , לדבריו , מלשכת מבקר העירייה , לאחר שהוכשרו , ועבודתם החלה 
לשאת פרי . לא הובטחו לו עובדים אחרים במקומם . אפל התלונן כי לא הותקנו 
בלשכתו שלוחות מסוף מהמחשב המרכזי של העירייה . ראש העיר , אהוד קינמון , 
טען לעומת זאת כי בתחילת כהונתו גילה שהמבקר מסוכסך עם ראש העיר היוצא , 
מנחם רוטשילד , ונמצא בנתק גמור מבעלי התפקידים הבכירים האחרים בעירייה . 
בתשובתו לתלונותיו של אפל כתב : " דווקא אני ניסיתי לשנות מצב זה ולסייע 
ככל שניתן , כדי שתוכל למלא תפקידך כראוי , אולם לצערי הרב לא השכלת לנצל 
גישתי החיובית " , השיב ראש העיר למבקר העירייה . לטענת קינמון , מאז תחילת 
עבודתו של המבקר עזבו את מערך הביקורת 11 עובדים , אשר לא היו מוכנים להמשיך 
ולעבוד תחת אפל . קינמון אף האשים את אפל כי עשה שימוש בממצאים שהוציא מתיקים 
אישיים לקידום ענייניו האישיים , תוך הפצת הממצאים האלה לגורמים שמחוץ לעירייה , 
ועל כך נזף בו . 
