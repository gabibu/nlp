זה קרה לראש הממשלה בדיוק לפני שנה וחצי בהתנחלות נעלה , דווקא במגרש הביתי 
שלו . יצחק שמיר קם לפתע ואנשי הביטחון נדרכו . כשקלמנטינה בידו והוא רועד 
מכעס , צרח שמיר על אליקים העצני : " לך לעזאזל ! לך לעזאזל ! צא מן 
החדר הזה " ! ביקור הבחירות של שמיר ביישוב נעלה עשה כותרות בגלל התקרית הזאת . 
שמיר ציפה לקבלת פנים אוהדת , אבל העצני קילקל לו את החגיגה והגיע למקום 
ותקף את שמיר על כך שהליכוד אינו מקים עוד יישובים חדשים . ראש הממשלה נסער 
מהאירוע , דחה את כל ניסיונות הפיוס ואמר לאחד ממארחיו : " אני שונא אותו . 
שונא אותו . האיש הזה מגלם בתוכו את ההרס , את החורבן , את הקטסטרופה " . 
יש לו , לאליקים העצני , ח"ך מיום רביעי שעבר , סיוט אחד ויחיד . הוא 
חולם עליו בלילה , נושם אותו ביום וחי בצלו . בדמיונו , כפי שהעיד לא 
פעם , רואה העצני את אסון הנסיגה מהשטחים ההולך וקרב והוא נשבע : " כל 
עוד נשמת חיים באפי , זה ייעודי בחיים , למנוע את האסון הזה " . האוקטבות 
הגבוהות הנלוות לטיעוניו הן מסימני ההיכר שלו . בניסוחים מפולפלים ורטוריקה 
משופשפת הוא מצליח לקנות את לבם של רבים ולהבעית רבים אחרים . " הוא סוליסט 
מטבעו , איש חכם ונואם מופלא " , מגדיר אותו אחד מראשי יש"ע , שדווקא מסתייג 
ממנו . התואר " נביא החורבן " דבק בו ולא בכדי . " הוא באמת נביא " , 
אומר עליו אחד ממכריו . " נביא חורבן שתחזיות רבות שלו התגשמו , למשל 
הפינוי מסיני . הוא מאוד הגיוני , ואפילו מרשים ביכולת הניתוח והחיזוי 
שלו " , אומר האיש . אבל גם מי שמכיר אותו מקרוב , במועצת יש"ע ובגוש אמונים , 
לא בנוי לסבול תחזיות אפוקליפטיות כאלה באובססיוויות שכזאת . אחרי הכל 
כמה זמן אפשר לראות את החיים בשחור כל הזמן ? עיקר הווייתו כיום היא המלחמה 
על ארץ ישראל . הרבה לפני שקמה " מדינת יהודה " גילגל העצני רעיון דומה . 
" אם תסיג המדינה את הצבא , המשטרה והמנהל הישראלי ביש"ע עדיין יישארו 
בה עשרות אלפי יהודים , ואולי אף יצטרפו אליהם אלפים רבים מן הארץ ומן הגולה " , 
כתב העצני ב5891 . " יהודים אלה " , סבור העצני , " יהיו פטורים לחלוטין 
מן הוויתור הממשלתי . זיקתם תהיה אל הארץ בלבד ולא אל המדינה שהפנתה עורף 
לארץ ולהם . שכן אף אם מדינת ישראל תרד מהרי מרום ישראל , את היחיד היהודי 
היא לא תוכל לאלץ לרדת עמה " . ב"הלם הנסיגה בארץ ישראל " טען : " יהודים 
במדינת ישראל יתנגדו לנסיגה בדרך זו או אחרת , ואנו נושאים תפילה , כי 
ההתנגדות לא תהיה אלימה ולא יפקדנו , חלילה , הגדול שבאסונות : מלחמת 
אחים . . . אשר ליהודים שיישארו ביש"ע לאחר הנסיגה ולא ייצאו לגלות שלישית , 
הללו עשויים ליצור בדלית ברירה הוויה חדשה , ניסיון שטרם חווינו ונצטרך 
ללמוד להתמודד עמו יהודים החיים בא"י , אך מנותקים ממדינת ישראל . " כמה 
זמן יארך ניתוק כזה עד אשר צה"ל ייאלץ לשוב , כדי למנוע סופר סברה - שאתילה 
של ערבים ביהודים ? או יהודים בערבים ? או שניהם ? כמה זמנקפמאליד4תחזיק 
ממשלת וישי הישראלית מעמד בתוך ישראל שלאחר הנסיגה ? מה יהיו יחסי היישות 
היהודית ביש"ע עם המדינה מצד אחד ועם יהדות התפוצות מצד שני ? האם יתחרו 
מדינת ישראל ויש"ע על לבבותיהם וכיסיהם של יהודי הגולה ? האם תתפתח ביש"ע 
תרבות חיים יהודית אחרת ? . . . או אולי יימנע ברגע האחרון שבר גיאולוגי 
העלול לקבור תחתיו הרבה בתים בישראל , ולא רק בתים פיסיים " ? בערך באותה 
תקופה ובאותה רוח , לאחר נאום חוצב להבות , הוביל העצני את מועצת יש"ע 
לקבלת החלטה שהסעירה את המדינה . ההחלטה התייחסה לאפשרות מסירת שטחים במסגרת 
הסדר מדיני והעצני אמר בין השאר : " אל כל שלטון בישראל אשר יבצע את אחד 
מהפשעים הנ"ל נתייחס כאל שלטון לא חוקי , כפי שנהג דה - גול כלפי משטר וישי 
של המרשל פטן אשר בגד בעם הצרפתי . . . אנו מחליטים להזהיר את ראש הממשלה 
שמעון פרס מפני התוצאות החמורות של התוכניות שפורסמו , וזאת על ידי הבאת 
הוכחה כי חלוקת הארץ וירושלים תגרור בהכרח את פילוג העם " . היועץ המשפטי 
לממשלה אז , יצחק זמיר , הזהיר בחריפות מפני ההחלטה . גם בקרב ציבור המתיישבים 
קמה צעקה . בלחץ האדיר נסוגה מועצת יש"ע וכעבור שלושה ימים פירסמה החלטה 
חוזרת . יואל בן נון תקף את העצני ב"נקודה " : " טיעוניו של אליקים העצני , 
אשר לו זכויות רבות ביסוד המשפטי של ההתיישבות ביש"ע , דומים לחוטף מטוס 
באקדח לא טעון . . . האם באמת אנו משלים את עצמנו שפרס אינו יודע כי האקדח 
ריק . . . את פרס זה לא מפחיד . זה מפחיד רק את הציבור ומעניק ליריבינו 
תחמושת חינם נגדנו " . העצני השיב מלחמה : " מצווה וחובה לזעוק ולהפחיד . 
. . מי שקורא לשקט ולשלווה מסייע לגזול מאתנו את ארץ ישראל . . . יש 
לחלוק מכל וכל על התיזה כי המדינה מקודשת וכי החלטות רוב דמוקרטי יש לכבד 
בכל הנסיבות . בעניין זה יש לנו שותפים בשמאל " . העצני מאמין שביום פקודה 
לא יישאר עם ישראל ספון בבתיו . לתקווה הגדולה הזאת נתן ביטוי בדרך מיוחדת 
במינה בפרק " סוף דבר " , הנועל את " הלם הנסיגה בארץ ישראל " , ובחר להגיש 
לקוראיו תמצית ממאמרו של הפרוף יוסף קלוזנר , " הפוגרום הראשון והצלם בהיכל " . 
כה כתב : " מלפני הקיסר הרומי קליגולה יצאה גזירה להעמיד את צלמו במקדש 
הגדול שבירושלים . את הגזירה היה צריך לקיים פטרוניוס , שיקח עמו את מחציתו 
של הצבא הרומי שעמד על נהר פרת , ובו ידכא כל התקוממות ויעמיד את הצלם בהיכל 
בחוזק יד . הדבר נודע בארץ ישראל והרעיש את לב היהודים במידה שאין למעלה 
ממנה . . . במהירות הבזק התפשטה השמועה הנוראה ביהודה ורעדה אחזה את כל 
העם . . . כפי הנראה נמצאו בני אדם שניהלו תעמולה נמרצת במשך חודשים שעברו 
מסוף החורף עד תחילת קציר ועוררו את העם . בתחילת הקציר נהרו מכל קצוות 
ארץ ישראל , מן הערים ומן הכפרים יהודים לאלפים והמון גדול עמד לפני פטרוניוס 
וחייליו הנדהמים . עד מהרה התפרצה מתוך המחנה העצום יללה איומה אחת שהחרידה 
אף את הרומאי האביר פטרוניוס . " ההמון הגדול " , ממשיך העצני לצטט מתוך 
מאמרו של קלוזנר , " נפל על פניו וביקש רחמים על מקדשו : לא להילחם באנו , 
אבל יש רק שתי אפשרויות : או להעמיד את הצלם או להשמיד את כל עם יהודה 
עד אחד . הנה צווארותינו פשוטים לטבח ונפשנו להורגים . כשלא יישאר מאתנו 
אפילו אחד , תקיים את הגזירה של קאיוס קאליגולה . נע לבבו של הרומי . 
רבבות חרבות היו בידו ובידיהם לא היה כלום . ואף על פי כן הרגיש בנפשו שאין 
אונים הוא לעומת הכוח הגדול שנתגלה בהמון זה ! ארבעים יום חנו אלפי יהודים 
תחת כיפת השמים , מוטלים על הארץ ומצפים שיעביר פטרוניוס את רוע הגזירה " . 
כך רוצה העצני לראות את עם ישראל ביום פקודה , ועד שזה יקרה , הוא יוסיף 
להיאבק , לצעוק , להבהיל , בלא פשרות . מטרה מסומנת אחת , מרכזית מאוד 
במסע הארוך של העצני היא התקשורת . רק לפני שבוע הקדיש מאמר לרפיק חלבי , 
בעקבות דברים שכתב חלבי עצמו ב"נקודה " . במסגרת אליש"ע , אזרחים למען יש"ע , 
שהקים לפני שש שנים , הוא מפרסם מאות דפי הסברה , שולח תלונות למשטרה 
נגד עיתונאים החורגים לדעתו מן החוק או מן הממלכתיות ומפציץ את היועץ המשפטי 
לממשלה בתלונות נגד ערבים המזדהים עם אש"ף . הוא אף התפלמס ארוכות , כמשפטן 
הפעם , עם הפרקליט הצבאי הראשי , תא"ל אמנון סטרשנוב , בעניין ירי ע"י 
אזרחים בשטחים . בהשראתו פורסמה מודעה חתומה על ידי עשרות משפטנים , חלקם 
ידועי שם , מטעם מועצת יש"ע : " לתושב הנוסע והמטייל בדרכים " , הנושאת 
את הכותרת : " דע את זכויותיך וחובותיך בפני מיידי האבנים " . האיגרת סתרה 
בכמה נקודות את הוראות המערכת הצבאית , אך הדבר לא הפריע למשפטנים לעמוד 
מאחוריה . במסגרת אליש"ע הוציא העצני לפני שנתיים את החוברת " שידורי ישראל 
פרופיל של השחתה פוליטית " . העצני טוען כי עיתונאי רשות השידור מאמצים 
כמעט אוטומטית את המינוח , ההטעמות והסגנון המקובלים על מפלגות השמאל ועל 
אויבי ישראל . הוא הגיש תלונות נגד עיתונאים רבים . אחת הזכורה במיוחד 
היא זו נגד כתב הטלוויזיה ויקטור נחמיאס , בטענה שהעמיד את המסך לרשות אש"ף 
בראיון שקיים עם העיתונאי זיאד אבו זיאד . גם אלימלך רם , אהוד יערי וכרמית 
גיא לא נמלטו משבט ביקורתו . על דן שילון כתב פעם בעקבות דברים שאמר על 
הוועידה הבין - לאומית : " דן שילון , שאינו מנסה כלל להסתיר את דעותיו , 
מדבר על הפסימיות של שמיר בעניין הוועידה הבין - לאומית . זו דרך מתוחכמת , 
דקה מן הדק , להעביר מסר משוחד " . " פסימיות " , כותב העצני , " היא 
תכונה לא סימפטית . לאמיתו של דבר , שמיר אינו פסימי לגבי ועידה בין - 
לאומית . הוא רואה בה מוקש . זו מלכודת ! לו דחה דן שילון את ההצעה לבלוע 
כדור ציאניד לרפואה , הוא היה מוצא לכך מלה הולמת יותר מאשר פסימיות " . 
העצני נולד בשנת 6291 בעיר קיל , בחבל שלזוויג הולשטיין שבגרמניה . משפחתו 
יצאה מגרמניה ממש ברגע האחרון ( 8391 ) . היטלר כבר היה בשלטון . הוא 
היה הילד היהודי היחיד בביה"ס שבו למדו חברי הנוער הנאצי . המורה שלו לגרמנית 
שימש גם כראש המפלגה הנאצית במחוז ונהג לעמת אותו בוויכוחים פומביים עם מורים 
ותלמידים בנושאים שונים ומגוונים . כך הוא נדרש להסביר מדוע יעקב סידר את 
עשיו . שם , הוא מעיד , רכש לראשונה את יכולת הווכחנות שלו . השבוע סיפר , 
כי בזיכרונו חרותה עדיין תמונת בית הכנסת הבוער במחוז ילדותו בליל הבדולח . 
לדבריו , זהו זיכרון הילדות החזק ביותר שלו . בירושלים למד העצני בבית - 
ספר דתי , ולאחר מכן בסמינר הדתי למורים ע"ש ליפשיץ . הוא סיים את המחזור 
הראשון של לימודי המשפטים באוניברסיטה העברית בירושלים , ובתחילת שנות ה05 
הצטרף לשורת המתנדבים , ארגון ששם לו למטרה לבער את שחיתות הממסד ולעזור 
בקליטת העלייה . עמוס בן - גוריון תבע באותם ימים את " השורה " על הוצאת 
דיבה , והציבור התוודע לראשונה אל העצני . בתקופה מאוחרת יותר התגורר העצני 
עם אישתו וארבעת ילדיו ברמת גן וב2791 עקר לקריית ארבע , שם הוא יושב עד 
היום . הכנסת , בלא ספק , תהיה מעניינת יותר בתקופת העצני אך גם אלימה 
יותר מבחינה מילולית . בשנה שעברה חשבו ב"התחיה " שהעצני יגיע למשכן מיד 
לאחר הבחירות . הסקרים היו ורודים וצפו ל8 מנדטים . האפרוריות היחסית שאיפיינה 
את פעילותה של סיעת התחיה בקדנציה הקודמת יצרה בקרב החברים כמיהה למתאבקים 
פרלמנטריים נוספים לצדה של גאולה כהן הבלתי נלאית . פעילי התחיה רצו יוסי 
שריד מושחז וחרוץ משלהם , והעצני נבחר ראשון , מיד לאחר ארבעת המשוריינים . 
אפריים בן חיים ועזרא סדן , יוצאי תנועת העבודה , שאינם מתגוררים ביישובים , 
נדחקו למקומות לא ריאליים , אף שההנהגה המשוריינת תמכה בהם . אגב , סדן 
מצא את עצמו בשבוע שעבר מועמד לגירוש מהתחיה , על ידי אליקים העצני , מיד 
לאחר שהשתתף ברב שיח שבו השתתף גם פייסל חוסייני . במועצת יש"ע איתן מעמדו 
של העצני יותר מתמיד . הוא חבר כיום בראש הפורום המדיני של המועצה ובגופים 
נוספים שלה . הכיפות הסרוגות של " מרכז הרב " מעולם לא אהבו את העצני , 
אבל תמיד העריכו אותו . היה להם קצת קשה עם העצני האפיקורס , אבל הם תמיד 
טורחים לציין את תרומתו לפתרון שמצאה פליאה אלבק לבעיית הקרקעות בשטחים , 
פתרון שאיפשר למדינה להניח יד על מאות אלפי דונמים . העצני יעשה בוודאי 
הרבה רעש וכותרות , אבל המבחן האמיתי יהיה ביום הבחירות הבא , כאשר תתייצב 
התחיה לפני בוחרי הימין . כיום מעמדה ירוד . צומת ומולדת נהנות מפופולריות 
גואה . העצני ינסה להחזיר את הצבע ואת המנדטים לתחיה . 
