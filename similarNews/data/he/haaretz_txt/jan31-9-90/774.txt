, תושב שכונת שרפא באל - בירה , נהרג אתמול לאחר שנפל מגובה 3 מטרים , 
תוך כדי מרדף של כוחות הביטחון אחרי מיידי אבנים . מקורות פלשתינים מסרו , 
כי גובראן נמנה על צעירי החזית הדמוקרטית באזורו והשתתף ביידוי אבנים על 
קבוצה של שוטרי משמר הגבול . אנשי מג"ב דלקו אחריהם והם נמלטו לתוך בניין 
אל - מידאן בעיר , והתפזרו בתוכו . גובראן ניסה להתחבא , אך מעד לתוך 
פיר של מעלית שהיה מכוסה בעץ . הוא נפל מגובה של שלוש קומות ונפצע קשה . 
חבריו הוציאו אותו מאוחר יותר והעבירו אותו לבית החולים הממשלתי ברמאללה . 
אחרי שמת נחטפה גופתו ונקברה . ליד הכפר סניריא באזור קלקיליה , נמצאה 
אתמול גופתו של תושב כפר - תולת , רפיק מוחמד אסמאעיל שוואנה , בן 53 , 
שנחטף לפני ארבעה ימים בידי רעולי פנים . ההרוג הומת במכות ובדקירות סכין . 
הוא נחשד כמשתף פעולה עם השלטונות . מקורות פלשתיניים בבית - סאחור מסרו , 
כי אתמול נפצעו שלושה תושבים מיריות חיילים . מקורות צבאיים טענו לעומת 
זאת , כי לא הגיע כל דיווח על פצועים בבית סאחור . באזורים אחדים בגדה היו 
אתמול תקריות אלימות . בשכונת שוויכה , ליד טול - כרם , עצר צה"ל 11 חשודים 
והטיל עוצר על השכונה . עוצר הוטל גם על הכפר בית - פוריק , ליד שכם . 
במחנה הפליטים טול - כרם , היתה אתמול התנגשות אלימה בין פעילים של החמאס 
לבין תומכי הפתח והחזית הדמוקרטית , בה נפצעו 01 תושבים , בגילאים 9 עד 
53 . הפצועים הועברו לטיפול בבית החולים בטול - כרם . עיריית טול - כרם 
הצטרפה להתאחדות הסוחרים המקומית , להנהלת הווקף ולבית המשפט השרעי , 
בניסיון לתווך בין הצדדים הניצים . בשכם פרסמה אתמול תנועת החמאס שבחים למבצעי 
הפיגוע באוטובוס הישראלים במצרים וגינוי למגני הפעולה . בין מנהיגי השטחים 
שגינו את הפיגוע , נמנו פייסל אל - חוסייני ממזרח ירושלים ושאהר סעד , 
יו"ר פדרציית האיגודים המקצועיים בשטחים , משכם . קפידבינבתקריות בעזה נפצעו 
תשעה תושבים , על פי מקורות פלשתינים , במהלך התנגשויות עם כוחות צה"ל . 
מקורות פלשתינים דיווחו על תקריות במחנות הפליטים ברפיח , שאטי וגבאליה 
וגם בבתי הספר בעזה . מקורות צבאיים בכירים ברצועת עזה , דיווחו אתמול כי 
היתה אווירה מתוחה ברצועה , במיוחד בקרב חיילי צה"ל . זאת , בעקבות הפיגוע 
בכביש לקהיר . דובר צה"ל בודק את תלונתו של העיתונאי טאהר שראטה , תושב 
עזה העובד עבור רשת הטלויזיה אן - בי - סי . לדבריו היכו אותו חיילי צה"ל 
מכות קשות , לאחר שצילם במצלמת וידיאו קטנה , אירוע בו לכדו חיילי צה"ל 
שלושה נערים שנחשדו ביידוי אבנים . התקרית אירעה בשכונת נאצר בעזה , כאשר 
שלושת נערים יידו אבנים על רכב צבאי . חיילי צה"ל רדפו אחרי הנערים , הצליחו 
ללכוד נער אחד מהשלושה . לדברי העיתונאי הוא צילם את האירוע במצלמת וידיאו 
קטנה וכשראו זאת החיילים , הם היכו אותו , שברו את מצלמתו ולקחו את הקלטת 
בה צולם האירוע . לדבריו המשיכו החיילים להכות אותו , למרות שהציג בפניהם 
תעודת עיתונאי מלשכת העיתונות הממשלתית בירושלים . נציג דובר צה"ל בפיקוד 
הדרום מסר אמש כי התלונה בבדיקה . 
