ועדת הכלכלה החליטה אתמול כי יש לסייע מיידית לישובים שנקלעו למצוקה כלכלית . 
ראש המחלקה להתיישבות בסוכנות , מתתיהו דרובלס , מסר לחברי הוועדה , כי 
חבר הנאמנים של הסוכנות החליט להוציא כ061 ישובים , שהוקמו עד שנת 76 בתחומי 
הקו הירוק , מטיפולה של הסוכנות , ולהפסיק את התמיכה בהם . הפסקת התמיכה 
תבוצע למרות שהסוכנות חייבת למתיישבים כ05 מיליון דולר . הוא מסר לוועדה 
כי אין לסוכנות לפי שעה את האפשרות לשלם למתיישבים את סכום החוב לצורך סיום 
ההתחשבנות עם היישובים . בישיבה נמסר כי הסוכנות תעביר את חובה למתיישבים 
בתוך זמן סביר , וההתחשבנות תעשה במונחים כספיים ריאליים . יו"ר הוועדה , 
ח"ך שושנה ארבלי אלמוזלינו , אמרה שהסוכנות היהודית אינה יכולה לשחרר את 
עצמה מהאחריות המוטלת עליה . ח"ך גדליה גל ( מערך ) , אמר כי הוחלט לפנות 
אל שר האוצר , ולבקש את התערבותו בהעברת הכספים למושבים , כדי שלא לפגוע 
במינהלת ההסדר . הוא הציע לקיים בעניין זה פגישה משותפת עם הסוכנות . ח"ך 
יואש צידון ( צומת ) , אמר כי אם יימשך המצב הקיים , יהיה צורך במינוי 
מינהלת הסדר לסוכנות . ח"ך פסח גרופר ( ליכוד ) , תבע לשתף את מנדל קפלן , 
יו"ר חבר הנאמנים של הסוכנות , ואת שמחה דיניץ בכל הסדר . הם בעלי הבית 
ועל פי החלטתם ניתן לסייע לפתרון המשבר אמר גרופר . ריצארד ערמון , יו"ר 
מינהלת ההסדר לעניין משבר המושבים , אמר , שלאחר שפותרים את בעיות העבר , 
יש לבדוק , כיצד יוכלו האגודות והמתיישבים הבודדים להגיע להסדרים עם הבנקים 
ולהמשיך בהפעלת המשקים החקלאיים . 
