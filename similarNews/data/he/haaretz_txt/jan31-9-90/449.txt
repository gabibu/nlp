( ע"ם ) . השליח הסובייטי , גנאדי טראסוב , יישאר יום נוסף בתוניס ויקיים 
שיחות עם אנשי אש"ף על יציאת יהודי בריה"ם אמר שלשום פקיד סובייטי רשמי . 
טראסוב אמר בתוניס כי מוסקווה לא תאפשר טיסות ישירות לישראל . " אין לנו 
כרגע שום תוכניות לקיים קשרי אוויר ישירים " , אמר , " וכל השמועות בנושא 
זה אינן תואמות את המציאות " אמר טראסוב לעיתונאים בנמל התעופה של תוניס , 
בתום שיחות שנמשכו ארבעה ימים . חברת התעופה הסובייטית אירופלוט חתמה בדצמבר 
עם " אל על " הסכם לטיסות ישירות בין מוסקווה לישראל , אולם עד כה לא 
אישרה הממשלה הסובייטית את ההסכם . בריה"ם גם מתכוונת להעביר חוק שיבטיח 
כי כל מי שייצא ממנה יוכל לחזור והיא משוחחת עם מדינות אירופה כדי לארגן 
תחנות מעבר , בהן יוכלו היהודים היוצאים מבריה"ם לבקש אשרות למדינות אחרות 
מאשר ישראל , אמר נאיף חוואתמה במסיבת עיתונאים . טראסוב שלל כל צעד שימנע 
את יציאת היהודים מבריה"ם , ואמר כי הקהילה הבין - לאומית היא שצריכה להבטיח 
כי לא יתיישבו בשטחים . חבר מועצת הסובייט העליון בבריה"ם , ד"ר סלאם בק 
חגאייב , אמר כי אסור שהגירת יהודי בריה"ם ל"פלשתין הכבושה " תהיה על חשבון 
האינטרסים הערביים . חגאייב , מצפון הקווקאז , מנהל מכון לחיפושי נפט , 
אמר : " חשוב עתה למצוא דרכים שיבטיחו כי תהליך ההגירה לא יגרום ישירות 
לפגיעה באחרים " . חגאייב , המצוטט בעתון הירדני " אל ראי " , אמר : " בריה"ם 
אינה רוצה שיהיו תוצאות שליליות לדרכנו החדשה , וכי הן יאיימו על ידידינו 
הערבים , ועל ירדן בפרט . מנקודת השקפתי הפרטית אסור שאחרים יינזקו מהמדיניות 
של מתן היתר ללאומים סובייטים להגר אל מחוץ לבריה"ם , ואסור לקשור את ההגירה 
למקום מוגדר " . חגאייב , שבא לביקור בירדן , הבטיח : " כאשר אשוב לארצי 
אקיים מגעים כדי להעביר את ההשקפה של העם הירדני וממשלת ירדן אל האחראים 
הסובייטיים בדרגים העליונים , כדי להבטיח שלא ייגרם נזק לירדן או לעם הפלשתיני " . 
