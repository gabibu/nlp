שר החוץ משה ארנס פותח היום בביקור רשמי של שלושה ימים בפראג . הוא יחתום 
מחר על הסכם לחידוש הקשרים הדיפלומטיים בין ישראל וצכוסלובקיה , אשר נותקו 
בימי מלחמת ששת הימים . סוכנות הידיעות הצכוסלובקית מסרה כי ארנס הוזמן על - 
ידי עמיתו , זירי דינסטביר . לביקורו של ארנס קדם , ב12 בינואר , ביקורו 
של מ"ם ראש הממשלה שמעון פרס , שהיה השר הישראלי הראשון שביקר בצכוסלובקיה 
מזה 22 שנה . ארנס ינהל שיחות עם דינסטביר וכן עם ראש הממשלה מאריאן צאלפה . 
הוא ייפגש גם עם הנשיא ואצלאב האוול ויו"ר הפרלמנט אלכסנדר דובצק . ארנס 
אמר אמש כי הוא צופה שלכל מדינות מזרח אירופה , למעט אולי אלבניה , יהיו 
בקרוב יחסים דיפלומטיים מלאים עם ישראל . הוא הופיע בכנס השלישי של חבר 
אגודות הידידות בין ישראל לעמים , שנערך ברמת - גן . בהתייחסו לעולם הקומוניסטי , 
לרבות סין העממית , הזכיר ארנס כי גוש זה , שנקט בעבר עמדות קיצוניות 
ביותר לטובת העולם הערבי ( שכלל גם חימוש ואימון טרוריסטים והצבעות אוטומטיות 
באו"ם נגד ישראל ) , עשה כעת תפנית דרמטית של 081 מעלות ומראה רצון לקיים 
יחסי ידידות קרובים עמה . שר החוץ ציין כי למדינות הגוש הקומוניסטי יש ציפיות , 
לעתים מוגזמות , למה שתוכל ישראל לעשות בשבילו אך אמר כי הוא מוכן להסתכן 
בתחזית שתוך חצי שנה נראה יחסי ידידות מיוחדים עם מדינות אלה . שר החוץ אמר , 
בתשובה לשאלת סופר " הארץ " , כי לא ידוע לו על כוונה למנות את ח"ך שבח 
וייס כשגריר ישראל בפולין . יו"ר חבר אגודות הידידות , סגן ראש עירית רמת - 
גן עו"ד משה מרון , עמד על תכניות לארבע השנים הקרובות וציין במיוחד את 
המגעים להקמת ברית ידידות בין ישראל לבין סין העממית . הוא אמר כי תוך כשבוע 
תוקם אגודת ידידות עם צכוסלובקיה . 
