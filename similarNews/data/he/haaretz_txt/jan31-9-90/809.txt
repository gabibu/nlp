( ע ) . שופט שלום בבאר שבע , צבי סגל , דחה אתמול את בקשת המשטרה לערוך 
נתיחה שלאחר המוות בגופותיהם של בני הזוג מורלי מערד , שהתאבדו בצוותא . 
נציג המשטרה תיאר בבית המשפט את הממצאים בדירת הזוג . לדבריו , לא נמצאו 
בדירה סימני פריצה , והחוקרים מעריכים שהשניים מצאו את מותם בהתאבדות משותפת . 
נראה כי משה מורלי ז"ל ( 66 ) טען את אקדח הפרבלום שלו בכדור אחד בלבד , 
וירה בראשו . ראשה של רעייתו , מדלן מורלי ז"ל ( 36 ) , היה צמוד לראשו , 
ושניהם נהרגו בירייה הבודדת . האקדח שבו התאבדו בני הזוג הוחזק בידי הבעל 
ברשיון . נציג המשטרה טען כי הנתיחה דרושה כדי לבדוק את הקליע . מיכאל מורלי , 
בנם של הנפטרים , היה נוכח בדיון המשפטי והביע את התנגדות המשפחה לביצוע 
הנתיחה , עקב סיבות דתיות . השופט החליט לדחות את בקשת המשטרה , ולא לנתח 
את הגופות . הוא הורה להביאן לקבורה ללא דיחוי . 
