מפצועי פיגוע האוטובוס באסמעיליה אושפזו בשלושה בתי - חולים . אצל 7 מהם 
הפציעה מוגדרת בינונית , והשאר פצועים קל . הם סובלים משברים ופגיעות של 
רסיסים בגפיים העליונות והתחתונות ובפנים . מיון הפצועים בשדה התעופה לוד 
נעשה עם הגיעם על - ידי קצין רפואה פיקודי . למרכז הרפואי " שיבא " בתל 
השומר הועברו 21 פצועים , 9 נשים ו3 גברים . האחראי לשעת חירום בבית החולים , 
ד"ר יעקוב הספל , מסר כי לאחר הערכה מחודשת של הנפגעים 4 מהם מוגדרים 
בינוני ומצבם יציב . הם סובלים מפציעות בראש ובעיניים ובגפיים . 8 פצועים 
אחרים מצבם קל . הם סובלים מרסיסים ושברים בגפיים . מרבית הפצועים יצטרכו 
לעבור ניתוחים . אתמול כבר הוחל בניתוחים , ולאחר מכן הם יאושפזו במחלקות 
אורתופדיות וכירורגיות . להערכתו , תוך כמה ימים ניתן יהיה לשחרר את הפצועים 
קל . בוקאי אורנה מתל - אביב , מצבה קשה עד בינוני . כהן מרים מרמת גן , 
חנה הורביץ מהר אדר , לובשיס לאה , ויהודית שיפטן מירושלים בינוני עד 
קל . אורי ברדיצב מעין ורד , בנימיני יהודית מתל - אביב , דנק הרש מהרצליה , 
פנחס פירסט מתל - אביב , בלה קובלנץ מבת - ים , גפני נהדה מירושלים , 
וענת לדרמן מגבעת שמואל פצועים קל . חנה ונועם להב ממבשרת ציון , וניקולס 
אהרונוביץ התייר השוודי . כולם פצועים קל . בני הזוג רבקה ואליעזר בצר מרחובות 
פצועים קל . ד"ר מיכאל קופר נפגע בעינו . 
