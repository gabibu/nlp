( ע ) . ישראל והרפובליקה הדומיניקנית יבחנו אפשרות של שיתוף פעולה כלכלי 
בקשרים עם אירופה אחרי 2991 . האפשרות תעלה בשיחות שינהל כאן שר החוץ של 
הרפובליקה הדומיניקנית , חואקין ריקרדו גארסיה , שהגיע אתמול אחר הצהריים 
לביקור רשמי של שבוע ימים בישראל . בנמל התעופה התקבל גארסיה על - ידי עמיתו 
משה ארנס . ארנס הסביר כי אפשר ושתי המדינות , הנהנות מיחס מיוחד בקהילה 
האירופית , ישתפו פעולה בקשרים הכלכליים עם השוק האירופי . ארנס גם ציין 
שלישראל ולרפובליקה הדומיניקנית יחסים טובים במיוחד , מאז ומתמיד . הוא 
העלה על נס את עובדת היות הרפובליקה הדומיניקנית המדינה היחידה בעולם שפתחה 
את שעריה לפליטים היהודים באירופה בתקופת השואה . היא אף היתה בין המדינות 
הראשונות שהכירו במדינת ישראל , עם כינונה . האורח אמר בתשובה לשאלה , 
שבשיחותיו כאן יבדקו תחומים אפשריים לשיתוף פעולה , ויחודש הסכם התרבות 
מ1791 . בהסכם יוכנסו שינויים עדכניים . גארסיה אמר עוד שארצו גינתה את 
ההתערבות האמריקנית בפנמה . " התערבות מסוג זה יש לגנות , גם אם יש אהדה 
מסוימת לסיבות שגרמו לה " , אמר . בהמשך הביקור יתקבל האורח אצל נשיא המדינה , 
ויוועד , בין היתר , עם ראש הממשלה ועם ממלא מקומו . הוא אף יסייר בירושלים , 
בבית לחם ובמקומות הקדושים לנצרות בצפון ויבקר בקיבוץ , במכון וייצמן למדע , 
ביד ושם ובכנסת . שגריר ישראל בסנטו דומינגו גבריאל לוי הגיע ארצה , כדי 
ללוות את האורח בסיוריו . 
