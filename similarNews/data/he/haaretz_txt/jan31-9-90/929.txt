פראג ( ע"ר ) . מזכיר המדינה של ארה"ב , גיימס בייקר , הזהיר את מדינות 
מזרח - אירופה אתמול מפני קיצוץ בסיוע הכלכלי של ארה"ב , אם יסטו מהדרך 
המובילה לדמוקרטיה . בנאום באוניברסטית צארלס בפראג ציין בייקר את מזרח - 
גרמניה ורומניה , בהן , לדבריו , פגעה פעילות אנטי - דמוקרטית בלגיטימיות 
של הממשלות החדשות . " אנו מודאגים מן הסימנים לכך שמספר ממשלות באזור היו 
מעורבות בפעילות הפוגעת בבחירות חופשיות וצודקות " , אמר בייקר . לדבריו , 
ואשינגטון תתייחס למדינות מזרח - אירופה על בסיס של משתנים דמוקרטיים " כל 
סטייה מן התנועה ליצור ממשלות לגיטימיות , תמנע מן האומה את התמיכה שאנו 
מסוגלים להעניק " . עם זאת הבהיר בייקר כי הוא רואה בסיפוק את ההתקדמות בצכוסלובקיה 
לקראת דמוקרטיה , והציע חבילת סיוע פוליטי ופיננסי למדינה זו , הכוללת 
מעמד מועדף כמדינת סחר , ערבויות ליצוא ותמיכה בהצטרפותה לקרן המטבע הבין - 
לאומית . בייקר הציע גם מחקר משותף של זיהום האוויר הקשה בפראג . מזכיר המדינה 
הציע להקים צוות משקיפים בין - לאומי , מטעם 53 מדינות הוועידה לביטחון 
ושיתוף פעולה באירופה , שיפקח על כל מערכות הבחירות הצפויות במזרח - אירופה 
השנה . לדבריו , יש להכיר בבחירות כזכות אדם בסיסית . שלשום הציע נשיא 
צכוסלובקיה , ואצלאב האוול ששתי המעצמות יוציאו את כל חייליהן מאירופה . 
אולם בייקר אמר כי חיילי ארה"ב ישארו באירופה כל עוד בנות הברית ירצו בכך . 
