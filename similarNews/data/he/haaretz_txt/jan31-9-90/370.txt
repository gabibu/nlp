ראש רשימת הגוש האיסלאמי בבחירות לאגודת המהנדסים בעזה הוא עובד המינהל האזרחי . 
רשימתו של המהנדס גמאל חודרי , המזוהה עם החמאס , זכתה בשבוע שעבר בחמישה 
מושבים מתוך תשעה . חודרי הוא עובד מהמניין של המינהל האזרחי ברצועה . גמאל 
חודרי עובד בחברת " טלקו " , שהיא רשת הטלפונים של המינהל האזרחי ברצועה . 
על ראשות אגודת המהנדסים התחרו ארבע רשימות רשימה של אש"ף , בראשות חאתם 
אבו שעבאן , ושלוש רשימות נוספות שבהן היו מועמדים של החמאס . זכייתו של 
חודרי בבחירות הפתיעה גם את אנשי המינהל האזרחי . מקורות פלשתינים אמרו אמש 
כי המינהל האזרחי נתן אישור לחודרי להשתתף בבחירות . ראש המינהל האזרחי , 
תת אלוף אריה רמות , אישר כי חודרי הוא אכן עובד של המינהל האזרחי . לדבריו , 
הוא לא היה זקוק לאישור כדי להשתתף ברשימה פוליטית , והוא עשה זאת על דעת 
עצמו . שיפמן אמר כי מדובר ברשימה איסלמית , אך היא שייכת למוגמע האיסלמי . 
סופר " הארץ " מעיר כי מי המוגמע האיסלמי הוא ארגון הגג של האגודות האיסלמיות 
ברצועת עזה , וכי מאז תחילת ההתקוממות , החמאס והמוגמע האיסלמי הם אותו 
ארגון למעשה . בשבוע הבא יהיו הבחירות לאגודת עורכי הדין . המועמד העיקרי 
הוא עו"ד פאיז אבו רחמה , המזוהה עם אש"ף . חברי האגודה מתכוונים לכנס 
ישיבה לפני הבחירות , ולהצביע עבור אבו רחמה כיו"ר לכהונה שלישית . אבו 
רחמה מכהן כבר קדנציות רצופות כיו"ר לשכת עורכי הדין ועל פי חוקת הלישכה 
הוא לא יכול להיבחר שוב . לכן הוחלט לכנס ישיבה מיוחדת , ולבחור בו בהצבעה . 
גם הבחירות לאגודת עורכי הדין , אם יהיו בסופו של דבר , מעוררות עניין 
במערכת הביטחון ובמינהל האזרחי . המועמדים הם מראשי אש"ף ברצועה , ומולם 
מתמודדים עורכי דין המזוהים עם החמאס . 
