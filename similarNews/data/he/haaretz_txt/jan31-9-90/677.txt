רן כהן ( רץ ) פנה אל מבקרת המדינה מרים בן פורת בדרישה להפסקת התערבותו 
של שר התעשיה והמסחר אריאל שרון במדיניות הרכישות של כימיקלים לישראל . כהן 
טוען , כי השר שרון מנסה להכשיל תוכנית של הקונצרן לרכישת מפעל " אף . 
קיי . אם " המייצר חנקת אשלגן כדי לאפשר למקורביו משולם ריקליס ואריה גנגר 
לרכוש את המפעל בעצמם . ח"ך כהן הזכיר למבקרת , כי קודמה , יעקב מלץ , 
כבר העיר בעבר לשרון על קירבתו לריקליס , וכי קיימת התחייבות משרון שלא 
יתערב בנושאים הקשורים בריקליס ועומדים בסתירה לכללי ועדת אשר . מלשכת השר 
שרון נמסר בתגובה , כי המדובר בהאשמה כוזבת . צויין כי בקשתו של השר שרון 
לדיון מחדש בנושא נובעת משיקולים ענייניים . 
