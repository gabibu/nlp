השר לאיכות הסביבה רוני מילוא הודיע אתמול כי אינו מקבל את המלצות פרוף הררי , 
לפיהן יש להכניס שינויים בצווים האישיים החדשים נגד בתי הזיקוק וחברת החשמל 
בחיפה , העומדים להיכנס לתוקפם ב31 למארס . הודעת מילוא גרמה להחרפת העימות 
בנושא בין משרדו למשרד האנרגיה . לפני כשלושה חודשים מונה נשיא מכון ויצמן 
פרוף חיים הררי מטעם הממשלה לטפל בהשגות בנושא שהעלה שר האנרגיה משה שחל , 
ולנוכח פערים ניכרים מאוד בעלויות יישום הצווים שנתגלו בנתונים שהגישו שני 
השרים . עיקרי דו"ח הררי , שהוגש אתמול לשרים , פורסמו שלשום בלעדית ב"הארץ " . 
השר לאיכות הסביבה רוני מילוא הודיע בעקבות פרסום המסקנות כי " כיוון שהדו"ח 
מאמת את חוות הדעת המקצועית של משרדו באשר לעלויות השימוש בדלק דל - גפרית 
בחיפה , ולנוכח הריכוז הגבוה של תחמוצות - גפרית שנמדדו בחיפה בחודשים האחרונים , 
אין הוא רואה מקום לבצע כל שינוי בצווים האישיים המחמירים שהוציא לבתי הזיקוק 
ולחברת החשמל . משמעות הודעת מילוא היא כי חרף חלק מהמלצותיו של הררי , 
שלא לשרוף בחיפה דלק דל - גפרית כל השנה ולהכניס שינויים בצווים האישיים , 
החליט שלא להכניס שינויים בצווים נגד שני המפעלים המזהמים . " אני מקווה 
כי הן בתי הזיקוק והן חברת החשמל ימלאו את הצווים הנכנסים לתוקפם ב - 61 
למארס " , נאמר בהודעת השר מילוא , המציינת עוד כי " אם כתוצאה מהמחקרים 
והסקרים שייערכו יתברר כי יש מקום להכנסת שינויים בצווים , נעשה זאת " . 
ממשרד האנרגיה נמסר בתגובה כי " אין אנו מעלים על דעתנו ששר יפעל בניגוד 
להחלטות הממשלה , שהוא עצמו היה שותף להן . ההחלטות להעביר את ההכרעה לפרוף 
הררי נתקבלו בוועדת השרים , על דעת הממשלה . בהתכחשו למסקנות ועדת הררי , 
השר מילוא אינו דואג לבריאות הציבור , אלא ברצונו לשרוף עשרות מליוני דולארים 
למען יוקרה מדומה של המשרד לאיכות הסביבה שהפסיד בבוררות " , טוען משרד האנרגיה . 
