באנגקוק ( ע"ץ וע"ר ) . שלושה מאנשי סגל השגרירות הסעודית בבנגקוק , 
בירת תאילנד , נורו למוות על ידי אלמונים מסרה המשטרה . בין הנורים הקונסול 
הסעודי , שהותקף כאשר נכנס לדירתו בדרום בנגקוק , נאמר בהודעה . פקיד המחלקה 
הקונסולרית ונהג נורו למוות ברחוב סמוך . למשטרת בנגקוק אין עדיין הסבר להתקפה 
זו בשעות היום . בהודעה נאמר כי נפתחו חיפושים נרחבים אחרי היורים . המשטרה 
משוכנעת , שהמניע למעשה לא היה שוד ויתכן כי ההריגות באו על רקע סכסוכים 
פוליטיים בין - לאומיים או בקשר לסכסוך על גיוס פועלים מתאילנד לסעודיה . 
בינואר לפני שנה נורה למוות דיפלומט סעודי ברחוב בבנגקוק , לאחר סכסוך שפרץ 
בינו לבין ארגון פשע מקומי , על רקע גיוס עובדים . עד - ראייה מסר למשטרה 
כי לפחות אחד היורים הוא בעל חזות פנים מזרח - תיכונית . 
