( ע ) . הרב הראשי לחיפה , הרב שאר - ישוב כהן , יצא אתמול בקריאה דחופה 
לממשלה ולסוכנות היהודית לפעול מיידית להגשת מזון כשר לעולים , העושים את 
דרכם בדרך האוויר מהגוש המזרחי לישראל . הרב שיגר מברקים לשר הדתות זבולון 
המר , לשר העלייה והקליטה יצחק פרץ , לשר התחבורה משה קצב וליו"ר הנהלת 
הסוכנות היהודית , שמחה דיניץ . זאת , בעקבות תלונות של עולים חדשים שהגיעו 
מבריה"ם והמתגוררים באזור חיפה . העולים קבלו על כך , שבטיסות חברת התעופה 
ההונגרית " מאלב " המטיסים את העולים לישראל , מוגש מזון לא כשר . הרב 
הראשי לחיפה הצהיר , כי לא ייתכן שהמצווה הגדולה של העלייה לארץ ישראל תהיה 
כרוכה בעבירה חמורה של אכילת טריפה על - ידי עולים שמסרו את נפשם על יהדותם . 
הרב ציין , כי עלייתם של רבבות מיהודי בריה"ם ממומנת ברובה על - ידי יהדות 
ארה"ב ורבים מהתורמים הם שומרי דת ומסורת . לפיכך תובע הרב כהן מהשרים ומיו"ר 
הנהלת הסוכנות היהודית לפעול לאלתר , להגשת מזון כשר לעולים הטסים בחברות 
זרות בדרכם לישראל . ראש המחלקה לעלייה וקליטה בסוכנות היהודית , אורי גורדון , 
אמר בתגובה , כי הוא מודע לבעייה של היעדר מזון כשר במטוסים הזרים המביאים 
לישראל עולים מבריה"ם . הוא הוסיף כי הבעייה נעוצה בצורך להציל יהודים וכל 
מרכז הכובד והמחשבה מופנים לצורך הזה . " המשימה כיום היא קודם כל להוציא 
יהודים , ורבים ככל שאפשר " , אמר גורדון והוסיף , כי הוא לא פוסל את הצורך 
בהגשת מזון כשר לעולים בטיסות , אבל " כל דבר בעיתו וגם לזה נגיע " . 
