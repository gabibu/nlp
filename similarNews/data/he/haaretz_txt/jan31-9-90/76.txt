צעירה בת 81 מהכפר סילואן נתפסה אתמול בצהריים בפתח המנהרה המובילה לכותל 
המערבי , ברחוב הגיא שבעיר העתיקה . בתיקה נמצא בקבוק תבערה מוכן לזריקה . 
הצעירה אינה משתפת פעולה עם החוקרים ומסרבת לעת עתה לגלות מתי והיכן התכוונה 
להשתמש בבקבוק . היא נמצאת במעצר . הבקבוק התגלה בבדיקה שגרתית של אנשי 
הג"א המוצבים דרך קבע במקום . גם לפני כמה חודשים נלכדה צעירה מן הכפר סילואן 
כשבכליה בקבוק תבערה , בכניסה הראשית לרחבת הכותל המערבי , סמוך לשער האשפות . 
גם אז התגלה הדבר בבדיקה שגרתית של חיילת שהוצבה בשער הכניסה לרחבת הכותל . 
אתמול בבוקר נפצעה קל צעירה יהודיה , שנסעה באוטובוס אגד , בקו 52 , בדרך 
שועפת שבצפון ירושלים . אבנים הושלכו אל האוטובוס ליד בית חנינא , והנוסעת 
נפגעה בפניה משמשה שנופצה . היא הועברה לטיפול בבית - חולים . שלשום בלילה 
הוצתו עוד שני כלי רכב ברחוב המפקד שבשכונת אבו תור בירושלים . שני כלי 
הרכב משאית דודג ורכב פרטי שייכים ליהודים שהעסיקו ערבים . לכלי הרכב 
נגרם נזק כבד . 
