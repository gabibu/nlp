קייפטאון ( ע"ר ) . ממשלת דרום - אפריקה הודיעה אתמול כי היא מוכנה לבטל 
את השרידים האחרונים של חוקי - החירום בהקדם האפשרי . בתדריך מיוחד לעיתונאים 
זרים קרא שר החוץ פיק בותה לקונגרס הלאומי האפריקאי לעזור לפרטוריה להיפטר 
מחוקים שעדיין נותרו על כנם . " אני חושב שזה צריך להיות ברור כי ממשלה 
זו רוצה לבטל את מצב החירום בהקדם האפשרי " , אמר השר . " החלק הזה של 
החוקים שעדיין קיים , היינו רוצים לבטלו בהקדם האפשרי , ואני באמת רוצה 
שהקונגרס הלאומי האפריקאי והארגונים האחרים יעזרו לנו בכך " . בותה אמר כי 
הוא מעודד מהצהרותיו של ואלטר סיסולו , ממנהיגי הקונגרס , כי הארגון ינסה 
להבטיח את השקט בערים השחורות במדינה . " נקטנו צעדים שצריכים להתקבל בברכה 
בידי המשטר בדרום - אפריקה " , אמר סיסולו בראיון טלוויזיוני . " אנו בעד 
סדר , ביחוד מכיוון שאנו יודעים שיהיו יסודות שירצו להפריע , ולהשתמש בתירוץ 
זה כדי שלא לעשות דבר , או להתנגד לתהליך " . 
