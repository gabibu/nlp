בסמיכות לא מפתיעה למועד הגשת תקציב המדינה בפני הכנסת , צצים ועולים על 
פני השטח מתחים וסכסוכים אישיים שהודחקו במאמץ מאז החליטה הממשלה לבטל את 
פרויקט הלביא . בצל הוויכוח על גודלו של תקציב הביטחון נעשית מערכת הביטחון 
לזירת התגוששות בין שני אגפיה , האמורים בימים כתיקונם להיאבק כתף אל כתף 
מול " מזימות קיצוץ " , הנרקמות במסדרונות האוצר . בימים האחרונים דלפו 
הפרטים אל התקשורת , ומערכת היחסים העכורה בין צמרת משרד הביטחון לקציניו 
הבכירים של צה"ל קיבלה פומבי . עתה , כשנתיים וחצי לאחר החלטת הממשלה על 
ביטול פרויקט הלביא , מאיישים את צמרת משרד הביטחון והמטה הכללי מי שניצבו 
משני צדי המתרס במאבק שהתנהל על עתיד הלביא . מנכ"ל משרד הביטחון והאיש 
החזק בו הוא דוד עברי . בתקופת כהונתו כמפקד חיל האוויר קיבלה ועדת השרים 
לענייני ביטחון את ההחלטה להיכנס לייצור הלביא , ובעת שהיה מנכ"ל משרד הביטחון , 
נאלץ לממש את החלטת הממשלה , שלה התנגד : לשים קץ לחלום של מטוס קרב מתוצרת 
כחול - לבן . מן העבר השני של המתרס ניצבים , בשניים מתפקידי - המפתח במטכ"ל , 
אלה שהובילו את המערכה לחיסולו של הלביא , הרמטכ"ל דן שומרון ומפקד חיל 
האוויר האלוף אביהו בן - נון . מי שציפה שעם ההחלטה שנפלה באוגוסט 78 על 
ביטול הלביא יתעלו המעורבים במאבק מעל שיקולים אישיים ויטו כתף יחדיו כדי 
לחלץ את צה"ל מהמשבר שאליו נקלע באמצע שנות השמונים התאכזב . איש לא שכח , 
ולאיש מהם אין כוונה לשכוח . השפעתם של היחסים העכורים בין מנכ"ל משרד 
הביטחון ובכירי משרדו לבין צמרת צה"ל חורגת הרבה מעבר לטיב עבודת המטה במערכת 
הביטחון . היא מחדדת לדרגה קיצונית את הבעיה הטמונה ממילא בדפוס קבלת ההחלטות 
במערכת זו , ופוגמת באפשרות לגבש את המדיניות האופטימלית . בהעדרם של גופי 
הערכה , בחינה והדמיה מקצועיים במשרד הביטחון , המסוגלים לבחון את תוכניות 
העבודה של צה"ל מהיבטן המקצועי - הצבאי - הדוקטרינרי , נאלצת צמרת המשרד 
להתבסס בהחלטותיה במידה רבה על הנתונים וההערכות שמציג הצבא . כך נעשה צה"ל 
למעצב בפועל של מדיניות הביטחון הלאומי של מדינת ישראל . בלא מנגנוני פיקוח 
ובקרה יעילים דיים מול צה"ל , נאלצים בכירי המשרד להגיב במאוחר ובדיעבד 
על תוכניות עבודה שנתיות ורב - שנתיות שהכין צה"ל , הנהנה מאוטונומיה נרחבת 
במהלך הכנתן . תוכניות אלה הן למעשה מסגרת מחייבת למדיניות הישראלית ברמה 
האסטרטגית . הנחות - היסוד הכלכליות שעליהן ביסס הצבא את תוכנית העבודה 
הרב - שנתית שלו לא היו מציאותיות , טענו בשבוע שעבר גורמים בכירים במשרד 
הביטחון , כבר בעת הצגתה של התוכנית בפני שרי הממשלה לא היתה התוכנית מציאותית . 
בתגובה , מתחו גורמים בכירים במטה הכללי ביקורת חריפה על גישתם של קובעי 
המדיניות במשרד הביטחון ואמרו , כי אינם מוכנים להשתתף בנטל הקיצוצים ומעדיפים 
להטיל את כל האחריות על צה"ל . אך הם ערים לכך שבמשאבים הכספיים שנמסרו 
לו אין לצבא אפשרות להציג מענה מבצעי לאיומים הצפויים במזה"ת . וכך נמשך 
הדו - קרב המילולי . אנשי המשרד מאשימים את קציני הצבא שהנתונים שהציגו 
על עלות פעילותו של צה"ל באינתיפאדה אינם ריאליים , והקצינימקובעים בתגובה , 
כי " משרד הביטחון אינו יכול להתחמק מאחריותו כמי שאמור להציג בפני הממשלה 
את צורכי צה"ל , בכך שיטיל דופי בשיקוליו ובתחשיביו של הצבא " . אחת מתוצאותיה 
המתיחות היא הסטתו של הדיון בין הצבא לדרג האזרחי מעיסוק בנושאים עקרוניים 
לכיוון של מאבקים אישיים . כך מוחמצת שוב ההזדמנות לקיים בירור רציני ומחייב 
על תוכניות ההצטיידות של צה"ל ועל דמותו העתידית . מערכת היחסים המעורערת 
במערכת הביטחון מונעת מקובעי המדיניות באגף האזרחי למלא את תפקידם . החשדנות 
בין בכירי צה"ל לצמרת משרד הביטחון צריכה להדאיג את שר הביטחון , הממונה 
על הצבא והאחראי לנעשה במשרדו . אולם השר רבין , כך נדמה , אינו פנוי 
באחרונה , בשל עיסוקיו המדיניים , להתבונן אל תוך משרדו פנימה . ראוי 
שהשר ייכנס במהרה בעובי הקורה וישליט סדר בביתו . מחיר המשכו של המצב הקיים 
עלול להיות יקר מדי . 
