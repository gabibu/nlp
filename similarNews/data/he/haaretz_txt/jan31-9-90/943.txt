חילוקי דעות שוררים בין משרד האוצר למשרד התעשייה באשר למדיניות ההגנה על 
יבוא וחשיפת השוק המקומי ליבוא מתחרה . בישיבתה של ועדת הכלכלה אמר אתמול 
סמנכ"ל לסחר חוץ במשרד התעשייה , זוהר פרי , שהתעשייה הישראלית חשופה כיום 
ברובה ליבוא מתחרה ממדינות השוק המשותף , וכי החשיפה המוחלטת כלפי היבוא 
מארה"ב תושלם עד שנת 59 . לדבריו , יש לשקול כיצד ובאיזה קצב יש לייבא 
מארצות העולם השלישי . הוא הזהיר כי " אם נחשוף באופן מיידי ומוחלט את 
היבוא מהן לארץ נמוטט תעשיות שלמות כאן " . הממונה על הכנסות המדינה באוצר , 
יורם גבאי , קרא לפתוח את השוק גם לארצות העולם השלישי . הוא טען כי " ישראל 
אינה פועלת לפי העקרון של רווחת היצרן והצרכן וקונה מהארצות היקרות . אין 
לאסור יבוא מוצרים שאינם בייצור מקומי , ויש להפעיל שיטה של הגנה מיכסית 
על יבוא מהארצות השלישיות . כיום % 06 מהיבוא לארץ הוא תחת רשיון " . לדעתו 
על היבוא להיות חופשי ועם הגנה מכסית ומוגדרת , גם אם גבוהה , כך שהמדינה 
תצא נשכרת ולא רק היבואנים . יו"ר הוועדה לסחר חוץ בהתאחדות התעשיינים יורם 
רדושיצקי קרא " להפסיק את מסע השיסוי נגד התעשייה " . הוא תקף את היבואנים 
שלמרות הורדת המכסים ותיסוף השקל , שהיו בתחילת השנה , לא הורד המחיר לצרכן , 
ולכן ממשיכים היבואנים להרוויח על גב הצרכנים . מנכ"ל איגוד לשכות המסחר 
צבי עמית תקף את מדיניות היבוא של משרד התעשייה והמסחר . הוא טען שבארץ 
מטילים מסים במיליארדי שקלים בהתאם להחלטות פקידים במשרד התעשייה , ללא 
ביקורת של הכנסת ובלא קריטריונים . יו"ר הועדה ח"ך שושנה ארבלי אלמוזלינו 
( מערך ) אמרה שחשיפת התעשייה הישראלית בשנים האחרונות הלכה והתרחבה ורוב 
המוצרים חשופים היום ועומדים בתחרות במסגרת השוק האירופי המשותף והשוק האמריקאי . 
