איבות ישנות , במיוחד כשהן צומחות מקנאות דתית ושוביניסטית , לא נעלמו 
מן העולם גם בעידן בו מייחסים ללאומנות תרומה ניכרת להשתחררות מזרח - אירופה 
משלטון קומוניסטי רודני . תזכורת טרייה לכך נתקבלה השבוע מקשמיר , שם נהרגו 
שלושה אנשים ונפצעו עשרות בהתנגשויות מחודשות בקו שביתת הנשק בין הודו ופקיסטאן . 
מאז 8491 היו מאות התנגשויות ושלוש מלחמות בין שתי המדינות , ואף שאין 
להן עתה שום עניין בהתפרצות חדשה , קיים חשש שבשל חולשות שתי הממשלות עלולים 
הצדדים לאבד את השליטה על המתרחש . המריבה על קשמיר נמשכת למעלה מ03 שנה , 
מאז השתלטה הודו על כשני שליש מהמדינה שכ%06 מאוכלוסייתה מוסלמית . הם 
מתקוממים שוב ושוב נגד השלטון ההודי , ולאחרונה פרצו מחדש מהומות לאחר שניו - 
דלהי האשימה את פקיסטאן בסיוע למוסלמים הקיצוניים . בכל זה אין חידוש . 
החידוש הוא בתנאים שהשתנו הן בהודו והן בפקיסטאן . עם עלייתה של בנזיר בוטו 
לשלטון באיסלאמאבאד , אחרי מותו של הגנראל זיא , ציפו משקיפים למדיניות 
מתונה יותר של פקיסטאן בנושאי המחלוקת המסורתיים . אך הגברת בוטו נתונה 
להתקפות גוברות מצד השמרנים , המאשימים אותה במנהל כושל ובשחיתות בקרב מקורביה . 
חולשת הממשלה מחייבת , כנראה , את גב בוטו להשמיע הצהרות תקיפות . שר 
החוץ שלה הכריז שדווקא בימינו , כאשר זכות ההגדרה העצמית של העמים מנצחת 
בעולם ( וכמובן הוא הזכיר את מזרח - אירופה ) , לא ייתכן שזכות זאת תישלל 
מבני קשמיר , ובכך חידש את הדרישה למשאל - עם בקשמיר והדגיש שפקיסטאן לעולם 
לא תוותר בנושא זה . הודו תמיד התנגדה למשאל - עם , וכעת יש פחות סיכויים 
שתשנה את דעתה מאשר אי - פעם . לממשלת ו . ף . סינג החדשה אין רוב יציב 
בפרלמנט , ושותפתו העיקרית בקואליציה היא מפלגת הלאומנות ההודית שבוודאי 
לא תסכים לשום ויתור לטובת המוסלמים . כפי שניתן היה לחזות , סינג הגיב 
להודעה הפקיסטאנית בנימה לא פחות חריפה , ובבורסה של בומביי כבר נרשמו ירידות 
שערים תלולות . אך השינוי החשוב ביותר שמעמיד בספק פשרה הודית כלשהי בעניין 
קשמיר הוא התעצמותה הצבאית בשנים האחרונות . אחרי שערכה ניסוי גרעיני " למטרות 
מחקר " , נחשבת הודו למדינה בעלת כושר ייצור נשק גרעיני . הדחף המקורי מאחורי 
התוכנית הגרעינית ההודית כמו מאחורי התעצמותה הקונוונציונאלית הגדולה הוא 
הפחד מפני הענק הסיני , אך מעמדה החדש השפיע גם על הקשחת עמדותיה כלפי פקיסטאן . 
החשש מפני הידרדרות לעימות צבאי הניע אתמול את ממשלות שני הצדדים לפרסם קריאה 
להבלגה הדדית . 
