דו"ח של ממשלת ישראל , המצביע על מגמת עלייה מדאיגה באנטישמיות בברית - 
המועצות ובמדינות אחרות בגוש המזרחי , יוצג בימים הקרובים בפני מליאת הממשלה . 
גורמים , העוסקים בנושא יהדות בריה"ם , ממליצים להחיש את העלאת היהודים 
משם כדי למנוע את סיכונם . סגן - שר החוץ , בנימין נתניהו , אמר אתמול 
כי יהודים רבים מבקשים לצאת מבריה"ם בשל התגברות התופעות האנטישמיות . הוא 
הדגיש , כי עתידם של היהודים לא ברור , כיוון שאין ביטחון , שהרפורמות 
בגוש המזרחי יימשכו . לפיכך , יש לעשות מאמץ להוציא יהודים , כל עוד דבקים 
שלטונות בריה"ם במדיניות ההגירה הליברלית . לדברי נתניהו , צוידו כבר 003 
אלף יהודים באשרות יציאה , ואולם לפי נתונים אחרים של גורמים ישראליים , 
העוסקים בעלייה , אין מספרם מגיע לכדי מחצית מכך . אלפי יהודים , שזכו 
באשרות , מתעכבים בבריה " ם מחמת מיעוט הטיסות לישראל דרך בודפשט , או 
בשל מחסור במטבע - חוץ לצורך תשלום עבור כרטיסי הטיסה . שר החוץ , משה ארנס , 
יקבל היום דיווח מפורט מהנציג הקונסולרי במוסקווה , אריה לוין , שהגיע 
אתמול ארצה לביקור מתוכנן מראש . בהגיעו לישראל אמר לוין , כי לא התרשם 
שבהודעתו של סגן שר החוץ הסובייטי , יולי וורונצוב , היה איום לפגוע בעלייה 
או לצמצמה . לדבריו , לא עלה נושא הטיסות הישירות בין בריה"ם לישראל כלל 
בשיחתו שלשום עם הפקיד הסובייטי . " אל תעשו מזה גלים " , אמר לעיתונאים , 
" הרוסים אמרו לי את שחשבו שהם צריכים להגיד . את הפרטים אמסור במשרד 
החוץ " . אתמול נועד סמנכ"ל משרד החוץ , יוסף גוברין , עם ראש המשלחת הקונסולרית 
הסובייטית בישראל , גיאורגי מרטירוסוב , ודן עמו במתיחות סביב נושא העלייה . 
ראש המשלחת הכלכלית הסובייטית , המבקרת בישראל , יורי אולקבניקוב , אמר 
אתמול כי אם לא יכריז שמיר שישראל לא תיישב עולים מבריה"ם בשטחים , יימשכו 
הקשיים בעליית היהודים ובבעיית התובלה המסחרית בין שתי המדינות . " בבריה"ם 
היו מעריכים מאד , אם ראש ממשלת ישראל היה יוצא בהצהרה , כי עולים מבריה"ם 
לא ייושבו בשטחים " , אמר . ראש המשלחת אמר את הדברים לשר החקלאות , אברהם 
כץ - עוז , בסיום פגישה ביניהם , שעסקה בהסכמי סחר ושיתוף פעולה בייצוא 
תשומות וידע חקלאי . כץ - עוז הופתע מן הדברים , ואמר אחר - כך , כי חשוב 
שכל שרי הממשלה יהיו מודעים לרצון זה של בריה"ם . קפידבינגורמים מקצועיים 
במשרד החוץ בירושלים מתייחסים במלוא הרצינות לאיומים הסובייטיים לפגוע בעלייה 
ולעכב את הנהגת הטיסות הישירות בין בריה " ם לישראל . גורמים אלה המליצו 
לנהוג איפוק בהתבטאויות , במטרה להקל על הקרמלין , הנתון ללחץ ערבי כבד . 
ממלא - מקום ראש הממשלה , שמעון פרס , קיבל אתמול מברקים ממנהיגים יהודיים 
בארה"ב , שהביעו את זעמם על דברי שמיר , המסכנים לדעתם את עתיד העלייה . 
מנהיגים אלה גם עודדו את פרס להגיב בצעדים פוליטיים מרחיקי - לכת על דברי 
שמיר . 
