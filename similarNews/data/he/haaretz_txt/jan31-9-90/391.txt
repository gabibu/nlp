מקורבי שמיר טוענים כי שרון מסכן את עתיד הליכוד ומאלץ את שמיר לנקוט נגדו 
אמצעים חמורים ביותר . בלשכת ראש הממשלה היתה אמש הערכה כי מועד פיטורי 
שרון מהממשלה הוא קרוב ביותר . שמיר עצמו אמר אתמול : יש לפנינו משימות 
לאומיות רבות ובאים אנשים ורוצים בגלל בעיות אישיות לשגע את כל העם ולסכל 
את כל ההישגים . השרים מקורבי שמיר טענו אתמול כי ניתן יהיה להפקיע את סמכותו 
של שרון מניהול ישיבת המרכז כי שרון כלל לא נבחר לתפקידו כיו"ר מרכז הליכוד , 
והוא לכל היותר יו"ר מרכז חרות , בעוד ששמיר נבחר באורח רשמי לכהונת יו"ר 
הליכוד ועל כן בידיו סמכות מלאה לנהל את הדיון . היחסים בין שמיר לשרון הגיעו 
אמש לשפל חסר תקדים , כששמיר החליט לשלוח הזמנות חדשות בחתימתו ל0003 חברי 
מרכז הליכוד , פחות מ42 שעות לאחר ששרון שלח הזמנות שלא היו מקובלות על 
ראש הממשלה . בין השאר הופתע שמיר מכך שבהזמנות לא מצוין נאומו שלו וששרון 
מתנה את השתתפות חברי המרכז בהצגת תעודת חבר מרכז למרות שידוע שלחלק גדול 
מהחברים אין תעודה כזאת , כולל ראש הממשלה עצמו . שמיר התקשר שלשום לשרון 
ודרש ממנו להספיק מייד להפיץ הזמנות אלו , ושרון ענה שכבר מאוחר מדי . בהזמנות 
ששלח שמיר ממצודת זאב ( הזמנות שרון נשלחו ממשרד המסחר והתעשייה ) מצוין 
סדר יום המקובל על שמיר וכולל נאום מדיני של ראש הממשלה , דיון , והצבעה . 
מחלוקת נוספת התעוררה על רקע כוונת שרון להעביר את הישיבה לאצטדיון ביד אליהו 
מכיוון שחסרים 009 מקומות באולם מרכז הקונגרסים , ומזכירות הליכוד אף הודיעה 
כי לא ישלם עבור שכירת האיצטדיון על ידי שרון . לעומת זאת טען שרון בראיון 
ל"הארץ " כי שמיר מנסה לגרום אנרכיה בליכוד ולפוצץ בכל דרך את ישיבת מרכז 
הליכוד ביום רביעי בשבוע הבא . על החלטתו של ראש הממשלה לשלוח הזמנות משלו 
לחברי מרכז הליכוד אומר שרון : " אני לא מבין במה הוא מתעסק . זה בניגוד 
לכל הליך דמוקרטי , בניגוד לכל דבר שקרה בתנועה בעבר עד היום . אני לא 
יכול שלא לשאול את השאלה , במה האנשים האלה עוסקים . מדוע שמיר לא דואג 
יותר לביטחון , לחיסול הטרור הערבי , לרכבת עלייה אווירית . הוא צריך 
לעסוק עכשיו בחשבונות קטנים איתי ולשלוח הזמנה נגדית משלו לחברי המרכז ? 
שרון דוחה הערכות כי שמיר עשוי לפטרו מהממשלה אפילו עוד לפני ישיבת מרכז 
הליכוד : " אני לא חושש מההפחדות האלה . שמיר לא מפחיד אותי . תקופת 
ההפחדות והסנקציות נגמרה בארץ עם הקמת המדינה . על מריבת האולמות אומר שרון : 
" בסך הכל ניסיתי לפתור את הבעייה שחסרים לנו 009 מקומות ישיבה . במרכז 
הקונגרסים יהיה צפוף , ויקשה עלי ביותר לנהל את הדיון . סוף סוף מדובר 
בכינוס הפוליטי הגדול ביותר שהיה עד היום במדינת ישראל . 0003 משתתפים . 
" אני לא מבין מה שמיר רוצה , סיכמנו יחדיו שהוא יהיה הדובר הראשון . 
לא חשבתי שצריך להדגיש את זה בהזמנות . בגלל זה החליט לשלוח הזמנות נפרדות . 
עד לאיפה הגענו . שלא יהיה ספק , למרות כל מה שאומר ועושה שמיר , בכינוס 
מרכז הליכוד יובאו כמה הצעות להחלטה ויהיו כמה הצבעות . אין דרך אחרת , 
ולא יעזרו לשמיר כל ההצעות . אין אפשרות לנסיגה . בכינוס של שרי החישוקים 
ותומכיהם שהתקיים אתמול בצהריים במלון רמדה בתל - אביב סוכם כי לא תהיה פשרה 
עם שמיר ויגובשו תוך ימים אחדים נוסח הצעות ההחלטה הנוספות שיועלו להצבעה 
בפני חברי המרכז . בהופיעו בפני קבוצה מבין חברי מרכז הליכוד אמר אמש ראש 
הממשלה : צריך לשים קץ לתופעה הנוגדת כל היגיון שבמקום לגייס מתוכנו את מירב 
הכוחות והיכולת , אנו מתכתשים איש עם רעהו . שמיר שלל האפשרות שינתן לו 
אמון ולאחר מכן תיערך הצבעות נוספות . " על המרכז לאשר או לדחות את תוכן 
נאומי , שבו ייכללו כל העקרונות שמנחים אותנו , ויינתן אמון לגבי עבר הווה 
ועתיד . לבל יבוא מישהו ויגיד : נכון נתנו אמון אישי , אך יחד עם זה החלטנו 
על דברים שנוגדים את האמון " אמר שמיר . 
