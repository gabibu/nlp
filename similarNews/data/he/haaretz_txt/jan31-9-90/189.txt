בשנים האחרונות נרשמה ירידה במספר החיילים שנפגעו בתאונות אימונים , לעומת 
עלייה במספר ההרוגים בתאונות - נשק והתאבדויות בצה"ל . מאז אפריל 98 התאבדו 
בצה"ל 53 חיילים , המספר הגבוה ביותר בשבע השנים האחרונות . מאז חודש אפריל 
98 ועד היום , נהרגו ארבעה חיילים בתאונות אימונים ו61 נפצעו , לעומת שבעה 
הרוגים בכל שנת 8891 ו11 הרוגים בשנת 5891 . לעומת מגמה זו של ירידה במספר 
הנפגעים בתאונות אימונים , חלה בשנים האחרונות עלייה גדולה בתאונות נשק . 
בשנת 88 נהרגו שבעה חיילים ממשחקי - נשק או מפליטת כדורים שנבעה מחוסר זהירות . 
בשיחה עם כתבים בנושא תאונות אימונים , אמר אתמול קצין בכיר בצה"ל , שמודעות 
המפקדים לנושא זה השתפרה ביותר , והיום כולם יודעים שעדיף שתרגיל יהיה מעט 
פחות מורכב כדי שהחיילים יצאו ממנו ללא פגע . הבעייה העיקרית , לדבריו , 
היא מיומנות ברמת הפרט . בתאונות שאירעו בשנים האחרונות לא נמצאו כמעט 
מחדלים בהחלטות המפקדים . גורמים עיקריים שהוזכרו על - ידי הקצין הם : אי - 
שמירת זוויות ירי בטוחות בין כוח לכוח , אי - סימון מכשולים קרקעיים , 
בעיות מקצועיות בלוחמה בשטח בנוי וירי למטרות קרובות ללא קולטי נתזים ( 
לוח העשוי מחומרים מיוחדים הנתלה בתוך חדרים שלתוכם יורים החיילים , במטרה 
לספוג את פגיעות הכדור והרסיסים ) . בשבוע שעבר הופסקו כל האימונים ביחידות 
השדה של צה"ל , והתקיימו כנסים בכל היחידות בנושא בטיחות באימונים . הכנסים 
והשיעורים התבססו על ששה קבצים חדשים ומעודכנים של הוראות ביטחון , שבהן 
באים לידי ביטוי הלקחים והמסקנות מתחקירי תאונות האימונים שהיו בצה"ל בשנים 
האחרונות . בהוראות אלה נכללות ההוראות לתכנון וביצוע אימונים באש וללא אש , 
טיפול בנשק ותחמושת לסוגיהם , ונוהלי חילוץ נפגעים . כרך מיוחד דן בהוראות 
הבטיחות הנוגעות לשיתוף פעולה בין חיילות היבשה לזרועות הים והאוויר . 
