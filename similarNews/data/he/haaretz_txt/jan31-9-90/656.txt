מפעל סימת של כור בקריית שמונה לעיבוד שבבים בעיקר למשרד הבטחון עדיין סגור . 
אתמול הפגינו עשרות העובדים במפעל בחוצות העיר . הם שוב הבעירו צמיגים 
וחפצים אחרים בכניסה למפעל . הם חזרו ודרשו שכור לא ימכור את המפעל ליזמים 
מחוץ לארץ . " נתנו את כל הנשמה למפעל , הוא עלה על דרך המלך , הגיע לרווחיות 
ובמקום לומר לנו תודה , מוכרים את המפעל למשקיע המתכוון לפטר עשרות עובדים . 
לא יקום ולא יהיה " , אמר יו"ר ועד העובדים אברהם דדון . הפועלים יצאו אתמול 
בבוקר בשיירת כלי רכב מאזור התעשיה של המפעל לכיוון בניין עיריית קריית שמונה 
וניסו להתפרץ לתוכו . הם מוחים על שראש העיר אינו מסייע די לטענתם לפתור 
את מצוקתם . כוחות גדולים של משטרה מנעו זאת מהם . ראש עיריית קריית שמונה , 
פרוספר אזרן , אמר , כי הוא אינו מבין מדוע הפועלים לא מוכנים להיכנס 
למשא ומתן עם קונצרן כור למכירת המפעל ליזם הבלגי , לאחר שגם כור וגם ההסתדרות 
התחייבו שבשלב ראשון לא יפוטרו עובדים במפעל . אזרן אמר כי יתכן ובשלב מאוחר 
יותר יפוטרו עשרה עובדים אך לא 03 או 04 עובדים כפי שחושבים העובדים . במפעל 
עובדים כיום 08 פועלים . ראש עיריית קריית שמונה אומר , כי המפעל לא יוכל 
עוד להתקיים וכי חשוב שהעובדים יבינו זאת ויסכימו למכירתו לאלתר . העובדים 
דוחים הצעתו , תובעים לקחת חלק במו"ם המכירה ומזהירים , כי יקיימו מאבק 
תרבותי ומכובד אבל רצוף הפתעות . 
