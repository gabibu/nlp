שנת כהונה של השר עזר ויצמן במשרד המדע הסתיימה בלא שהוגדל תקציב הההשכלה 
הגבוהה או המחקר בישראל . תקציב משרד המדע כשלעצמו , שהיה 51 מיליון ש"ח 
בשנה שעברה , מהם 8 מיליון ש"ח למחקר ופיתוח , לא הוגדל . שר האוצר לא 
קיים כוונה שעליה הודיע למזכיר הממשלה , ב98 . 9 . 4 , כי יקים קרן לאומית 
למדע באחריות משרד המדע , קרן שקיוו שתגיע ל05 מיליון דולר . בכך נמנע 
ביצוע תוכניות משרד המדע להקצות משאבים נוספים לתמיכה במחקר בתחום המיקרואלקטרוניקה , 
הביוטכנולוגיה והעל מוליכות , בהיקף של 01 עד 51 מיליון ש"ח בשנה לכל תחום . 
ועד ראשי האוניברסיטאות הביע בשעתו תמיכה במאמצי השר עזר ויצמן לפעול להשגת 
תקציבים נוספים , על מנת לסייע לפיתוח המחקר המדעי באוניברסיטאות . הוועד 
הדגיש כי מבחנו האמיתי של משרד המדע יהיה היכולת להגדיל את עוגת תקציב ההשכלה 
הגבוהה והמחקר . העוגה לא הוגדלה השנה . מה הם הלקחים שנלמדו במשרד המדע , 
ולמה יכולה מערכת ההשכלה הגבוהה לצפות מהמשרד ? מנכ"ל המשרד , אריה שומר , 
רואה הישג בכך שהשר ויצמן הצליח להעלות את המדע על סדר היום של הממשלה . 
אחד האמצעים לכך היה לדעתו המאבק שמשרד המדע ניהל נגד ות"ת , הוועדה לתכנון 
ותקצוב שבמועצה להשכלה גבוהה ( שבאחריותה השנתית כ008 מיליון ש"ח מתקציב 
ההשכלה הגבוהה ובכלל זה כ001 מיליון ש"ח למחקר ) . לאחר מעשה , סבור מנכ"ל 
משרד המדע כי המאבק נגד ות"ת חייב היה להיות קצת פחות רעשני , בלי לזעזע 
את אמות הסיפים של ההשכלה הגבוהה . " מעתה ינסה משרד המדע לשכנע את ות"ת 
כנראה בדרכי נועם ואת האקדמיה למדעים בצורך לשיתוף פעולה להשגת משאבים 
נוספים למערכת כולה " , הוא אומר . לאחר האכזבה שהנחיל האוצר למשרד המדע , 
ינסה המשרד את מזלו אצל ועדת הכספים , מפעל הפיס וועדת השרים לניהול עזבונות . 
האוניברסיטאות הגיעו , לדברי אריה שומר , לדרגת מחסור קריטית , בעיקר 
בציוד למחקר , בציוד לספריות ובכספים למחקר ופיתוח . בדיקה של היקפו המדויק 
של המחסור נערך כעת . לעומת אי קיום ההבטחות הכספיות שנתן המשרד לאוניברסיטאות , 
הוא תמך בהן בנושאים שונים , מעבר להקצבה הרגילה שקיבלו מות"ת . נוסדו 
דפוסי שיתוף פעולה גם עם 25 מכוני - מחקר ברחבי הארץ . בשנה שעברה הודקו , 
באמצעות משרד המדע , קשרי המדע עם גרמניה המערבית ששר המדע שלה , ריזנהובר , 
נפגש שלוש פעמים עם ויצמן . עם צרפת נחתם הסכם חדש לשיתוף פעולה מדעי , 
ובמסגרתו הופעלו ועדת ביו - טכנולוגיה ועדה למחשבים . במסגרת ההסכמה על 
המחשוב תשותף ישראל במחשב - על שפיתחה צרפת , לצורך קידום מהיר של מחקרים 
שונים באוניברסיטאות . מחשב זה פועל בטכנולוגיה שאותה לא הצליחו עד כה האוניברסיטאות 
בישראל לקבל משום מקור אחר . במסגרת הסכם מדעי שנחתם עם ספרד בשנה שעברה , 
תבוא באפריל לארץ משלחת ספרדית שתדון עם חוקרים מאוניברסיטאות בארץ על נושאי 
מים . שר המדע של אוסטריה , שעמה אין לישראל יחסים מלאים , יגיע ארצה 
באפריל לחתום על הסכם מדעי . כן גובש הסכם לשיתוף ישראל במעבדה לאנרגיות 
גבוהות שבקרבת זנווה . מדינות חוץ אירופיות שחתימת הסכם מדעי איתן עומדת 
על הפרק הן ארגנטינה , אורוגוואי ויפאן . בעת ביקור שר המדע הישראלי בברית 
המועצות נחתם מזכר הבנה לקראת הסכם . משלחת של 51 מדענים סובייטיים תבקר 
בישראל לרגל כינוס מדעי בסוף אפריל . על חלק ניכר מהסכמים בין לאומיים אלה 
מרחף צלו של איום בסנקציות בין - לאומיות . הפרלמנט האירופי המליץ למועצת 
השרים של השוק על ניתוק קשרי המדע עם ישראל . אם תאומץ ההמלצה , יתבטל 
מימוש השקעה של מיליון דולר במחקר ישראלי מכספי הקהילייה . החלטה כזו תסכן 
מיליון דולרים נוספים שהקהילייה עדיין לא השקיעה במסגרת הסכם שנחתם באמצעות 
המשרד . 
