יוסף שחק , נשיא לשכת רואי החשבון , חשוד לכאורה במתן ייעוץ שסייע לחברה 
להעלמת מס הכנסה . תיק החקירה הועבר לפני מספר שבועות על - ידי פרקליטות 
מחוז חיפה לפרקליטות המדינה . התיק מטופל כעת על - ידי עו"ד לאה מרגלית , 
האחראית על מחלקת המסים בפרקליטות המדינה . הפרשה החלה בסוף שנת 4891 כשמחלקת 
החקירות של מס הכנסה בחיפה , גילתה שאחת החברות שמרכז פעילותן בטבריה , 
הקטינה בצורה מהותית את חבות המס שלה לשנת 483891 . ההקטנה בוצעה על - 
ידי מה שתואר במס הכנסה כהגדלה מלאכותית של ההון העצמי . הגדלת ההון נעשתה 
על - ידי משיכת הלוואות בעלים מהחברה , והחזרתן בצורת שטרי הון . שלטונות 
מס ההכנסה טענו כי המדובר בתרגיל לא חוקי , מה גם שבמהלכו נעשו רישומים 
רטרואקטיוויים . כשמנהלי החברה זומנו לחקירה , טענו כי פעלו על סמך ייעוץ 
שניתן להם על - ידי רואה החשבון יוסף שחק . עקב כך החלו עוד באמצע 5891 
בבדיקת חלקו של שחק בפרשה . שחק יוצג תחילה על ידי עו"ד משה דרוקר ואחר 
כך על - ידי עו"ד פנחס רובין . בכל שלבי החקירה הכחיש שחק מכל וכל כאילו 
נתן ייעוץ מסוג זה . הוא הודה אמנם שמנהלי החברה קיבלו אצלו ייעוץ כלכלי 
מסויים , אך בשום אופן לא ניתן להם , לטענתו , ייעוץ לא חוקי שסייע בידם 
להעלים מס . לפני קצת למעלה משנה פנה שחק ביוזמתו למכון פוליגרף פרטי שיבצע 
בהזמנתו בדיקת פוליגרף . הבדיקה הראתה , לטענתו , שהוא דובר אמת , וממצאיה 
הובאו על ידו לידיעת ראשי מס הכנסה . לקראת סוף 6891 הועבר התיק לפרקליטות 
חיפה , עם המלצה על הגשת כתב אישום . ההמלצה חוזקה בהמשך על - ידי חוות 
דעת משפטית . במס הכנסה סברו תחילה שיש להביא את שתי הגירסאות בפני בית 
המשפט , והשופט יחליט איזה מהן נכונה . ואולם לקראת תום כהונתו של הנציב 
הקודם , יאיר רבינוביץ , היתה נטיה לסגור את התיק , ולהסתפק בהטלת כופר . 
רבינוביץ לא היה מוכן אתמול למסור לסופר " הארץ " את תגובתו לפרשה . לפני 
מספר שבועות הועבר כאמור התיק הכולל את הממצאים נגד החברה הטבריינית לפרקליטות 
המדינה . עו"ד עמיאל וגנר , שטיפל בתיק מטעם פרקליטות מחוז חיפה , המליץ 
שכל המעורבים ישלמו כופר , ובכך ייסגר התיק . בפרקליטות המדינה בודקים בימים 
אלה את המלצות פרקליטות חיפה . אתי אשד , דוברת משרד המשפטים , מסרה את 
התגובה הבאה : " תיק החקירה נמצא עדיין בטיפול , ואיננו נוהגים למסור 
פרטים מתוכנו . תתקשר בעוד שבועיים , ויתכן כי עד אז תיפול ההחלטה " . בתשובה 
לפניית " הארץ " אמר אתמול עו"ד וגנר : " המלצתי על סגירת התיק כולו 
בהגשת כופר , מחמת הסרבול הרב . שחק , בהיותו נשיא לשכת רואי החשבון , 
אינו צריך לקבל טיפול שונה ממה שמקבלים סתם אזרחי המדינה , ולא צריך ללכת 
איתו לחומרה . המדובר בתיק חקירה ישן , ולא ראינו טעם בעינוי דין נוסף " . 
עו"ד וגנר המשיך והוסיף כי למיטב ידיעתו , נבדקת האפשרות לכופר גם בפרקליטות 
המדינה : " עו"ד מרגלית פנתה אלי וביקשה לברר את עמדתי לגבי סגירת התיק 
והסתפקות בכופר . שאלה דומה הופנתה אלי גם על ידי הנציב החדש , משה גביש , 
הגם שברגע שהתיק מונח בפרקליטות , אין לו כל אפשרות להשפיע על התוצאות " . 
דברי עו"ד וגנר מקבלים חיזוק במכתב ששלח שחק באמצעות עו"ד פנחס רובין , 
לנציב מס הכנסה לפני כחודש ימים . באותו מכתב מביע שחק את הסכמתו לתשלום 
כופר . שחק מתאר את השתלשלות הפרשה , כולל את ממצאי הבדיקה במכונת האמת . 
שחק שב וטוען כי הוא חף לחלוטין , והסכמתו לתשלום הכופר נועדה להביא את 
הפרשה לסיום , שכן המשכה עלול לפגוע במעמדו כאיש ציבור . בתשובה לשאלת סופר 
" הארץ " האם אין בהסכמה לתשלום הכופר , משום הודאה באשמה אמר אתמול שחק : 
" פרשה זו שאני קרבן לה נמשכת מספר שנים . הייתי מוכן להסכים להצעה לשלם 
את הכופר רק כדי לשים לה סוף , מכיוון שהליכה לבית המשפט היתה גורמת לעינוי 
דין נוסף . אם לא תהיה ברירה , אלך לבית המשפט ושם אוכיח את חפותי " . בתשובה 
לשאלה האם לחברה מטבריה משהו אישי נגדו , אמר שחק : " מנהלי החברה חשבו 
כי באמצעות הטחת האשמה נגדי הם יוכלו לפטור את עצמם מן הפרשה . לו חשבתי 
כי העצה שניתנה להם היא טובה , הייתי מיישם אותה לגבי כל לקוחות המשרד , 
ולא רק לגביהם " . שחק המשיך ואמר : " אני רואה חשבון כבר 02 שנה . צר 
לי שכל שנות פעולתי עלולים לרדת לטמיון בגלל האשמה חסרת שחר . רואי מקוב , 
עוזר מיוחד לנציב מס ההכנסה , אמר אתמול כי הנציב יעדר מהארץ בשבוע הקרוב , 
ובהיעדרו , אין כל גורם מוסמך בנציבות שיכול להגיב בפרשה . 
