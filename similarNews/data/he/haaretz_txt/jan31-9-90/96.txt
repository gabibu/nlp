תמהני על עמיתי איש התכנון הוותיק אלישע אפרת שנזקק לכה הרבה מלים ומספרים , 
במאמרו , " עלייה וקוץ בה " ( " הארץ " 1 . 61 ) כדי להסיק כי 
" . . . העולים מעדיפים ערים על פני יישובים כפריים , וערים ותיקות במישור 
החוף המרכזי על פני ערים בפריפריה . שלוש הערים הגדולות הם המבוקשות ביותר " , 
כדבריו . הפרופסור המלומד ערך ניתוח יסודי ומעמיק של מספר העולים שעלו 
לישראל בשנת 8891 ( 170 , 21 ) . כל בר - בי - רב יודע ששנת 8891 , כשנים 
שקדמו לה , היתה שנה של " אי - עלייה " , שנה שרק ב6891 היו עוד פחות עולים 
מאשר בה , בעשרים וחמש השנים האחרונות . דווקא 8891 היא השנה בה הגיעו 
שיעורי הנשירה של יוצאי בריה"ם לשיאים חדשים של % 29 , % 49 , ומערים מסוימות 
אף ל%89 ! בשנה זו הצטברו בלדיספולי שבקרבת שדה התעופה פיומיצינו ( רומא ) 
ובשכונותיה קרוב ל000 , 02 נושרים ! איני מזלזל ולו באחד מאותם 170 , 21 
העולים שהגיעו , אך לכנות זרזיף זה כעלייה , לערוך עליו ניתוחים ועוד לנסות 
להסיק מהתפרוסת המרחבית של קליטתו לגבי יעדי קליטתם הרצויים של עולי 0991 
ואילך זו פשוט טעות בהבנת תהליכי קליטת העלייה . יש כאן ניסיון לאנוס את 
מערך קליטת העלייה בתיזה אורבנית מוטעית , לפיה הגיעה מדיניות פיזור האוכלוסין 
בישראל לסף פשיטת הרגל . מקובל היום לנקוב במספרים שונים ביחס למספר העולים 
שיגיעו : החל מ000 , 05 עולים בשנה , 000 , 001 , רבע מיליון ( לשנה ) 
ועד למספר של " מיליון עולים " בו נקב ראש הממשלה , יותר כיעד אסטרטגי - 
לאומי רב - שנתי , מאשר כנתון תכנוני . את הבסיס לאומדן שלנו ננסה לבנות 
על סמך מספר העולים שהגיעו ארצה בדצמבר האחרון ( כ006 , 4 ) , ולפיכך , 
גם אם נבחר בנתון " הצנוע " של 000 , 06 עולים לשנה , ונקווה שנתמיד 
בו רק למשך חמש שנים נגיע תוך פרק זמן זה לתוספת נטו של שלוש מאות אלף נפש 
כמספר העולים הכולל שהגיע למדינת ישראל במשך 61 השנים האחרונות . כל מי 
שנהירים לו המאפיינים הדמוגרפיים של יהודי התפוצות יודע כי היום , יותר 
מבכל נקודת זמן בעבר , היהודי חי בעיר , בעיקר בערים הגדולות . מאפיין 
זה נכון לא רק ביחס ליהדות אירופה וארצות המערב , אלא אף ביתר שאת ביחס 
ליהודי מזרח אירופה וברית המועצות . מה אם כן פשוט מלחבר את נתוני היסוד 
של העולים עם התזה של אלישע אפרת , אותה כבר הספיק להציג בהרחבה בכמה פורומים 
של אנשי תכנון : יש לבטל את מדיניות פיזור האוכלוסין , שלדבריו פשטה כבר 
מזמן את הרגל , ולאפשר לכל אזרח בישראל , ותיק כעולה חדש , לבחור את מקום 
מגוריו כאוות נפשו וללא התערבות המדינה . על המדינה , לדעתו , לדאוג רק 
למצאי מספיק של קרקעות מתוכננות ומופשרות לבנייה במרכז הארץ ובמישור החוף , 
ובמיוחד באגד הערים של גוש דן . אין ספק כי מבחינת העלות הכלכלית בלבד נגיע 
למצב הטוב ביותר אם נרכז את כל כל אוכלוסיית המדינה במגדלי מגורים אחדים 
כדוגמת " מגדלי התאומים " במנהטן , ונמקם אותם בין חוף מנשיה לאפיק האיילון . 
אך מה תהא העלות החברתית של מעשה - מחדל תכנוני שכזה ? האם נתן אפרת את 
דעתו להשלכות התחבורתיות והסביבתיות של הצעתו ? ומה על איכות החיים ואיכות 
הסביבה הנגזרות מהצטופפות מחצית מאוכלוסיית היהודים של המדינה באגד הערים 
של תל - אביב , המשתרע כבר כיום מנתניה בצפון ועד לגדרה בדרום ( 266 . 
1 מיליון נפש מכלל 956 . 3 ליום 8891 . 21 . 13 ) . יתר על כן , כבר כיום 
קורסות התשתיות שלו משום שהעומס עליהן למעלה מכפול מהעומס המירבי המותר . 
מה יקרה ליישובים הכפריים בנגב ובגליל , הערים בנות 000 , 00105 נפש , 
והעיירות בנות 000 , 0302 נפש יינטשו בהדרגה או באופן מאסיווי ? כאיש תכנון 
המכיר באופן אישי את נושא העלייה וקליטתה בשנים שלאחר מלחמת ששת הימים , 
67919691 יכול אני להעיד , כי מאפייניו של היהודי העולה מערים , ובעיקר 
מערים גדולות , לא השתנו מאז . ואם בעזרת העולים האלה התפתחה כרמיאל ( 
שנוסדה רק בשנת 4691 ) לעיר המונה כבר יותר מ000 , 02 נפש ; וגדלה באר 
שבע מ003 , 58 תושבים במפקד 2791 ל002 , 311 בסוף שנת 8891 ; וקמה אריאל , 
וצמחה קריית - גת ובעיקר ירושלים הגדולה שבקולטות העלייה , אשר הכפילה 
את אוכלוסייתה היהודית מ005 , 691 נפש במלחמת ששת הימים ל008 , 353 בסוף 
8891 הרי שאין לתיזה של אלישע אפרת על מה להתבסס ! יתר על כן , דווקא כשמגיעים 
אלינו שוב גלי עלייה גדולים , יש לבחור במספר מצומצם של ישובים עירוניים 
מוצלחים מבחינה חברתית ותעסוקתית באזורי הפריפריה של המדינה : בגליל , 
בנגב , ביהודה ובשומרון אליהם יש להפנות את מירב משאבי הדיור , התעסוקה 
והקליטה החברתית . אין ספק כי באר שבע , כרמיאל , אריאל ומגדל העמק הן 
מהמועמדות הרציניות להיכלל בקבוצה נבחרת זו . רק בחירה סלקטיווית של היישובים 
תאפשר יצירת תנאים בכל מגזרי החיים , הדרושים לקליטה טובה של העולים , 
שאולי לא היו ציונים בברית המועצות , אך קליטתם הנכונה כאן תהפוך אותם בוודאי 
לכאלה . לו אימצה מדינת ישראל אסטרטגיית קליטה מרחבית זו כבר בראשית שנות 
ה07 , ולא פיזרה טיפין טיפין את רבע מיליון העולים שהגיעו מאז 6791 ( או 
את למעלה ממחצית המיליון שהגיעו מאז מלחמת ששת הימים ) היתה משיגה לבטח 
גם בגליל , בנגב , ביהודה ובשומרון את יעדי התפרוסת של האוכלוסייה , 
כפי שהשיגה אותם בהצלחה בהכפלת אוכלוסייתה של ירושלים . במקרה כזה היתה כרמיאל 
דהיום שוכנת בבקעת בית הכרם הגלילית עם 000 , 00108 תושבים , באר שבע היתה , 
קרוב לוודאי , עיר בת 000 , 002051 נפש שאינה מאבדת אוכלוסין לטובת ישובי 
לוויין כמיתר ולהבים , ואפילו אריאל כבר היתה בירת השומרון גם במהותה , 
לאחר שהיתה עוברת את " נקודת ההמראה " של עיר ( 000 , 0302 נפש ) . 
יש צורך דחוף לקרוא לכל מקבלי ההחלטות , לדרגיהם השונים , לשקול בזהירות 
ובמהירות את השיקול הנכון ולהחליט , שאם לא כן נאבד גם את העולים של היום 
בגונגל האורבני של אגד הערים גוש דן , שלא יהיה שונה במאומה ממטרופולינים 
אמורפיים ביבשת אירופה . או אז תאבד לנו גם ארץ ישראל , והיחיד שיצדק ביום 
ההוא יהיה , כמובן , אלישע אפרת . 
