חוק הערוץ השני אושר אמש בכנסת בקריאה שניעה ושלישית ברוב של 42 נגד שניים . 
שני המתנגדים היו מנחם פרוש ( אגו"י ) ותופיק טובי ( חד"ש ) . פנחס 
גולדשטיין ( ליכוד ) , שעמד בראש הוועדה שהכינה את החוק , העלה אותו 
אמש להכרעה כדי ליצור עובדה גמורה לאחר שב84 השעות האחרונות היה נתון ללחצים 
שונים להכניס בו שינויים . שני לחצים הופעלו על גולדשטיין : להעלות את תקרת 
השתתפותם של העיתונים בהפעלת הזכיונות מעשרה אחוזים ל42 לפחות , ולוותר 
על הפעלת הוועדה המיוחדת בראשותו , שתלווה את החוק עוד שנה וחצי עד לכינון 
מועצה ציבורית לערוץ השני . בסעיף הראשון טענו נציגי " ידיעות אחרונות " 
ו"מעריב " שהעיתונים יפסידו מודעות מסחריות עקב הפעלת הערוץ השני , ולכן 
יש להגדיל את זכותם להיות בעלי זכיונות . נגד זה טענו יועצים משפטיים כי 
יש סכנה של מונופולין וקרטליזציה , שבולטת כבר עם בעלותם של עיתונים אלה 
על זכיונות להפעלת הטלוויזיה בכבלים . בהמשך התנגד יו"ר ועדת החינוך מיכאל 
בר - זוהר ( מערך ) לכך שוועדת גולדשטיין תלווה את ביצוע החוק . בר זוהר 
טען שהוועדה סיימה את כהונתה והפיקוח על ביצוע החוק חייב לעבור לועדת החינוך 
בראשותו . אולם גולדשטיין שדחה את הלחצים השונים הסביר כי עד להרכבת המועצה 
הציבורית כחוק , ובמצב בו רק שר מהמערך ( גד יעקובי ) מיישם את החוק , 
יש צורך בוועדה פרלמנטרית מלווה . בכנסת מעריכים כי למרות אישור החוק צפויים 
בו עוד שינויים . 
