סופיה ( ע"ר ) . מנהיג המפלגה הקומוניסטית הבולגרית , פטאר מלאדנוב , 
הזמין אתמול את ארגוני האופוזיציה הפוליטיים להצטרף לממשלת אחדות לאומית , 
אשר תנהל את המדינה עד לבחירות החופשיות שיערכו בחודש מאי . מלאדנוב אמר 
את הדברים באוזני 000 , 3 צירים בוועידה מפלגתית שלא מן המניין בסופיה . 
" שלושה חודשים לפני הבחירות , מכריזה המפלגה הקומוניסטית הבולגרית באופן 
ברור כי היא תומכת בממשלת אחדות לאומית , אשר תהיה מסוגלת לחלץ את המדינה 
מן המשבר שאליו נקלעה " , אמר מלאדנוב . דובר הממשלה אמר במסיבת עיתונאים , 
כי דבריו של מלאדנוב הם הזמנה לכל הכוחות הפוליטיים האחרים להשתתף בממשלת - 
מעבר קואליציונית . עם זאת , הדגיש הדובר כי יהיה צורך להסכים על הקמת ממשלה 
אחדות לאומית בשיחות בין הממשלה לבין האופוזיציה . שיחות אלה כבר החלו בראשית 
החודש . מנהיג ארגון - הגג של תנועות האופוזיציה " איחוד הכוחות הדמוקרטיים " 
אמר בימים האחרונים כי הקבוצה תשקול הצטרפות לממשלת אחדות לאומית . אולם 
מנהיג האיחוד , זליו זלב , אמר כי הדבר תלוי בתנאים . " אם יהיו אלה 
תנאים נוחים לאופוזיציה , נשתתף " , אמר . מלאדנוב , שהדיח לפני שלושה 
חודשים את המנהיג הוותיק תודור זיווקוב , הוקיע אותו בוועידה ואף כינה אותו 
" מאניאק אגואיסטי " . מלאדנוב אמר עם זאת , כי למרות תדמיתה הגרועה , 
המפלגה הקומוניסטית היא הכוח היחיד המסוגל להנהיג את המדינה . הוא אמר כי 
לקפיטליזם אין מקום בבולגריה , משום שהוא יוביל לאבטלה המונית ולאנרכיה . 
בהתקפתו החריפה על זיווקוב , שתחתיו כיהן משך 81 שנה כשר חוץ , אמר מלאדנוב : 
" זיווקוב הוא חשדן , אגואיסט ומאניאק ללא כישורים אינטלקטואלים . הוא 
היה חסר עקרונות , שאפתן , ולא היסס בבחירת הדרכים כדי להגשים את מטרותיו 
ולשרת את האינטרסים שלו " . זיווקוב בן ה87 עצור עתה , וממתין למשפט באשמת 
ביצוע פשעים . 
