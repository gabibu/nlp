( ע ) . נשיא בית - משפט השלום בבאר - שבע , השופט יוסף רבי , ציווה 
אתמול לעצור את אריה גרעין , בן קיבוץ יגור , לשלושה ימים כדי לאפשר למשטרה 
להגיש נגדו כתב אישום על גניבת ציוד צבאי רב , כסף ורכוש אחר שנמצא בחדרו 
בקיבוץ חולית . משטרת הרצליה עצרה באקראי בתחילת השבוע את גרעין , ושלשום 
ציווה שופט - שלום בבאר - שבע להאריך את מעצרו ביממה . לטענת המשטרה בשיחה 
עם הוריו הודיעו אלה , שאינם יכולים לערוב כספית לשחרור הבן ממעצר , ואינם 
יכולים להיות אחראים למעשיו , אם ישוחרר . החשוד כפר בעבירות שביצוען יוחס 
לו , טען שאינו יודע מאין הגיע הרכוש הגנוב לחדרו , וכי לעוד אנשים היו 
מפתחות לחדר . 
