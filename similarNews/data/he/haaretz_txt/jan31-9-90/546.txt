שנה אחרי נחיתת האדם הראשון על הירח הציגה סוכנות החלל האמריקאית , נאס"א , 
את תאריך היעד להנחתת אדם על המאדים : שנת 1102 . השנה הזאת נקבעה על סמך 
הערכות של התפתחויות טכנולוגיות עתידיות ולוח הזמנים לביצועה של משימה כזאת . 
אך במסמך שהעבירה נאס"א לוועדת החלל הלאומית אין כל ציון למחירו של הפרויקט . 
הנחתת אדם על המאדים היא אחת משתי משימות מחקר המתוכננות לתחילת המאה ה12 , 
והיא תבוצע לאחר הקמת בסיס קבע על פני הירח , שתושלם , על פי אותו לוח 
זמנים , כבר ב2002 . הדו"ח חושף את הצורך בפיתוח סדרה ארוכה של טכנולוגיות 
חדשות לביצוע המשימות . הנושא הבולט ביותר הוא פיתוחה של מעבורת חלל חדשה 
ומשגרים , שיוכלו לשגר למסלול סביב כדור הארץ מטענים במשקל של 05 עד 041 
טונות . פיתוחים אחרים יהיו כלי שיגור שיוכלו להציב מטענים כבדים במסלול 
סביב הירח וסביב המאדים , כדי לבסס שם תחנות שמהן יצאו האמריקאים הראשונים 
אל פני כוכב הלכת . לפני ביצוע המשימות המאוישות מתכננת נאס"א שיגורים של 
כלי חלל בלתי מאוישים לירח ולמאדים . בחינת פני המאדים היא תנאי לאיתור 
מקום נחיתה הולם למשלחת מאוישת , והחללית הבלתי מאוישת לירח תידרש לקבוע 
מיקום לבסיס המאויש שם . חקר פני המאדים יכלול שיגור במקביל של כמה חיישנים 
אל פני השטח ; כל אחד מהם יבחן את התנאים באזור נחיתתו . המכשירים בכל 
החיישנים האלה ישדרו את נתוניהם ללוויין מלאכותי , שיקיף את המאדים ויעבירם 
אל כדור הארץ . משימה כזאת תאפשר מיפוי גיאולוגי של מאדים וכן בחינת נתונים 
מטאורולוגיים , סייסמיים ונתונים על הנעשה בשכבה התחתונה של האטמוספירה 
הדלילה של המאדים . השלב הבא יכלול שיגור רכב נחיתה בלתי מאויש אל פני המאדים , 
שימריא חזרה אל כדור הארץ כשהוא נושא עמו כמה ק"ג של דוגמאות קרקע , סלע 
וגזי האטמוספירה מפני כוכב הלכת . השלב הבלתי מאויש האחרון של חקר המאדים 
יכלול שיגור שתי חלליות אליו . כל חללית תיפרד לשני לוויינים נפרדים אחד 
יחוג בגובה נמוך ויסקור את פני השטח , והאחר יישאר בגובה רב וישמש כלוויין 
תקשורת . שני לווייני התקשורת ישרתו את שני לווייני המחקר שמתחתם ויעבירו 
את הנתונים אל כדור הארץ . על פני כוכב הלכת יונחתו כלי רכב קרקעיים , 
ונתוניהם ישודרו אף הם אל לווייני התקשורת . כלי הרכב הקרקעיים יונחתו 
באותם אזורים שייראו מתאימים לנחיתת אדם , ובעזרת כל הנתונים שייאספו יהיה 
אפשר , לדעת ראשי נאס"א , לעצב את דמותה של משלחת מאוישת לחקר המאדים . 
כל החלליות יצוידו במדי קרינה מדויקים לבחינת הקרינה הקוסמית והקרינה הנובעת 
מזוהר השמש נתונים שיהיו חיוניים לתכנונה של חללית מאוישת שתעניק לצוות 
הגנה מפני קרינות אלה . כאמור , נאס"א לא ציינה מחיר לתוכניות , אולם 
מדענים מאגודת המדענים האמריקאים מעריכים , כי המדובר בהוצאה של 03 מיליארד 
דולר לפחות . 
