מו"ל ה"גרוסלם פוסט " , יהודה לוי , פסל את פרסום ספרו של ד"ר מרון בנבנישתי , 
העוסק בזכויות האדם בשטחים . הספר הוא אחד מסדרה של 71 מחקרים , ששבעה 
מהם פירסם כבר בנבנישתי בהוצאת הספרים של " גרוסלם פוסט " . זו הפעם הראשונה 
שהעיתון מחליט לא לפרסם את אחד המחקרים בסדרה , שכותרתה " פרויקט לחקר 
הגדה והרצועה " . בעקבות החלטה זו הגיש בנבנישתי , באמצעות פרקליטו של משרד 
עורכי הדין גלס , פיינשטיין ובר סלע תביעה אולטימטיווית לבצע את האמור בחוזה , 
שנחתם בין הצדדים לפרסום הסדרה . יש לציין , כי המחקר על זכויות האדם הוא 
היחיד שנפסל לפרסום . שני מחקרים אחרים על השיטה המוניטארית ועל גיאוגרפיה 
ודמוגרפיה בשטחים נמצאים עתה בשלבים שונים של הכנה . כתב היד של הספר נמסר 
לעיתון לפני כחודשיים . שלשום הגיע לביתו של בנבנישתי שליח מן העיתון ומסר 
לידיו מכתב , המודיע לו על ההחלטה לא לפרסם את המחקר על זכויות האדם ואת 
כתב היד של הספר . עם זאת נתבקש בנבנשיתי למסור את כתב היד של המחקר הבא , 
העוסק בגיאוגרפיה ובדמוגרפיה . בתגובה להחלטת לוי לא לפרסם את המחקר על 
זכויות האדם , אמר אתמול בנבנישתי : " איזו צורה יש למדינה ולעיתון היחיד 
בשפה האנגלית , שהמו"ל שלו פוסל עבודה מדעית משיקולים פוליטיים . אני תמה 
גם על הסגנון הגס בו נמסר לי הדבר . בעבר הופעל סגנון זה נגד עיתונאים שנדרשו 
לפנות את הבניין תוך שעה . מוזר לראות שמו"ל מצנזר מחקר שאחד מנושאיו הוא 
הצנזורה " . בתגובה הגדיר לוי את הטענה כי מדובר בפסילה פוליטית כ"קשקוש " . 
לדבריו , " יש לנו עתה בעיות דחופות יותר והחלטתי לא להתעסק בהוצאת הספר . 
יש שיגרה של עבודה והחלטתי עתה לצמצם את הפעילות החיצונית שלנו ולהתרכז בפתרון 
בעיות " . בנבנישתי ציין בתגובה , כי " הבעיות הדחופות אינן מונעות משום 
מה את הוצאתם של שני המחקרים האחרים " . המחקרים הכלולים בספר , שעל הוצאתו 
הוסכם בין הצדדים בפברואר 9891 , עוסקים בתנאי העסקה של עובדים מהשטחים , 
בקרקעות ובמעמד האישה וצנזורה , והשתתפו בהם עורכי דין ואנשי משפט . לסדרה 
כ002 מנויים ברחבי העולם ועל פי ההערכות נמכרו ממנה עד כה ך 51 אלף עותקים . 
פרויקט הגדה והרצועה פעל בחסות מכון ברוקינגס ובמסגרתו הוצאו עד כה לאור 
62 מחקרים מדעיים בנושאים כמו חוק , תיעוש , התיישבות יהודית בגדה , בעיות 
דמוגרפיות ועוד . ארבעה מהמחקרים פורסמו בשנה האחרונה , מאז נכנס לוי לתפקידו 
כמו"ל וכנשיא העיתון . 
