אני מעריך את הכנות ואת הנימה בה נכתב מכתבך מדצמבר 9891 . אענה עליו באותה 
הרוח . אני תקווה כי האירועים הדרמאטיים , המתרחשים לנגד עינינו במזרח - 
אירופה , יובילו לעולם טוב ויציב יותר . אנו מעריכים , ללא ספק , את 
משמעות ניתוץ החומות והסרת המחסומים , שחצצו בין חלקיו הנפרדים , השונים 
והמעומתים של העולם . המין האנושי כולו יפיק תועלת מהתפשטות החירות וגבר 
הדמוקרטיה . איש אינו יכול לקבוע בבטחה מה יהיו פני התוצר הסופי של הגל הנוכחי 
של התלהבות ורגש . פחות מכולם יכולים לעשות זאת בני העם היהודי . יש לנו 
חוויה היסטורית עם גרמניה של שנות ה03 וה04 , חוויה החרותה לעד בזיכרוננו . 
איננו מסוגלים לשכוח את ההמונים המריעים של שנות ה03 ואת מה שהניבו . אנו 
נושאים עמנו את זכר היהודים שנרצחו בשואה עשור שנים לאחר תרועות ההמונים . 
העם היהודי סבל מטרגדיה שלא ניתן לדמיין או לתאר אותה , כתוצאה מאותן התפתחויות . 
אבדן מיליוני בני - אדם , שנטבחו , מורגש על בשרנו היטב מדי יום ביומו . 
אנו משולים לגוף שאבריו נכרתו , ושיכולת התפקוד שלו נפגמה קשות . ל שרדו 
אותם המיליונים , היה מצבם של מדינת ישראל ושל בני עמנו שונה בתכלית . 
ישראל , כמדינתו של העם היהודי , היא ביתה של שארית הפליטה של שואת יהודי 
אירופה . כראש ממשלתה של מדינה זו , אני רואה זאת כחובתי לתת ביטוי לספקותינו 
ולהביע את דאגותינו . דעותינו בעניין זה אינן יכולות , עם זאת , לחבל או 
להפריע במערכת היחסים המיוחדת שהתפתחה , תוך שנים של מאמץ , בינינו ובין 
הרפובליקה הפדראלית של מערב - גרמניה . 
