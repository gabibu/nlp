בלהט הוויכוח על הצעות להגבלות כאלה ואחרות , שמקווים כי יובילו לירידה 
משמעותית בתאונות הדרכים , כדאי להיזכר בהמלצות הוועדה הפרלמנטרית לחקירת 
נושא תאונות הדרכים . על פי המלצותיה של אותה ועדה , ועל פי החלטת הכנסת 
מיום 21 בדצמבר 8891 , יהיה צורך לתקצב את פיתוח הדרכים והבטיחות בישראל 
בהיקף שנתי ממוצע של 006 מיליון ש"ח לאורך חמש שנים . גם בתוכנית האב הרב - 
שנתית למלחמה בתאונות של משרד התחבורה והמנהל לבטיחות בדרכים תשתית הכבישים 
היא נקודה מרכזית . צורכי ההשקעה בבטיחות מתוקצבים בהיקף של 383 מיליון 
ש"ח בממוצע לשנה לאורך חמש שנים , ומהם לא פחות מ013 מיליון אמורים להיות 
מופנים לתשתית הכבישים . על פי נתוני מע"ץ , מניעה של קריסת מערכות תחבורתיות 
באזורי מטרופולין , הטיפול בכבישים אדומים ופיתוח רשת כבישים שתקרב את הגליל 
ודרום הארץ למרכז המדינה , מחייבים השקעה של כמיליארד שקל בחמש השנים הקרובות 
במערכת הכבישים הבין - עירונית לבדה . כלומר : כל מי שחקר את נושא תאונות 
הדרכים או מופקד על הטיפול בבעיה יודע כי כל פתרון של ממש כרוך בהשקעת סכומי 
כסף בלתי מבוטלים בתשתית הכבישים . למרות זאת , עדיין רחוקה הממשלה מרחק 
רב מהקצאת המשאבים הדרושים . בשנת 0998 הקצתה הממשלה למע"ץ עבור כל הפעילות , 
כולל פיתוח כבישים , אחזקה ושיקום , 5 . 412 מיליון ש"ח בלבד . מהם קרוב 
ל04 מיליון ש"ח עבור פיתוח כבישים מעבר לקו הירוק ו5 . 51 מיליון ש"ח להוצאות 
תכנון . למרות הפער בין המצוי לרצוי , יש להודות כי בשנה האחרונה החלה תזוזה 
לכיוון הנכון : למשל , תקציב מע"ץ לאחזקת רשת הכבישים הבין - עירונית הוכפל 
יחסית לשנה שעברה ועומד כיום על 08 מיליון ש"ח לשנה . אם תישמר רמת תקצוב 
האחזקה הנוכחית , ניתן יהיה תוך 56 שנים להחזיר את מערכת הדרכים הבין - 
עירונית למצבה בשנת 5791 ( רק שב5791 נעו 683 , 914 כלי רכב על כבישי המדינה 
לעומת כמיליון כלי רכב כיום ) . השנה ירובדו 004 ק"ם כבישים בשכבת אספלט 
חדשה פי שלושה מאשר בשנה שחלפה . אך גם לאחר עבודה רבת היקף זו עדיין ייוותרו 
כאלפיים ק"ם נוספים שיש לשקמם בדחיפות . כל דחייה בשיקום הכבישים פירושה 
סכנת הידרדרות למצב של כשל , אשר יחייב טיפול בעלות גבוהה עשרות מונים מעלות 
השיפוץ . יהודה כהן , מנהל מע"ץ , מעריך כי מצאי הכבישים שבאחריות מע"ץ 
נאמד בכארבעה מיליארד דולר . זה הסכום שהיה נדרש לסלילה מחדש של 0004 ק"ם 
המהווים את מערכת הכבישים הבין - עירונית . בעולם מקובל להקצות לפחות % 5 . 
1%2 מערך המצאי לצורך אחזקת הכבישים , כלומר 08001 מיליון ש"ח חייבים להיות 
מושקעים מדי שנה לצורך אחזקה מונעת . יוצא מכך שהתקציב הנוכחי אמור להספיק 
להחזקה השוטפת , אך אינו טוב דיו בהתחשב בפיגור באחזקת הכבישים , פרי הזנחה 
של עשור . הנזקים הישירים והעקיפים למשק המדינה עקב תאונות הדרכים מוערכים 
ב4 . 1 מיליארד ש"ח לשנה ( מבלי להידרש לרגע לעניין הטרגדיות האישיות ולעגמת 
הנפש של הנפגעים ) , ועל זה יש להוסיף נזקים נוספים , הנובעים מעיכוב 
במסירת סחורות ושירותים בגין מערכת כבישים לקויה . על פי חוות דעת המומחים , 
השקעה בתשתית מקיימת יחס חיובי בין עלות לתועלת כלכלית . לכן , למרות שלכאורה 
יעדים לאומיים אחרים , כמו קליטת עלייה , זוכים לעדיפות בסדר היום הציבורי , 
חייבת הממשלה להמשיך ולהגביר את השקעת המשאבים בתשתית התעבורתית . ואם 
לא , תהיה זו בכייה לדורות . 
