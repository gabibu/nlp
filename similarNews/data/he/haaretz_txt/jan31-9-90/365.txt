פריסטינה ( אי - פי ) . שמונה אנשים נהרגו בקרבות בין אלבנים לבין כוחות 
הביטחון במחוז קוסובו , ועדי ראייה מסרו אתמול על טנקים שעשו דרכם לאיזור . 
יורגובנקה מילויביץ , דוברת ממשלת המחוז , אמרה לעתונאים כי בנוסף ל81 
האלבנים נהרג גם שוטר . ואולם , הממשלה הכחישה אחר כך את מותו . בהודעה 
שפרסמה סוכנות הידיעות הרשמית אמרה עוד מילויביץ , כי לפחות 45 מפגינים 
ו44 שוטרים נפצעו מאז החל הגל האחרון של המהומות באיזור עני זה ב42 בינואר . 
אמצעי התקשורת הממלכתיים תיארו את המצב באיזור דרמתי ועל סף מלחמת אזרחים . 
נוסעים דיווחו על שיירות ארוכות של טנקים העושים דרכם לעבר המחוז ביום חמישי 
מכיוון סרביה . גם בפברואר ומארס אשתקד הגיעו לאזור טנקים של הצבא הפדרטיווי 
היוגוסלווי . הנשיאות הקולקטיווית של יוגוסלוויה פרסמה שלשום הודעה , בה 
הבטיחה לאומה , כי למדינה די אמצעים וכוח כדי למלא את חובותיה " ולמנוע 
כל צורה של טרור " . המנהיגים האלבנים באזור קראו לשלטון הפדראלי לקיים איתם 
שיחות לפתרון המחלוקות . החלופה לשיחות עלולה להיות התקוממות גלויה באזור , 
הם הזהירו בהצהרה שנמסרו לעיתונאים בקוסובו . 
