בלגרד ( ע"ר וע"ץ ) . אלפי בני - נוער סרביים הפגינו אתמול ברחבת הפרלמנט 
היוגוסלווי וקראו לממשלה הפדראלית לשים קץ למהומות האלבנים בחבל קוסובו או 
להתפטר . האלבנים , המהווים רוב בחבל , דורשים בחירות חופשיות , התפטרות 
מנהיגי החבל הנשלט על ידי סרביה ושחרור אסירים פוליטים . במהומות האחרונות 
הנמשכות כבר שבוע ימים נהרגו 02 בני - אדם בהתנגשויות עם המשטרה . הטלוויזיה 
בבלגרד דיווחה כי החבל מידרדר למלחמת אזרחים . " אם לא יושם קץ להשתוללות 
הטרוריסטים האלבנים אנו דורשים את התפטרותם של מנהיגי הפדרציה היוגוסלווית " , 
הצהירו מנהיגי הסרבים הצעירים בפתח הפרלמנט , לקול תשואות המפגינים . " נקריב 
את חיינו לפני שנוותר על קוסובו " , נאמר בהצהרה שהשמיעו המפגינים לפי שידור 
רדיו בלגרד . הצעירים שמספרם הוערך ב000 , 7 צעדו ברחובות בלגרד לכיוון הפרלמנט 
וקראו : " נלך לקוסובו " ו"אנו רוצים נשק " . נהגי מוניות צפרו לאות הזדהות . 
בני הנוער גם דרשו מן הממשלה להקים חטיבות של מתנדבים שייצאו לקוסובו לעזרת 
הסרבים המהווים מיעוט לעומת 7 . 1 מיליון האלבנים בחבל . קפידבינחמישה אלבנים 
נהרגו אתמול בהתנגשויות עם המשטרה היוגוסלווית במחוז קוסובו , ביום ההפגנות 
השמיני באזור . סוכנות הידיעות היוגוסלבית מסרה כי שלושה אנשים נהרגו בעיירה 
גלוגובאץ , וכתבים במקום מסרו גם על הרוג רביעי . הטלוויזיה היוגוסלווית 
מסרה כי שוטרים הרגו ביריות מפגין בעיירה סטאנובאץ , כ02 ק"ם צפונית מפריסטינה , 
בירת החבל . לפי סוכנות " טאניוג " , נהרגו בימים הקודמים 21 איש , מאז 
יצאו האלבנים האתניים בשבוע שעבר לרחובות כדי להפגין . אולם כלי תקשורת 
אחרים בקוסובו מסרו כי לפחות 02 איש נהרגו עד היום . עדי ראיה בקוסובו מסרו 
כי מפגינים ממוצא אלבני התנגשו עם שוטרים לפחות בשמונה ערים ועיירות . בעיר 
טיטובה מיטרוביצה הפעילה המשטרה גאז מדמיע נגד 005 מפגינים . עדי ראייה מסרו 
כי יחידות מיוחדות של משטרת יוגוסלוויה ירו אתמול ללא אבחנה מתת מקלעים לעבר 
תושבי הכפר מאליסבו , וגרמו לנפגעים רבים . ראש המשטרה המקומית , ומזכיר 
המפלגה הקומוניסטית , אמרו כי לפחות שני אנשים מצאו את מותם , אולם עדי 
ראייה אומרים כי ספרו לפחות ארבעה מתים . כל עדי הראייה , ובכללם איש המשטרה 
וראש המפלגה , אמרו כי בכפר לא התרחשה כל הפגנה בעת שהשוטרים פתחו באש . 
בכפר זה התרחשו אמנם כמה מההפגנות האלימות ביותר במהלך עשרת הימים האחרונים , 
אולם אתמול היו אלה דווקא השוטרים שהחלו בהתפרעות . 
