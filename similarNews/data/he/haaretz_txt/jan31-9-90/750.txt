ואשינגטון ( מיוחד ל"הארץ " ) . 75 מחברי הסנאט של ארה"ב חתמו על מכתב 
לנשיא בוש , שבו הם קוראים לו להתנגד לכל יוזמה להפחית את שיעורי סיוע החוץ 
לישראל ולמצרים . אין זה מן הנמנע שהמספר יעלה היום , כאשר הסנאט ישוב 
מפגרת סוף שבוע ארוכה . יוזמי המכתב , הסנאטור הדמוקרטי קארל לוין ממדינת 
מישיגן , והסנאטור הרפובליקאי פיט ווילסון ממדינת קליפורניה , עדיין לא 
החליטו מתי לשלוח את המכתב , אם כי יתכן שיעשו זאת הערב . " חיוני שארה"ב 
תפעל , ותפעל במלוא המרץ , לחזק את הנטיות הדמוקרטיות בארצות אירופה המזרחית " , 
כותבים הסנאטורים בפתיח מכתבם לנשיא , " אולם אל לנו לספק את העזרה הזו 
באופן שיזיק לאינטרסים אחרים של מדיניות החוץ והביטחון של ארה"ב " . הם מוסיפים : 
" במזרח התיכון עלינו לחזור ולהטעים את תמיכת ארה"ב בקיום התחייבויות הסיוע 
שלנו לישראל ולמצרים . עלינו להכיר , שהסיוע הזה מקדם את האינטרסים ההיסטוריים 
והגיאו - פוליטיים שלנו באזור . הקטנת התמיכה תשגר את האותות הלא - נכונים 
לסיעות הקיצוניות והאלימות ביותר באיזור . " המציאות התקציבית " , הם חותמים 
את מכתבם , " מחייבת אותנו לקבל הכרעות קשות , אבל נסיגה מהתחייבותנו 
לסייע לישראל ולמצרים לא תהיה הכרעה חכמה . אנחנו דוחקים בך להתנגד לכל 
הצעה כזאת " . המכתב הוא תגובה מאורגנת ראשונה של חברי סנאט להצעת הסנאטור 
רוברט דול , מנהיג הסיעה הרפובליקאית בסנאט , לקצץ % 5 מן הסכומים המשוריינים 
בסיוע החוץ האמריקאי , ולהעביר אותם לעזרת דמוקרטיות מתעוררות באירופה המזרחית 
ובאמריקה הלטינית . ישראל ומצרים הן מקבלות הסיוע הגדולות ביותר , וממילא 
יהיו המפסידות הגדולות ביותר , אם תתקבל יוזמת דול . הצעת התקציב לשנת 1991 , 
כפי שהוגשה בשבוע שעבר על ידי הממשל , מדברת על שמירת הרמה הנוכחית של 
סיוע החוץ . אבל איש ממשל לא מזוהה , שתואר כ"בכיר " , אמר בשבוע שעבר 
לסוכנות הידיעות רויטר , כי מנוי וגמור עם הממשל להיאבק על קיצוץ של % 5 
עד % 01 בסכומים המשוריינים . בין 75 החותמים יש 63 דמוקרטים ו12 רפובליקאים . 
יחסי הכוחות בסנאט כיום הם 55 דמוקרטים מול 54 רפובליקאים . מן הרשימה , 
כפי שנמסרה אתמול באופן לא רשמי , נעדרים שמותיהם של כמה מנהיגים בכירים 
משתי המפלגות . אבל חתומים עליה סנאטורים כגוזף באיידן , היו"ר הדמוקרטי 
של ועדת המשפטים רבת ההשפעה ; הדמוקרט טד קנדי , יו"ר ועדת העבודה ; הרפובליקן 
גון וורנר , סגן יו"ר ועדת השירותים המזוינים ; והדמוקרט פטריק דניאל מויניאן , 
יו"ר ועדת המשנה לענייני המזרח התיכון . 
