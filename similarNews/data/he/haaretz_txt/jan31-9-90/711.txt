( ע"ר ) . אחדים מאוצרות הארכיטקטורה היפים ביותר בצרפת , כולל ארמון 
ורסאי והקתדראלה של שארטר , נפגעו קשה בסערות עזות שגרמו בסוף השבוע למותם 
של לפחות 32 בני אדם . פסלים הופלו ונשברו בתחום ארמון ורסאי , בעקבות 
הסופה של שבת שפקדה את הקצה הצפון - מערבי של צרפת ונשבה במהירות של עד 051 
קמ"ש . עצים שנעקרו הרסו גשר - אבן ופגעו באחד הקוטגים שנבנו עבור הפרות 
והעזים של המלכה מארי - אנטואנט . " זו הפעם הראשונה שאירע דבר כזה בקורות 
ורסאי " , אמר האוצר במקום . כ006 עצים , אחדים מהם בני 002 שנה , נעקרו , 
ולוחות אבץ ועופרת במשקל של יותר מ003 ק"ג הועפו מהגג של ארמון " גראנד 
טריאנון " , אמר . קתדראלות , טירות וקאפלות מהקצה הצפוני - מערבי עד לחבל 
שמפאניה שבמזרח ניזוקו קשה בסערה העזה ביותר שפקדה את צרפת מזה 02 שנה . 
חורים גדולים נפערו במגדלים של הקתדראלה של שארטר , מהמאה ה31 , ונמסר 
שהגג שלה הוזז ברוח . נזקים כבדים נגרמו גם בשלוש קתדראלות גותיות אחרות . 
פקידים במשרד התרבות אמרו כי אינם מסוגלים להעריך את הנזקים , אבל מקורות 
של חברות ביטוח העריכו את הנזק הכולל ביותר מ3 מיליארדי פראנקים ( 005 מיליון 
דולר ) ואמרו כי הם מצפים שיותר מחצי מיליון מבוטחים יבקשו פיצויים . פאריס 
נפגעה בצורה הקשה ביותר בסופה . בשעה שהקצה העליון של מגדל אייפל התנועע 
במשבי הרוח שהגיעו למהירות של 581 קמ"ש , התנפצו שני קמרוני זכוכית של מוזיאון 
המדע " לה וילט " המודרניסטי . 
