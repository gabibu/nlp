שטרי הכסף האוסטרליים , הכוללים הטבעת תמונה בטכנולוגיית לייזר בדומה לתמונות 
המוכרות מעל חלק מכרטיסי האשראי המצויים בשימוש גם בישראל מוגנים טוב יותר 
מפני זיוף . אך הטכנולוגיה יקרה , וספקות בדבר עמידותה בשימוש על גבי שטרי 
כסף עשויים נייר הרתיעו עד כה מדינות אחרות מהנהגת שיטת הגנה זו . בחודש 
שעבר הנפיק הבנק של קנדה שטר חדש , בערך של 05 דולר קנדיים , שעליו ריבוע 
קטן הנראה כתמונה הולוגרפית . הריבוע משנה את צבעו כאשר מטים את השטר , 
והצבע נע בין זהוב לירוק , בהתאם לזווית הצפייה . אולם בניגוד לשטרי הכסף 
האוסטרליים , אין המדובר בהולוגרמה המבוססת על חריטה בלוח , אלא במשטח 
חלק לחלוטין ודק הרבה יותר המנצל את הטכנולוגיה החדישה של שכבות דקות השתנות 
צבעו של המשטח דומה להשתנות צבעם של בועת סבון או של כנפי פרפרים . המשטח 
עצמו חלק לחלוטין ומחזיר אור , והשתנות הצבע נובעת מאורך הדרך שעושה האור 
המוחזר בתוך השכבות הדקיקות שמהן עשוי המשטח . על פני שטר הכסף החד מודבק 
בלחץ משטח העשוי מחמש שכבות של תחמוצת זירקוניום ותחמוצת צורן , המונחות 
זו על גבי זו לסירוגין . ניסויים בשטרות החדשים הראו , כי שינויי הצבע 
המוחזר מן המשטח נשמרים גם לאחר שהשטרות קומטו , נמתחו , הועברו במכונת 
כביסה ואפילו עברו תהליך של ניקוי יבש . להערכת היועץ המדעי של הבנק של 
קנדה , גוהן רולף , שצוטט ב"ניו סאיינטיסט " , אמורה ההטבעה המיוחדת לשרוד 
כל חיי השטר 5 . 3 שנים . הבנק של קנדה מתכנן להחליף את כל שטרות 05 הדולר 
בשטרות החדשים במשך השנתיים הקרובות . 
