ניו - יורק ( מיוחד ל"הארץ " ) . לפני שבועות אחדים נשלח לראש ממשלת יפאן 
מכתב שעליו חתמו 001 חברי קונגרס , ובו ביקורת על כניעתה של יפאן לחרם הערבי . 
במכתב נכללה פנייה מיוחדת אל הארגון היפאני ליחסי סחר - חוץ ( גיי - אי - 
טי - אר - או ) לפתוח לשכת מסחר בישראל . לארגון זה משרדים ב75 מדינות , 
בהם עוסקים בקידום הסחר בין יפאן למדינות אלה . לפני ימים אחדים הגיב שגריר 
יפאן בוואשינגטון , נוביו מאטסונאגה , לפנייה , ואמר כי הוא " מצטער 
להודיע שממשלת יפאן נמצאת במצב שאינו מאפשר לה לשקול את פתיחתה של לשכת מסחר 
בישראל " . השגריר נימק את הדחייה ב"מצב הפיננסי " של יפאן . " נימוק זה 
הוא כה אווילי " , נאמר בפרסום של הקונגרס היהודי בתגובה , " עד כי הוא 
מהווה עלבון " . בהתייחסו להאשמה כי יפאן נכנעת לחרם הערבי , כתב השגריר 
כי " חברות פרטיות ביפאן חופשיות להחליט לפי ראות עיניהן לגבי יחסיהן עם 
ישראל " , וכי " ממשלת יפאן אינה רשאית להתערב בענייניהן הפנימיים " . אולם 
מקורות בקונגרס היהודי אמרו כי ידוע שהמשרד הממשלתי היפאני לסחר בין - לאומי 
מפיץ " הנחיות פוליטיות " לחברות יפאניות , הכוללות הוראות מפורשות שהחברות 
מתבקשות למלא . צויין כי כאשר נחשפו נתונים על סחר בקנה מידה משמעותי בין 
יפאן לדרום אפריקה , פנה המשרד לחברות יפאניות בבקשה כי יצמצמו את הסחר 
שלהן איתה . לפי נתונים של קרן המטבע הבין - לאומית , רכשה ישראל ביפאן 
ב8891 סחורות בשווי של כ124 מיליון דולר , וייצאה ליפאן ב586 מיליון דולר . 
אך חלק הארי של היצוא הישראלי ליפאן הוא יהלומים , שאינם נושאים את זהות 
המדינה המייצאת , ולכן נעלמו מעיני החרם הערבי . במחצית הראשונה של 9891 
היוו יהלומים % 47 מהיצוא הישראלי ליפאן . 
