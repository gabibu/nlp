בעקבות דליפת ברום אתמול בנמל חיפה , ושלמרבה המזל הסתיימה ללא נפגעים , 
שיגר מנכ"ל המשרד לאיכות הסביבה , הד"ר אורי מרינוב , מכתב דחוף למנכ"ל 
רשות הנמלים , שאול רזיאל . במכתב מתריע מרינוב על חשיפתה של אוכלוסייה 
גדולה המתגוררת בקרבת מקום לסכנות חמורות . בפנייתו למנכ"ל רשות - הנמלים 
מטעים מרינוב , שהמשרד לאיכות - הסביבה רואה בדאגה רבה את העובדה שכמות 
של כ063 טונות ברום שונע דרך מסוף המכולות המערבי בנמל - חיפה , המצוי בלב 
ריכוז גדול ביותר של אוכלוסייה . הוא מציין כי על פי סקר בטיחות שערכה רשות 
הנמלים , נקבע שהימצאות ברום בכמויות כאלה מהווה סכנה חמורה . מרינוב הוסיף 
שבשיחות שנערכו , הודגשה מגמת הנמל שלא לשנע חומרים מסוכנים דרך המסוף המערבי . 
" הנני מתריע בפניך על כך שהנמל פעל בניגוד לסיכומים , ומבקש ממך להורות 
להנהלת הנמל שלא לאפשר שינוע של חומרים מסוכנים דרך המסוף המערבי באופן שבו 
ייגרם סיכון כה חמור לסביבת הנמל " כותב מנכ"ל המשרד לאיכות הסביבה . 
