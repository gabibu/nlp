צה"ל חוקר את נסיבות מותו של צעיר בן 61 משכונת שאבורה שברפיח . הנער נהרג 
אתמול לפנות ערב במהלך התנגשויות עם חיילי צה"ל . מקורות ערביים מסרו כי 
הנער , אימאן חליל זכות , נורה מכדור אחד בראשו , ומת במקום . גופתו 
הועברה לבית החולים , משם היא נחטפה ע"י המשפחה ונקברה תוך שעה . מקורות 
צבאיים מאשרים כי נהרג נער בהתנגשות עם חיילי צה"ל . אלוף פיקוד הדרום , 
אלוף מתן וילנאי , יחקור אישית את נסיבות התקרית בשאבורה . בעקבות הריגתו 
של הנער התפתחו במחנה הפליטים רפיח מהומות , ודווח על 41 פצועים . בהתנגשויות 
שהיו במשך אתמול ברצועת עזה נפצעו , על פי מקורות ערביים , תשעה תושבים . 
מקורות ערביים גם דיווחו כי בעיירה חאן יונס נפצעו שבעה תושבים , ובמחנה 
הפליטים שאטי דווח על שני פצועים . נמסר גם על מהומות בעיר עזה ובמחנות 
הפליטים גבאליה , אל מועזי , וחאן יונס . תלמידים בית ספר רבים השתתפו 
במהומות ויידו אבנים על חיילי צה"ל . קצין צה"ל נפצע אתמול מאבן שהושלכה 
על מכוניתו בצומת נצרים . רב סרן דוד בן שימול , בן 93 , הועבר לבית החולים 
ברזילי ואושפז במחלקת עיניים . נציג דובר צה"ל בפיקוד הדרום מסר כי הקצין 
נפצע קל . הרופאים בבית החולים מסרו כי הוא נפגע בעינו . עורך הדין אסעד 
סיפטאווי יעביר מחר , במהלך התפילות במסגדים , בקשה לתלמידים להפסיק להשתתף 
במהומות ברצועת עזה . התלמידים ברוב בתי הספר ברצועה משתתפים דרך קבע במהומות , 
והמינהל האזרחי סגר עד כה 52 בתי ספר . קפידבינמקורות ערביים אמרו כי בהתנגשויות 
שהיו שלשום ברפיח שלשום נפצעו 15 תושבים , ולא 03 כפי שנמסר תחילה . בתקריות 
שהיו אתמול בגדה נפצעו , לדברי מקורות פלשתיניים , חמישה תושבים מקומיים . 
ארבעה תושבים נפצעו ביטא , בהר חברון , ואחד בקלנדיה . 2 ערבים משכונת 
א - טור , במזרח ירושלים , אושפזו בעקבות שאיפת גז מדמיע , מסרו המקורות . 
לצה"ל לא הגיע דיווח על פצועים . בעיר העתיקה של שכם הבחינו אתמול חיילים 
בהתגודדות של חבורת רעולי פנים שנשאו דגל של אש"ף . החיילים הפתיעו את הקבוצה , 
ולכדו נערה בת 41 שהחזיקה בדגל . הנערה תשוחרר , כנראה , בערבות כספית 
שתוטל על הוריה , בהתאם לתקנות המופעלות בשטחים . שני חיילי מילואים של 
צה"ל נשפטו על ידי המפקד הצבאי של אזור רמאללה ל82 ימי מחבוש ולקנס כספי , 
לאחר שהורשעו בהתרשלות מבצעית בעת שמירה על שני גיפים צבאיים . בפעולה 
יזומה של הצבא בכפר בית אענאן באזור רמאללה , בשבת שעברה , הופקדו שני 
החיילים לשמור על הגיפים בשעה שיתר החיילים רדפו אחרי מיידי אבנים . צעירים 
מן הכפר יידו אבנים על השניים , ואז השליכו מטליות בוערות על הגיפים , 
שנשרפו כליל . במהלך האירוע בכפר נפצעו ארבעה מתושביו מירי החיילים . העוצר 
שהטיל צה"ל על הכפר אחרי התקרית עדיין נמשך , והכניסות אל הכפר נחסמו בסוללות 
עפר . שר הביטחון , יצחק רבין , אמר אתמול כי לא שונתה מדיניות הגירושים 
של מי שאין להם אישורי שהיה בשטחים . בתשובה לשאלה של ח"ך אברהם פורז הבהיר 
רבין כי " אדם שאין לו זכות ישיבה בשטחי יו"ש ועזה , ושוהה שם ללא היתר , 
יפונה , כשם שיפונה ישראלי שיבוא ללא רישיון וללא אישור שהייה לארה"ב " . 
רבין הוסיף , עם זאת , כי במקרים מיוחדים , הנוהל שונה , כדי להבטיח 
שביצוע המדיניות לא יהיה אוטומטי . מקרים אלה , אמר , יובאו לאישור בדרג 
בכיר . 
