( ע ) . מיליון דולר יקצה השנה ארגון נשי הדסה לסיוע בקליטת עולי בריה"ם 
הודיעה אתמול נשיאת הדסה , כרמלה קלמנסון . תקציב מיוחד זה יופנה , רובו 
ככולו , ליצירת פרויקטים חדשים ולסיוע בהעסקתם של עולים במוסדות החינוך 
והבריאות של הארגון . בימים אלה נערך בית החולים הדסה לקליטת עולים מבריה"ם , 
שהם בעלי מקצועות שונים בתחום הרפואה . המכללה הטכנולוגית של הדסה בירושלים 
תקלוט לקראת שנת הלימודים הקרובה סטודנטים - עולים . כן מתוכנן מערך מקיף 
של השתלמויות לעולים בתחומים טכנולוגיים ופארא - רפואיים , כמו מחשבים וטכנאות 
שיניים . מכון הדסה לייעוץ בבחירת מקצוע נערך אף הוא לסייע לעולים בתחומי 
הייעוץ וההכוונה המקצועית . בין השאר , יתן המכון את שירותיו בשפה הרוסית . 
נשיאת הדסה אמרה אתמול , כי זוהי תקופה היסטורית וכי על כל שוחרי הציונות 
בישראל להתגייס למען הצלחת המשימה של קליטת גל העלייה הגדול מברית המועצות . 
