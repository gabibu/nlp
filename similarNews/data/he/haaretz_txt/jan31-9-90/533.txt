ראש הממשלה , יצחק שמיר , ישיב מחר על תשע הצעות האי אמון של סיעות האופוזיציה 
מימין ומשמאל , שמתחו ביקורת על הצהרתו , כי יש צורך בארץ ישראל גדולה , 
כדי לקלוט את גלי העלייה מבריה"ם . הסיעות טוענות , כי הצהרה זו סיכנה 
את עליית היהודים מרוסיה וסייעה לתעמולה של אש"ף המתנגד לעלייה לישראל . 
שמיר לא נכח באולם המליאה זה שמונה חודשים , ובדרך כלל שלח את רוני מילוא , 
השר לאיכות הסביבה , להשיב להצעות האי אימון ולהצעות לסדר היום , שדנו 
בראש הממשלה ובתפקוד הממשלה . אולם הפעם החליט שמיר להשיב בעצמו על ההצעות 
הנוגעות בו . לפני כשבועיים ספג שמיר ביקורת נוקבת מראש סיעת המערך על שלא 
נאם בפני המליאה במהלך שמונת החודשים . יהושע שגיא ( ליכוד ) העלה הצעה 
לסדר היום , התובעת משר הביטחון , יצחק רבין , להפעיל את החוק ולגרש מהשטחים 
תושבים המתגוררים בהם בלא רשות . יש למדינה מוסדות שאנשים יכולים לעתור 
אליהם ולבקש רשות שהייה , ובלי היתר זה חייב שר הביטחון לשלחם בחזרה לארצותיהם , 
אומר שגיא . כי הוועדה הבין - משרדית לקליטת העלייה בראשות סגן שר האוצר , 
יוסי ביילין , תצא היום לסיור בקרית גת ובאשקלון , כדי לעמוד מקרוב על 
קליטת העולים במקומות אלה . 
