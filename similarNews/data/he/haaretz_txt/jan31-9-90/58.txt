שר הביטחון , יצחק רבין , דיווח אתמול לוועדת החוץ והביטחון כי הציג שתיים - 
שלוש שאלות בארבע עיניים למזכיר המדינה , גיימס בייקר . שאלות אלה שיוסי 
שריד ( רץ ) תיארן כקביעת עמדה הועברו למצרים . רבין לא מסר את תוכנן , 
אך נאות לומר שאחת מהן קולעת לאחד מניחושיו של שריד : האם אפשר לקבל הסכמה 
ערבית , שבנאומי הפתיחה בקהיר יועלו נושאים שונים ומוסכמים בלי להזכיר את 
אנשי אש"ף והמדינה הפלשתינית , ולאחר מכן יתרכזו הדיונים בעריכת הבחירות 
בשטחים ? האם אפשר להגיע להסכמה שפלשתינאים בעלי כתובת כפולה ייחשבו למזרח 
ירושלמים ? האם אפשר שמצרים תודיע על ההרכב המוסכם של המשלחת הפלשתינאית ? 
אברהם בורג ( מערך ) הציג צילום של טירן פולק , מארגון " מדינת יהודה " , 
בחמ"ל צה"לי באחת ההתנחלויות , ורבין אמר שיבדוק את הנושא . פנחס גולדשטיין 
( ליכוד ) ציין שכאשר נלקח נשקם של המתנחלים לבדיקה באליסטית הם נותרים 
ללא הגנה אישית , אבל רבין השיב שהם זכאים לנשק חילופי זמני . יאיר צבן 
וחיים אורון ( מפ"ם ) ושרה דורון ( ליכוד ) ביקשו מידע ודיון על דו"ח 
שפורסם אתמול ב"הארץ " , החושף התעללות בטירונים . רבין אמר שהוא רואה בכך 
תופעה חמורה . בהודעת רפאל איתן ( צומת ) נאמר כי ההתעללויות הן תוצאה 
של עבירות משמעת . שולמית אלוני ( רץ ) הציעה שהגיוס לצה"ל יידחה מחדשי 
הקיץ לספטמבר ושעונש שלילת - חופשת - השבת יבוטל . אתמול מסר יו"ר הוועדה , 
אליהו בן - אלישר , על הקמת ועדות אד - הוק לענייני הסברה ( בראשות זלמן 
שובל , ליכוד ) והיערכות העורף ( בראשות עמנואל זיסמן , מערך ) . ) 
קפידבינדברי יצחק שמיר , על הצורך ב"ישראל גדולה " לקליטת העלייה גררו 
סדרה של הצעות אי - אמון בממשלה . למרות ששמיר ממעט להגיע לכנסת , מקווים 
כי הוא ישיב בעצמו להצעות אלה , שיידונו ביום שני הבא , בהנחה שהאי - אמון 
מכוון אישית כלפיו . סיעות רץ , מפ"ם , שינוי , חד"ש , המתקדמת , הדמוקרטית - 
ערבית , התחיה וצומת הגישו הצעות אי - אמון . הסיעות היוניות מתחו ביקורת 
על דברי ראש הממשלה , ואילו הסיעות הנציות על מחדלי הקליטה . יו"ר סיעת 
המערך , חיים רמון , אמנם לא הצטרף למגישי האי - אמון , אבל במכתב לשמיר 
תבע ממנו להתחייב רשמית כי העולים לא יישלחו לשטחים . בהגיבה על ההצעות אמרה 
יו"ר סיעת הליכוד , שרה דורון , כי הן " חבלה בעלייה ובעולים ולא נועדו 
אלא לניגוח ציני בראש הממשלה " . יו"ר ועדת החינוך , מיכאל בר - זוהר ( 
מערך ) , האשים את האוצר כי הוא אינו מקיים את הבטחתו לממן את חלקו בעלות 
יום הלימודים הארוך , אלא עושה כן על חשבון תקציבים של תוכניות מיוחדות 
במשרד החינוך . קפידביניאיר צבן ( מפ"ם ) תבע אתמול מהיועץ המשפטי לממשלה , 
יוסף חריש , לאסור על מוסדות ואגודות להפלות נשים לרעה בתקנוניהם . הוא 
תקף בחריפות את אגד , המסרב לתקן את התקנון , לפיו מניה של חבר עוברת רק 
לבנו או לחתנו , אבל לא לבתו . כרבע מהמשק הישראלי נתון בקשיים כספיים , 
ועובדה זו המריצה את יו"ר ועדת החוקה , אוריאל לין ( ליכוד ) , לזרז 
את הדיון בהצעת חוק של שמעון שיטרית ( מערך ) . לפי ההצעה " קיים אינטרס 
חברתי עליון לאפשר לחברות להבריא על יסוד תוכנית שאושרה בבית - המשפט ולא 
בתוקף הסכם המותנה ברצונם הטוב של הנושים " . לדברי שיטרית , % 05 מהחברות 
שהגישו בקשות הבראה בארצות הברית הצליחו להשתקם במקום להתפרק ולהתחסל . 
שיטרית ציין כי הבירורים בענין כור מעידים על הצורך בחקיקה כזאת . 
