( ע ) . העולים מאתיופיה חוששים כי יוזנחו בעתיד בשל גל העלייה מבריה"ם . 
הם אמרו זאת לחברי הוועדה הממשלתית לענייני עלייה וקליטה , שסיירו אתמול 
במרכזי הקליטה בקרית - גת ובאשקלון . בקרית - גת עמדו חברי הוועדה מקרוב 
על קליטתה של העלייה האתיופית . נמסרו להם נתונים על סוג האוכלוסיה , מצבה 
החברתי והכלכלי , והועלו בפניהם מספר בעיות , ביניהן , סירובם של עולים 
אתיופיים לגור במקומות בהם מוצעות להם דירות , וסירובם לעזוב את מרכז הקליטה . 
עוד נמסר , כי בכוונת הגורמים השונים לשקול הוצאת צווים משפטיים לפינוים . 
עוד עלה מהפגישה , כי קיים ניכור בקרב בני העדה בין ההורים המסורתיים לבין 
ילדיהם שהסתגלו במהרה לחיים בארץ . במרכז הקליטה באשקלון , נפגשו חברי 
הוועדה עם אוכלוסיה המורכבת ברובה מעולים מבריה"ם , אירופה ודרום אמריקה . 
עולים אלה שמרביתם אקדמאים , ובהם עורכי דין , רואי - חשבון , ופרופסורים 
למיניהם , הציגו בפני הוועדה בעיות של מציאת תעסוקה הולמת , ומציאת ערבים 
לחתימה על משכנתאות עבור רכישת דירות . בסיכום הסיור אמר יו"ר הוועדה , 
יוסי ביילין , כי יש אומנם בעיות רבות , אך בסך הכל קיים שיתוף פועלה בין 
הגורמים השונים , ואת הנושאים שהועלו אתמול , יש לפתור עתה . 
