אינני חושבת שהאיומים האלה רציניים . ייתכן שהרוסים מחפשים תירוץ כדי להפסיק 
את העלייה , אבל זה לא נכון שעולים מופנים ליו"ש . כל עולה מתיישב היכן 
שהוא רוצה ואיש אינו מכתיב לו היכן להתגורר בישראל . בוודאי . כשהגענו ארצה 
ממינסק שבבריה"ם , גרנו תחילה בשכונת רוממה בחיפה . היתה לי עבודה מעניינת 
מאוד בהתאחדות עולי בריה"ם , אך כשהגענו לאריאל התאהבנו ממש במקום והחלטנו 
להישאר בו , למרות שאז עוד היה שומם למדי . איש לא הבטיח לנו דבר . בהתחלה 
גרנו באשקוביות ובעלי , שעבד ברכבת בחיפה , נסע יום - יום מאריאל למקום 
עבודתו . גם בני משפחתי מתגוררים באריאל בני , ושתי הבנות שנישאו והקימו 
להם בית בשיטת " בנה בית " . לדעתי , הדבר נובע מהתעמולה החזקה בבריה"ם 
נגד התיישבות ביו"ש . היום , למשל , ציפינו לארבע משפחות עולים שיגיעו 
אלינו , אבל הן ביטלו את בואם משום שהתרשמו מהשידורים בטלוויזיה הסובייטית 
נגד ההתנחלויות . אבל לעומת זאת , אבי ובן - דודי , שבאו מבריה"ם כתיירים , 
התרשמו מאוד מהחיים באריאל וכששבו לבריה"ם סיפרו לכל ידידיהם וחבריהם שזה 
מקום משגע שנעים מאוד לחיות בו . אני מאמינה שלו היו לנו יותר דירות פנויות , 
היינו יכולים לקלוט יותר עולים מבריה"ם . יש עם זאת , לצערי , מחסור 
בדירות . עולים רבים שבאים לבקר בישוב מתפעלים , אבל איפה ניישב אותם ? 
לא רק שאינני פוחדת , אלא שאפילו מרגיז אותי לשמוע כשמישהו מזכיר פחד כשמדובר 
על חיים באריאל . אני כל - כך אוהבת את המקום וקשורה אליו , ממש כאילו 
נולדתי בו . אני בהחלט חושבת שהדברים האלה היו מיותרים . ככלל אני מאמינה 
שצריכים לדבר פחות ולעשות יותר . 
