הסכמתו של אש"ף לקבל את רעיונות הגישור של יצחק רבין ושמעון פרס , שאינם 
מקנים לארגון ייצוג ישיר במפגש קהיר , באה לאחר ששגריר ארה"ב בתוניס , 
רוברט פלטרו , הבטיח לראשי אש"ף כי הממשל האמריקאי יתמוך בצירוף נציגים 
מטעמו לשלב השני לשיחות על הסדר הביניים . מקור פלשתיני , המעורב במגעים 
לקידום תהליך השלום , ציין כי מסיבה זו אין ארה"ב מוכנה למחוק את ההסתייגות 
שישראל לא תתבקש " במאמץ הנוכחי " לקיים משא ומתן עם אש"ף . יצויין כי 
בשיחת הטלפון עם מזכיר הממשלה , אליקים רובינשטיין , אמנם דחה עוזרו של 
מזכיר המדינה האמריקאי , דניס רוס , את הבקשה לוותר על הגבלת הזמן בעניין 
המו"ם עם אש"ף . עם זאת , ארה"ב אינה דוחה את דרישת אש"ף שמפגש קהיר יתקיים 
בדרג נמוך , וכי יתאפשר לחברי המשלחת הפלשתינית להיוועץ בגלוי באנשי אש"ף 
בכירים , שישהו בעיר באותם ימים . על מנת להדגיש כי חברי המשלחת אינם מהווים 
חלופה להנהגת אש"ף לא יצורפו אליה אישים דוגמת פייסל אל - חוסייני , הנחשבים 
בציבור הישראלי והמערבי למנהיגים מובילים בשטחים . מקור מצרי אמר בשבוע 
שעבר , כי מצרים ואש"ף לא היו נענות לבקשתו של בייקר לדחות את הפגישה עם 
שר החוץ , משה ארנס , עד לאחר מרכז הליכוד , אלמלא הובטח להם , כי אם 
יזכו באמון המרכז , ימצאו יצחק שמיר ומשה ארנס דרך לתמוך בצירופם של שני 
מגורשים ושני תושבים ממזרח ירושלים בעלי כתובת כפולה . אף שדובריהם של שני 
האישים מכחישים אפשרות זו , אומרים אחדים ממקורביהם כי אין לשלול פשרה , 
שכן שניהם מודעים לכך ששר הביטחון יצחק רבין לא יוכל למנוע בעד שמעון פרס 
את פירוק הממשלה . קפידבין ( ע ) . " זכות הקיום של ממשלת האחדות הלאומית 
הוא בראש ובראשונה קידום תהליך השלום " , אמר אתמול שר הביטחון יצחק רבין 
בתשובה לשאלות מאזינים בגלי צה"ל . שר הביטחון אמר כי ביום ה הבא , לאחר 
ועידת הליכוד , ישפוט את תוצאות הוועידה , על פי אמת מידה אחת : " האם 
לאחר אותו מרכז , ניתן לקדם את תהליך השלום על בסיס החלטות ממשלת האחדות 
הלאומית . רבין אמר עוד כי טרם נפלה ההחלטה על אמות מידה ועל הרכב שמי של 
המשלחת הפלשתינית . לדבריו , יסוכמו דברים אלה רק לפני נסיעתו של שר החוץ 
למפגש שרי החוץ של ישראל , מצרים וארה"ב . 
