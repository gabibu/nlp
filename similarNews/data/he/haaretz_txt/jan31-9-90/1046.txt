העיסוק בעולמו של הילד , הניסיון למצוא מענה לצרכיו הפסיכולוגיים והרצון 
להביאו דרך הספרות להתמודדות עם בעיות ולתובנה חדשה , אופייניים לספרות - 
הילדים בימינו . אפילו שירי - הערש המודרניים מושפעים מכך . כך מיישנת 
נעמי שמר את הילדים בשיר - ערש סאטירי : נומי , נומי , בת , חלונות כבר 
האפילוובמשפחה המצב בלתי רגיל הוא . הבה נתפלל בעת ההשכבהשאבאלה יביא לך 
אם - חורגת טובה . נומי , נומי , בת , במהרה אותך נשימבבן - שמן או בהדסים . 
שמה ילמדו אותך חשבון והנדסהושאסור לעשות כמו שאבאלה עשה . . . ( " שיר 
ערש למקרים מיוחדים " ) . גם עמוס אטינגר שר שיר ערש עוקצני לאבא : שקט , 
שקט , אבא נחאתה עובד קשה כל כך : יום - יום לעבוד שוב תשכימהכל ערב צרות 
שוב מאמא . אבא , אבא , עיניים עצומסילקתי את אמא החוצה היום . כבר לא 
תשמע איך קוראת היא לאמור : יש לנו אבא מופרע וחמור ! התערערותה של המשפחה , 
הגידול במספר הגירושין והעלייה במספר המשפחות החד - הוריות הביאו להופעת 
ספרים רבים בנושאים אלה . כמה מהחשובים , שראו אור בשנים האחרונות , הם : 
" אמא היא גם אבא " , מאת ציפי שחרור ( ספריית מעריב , 9891 ) ; " היום 
הראשון הכי קשה " , מאת לאה נאור ( מסדה , 8891 ) ; " אישה חדשה לאבא " , 
מאת נוגה מרון ( מודן , 9891 ) ; " וולפיניאה מומי בלום " , מאת נורית 
זרחי ( מסדה , 6891 ) ; " רחוב האושר מספר ארבע " , מאת דורית רואר 
( רכגולד , 9891 ) . ניכר בספרה של רואר שנכתב בידי פסיכולוגית לילדים , 
שביקשה לכתוב ספר טיפולי . היא הכירה בכוחו של הביטוי הספרותי להשפיע ולסייע 
לחולל תהליכי שינוי , וניסתה לגלם את הידע הפסיכולוגי על תגובות ילדים לגירושי 
הוריהם בסיפור קליל והומוריסטי למדי . אך לעתים ההומור מאולץ וחשים בהתחכמות 
לשמה , שנועדה לרסן את עוצמת - הריגוש המאיימת להתפרץ ולהפוך את הביטוי 
לרגשני ולמלודרמטי . הספר מעלה את השלבים העיקריים בתגובות הילדים במצב טראומטי 
זה , החל בתפיסה אינטואיטיווית של הבעיה המתעוררת ותחושות מוקדמות שהמצב 
בין ההורים אינו כשורה , דרך תגובות הכעס והסירוב לקבל את המצב , המשך 
באובדן האוריינטציה והבלבול , ומכאן לתהליכי ההאשמה העצמית , תחושת האין - 
אונים , הבושה מפני מה שיאמרו הילדים החברים , הסירוב להסתגל ליציאתה של 
האם לעבודה , תגובות פסיכוסומטיות של התחלת , כאבי - בטן , הינתקות זמנית , 
הזדהות עם דמויות רבות - עוצמה כמו הנינגה כדי להתגבר על תחושת האין - אונים , 
הפגיעה הנפשית שבהמשך הסכסוכים בין הורים על ענייני רכוש וטיפול בילדים , 
השיחוד במתנות משני הצדדים , חמדת המתנות בצד הרצון להמשיך ולכעוס , חלומות 
הבלהה על מכשפות , הצורך לעבור לעיר אחרת , חדירת ההכרה שאין ברירה וצריך 
להסתגל . קפמאפרקתפקיד מרכזי וחשוב בספר נודע לכלב יחזקאל . מבחינות מסוימות 
הכלב הוא דמות - מראה של הילדה יסמין ודרכו מובעים רגשותיה . תגובותיו הבוטות , 
שהן לעתים הרסניות ותמיד גלויות , הן למעשה שיקוף דחפיה שאינם מוצאים את 
ביטוים בהתנהגותה הנושאת את חותם האיסורים החברתיים . לאורך כל הספר מופיעים 
השניים , יסמין ויחזקאל , כדמות ובבואה והאחד משלים את זולתו , כשבגלל 
" חייתיותו " של יחזקאל ניתנת לגיטימציה לתגובותיו הקיצוניות , למחאתו 
האלימה כמעט , לטרוניותיו ולרטינותיו הבלתי - פוסקות . אולם יחזקאל אינו 
רק השלמתה של יסמין , הוא אף בן - שיח , משענת וחבר . בעזרתו ודרכו היא 
מוצאת פורקן , ניב לרגשותיה , שחרור להדחקותיה ושותף להתנסויותיה . הספר 
מחולק לשנים - עשר פרקים ובמרכז כל פרק עיצוב סיפורי של שלב אחד בתגובותיו 
של הילד על גירושי ההורים . הסיפור קולח ומסרו בולט , לעתים בולט מדי , 
אך לא עד כדי תחושה של מלאכותיות . כך , למשל , כאשר הסיפור עוסק בשלב 
ההאשמה העצמית מתפרצת הילדה יסמין על כלבה יחזקאל : יחזקאל , לחשתי , 
בעודי מנסה לתפוס את העציץ שכמובן התרסק על הרצפה , הכל בגללך בזמן האחרון 
אתה כל הזמן שובר ונובח על הדוור . אני שמעתי פעם את אמא אומרת לשכנה החוצפן 
הזה לא יודע גבולות . יום אחד הוא עוד ימצא את עצמו בחוץ . אני בטוחה שאבא 
ואמא רבו בגללך . אני יודעת . זה בטח בגללך שאבא ואמא מתגרשים " . אין זה 
רק ספר להורים אלא אף לילדים בעיקר לאלה המתנסים במצב זה , ולא רק להם . 
בזכות מתכונת כתיבתו הספרותית , סגנונו הקולח והשובב , הברקות ההומור 
שבו , החספוסים הלשוניים וההשתחצנות הקלה של הביטוי , עשוי הספר למשוך 
את תשומת - לבם של ילדים שיקראו אותו בהנאה , גם בלי שיהיו נתונים בשעת 
הקריאה בסיטואציה דומה . הספר יכול לתפקד כסיפור , ומכאן חשיבותו הן לקריאה 
חופשית והן לשיחה טיפולית או לפתיחת דו - שיח בין ההורים לילדיהם . הספר 
עשוי להיות כלי חשוב בידי הורים בשיחות עם ילדיהם . מכיוון שהוא כל - מקיף 
ויש חשש ל"תפסת מרובה לא תפסת " , כדאי לייחד את השיחה מדי פעם להיבט מסוים , 
לאפשר לילד להיאחז במה שמטריד אותו או מסקרן אותו ולא לחשוש לעסוק בנושאים 
רגישים או " אסורים " . הילד יוכל להתייחס לדמויות ואולי אף לנסות להמשיך 
את הסיפור ולנסות לדמיין את השלבים הבאים בהתפתחותם של יסמין ויחזקאל . הרבה 
מגבלות יש לכתיבה דידקטית - פסיכולוגית , המעוררת לעתים קרובות רתיעה , 
שעמום ואפילו כעס . ממרביתן ניצל הספר הזה . 
