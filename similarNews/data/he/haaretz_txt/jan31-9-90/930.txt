פאריס , ( מיוחד ל"הארץ " ) . בעקבות מחאה של מדינאים ואישי - ציבור בצרפת 
אמורה היתה משטרת פאריס לשחרר אמש ממעצר פעיל יהודי של הסניף הצרפתי של " בית"ר - 
תגר " שנעצר באולפני הטלוויזיה הצרפתית במהלך חילופי מהלומות עם נציגים 
של הימין הקיצוני הניאו - פאשיסטי . המשטרה נקראה להשליט סדר באולפן הטלוויזיה 
לאחר שפעילי " בית"ר - תגר " התנפלו במכות על נציגי הימין הצרפתי הניאו - 
פאשיסטי שאמרו כי אין הוכחות הסטוריות בדבר קיומם של תאי - הגאזים וקראו 
לקיים דקת - דומייה ל"זכרם של שני מיליון חיילים גרמנים שנרצחו במחנות " . 
התקרית התפתחה שלשום בלילה במהלך שידור ישיר של תכנית - ראיונות באולפן רשת 
הטלוויזיה הצרפתית הראשונה רשת פרטית , הנהניית משיעורי הצפייה הגבוהים 
ביותר בצרפת . התכנית הוקדשה , בין היתר , לדיון באידאולוגייה ובפעילויות 
של קבוצות הימין הקיצוני בצרפת . לטענת מפיקי התכנית והמנחה , כריסטוף 
דשאוואן , נדרשו אנשי הימין הקיצוני כתנאי להזמנתם למישדר להתחייב מראש 
שלא ישמיעו בדיון הערות בעלות אופי אנטישמי . הכוונה לטענות בדבר אי - קיומם 
כביכול של תאי - הגאזים , או " מחקרים " המתיימרים להצביע על הצגת היקפה 
של השואה כ"מפעל תעמולה יהודי - ציוני " . השמעת טיעונים כאלה בפומבי היא 
עבירה פלילית . נציגי " בית"ר - תגר " שהוזמנו להשתתף בדיון , הגיעו לאולפן , 
אך סרבו להתעמת עם נציגי הימין הצרפתי הקיצוני ואחדים מהם התיישבו ביציע 
הקהל באולפן . משהתגרה איש התנועה הקיקיונית ף - ן - ף - א , אוליבייה 
מאתייה , בזכר קרבנות השואה קרא לקיים דקת - דומייה לזכרם של החיילים הנאצים 
שנהרגו במחנות , התנפל עליו במהלומות אחד מאנשי בית"ר . חבריו הצטרפו אליו 
כשאנשי הימין הקיצוני ושומרי - ראשם מחזירים מהלומות . משך דקות אחדות הפך 
האולפן לזירת התכתשות בשידור ישיר . סדרני רשת הטלוויזיה הזעיקו תגבורת משטרתית 
והשליטו לבסוף סדר . זמן קצר לאחר סיום המישדר , לאחר חצות , התפתחו חילופי 
מהלומות מחודשים ברחוב , סמוך ליציאה מאולפני הטלוויזיה . 
