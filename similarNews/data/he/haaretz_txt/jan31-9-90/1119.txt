" אולי יש בדברים שלי שמץ של שחצנות , אבל אני חייב להיות אופטימי " , 
מודה איתן בודיניוק , בלם הפועל פתח תקוה , המשמש בתפקיד קפטן כבר שמונה 
שנים . קבוצתו ( סגנית האלופה ) תתארח מחר בקרית אליעזר ( 00 . 61 ) 
בעימות מסקרן עם האלוף והמוליך מכבי חיפה . " אני מבטיח שנעשה הכל כדי 
שהחיפנים יהיו מאוכזבים . הם אמנם ראשונים , אך הלחץ יהיה דווקא עליהם , 
כי להם יש יותר מה להפסיד . אם נפגין את היכולת הרגילה שלנו תהיה להם בעיה . 
איני מתכוון לזלזל בהם , אך התוצאה תלויה בנו ויש לנו את הכלים לנצח בחיפה " , 
אמר בודיניוק . זהיר יותר בדבריו היה אמציה לבקוביץ , מאמן מכבי חיפה . 
" זה אחד ממישחקי המפתח של הסיבוב . אנחנו רק בחצי הדרך ולא צריך לאבד 
פרופורציות , אך להערכתי זה יהיה אחד המישחקים האמיתיים עד הפליי - אוף . 
בתקופה האחרונה רוב הקבוצות משחקות על נקודות ולא כדורגל . השבת צפוי גם 
מישחק כדורגל ברמה גבוהה . העובדה שהם במקום השלישי מדברת בעד עצמה . אנחנו 
חייבים לנצח כדי לשמור על המקום שלנו ולמנוע מהמתחרות בצמרת להתקרב אלינו " , 
דברי לבקוביץ . מישחק חוץ קשה צפוי לבני יהודה שהתקרבו כדי שתי נקודות מהפיסגה . 
שחקני שכונת התקוה יתמודדו בימק"א ( בשעה הראשית 00 . 51 ) עם הפועל ירושלים 
המדורג אחרון . הלחץ המלווה את הירושלמים עקב מיקומם לא יקל דאי על הזהובים . 
באיצטדיון רמת גן יהיו שוב שני מישחקים . תחילה ( 00 . 41 ) יארח שמשון 
תל אביב את מתאוששי בית"ר ירושלים והמישחק השני ( 00 . 61 ) יפגיש בדרבי 
זוטא את מכבי ובית"ר תל אביב . גם בשרון יהיה דרבי , כאשר מכבי נתניה יארח 
את הפועל כפר סבא . הפועל באר שבע יארח את הפועל רמת גן במבחן הראשון של 
המאמן החדש אלון בן - דור ( החליף את חיים כהן ) . 
