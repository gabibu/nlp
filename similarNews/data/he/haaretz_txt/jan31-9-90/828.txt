( ע ) . " נהג בשיירת רכב חייב לתת דעתו לכך שנהג הנוסע לפניו , הסוטה 
לצד שמאל של הכביש בניסיון לעקוף רכב אחר הנע בשיירה , עשוי לחזור בו מלבצע 
את העקיפה ולשוב לימין הכביש לנתיב נסיעתו המקורי " כך קבע אתמול שופט 
בית המשפט המחוזי בחיפה , אמנון כרמי , בהחלטה תקדימית שהביאה לזיכויו 
של נהג , מיכאל רוזן מצפת , מאשמת הפרעה לתנועה . השופט קבע , כי נהג 
הנוסע בעקבות רכב אחר , המנסה לעקוף רכב שלישי , מנוע מלסגור את הרווח 
שבינו לבין הרכב הנוסע לפניו . רוזן הובא לדין לאחר שבתחילת חודש יוני 8891 
סטה מהנתיב הימני לנתיב השמאלי על מנת לעקוף רכב אחר שנסע לפניו במהלך נסיעה 
בשיירה , סמוך למגדל כרום . הנהג חזר בו מהכוונה לעקוף את הרכב , לאחר 
שגילה שרכב אחר נוסע מולו , וחזר לנתיב הימני . שוטר התנועה עמיר מאיר , 
שנסע בניידת משטרתית סמויה , רשם לו דו"ח על כך שגרם להפרעה לתנועה תוך 
כדי ניסיון העקיפה . בית משפט השלום בעכו הרשיע את הנהג באשמה שיוחסה לו 
בכתב האישום וגזר עליו 002 שקל קנס או ארבעה ימי מאסר וכן חודשיים שלילת 
רישיון הנהיגה על תנאי , למשך שנתיים . הנהג ערער על הרשעתו בבית משפט השלום 
בעכו לבית המשפט המחוזי בחיפה , בשבתו כבית משפט לערעורים . השופט אמנון 
כרמי החליט לזכות את הנאשם , וקבע כי הנסיעה בתוך שיירת רכב או אחריה אינה 
מלווה באיסור ניסיון עקיפה . השופט ציין עוד בהחלטתו , כי ההפרעה היחידה 
שנגרמה במקרה זה היתה לשוטר התנועה , שהעיד כי עקב ניסיון העקיפה הוא נאלץ 
להאיט את מהירות נסיעתו בניידת הסמויה . השופט ציין בהחלטתו , כי בנסיבות 
אלה נראה ששוטר התנועה היה חייב לתת את דעתו , שהנהג שנוסע לפניו לא ישלים 
את העקיפה . לפיכך , חייב היה השוטר להמנע מלצמצם את רווח הנסיעה בשיירה . 
" עקיפת רכב בדרכים היא לעיתים הכרחית ומותרת ויש גם לצפות שניסיון עקיפה 
לא יושלם ע"י נהג הסוטה לצד שמאל של הכביש " קבע השופט . 
