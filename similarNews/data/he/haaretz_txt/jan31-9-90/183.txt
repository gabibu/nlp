קופנהאגן ( מיוחד ל"הארץ " ) . " נציגים מישראל וממזרח גרמניה קיימו שלושה 
ימים של שיחות מועילות במטרה לכונן קשרים דיפלומטיים " כך סיכם אתמול שגריר 
ישראל בקופנהאגן , עמוס גנור , את סבב השיחות שהתנהל שם בין משלחות ישראל 
ומזרח גרמניה . " היו אלה שיחות קונסטרוקטיוויות מאד . הנציגים החליפו 
דעות על כל הנושאים שעל סדר היום . . . ואנו מיטיבים להבין זה את זה יותר 
טוב מאשר קודם לכן " , אמר גנור . השגריר ריינר נוימן , ראש מחלקת המזרח 
תיכון במשרד החוץ המזרח גרמני וראש המשלחת המזרח גרמנית , קיים אתמול בקופנהאגן 
מסיבת עיתונאים בתום שלושת ימי דיונים שקיים עם המשלחת מישראל . השגריר 
אמר , כי שני הצדדים הציגו את עמדותיהם , והסכימו לא לגלות פרט מהותי על 
מהלך השיחות אותן הגדיר השגריר שיחות הבהרה והצגת עמדות " . " שני הצדדים 
מבינים יותר זה את זה " , אמר השגריר והוסיף כי הוא שבע רצון ממהלך השיחות . 
נוימן אף סיפר כי הוחלט להמשיך בשיחות , אך לא היה מוכן לגלות אם נקבע 
מועד לסיבוב נוסף . 
