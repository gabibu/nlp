הסכסוך בין הנהלת מפעל שמן בחיפה לבין העובדים יושב אתמול , לאחר דיונים 
שנמשכו שעות אחדות בלשכתו של סגן יו"ר האגף לאיגוד מקצועי בהסתדרות , אפרים 
זילוני . הנהלת החברה ביטלה את מכתבי הפיטורין שנשלחו ל012 עובדי המפעל , 
ואלה הודיעו כי יחדשו היום את העבודה ללא סנקציות . הנהלת החברה מצידה 
התחייבה על מיצוי שמנים בהיקף מינימלי של 000 , 3 טונות לחודש . עובדי המפעל 
התחייבו לחזור היום לעבודה מלאה תוך ביטול כל הצעדים שננקטו על - ידם , 
וכן יעשו כמיטב יכולתם להפעלה סדירה של מערך הייצור והשיווק של החברה ויעשו 
כמיטב יכולתם לצמצם ולהדביק את הפיגורים שנוצרו . הנהלת החברה הצהירה כי 
אין בכוונתה לסגור את המפעל והבהירה כי תמשיך את מיצוי השמנים במפעל בחיפה 
על - פי תוכנית העבודה , הקובעת מיצוי שמנים בהיקף מינימלי של 000 , 3 טונות 
בחודש . עובדי המפעל בחיפה קיבלו אתמול בשמחה את הידיעה על ההסכם שהושג , 
שיביא לחידוש העבודה במפעל . יו"ר מועצת המנהלים של החברה , יעקב אבן עזרא , 
אמר אמש כי ניתן היה למנוע את המשבר אילולא רצון העובדים להתערב בשיקולי 
ההנהלה בנושאים ניהוליים והמתיחות הרבה וחששות העובדים הנובעים מן המשבר 
בו מצוי קונצרן " כור " ומפעליו . ביום ד בשבוע שעבר החלו העובדים בצעדי 
מחאה נגד הנהלת המפעל , שכללו את סגירת המחסן ואי מתן אפשרות להוצאת סחורה 
מוגמרת משטח המפעל . כמו כן , ניתקו העובדים את המחשב המאפשר את פעילותו 
של מפעל עץ הזית ומנעו את כניסתם של מנהלי המפעל לשטחו . בתגובה החליטה 
ביום ו מועצת המנהלים של החברה על סגירת המפעל לאלתר ופיטורי כל עובדיו . 
החלטה זו עוררה את זעמם של העובדים ואלה פרצו ביום א לשטח המפעל שהוקף שומרים 
וגדרי תיל . העובדים התבצרו במפעל ועד אתמול כל המגעים שנערכו עלו על שרטון . 
התערבותו של זילוני הביאה לחידוש המשא - ומתן שהוכתר אתמול בהצלחה , והביא 
ליישוב המשבר ולחידוש העבודה במפעל שמן . קפידבינעובדי המפעל התכנסו אמש 
בחדר האוכל בשעה שבע , ושמעו על פרטי ההסכם בין הצדדים , לפיו בטלים מכתבי 
הפיטורין והעובדים חוזרים מיד לעבודה תקינה . " הסיירת הצהובה ( הכוונה 
לאנשי חברת השמירה , בלבוש צהוב , שהוצבו על ידי ההנהלה בשבת ) יורדת 
הלילה בשעה 00 . 22 מעמדותיה , ונכנסים לשמירה השומרים שלנו , כדי שיהיה 
לנו קיטור להתחיל את העבודה בשש בבוקר " , הודיע חגיגית לעובדים יוסי וייצמן , 
מנהל הייצור של המפעל . לאחר מכן הנחה את מנהלי העבודה והמחלקות כיצד לחדש 
את הייצור , לאור כמה בעיות ושיבושים שנגרמו כתוצאה מהפסקתו . " אני 
מבקש שניכנס לתקופה של עבודה עם חיוך על הפנים ותוצאות טובות " , אמר . " אתמול 
בכינו מצער , היום בעת חתימת ההסכם בכינו משמחה , ולא יכולנו לעצור את 
זה " , אמר יצחק לביא , מזכיר ועד העובדים . אורי אגמי , מזכיר מועצת 
פועלי חיפה , אמר כי ייערך בירור כיצד קרה שבמפעל של כור מדברים בגדרות 
תייל , במפעל חי ותוסס שיש בו פועלים . אגמי התייחס לבעיית המכונות הישנות 
במפעל על דרך משל של יחסי בעל ואשתו הלא צעירה : " אני ממליץ לא להחליף 
אשה שכבר לא צעירה , כמו שנסתדר אתה כך גם עם המכונות הישנות נסתדר " . 
