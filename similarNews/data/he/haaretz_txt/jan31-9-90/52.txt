המפרק של חברת הקבלנות של הקבלן חיים שכטר , עו"ד זהר גרינברג , טוען כי 
האחים יגאל ומשה גינדי גובים סכומי כסף שלא כדין מבעלי דירות , בתמורה להסכמתם 
של האחים לרשום הערות אזהרה בטאבו . טענות אלה מעלה עו"ד גרינברג , בבקשה 
שהגיש אתמול לבית - המשפט המחוזי בתל - אביב , שבה הוא מבקש לאסור על האחים 
גינדי לגבות את הכספים האלה מטעם חברת ראשון - ציון , חברה לבניין ולפיתוח 
בע"ם , שהאחים פועלים מטעמה . ב9791 נחתמו בין חברת שכטר לבין חברת ראשון - 
לציון הסכמים שלפיהם התחייבה חברת שכטר לבנות קומפלקס בניינים ( 061 דירות 
ו41 חנויות ) , ובתמורה לכך התחייבה חברת ראשון - ציון , בעלת הקרקע , 
לתת לחברת שכטר חלק מהדירות והחנויות . חברת ראשון - לציון היתה צריכה 
להעביר את הבעלות על חלק מהדירות והחנויות על שם חברת שכטר , והדבר לא נעשה 
טוען עו"ד זהר גרינברג . גרינברג מציין בבקשה , כי על - פי מידע שהגיע 
לידיו , דורשת חברת ראשון - לציון , בעצמה או באמצעות האחים משה ויגאל 
גינדי , מרוכשי הדירות ומחליפיהם הרוצים למכור את דירתם , סכום השווה לארבעת 
אלפים דולר , כתנאי להסכמה לרישום הערת אזהרה בטאבו . עו"ד גרינברג מצרף 
לבקשה את מכתבם של בני הזוג , משה וחוה אדלר המעידים , כי נדרשו לשלם סכום 
זה . המפרק טוען עוד , כי ביולי 9891 פנה לחברה בשני מכתבים , וביקש להימנע 
מגביית תשלום מרוכשי הדירות והתריע על אי - החוקיות , לכאורה , בעניין . 
עוד מציין המפרק , כי מכתביו לא זכו למענה . המצב היום הוא בלתי - נסבל , 
כותב גרינברג בבקשתו לבית המשפט , וכפועל יוצא מהפרת ההסכם שנחתם בשעתו 
בין חברת ראשון - לציון לבין חברת שכטר , מאלצים את רוכשי הדירות לשלם " עמלה " 
בגין זכות המגיעה להם כדין . לפיכך , מבקש המפרק לבטל את הצורך בהסכמת חברת 
ראשון - לציון בקבלת האישור לרישום הערות אזהרה , ובכך לחסוך לרוכשים תשלומים . 
כמו - כן מבקש המפרק לקבל סמכות של כונס נכסים לגבי חברת ראשון - לציון , 
כדי שיוכל לבצע את הרישום על שם חברת שכטר , ובעתיד לפעול לכך שכל הדיירים 
בקומפלקס הדירות יוכלו לקבל רישום בטאבו . 
