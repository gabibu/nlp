משלחת הונגרית רמת דרג מסחרית - מדעית , בראשותו של תומאס ואדש מנכ"ל משרד 
התעשיה והמסחר של הונגריה הגיעה בראשית השבוע לארץ לרכישת ידע להקמת מערכת 
לאומית למידע טכנולוגי ומדעי , כדוגמת זו הפועלת בישראל ליד משרד האנרגיה 
והתשתית . היקף העסקה אמור להגיע ל01 מיליון דולר . הרעיון להקמת מערכת 
המידע הלאומי בהונגריה הועלה בשיחות שערך לפני כחודש שר האנרגיה והתשתית 
משה שחל , בעת ביקורו בהונגריה . מארחיו קיבלו את הרעיון בברכה והחליטו 
לקדם את הנושא לפני כל שאר הנושאים המשותפים למשרדי האנרגיה והתשתית של שתי 
המדינות . מנהל המרכז הלאומי למידע טכנולוגי ומדעי מסר , כי אם יחליטו ההונגרים 
לקנות את כל המערכת בישראל , תהיה השקעתם 01 מיליון דולר , אולם אם יוחלט 
שיש להפריד בין רכישת המחשבים לבין רכישת הידע וההדרכה , יהיה היקף העסקה 
עם ישראל 5 מיליון דולר בלבד . 
