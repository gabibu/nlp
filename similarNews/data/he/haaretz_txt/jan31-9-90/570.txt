אחד הקוראים הופתע לגלות , כי שני סוגים של קפה נמס , המשווקים תחת השם 
" עלית " , אינם בעצם מתוצרת עלית אלא מיובאים . המדובר בקפה נמס 42 קראט 
המיוצר על ידי " גייקוב - סושארד " גרמניה , וקפה נמס 81 קראט המיובא 
מקולומביה . ארץ הייבוא לא צוינה על אריזת ה81 קראט , מאחר שהקפה עובר 
עוד תהליך ייצור בארץ , מסבירים ב"עלית " . אליעזר שניידר , סמנכ"ל ומנהל 
חטיבת הקפה ב"עלית " הופתע מהפתעת הלקוח . ראשית , אמר , לא הסתרנו שהקפה 
מיובא . שנית , היו לנו סיבות טובות להפסיק את ייצור הקפה המסוים הזה בארץ 
ולהתחיל לייבאו . לדבריו , המדובר בשיטת ייצור הידועה בשם פריזדרייד ( 
ייבוש בהקפאה במינוס 24 מעלות ) . לפני 81 שנה הותקן מתקן מיוחד למטרה 
זו במפעל הקפה בצפת , מתוך ציפייה שתהיה דרישה גדולה לקפה הזה . אבל , 
בניגוד למצב בחו"ל , שם שיעור הצריכה של קפה פריזדרייד הוא % 03%53 , כאן 
הדרישה היתה קטנה . לפני כשנה הוחלט להפסיק את פעילות המתקן הזה , גם בגלל 
שהתהליך יקר מאוד , עתיר אנרגיה וקשה להפעלה . במקום זאת החלו לייבא את 
הקפה המשובח הזה מחו"ל בשתי רמות : הטובה יותר מגרמניה והפחות טובה מקולומביה . 
גם בחו"ל , אמר שניידר , אין מפעילים את שיטת הפריזדרייד בכל מפעל , 
אלא רק במקומות אחדים בעולם . קפה נמס משווק בשלוש צורות : אבקה , גרגרים 
( גלומרייטד ) וגרגרים בהקפאה יבשה . מכל הצורות , המקובלת ביותר בעולם 
היא הצורה השנייה , אבל אצלנו נפוצה בעיקר האבקה . הסיבה לכך כנראה המחיר . 
בעוד שבחו"ל אין הבדל במחירי האבקה והגרגירים , הרי שאצלנו הגרגרים יקרים 
יותר . אבל ייתכן שגם הטעם משחק תפקיד . עתה החליטה " עלית " לצאת בסוג 
חדש של קפה גרגרים שייקרא קלאסיק , ולדברי שניידר , יהיה בעל טעם יותר 
טוב מהסוגים הקיימים . מאריזת קפה נמס של 002 גרם אפשר להכין בין 061 ל081 
ספלי קפה . מידע זה יכול להקל עליכם לעשות את החישוב מה יותר כדאי לקנות , 
אם לא להביא בחשבון את הטעם . הבדלי המחירים מגיעים לכדי % 001 . 
