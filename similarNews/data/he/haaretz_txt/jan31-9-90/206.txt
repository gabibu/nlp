הממונה על מחוז חיפה במשרד הפנים , משה גלזנר , לא הצליח לכלול נציג ערבי 
מטעם עיריית חיפה בוועדה המחוזית לתכנון ובנייה . ביום 88 . 21 . 1 פנה 
גלזנר לראש העיר גוראל בבקשה להמליץ על שני שמות של אנשים שייצגו את העירייה 
כחברי הועדה המחוזית לתכנון ולבנייה . ביום 88 . 21 . 02 התקבלה תשובה , 
לפיה שני הנציגים של עיריית חיפה הם מ"ם ראש העיר שמעון רודיק , וחבר מועצת 
העיר עו"ד יונה יהב . גלזנר ביקש גם שאחד משני הנציגים בוועדה , מתוך חמשת 
נציגי הרשויות המקומיות במחוז , יהיה ערבי . לטענתו הרכב הוועדה צריך לשקף , 
עד כמה שניתן , את מגוון האוכלוסייה במחוז . לדבריו , במשך השנים גבר 
הצורך לתת ייצוג גם למגזר הערבי , שמשקלו מבחינת היקף האוכלוסיה הלך וגדל 
עם השנים . ב88 . 21 . 51 . פנה ראש עיריית אום אל - פאחם , שייח ראיד 
סאלח מחגנה , עם ראשי המועצות המקומיות בנחל עירון למשרד הפנים בבקשה למנות 
את ראש המועצה המקומית ערערה , מוחמד מסלח יונס , לחבר בוועדה המחוזית . 
בתגובה להצעה עמד גוראל בכל תוקף על כך " שלעירייה יהיו שני נציגים כפי 
שהיה מאז ומתמיד " . נוסף לכך נוצרה בעייה באשר לנציגי העירייה בוועדה . 
במכתב מיום 98 . 8 . 03 טען גוראל כי מועצת העיריה אישרה את ההמלצה למנות 
בנוסף על רודיק לא את עו"ד יהב אלא את עו"ד אדם פיש מסיעת רץ . ראש העיר 
הסביר את האיחור בהעברת שמות נציגי העירייה , בספיחי מערכת הבחירות , שכפו 
עליו להחליף מועמד בהתאם להסכם הקואליציוני עם שינוי ורץ . אבל בשלב זה , 
לדברי גלזנר , אי אפשר להחליף את יהב בפיש , אלא אם יהב יתפטר . דובר 
עיריית חיפה יוסי בר אמר בתגובה : " נציגי עיריית חיפה בוועדה המחוזית 
הם עו"ד אדם פיש ויונה יהב . אם גלזנר רוצה להכניס נציג ערבי שייבחר אותם 
מקרב האנשים שלו " . 
