האסירים הביטחוניים בבתי הכלא בארץ הכריזו על שביתה , והם מסרבים לקבל ביקורי 
משפחות , בעקבות תקנה חדשה של שירות בתי - הסוהר האוסרת עישון במקומות ציבוריים 
בשעת ביקור משפחות וכן העברת סיגריות מבחוץ . את השביתה פתחו בסוף השבוע 
שעבר אסירי כלא אשקלון , ולאחר מכן הצטרפה אליהם קבוצה של כ04 אסירים ביטחוניים 
המוחזקים בכלא כפר - יונה . אתמול נודע כי עתה מחרימים האסירים הביטחוניים 
בכל בתי הכלא בארץ את ביקורי המשפחות , בתביעה לביטול התקנות החדשות . לטענת 
האסירים , מסרה להם הנהלת שירות בתי הסוהר כי בהתאם לתקנה החדשה האוסרת 
לעשן במקומות ציבוריים , ימנעו מהם לעשן בזמן המפגש עם המשפחות ולקבל מהן 
סיגריות . האסירים התקוממו על ההוראה החדשה וירדו בשעת הביקור לפגוש את 
קרוביהם כשהם מחזיקים בהפגנתיות סיגריות בוערות . הסוהרים קראו להם לכבות 
את הסיגריות , אך הם סירבו והודיעו כי הם מוותרים על ביקורי המשפחות . דוברת 
שב"ס שולמית מאירי , הסבירה כי מסיבות ביטחוניות הוחלט תחילה להפסיק את 
הנוהג שלפיו מעבירים בני המשפחות לאסירים סיגריות , בעקבות ריבוי ההברחות 
באמצעי זה . לדבריה , שב"ס ניסה לשכנע את האסירים לקבל את ההוראה החדשה , 
אבל בגלל התנגדותם הוחלט לאסור לחלוטין את העישון בשעת ביקור המשפחות . 
היא אמרה , שלא מדובר במניעת סיגריות מהאסירים הביטחוניים , כי הם יכולים 
לקנות אותם בקנטינות של בתי הסוהר . 
