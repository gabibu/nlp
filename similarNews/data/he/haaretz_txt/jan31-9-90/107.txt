באולפן . מחדר הפיקוח נשמעה הספירה לאחור . ברקע כבר נשמעים צלילי " סיפור 
אהבה " . ולאולפן נכנסים , נרגשים , שלושת הגברים שישתתפו בתוכנית " זה 
מה יש " שתוקלט עתה . אחד גוץ , השני גנדרן וקצת נפוח והשלישי מלא על 
גדותיו . טופז מבקש מהם שיציגו את עצמם . " מספר אחת , בבקשה ! " הגוץ : 
" נו טוב , יצחק שמיר " . " מספר שתיים , בבקשה ! " המגונדר : " אם 
חייבים , אז שמי דוד לוי " . " ומספר שלוש , בבקשה " . השמן : " מה 
כל המשחק הזה של התקשורת ? מה , לא יודעים מי אני ? מה העמדת הפנים הזאת ? 
" טופז במבוכה : " קבלו את אריק שרון " . נדלק השלט " מחיאות כפיים " . 
הקהל מריע . " אתם רואים " , ממשיך טופז בקולו המתקתק , " הכנו לכם הפתעה 
הערב . לא סתם שלושה אלמונים . הבאנו לכם שלושה גברים , אחד - אחד . 
ועכשיו נא לסובב אלינו את המאושרת של הערב ! " . המוסיקה הרכה עולה , הבימה 
הקטנה מסתובבת , עיני הקהל מתמקדות בה . " הציגי את עצמך ! " , מבקש 
טופז . האישה , בשנות הארבעים - פלוס : " זאבה זבוטינסקי - אבוטבול . 
בת למשפחה מעיירת - פיתוח , פעילה בליכוד . חולמת להיות חברת - כנסת , 
או לפחות בעירייה . פנויה לחיזורים " . " אימרו אתם , הקהל , מי מתאים 
לה מבין השלושה ? " , חורג טופז מנוהגי התוכנית . הקהל , בקריאות קצובות : 
" בגין ! בגין ! בגין ! " טופז : " הם מתכוונים לאבא , כמובן " . 
" ועכשיו מספר אחת , יצחק שמיר , מה אתה יכול לומר על עצמך ? " נו טוב , 
אז אני אדם מעניין . ספונטני . ססגוני , כמו שאומרים . תמיד מוכן לקבל 
את דעתם של אחרים . הכל למען האחדות , כמובן . איש חברה . אוהב סרטים , 
תיאטרון , מוסיקה . יש לי חוש הומור " . " מספר שתיים , דוד לוי , מה 
אתה אומר על עצמך ? " ידידי מר טופז , אני מופנם . שנון . אין - טל - 
קטו - אל . איש ספר ושיחה שקטה . צנוע . נון - שאלאנטי . התחביב שלי ? 
מלים . כמה נפלאה שפתנו . זה יספיק , אני חושב " . " ואתה , מספר שלוש , 
אריק שרון " . קודם כל , מי אתם שתחליטו שאני מספר שלוש . מה ההתנשאות 
הזאת לכם ? תנו לעם להחליט מי מספר אחת ומי מספר שתיים . ואולי יספיק רק 
מספר אחת . למה תמיד הרעל הזה , הרצון לסכסך ? ועכשיו לשאלתך . אני סימפטי , 
מתחשב , עדין , בעל חוש הומור , הכסף אינו חשוב לי , אוהב לפנק , לא 
לוחץ , לא נלחץ , אוהב אמת ( מושך בחוטמו ) , אוהב לבשל , איפה שאפשר " . 
טופז : " ועכשיו זאבה , שאלי את השלושה שאלות " . " מספר אחת : ההורים 
שלי הלכו מהבית . שנינו נשארים לבד . אני מכבה את האור . מה אתה עושה ? 
שמיר : " שוב הטלוויזיה מחפשת רק את החושך . טוב , אמרתי שאני ספונטני . 
( מהסס ) אולי אפשר להשאיר אותך עם רוני מילוא ? " טופז : " לא . 
אתה , יצחק שמיר , נשאר אתה בסיטואציה הזאת . אתה הוא שצריך להחליט " . 
שמיר פונה לעבר אבי פזנר , היושב מאחורי המצלמה : " אבי , מה אני אומר 
להם ? אולי נמסור את העניין ליועץ המשפטי ? זאבה : יש לי עוד שאלה אליך , 
אתה מחליט לסיים את היחסים שלך אתי . איך והיכן אתה עושה זאת ? שמיר מעלה 
חיוך נוסטלגי : " אני לוקח אותך לחולות , משוחחים , מבררים , בתרבות 
ובדרך - ארץ . ואני חוזר מהחולות לבדי " . תשואות . זאבה : " מספר שתיים , 
דוד , אמרת שאתה איש ספר . איזה ספר אהבת במיוחד ? לוי מעגל פיו , ויורה : 
" את הידד אני קורא ! " . נהנה מתשובתו . זאבה : " מה היו שבע השנים 
היפות בחייך ? לוי מתקן משקפיו , מיישר עניבתו , כמו מנחם בגין בימים עברו : 
" שבע השנים בכיתה א . זאת בדיחה שסיפרו עלי , ואני בז למתבדחים הללו . 
לא למדתי שבע שנים בכיתה א . ( בנימה היסטורית ) עוד יגיע היום ואשלם 
להם כגמולם . זאת תהיה ה - פר - רו - גא - טי - בה שלי ! " . זאבה : " יופי , 
דוד . באמת יש לך חוש הומור " . לוי מודה לה על המחמאה . מתקן את תסרוקתו . 
ממשיכה : " ועכשיו מספר שלוש , אריק , אנחנו יוצאים יחד כבר כמה חודשים . 
אתה הבטחת לי שאתה נזהר , והאמנתי לך , אבל נכנסתי להריון . אני מספרת 
לך על כך . איך אתה מגיב ? שרון : " זה שימון ! זה שימון פרס ! תמיד 
זה פרס . אני לא אחראי לביזיון הזה . אני לא אחראי לשום ביזיון שהיה כאן ! 
תמיד האש"פיסטים מעלילים עלי , עלילת דם . אני אומר לך עלילת דם ! וחוץ 
מזה , יותר אני לא רוצה לשמוע עליך , לא מכיר אותך , אני עסוק בעניינים 
יותר חשובים . אני בונה עכשיו עוד בית , בגליל " . טופז : " זאבה מותק , 
אני בטוח שיש לך עוד שאלות אליהם . אבל זמננו תם . השופטים מתווכחים , 
אינם יכולים להגיע לדעה מוסכמת . איש מן השלושה לא הרשים אותם במיוחד . 
מסובבים את זאבה אל המצלמות , היא מסירה את האוזניות , נבוכה . טופז : 
" יופי , זאבה . השופטים לא יכלו להחליט מי טוב בשבילך . במי מבין השלושה 
בחרת ? " . זאבה : " קשה , קשה מאוד לבחור . אף אחד מהם אינו זה שאני 
חולמת עליו " . טופז , שמח כתמיד , פונה לקהל : " אם זאבה אינה יכולה 
להחליט , ואם הצוות לא הגיע להסכמה , אז בואו נשמע מה אתם אומרים . בבקשה ! 
הקהל בקול גדול : " בגין ! בגין ! בגין ! ברקע שוב נשמעים צלילי " סיפור 
אהבה " . טופז : " גבירותי ורבותי , תוכניתנו מגיעה לסיומה . זה מה יש ! 
ואתם , בבית , חשבו על כך . חשבו הרבה , עוד לפני שיתכנס בתל - אביב 
מרכז הליכוד " . המוסיקה עולה . הקהל באולפן מתפזר . המאבטחים ויועצי התקשורת 
מתייצבים ליד השלושה , חוצצים בינם לבין הקהל . 
