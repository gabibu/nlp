רובן הגדול משפחות העולים מאתיופיה אשר הופנו לגוש קטיף , עזבו את ההתנחלויות 
שבו . הם הופנו על ידי משרד הקליטה למקומות יישוב אחרים בתחומי הקו הירוק 
כדוגמת באר שבע וערי הנגב . כך מסרו מקורות בגוש קטיף . מבין עשרות עולים 
מאתיופיה אשר הגיעו לבאר - שבע , הופנו כעשר משפחות ( 52 נפש ) להתנחלויות 
בגוש קטיף שברצועת עזה . כעבור כמה חודשים נפלטו העולים ממקומות עבודתם 
וביקשו לעזוב את ההתנחלויות מכיוון שלא הצליחו להתאקלם בהן מבחינה חברתית . 
עד כה עזבו את גוש קטיף שבע משפחות עולים מאתיופיה , ושתי משפחות נוספות 
עוזבות בימים אלה . מנהל משרד הקליטה במחוז הדרום , חיים רביב , אישר דיווח 
זה . לדבריו , חוסר ההתאמה בין העולים לחברה ביישובים אלה , הוא הסיבה 
העיקרית לעזיבתם . כמו כן השפיעה העובדה שקרוביהם מתגוררים בבאר - שבע . 
רביב אמר שככל הידוע לו מוסיפה משפחה אחת להתגורר בגוש קטיף . בעקבות כישלון 
קליטתם של העולים מאתיופיה בהתנחלויות גוש קטיף , לא מפנים יותר עולים למקומות 
אלה , והעולים בוחרים בעצמם את מקומות מגוריהם על - פי עצת הקרובים . 
ביישובי גוש קטיף מתגוררים עולים מברית המועצות ומדרום אמריקה כבר כמה שנים . 
