( ע ) . בפשיטה אמש של משטרת ירושלים על מכוני עיסוי נעצרו שמונה מנהלי 
מכונים החשודים במתן שירותי מין במסווה של מכוני עיסוי , ועוכבו לחקירה 
שלושים נשים שעבדו במכון כמעסות ו - 22 לקוחות שהיו אותה שעה במכונים . 
בידי המשטרה ראיות נגד מנהלי המכונים שנאספו בפעילות סמויה בשבועות האחרונים . 
בסך הכל נערכה פעילות בששה מכוני עיסוי בירושלים . הפשיטה היתה חלק ממבצע 
כולל שעורכת משטרת ירושלים להתמודדות עם המכונים והפעילות הבלתי חוקית המתבצעת 
בהם . הפעילות החלה לנוכח ריבוי תלונות של אזרחים על מכוני העיסוי המשמשים 
גם כמקומות למתן שירותי מין . בפשיטה נתפסו גם מסמכים , ובהם פנקסי קטלוגים 
וכרטיסיות עם שמות מנויים ולקוחות . העצורים נתונים עתה בחקירה . חלק מהם 
יובאו מחר להארכת מעצר . לפני המבצע קיבלו השוטרים שמשתתפים בו תדריך מפורט 
מראש לשכת הבילוש והמבצעים במשטרת ירושלים , סגן ניצב יצחק כהן וממפקד המרחב 
תת - ניצב אריה ביבי . 
