( ע ) . חוגים לאומניים רוסיים הכחישו אתמול את השמועות כי מתוכננות התקפות 
נגד יהודים , וטענו כי קבוצות ציוניות מפיצות שמועות אלה במזיד . שלושה 
ארגונים רוסיים לאומניים קראו לשלטונות , באחד השבועונים השמרניים , לנקוט 
צעדים נגד " אנשים המפיצים שמועות כדי לעורר את הרושם כי האנטישמיות נמצאת 
בקו עלייה בברית המועצות " . הם האשימו את האנשים האלה ב"רוסופוביה " , שינאת 
רוסים . הודעתם של הארגונים הלאומניים הוקראה במסיבת עיתונאים במוסקווה , 
שבוע לאחר שבריונים לאומניים , שהשמיעו קריאות אנטישמיות , פוצצו פגישה 
של מועדון ספרותי מוסקוואי . עיתונאים ומשכילים כינו התקפה זו " מעשה פשיסטי " . 
התנועה האנטישמית בבריה"ם , " פמיאט " , קוראת לערוך פוגרום ביהודים בלנינגרד 
ובמוסקווה . כך אומר יו"ר התאחדות עולי בריה"ם בישראל , רוברט גולן , 
ששוחח עם עולים שבאו בימים האחרונים לשדה התעופה בן - גוריון . עולים מלנינגרד 
סיפרו כי הארגון קורא לתקוף יהודים בשני תאריכים בחודש פברואר . התאריכים 
קשורים ב"ארועי המהפכה הרוסית שחוללו היהודים " . העתון המוסקוואי " מוסקובסקייה 
פראבדה " פירסם שלשום מכתב מקורא , הטוען כי יש שמועות על התקפות שייערכו 
בקרוב נגד הקהילה היהודית במוסקווה , המונה מאתיים אלף נפש . תושבים בלנינגראד 
מסרו כי בעיר הופצו כרוזים הקוראים לעריכת פוגרומים נגד יהודים ב5 במאי . 
אנשים שהגיעו מאזרביגאן סיפרו כי יהודים " פוחדים לצאת החוצה לרחוב ולקנות 
לחם " . ברפובליקות המוסלמיות אוזבקיסטאן , טאדגקיסטאן , וקזאחסטאן , 
היו פגיעות פיסיות ביהודים ברחובות . ככל שגוברת שם התעמולה האנטי - ציונית 
והאנטישמיות , היהודים רוצים להגיע לישראל , אמרו העולים . 
