( ע ) . ועד העובדים העיתונאים בקול - ישראל ואגודת העתונאים בירושלים , 
עתרו לבית - המשפט הגבוה לצדק והשיגו צו ביניים , האוסר על רשות השידור 
לפתוח במכרז חדש לתפקיד מנהל מחלקת הווי דתי ומסורת ברדיו , עד לבירור העתירה 
בבג"ץ . בעתירה שהגישו באמצעות עוה"ד אריה כרמלי ויוסף ארנון טוענים עובדי 
הרדיו ואגודת העיתונאים כי העובדה שהרשות לא מיצתה את הליכי המכרז הקודם 
לתפקיד ופתחה במכרז חדש , " מעלה אבק של שיקולים פוליטיים זרים , בלתי 
מקצועיים ומנוגדים למנהל תקין " . לדברי העותרים , ביקשה הרשות " להכשיר " 
באמצעות המכרז החדש , מועמד בשם מיכאל טוכפלד , אף שלא היה לו עד 7891 
כל ניסיון עבודה במסגרת הרדיו , ולטענתם , ניסיונו העתונאי מועט ביותר . 
השופט יעקב מלץ הוציא צו על תנאי , המורה לרשות השידור לנמק בתוך 54 יום 
מדוע לא תקיים את המכרז הקודם לתפקיד זה , מדוע לא תבחר את אחד המועמדים 
למכרז זה וכן מדוע לא תבטל את המכרז החדש . 
