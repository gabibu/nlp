עובדי מפעל סימת של כור בקרית שמונה חזרו אתמול לעבודה לאחר שהושג הסכם פשרה 
שהתקבל על ידי העובדים . בראשית השבוע הופסקה העבודה במפעל והעובדים הפגינו , 
במחאה על כוונה למכור את המפעל למשקיע בלגי ולפטר כמה מעובדיו . הסכם הפשרה 
הושג בתיווכו של ראש עיריית קרית שמונה פרוספר אזרן ונציגי מועצת הפועלים . 
על פי ההסכם , המפעל ימשיך את עבודתו כרגיל ויימכר למשקיע בלגי . חברת 
כור תשלם פיצוי מיוחד לעובדים המועסקים במפעל . 56 מהעובדים הקבועים ימשיכו 
לעבוד כרגיל ומשכורותיהם לא ייפגעו . בעוד כחודשיים יפוטרו 01 עובדים בלבד 
ומשכורותיהם ישולמו במשך חצי שנה נוספת מקרן הסברה מקצועית . המשקיע הבלגי 
הבטיח להגדיל בעתיד את מספר העובדים ל001 , לאחר שיפתח קו ייצור חדש , 
שכל תפוקתו תיוצא לחו"ל . גם במפעל הבונים של כור בחצור הגלילית הסתיים סיכסוך 
העבודה . האוצר העביר השבוע 002 אלף דולר למפרק להמשך הפעלת המפעל . משכורות 
העובדים לחודש ינואר ישולמו ב9 לחודש . חלק מהעובדים יפוטרו , אולם יקבלו 
פיצויי פרישה מוגדלים . משטרת מרחב הגליל תסגור , ככל הנראה , את תיק החקירה 
נגד ראש מועצת חצור יוסי אלול , שנחקר בחשד כי במהלך הפגנת פועלי הבונים 
קרא לעבר אחד השוטרים טיפש ומטומטם . אלול הכחיש , כי השתמש בביטויים אלה 
ואף הציג קלטת וידאו של ההפגנה , כדי לאמת את גירסתו . 
