משלחת אנשי עסקים מסן פרנסיסקו , רובם אנשי " סמי " , ארגון יצרני ציוד 
לתעשיית המוליכים - למחצה ( סמיקונדקטורים ) בארה"ב , תבוא בחודש הבא 
לישראל . המשלחת תשהה כאן שבוע ותסייר במפעלי אינטל , דיגיטל , נשיונל 
סמיקונדקטורס וקיי - אל - איי . רשות ההשקעות באוצר מכינה כעת רשימה של 
יזמים ישראלים שיש להם מוצרים או פרויקטים הקשורים לציוד לתעשיית המוליכים - 
למחצה , כדי להפגישם עם חברי המשלחת . הקונסול הכלכלי של ישראל בסן - פרנסיסקו , 
גד סואן , יזם את ביקור המשלחת ובכלל זה נציגי חברת זייקור מסן - פרנסיסקו , 
המייצרת מוליכים - למחצה מיוחדים . כפי שפורסם כבר , זייקור תקים בארץ 
חברה - בת בהשקעה של רבע מיליארד דולר . 
