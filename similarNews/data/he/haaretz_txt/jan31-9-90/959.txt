יום חינוך ארוך יופעל השנה בשלושה מקומות נוספים בארץ : בשכונת נווה - אליעזר 
בתל - אביב , ביישוב דרוזי וביישוב ערבי . על כך מסר שר החינוך יצחק נבון 
בישיבת המועצה הציבורית להנהגת יום חינוך ארוך ( יוח"א ) המלווה את הפעלתו 
הניסיונית . בימים הקרובים יוחלט באיזה ישוב ערבי ובאיזה ישוב דרוזי יונהג 
יום חינוך ארוך . בהפעלת יום חינוך ארוך הוחל בחודש שעבר בארבעה ישובים בארץ : 
חצור הגלילית , קרית - שמונה , ירוחם ואופקים . בישיבת המועצה הציבורית , 
סיפר ראש עיריית קרית - שמונה , פרוספר אזרן , כי כדי לפתור את בעיית 
המזון ביום לימודים ארוך הותקנו מכונות אוטומטיות בבתי ספר אחדים , המספקות 
כריכים , משקאות חמים וקרים ושקיות חטיפים . עבור שוקו חם , למשל , צריך 
ילד לשלשל למכונה שקל אחד . אזרן הסכים עם משתתפי המועצה , כי סכום זה 
הוא גבוה מדי ואמר כי הוא פועל להוזלת המחיר ולהעמדתו על 06 אגורות . כשהעירו 
לו כי גם סכום זה עדיין גבוה , אמר כי אפשר שיצליח להפחיתו , במשא ומתן 
שינהל עם החברה המספקת את המזון . אחדים ממשתתפי הישיבה העירו כי בעלי חברות 
קייטרינג יתחילו לחגוג עם הפעלת יוח"א בכל הארץ . יו"ר ארגון ההורים הארצי , 
משה מזרחי , אמר בישיבה : " האוצר מבלף את הציבור בדרישתו לגבות כסף 
מכל ההורים . למעשה , הורים לילדי גן ולתלמידי תיכון ישלמו , אך לא יקבלו 
שום תמורה " . הוא הודיע כי ארגונו ייאבק בהחלטת האוצר לגבות כסף מכל ההורים 
במערכת . 
