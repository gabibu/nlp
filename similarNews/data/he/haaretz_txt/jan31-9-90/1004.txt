אין יותר טרטורים בצה"ל , מעדכן אותי אמיר , סמל מחלקה בגולני שלפני חודשים 
מספר הדריך מחזור טירונים של החטיבה . המושג העדכני לתיאור מערכת הענישה 
היום - יומית של הטירון בחי"ר הוא " קדר " " קידום דרך הרגליים " . משפט 
שיסכם את טרמינולוגיית השכר והעונש בטירונות יישמע בערך כך : טירונים מקודרים 
לאחר שהם עושים פאקים , ועל הצטיינות הם מקבלים צופרים . אמיר , המשרת 
עתה עם חייליו בשטחים , לא שמע לפני שיחתנו על עובדת קיומו של דו"ח מחלקת 
הבקרה במטכ"ל , הקובע שבבסיס שלו ובעוד שני בסיסי טירונים היו מקרים של 
התעללויות וחריגות בטיפול בטירונים . הדו"ח עצמו לא הוצג בפני הציבור , 
אף על פי שאין בפרסומו כל נזק ביטחוני . בצמרת צה"ל סבורים , שאין מקום 
לצער את הורי החיילים בהווה ובעתיד בדוגמאות של ליקויים , כהגדרת קצין בכיר , 
באותם בסיסי טירונים . הקצין הסכים לומר , שמחברי הדו"ח ( שלושה קציני 
מילואים ) הצביעו על ליקויים בשני תחומים עיקריים : התחום הראשון הוא רווחת 
הפרט , תנאי השירות וכל הקשור לנושאים לוגיסטיים , והתחום השני הוא יחסי 
מפקד - חייל . בהתאם לחלוקה זו ביקשתי מאמיר לספר על הטירונות שהוא מכיר 
זו שעבר בעצמו וזו שהדריך בה . בהרבה דוגמאות חש חובה להדגיש מה מקובל 
עליו ומה נחשב בעיניו חריג ומעשה שלא ייעשה . בעניין מספר שעות השינה בטירונות , 
אומר אמיר , יש שני שלבים . בשלב הראשון , בבזק ( בסיס הטירונים של 
גולני בשומרון ) , אין בעיה . ב11 בלילה הולכים לישון , וההשכמה ב5 בבוקר . 
בבסיס מקפידים על הפקודה ( שש שעות שינה ) בגלל עינו הפקוחה של המג"ד 
ושאר מפקדי הבסיס . לאחר חודשיים יורדים לשטח , ושעות השינה מצטמצמות לחצי . 
הולכים לישון כאשר אימון לילה מסתיים , ותמיד קמים ב5 בבוקר . ולזה צריך 
להוסיף הקפצות רבות במהלך השינה הקצרה . " בטירונות שהדרכתי היה שבוע שבו 
החיילים ישנו כחצי שעה . אחרי אימוני לילה הלכו לישון ואחרי חצי שעה הקפצנו 
אותם למסע עד הבוקר . " זה דבר מקובל בטירונות , ובשבוע הזה הם ממש אפופים , 
וזה די מצחיק . הם נרדמים בעמידה ובהליכה " , הוא מספר . החלטות על לילות 
כאלה מתקבלות על ידי המ"ם ( ככל הנראה באישור המ"ף ) , ומבוצעות על ידי 
מפקדי הכיתות והסמלים . חלק ניכר מתאונות האימונים , הנשק ותקלות מבצעיות 
בצה"ל בשנים האחרונות היה קשור בצורה ישירה כמעט לעייפות חיילים ומפקדים . 
דפוסי ההתנהגות האופייניים לחוסר שינה הם : אי יכולת להתרכז בפרטים , 
שכחה של פרטים חשובים , תגובות איטיות לתנאים חדשים , החלטות בלתי שקולות 
וכדומה . ד"ר אהוד בר - און , שכתב עבודת דוקטורט בנושא השינה , טוען 
( " הארץ " 98 . 9 . 4 ) שזו איוולת רווחת בקרב דרגי הפיקוד בצה"ל , 
החושבים שניתן לאמן חיילים לא לישון . לדבריו , כשם שחייל זקוק לאכילה 
ולשתייה , גם שנת לילה רצופה בת שש שעות היא צורך פיסיולוגי בסיסי . נושאים 
אחרים בתחום רווחת הפרט : מקלחת משתדלים לסדר מקלחת פעם בשבוע בעת סדרה 
בשדה . " מתוך השנתיים וחצי שלי בצבא , רוב השבועות שהייתי בשדה לא התקלחתי 
כלל " , הוא אומר . חופשות העונש העיקרי בטירונות הוא שלילת חופשת שבת . 
אבל מקפידים על פקודות מטכ"ל שאסור להשאיר חייל בבסיס יותר מארבע שבתות 
רצופות . אוכל מקבלים בזמן שלוש ארוחות ביום , בלי קשר למצב האימונים . 
שק"ם אין בשדה . ביקורי הורים יום הורים פעם אחת בטירונות וביקורים בשבתות . 
שבתות מנוחת החיילים נשמרת בקפדנות . בנושא הקדרים , או הטרטורים , אומר 
אמיר , שהוא תופס אותם כחלק ממערכת שכר ועונש שבונה את החייל ומקנה לו מקצוע 
חדש . הדיונים בשאלה מה לגיטימי ומה לא לגיטימי יכולים להימשך עוד 03 שנה 
ולא ימצאו את הגבול ביניהם . לדעתי הכל תלוי בשכל הישר של אותו מ"ך או 
סמל שחייב להיות עם האצבע על הדופק ולדעת לא להגזים . מ"ך יכול להיות גם 
טיפש וסדיסט שנהנה מזה . זהו כוח עצום שניתן לך , ואתה צריך לדעת לנצל 
אותו למען קידום המטרה ולא להחטיא אותה . אני יכול להעיד על עצמי , שאחרי 
ההכשרה שקיבלתי אני יודע מתי לשים לזה סוף . חייל שאני מקדר או מעניש , 
לא יקבל לעשות דברים שאני עצמי לא הייתי מסוגל או מוכן לעשות " . להלן דוגמאות 
לעונשים והשפלות הנפוצים בטירונות " גולני " , ומן הסתם בשאר אימוני חיילי 
החי"ר . בסוגריים הערותיו של אמיר , על מה שנחשב מקובל ולא מקובל עליו 
ומדוע . הרצת חייל יחיד שסרח או הרצת המחלקה כולה בשל מחדלים , אי עמידה 
בלוח זמנים או התנהגות של חייל יחיד שפוגע בתפקוד היחידה . ( מתוך שאיפה 
לחנך לאחריות וערבות הדדית ) . הצמדת חייל לציוד כבד כמו גריקן מים , מקלע 
מחלקתי , מרגמה וציוד אחר . ( תלוי כמה ציוד ולכמה זמן מצמידים את החייל 
אליו ) . דחיית מסדר השינה ופגיעה בשעות השינה של החיילים כעונש . ( 
אמיר לא הסתייג כלל מעונש זה או מהדוגמה שהביא לעיל של שבוע ללא שינה ) . 
העמדת חיילים עם אלונקות מועמסות . ( תלוי כמה זמן . לא שעות ) . שכיבות 
סמיכה והעמדת המחלקה במצב שתיים . במצב זה כל כובד משקל גוף החיילים נשען 
על ידיהם הפרוסות על הרצפה . ( אסור לדעתי שמפקד ידבר עם מחלקה בזמן שהיא 
במצב שתיים . זה מצב משפיל ולא מקובל עלי . הייתי מעניש במצב שתיים אבל 
לא הייתי מדבר באותו זמן ) . אחד על אחד להריץ שני חיילים כאשר האחד נושא 
את השני . ( עושים את זה אף על פי שזה אסור . לא מקובל עלי ) . אדמה 
בוערת ריצה מתמדת במקום . ( בעיני זה סוג של השפלה . ) ירי על הרצפה 
ליד החייל . ( מקרים בודדים ) . קללות וגידופים של המפקדים . ( זה 
קורה , ואני מסכים שזה משפיל . השאלה היא המידה והיקף התופעה ) . הכאת 
טירונים ( מכה על הקסדה במטווח , בעיטה בחייל המפגר במסע , או בעיטה 
בחייל שנרדם לי באמצע תרגיל , זה כן . אני לא רואה בזה מכות . זה יותר 
צפחות ( טפיחות ) . מכות ממש לא מקובלות עלי ) . מקבץ קדרים : הצמדת 
חייל ללטאה ; עונשי כתיבה ; בניית כתובות מאבנים על צלע הר ; העתקת ציוד 
כבד ומאהל ממקום למקום ; חפירת קברים לחברים שנהרגו כביכול בשל חוסר זהירות 
ועוד כהנה וכהנה כיד הדמיון של המפקדים הזוטרים . בכתבה של דוד ארליך על 
הטירונות בצה"ל , שפורסמה במוסף " הארץ " ב98 . 4 . 42 , אומר סגן ראש 
אכ"א דאז : " הבעיה הכי קשה בצבא זה החיכוך שבין הדרג הפיקודי הזוטר ובין 
החייל . למג"ד ולמ"ף יש הרבה כלים . למ"ך אין . אם מישהו חורג , זה בדרך 
כלל ברמה הנמוכה . מג"ד לא מטרטר את החיילים שלו . המ"ך הוא גם הכי צעיר , 
ואין לו סמכויות . הפתרון שלי הוא בחינוך המ"ך " . בדו"ח הוועדה על המצב 
בבסיסי הטירונים , נמצא שעיקר הבעיה הוא בפיקוד הזוטר , עד לרמת המ"ם . 
בשנה האחרונה הודחו 01 מפקדי כיתות וסמלים מבסיסי הטירונים של צה"ל , כולל 
בחטיבת גולני . סא"ל ן , מפקד הטירונות של גולני , מנסה להבהיר את קו 
הגבול בין עונש לגיטימי לטרטור . הוא מגדיר לסגל שלו בדיוק מה מותר ומה 
אסור לעשות . " אני לא שייך לדור שחושב שהחיילים של היום עשויים משוקולד " , 
הוא אומר . " אבל לשני דברים אני לא מוכן : שייגרם נזק רפואי בלתי הפיך , 
ושייגרם נזק נפשי בלתי הפיך . וזה מתוך הבנה שהמדובר באנשים שעוד לא מעוצבים . 
המותר והאסור מסודרים בצורת טבלה ; למ"ך , למ"ם , למ"ף , לכל אחד ההגבלות 
שלו . לא אגיד את האמת אם אומר שאין הפתעות . תמיד יש הפתעות . אני יכול 
להתחייב שאחנו עושים הכל שזה לא יקרה " . כשבעה חודשים לאחר שנאמרו דברים 
אלה נמצאו בביקורת פתע של קצינים מהמטכ"ל חיילים המתלוננים על יחס גרוע ומעשים 
המנוגדים לפקודות הצבא ; גם בבסיס הטירונות של גולני . הבעיה האמיתית אינה 
הביקורת וממצאיה , שצה " ל מנסה להסתירם בצורה נואלת . העלייה המדאיגה 
במספר החיילים המתאבדים , הנתונים על תאונות אימונים ונשק והקשר שלהם לקיום 
הפקודות והוראות הבטיחות מעידים שיש בעיה חמורה בצה"ל בתחום זה . 
