כוסלובקיה יוזף הורמטקה יגיע הערב לביקור בישראל . האורח הוא גם שר הדתות 
בארצו , והוא מגיע לישראל כאורחו של שר הדתות זבולון המר . ביקורו יהיה 
הראשון של אישיות בכירה מצכוסלובקיה בישראל , מאז ניתוק היחסים בשנת 7691 . 
נלוים להרומטקה עוזריו הבכירים והאחראים על תחומי הדתות והתרבות במדינה זו . 
במהלך הביקור , שיארך חמישה ימים , יפגש הרומטקה עם מארחו , שר הדתות 
זבולון המר , וכן עם ראש הממשלה יצחק שמיר וממלא מקומו שמעון פרס . עוד 
ייפגש עם סגן ראש הממשלה ושר החינוך והתרבות יצחק נבון ועם שר החוץ משה ארנס . 
השר האורח יסייר במקומות הקדושים לכל הדתות ברחבי הארץ , יניח זר ביד ושם 
בירושלים , ויוועד עם אישים יוצאי צכוסלובקיה . במסגרת השיחות עם שר הדתות 
יועלו לדיון הנושאים המשותפים לשתי המדינות בנושא דת , ובהם מצבה של הקהילה 
היהודית בצכוסלובקיה המונה כעשרת אלפים איש , נושאים הקשורים לשימור וטיפוח 
של אתרים יהודים בצכוסלובקיה , וסיוע ממשי לקהילה היהודית במדינה זו . השר 
האורח נחשב לאישיות בכירה בארצו . הוא מקורב מאוד לנשיא צכוסלובקיה וקיבל 
את תפקידו הנוכחי עם הקמת הממשלה החדשה שם . 
