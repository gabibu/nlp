בולגריה פנתה באחרונה לישראל בהצעה לחתום עמה על הסכם כולל בין השירותים 
הווטרינריים של שתי המדינות . הפנייה נעשתה במהלך פגישתו של שר החקלאות , 
אברהם כץ - עוז , עם נציגי משרד החקלאות הבולגרי שביקרו בארץ . מדברי הבולגרים 
עולה שתפוקת הפרות והצאן בארצם מגיעה לשליש מהתפוקה בישראל . בולגריה מעוניינת 
לשפר את תנובותיה בעזרת חומר גנטי מישראל ומוכנה לשלם עבור בעלי חיים מישראל 
במטבע קשה . אתמול הגיעו לנמל ורנה שבבולגריה 911 עגלות מרפת החלב בישראל 
בשווי של יותר מ001 אלף דולר . המשלוח התאפשר , רק לאחר שהושלם ביעורן 
של שתי התפרצויות של מחלות מידבקות , שאירעו לאחרונה בארץ . על פי דרישת 
הרשויות הבולגריות , העגלות נבדקו שנית במהלך תקופת בידוד בתחנת ההסגר לבעלי 
חיים בחיפה . לעגלות ניתנו אישורים על היותן חופשיות מ61 גורמי מחלה . במהלך 
98 בוצע יצוא של כ007 עגלות מהגזע הישראלי - הולשטיין לבולגריה והונגריה 
ו003 כבשים מהגזע האווסי להונגריה . קיים סיכוי לגידול בהיקפו של יצוא זה , 
אם ישראל תוכל להבטיח , שמשקי המוצא נקיים מגורמי מחלה הנפוצים במזרח הקרוב . 
גורמים במשרד החקלאות מציינים , כי הצורך להקטין את מיכסות הייצור של החלב 
הגדיל את חשיבות הייצוא מענף זה . 
