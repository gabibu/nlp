( ע ) . עיריית ת"א שוקלת להעניק הנחות ניכרות בשווי של עשרות אחוזים 
לבעלי דירות שישכירו אותן לעולים חדשים מבריה"ם . בכך מקווה העירייה לעודד 
בעלי דירות להשכירן לעולים חדשים , בעוד שעד כה העדיפו להשאירן ריקות בגלל 
רצון בעליהם להתחמק מתשלום מסים . על כך מסר חבר הנהלת העירייה יצחק ארצי , 
האחראי על קליטתם של עולי בריה"ם בת"א . בנוסף נשקלת האפשרות לפטור את 
בעלי הדירות מתשלום מס הכנסה על דמי השכירות , דבר שיסייע לשוק הדירות . 
אפשרות נוספת הנידונה בעירייה היא העברת הפטור מארנונה שמקבל העולה החדש 
בשנתו הראשונה בישראל מתשלום ארנונה למשכיר הדירה . גם בשנים שלאחר מכן , 
יקבל , לפי ההצעה הזו , בעל הדירה פטור חלקי מהארנונה . כמו כן נבחנת 
הצעה , לפיה בעלי דירות גדולות , קשישים בדרך כלל , המשלמים על דירותיהם 
ארנונה בשיעור גבוה , יאפשרו לעולים בודדים או משפחות לגור בחלק מדירתם . 
בכך , יזכו בעלי הדירות , מלבד תשלום שכר דירה , גם להקלות גדולות בארנונה . 
ארצי מסר עוד , כי 003 משפחות של עולים חדשים התישבו בעיר באחרונה ולכולם 
נמצא פתרון דיור . חברת חלמיש מתכוונת להתחיל בקרוב בבניית 000 , 1 דירות 
בכפר שלם , על קרקע זמינה . לעולים תהיה אפשרות להשקיע את המשכנתא , 
לה הם זכאים בדירות שיבנו , כאשר הדירות עצמן ימסרו להם בתוך שנה ועד 
למסירתן הם יתגוררו על חשבון המדינה בדירות שכורות . גם חברת הבנייה העירונית 
עזרה וביצרון עומדת לבנות בחמש השנים הקרובות כ01 אלפים דירות לעולים , 
זוגות צעירים וחיילים משוחררים , שיזכו לתנאים שווים . הבנייה מתוכננת 
באיזורים כגון קריית שאול ( 0002 דירות ) במקום המשתלה העירונית , בשכונת 
שפירא וביתר אזורי העיר . העירייה מתכוונת גם למצוא פתרונות תעסוקה לעולים 
בתחום הוראת המוזיקה והספורט , וכן בהעסקת עשרות אחיות עולות בבית החולים 
העירוני . לדברי ארצי , במרכזי הקליטה בעיר ישנם 73 כיתות בהם לומדים 0011 
עולים מבוגרים . במקום קיים אולפן וכן כיתות להכשרה מיקצועית של העולים , 
הכוללות גם לימוד עברית מקצועית הנדרשת לעולה לצורך עבודתו . הסינמטק הישראלי 
יערוך אחת לשבועיים הקרנה מיוחדת לעולים של סרטים ישראליים , לצד הצגות 
מיוחדות לדוברי אידיש . בכוונת העירייה לחלק לעולים אלפי כרטיסי כניסה חינם 
ליריד אדם ומעונו , כדי שיוכלו לעמוד , בין היתר , על זכויותיהם כעולים 
בביתן הדרכה מיוחד שיוקם במקום . 
