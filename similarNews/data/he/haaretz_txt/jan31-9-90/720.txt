פרטוריה ( ע"ר וע"ץ ) . משטרת דרום - אפריקה קראה אתמול לפעילים של הקונגרס 
הלאומי האפריקאי להסגיר את נשקם , לאחר שהנשיא דה - קלרק הודיע על לגאליזציה 
של התנועה הנלחמת נגד האפרטהייד . דובר המשטרה אמר , שהפעילים של הזרוע 
החמושה של הקונגרס הלאומי האפריקאי , יכולים למסור את כלי נשקם בתחנות המשטרה , 
או להתקשר בצורה אנונימית אל המשטרה , כדי למסור לה היכן נמצא הנשק . בשבת 
מסר מטה הקונגרס הלאומי בלוסאקה , כי " המאבק המזוין יימשך כל עוד לא תקבל 
פרטוריה את כל התנאים לפתיחת משא - ומתן " . ממשלת דרום - אפריקה , שהחליטה 
לפתוח " בהקדם האפשרי " , בשלב של שיחות מוקדמות לקראת משא - ומתן , המתינה 
אתמול לתשובת הקונגרס על ההזמנה שמסרה לו . פרטוריה גם המתינה להצהרה , 
שאותה מכין המנהיג ההיסטורי של התנועה הלאומית השחורה , נלסון מנדלה , 
בתגובה על הנאום שהשמיע ביום ששי הנשיא פרדריק דה - קלרק . נראה שוואלטר 
סיסולו , 97 , המזכ"ל לשעבר של הקונגרס הלאומי ששוחרר באוקטובר מהכלא , 
הבהיר את הכיוון של התשובה , בהכריזו ברדיו דרום - אפריקה שהצעדים שעליהם 
הודיע דה - קלרק אמנם מהווים " צעד בכיוון הנכון , אולם רק המחצית ממה 
שאנו דורשים " . הוא הוסיף : " אי לכך אין להניח שנקבל את מכלול ההצעות " . 
סיסולו וששה מנהיגים היסטוריים אחרים של הקונגרס הלאומי האפריקאי , ששוחררו 
לא מכבר מהכלא , אמורים להגיע ביום ששי בבוקר ליוהנסבורג . הם השתתפו בסוף 
השבוע שעבר בשטוקהולם , בכנס של המנהיגים הראשיים של ארגונם , שזומן בחיפזון 
כדי לגבש תשובה על היוזמות של ממשלת דרום - אפריקה . קפידבינהלבנים הקיצוניים 
בדרום - אפריקה החלו ליזום מעשי אלימות כנגד שחורים . חמישה בני אדם נהרגו 
במהומות שפרצו בסוף - השבוע האחרון בדרום אפריקה מסרה המשטרה אתמול . בין 
ההרוגים אדם שנקשר לעץ ע"י המון והוצת . ביום ראשון נרצח שחור בידי לבנים 
בסמוך לעיר קלרקסדורו . ששה לבנים טמנו מלכודת לקבוצה של שחורים בסמוך לעיר 
קלרקסדורו . הששה תפסו קבוצה של שחורים בתואנת - שווא , וניסו לגרום למעצרם . 
משלא הצליחו , הם לקחו אותם לכביש צדדי , והיכו אחד מהשחורים למוות . 
המשטרה עצרה את הששה , שיואשמו ברצח . בפעולה אחרת חדרו אנשים חמושים לשטח 
שגרירות בריטניה בפרטוריה , וירו מספר יריות לפני שנמלטו . הנזק היחיד 
נגרם למספר חלונות . חוששים כי מעשים אלה יהיו רק הראשונים בסדרה של מעשי 
טרור מצד לבנים נגד השחורים . הפיגועים האחרונים הוכיחו כי רמת האלימות 
בדרום - אפריקה נשארה גבוהה , על אף יוזמות הרפורמה של הנשיא דה - קלרק . 
פקידים בכירים , ביניהם קציני - משטרה , טענו שמעשי האלימות מחייבים להשאיר 
על כנם את חוקי - החירום . מעשי האלימות הרבים ביותר אירעו במחוז נאטאל , 
שם נמשכו ביתר שאת ההתנגשויות האלימות בין השחורים לבין עצמם . בקרבות אלה 
נהרגו יותר מאלפיים בני - אדם בשלוש השנים האחרונות . בתקרית אחת בנאטאל , 
עליה נמסר אתמול , תקף המון של שחורים שוטר שלא היה בתפקיד , והוא פתח 
באש והרג שניים מתוקפיו לפני שנהרג בעצמו . קפידבינאחד מכאבי - הראש של האפרטהייד 
חוסל ביוהנסבורג אתמול , עם פתיחת האוטובוסים בעיר לבני כל הגזעים מסר 
דובר משרד - התחבורה . הוועדה העירונית , שבשליטת המפלגה הלאומית , הגיעה 
להחלטה לחסל את הגזענות בתחבורה הציבורית עוד באוקטובר אשתקד . כמה ועדות 
עירוניות של ערים " ליברליות " , הסירו לאחרונה סימנים לאפרטהייד במקומות 
כגון אוטובוסים , גנים - ציבוריים , וחופי - הים . עם זאת האפרטהייד עדיין 
מושרש עמוק במדינה , ולכן העדר זכות ההצבעה לשחורים בבחירות הלאומיות , 
ההפרדה הגזעית בבתי - הספר ובבתי - החולים , נשארים בעינם ברחבי המדינה . 
קפידבינשרי החוץ של 21 מדינות השוק האירופי המשותף החליטו אתמול לא לבטל 
לפי שעה את העיצומים נגד דרום - אפריקה , כל עוד לא ייפתח דו - שיח במדינה 
זו , ולא יינקטו צעדים מכריעים כדי לבטל את ההפרדה בין הגזעים . בהודעה 
שפרסמו שרי השוק המשותף נאמר : " במידה שין דו - שיח בדרום - אפריקה , 
יהיו 21 המדינות מוכנות לשקול מחדש את עמדתן " . 
