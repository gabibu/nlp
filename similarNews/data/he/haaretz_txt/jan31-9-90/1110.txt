לוס אנגלס ( מיוחד ל"הארץ " ) . " העולם פשוט מתקדם במהירות רבה יותר 
מהתחזיות " , אמר שלשום נשיא ארה"ב , גורג בוש , בנאום שנשא במועדון קומונוולת 
שבסאן פרנסיסקו , קליפורניה . " חדשות הערב מהממות לעיתים את חדשות אותו 
הבוקר " אמר בתגובה על הטענה כי הסתגלותו לשינויים המתחוללים במזרח אירופה 
אטית מדי . בוש סיפר כי מדי בוקר הוא מקבל את תדרוך המודיעין הטוב ביותר , 
העומד לרשותו של מנהיג כלשהו בעולם . " אני מעדיף להיקרא זהיר , מאשר 
פזיז " , הגן הנשיא על תקציב הביטחון שלו . " המלחמה הקרה נמצאת בנסיגה . 
אבל אסור לי לחולל חוסר סבלנות ולסכן בכך את כל מה שאנו מקווים להשיג . 
אנו עושים את הצעד הראשון על פני הגשר . . . העשוי להוביל מעימות בלתי - 
מסתיים לעבר הבטחה לשלום בר - קיימא . אבל בטרם תמומש ההבטחה , עלינו לוודא 
שהגשר איתן " . בוש הוסיף כי ארה"ב תתפנה עתה ללחום באיומי הטרור והסמים . 
הוא הביע תקווה שגרמניה המאוחדת תהיה קשורה בדרך כלשהי לנאט"ו , אף שלא 
תהיה בדיוק " מדינת נאט"ו באותה צורה שהיא כיום " . עמדת הבית הלבן היא 
שגרמניה תוסיף להיות חברה בנאט"ו , אך משימת הארגון תהיה שונה מבעבר . 
בוש גם החמיא לגורבצוב על טיפולו המאופק והעדין בבעיות הפנים הסבוכות של 
בריה"ם . בהתריעו מפני נטיות הבדלנות הגוברות בארה"ב , אמר בוש : " בעלות 
בריתנו רוצות שנהיה מעורבים . הנוכחות האמריקאית מספקת יציבות מסוימת . 
על ארה"ב להימנע מניאו - בדלנות מכופלת " . 
