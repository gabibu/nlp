כל עובדי המדינה , שתלושי המשכורות שלהם נעשים במחשבי מל"ם מערכות , החלו 
לקבל את התלושים , החל ממשכורת ינואר ששולמה בפברואר במעטפה אטומה וסגורה . 
בחוזר של החשב הכללי נאמר , כי הוחלט להנפיק תלושי משכורת חסויים כדי לשמור 
על צינעת המידע הקשור לשכר העובד . עד כה קיבלו עובדי המדינה תלושי משכורת 
גלויים . עובדים המקבלים שני תלושי משכורת , בגלל ריבוי נתונים או בגלל 
הפרשי שכר , יקבלו לפי שעה שתי מעטפות אטומות , בגלל סיבות טכניות . החוזר 
דורש מההנהלות להקפיד על מסירת המעטפות לעובדים כשהן סגורות . 
