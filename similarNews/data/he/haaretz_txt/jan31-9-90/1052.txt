מאז תחילת האיניתפאדה , ישראל איננה בקמפוס האמריקאי . כך עולה משיחות 
עם חברי סגל וסטודנטים המשתתפים בסמסטר בארץ מטעם אוניברסיטת ווסליאן במדינת 
קונטיקט . ומהו ? " מקובל מבחינה פוליטית " , בסלנג הסטודנט האמריקאי 
המעורב בחוגי השמאל . אין לזלזל במשמעות קביעה זו לעתיד הקשר בין המדינה 
לבין הדור היהודי הצעיר והמשכיל בארה"ב , אומרים אנשים המעורבים בתוכנית . 
רק מיעוט קטן בקרב הסטודנטים היהודים בארה"ב משתייך לתנועה ציונית כלשהי , 
אך יש רבים הפעילים בחוגים " ליברליים " בלשון האמריקאים , מה שנקרה 
" שמאל " בארץ . רובם רואים בפעילות זו ביטוי מפורש ליהדותם , והמשך 
המאבק היהודי המסורתי למען החופש והשוויון . הסכסוך הישראלי - פלשתינאי 
בכלל , והאינתיפדה בפרט , יוצרים קונפליקט אצל סטודנטים אלה , בין אהדתם 
הרגשית לישראל לדעותיהם הפוליטיות . כמה אוניברסיטאות אמריקאיות מפעילות 
תוכניות המאפשרות לסטודנטים ללמוד סמסטר בארץ . המסגרת היא לימודים אקדמיים , 
והיא פתוחה ליהודים וללא יהודים כאחד . לדברי אנדריאה כ"ץ , מרכזת הסמסטר 
של ווסליאן בירושלים , מאז תחילת ההתקוממות ניכרת ירידה תלולה בבקשות להשתתף 
בתוכנית , והשנה היא לא ידעה עד שבועות אחדים לפני תחילת הסמסטר אם המכסה 
תתמלא . חשש הורים מהמצב הביטחוני גורם לחלק למנוע מילדיהם לבוא ארצה , 
אך יש גם סטודנטים הנרתעים מלבוא בגלל התדמית השלילית של ישראל . יש גם 
שינוי בסוג הסטודנטים הנרשמים . " התוכנית ידועה כתוכנית אקדמית טובה ובעבר 
משכה סטודנטים בעלי עניין רב בהיסטוריה של ישראל , ובמתרחש היום במזרח התיכון , 
לאו דווקא ציונים או דתיים . היום , רוב הבאים אדישים למדי לישראל , 
והאמת היא שאיני מבינה מדוע הם באים " , היא אומרת . אופיר ירדן , מורה 
דרך בצוות התוכנית , מתרשם אחרי חודש עם הקבוצה הנוכחית , שיותר מבעבר 
הסטודנטים מגיעים לארץ כמעט ללא מידע , לא בהיסטוריה , לא במדינת ישראל , 
ולא במצב המדיני היום . " גישתם הכללית היא של ביקורת אוהדת . הם מבולבלים 
מזה שישראל אינה עוד דוד הנלחם בגוליית . היום הם לומדים על ההיסטורה העתיקה , 
אך מרוצים מאוד כשגולשים לתוך המאורעות של היום " . רבקה שטיין , סטודנטית 
בתוכנית , מודה שהיא בעלת מודעות פוליטית חזקה יותר ממרבית עמיתיה . היא 
משתתפת בסמסטר של אוניברסיטת ווסליאן , אך לומדת באוניברסיטת אמהרסט הקרובה 
במדינת מסצוסטס . היא פעילה בחוג " הלל " באמהרסט , שהוא ארגון לסטודנטים 
יהודים עם סניפים בקמפוסים רבים , אך לא בתנועה ציונית . לעומת זאת , 
היא מעורבת בקבוצות שונות בקמפוס הדוגלות בנושאים המזוהים עם השמאל האמריקאי 
זכויות האישה , האם וכדומה . מובן מאליו שבקבוצות אלו פעילים עוד יהודים 
רבים . " החלטתי לבוא לארץ זכתה בתגובות של תמיהה ואיבה מצד אנשים אחדים 
בקבוצות פוליטיות אלו . תנועת השחרור הפלשתינית אומצה על ידי השמאל באופן 
אוטומטי ובלי לחקור את עניין לעומקו " , היא אומרת . " אנשים חושבים שנמשכתי 
לארץ על ידי איזשהי אמונה דתית או משיחית . אינני מכחישה שיש לי רגשות דתיים 
ביחס לארץ , אך היה להם מקום קטן יחסית בהחלטה לבוא הנה . " מאז בואי הקדשתי 
את רוב זמני למצב הפוליטי , ולמדתי המון . חוגי המחאה מעניינים אותי איך 
שהם מוצאים דרך לחיות כאן ולהיות פעילים " , היא מסכמת . זאת תגובה מעודדת 
בעיניה של המרכזת אנדריאה כ"ץ . " אם הסטודנט מסיים את הסמסטר ומודה שהבעיות 
כאן הן מסובכות יותר ממה שחשב , מבחינתי זו הצלחה " . 
