מעמדו וגורלו של פייסל אל - חוסייני נדונו אתמול במליאת הכנסת . לפי שר 
המשטרה חיים בר לב עדיין לא ברור אם יוגש נגדו גליון אישום . יוזם הדיון 
בנושא , זלמן שובל ( ליכוד ) , ביקש לדעת אם שוקלים לנקוט אמצעים נגד 
חוסייני נוכח פעילותו התעמולתית בקרב ערביי ישראל . לדעת שובל לא מדובר בחופש 
הביטוי אלא בעבירה על הפקודה למניעת טרור . רפאל איתן ( צומת ) ביקש לדעת 
מדוע לא מגרשים את חוסייני , ואילו תופיק טובי ( חד"ש ) ראה בכך הסתה 
פרועה . שבח וייס ( מערך ) תיאר את מעצרו כפארסה . בר לב השיב כי יתכן 
שחוסייני הוא הזרוע הפוליטית של אש"ף במזרח ירושלים , כפי שהתבטא שר הביטחון 
יצחק רבין , " אבל אין בזה שום עבירה פלילית " . הוא הוסיף שאין למשטרה 
סמכות לגרשו , והיא גם אינה הגורם שיזם לפני שבוע את מעצרו . לדבריו , 
השב"ך סבר כי יש לעשות כן , והמשטרה רק הגישה את שירותיה המשפטיים . באשר 
למשלחת הפלשתינית שאל חיים רמון ( מערך ) מה עמדת ראש הממשלה בקשר להרכבה 
ולשיתוף גולים ותושבים ממזרח ירושלים בה . השר לאיכות הסביבה רוני מילוא 
ציטט בתשובתו החלטות ממשלתיות בדבר ההרכב הפלשתיני שחייב להיות מוסכם על 
ישראל . עם זאת הוא נמנע מלהיענות לפניית רמון להשיב ב"כן " או " לא " 
לשאלה בענין צירוף המגורשים . קפידבינשני ח"כי התחייה החדשים גרשון שפט ואליקים 
העצני נשבעו אתמול אמונים לכנסת . קבלת הפנים כלפי השניים לא היתה אחידה . 
לשפט לחצו ידיים ח"כים מכל הסיעות . העצני התקבל בברכה על ידי סיעות הימין , 
ואילו מבין חברי המערך לחץ את ידו רק בנימין בן אליעזר . קפידבינועדת החוקה 
בראשות אוריאל לין ( ליכוד ) סיכמה כי אין להעביר עבודות משפטיות ממשרדי 
הממשלה לעורכי דין פרטיים אלא במקרים חריגים " על פי הפירוש המצומצם של 
היועץ המשפטי לממשלה הוועדה סבורה כי בכל מקרה כזה יש לבקש מראש אישורה של 
ועדה מיוחדת בראשות מנכ"ל משרד המשפטים . קפידבינבאשר להטסת העולים לארץ 
הסביר אתמול שר הקליטה יצחק פרץ שחברות התעופה " טארום " ו"מאלב " , המטיסות 
את העולים מרוסיה עסוקות בשעות היום ומתפנות להובלת העולים רק בלילה . לדבריו 
מתנהל עתה מו"ם להאצת הטיסות שייערכו החל מחודש מארס גם בשעות היום . בוועדת 
הפנים בראשות יהושע מצא ( ליכוד ) הובעה אתמול דעה כללית שאין ממש בחוק 
לזירוז הבנייה , שנועד לסייע לעולים חדשים . בדיון אמר אריאל ויינשטיין 
( ליכוד ) כי חבל על הנייר עליו ייכתב החוק , וח"ך עובדיה עלי הוסיף כי 
מה שחסר הן תוכניות מגירה לבנייה שהחוק אינו בא במקומן . אבל היו"ר מצא 
רמז שהוא צריך אליבי ציבורי , וכי הוא פותח בדיון בחוק , כדי שהוועדה לא 
תואשם שהיא מכבידה על קליטת עולים . קפידבינשר המשטרה חיים בר לב הודיע אתמול 
לשדולת הח"כים הדתיים כי לא יתנגד לחוק האוסר הפגנות בשבת . סוכם עם בר 
לב כי גם בהיעדר חוק ינחה את פיקוד המשטרה להמליץ למארגני ההפגנות לקיימן 
ביום חול . 
