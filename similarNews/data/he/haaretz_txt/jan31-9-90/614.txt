ראש המינהל האזרחי , תת - אלוף אריה רמות , נתן הוראה מפורשת לחיילי צה"ל 
ברצועה להימנע מחיכוכים מיותרים בסביבת בתי הספר מסר אמש נציג דובר צה"ל 
בפיקוד הדרום . הודעתו של נציג דובר צה"ל באה בעקבות פגישתו של תא"ל רמות 
עם כמאה נכבדים . בכנס מיוחד במינו שנערך אתמול בעזה , בהשתתפות מנהלי תיכון , 
מפקחים בבתי ספר , ראשי עיריות ומועצות מקומיות , שופטים , עורכי דין , 
אימאמים , קאדים , ואחרים . ראש המינהל אמר לנכבדים כי לא יוכל לסבול 
תופעות של אלימות בבתי - הספר והוא ייאלץ לנקוט בצעדים חריפים . בכנס גילה 
רמותר כי עד כה סגר המינהל 81 בתי ספר ממשלתיים ברצועה ו7 השייכים לאונר"א . 
ראש המינהל ביקש מהנכבדים להפעיל את השפעתם בקרב האוכלוסייה " לשם הורדת 
רמת הפרות הסדר בבתי הספר וכדי לאפשר לימוד תקין " . כמעט בכל בתי הספר ברצועה 
מתרחשים מאז תחילת שנת הלימודים עימותים קשים מדי יום . מקורות צבאיים מסרו 
כי הבעיה היחידה כיום ברצועה היא ההתמודדות עם תלמידים המשתתפים בידויי אבנים 
ובהתנגשויות עם חיילי צה"ל . נודע כי במינהל האזרחי לא פוסלים את האפשרות 
לסגור את כל מערכת החינוך ברצועה הכוללתל 022 בתי ספר , אם הפרות הסדר לא 
ייפסקו . 
