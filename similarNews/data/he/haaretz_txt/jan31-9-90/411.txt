וי נפש בהמתו . מה שהטיח בדו - שיח טלוויזיוני ביצחק שמיר ( על - ידי נאמנו 
של ראש המשלה , רוני מילוא ) , כי הוא מוביל את ישראל למשבר חריף עם ארה"ב 
זו האמת לאמיתה . אכן , זו אחריתו של שמיר ; הראשית היתה בהתעללות במזכיר 
המדינה , גורג שולץ , בשנת 7891 , חוסר - הנימוס הפוגע והביטול הזלזלני 
במסר שהביא עמו מוואשינגטון . עתה מייסרים האמריקאים את שמיר , ואולי צריך 
לומר : מותחים אותו . אך במבט לאחור , נאמר : בעוד שנה , אם עדיין ישמש 
אז כראש ממשלה הוא יתגעגע למצב - היחסים הנוכחי , שבו ואשינגטון מתאימה 
את קצב מהלכיה למשפט השמירי כל - כך : " אם יתעוררו שם הצעות , נצטרך 
לדון על כך " . אם יעשה ראש הממשלה חשבון - נפש , יגלה כי לא רק נקמת שולץ 
היא הרודפת אותו , אלא חשדו של הממשל האמריקאי הנוכחי שאיננו לגמרי חסר - 
יסוד כי שמיר הונה אותו . בביקורו בוואשינגטון באביב שעבר , הציע שמיר 
למארחיו את יוזמת השלום הקרויה על שמו והם קנו אותה . במונחים מדיניים , 
פירוש הקנייה התייצבות מאחוריה והזדהות עמה כלומר , קבלת אחריות להצלחתה 
או לכישלונה . בינתיים הולך ומתברר לבוש ולבייקר , כי היוזמה אינה אלא 
הזמנה למו"ם אין - סופי על תנאים ונסיבות ; ועוד התעורר בהם החשד , כי 
שמיר שותף בעצם לדעתו של אריאל שרון , כי " מהבחירות ( בגדה וברצועה ) 
יש לברוח כמו מאש " . אף אחד אינו אוהב להיות מובל באף , ובמיוחד לא נשיא 
ארה"ב ומזכיר המדינה שלו . מי שאינו מתיימר להיות בוחן כליות ולב , או לפחות 
בעל - שיח אינטימי לראש ממשלה , הבולט בקרב אנשי המדינה המקומיים , המחזיק , 
כלשון האנגלו - סקסים , את קלפיו קרוב לחזהו יכול רק לנחש מה באמת חושב 
שמיר על היחסים עם ארה"ב . מה שאין כן במעשיו : על אלה נסוכה אווירה של 
ניכור , המופרע מדי פעם בפעם במופעי - צילום עם גדולי אמריקה . אך החיוכים 
נעשו עם הזמן פחות משכנעים : בין שמיר ובוש לא רק שאין כימיה ; הם אף אינם 
מודעים להבנתם השונה את פשרן של מלים פשוטות . כשבוש שומע את המלה שלום , 
הוא מבין הסכם הכולל התפשרות ; לשמיר זו השלמת החלש עם תכתיב החזק , 
בקצו של תהליך הנמתח כמסטיק . ואשינגטון אינה עיר של בקיאות בעובדות על בוריין 
ושל חשיבה מקורית ; אך זיכרון יש לה כמו לפיל . שם לא שכחו כי עוד לפני 
חודשים מעטים דיבר שמיר בפומבי , לא בחדרי - חדרים במונחים של עימות בין 
ישראל לארה"ב . וכן , יש בבירת ארה"ב כרטסת מעודכנת : יודעים שם כי השר 
רוני מילוא הוא שופר או מגביר - קול של אדונו , הכל על - פי הנסיבות . 
כאשר ואשינגטון שומעת את דברי התנגדותו של מילוא להקמת תחנת קול - אמריקה 
בנגב , המנומקת בהערכה חמה להתנהגות הסובייטים כלפי העולים היא חושבת מן - 
הסתם שהיא שומעת את שמיר לוחש באוזני מילוא מה שהלה אומר בקול רם . ושום 
יחצנות , לא של מרידור ולא של אולמרט , לא תטשטש בבירת ארה"ב את הרושם , 
כי במקרה הטוב , בשמיר יש להם עניין עם איש - מדינה שקשה לסמוך על דברתו . 
עזר ויצמן ידחה את הרעיון בשתי ידיים , אך יצחק רבין מן הסתם יסכים : המשא 
והמתן המנוהל עתה על יוזמת השלום נוגע הרבה יותר ליחסינו עם ארה"ב , מאשר 
עם הפלשתינאים . בהיות ארה"ב אחד משני עמודי - התווך הנושאים עליהם את ביטחון 
ישראל לבד מצה"ל הקונוונציונלי יש חשיבות עליונה לקיים עמה תיאום מרחיק 
לכת ככל האפשר . חטאו של הליכוד , ובאופן אופרטיווי , של שמיר , שעל - 
ידי מעשים מדיניים או בדיבורים שלא נשקלו כהלכה , הוא הורס מה שבנו אחרים . 
אם הוא אנוס על - פי הדיבור של האגף הימני במפלגתו גרסה שמפיצים עוזריו , 
המאמינים כי היא מועילה לשולחם או ששמיר הוא אחד בפה ואחד בלב כפי שסבורים 
העוקבים אחר מעשיו שמיר מוכרח , אם ירצה ואם ימאן , להגיע לאותו עימות 
עם ארה"ב שעליו דיבר לא - כבר . הסיבה פשוטה : מעבר לשאלות יוקרה , כימיה 
אישית וכו , ארה"ב רואה בפשרה טריטוריאלית תנאי בלתי - נמנע להסדר . ואילו 
לדידו של שמיר , נסיגה ישראלית משטחי יהודה , שומרון ועזה היא , כדבריו , 
ראשית סופה של המדינה " . ובנקודה זו אנו מגיעים לסתירה הבסיסית בעמדת שמיר 
ושות , השמה לאל דיון רציונלי עם החתומים עליה . ישראל רשאית להסתכן בעימות 
עם מעצמת - החסות שלה , מתוך בטחה שלא יאונה לה רע ; אך אסור לה להמר על 
כושר עמידתה מול הכעין לא - כלום ( במונחים של גורמי עוצמה ) הפלשתיני , 
אש"פי , וכו . לסתירה זו אין פתרון , לא ישראלי ולא אמריקאי : שמיר 
ושות מיישבים את הסתירה בהתעלמות ממנה . אך ההתעלמות עוזרת לזמן מוגבל , 
עד שמגיע רגע האמת ; נדמה כי הוא קרוב יותר משחושבים הרבים , המהמרים 
על שמיר במבחנו במרכז הליכוד . 
