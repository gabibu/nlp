( ע ) . כמה מאות מעולי אתיופיה הגיעו אתמול בבוקר למעלות , לאחר שהמועצה 
המקומית החליטה שלא להיאבק על גבם של העולים והסירה את התנגדותה לקליטתם 
בעיירה . העולים , שהועברו לאחד משני מרכזי הקליטה במעלות , נתקבלו בפרחים 
ובעוגות על - ידי תושבי העיירה , ראש המועצה האזורית ואנשי משרד הקליטה 
והסוכנות . לאחר מכן הובאו העולים לחדריהם במרכז הקליטה , שם הוכן עבורם 
ציוד ראשוני מבעוד יום . ראש המועצה המקומית שלמה בוחבוט היה מהמתנגדים הראשיים 
להבאת העולים האתיופיים למעלות , באומרו כי בסופו של דבר יפלו לנטל על המועצה , 
בשל מחסור במקומות תעסוקה ובדירות עבורם . בעקבות התנגדות זו התקבלה ביום 
שני החלטה במועצה המקומית , שלא לאפשר להכניס את העולים למעלות , אולם 
מאוחר יותר שונתה ההחלטה , בעקבות פגישה דחופה שקיים בוחבוט עם אורי גורדון , 
ראש מחלקת הקליטה בסוכנות . בפגישה עם גורדון סוכם , כי אחד ממרכזי הקליטה 
ביישוב יאוייש בעולים מאתיופיה ואילו לשני יופנו עולים מתפוצות אחרות . כן 
סוכם שהסוכנות תפנה חלק מהעולים לקליטה ישירה במעלות . לשם כך כבר הוחל 
בשיפוץ 05 מתוך 002 הדירות הריקות הקיימות בישוב . הסוכנות גם הבטיחה , 
שתסייע במציאת מקורות תעסוקה ותנאי דיור לעולים , המובאים למעלות . בין 
היתר , הוחלט שגורדון ובוחבוט ייפגשו באחד הימים הקרובים עם סגן שר האוצר , 
יוסי ביילין , כדי לשכנעו לבנות במעלות חלק מ02 אלף הדירות לעולים , שעל 
בנייתן הוחלט לא מכבר . 
