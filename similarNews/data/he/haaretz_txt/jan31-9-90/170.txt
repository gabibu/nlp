שר הביטחון , יצחק רבין , החליט להשעות את גירושם של תושבים זרים מן השטחים 
עד לבירור נוסף בנושא . משרד הביטחון הודיע אתמול , כי ההחלטה התקבלה מסיבות 
הומניטריות . ההודעה באה למחרת פרסום כתבה גדולה ב - " ואשינגטון - פוסט " , 
שבה דיווח שליח העיתון בישראל על הקשחה במדיניות הגירושים , וכי ישראל 
" התחילה בגירוש שיטתי של פלשתינאים מן הגדה המערבית , אשר אינם עומדים 
בדרישות להיתרי שהייה " . בתגובה לפרסום , הביעה דוברת מחלקת המדינה בארה"ב 
תקווה , שישראל תגלה יתר " רגישות וגמישות " , בהענקת היתרי מגורים לפלשתינאים 
בשטחים . דובר משרד הביטחון מסר אתמול , שמאז 76 העניקה ישראל , לפנים 
משורת - הדין , מיליוני אישורי כניסה לצורך ביקור , לרבות לתושבים של מדינות 
ערב . " לגישה הומניטרית זו אין אח ורע בתולדות הכיבושים " , מסר . " כלל 
מקובל הוא על מדינות ריבוניות , וקל וחומר לגבי שטח מוחזק , כי חובה על 
מי שקיבל את ההיתר או הוויזה לעמוד בתנאים ולסיים את הביקור במועד שנקבע 
לכך " הוסיף הדובר . " כמו כן , כלל נקוט הוא בידי כל מדינה שומרת חוק 
וסדר ציבורי , להוציא מן השטח את מי שאינו מכבד את תנאי אשרת הביקור . 
אין צורך לומר , שבשטח מוחזק , כאשר אין לתושב זר זכות כלשהי להיכנס , 
ואף - על - פי - כן הוא זוכה בהיתר ביקור לתקופה מוגדרת , חובה עליו לפנות 
את האזור כתום התקופה " אמר . לדבריו , הנוהג להוציא אנשים שרישיון השהייה 
שלהם פג אינו חדש , והוא מקובל ומתבצע מאז כוננו הממשל הצבאי והמינהל האזרחי 
בשטחים . יש לציין , עם זאת , כי בשטחים קיימת תופעה , בהיקף שלא נבדק 
עד היום , של תושבים שנולדו בשטחים , אך אינם רשומים במינהל האוכלוסין 
כתושבים מקומיים . הם אינם נושאים תעודות לידה של השטחים . מדובר בעיקר 
בנשים , שלא נרשמו מסיבות טכניות במינהל האוכלוסין אחרי 76 , והן מצויות 
בקטגוריה של המצויים בסכנת גירוש . הח"ך דדי צוקר ( רץ ) , ביקר שלשום 
בשני כפרים באזור רמאללה , כפר - עין וכפר דורא - אל - קרע , ונפגש עם 
חמש משפחות המיועדות לגירוש מהשטחים . במעמד זה הודיע צוקר , שקבוצת משפחות 
ישראליות , המבקשות להפגין סולידאריות עם המיועדים לגירוש , החליטה לאמץ 
את המשפחות . מפגש ראשון בין המאמצים והמאומצים יתקיים בעוד שבועיים בירושלים . 
לפי נתוני " בצלם " , 35 נשים שנישאו לגברים מן הגדה ומתגוררות בה , חלקן 
עם ילדים , מיועדות כיום לגירוש . במחצית השנה האחרונה גורשו מהשטחים , 
לפי נתוני " בצלם " , בין 002 ל052 נשים וילדים . דובר המינהל האזרחי , 
סא"ל שמואל אלטמן , אמר בתגובה כי טענות התושבים שפגשו את צוקר משוללות 
יסוד , וכי המינהל האזרחי לא מתכוון לקיים שום גירוש של תושבים המתגוררים 
באזור . 
