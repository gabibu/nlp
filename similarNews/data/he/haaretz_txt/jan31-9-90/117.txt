רשמית מכהן מנהיג ש"ס , הרב יצחק פרץ , כשר הקליטה . יש לו מנכ"ל ( אהרן 
לפידות ) , הנהלה , דוברת ושורה ארוכה של עוזרים . לרשותו של השר פרץ 
צוות של 053 עובדים ( שהכריזו בראשית השבוע על עיצומים בדרישה לתוספת כוח - 
אדם ותקציבים ) . במשרד יש מחלקות ואגפים , אבל אין לו סמכויות . ליתר 
דיוק , סמכויותיו ותקציבו ( שהוגדל השנה מ031 ל402 מיליון שקלים ) מוגבלים 
ואינם עונים על הדרישות לנוכח אלפי העולים הנוחתים מדי חודש בנמל התעופה 
ב"ג . אם כך , איך מצליח משרד זה , שהוקם בזמנו כדי לתאם בין כל המשרדים 
האחרים שצריכים לסייע בקליטת העולים , לתפקד בימים אלה של גאות בעלייה ? 
איך משכילים כמה מאות עובדים , שאינם מופקדים על בניית הדירות , הקצאת 
קרקעות לבנייה , מציאת מקורות תעסוקה לעולים וכד , לפעול ? התשובה על 
שאלות אלה פשוטה . משרד הקליטה הוא רק כאילו הממונה על הקליטה . בפועל 
שולט על כך סגן שר האוצר , ד"ר יוסי ביילין . בתוקף היותו יו"ר ועדת המנכ"לים 
לקליטת העולים , שהוקמה על - ידי הממשלה לפני עשרה חודשים , הוא מרכז בידיו 
( או בידי הוועדה שבראשה הוא עומד ) את כל הסמכויות החשובות בתחום הקליטה : 
היקף התקציבים , כ052 . 2 מיליארדי שקל בשנה הקרובה , חלוקה והקצאה של 
המשאבים , הפשרת קרקעות , בניית דירות , מציאת מקורות תעסוקה , דיון 
בהצעות להקמת פרויקטים חדשים לתעסוקה וכד . מלכתחילה הוקמה הוועדה כדי ליצור 
גוף שיפשר - יתווך בין מחלקת העלייה של הסוכנות למשרד הקליטה , שאינם מסתדרים 
ביניהם . " הדיון הראשון שלנו עסק בהגדלת התקציבים המיועדים לקליטה ב98 , 
לאור הגידול מ41 ל81 אלף שחל במספר העולים . אבל עד מהרה התברר שחייבים 
להגדיל את התקציבים בשנית , משום שמספר העולים אשתקד הגיע ל42 אלף נפש " , 
מסביר ביילין . בוועדת המנכ"לים חברים המנכ"לים של כל משרדי הממשלה העוסקים 
בקליטת העולים ( שיכון , עבודה , תעשייה ומסחר , מדע , דתות , חינוך , 
קליטה ) וכן מנכ"ל הסוכנות , מנהל מקרקעי ישראל , המרכז לשלטון מקומי 
ואגף התקציבים באוצר . למעשה , ועדת המנכ"לים נעשתה , בלי שמישהו תיכנן 
זאת או הסמיך אותה לכך , לגוף העיקרי במישור הלאומי המרכז את הטיפול בתכנון 
הקליטה . הוועדה הקימה ועדות - משנה המטפלות בפתרון בעיות נקודתיות , היא 
מקיימת מעקב אחר ביצוע ההחלטות ומוצפת בבקשות ובפניות של גופים וגורמים שעמדו 
על עוצמתה ומבקשים להצטרף אליה . " גורמים רבים פונים אלינו ומבקשים להצטרף 
לוועדה " , מספר ביילין , " החל מגופים וולונטריים , התאחדויות עולים , 
תעשיינים וכד " . לרשות הוועדה לא עומד כל מנגנון . למעשה , היא גם איננה 
יכולה לכפות על איש מן המנך " לים המשתתפים בישיבותיה את ביצוע ההחלטות המתקבלות . 
" אין לי סמכות לומר למנכ"ל משרד השיכון איפה לבנות וכמה יחידות דיור " , 
אומר ביילין , " הכל נעשה בהבנה ולא בכפייה . סוד ההצלחה שלנו טמון בכך 
שאנו גם מקבלים החלטות וגם דואגים לביצוען " . סגן שר האוצר אומר , כי הוא 
מקדיש עתה לפחות מחצית מזמנו לנושא קליטת העלייה . הוא יוצא לסיורים במרכזי 
קליטה . הוא בא לראשון - לציון כדי לעקוב מקרוב אחר קליטת העולים מבריה"ם . 
" זו עבודת קודש " , הוא אומר כפוליטיקאי מפוכח , שמבין שהוא יכול לצבור 
לזכותו נקודות רבות אם קליטת גל העלייה תוכתר בהצלחה . זו גם הסיבה שהוא 
מתנגד להקמת רשות לעלייה ולקליטה . " במצב של יחסים מתוחים בין משרדי הממשלה , 
לא הייתי ממליץ לשבור את המבנה הזה של הוועדה , שהוא סביר , למרות שאיננו 
אופטימלי " . ביילין מנצל את העובדה שהרב יצחק פרץ הוא שר חלש , שממהר אל 
ראש הממשלה יצחק שמיר להפציר בשמיר שיחזור בו מכוונתו להקים מטה - על לקליטת 
העלייה במשרד ראש הממשלה , אולם איננו ער לכך שמטה - על כזה כבר קיים ופועל 
בהצלחה בלשכת סגן שר האוצר . מוזר שראשי הליכוד אינם ערים , או משלימים , 
עם העוצמה הרבה שמרכז ביילין בידיו . הוועדה בראשותו היא שתקבע באילו ערים 
ויישובים יוקמו 42 אלף יחידות הדיור לעולים . ועדת המנך " לים היא שתנחה 
את משרד השיכון וחברות הבנייה כמה יחידות דיור יוקמו בראשון לציון , בבאר - 
שבע , בנתניה , במעלות , באריאל ובאלות שבות . ביילין וחבריו לצוות יקבעו 
כמה עולים יישלחו למלא את מקומם של חלק מ031 אלף פועלי השטחים העובדים על 
הפיגומים ובמטבחי המסעדות , וכמה יתפסו את מקומם של העובדים הזרים המועסקים 
בארץ ללא רשיון . ועדת המנכלים היא שתכריע אם יאפשרו לקבלנים מחו"ל להתחיל 
בבנייה מואצת של דירות לעולים . בקצרה , ביילין נהפך בהדרגה , בלי שמישהו 
הסמיך אותו לכך , למר - עלייה . חשוב להדגיש שאין להסיק מכך שהמשימה שביילין 
וחברי ועדת המנכ"לים נטלו על עצמם איננה לפי כוחם , או שיש גוף מתאים יותר 
המסוגל להתמודד עם האתגר הלאומי המורכב הזה . ייתכן שעל רקע המאבקים ו"מלחמות 
היהודים " בין הסוכנות ומשרד הקליטה , אין מסגרת מתאימה יותר ; אבל מציאות 
שבה קיים מחד גיסא משרד קליטה , שתפקידו לרכז את כל הטיפול בקליטת העולים 
אך הוא נעדר אמצעים וסמכויות , ומאידך גיסא , הגוף המנווט את קליטת גל 
העלייה על תקציביו האדירים והמשמעויות הפוליטיות והחברתיות הנלוות לכך , 
עושה זאת בלי שהוסמך לכך , אינה מעידה על סדרי מנהל תקינים . 
