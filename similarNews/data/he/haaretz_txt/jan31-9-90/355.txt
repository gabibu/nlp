" נצטרך להשתמש במישחק בבאר שבע בנשק שלהם " , התבטא ניר קלינגר , אחד 
משחקני המפתח של האלוף והמוביל מכבי חיפה , שיתארח מחר בבירת הנגב ( השעה 
הראשית מהשבת 00 . 51 ) . " שחקני באר שבע נלחמים על חייהם בתחתית הטבלה . 
הם בלחץ והחרב מונחת להם על הצואר . הם ישחקו בשאפתנות רבה וזה גם מה שעלינו 
לעשות " , הוסיף קלינגר . אפרים דוידי , חברו של קלינגר לנבחרת הלאומית , 
מכיר ביתרון האיכותי של חיפה . " הם פייבוריטים , אך אנחנו חייבים לנצח 
כי אחרת יהיה מצבנו גרוע יותר . חיפה היא קבוצה עם הרבה סבלנות ועלינו למנוע 
מצב שמרוב רצון לנצח , נקבל גול . תיקו לא מספיק טוב בשבילנו " . בני יהודה , 
שהתרחקו ממכבי חיפה , יארחו את מכבי נתניה בניסיון להשיג ניצחון אחרי שלושה 
מחזורים . גם הנתנייתים התרחקו מהצמרת , אך עובדה זו אינה מבטיחה מאומה 
לזהובים . שני מנצחים מהמחזור האחרון יתמודדו בפתח תקוה , כאשר הפועל המקומי 
יארח את שמשון תל אביב . הטבלה והביתיות מעניקות יתרון תיאורטי לחניכיו 
של אברהם גרנט . מפספראשבימק"א יארח בית"ר ירושלים את מכבי תל אביב . הרבה 
נכתב השבוע על מישחק זה בגלל הספיקות לגבי שיתופם של התל אביבים אורי מלמיליאן 
ואבי כהן במישחק נגד קבוצתם לשעבר . אורי לא ישחק , כהן כן ישחק . המוראל 
של הבית"רים לא מרומם , אחרי ההפסד בדרבי באמצע השבוע . הפועל ירושלים חגג 
השבוע את ניצחונו בדרבי , אך ההישג לא יעניין ודאי את שחקני בית"ר תל אביב 
שיארחו את ירושלים במישחק היחיד באיצטדיון רמת גן . הפועל רמת גן חוזר למכתש 
בגבעתיים , כדי לארח את הפועל כפר סבא . 
