הורי תלמידים מבית ספר וייצמן בהרצליה מתלוננים כי העירייה מנהלת מלחמה על 
גב ילדיהם על - מנת לגבות תשלום עבור שירותי רפואת השיניים שהיא מספקת לתלמידים . 
בחוזר שנשלח להורים ממחלקת החינוך בעירייה נאמר כי תלמיד אשר לא ישלם סך 
של 03 ש"ח עבור שירותי רפואת שיניים לא יקבל תעודה . ההורים קובלים על הקשר 
שעושה העירייה בין התעודות לתשלום הנדרש וכן על עצם העובדה שהם נאלצים לשלם 
עבור רמת השירות הירודה במרפאה . רפי גווילי , יו"ר ועד ההורים של בית הספר , 
אמר כי למרות שהסנקציה הזו מעוגנת בחוק אסור להשתמש בתעודות של הילדים בכדי 
לחייב את ההורים לשלם . ראש עיריית הרצליה , אלי לנדאו , אמר אתמול בתגובה 
כי הורה לחלק את התעודות לכל הילדים וכי נושא התשלום יטופל בנפרד . עם זאת 
ציין לנדאו כי רמת השירות במרפאה היא גבוה מאוד . 
