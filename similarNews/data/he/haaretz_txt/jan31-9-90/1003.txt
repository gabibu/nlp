בית הספר הראשון בישראל , שכולו מוקדש ללימודי טלוויזיה , לא צץ בבת אחת , 
אלא צמח בהדרגה מתוך צורכי התקשורת של ישובי הנגב : מרחב גיאוגרפי גדול , 
עם צפיפות תושבים נמוכה , במרחק רב מהמרכזים התרבותיים וממרכזי ההשכלה . 
בשנת 1891 הוכנסו בפעם הראשונה מקלטי טלוויזיה לחדרי החברים בקיבוצי הנגב . 
מכיוון שלא רצו ביער של אנטנות , הוחלט על קליטה באמצעות אנטנה מרכזית . 
התברר אז שניתן באמצעות הכבלים להקרין סרטי וידאו לחדרים . אחר כך חיברו 
למערכת גם מצלמות וידאו שהעבירו לחדרים אירועים מקומיים בשידור חי . כיום 
ישנה כמעט בכל הקיבוצים מערכת כבלים שמאפשרת טלוויזיה קהילתית . גדעון פרמן 
מנחל עוז , מנהל בית הספר לטלוויזיה במכללת הנגב שבשער הנגב , עומד על 
ההבדל היסודי בין טלוויזיה כללית לבין קהילתית : בטלוויזיה קהילתית הצופה 
שותף לעשייה , ויכול להגיב באמצע השידור על הנאמר בו , בעזרת מערכת כבלים 
דו - כיוונית . אמנם דברי התגובה ניתנים לשידור לא בצורה ויזואלית , אלא 
מילולית , אבל בעוד שהסיכוי של מאזין ברשות השידור להיכנס לשידור קטן , 
כאן , בטלוויזיה הקהילתית , הוא מצוין . אם הצופה רוצה להופיע על המרקע , 
הוא יכול להגיע בזמן סביר לאולפן , ונהנה מזכות כניסה לשידור . מורה בקהילה 
שרוצה להבטיח שתלמידיו יקלטו את משפט - פיתגורס , דואג לצלם בווידאו את 
השיעור שבו שותפים גם התלמידים . אחר כך רואים התלמידים את השיעור בשידור , 
ושותפותם בתהליך התקשורתי מחזקת בהם את הבנת הנלמד . סדנה ראשונה בנושא 
הטכניקה והתכנים של הטלוויזיה הקהילתית נערכה עוד בראשית העשור , במכללת 
הנגב שבשער הנגב . מאז 1891 עברו 21 מחזורים בני 02 משתתפים כל אחד את הקורס 
הבסיסי ביסודות הווידאו , שנמשך שנה , בשעות אחרי הצהריים . במשך השנים 
נפתחו קורסים מקצועיים יותר : לעיצוב במה ותפאורה , לאיפור ולכתיבת תסריטים . 
מכללת הנגב נוסדה ב67 על - ידי רשויות מקומיות ואזוריות בדרום , ובשנה שעברה 
למדו בה 0004 תלמידים במסגרות לימודיות שונות , אקדמיות ושאינן אקדמיות . 
הלימודים במכללה נערכים בחסות אוניברסיטת בן גוריון והאוניברסיטה הפתוחה . 
לקראת שנת הלימודים הנוכחית הוקם במסגרת המרכז לתקשורת שבמכללה , בית ספר 
לטלוויזיה הנחשב כמתקן הלימוד המשוכלל בארץ לנושא הטלוויזיה . הושקעו בו 
מיליון דולר מכספי תרומות מחוץ לארץ . מחזור ראשון של 52 תלמידים מכל הארץ 
כולל שני תלמידים מטייבה החל ללמוד בו . חלק מהתלמידים גרים בקיבוצי הסביבה . 
חלקם גרים במעונות סטודנטים בעיירה שדרות . הואיל והקולנוע בעיירה נסגר , 
מצוידים % 07 מבתי האב במכשירי וידאו , ותושבי שדרות צופים בסרטי וידאו 
המושאלים בספריות - קלטות . בשיתוף עם המועצה האזורית שער הנגב , הפיקו 
התלמידים במרכז התקשורת שבמכללה כמה תוכניות וידאו , על נושאים מקומיים , 
כקליטת הבנים לאחר הצבא , או אפשרויות הטיול באזור , והן מושאלות חינם 
בספריות - הווידאו המקומיות . להפעלת הטלוויזיה בכבלים בנגב , יידרשו לא 
פחות מ0021 מהנדסים , טכנאים , תסריטאים , צלמים ועורכים . בית הספר 
החדש כבר החל להכשיר חלק מהם . 
