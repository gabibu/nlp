מפגש בין - לאומי של כלכלנים העוקבים אחרי נושא כלכלי אקטואלי מזכיר כנס 
רופאים , מאלה הנערכים באופן שגרתי במרכזים רפואיים שבהם מציגים לעמיתים 
" מקרים מעניינים " . זר כי ייקלע למעמד כזה יתפעל מהשמירה על ריחוק מדעי 
ומחוסר מעורבות רגשית נראית - לעין בדיונים . בירושלים נקבצו בשבוע שעבר , 
ביוזמת בנק הפיתוח הבין - אמריקאי ובנק ישראל , עשרות כלכלנים מרחבי העולם 
לשני ימי דיונים על תוכניות ייצוב כלכליות ולקחיהן . במשתתפים היו כלכלנים 
אקדמיים בעלי - שם מהארץ ומחו"ל ומעצבים ומבצעים של מדיניות כלכלית בארצותיהם . 
כנס ירושלים היה מעין המשך לכנס טולדו , שהתקיים לפני כשנתיים וחצי ובו 
נדונו לקחים ראשונים מתוכניות ייצוב שבוצעו באמצע שנות השמונים . דובר אז 
בעיקר בארבע תוכניות : ארגנטינית , ברזילית , בוליווית וישראלית . מאז 
אמצע שנות ה08 חלו התפתחויות רבות בתחום זה : מבין המייצבות " הוותיקות " , 
רק שתיים מתברכות בהצלחה ניכרת ( ישראל ובוליוויה ) ; מדינות אחרות ביצעו 
תוכניות ייצוב מוצלחות ( צילה ומקסיקו ) , ומועדון בעלות האינפלציה הגבוהה 
קלט מועמדות חדשות יוגוסלוויה , טורקיה ופולין . המסקנות העיקריות משני 
ימי דיונים על לקחי הביצוע של תוכניות ייצוב בשנות ה08 ניתנות לסיכום כך : 
אף לאחת משתי הגישות המקובלות לייצוב ה"אורתודוקסית " ( מבוססת בעיקר 
על מדיניות פיסקלית ומוניטרית ) וההטרודוקסית " ( מוסיפה פיקוח מחירים 
ומדיניות הכנסות ) אין מונופול על ההצלחה : מדיניות אורתודוקסית הצליחה 
בבוליוויה ובצילה , מדיניות הטרודוקסית הצליחה במקסיקו ובישראל ( אך נכשלה 
בברזיל ובארגנטינה ) . בניגוד לציפיות בעת ביצוע תוכניות הייצוב , ההצלחה 
אינה מושגת בתקופה קצרה ( חודשים ) , אלא במאמץ ממושך ( לעתים שנים ) 
. תוכנית ייצוב אינה כוללת בחבה בהכרח הבטחה ( והגשמה ) של חידוש הצמיחה . 
לכך דרושים צעדים נוספים . כישלון מדיניות ייצוב עלול לדרדר את המשק למצב 
חמור מבעבר ( ארגנטינה ) . גם לאחר שתוכנית ייצוב " הצליחה " , שיעור 
האינפלציה לא ירד לרמה המקובלת במדינות המערב המתועשות ( אחד המשתתפים תהה 
שמא לשיעור % 02 , שסביבו נעות רמות האינפלציה באחדות מה"מצליחות " , נודעת 
משמעות סגולית ) . אך הלקח החריף ביותר שעלה מהדיונים נוגע בהיבט " לא - 
כלכלי " לכאורה שאלת האמינות . מפי העם אפשר לשמוע לא פעם כי " הכלכלה 
זה הכל פסיכולוגיה " , תוך כדי דחייה - בביטול של מערכת המונחים , המושגים 
והתיאוריות השגורים בפי כלכלנים מקצועיים . מה ש"העם " ברובו אינו יודע 
עדיין הוא , שהתיאוריה הכלכלית עשתה זה - מכבר תפנית חדה לכיוון , שאליו 
הצביע בחוש טבעי ובלי שלמד מאקרו , מיקרו או אקן ( מטריה ) . הביטוי התיאורטי 
לכך ניתן בתורת הציפיות הרציונליות , ובניתוחים מעשיים בבחינת שאלת האמינות 
של מדיניות הממשלה . אחד המשתתפים אמר , שבדיקה מילולית של הסטנוגרמה תראה 
כי " אמינות " היתה המלה השכיחה ביותר . לבסוף זכתה לבירור בזכות עצמה : 
תהו אם עליית חשיבותה נובעת מכך שממשלות ההווה אמינות פחות מממשלות העבר , 
הצביעו על בעיות של חוסר אמינות בנתונים , והבחינו בין אמינות כוללת במדיניות 
כלכלית נתונה לבין אמינות של אמצעי מוגדר ועוד . בהרצאה שהגישו לכנס מיכאל 
ברונו וליאורה מרידור , האמינות ממלאת תפקיד מרכזי בהסבר לאי ירידת האינפלציה 
לרמה המקווה בישראל . במדיניות ייצוב המעוגנת בשער חליפין , מתאים הציבור 
את ציפיותיו באשר לקצב האינפלציה העתידי ( וממילא את התנהגותו ) למידת 
האמינות שמקרינה מדיניות שער החליפין . המחברים מזכירים את חילוקי הדעות 
בין שר האוצר לנגיד בנק ישראל על מדיניות שער החליפין ב8891 כגורם לאובדן 
אמינות ולעלייה בציפיות האינפלציוניות , שהתבטאו בהתייקרות חריגה של מוצרים 
ושירותים לא - סחירים . יש מי שההסבר הזה ייראה לו כסובל מתחכום - יתר , 
אבל אין לגרוע ממרכזיותה של האמינות במדיניות הכלכלית , ול גם בהקשרים 
פשוטים יותר ( לדוגמה : הקשר בין הצהרות על ריסון אינפלציה לגירעון תקציבי ) 
. לממשלות בימינו יכולת אדירה להשפיע במישרין על המשק , ובכל זאת הן חייבות 
להתחשב בשותף שיכולתו רבה יותר : הציבור . מתברר , כי את הציבור אי - 
אפשר לסדר : אם רוצים לרתום אותו לתוואי כלכלי מסוים , יש לשכנעו שהתוואי 
מציאותי ושהממשלה עצמה מקפידה לצעוד בו . כישלונות המדיניות הכלכלית ניתנים 
ברובם להסבר בגין סטיות מכלל זה . 
