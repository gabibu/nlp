( ע ) . קבוצה של אסירי ציון לשעבר הפגינה אתמול , מול משרד ראש הממשלה 
בירושלים , בקריאה להציל את יהודי בריה"ם , אשר נמצאים , לדבריהם , 
בסכנת פוגרום . בין המפגינים היו יוסף ביגון , אידה נודל , יוסף מנדלביץ 
ואחרים . הם נשאו כרזות " הצילו עוד היום יהודים מפוגרום " , " מלטו היהודים 
בכל הדרכים " ו"רכבת אווירית מיד " . לדברי המפגינים , יש היום עשרות אלפים 
של יהודים בבריה"ם שקיבלו אשרה , אבל לא יכולים לעלות לישראל , כי אין 
להם מקומות בטיסות המועטות לארץ . הם קראו לממשלה , לפעול מיד לפתיחת קו 
תעופה ישיר בין בריה"ם לישראל , כדי למנוע מצב שיהודי בריה"ם ייקלעו לסכנה , 
כתוצאה מהמאבקים הפנימיים שם . " הם נותנים אישור , אבל לא מספקים אפשרות 
מעשית לעזוב את בריה"ם " , אמר יוסף מנדלביץ . " צריך להפעיל לחץ עולמי 
ולשחרר את היהודים משם " , אמר . ולדימיר ליפשיץ דרש מממשלת ישראל , להסביר , 
מדוע אין טיסות ישירות מבריה"ם לישראל . אסיר ציון לשעבר אלכסנדר חולמיאנסקי 
אמר , כי כל כרטיסי הטיסה עד לשנת 1991 , כבר הוזמנו , ולכן , עשרות 
אלפי יהודים ייאלצו להמתין בבריה"ם , שנה תמימה . " על רקע ההתפרצות האלימה 
של קבוצות אנטישמיות בבריה"ם , אם נשב בחיבוק ידיים , פירושו שנהמר על 
חיי יהודים , נהמר על אחינו הנמצאים בבריה"ם " . חולומיאנסקי קרא להעלות 
את הנושא על סדר היום הלאומי וגם להפעיל לחץ בעולם , שיאזן את הלחץ הערבי 
נגד העלייה . 
