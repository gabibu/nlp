פאריס ( ע"ם ) . ירדן הודיעה לאש"ף על נכונותה לתווך בינו לבין תנועת 
החמאס כך מוסר העיתון הלבנוני " אל - מוחרר " . לדברי העיתון הודיעה ירדן 
על כך לפארוק קדומי , כשביקר בירדן וקיים שיחות עם המלך ועם ראש הממשלה 
ושר החוץ של ירדן . העיתון ציין שירדן יכולה להפעיל לחץ על תנועת החמאס 
באמצעות האחים המוסלמים , כדי שתפעל בשיתוף עם אש"ף , וזאת למען השמירה 
על אחדות בקרב הפלשתינאים ועל המשך האינתיפאדה . " אל - מוחרר " מוסר עוד 
כי קדומי , ראש המחלקה המדינית באש"ף , הצליח להביא להידוק היחסים בין 
הפלשתינאים לירדנים , " לחזק את התיאום ההדדי בין שני הצדדים ולהעלותו 
לדרגים הגבוהים ביותר " . בין השאר דן קדומי בחידוש פעילותה של ועדת השבע 
הערבית . 
