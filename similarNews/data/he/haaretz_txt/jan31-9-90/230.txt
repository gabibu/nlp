תוניס ( ע"ץ וע"ר ) . יועץ משרד החוץ הסובייטי לענייני המזרח התיכון , 
גנאדי טראסוב , נועד אתמול אחר הצהרים עם יאסר ערפאת , מיד לאחר בואו 
לתוניס , והעביר לו מסר מטעם ההנהגה הסובייטית מסרה סוכנות הידיעות של 
אש"ף . במסיבת עיתונאים לקראת בואו של הדיפלומט הסובייטי אמר סולימאן נגאב , 
חבר בוועד המרכזי של אש"ף , שהארגון יבקש מטראסוב להפסיק את הטיסות הישירות 
של מהגרים יהודים לישראל , ושיחודש השימוש במחנות מעבר באירופה . טראסוב , 
שהגיע מוואשינגטון , שוחח עם ערפאת על " המאמצים האחרונים הנעשים כדי 
לקדם את תהליך השלום " , הוסיפה סוכנות הידיעות . הוא ימשיך היום בשיחותיו 
עם ראשי אש"ף . מקורות של אש"ף אמרו כי השיחות נסבו , בין היתר , על ההגירה 
ההמונית של יהודים סובייטיים לישראל , " העומדת במרכז דאגותיו של הארגון " . 
רבת עמון ( ע"ם ) . העיתון הירדני " אל - דסתור " מוסר כי קאהיר , 
דמשק , רבת עמון ביירות ואש"ף יקיימו כנראה סדרת התייעצויות ומפגשים בימים 
הקרובים , כדי לתאם את פעילותן המדינית בעניין הפלשתיני בכלל , ובהגירת 
היהודים מבריה"ם וממזרח אירופה בפרט . מקור פלשתיני רם דרג מסר ל"אל - דסתור " 
אמר כי אש"ף מצפה שמפגש זה יתקיים בהקדם האפשרי , ובמיוחד לאחר שהוסרו המכשולים 
ביחסי מצרים לסוריה . לדבריו , חשופות שתי מדינות אלה יותר מהאחרות , 
לסכנת ההגירה היהודית . המקור הוסיף שהמפגש הבין - ערבי חשוב , כי ההגירה 
מבריה"ם עלולה להכשיל את תוכנית השלום הפלשתינית , שאושרה על - ידי הערבים . 
בנוסף לכך , יש לקיימו כדי להתמודד עם " העמדה האמריקאית הלא - רצינית " 
ביחס לפעילות המדינית בעניין הפלשתיני , ועם " העקשנות הישראלית הדוחה 
את כל קריאות השלום " . קפידבינשגריר בריה"ם בירדן , אלכסנדר זינציק , אמר 
שיש למקד בישראל ובארצות הברית את המערכה הפוליטית נגד יישוב מהגרים יהודים 
בגדה המערבית ובעזה . בראיונות לעיתונים " רלאי " ו"גורדן טיימס " אמר 
השגריר שיש למצוא דרכים , " אולי באמצעות האו"ם " , שיבטיחו שיהודים סובייטים 
לא יופנו לשטחים . השגריר , שיעזוב השבוע את ירדן לאחר חמש שנות כהונה , 
אמר שבריה"ם מעוניינת להשתתף בניסיון מדיני זה . לדבריו , בריה"ם ממשיכה 
לדבוק בעמדה ש"האדמות הכבושות חייבות לחזור לעם הפלשתיני וכי לישראל אין 
שום זכות ליישב את המהגרים שם " . השגריר הוסיף שבריה"ם נמצאת במצב קשה בכל 
הקשור להגירה לישראל , משום ש"איננו יכולים לפעול רבות כדי לשים קץ לנהירתם 
של היהודים הסובייטים לישראל ומשום שארה"ב קבעה מכסה למספר היהודים הסובייטים 
שיכולים להיקלט בה כפליטים " . מכסה זו , לדבריו , הביאה להגדלת מספר היהודים 
המגיעים לישראל , וכל מאמץ נגד יישובם בשטחים חייב להתלוות בלחצים על ארה"ב 
להגדיל את מכסת ההגירה אליה . השגריר קבל על שארה"ב , שהיתה תועמלנית נלהבת 
להגדלת החירויות ליהודים הסובייטים כדי שיוכלו לעזוב את מולדתם , הטילה 
הגבלות על הגירתם לארה"ב . זינצק אמר בראיון שרוב היהודים אינם יוצאים מבריה"ם 
מתוך מניע דתי אלא כלכלי , והעדפתם הראשונה היא ארה"ב . הוא קבע שמוסקווה 
אינה יכולה לשנות את מדיניותה השואפת לליברליזציה , ובמסגרתה כלול חופש 
ההגירה והנסיעה . כן קבע שאי אפשר להגביל את הגירת היהודים ובה בעת לאפשר 
ללא - יהודים להגר . בעניין אחר אמר השגריר ששמעון פרס דוחה הזמנה רשמית 
בדרג גבוה לבקר בבריה"ם , לאחר דחיית ביקור שנקבע לדצמבר . לדבריו , פרס 
מעוניין בהזמנה שתבוא מגורם גבוה יותר מוועדת השלום הסובייטית , שהזמינה 
אותו לבוא בדצמבר . השגריר לא אמר אם מוסקווה תפרסם הזמנה כזו , אולם הוא 
שלל אפשרות זו בראיונות קודמים . 
