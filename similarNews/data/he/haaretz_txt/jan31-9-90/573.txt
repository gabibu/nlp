בוקרשט , ( ע"ר ) . סילביו ברוקאן , אחד המנהיגים בעלי ההשפעה הגדולה 
ביותר בחזית ההצלה הלאומית של רומניה , הודיע אתמול כי הוא מתפטר מתפקידו 
לאלתר . בהודעה מפתיעה שנמסרה על ידי סוכנות הידיעות הרשמית , מסר ברוקאן 
כי הוא פורש משום שהוא גורס שמילא את שליחותו . ברוקאן , שתוארו הרשמי היה 
יור ועדת החוץ של מועצת חזית ההצלה נחשב כאחד האידיאולוגים הראשיים בהנהגת 
רומניה , מאז הודח צאושסקו לפני שבעה שבועות . ברוקאן , חבר הוועדה הפנימית 
( הלשכה האקזקוטיווית ) בת 11 החברים של החזית , נחשב בימים האחרונים 
לדמות שנויה במחלוקת . בראיון שהעניק בחודש שעבר לעיתון הצרפתי " לה פיגארו " 
הביע את דעתו כי יחלפו 01 שנים , בטרם תחזור רומניה לאיזון כלכלי , ויידרשו 
02 שנה , כדי שתיהפך לדמוקרטיה . לא מכבר הודיעה חזית ההצלה כי תוביל את 
המדינה לבחירות ולאחר מכן תתפזר . אולם כאשר הודיעה לפני שבועיים כי שינתה 
את דעתה ותשתתף בבחירות , אמר ברוקאן כי איננו רוצה להיות חלק מתכנית זו . 
" אינני פוליטקאי " , הכריז . ברוקאן הדהים בשבוע שעבר את רומניה , כאשר 
אמר בראיון לעיתון הלונדוני " אינדפנדנט " , כי המדיניות הכלכלית של חזית 
ההצלה תגרום לסגירת בתי חרושת ולאבטלה של מאות אלפי עובדים במשך השנה . ברומניה 
הפוסט - קומוניסטית שהוא מקווה לבנות , יהיו רק שני מעמדות אנשים פיקחים 
ואנשים טפשים . העיתון ציטט את דבריו כי האידיאל שלו הוא שהאנשים הפיקחים 
יהיו השליטים , והאנשים הטפשים יצטרכו להצביע בעד אדוניהם , תמורת שיפורים 
בסיסיים מסוימים ברמת חייהם . ברוקאן הודה כי הראיון נועד לצריכה בחו"ל , 
לא בבית , משום שהעם הרומני לא יבין אותו . בגליון שבת של העיתון " רומניה 
ליברה " הכחיש ברוקאן כי אמר דברים אלה , וטען כי דבריו סולפו בזדון על 
ידי היומון הלונדוני . ברוקאן , בעבר שגריר רומניה בוושינגטון , אמר כי 
הוא מתפטר בשל אדישות בקרב הציבור ומשום ש"שאפתנות אישית , קרייריזם ואופורטוניזם 
פוליטי שולטים בהנהגה " . הוא אמר כי אם חזית ההצלה תבקש לנצל את הידע והנסיון 
שלו , יהיה מוכן לסייע בכל דרך . לדבריו את מסע התעמולה של הממשלה החדשה 
מנהל אדם ששירת בנאמנות את צאושסקו במשך יותר מ51 שנה , אך הוא לא נקב בשמו . 
הוא קבל על כך שאדם " שהצליח להטעות סטודנטים ואנשי רוח " , עומד בראש 
שני פרסומים של חזית ההצלה . הוא לא נקב בשם האיש , אך ראש לשכתו פלורין 
בוביניצי אמר , כי הוא התכוון לפרשן הפוליטי אוקטאוויאן פאלר , שניהל בימים 
האחרונים פולמוס פומבי עם ברוקאן . ברוקאן ציין כי האיש היה ממונה על התעמולה 
במשך 51 שנה " כאשר תשואות נלהבות היו בבחינת חובה כל אימת שהדיקטטור נשא 
נאום " . " בכוונתי לחזור אל שולחן הכתיבה שלי ולעסוק במחקר סוציאלי ופוליטי " , 
אמר ברוקאן . ברוקאן הוא המנהיג הבכיר השני של חזית ההצלה שהתפטר תוך פחות 
משבועיים . סגן הנשיא דומיטרו מאזילו התפטר ב62 בינואר , לאחר שהתריע על 
" שיטות סטאליניסטיות " בממשלה החדשה . 
