( עש"ת ) . ראש עיריית ירושלים , טדי קולק , הודיע כי לא ישתתף בטקס 
הנטיעות של הכנסת לקראת ט"ו בשבט , כי הנושא הפך לוויכוח פוליטי מגוחך . 
" מהתבטאויות שונות אני למד , כי הימין שותל עצים במקום אחד , השמאל 
במקום שני , ויו"ר הכנסת במקום אחר " אמר קולק . " הפיכת הנושא למחלוקת 
פוליטית היא פשוט עניין מגוחך , ובצער , לא אשתתף בטקס הנטיעות הזה " , 
אמר . קולק סיפר כי הציע לקרן הקיימת לקיים השנה את טקס הנטיעות המרכזי 
בפארק הכרמל השרוף , כדי להדגיש מה דעת הציבור בנושא הצתת יערות , אולם 
נמסר לו כי האזור עדיין אינו מוכן לנטיעה . 
