יוהנסבורג , ( ע"ר ) . הימין הקיצוני בדרום - אפריקה זועזע מנאום הרפורמות 
של הנשיא דה - קלרק , שבו הבטיח לשים קץ לעליונות הלבנים במדינה . ניאו - 
נאצים חמושים איימו להלחם למען מדינה של לבנים בלבד . מנהיג תנועת ההתנגדות 
הדרום - אפריקאית הניאו - נאצית החמושה היטב , יוגין טר - בלאנש , אמר 
כי דה - קלרק נכנע לקיצונים השמאלנים כאשר ביטל את האיסור על פעילותו של 
הקונגרס הלאומי האפריקאי , המפלגה הקומוניסטית הדרום - אפריקאית ועשרות 
ארגונים אחרים . טר - בלאנש אמר לעיתון הפרו - ממשלתי " סיטיזן " כי קיימת 
סכנה שלבנים יגורשו מדרום - אפריקה . " אנו נשיב את החוק והסדר על כנם בכוח , 
ונקים מדינה עבור העם האפריקאנרי " , אמר טר - בלאנש . % 06 מהתושבים הלבנים 
הם דוברי אפריקאנס , צאצאיהם של המתיישבים ממוצא הולנדי . ארגונו של טר - 
באלנש ערך בעבר מיצעדים רבים כשאנשיו נושאים נשק חם , לבושים מדים חומים , 
ונושאים דגלים וסמלים נאציים . המפלגה השמרנית , שהיא האופוזיציה הפרלמנטרית 
הרישמית הכריזה כי לדה - קלרק לא היה מנדט מהלבנים להשמיע את נאומו . " המפלגה 
השמרנית קוראת , איפוא , לדה - קלרק לקיים מייד בחירות כלליות , ולהעניק 
לבוחרים הלבנים את ההזדמנות להשמיע את דברם על ההודעות הדראסטיות של המפלגה 
הלאומית " , נאמר בהודעה של מנהיג המפלגה השמרנית , אנדריאס טררניכט . רוברט 
ואן טונדר , שמפלגתו " בורסטאט " מצדדת בהקמת רפובליקה ללבנים בלבד בדרום - 
אפריקה , הזהיר כי המדיניות שאותה היתווה דה - קלרק בנאומו עלולה להוביל 
לחידוש תנועת הגרילה הימנית הקיצונית המחתרתית " אוסווה בראנדוואח " משנות 
ה04 , ואולי אף למלחמת אזרחים . פעילי הימין זועזעו מהתחייבותו של דה - 
קלרק להעניק זכות הצבעה ל03 מיליון השחורים במדינה . הם אומרים כי תוכניתו 
של דה - קלרק לשמור על זכויות " הקבוצות הלבנות " בחוקה שתנוסח בעתיד , 
תיכשל ללא ספק . סיעות ימניות קטנות אחרות השמיעו הצהרות דומות . 
