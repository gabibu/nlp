מומחים לאונקולוגיה בארץ ואנשי האגודה למלחמה בסרטן לא מוכנים להמליץ על 
התרופה לשיפור מערכת החיסון של חולי סרטן , שפותחה במכון " סלאדאם " בהונגריה . 
בטרם יקבעו עמדתם לגביה , דורשים המומחים שהתרופה תיבדק במעבדות מוסמכות 
של הארגון האמריקאי של האגודות למניעת סרטן או באיגוד האירופי , שמושבו 
בהולנד . כזכור , המנהל המדעי של מכון חקר הסרטן ההונגרי " סלאדאם " , 
פרוף לאיוש רטי , המבקר בימים אלה בארץ , מסר לבדיקה לרופאים בכירים במחלקות 
אונקולוגיות את התרופה החדשה שפותחה במכון , המכילה את החומר " ליפופוליאן " 
שנועד לחזק את המערכת החיסונית של אלה הסובלים מכשל חיסוני , לרבות חולי 
סרטן . סגן יו"ר האגודה למלחמה בסרטן ומנהל השירות האונקולוגי בצפון , פרוף 
אליעזר רובינזון , הסביר ל"הארץ " כי " הניסויים הקליניים שבוצעו עד כה 
בתרופה בהונגריה לא עומדים בסטנדרטים המקובלים במערב לגבי תרופה חדשה " . 
הוא הוסיף כי " במרכזים האמריקאים והאירופים נבדקים מדי שנה חצי מיליון 
חומרים , חלקם מצמחים ואחרים סינתטיים . יש להם את הכלים והמעבדות הדרושים 
לבדיקת יעילות החומר " . רובינזון סיפר כי הוא עצמו בדק בחמש השנים האחרונות 
על 051 חולים שני חומרים לגירוי מערכת החיסון . מחקרו העלה כי " לא היה 
שום הבדל בתמותה בין הקבוצה שקיבלה את החומר ובין זו שלא קיבלה , כך שצריך 
להתייחס לכל הנושא מאוד בזהירות ובוודאי שאין מקום ליציאת חולים ישראלים 
להונגריה כדי לשמש שם שפני ניסיון לתרופה " . בתגובה אמר פרוף רטי , כי הוא 
מעודד מביקורו בישראל , מאחר ששני מרכזים בארץ הסכימו לנסות את החומר על 
חיות מעבדה . לדבריו , התרופה שפותחה במכון שלו תועבר תוך שבועיים למעבדות 
אונקולוגיות בהולנד , לצורך בדיקה בסטנדרטים מערביים . 
