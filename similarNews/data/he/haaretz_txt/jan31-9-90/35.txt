השר רפי אדרי יניח היום על שולחן הממשלה הצעת החלטה בעניין הבנייה לעולים . 
על - פי הצעתו , תחל בנייה מיידית של 000 , 5 יחידות דיור בערי ובאזורי 
פיתוח בשביל העולים החדשים , מסך 02 אלף יחידות דיור המתוכננות להיבנות 
השנה . הדירות ייבנו בסטנדרטים משופרים המתאימים לקלוט משפחות , ויוצעו 
לעולים בתנאי סיוע מוגדלים ולתקופה ארוכה . השר אדרי נימק את הצעתו בכך שכבר 
עתה מסתמנת מגמה שלילית של התרכזות העולים במרכז הארץ , בין גדרה לחדרה . 
מגמה זו מחזקת את המרכז החזק ומחלישה את הפריפריה מבחינה כלכלית וחברתית , 
דבר העומד בניגוד גמור למדיניות הממשלה . לדברי רפי אדרי , יש כיום ערי 
פיתוח שהגיעו להישגים מרשימים בתחום החינוך והטכנולוגיה , ויש ביכולתן לקלוט 
משפחות עולים , ללא כל קושי של הסתגלות ופרנסה . יש צורך חיוני ודחוף 
לשכנע עולים להגיע לאזורי פיתוח , דבר שיפריח מחדש אזורים רבים שסבלו בשנים 
האחרונות מהגירה שלילית . 
