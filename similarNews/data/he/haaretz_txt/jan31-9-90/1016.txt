" פה יישפך דם . לא ניתן לסגור את מפעל " שמן " . אין לכם מושג מה אנו 
מתכוונים לעשות . אם ייסגר סופית נתאבד בחצר המפעל " , נשמעו אתמול זעקות 
מוכרות במפעל שמן . אלי מלכה , מזכיר ועד מפעל שמן , האשים את מנכ"ל עץ 
הזית , אודי שריר , במשיכת מיצוי השמנים למפעל בפתח תקווה , כדי להציג 
מאזנים חיוביים . " הוא סוחב את כל התפוקה לעץ הזית " , טען מלכה . לדבריו , 
מפעל עץ הזית נרכש על ידי שמן בשנת 1791 , ו"שהיום יבוא וירצה לגדול על 
חשבון המשפחות שלנו , את זה לא ניתן " . צבי רוכנברג , עובד המפעל , טען 
ששריר , מנסה לדרוש מצרכנים בצפון הארץ לרכוש את השמן בעץ הזית , בעלות 
נוספת של 71 ש"ח לכל טונה , על המחיר המקורי . " מטרתו לחסל את שמן " 
אמר . " גאון הוציא חוזה על שמן " אמר אחד העובדים . כמה מן העובדים 
צעקו כי לא היה צריך לתת לצמח , ( " הוא קבר את סולתם ויקבור אותנו " ) 
להגיע ולדבר , וחסמו בעדו את המעבר . בסיועו של מלכה , מזכיר העובדים , 
הוברח צמח אל מחוץ לבניין . 
