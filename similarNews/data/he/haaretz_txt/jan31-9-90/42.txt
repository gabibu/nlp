שר האוצר שמעון פרס קבל אתמול בוועדת הכספים על שאינו זוכה לתמיכה בתקציב . 
בהופיעו לפני הוועדה טען השר כי " אין גרעין בממשלה שמוכן להתמודד עם הבעיות . 
יש תחרות מי יבטיח יותר ומי יחלק יותר . כשהייתי ראש הממשלה התייצבתי לימין 
שר האוצר , וגם סיעתי תמכה בתקציב . כיום אני מרגיש כמעט לבד גם בממשלה 
וגם בכנסת . אין לי שום תענוג מהמלחמות הללו . אני לא יכול לקצץ כלום . 
אני דורש מיתון ברטוריקה בכנסת , אל תזרקו סתם מספרים באוויר , אלא הצעות 
קונקרטיות " . פרס איים כי " אם הכנסת לא תאשר את ביטול הפטורים שהאוצר מבקש , 
לא תהיה רפורמה במערכת המס על יחידים " . הוא הסביר כי " למעשה , הושגה 
הסכמה לביטול מרבית הפטורים , לבד מהפטורים על ארוחות , מתנות , ומשמרות . 
הרפורמה במס היא עיסקת חבילה , שמימונה צריך לבוא מביצוע הרפורמה . הרפורמה 
במס על יחידים אמורה לעלות 009 מיליון שקלים , כאשר 053 מיליון מהם יבואו 
מביטול הפטורים " . דברים קשים הוחלפו בין השר פרס לבין מרכז הליכוד בוועדת 
הכספים אריאל ויינשטיין . פרס רגז על כך שוויינשטיין קרא שלשום לפרק את 
האוצר מהנהגתו הנוכחית . בתגובה ענה לו ויינשטיין : לפני כשנתיים בתור 
יו"ר המערך החלטת להצביע נגד התקציב , בזמן ששר האוצר היה מטעם הליכוד . 
לכן אתה יכול להיות האחרון שיכול לבוא בטענה שהנאום היה אופוזיציוני " . 
ח"ך חיים אורון ( מפ"ם ) אמר כי התקציב הוא חלקי , זמני , ומצומצם , 
ומהווה רק פתיחה לתקציבים נוספים שיצטרכו לענות על הצרכים האמיתיים של העלייה . 
" מה שהוגש לכנסת הוא תקציב בערך , תקציב על יד , כאילו תקציב וזה תוצר 
של ממשלת האחדות הלאומית " , טען . יו"ר הוועדה אברהם שוחט ( מערך ) אמר 
כי הדבר העיקרי המטריד אותו בתקציב הוא שאין תוכנית כוללת לצמיחה . הוא 
הציע להקים פורום שייגבש תוכנית לצמיחה , שיכלול את נציגי הממשלה , הכנסת , 
האקדמיה , התעשיינים , וארגונים כלכליים . באשר לרפורמה במס העריך , 
שהיא לא תבוצע השנה " בגלל המבנה הפוליטי של הממשלה , שיקשה על ביטול 
הפטורים ובשל הצורך בהקצאת משאבים לקליטת העלייה " . קפידבינברוב של חמישה 
מול ארבעה דחתה אתמול ועדת הכנסת את הצעתו של ח"ך אברהם פורז ( שינוי ) 
לפיה ועדת הכספים תקבע את המסגרות התקציביות של המשרדים הממשלתיים השונים , 
ואילו החלוקה הפנימית של תקציבי המשרדים תעשה על - ידי הוועדות הנוגעות 
בדבר . ח"ך פורז אמר כי במצב הנוכחי , שבו ועדת הכספים מטפלת בתקציבי כל 
המשרדים , אין ביקורת פרלמנטרית על התקציב . לדבריו , ועדת הכספים לא 
מסוגלת להתמודד עם תקציבי כל המשרדים , ולכן היא מתמקדת בכספי היחודיים 
ומשמשת כחותמת גומי לגבי השאר . קפידבינמשרד האוצר ביקש מוועדת הכספים להגדיל 
את תקציב משרד ראש הממשלה ב565 . 1 מיליון ש"ח . ההגדלה מיועדת לממן ביקור 
אישים בארץ , וגם את טיסות רה"ם לחו"ל . כמו כן , התבקשה הוועדה לאשר תוספת 
של 57 . 3 מיליון ש"ח למשרד הדתות המיועדים לצרכים הבאים : שכר דירה עבור 
המשרד הראשי 022 אלף ש"ח ; כנסים הסברה וסקרים , מיליון ש"ח ; עבודה ארעית 
793 אלף ש"ח ; פעולות לגיור 051 אלף ש"ח , רזרווה להתייקרויות 382 אלף 
ש"ח . לצורך תגבור מחלקת החקיקה במשרד המשפטים , מחלקת הפטנטים ושכירת מבנה 
חדש ללישכת המקרקעין בחיפה , הוגשה בקשה לאישור תוספת של 073 אלף ש"ח למשרד 
המשפטים . 
