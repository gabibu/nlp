ועדה לתיאום פעילותן של הטלוויזיה הכללית , הטלוויזיה החינוכית , הערוץ 
השני וערוצי הכבלים , תמונה על ידי שר החינוך והתרבות , יצחק נבון . הוועדה , 
שתוקם על פי חוק הערוץ השני , תהיה בת חמישה חברים : יו"ר , אותו תמנה 
הממשלה , לפי המלצת שר החינוך , נציג הרשות של הערוץ השני ונציג מטעם המועצה 
לשידורי כבלים , שימנה שר התקשורת . כן ישתתף בוועדה נציג מטעם רשות השידור 
ונציג של הטלוויזיה החינוכית , אותו ימנה שר החינוך . תפקידי ועדת התיאום 
הם לעסוק בהגבלת רכישת תוכניות טלוויזיה מחוץ לישראל , למנוע שידורן של 
תוכניות דומות או זהות שהופקו או הוחל בהפקתן על ידי אחת מהרשתות וכל פעולת 
תיאום אחרת שתטיל עליה הממשלה . מפידבינחוק הערוץ השני שאושר בשבוע שעבר 
בכנסת , כולל גם את הקמתן של 01 תחנות רדיו פרטיות . בתוכנית " בילוי 
נעים " בגלי צה"ל אמר שר התקשורת , גד יעקבי , בתשובה לשאלה , כי החוק , 
כפי שאושר , אינו מחייב את תחנות הרדיו בתכניות מקוריות ודוקומנטריות . 
לדבריו , החוק עדיין אינו מושלם ואחד התיקונים , שיוכנסו בו , יהיה חובת 
הפקת תוכניות מקוריות כדי לא להפלות את הרדיו הממלכתי , אותו מחייב החוק 
להפקה עצמית . 
