ביירות ( ע"ר וע"ץ ) . כוחותיו של הגנרל מישל עאון נחלו אתמול הצלחה גדולה 
ביותר כשהדפו את המיליציה הנוצרית ממאחזים אסטרטגיים בעיירת - החוף דבאייה 
שמצפון לביירות . מקורות צבאיים מסרו כי הצבא , בסיוע הפגזות תותחים וטנקים , 
כבש גבעות הנשקפות על כביש - המנהרה של דבאייה והשתלטו על כל העמדות של 
המיליציה . המיליציה הנוצרית הודתה כי לוחמיה התפרסו מחדש בעמק נהר הכלב 
ועל גבעות בקצה הצפוני של מנהרת דבאייה , המובילה לנמל הנוצרי גוניה . המקורות 
הצבאיים אמרו כי הצבא מפגיז את מנהרת דבאייה שעל כביש החוף , אך עדיין לא 
השתלטה עליה . צבאו הנוצרי של הגנרל עאון מונה כ000 , 51 חיילים לעומת כ000 , 
01 לוחמים למיליציה של געגע . עדי ראייה מסרו כי המתקפה של עאון אתמול לפנות 
בוקר , ששמה קץ להפסקת אש שעליה הוסכם ביום שני בערב , התנהלה בקצב עז 
ביותר , בסיוע הפגזות כבדות של טנקים , תותחים ורקטות . המיליציה הנוצרית 
הודתה בנסיגתה ומסרה : " אחרי יומיים של התקפות בלתי - פוסקות בליווי הפגזות 
עזות , החליטו הכוחות הלבנוניים לפרוס מחדש את כוחותיהם " . לא נמסרו פרטים 
על נפגעים באזור דבאייה . צבאו של עאון טען כי תפס עשרות טנקים וכמויות גדולות 
של תחמושת בשבעה בסיסים של המיליציה הנוצרית בדבאייה . ההפגזות נשמעו היטב 
בביירות . מאז החלו הקרבות ביום רביעי שעבר , נהרגו כ003 איש , ונפצעו 
כ002 , 1 לפי סיכום חלקי של בתי - החולים . הקרבות פרצו אתמול בשעה שש ושלושים 
בבוקר , שמונה שעות בלבד לאחר שעאון וגעגע הסכימו להפסקת אש , בתיווכם 
של אנשי דת נוצרים . מקורות ביטחוניים אמרו כי בקרבות האחרונים ריכזו שני 
הצדדים את עיקר מאמציהם ברבעים עיין - רומניה ודורה שבמערב ביירות . מאות 
אלפי הנוצרים היושבים במובלעת הנוצרית סגורים ומסוגרים במקלטים ומסדרונות 
מזה כשבוע , רבים מהם בתנאים קשים , ללא חשמל ועם מעט מי שתיה ומזון . 
בית - חולים במזרח ביירות הנוצרית השמיע אתמול קריאה דחופה למשפחות של 02 
איש שנהרגו בקרבות בין הנוצרים כדי שיבואו ליטול את הגופות , ולא ייקברו 
יקיריהן בקבר אחים . תחנות שידור מקומיים קראו לכבאים לחלץ תושבים שנלכדו 
במקלטים בבניינים בוערים , אולם הכבאים לא יכלו לנוע מחמת ההפגזות העזות , 
וגשמי העוז לא הועילו כדי לכבות את הדליקות שפרצו במקומות רבים . אזורים 
שונים במזרח ביירות נראו כאילו נפגעו על ידי סופת ציקלון . בבתי - החולים 
המלאים פצועים , יש מחסור ברופאים , חמצן , דם , מזון , תרופות ודלק 
לגנרטורים . קפידבינקריית הוותיקן ( ע"ר ) . האפיפיור יוחנן פאולוס קרא 
אתמול לנוצרים בלבנון להפסיק את הקטל ההדדי , בהזהירו כי קיומה של המדינה 
מוטל על כפות המאזניים . ברמזו לגנרל עאון , אמר האפיפיור כי הוא מבקש 
לפנות אל " המצפון של אלה שפתחו בסיכסוכים אלה ולאלה הממשיכים בהם " . האפיפיור 
כבר השמיע בעבר קריאות רבות למען שלום בלבנון , והציע לבקר בה אם הדבר יוכל 
להועיל . קפידבינביירות ( ע"ם ) . מישל עאון הדיח את מפקד הצבא לשעבר , 
תת - אלוף אברהים טאנוס , מאחר שלדבריו הוא שיתף פעולה עם מספר קצינים 
בצבא המואשמים בנאמנות לכוחות הלבנוניים , ובראשם יוסף טחאן , שערך את 
המתקפה הידועה על ביתו של מפקד גדוד המשטרה הצבאית , עאדל סאסין . 
