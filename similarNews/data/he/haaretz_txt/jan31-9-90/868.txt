" הכנס הארצי השלישי על עבודה סוציאלית במערכות הבריאות " נערך אתמול על - 
ידי בית הספר לעבודה סוציאלית באוניברסיטת בר אילן , בשיתוף עם איגוד העובדים 
הסוציאליים . הדוברים השונים בכנס הטילו את האחריות לרמת השירותים הבריאותיים 
האחד על השני . מנכ"ל קופת החולים הכללית , נחום פסה , האשים , בדברי 
ברכתו לבאי הכנס , את הממשלה בכך שנושא הבריאות לא תופס את מקומו הראוי 
בתקציב המדינה . לדבריו הוא מצדד בשינויים במערכת הבריאות , אך הוא מעדיף 
את המודל הקיים בישראל על המצב בארצות הברית , שם כ5 . 4 מיליון איש אינם 
מבוטחים , ואינם מקבלים שירותי בריאות . שכן " אצלנו , לא מתגוללים אנשים 
חסרי טיפול ברחוב " . שר הבריאות , יעקב צור , אמר כי בישראל סדרי - העדיפיות 
בהוצאות הממשלתיות שונים מאלה המקובלים במדינות אירופה , ולכן אין אפשרות 
להקצות לנושא תקציבים באותם סדרי - גודל . עם זאת , הוא מאמין כי אפשר 
לייעל את המערכת , על - ידי ניצול טוב יותר של מתקנים וכוח אדם מקצועי . 
לטענת השר יש לבסס רפואה ציבורית יעילה , תוך מתן תמריצים לעובדים והפעלת 
מוסדות אחר - הצהרים , במימון קופ"ח . כמו - כן הוא מצדד בחקיקה , שתעגן 
את זכויות החולים , כדוגמת חוק החינוך וחוק הביטוח הלאומי . כמו - כן הוצג 
בכנס המרכז לגמילה מאלכוהול , העוסק בטיפול רפואי ופסיכולוגי קצר - מועד 
לאלכוהוליסטים , והוצגו העקרונות המנחים לטיפול העובדים הסוציאליים בתרומות 
איברים . 
