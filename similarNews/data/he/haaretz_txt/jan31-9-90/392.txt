רבאט ( ע"ר ) . בתום שיחות שניהל עם ראש אש"ף , יאסר ערפאת , החליט 
מלך מרוקו , חסן השני , ליזום מסע דיפלומטי חדש להשכנת השלום במזרח התיכון 
על כך נמסר אתמול בהודעה רשמית מרבאט . בהודעה צויין כי המלך ישלח בקרוב 
הזמנות לראשי מדינות ערב להצטרף לוועדה משותפת שתפקידה לחתור לכינוסה של 
ועידת שלום בין - לאומית למזרח התיכון . בחודש מאי אשתקד הטילה פסגת חרום 
ערבית על המלך חסן להקים ועדה " לנקיטת צעדים בין - לאומיים ליישוב שאלת 
פלשתין " . אולם מקורות דיפלומטיים מסרו כי לא נעשה מאמץ לכינוסה של ועידה 
זו , כל עוד ממשיך נשיא מצרים , חוסני מובארק , בנסיונותיו להביא לשיחות 
ישראליות - פלשתינאיות ישירות . ערפאת הגיע במפתיע למרוקו בשעה מאוחרת שלשום 
ונפגש מיד לשיחות עם המלך חסן בארמון במראקש . : מיד לאחר כינוס הליכוד 
תשיב ממשלת ישראל על הזמנה אמריקאית למפגש המשולש של שרי החוץ , שנועד לסכם 
את מועד פתיחתו של הדו - שיח בקאהיר בין ישראל למשלחת פלשתינאית , הכוללת 
שני מגורשים ושני תושבי מזרח ירושלים , המחזיקים בכתובת בגדה כך עולה משיחה 
שקיים מזכיר המדינה האמריקאי , גיימס בייקר עם עמיתו משה ארנס . על פי מקורות 
מערביים , שלא ניתן להם אישור בירושלים , קיים אתמול בייקר שיחת טלפון 
גם עם ראש הממשלה יצחק שמיר ובעקבותיה ניאות לוותר על הרעיון לכנס את מפגש 
שרי החוץ עוד לפני כינוס מרכז הליכוד . נוכח הסיכום עם בייקר והודעתו של 
שמיר בקבינט , כי יביא להכרעה בפורום זה את הצעות הפשרה בענין הרכב המשלחת 
הפלשתינית , לפני יציאת ארנס למפגש המשולש צפויה מיד לאחר מרכז הליכוד 
ישיבה מכרעת של הקבינט . בייקר הבהיר כי בד בבד עם המגעים בדבר הבטחונות , 
שהוא אינו מייחס להם עתה ערך רב , מצפה ארה"ב כי הממשלה תסכם בהקדם את 
עמדתה בנושא המגורשים והנציגות המזרח ירושלמית , על מנת שארנס יוכל לבוא 
למפגש עמו ועם שר החוץ המצרי עיסמת עבד אל מגיד עם תשובות מוסכמות וסופיות 
בנושאים אלה . כל זאת , לאחר שקאהיר הודיעה כי אש"ף מקבל תנאים אלה ומסכים 
שמצרים תודיע רשמית על הרכב שתי המשלחות האורחות . כמו כן מוסכם כי במפגש 
קאהיר לא יונפו דגלים , לבד מדגל המדינה המארחת . בייקר מבקש לסכם בביקורו 
במוסקווה את התנאים לשיתוף משקיפים סובייטיים במפגש , בצד משקיפים אמריקאיים . 
ארה"ב כבר הבהירה לסובייטים , כי תתמוך בשיתופם בתהליך השלום בתנאי שיחדשו 
את היחסים עם ישראל . גורמים בכירים במוסקווה הבהירו באחרונה , כי הם ממתינים 
לצעד חיובי , ולוא גם מזערי , של ישראל כלפי הפלשתינים כדי לחדש את היחסים 
עמה . ממשלת ישראל תתבקש להשיב גם על שאלה זו , השנויה לפי שעה במחלוקת 
בין שרי העבודה המקבלים את התנאי האמריקאי לשיתוף בריה"ם לבין שרי הליכוד 
המתנגדים לכך . מזכיר המדינה גיימס בייקר קרוב לפתיחת משא ומתן עם שרי החוץ 
של מצרים ושל ישראל , העשוי לסלול את הדרך לשיחות ישירות בין ישראל למשלחת 
פלשתינית . כך אמרו אתמול פקידי ממשל . הפקידים אמרו , שיתכן אם כי בשום 
פנים אין זה ודאי שבייקר ייוועד עם שר החוץ של ישראל , משה ארנס , ועם 
שר החוץ של מצרים , עיסמת עבד אל מגיד , בבירה אירופית , ב - 01 וב - 
11 בפברואר , מייד לאחר שיחותיו עם מנהיגי בריה"ם במוסקווה . " זה אפשרי , 
אבל זה בשום פנים עדיין לא סוכם " , אמר פקיד בכיר במחלקת המדינה . לפי 
הפקיד שומר בייקר מקום בלוח הזמנים שלו ליומיים האמורים ( שבת וראשון ) 
. פקידי ממשל אומרים , כי ישראל ומצרים קרובות לגיבוש הבנה על סדר היום 
של שיחות ישראליות - פלשתיניות , ועל המשתתפים בהן . בייקר סירב לכנס פגישה 
עם עמיתיו מישראל וממצרים , כדי לעבד את פרטי הפגישה , כל זמן שלא היה 
בטוח , כי המכשולים העיקריים הוסרו מראש , בשיחות לא פורמליות . נוכח הפגישה 
הממשמשת ובאה של מרכז הליכוד נמנעים פקידים אמריקאיים מלהתנבא בדרגה כלשהי 
של ודאות אם השיחות יתקיימו בסופו של דבר . בייקר עצמו אמר לכתבים בוואשינגטון , 
כי הידיעות על פגישה ממשמשת ובאה הן " שמועות " , והוא מוסיף " לנסות 
ולבדוק אם אנחנו יכולים להתקדם " . חלה התקדמות במאמצים להכין פגישה בין 
שרי החוץ של ארצות הברית , ישראל ומצרים , אולם אין לצפות כי הפגישה תיערך 
כבר בשבוע הבא - על כך נמסר ביום חמישי ממקורות דיפלומטיים בוושינגטון . 
ה"ניו יורק טיימס " ציטט את דבריהם של פקידים אמריקאים שאמרו כי הדבר אפשרי 
אך לא ודאי ששר החוץ גיימס בייקר ייפגש עם שר החוץ הישראלי משה ארנס ועם 
שר החוץ המצרי עיסמת עבד אל - מגיד , בבירה אירופית ב - 01 בפברואר או ב - 
11 בו , מיד לאחר סיום שיחותיו עם מנהיגים סובייטיים במוסקבה . דוברת הסטייט 
דפארטמנט , מרגרט טטויילר , אמרה אמנם כי לבייקר אין תכנית להיפגש עם שני 
עמיתיו בימים הקרובים . אולם כאשר לחצו עליה לומר אם פגישה כזו היא בגדר 
אפשרות השיבה : " כל דבר אפשרי " . עוד מסר מקור דיפלומטי כי מצרים העבירה 
לאחרונה לידי בייקר הצעות , שיש בכוחן לישב כמה מן הבעיות השנויות במחלוקת . 
