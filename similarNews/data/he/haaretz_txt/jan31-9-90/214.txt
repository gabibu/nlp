משרד הביטחון סירב לאפשר לנציגי צה"ל לעיין בחוזה ההתקשרות שנחתם בין מערכת 
הביטחון לבין המספנה הגרמנית , האמורה לייצר את הצוללות עבור חיל הים . 
לקראת גיבושה המחודש של תוכנית העבודה של צה"ל לשנת 0991 , שהתבצע בעקבות 
הגדרת גודלו של תקציב הביטחון , נדרשה בצה"ל הכרעה באשר לגורל פרויקט הצוללות 
של חיל הים . על רקע זה התפתח ויכוח בין משרד הביטחון לצה"ל סביב השאלה 
אם ביטול הפרויקט בשלב זה , יחייב את ישראל לשלם פיצויים למספנה הגרמנית 
ולחברות אחרות המעורבות בו . בצה"ל העריכו כי תנאי החוזה מאפשרים עדיין 
לבטל את ההתקשרות על ייצור הצוללות מבלי שיהיה צורך לפצות את הצדדים האחרים 
השותפים להסכם . עמדה שונה הציג משרד הביטחון , ואנשיו טענו כי גם החלטה 
על ביטול בשלב זה דורשת תשלום פיצויים . לפיכך , ביקשו קציני הצבא העוסקים 
בנושא פרויקט הצוללות לבחון את תנאי החוזה ופרטיו . לכך התנגד משרד הביטחון 
וסירב להעביר את החוזה לעיונם . רק לאחר ויכוחים ממושכים נאות משרד הביטחון 
להעביר את החוזה לעיונו של הרמטכ"ל דן שומרון בלבד . בעקבות העיון בתנאי 
החוזה החליט הרמטכ"ל לדחות את ההחלטה הסופית על עתיד פרויקט הצוללות עד לחודש 
ספטמבר השנה , שהוא המועד האחרון בו ניתן עדיין להודיע על ביטולו בלי לשלם 
פיצויים לחברות הזרות השותפות בו . בצמרת צה"ל מופעל לחץ מסיווי על הרמטכ"ל 
כדי שיחליט על ביטול פרויקט הצוללות ויעביר את הכספים לצרכים אחרים של הצבא . 
שומרון עדיין מתקשה לקבל החלטה , ונראה כי בסופו של דבר תועבר ההכרעה בנושא 
לשר הביטחון , יצחק רבין . עמדתו הנוכחית של שר הביטחון בנושא עדיין לא 
ידועה , וקרוב לוודאי הוא ינסה לדחות את ההכרעה למועד מאוחר ככל האפשר . 
בינתיים העביר משרד הביטחון למספנה הגרמנית תשלום ראשון בגובה 02 מיליון 
דולר . סכום זה אמור לכסות את פעילות המספנה עד חודש ספטמבר . 
