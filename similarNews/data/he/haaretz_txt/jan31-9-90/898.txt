( ע ) . מפות סודיות של צה"ל נתגלו ברשותו של בן קיבוץ יגור שהוכרז על 
ידי המשטרה כעבריין נמלט מסר אתמול חוקר משטרה בבית משפט השלום בבאר שבע . 
החוקר טען , כי העצור חשוד בגנבות מצה"ל ומקיבוצים . המשטרה טענה כי החשוד , 
אריה גרעין ( 42 ) , שהה בקיבוץ חולית שליד רצועת עזה . ב98 . 9 . 72 
הוא נעלם בשעת לילה מהקיבוץ , ומאז לא נודעו עקבותיו . בבוקר שלמחרת העלמו , 
הוברר שמשרד הנהלת החשבונות של הקיבוץ נפרץ ונגנבו מתוכו מסמכים שונים וכסף 
מזומן . עוד הוברר , כי בלילה גם נגנב מצבר מטרקטור המקצרה של הקיבוץ . 
המשטרה הוזמנה לחקור את הפריצה ונערך חיפוש גם בחדרו של אריה גרעין . 
שם נמצא ציוד צבאי גנוב רב , שכלל בין היתר פרטי לבוש צבאיים , כדורים 
לאקדח - זיקוקים וכן פנקסים צבאיים , מפות סודיות של צה"ל , דרגות רב 
סרן , חותמת צבאית וטופסי אישורי חופשה צבאיים . בחדרו גם נמצאה מסכת ריסוס 
הפועלת על לחץ אוויר ולידה מנוע קטן ששייכים לקיבוץ , ומתקן בירה שנגנב 
מהיישוב אשלים בנגב . בקיבוץ לא ידעו על כתובת מגורים של גרעין והמשטרה הכריזה 
עליו כעבריין נמלט . הוא נעצר בסופו של דבר על ידי משטרת הרצליה ואתמול 
הובא לבית משפט השלום בבאר שבע . המשטרה ביקשה מהשופט לצוות על הארכת מעצרו 
לעוד שמונה ימים , כדי לסיים את חקירתו וכיוון שאין לו כתובת קבועה . החשוד 
הודיע לבית המשפט שכתובתו היא אצל הוריו בקיבוץ יגור ושם ניתן לאתר אותו . 
השופט צבי סגל עיין בחומר הראיות שהמציאה בפניו המשטרה וקבע שאין צורך במעצר 
כה ממושך , וציווה להאריך את מעצרו של גרעין עד מחר בשעה 00 . 41 , להשלמת 
חקירתו במשטרה . 
