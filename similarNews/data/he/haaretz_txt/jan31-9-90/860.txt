לבית המשפט המחוזי בתל - אביב הוגש כתב אישום נגד מלכה ביבר ( 64 ) מגבעתיים , 
המואשמת בשוד של חלפן כספים מחולון . התובעת , עו"ד ליאורה גלט - ברקוביץ , 
ביקשה אתמול לעצור את הנאשמת עד לתום ההליכים , נוכח חומרת העבירה . הסניגור 
עו"ד שמעון שובר ביקש לדחות את הדיון בשאלת המעצר מפני שביקש ללמוד את חומר 
הראיות שבתיק . השופט המחוזי צבי הכהן נעתר לבקשתו . בכתב האישום נטען , 
כי בשעה שהנאשמת עבדה בחנות בגדים ברחוב המשביר 41 בתל - אביב , הכירה 
את יעקב עזר וידעה , כי הוא עוסק בחלפנות כספים . מספר ימים לפני ה62 בינואר 
השנה , אמרה הנאשמת למתלונן , כי חברתה שמכרה דירה , מבקשת להמיר סכום 
של 002 אלף ש"ח לדולרים , וקבעה איתו כי ב62 בינואר , בשעת בוקר , יבוא 
לחנות עם מטבע החוץ . לנאשמת לא היתה חברה כזו , נאמר בכתב האישום , וכל 
הסיפור נולד , כדי לשכנע את החלפן להגיע לחנות . ב62 בחודש , בשעה תשע 
בבוקר הגיע המתלונן לחנות ובידו סכום כולל השווה למאה אלף דולר ( דולרים 
ומארקים גרמניים ) , והמתין ל"חברה " של הנאשמת . ביבר יצאה מהחנות בו 
היא עובדת , וכעבור עשר דקות היא שבה והיכתה את המתלונן במכשיר קהה וגרמה 
לו לפצע חתך בקרקפת שהצריך אשפוז בבית חולים . מיד לאחר מכן נטלה את הכסף , 
נאמר בכתב האישום . הנאשמת מואשמת בעבירה של שוד בנסיבות מחמירות . 
