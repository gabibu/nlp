צוותי חילוץ המחפשים אחר אדם שנפל לתוך בור עמוק במרכז העיר באר - שבע הפסיקו 
אתמול את החיפושים , בשל חשש ממפולת . החיפושים יתחדשו הבוקר , לאחר שדפנות 
הבור ימולאו בבטון . תושב העיר , אריה רייסרמן , בן 17 , נעדר מאז יום 
חמישי בלילה , ועדי ראייה אמרו כי נפל לתוך בור שנפער באדמה . הבוקר יוזעק 
לאזור החיפושים צוללן , שירד לתחתית הבור , שהתמלא במים . צוותי חילוץ 
של צה"ל , המשטרה , ועיריית באר - שבע , ניסו במשך השבת לחפור תעלות ולהגיע 
אל תחתית הבור . מפקד משטרת מרחב הנגב , תת - ניצב אהרון ארוניסקי , כינס 
את כל הגורמים האחראיים לחילוץ , והודיע על הפסקת עבודות החילוץ , עד שיהיה 
בטוח כי אין סיכון לחיי אדם נוספים . בנו של הנעדר ואשתו שוהים במקום החיפושים . 
הבן סיפר כי אביו , בן 17 , הוא ניצול שואה . ביום חמישי נפער בור במרכז 
באר - שבע , ליד חנות הבשר " כלבו גרינברג " . מהנדסי עיריית באר - שבע 
ממשיכים לבדוק אם הבנייה שבוצעה במקום נעשתה על פי החוק , ואם יש מקום לנקוט 
צעדים נגד מי שבנו את החנויות במקום . הארכיאולוג פיטר פביאן סיפר כי כל 
העיר העתיקה של באר - שבע בנויה על שרידים של מבני אבן - גיר , ויש להביא 
בחשבון בעת בניה באזור קיומם של חללים תת - קרקעיים ובארות . 
