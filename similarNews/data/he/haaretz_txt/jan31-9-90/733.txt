ועדת הכספים של הכנסת אמורה לקבוע היום את גורלו העיסקי של בנק מימון וסחר . 
בפני הוועדה מונחת הצעת האוצר והפיקוח על הבנקים בבנק ישראל , למזג את 
הבנק , עם בנק המזרחי , שהוא חברת האם שלו . הפיקוח נימק את בקשת המיזוג 
במצבו העיסקי הקשה של הבנק , ובכך שאי - האישור , עלול לגרום להתדרדרותו 
הנוספת . נימוק זה של המפקח גרם להרמת גבה בקרב אחדים מחברי ועדת הכספים , 
שכן בשנה האחרונה , לא ניכרו כל סימנים להתדרדרות חריפה במצבו העיסקי של 
הבנק . חברי הוועדה יקחו בחשבון כי למרות הטענות , מספר משקיעים מתעניינים 
ברכישת הבנק . אלה מוכנים לשלם לבנק המזרחי , בתנאים מסויימים , סכום 
גבוה מזה שהבנק מוכן לשלם עבור רכישת חלקו של האוצר במימון וסחר , לצורך 
השלמת המיזוג . דירקטוריון בנק המזרחי התכנס אתמול לישיבה ולא ברור אם הוא 
דן פעם נוספת בהצעת המיזוג . כזכור , דירקטוריון מימון וסחר החליט עוד 
לפני כשבועיים שהליכי המיזוג עם המזרחי , יסתיימו עד סוף ינואר , אך כידוע , 
ההחלטה עדיין לא יושמה . בית - המשפט ימשיך לדון מחר בבקשת ההסתדרות לקבל 
צו מניעה נגד בנק המזרחי בדבר אי - ביצוע המיזוג . בפעם הראשונה , יופיע 
מחר בנק המזרחי , כצד לדיון . 
