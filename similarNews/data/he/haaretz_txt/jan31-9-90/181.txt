" השנה לא יוכרז משטר חירום במשק המים , מאחר שהגשמים שירדו במרכז ובדרום 
מאזנים להערכתנו את היובש בצפון " . כך מסר אתמול נציב המים צמח ישי בעקבות 
המצב הקשה של מפלס הכנרת ועצירת הגשמים בצפון . הוא הוסיף כי " נוכל לנקוט 
מדיניות זאת הודות לכך שכמות המשקעים שירדה במרכז הארץ ודרומה עולה על הממוצע 
השנתי " . הנציב הסביר כי הוחלט שהשנה לא יישאבו מים מהכינרת מתחת למיפלס 
של 05 . 212 , אפילו במחיר של אי - חידוש הפעלת המוביל הארצי עד לחורף הבא . 
סופר " הארץ " מציין כי כיום מפלס הכינרת הוא 30 . 212 מתחת לפני הים , 
שהם כחצי מטר בלבד מעל למפלס התחתון המירבי שבו נקב נציב המים . בהתייחסו 
למאזן הגשמים השלילי באגן ההיקוות של הכינרת אמר נציב המים כי זו השנה השניה 
ברציפות שכמויות הגשמים הם הרבה מתחת לממוצע בצפון הארץ . הדבר נותן את 
אותותיו במפלס הנמוך של הכנרת ובירידה בשפיעה של המעיינות המזינים את נחלי 
הצפון והכנרת . באשר למצב המים בגולן אמר ישי כי בשנים רגילות אוגר הגולן 
את המים לצרכיו בשורה של מאגרים . אבל השנה הגולן יבש ואין מים במאגריו . 
לכן הוחל בימים אלה להזרים מים מהכינרת למילוי חלקי של מאגרי המים בדרום 
הגולן , בעוד שלצפון הגולן מוזרמים מים מהבניאס לבריכת רם ולמאגר נוסף . 
נציב המים הבהיר גם שהשנה יאושר לחקלאי הגולן לוח גידולים רגיל . " אנו 
ניתן את המים בגולן רק למטעים קיימים . גם חקלאי עמק החולה יצטרכו השנה 
לצמצם שת שטחי המזרע של הכותנה ושל גידולי השדה האחרים , במיוחד תבואות 
קיץ . פשוט לא יהיו להם מים לכך " , התריע ישי . 
