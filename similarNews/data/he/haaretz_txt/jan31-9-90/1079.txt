בית המשפט העליון דחה אתמול את ערעורו של הנציב לשעבר של שירות בתי הסוהר , 
רפי סוויסה , על הרשעתו בהדחת כלתו ואמה למסור עדות שקר כדי להסיר חשד 
פלילי מעל בנו . עונשו של סוויסה ששה חודשי מאסר על - תנאי ו000 , 3 ש"ח 
קנס נשאר על כנו . תחילת הפרשה בחודש יוני 7891 , כאשר דוד סוויסה , בנו 
של רפי סוויסה , נעצר כחשוד בביצוע התפרצויות לדירות ברחובות . הוא הועמד 
לדין אולם זוכה במשפט . רפי סוויסה , בן 55 , הואשם כי דחף את אשת בנו 
ואת אמה למסור במשטרה אליבי כוזב למעשיו של בנו . הוא שכנע אותן לספר לחוקרים 
כי ביום 78 . 2 . 62 , המועד בו בוצעו ההתפרצויות , נסע בנו עם אם כלתו 
לתל - אביב , כדי לקנות מוצרים לתינוק של בני הזוג . על פי כתב האישום , 
סירבה תחילה אם כלתו לבקשה ואמרה לו כי אינה רוצה לשקר , ואז אמר לה סוויסה : 
" אז יהיו גירושים " . לבסוף היא מסרה במשטרה את הגרסה שהכתיב לה סוויסה . 
בית המשפט השלום ברחובות הרשיע אותו בעבירה של הדחה בחקירה וגזר עליו חצי 
שנה מאסר על - תנאי ו000 , 3 ש"ח קנס . רפי סוויסה עירער לבית המשפט המחוזי 
בתל - אביב , וטען כי כלתו ואמה בדו את ההודעה הכוזבת . ערעורו נדחה אולם 
בית המשפט המחוזי התיר לו לערער לבית המשפט העליון על חלק מפסק - הדין , 
הנוגע לשאלת קבילותן של עדויות שתי הנשים . סנגורו של סוויסה , עו"ד חיים 
משגב , טען בבית המשפט העליון כי יש לפסול את העדויות לאור " הלכת קינזי " 
שהתקבלה בזמנו בביהמ"ש העליון , והמאפשרת לנאשם להתנגד לכך ששותפו לעבירה 
יעיד נגדו מטעם התביעה , כל עוד משפטו של האחרון לא נסתיים . הלכה זו התקבלה 
מחשש שהעד יעוות את האמת , אם על - ידי כך שיפזול לתמורה מצד התביעה באשר 
להחלטה להעמידו לדין ובאיזו אשמה , ואם על - ידי כך שיגדיל את סיכוייו במשפטו 
בהשחרת פני שותפו . המשנה לנשיא , השופט מנחם אלון והשופטים אליעזר גולדברג 
ושאול אלוני , דחו את הערעור . השופט גולדברג קבע , כי סוויסה החמיץ פעמיים 
את ההזדמנות להתנגד למתן העדויות , פעם אחת כשביהמ"ש השלום גבה מהן עדות 
מוקדמת , ופעם שנייה כשהוגשו העדויות עם היפתח המשפט . לעצם העניין הדגיש 
השופט גולדברג , כי " הלכת קינזי " חלה בכל מקרה שהעד עומד למשפט בגין 
אותה פרשה , אולם כאשר אין כוונה להעמידו לדין כפי שנמסר לשתי הנשים לפני 
שמסרו עדותן הרי החקירה המשטרתית כשלעצמה והאפשרות התיאורטית של הגשת כתב 
אישום אינן מונעות את מתן העדות . בנסיבות אלה אין אפוא כל יסוד לפסול 
את עדויות הנשים . 
