קופנהגן נחשבת לאחת הבירות הפרובינציאליות של הקהילייה האירופית . לעתים 
נדירות מתחולל בה אירוע פוליטי בעל משמעות החורגת מתחומן הצר של מדינות סקנדינוויה . 
קופנהגן אינה פאריס , לונדון , בון או בריסל . החלטת ממשלות ישראל ומזרח 
גרמניה לבחור בקופנהגן השקטה והמרוחקת ממוקדי הפעילות הפוליטית למקום מפגש 
בין נציגי ישראל ומזרח גרמניה חוללה מהומה תקשורתית בין הכתבים היושבים 
בקופנהגן . מיומן הראשון של השיחות , ביום שני שעבר , הועמדה שגרירות ישראל 
בקופנהגן בלחץ כתבים שביקשו לקבל פרטים . בכל שלושת ימי הדיונים הגיבה השגרירות 
בדחייה מוחלטת . ביום רביעי , בתום שלושת ימי השיחות בין שתי המשלחות , 
נענתה שגרירות מזרח גרמניה לבקשות לראיין את ראש המשלחת השגריר ריינר נוימן 
המשמש כיום ראש מחלקת מזרח תיכון במשרד החוץ המזרח גרמני . תוך הפגנת " גלאסנוסט " 
הוזמנו כל העיתונאים שביקשו לבוא למסיבת העיתונאים עם השגריר נוימן , ללא 
עריכת בדיקה מוקדמת או סלקציה , כפי שהיה נהוג שנים רבות בכל שגרירויות 
הגוש הקומוניסטי . בשל סירובה של שגרירות ישראל להיפגש עם נציגי התקשורת , 
הפכה מזרח גרמניה למקור החשוב ביותר לקבלת מידע על מהלך השיחות שנוהלו בקופנהגן 
בין השגריר נוימן לבין ראש המשלחת הישראלית , היועץ מיכאל שילה . במסיבת 
העיתונאים בשגרירות המזרח גרמנית הצליח השגריר נוימן לדבר במשך קרוב לחצי 
שעה בלא לגלות דבר מהותי . החשיבות היתה בהפגנת רצון טוב לקיים מגע עם נציגי 
התקשורת . השגריר המזרח גרמני הבהיר כי שתי המשלחות החליטו במשותף להטיל 
איפול על מהלך השיחות , ורק בהערות אגב ניתן היה לעמוד על הנקודות שנדונו 
בין היועץ שילה לבין השגריר נוימן . השגריר המזרח גרמני הזכיר בראשית דבריו 
כי ראש ממשלת מזרח גרמניה הנס מודרו הכריז ב98 . 11 . 71 על רצונה של מזרח - 
גרמניה לכונן קשרים מדיניים עם ישראל . נקודת מחלוקת מרכזית היתה דרישת 
ישראל כי ממשלת מזרח - גרמניה תקבל על עצמה אחריות מוסרית כשותפה לפשעים 
שביצע העם הגרמני בימי מלחמת העולם השנייה . השגריר נוימן הזכיר את הטקס 
הממלכתי שערכה ממשלתו בברלין ב88 . 11 . 9 במלאת 04 שנה לליל הבדולח , אולם 
נמנע מכל תגובה על קביעתה העקרונית של ממשלת ישראל . עוד אמר השגריר נוימן 
כי שתי המשלחות הסכימו להמשיך בשיחות , על אף שלא נקבע מועד לסיבוב נוסף 
של שיחות . מזרח גרמניה היתה היוזמת לעריכת המפגש שהוגדר " שיחות הבהרה " , 
כשעל הפרק עומדים חידוש היחסים הדיפלומטיים בין ישראל לצכוסלובקיה ופולין . 
קשה היה ללמוד מדברי השגריר נוימן אם ומתי יוחלפו שגרירים בין ברלין לירושלים , 
הגם שהיה ברור כי מצידה של מזרח גרמניה אין כל מניעה לכינון מיידי של יחסים 
מדיניים . השגריר סיפר כי שירת במשך 51 שנים בשגרירויות מזרח גרמניה במדינות 
ערב . תפקידו האחרון היה שגריר ארצו בדרום תימן . שלוש שעות לאחר תום התדרוך 
בשגרירות מזרח - גרמניה פירסמה שגרירות ישראל הודעה לעיתונות , מנוסחת בלשון 
משפטית המכסה על אי רצון לגלות פרטים מהותיים על מהלך השיחות . הודעת ישראל 
נוסחה בשבעה סעיפים קצרים : א . שיחות הבהרה בין משלחות ישראל ומזרח - 
גרמניה הסתיימו , והמשלחות ידווחו לממשלותיהן . ב . מטרת השיחות היתה להבהיר 
נושאים הקשורים לכינון יחסים דיפלומטיים בין ישראל למזרח - גרמניה . ג . 
ישראל דוגלת בעיקרון אוניוורסלי של יחסים נורמליים עם כל מדינה , בלי קשר 
למשטרה החברתי . ד . אשר ליחסים עם מזרח - גרמניה , קיימים קשיים שיהיו 
לכל אדם המכיר את ההיסטוריה של המאה ה02 . ה . לפיכך יש חשיבות מיוחדת לקבלת 
אחריות מוסרית מצד מזרח גרמניה כשותפה לפשעים שביצע העם הגרמני נגד העם היהודי 
בימי מלחמת העולם השנייה . ו . השיחות יימשכו בשלב מאוחר יותר . ז . ממשלת 
ישראל מודה לממשלת דנמרק שהסכימה לאירוח שתי המשלחות . ההודעה לא פורסמה 
למחרת היום בעיתוני קופנהגן . אלה העדיפו כולם לדווח על מסיבת העיתונאים 
בשגרירות מזרח גרמניה . הנטייה הישראלית לשמור על סודיות גם כאשר האמור אינו 
בנושא ביטחוני כי אם בנושא פוליטי טהור , גרמה להכשלת הצגת עמדות ישראל . 
