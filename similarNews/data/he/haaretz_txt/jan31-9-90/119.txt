הבבא ברוך , הקדוש מנתיבות , נתן לנו השבוע הוכחה מצוינת לכך שראש הממשלה 
ימשיך לעשות הכול כדי לחסום את התהליך המדיני . על מה הוא התרגש כל כך , 
יצחק שמיר ? על הצעה שיכולה לבוא גם מרחבעם זאבי : לדבר עם אש"ף על מדינה 
לפלשתינאים בצפון סיני וברצועת עזה , כלומר לשלוח אותם לעזאזל מהגדה . 
מה שאמר ברוך אבו - חצירא היה ממולח אבל חסר - שחר , כמובן . ובכל זאת 
שמיר הגיב באופן שהיה כמעט התאבדותי . הלא - אירוע הזה אי - בואו של שמיר 
לנתיבות והלא - תוכנית של הבבא מלמד אותנו שוב עד כמה שמיר אינו מוכן לוותר , 
לא למנהיג של עדת אוהדיו הגדולה ובוודאי לא לנציגי ארגון המרצחים עצמם . 
אבל , למרות האיור הצבעוני החדש , את זה אנחנו כבר יודעים . אור יקר 
ונדיר יותר נשפך השבוע על התעלומה הגדולה ביותר בפוליטיקה הישראלית : לאיזה 
כיוון , לאמיתו של דבר , משפיעים האירועים של השנים האחרונות ? דעה אחת 
תיתן שהמגמה נוטה ימינה , ויש להערכה זו חיזוק במשאלים . אחרים יטענו 
שלציבור מתחיל העסק להימאס והוא מוכן לשקול גישה שבעבר הלא - רחוק נראתה 
לו מוקצית מחמת מיאוס . דברי אבו - חצירא מחזקים את האפשרות השנייה . הם 
מצביעים על כיוון מעניין במחוז בחירה שבו , לכאורה , שינויים כאלה יכולים 
להתרחש רק בשלב מאוחר מאוד , אם בכלל . מה עסקו של הבבא ברוך להציע עכשיו 
פתרונות לפלשתינאים ? ומדוע עליו להיכנס לגוב האריות הזה , ועוד ערב ההילולה 
הגדולה שלו , שהרי היה צריך להיות ברור לו שיזעים עליו את ראש הממשלה . 
נדרשה סיבה טובה כדי שגר עממי מפולפל , השולט במאות אלפים , משחק בתקציבי - 
ענק ומושך כפרפרים את כל הצמרת הפוליטית , ייכנס לעניין הזה . מהי הסיבה ? 
קודם כל הידיעה שאף אם דברים כאלה יוציאו את שמיר מהכלים , הם לא ימוטטו 
את קהל מעריציו בעדה המרוקאית . אבו - חצירא לא היה מדבר כך לפני שנים אחדות . 
היום הוכשרה כנראה הקרקע והוכנו הלבבות לאמירתו הנוראה על אש"ף . שנית , 
הבבא הצביע על מה שבתוך אווירת השנאה וההסתהקפתמו1 , 21פבארץ נשכח מהלב . 
יהודים וערבים חיו יפה מאוד ביחד בצפון אפריקה . ולכן , תנועה רוחנית 
( למה לא ? מדוע עדת הבבא פחות רוחנית מחצר של רבי חיוור , שקוף עור ואנטי - 
ציוני בבני - ברק ) , השומרת על קשריה עם ארץ מוצאה , תהיה מוכנה להקשיב 
להצעות על הידברות עם מנהיגי הערבים . הבבא לא יביא את השלום עם הצעתו , 
אבל היה בה הד לא בלתי חשוב לנכונות של חלק מתומכי הליכוד לחשוב אחרת מאשר 
הנהגתם . הוא הלך בכיוון הכללי של עוד תנועה , מעוטת - חברים ודלת - השפעה 
הרבה יותר , מזרחים למען השלום . גם קבוצה זו , שהשתתפה לא מכבר בכינוס 
עם פלשתינאים בספרד , סבורה שדווקא המזרחים יכולים ( וצריכים ) לשמש גשר 
להבנה בינינו לבין הערבים . שמיר מבין את זה . אחרת לא היה מתחמם כל כך , 
אחרת לא היה נוקט צעד כמעט - היסטרי ומונע את נוכחותו מגרעין תומכיו הקשה . 
ראש הממשלה בוודאי מבין דבר נוסף , המצוי בלב - לבו של כל מהלך פוליטי : 
משקלה הרב , לעתים המכריע , של עמדת המנהיג הפוליטי . הוא יודע שהציבור 
לא היה מתנגד בעקשנות אילו הוא עצמו היה מוביל למו"ם אמיתי עם הפלשתינאים . 
אבל הוא לא רוצה . הוא כל כך לא רוצה . הוא יעשה הכול כדי למנוע את התהליך . 
וכאשר אישיות בעלת השפעה בתוך מחנהו מצהירה על נכונותה לדבר עם אש"ף , 
ראש הממשלה יודע היטב איזו סכנה טמונה בכך : בין המים הקדושים והקסטות הקדושות 
בנתיבות עלול להתחיל הכרסום בלאו הקדוש שלו . 
