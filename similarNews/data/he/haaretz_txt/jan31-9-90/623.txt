ביירות , ( ע"ר וע"ץ ) . קרבות קשים של טנקים וירי רקטות פרצו אתמול 
במזרח ביירות , זה היום החמישי , וכוחות הביטחון אמרו , כי צבאו של הגנרל 
מישל עאון מנסה להתקדם לעבר עמדותיה המוגנות של המיליציה הנוצרית . לפחות 
571 בני אדם נהרגו ו009 נפצעו מאז פרצו הקרבות ביום רביעי על השליטה במובלעת 
הנוצרית בין צבאו של עאון המונה כ000 , 51 חיילים לבין מי שהיו פעם בעלי 
בריתו . מקורות ביטחוניים אמרו , כי עוצמת הקרבות באזורים דורה , פורן 
אל - שיבאק ועין רומאנה מצביעים על כך שחייליו של עאון מנסים להתקדם לעבר 
עמדות המיליציות . לדבריהם , פגזי נפל נפלו על אזורי מגורים במערב ביירות 
המוסלמית , בעיקר על חמרה , מזרעה ועין מרייזה , ואילצו את האוכלוסיה 
המבוהלת לתפוס מחסה . כמה בתי חולים במובלעת הנוצרית קיבלו שלשום בלילה רק 
פצועים שיש להם סיכוי לחיות . הרופאים המוטסים סירבו לקבל פצועים נוספים : 
" איננו יכולים לקבל יותר פצועים " , אמרה אחות בבית החולים סנט גורג . 
בתי החולים קראו לרופאים ולתורמי דם וסובלים ממחסור חמור בתרופות . פגזים , 
רקטות ופצצות מרגמה הרעימו אתמול במזרח ביירות בשיעור של אחד לשנייה , 
במשך 07 דקות . " הקרבות לא יסתיימו עד שצד אחד ירשום לעצמו ניצחון פוליטי 
או צבאי " , אמר מקור פוליטי נוצרי . במשך הלילה הוארה מזרח ביירות באור 
אלפי פגזים שנחתו עליה ולא הותירו רחוב או בניין שלמים . מקורות ביטחוניים 
מסרו כי 052 קצינים וחיילים משורותיו של עאון ערקו לכוחות הנאמנים לנשיא 
אליאס הראווי באזורים שבשליטת הסורים . לדבריהם , המיליציות כבשו שטחים 
סמוך למטה הנצור שלהם באזור קרנטינה , שעאון עדיין נחוש בדעתו לכבוש . כתב 
רויטר מסר כי חזית הקרבות אתמול התרחבה לאורך של 01 ק"ם צפונית לעמדות המליציות 
ברומייה . אבו דאבי ( ע"ץ וע"ר ) . נשיא לבנון אליאס הראווי איים להתערב 
צבאית אם יימשכו הקרבות במזרח ביירות הנוצרית . בהצהרה שפורסמה אתמול ביומון 
" אל - איתיחאד " של איחוד הנסיכויות הערביות , אמר הראווי כי " אם יימשך 
המצב הנוכחי במזרח ביירות , תהיה התערבות " ( של צבא לבנון ) , והתערבות 
זו תהיה " לטובת כל אזרח מזרח ביירות " . קרבות עזים , שהחלו ביום ד שעבר , 
עדיין נמשכו ביום א בין צבאו של הגנרל מישל עאון לבין המיליציה הנוצרית 
של סמיר געגע , בניסיון לשלוט באזור הנוצרי . בקרבות אלה כבר היו יותר 
007 נפגעים , כולל 261 הרוגים . 
