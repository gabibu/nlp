המנהל המדעי של מכון חקר הסרטן ההונגרי " סלאדאם " , פרוף לאיוש רטי , 
הגיע אתמול לישראל לפגישות עם רופאים בכירים , מנהלי מחלקות אונקולוגיות 
וראשי האגודה למלחמה בסרטן , כדי להציג בפניהם תרופה חדשנית שפותחה במכון 
ההונגרי ומסייעת לחולי סרטן לחזק את המערכת החיסונית שלהם , דבר שמאפשר 
להתמודד טוב יותר בזמן ממושך יותר , עם המחלה הממארת . לדבריו , עשרות 
אלפי חולים טופלו בתרופה , ביניהם אזרחים תושבי הונגריה ואזרחים מארצות 
הברית , מקנדה , מאוסטרליה וממערב גרמניה . כזכור , בעקבות הידיעות על 
פתיחת שערי מכון " סלאדאס " בבודפשט , בפני חולי סרטן מישראל לטיפול בשיטה 
הייחודית שפותחה במכון , ערכה האגודה למניעת הסרטן בישראל , בדיקה של השיטה 
ופירסמה הודעה , בה היא מזהירה את הציבור מלהיתפס לתקוות שווא , מאחר והשיטה 
המופעלת במכון " סלאדאס " , עדיין לא הוכיחה את עצמה , למרות שממשלת הונגריה 
אישרה את השימוש בה במארס אשתקד . אונקולוגים אחרים ציינו , כי כדי לחוות 
דעת על יעילות או חוסר יעילות של התרופה , חסרים תוצאות מחקרים קליניים , 
שמאשרים כי לתרופה יש ערך כלשהו . בכוונת פרוף רטי להציג בביקורו בישראל 
מחקרים מקיפים שנערכו על חיות וניסויים קליניים בבני אדם . כן יציג שורה 
של מאמרים מדעיים , שפורסמו בכנסים רפואיים בין - לאומיים וזאת כנגד טענות 
של רופאים והאגודה למלחמה בסרטן , שהזהירו את הציבור משימוש בתרופה זו מאחר 
והטיפול בה עדיין לא הוכיח את עצמו . 
