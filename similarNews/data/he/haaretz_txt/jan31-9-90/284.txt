עובדי תדיראן יקבלו היום את משכורות חודש ינואר . זאת , בניגוד להודעות 
קודמות של הנהלת החברה , כי בעקבות קשיי המזומנים החברה לא תשלם את משכורות 
חודש ינואר . מהנהלת תדיראן נמסר , כי אתמול הועברו לקופת החברה תשלומים 
מלקוחות בחו"ל ואלה יאפשרו את תשלום המשכורות . במקביל נמשכים המגעים בין 
הנהלת תדיראן לקונסורציום הבנקים הנושים , בנושא ההכנסות הצפויות ממכירת 
חברת כבלים וקבוצת מוצרי הצריכה . המחלוקת בין הנהלת תדיראן לבנקים לא יושבה 
עדיין ובתדיראן דורשים , כי ההכנסות מהמכירה ישמשו להקל על קשיי המזומנים 
הפוקדים את החברה ולא להקטנת מצבת החובות לבנקים . נציגי עובדי קבוצת מוצרי 
הצריכה של תדיראן מכל הארץ נועדו אתמול לפגישה והחליטו לעשות כל שביכולתם 
על מנת למנוע את המכירה . הם הביעו את חששם כי בעלי אלקו יפגו בתנאי העסקתם 
ויביאו לפיטורי עובדים רבים . 
