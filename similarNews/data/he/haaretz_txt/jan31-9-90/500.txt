בלגרד , ( ע"ר , ע"ץ ) בחבל קוסובו היה אתמול שקט יחסי , בעוד נשיא 
יוגוסלוויה ושרי הממשלה ניסו למצוא פיתרון לתסיסה הלאומנית , שגרמה למותם 
של 52 בני - אדם במשך שבוע ימים במחוז סרבי אוטונומי זה . נשיא יוגוסלוויה , 
הסלובני יאנז דרנובשק , ושלושה שרים פדרליים סיירו במחוז קוסובו , כדי 
לכונן מגעים עם תנועות האופוזיציה הדורשות לשים קץ לדיכוי המשטרתי , לבטל 
את מצב החירום , ולהביא ליציאת הצבא . לא נמסרו פרטים על מגעים אלה . אותה 
שעה הוקיעו תנועות האופוזיציה האלבניות בקוסובו , באיגרת לנשיא יוגוסלוויה , 
את " מעשי הטבח והדיכוי של המשטרה נגד האוכלוסיה האזרחית נטולת ההגנה " . 
ראשי האופוזציה דרשו לאסור על השוטרים להשתמש בנשק חם . 
