ועדת האתיקה של לשכת עורכי - הדין במחוז ירושלים החליטה לא להמליץ על נקיטת 
הליכים משפטיים בשאלת השעייתו של עו"ד יגאל ארנון , ולהמתין עד תום שמיעת 
הערעור בבית המשפט העליון . ארנון נקנס ב53 אלף ש"ח . מוסדות הלשכה התכנסו 
בעקבות הרשעתו של עו"ד ארנון במשפט " הפגישה הלילית " בעבירה של הטרדת 
עד בצוותא . לסופר " הארץ " נמסר , כי הנימוקים לכך היו : קביעותיה 
של השופטת שרה סירוטה שגרסו כי מעורבות עו"ד ארנון חמורה פחות מזו של עו"ד 
כספי , שנקנס בקנס המירבי הקבוע בחוק 76 אלף ש"ח , והוטלו עליו שמונה 
חודשי מאסר על תנאי וההבנה כי הואיל והנאשמים הגישו בקשה להקדים את שמיעת 
הערעור בבית המשפט העליון , מוטב להמתין לתוצאותיו ורק אחר - כך לדון בעניינו . 
ועדת האתיקה של חיפה טרם דנה בעניינו של הפרקליט השלישי שהורשע במשפט " הפגישה 
הלילית " עו"ד שרגא בלזר מחיפה ( עו"ז בלזר נקנס בסכום של 03 אלף ש"ח ולא 
הוטל עליו מאסר על תנאי כלשהו ) . 
