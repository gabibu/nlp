הזיקה ההולכת וגוברת להתערבות מגבוה בתחום יחסי העבודה , תחילה בגין מעבר 
מחוזה אישי בין עובד למעביד להסכמים קיבוציים ולונטריים בחסות ההסתדרות , 
עוד לפני הקמת המדינה , ואחר - כך בחקיקה נרחבת להבטחת רווחת העובד בשנים 
84919691 . כך גמל ממילא הצורך באכיפה משפטית ובפרשנות משפטית . בית דין 
זה הציב דגם חדש , שונה בגישתו , במערכת המשפטית הקיימת . הוא עממי יותר , 
אולי גם בזכות נציגי הציבור היושבים בו אחד מהם מטעם המעסיקים והשני מטעם 
העובדים , נוסף לשופט המקצועי . בית הדין הוא פחות פורמליסטי ממערכות המשפט 
האחרות וסולל דרך הלכתית במקום שהחקיקה אינה מגיבה במהירות הראויה להתפתחויות 
בשטח . הוא מטפל בסוגיות - מפתח בתחום משפט העבודה , כמו חופש ההתאגדות , 
משא ומתן קיבוצי , מהותם ותקפותם של הסכמים והסדרים קיבוציים , הגדרת 
ארגון עובדים הכשיר להיות צד להסכם קיבוצי ומכלול של הגנות וחסינויות בנושא 
שביתות והשבתות . פרוף רות בן ישראל , סגן דקאן הפקולטה למשפטים , ומי 
שעומדת בראש הקתדרה לדיני עבודה על שם אלן פואר , אומרת כי הישגו של בית 
הדין לעבודה הוא בכך שהשכיל למלא את החלל שנוצר , בהעדר חקיקה , בכל הנוגע 
לשביתות , השבתות , ארגוני עובדים ומעבידים . העדר החקיקה יסודו , לדבריה , 
באי - הסכמה פוליטית ביחס לערכים חברתיים שונים , דהיינו , ניגודי האינטרסים 
הכלכליים בין העובדים למעסיקים . כיום בית הדין עומד לפני תפנית , לאחר 
שהלכות בשאלות - יסוד של משפט העבודה , כגון הגדרה מחודשת ומצומצמת יותר 
של חירות השביתה , החלו נקבעות במערכת השיפוט הכללית בבית המשפט המחוזי . 
נושאי העבודה , בעיקר בתחום נזקי שביתות , יצאו מכותלי בית הדין . אם 
בעבר היו השביתות נשק יעיל , בעיקר כלפי המעבידים , והפגיעה היתה בכיסם 
בלבד , הרי כיום , ככל שציבורים נרחבים יותר נפגעים כצדדים שלישיים משביתות , 
כן התעורר הצורך לפתור את שאלת הנזקים . המחוקק לא עסק בשאלה זו בגלל 
חילוקי דעות פוליטיים לגבי היקף חופש השביתה . כך מצא את עצמו תחום נכבד 
בנושא העבודה במערכת המשפטית הכללית , במסגרת תביעות נזקיות . בגלל האפשרות 
לפנות לערכאות מקבילות , מעדיפים חלק מעורכי דין המתמחים בנושאי העבודה 
להפעיל את סמכויות בתי המשפט , בגלל הנטייה הטבעית בבית הדין , לטענתם , 
לפסוק לטובת העובדים . לדוגמה , עורך דין שהפעיל את בית משפט השלום להוציא 
עובדים שובתים משטח מפעל . לכאורה , זה נושא לבית הדין לעבודה , אך התביעה 
הוגשה במסגרת הסגת גבול במקרקעין וזו נמצאת בסמכות בית משפט השלום . התפתחות 
זאת פוגעת במעמדו של בית הדין לעבודה ובהדרגה נוצרות שתי מערכות של כללי - 
יסוד בדיני עבודה . הפתרון , לדעתה של בן ישראל , טמון בהרחבת הסמכות 
העניינית של בית הדין לעבודה . מן הראוי שהמחוקק ידריך את בית הדין ומערכת 
בתי המשפט הכלליים בשאלות הנוגעות לאיזון בין האינטרסים הנוגדים של עובדים 
ומעסיקים ובכלל זה זכות השביתה של העובדים מצד אחד וזכות הציבור שלא להיפגע 
מנזקי השביתות מצד שני . 
