הוועד הארצי של הרשויות הערביות החליט על שביתה כללית בכל הרשויות המקומיות 
הערביות בישראל , שתתקיים מחר , במחאה על כך שהאוצר טרם הפשיר כספים לרשויות 
אלה וכיוון ש02 מתוכן לא הצליחו לשלם לעובדיהן משכורות זה חודשים . עוזר 
שר האוצר , יצחק רייטר , ניסה למנוע את השביתה וקבע פגישה בין ראשי הציבור 
הערבי וסגן שר האוצר , יוסי ביילין , בעוד עשרה ימים . בתגובה אמר ראש 
עיריית שפרעם וראש הוועד הארצי , איברהים נימר חוסיין , כי התערבות עוזר 
שרהאוצר לא תמנע את השביתה . " לא נוכל לשלם שכר לעובדים בהבטחות . רק 
כסף בבנק יבטל את השביתה " , אמר חוסיין . כן נודע , כי ביילין הבטיח לח"ך 
דראושה כי יעשה לפתרון הבעיה " תוך ימים " . חוסיין אמר , כי כל הרשויות 
הערביות חתמו על הסדר תשלומים עם משרד הפנים . ההסדר מונע מהרשויות הערביות 
כל משיכת יתר , וכל התשלומים הנכנסים לחשבונותיהם בבנק , מוחרמים ע"י מרכז 
השלטון המקומי לטובת הספקים . במשרד הפנים אומרים , כי הפעלתההסדר " נתקעה " 
אצל חשב משרד האוצר , ושר הפנים עצמו , אריה דרעי נמצא בחו"ל . 
