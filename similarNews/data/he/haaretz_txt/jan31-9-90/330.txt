עובדי מגן דוד אדום מתכוונים להשבית החל מיום ראשון את שירותי האמבולנסים 
של מד"א , אם עד למועד זה לא יימצא הסדר לתשלום משכורתם . על כך הודיע 
אתמול יו"ר ועד עובדי מד"א , אלי בן קסוס . הוא אמר שהעובדים שומרים בינתיים 
על איפוק , והסתפקו במניעת כניסתם של חברי הוועד הפועל של מגן דוד אדום 
ושל חשב , שמונו על ידי משרדי האוצר והבריאות . במקום זאת הם התבקשו לחפש 
משאבים לתשלום משכורת ינואר שלא שולמה לכשבע מאות העובדים . מגן דוד אדום 
נקלע שוב לקשיי נזילות בעקבות עיקול כספיו , בשל חוב של 5 . 41 מיליון שקלים 
למס הכנסה . בדו"ח ביניים שערך רואה חשבון דורון שורר , שמונה על - ידי 
משרדי האוצר והבריאות לבדוק את מצבו של התאגיד , נקבע שהחוב המצטבר של מגן 
דוד אדום מגיע ל03 מיליון שקל . הגירעון התפעולי השוטף של מד"א נע בין 5 . 
1 ל7 . 1 מיליון שקל לחודש . חובות מד"א למס הכנסה , לאחר ביטול הכנסות , 
מגיעים ל01 מיליון שקל , וסכום החובות לספקים מגיע ל5 מיליון שקל . משרדי 
הממשלה , קופות החולים ורשויות מקומיות חייבים למד"א סכום של 5 . 8 מיליון 
שקל , וחלק מהסכום הוא חובות אבודים . במכתב ששיגר היועץ המשפטי של מגן 
דוד אדום לשר הבריאות , יעקב צור , ולסגן שר האוצר , יוסי ביילין , הוא 
דורש לממש הסכם שנחתם בין הממשלה למגן דוד אדום ב98 . 21 . 3 , לפיו הובטח 
המשך הפעלת שירותי מד"א והבטחת הוצאות שכר ופעולות חיוניות אחרות וכיסוי 
גירעונות , והובטחה גם השתתפות תקציבית מצד הממשלה כדי להבטיח מילוי ההסכם . 
