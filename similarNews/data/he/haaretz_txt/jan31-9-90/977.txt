שר הביטחון יצחק רבין , הבטיח אתמול שתושב מחנה הפליטים בלאטה ליד שכם , 
עלי מוסא חליל מצרי , שביתו נהרס בטעות בעת פעולה להריסת בית אחר במחנה , 
יפוצה על ידי משרד הביטחון . בתשובה לשאלה של ח"ך אברהם פורז משינוי , 
בעקבות ידיעה בעניין שפורסמה ב"הארץ " לפני שבועיים , טען שר הביטחון כי 
מצרי , שביתו נהרס לפני שמונה חודשים , הגיש תביעה לפיצויים במשרד המושל 
בשכם רק ב09 . 1 . 92 . " עוד קודם לכן התבקשו הגורמים הנוגעים בדבר במינהל 
האזרחי לשלוח שמאי לבחינת והערכת הנזקים שנגרמו כנטען לביתו " אומר השר . 
ביקור השמאי , הסביר שר הביטחון , נדחה מספר פעמים " מסיבות ביטחון באזור " , 
אך ביקור נוסף נקבע לשבוע הבא . לאחר הערכת הנזק יפוצה התובע בהתאם , 
הבטיח השר . בתצהיר שמסר מצרי לעו"ד מטעם משלחת רבנים למען זכויות האדם , 
שביקרה במחנה לאחרונה , הוא טען כי מייד לאחר שביתו נהרס הוא התלונן בפני 
המינהל האזרחי בשכם , אך משם היפנו אותו למשטרה . במשטרה נאמר לו כי תלונתו 
תועבר למינהל . לאחר חודש פנה לדבריו שוב למינהל האזרחי ושם נאמר לו להגיש 
פעם נוספת תלונה במשטרה . כשהגיע למשטרה נמסר לו כי התלונה הראשונה שלו הועברה 
כבר למינהל . " מאז לא שמעתי מאף גורם , לא מן המינהל ולא מן המשטרה " , 
מסר מצרי בתצהירו . בתשובה לפניית " הארץ " בנושא , מסר דובר צה"ל ב09 . 
1 . 72 גרסה הסותרת את תשובתו הנוכחית של שר הביטחון . התביעה ( של מצרי ) 
הוגשה למשטרה , וזו העבירה אותה למינהל האזרחי בחודש אוגוסט . טרם הוגשה 
החלטת המינהל בנושא . במידה והתביעה תימצא מוצדקת יפוצה התובע בהתאם " 
אמר הדובר . לפחות בנוגע למועד הגשת התביעה קרובה גרסת דובר צה"ל לטענתו 
של עלי מצרי , יותר מגרסתו של שר הביטחון . 
