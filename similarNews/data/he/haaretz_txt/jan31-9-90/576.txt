מישחקי הליגה בין הפועל חיפה למכבי תל אביב הפכו בשנתיים האחרונות למאבקים 
מעניינים מאד . גם העונה הצליחו החיפאים למתוח את מכבי ברוממה , לסחוט 
הארכה וכמעט לנצח ( 1998 למכבי ) . הערב , במישחק הגומלין ביד אליהו 
במסגרת המחזור ה - 71 , צפוי היה התסריט לחזור על עצמו , אבל השעייתו של 
שחקן החיזוק היחיד של חיפה , רגי קרוס , בידי פיב"א , תעמיד את הצוות 
החיפאי בפני שוקת כמעט שבורה . ללא קרוס סיכויי חיפה אפסיים . יתרה מזו , 
ראשי הקבוצה מאיימים כי אם לא יורשה קרוס לשחק , תופיע האגודה עם קבוצת 
הנוער . ברוממה יארח מכבי חיפה את הפועל תל אביב במאבק חשוב על הכניסה לפליי - 
אוף . בסיבוב הקודם ניצח הפועל 3847 . בירושלים ישחק הפועל המקומי עם הפועל 
גליל עליון , המנצח הגדול של השבוע שעבר , אשר גבר על מכבי תל אביב . 
לירושלמים יש תקוות להתברג בפליי - אוף העליון , והגליל כנראה יהיה שם וישאף 
לסיים שני בטבלה , מקום שיעניק לו מקדמה בחצי הגמר נגד הקבוצה שתסיים שלישית . 
בסיבוב הראשון : 81146 לגליל . במוצאי שבת ניצח מכבי רמת גן את מכבי ראשון 
לציון 5828 , במישחק שהוקדם בגלל יציאת הרמת גנים היום לבולוניה , למישחק 
נגד קנור בגביע למחזיקות גביע . המישחק החמישי בין רמת השרון להפועל חולון 
היה אמש . 
