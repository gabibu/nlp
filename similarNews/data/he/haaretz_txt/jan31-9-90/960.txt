( ע ) . השופט המחוזי בנצרת , עודד גרשון , דחה ביממה את החלטתו אם 
לכפות כריתת כף רגלה של ישישה . השופט החליט , טרם ההכרעה המסובכת בנושא , 
לשלוח למיטת חוליה של הישישה בת ה48 פסיכיאטר ומומחה גריאטרי , כדי שאלה 
יקבעו אם היא מסוגלת לקבל בדעה צלולה את החלטתה , להתנגד לכריתה , ואם 
היא מסוגלת להבין את משמעות החלטתה , העלולה לגרום את מותה . שעה ארוכה 
לפני תחילת הדיון המשפטי , שעורר עניין רב באמצעי - התקשורת , הגיעו למקום 
סקרנים רבים , עיתונאים מהארץ ומחו"ל , ורבים מבני משפחתה של הישישה , 
בהם בניה , נכדיה וניניה הרבים . הללו חלוקים בדעתם אם יש לאפשר לאמם 
ולסבתם לקבוע את גורלה , או שיש להטיל את ההחלטה על בית - המשפט . אחד מנכדיה 
פנה באמצעות אמצעי - התקשורת לרבנים הראשיים ולגדולים בהלכה , להגיע למיטת 
חוליה של הישישה , או לשלוח נציג מטעמם , כדי לשכנעה שעל פי ההלכה , עליה 
לקבל את דין הרופאים ולהסכים לכריתת הרגל , כדי לשמור על חייה . כזכור , 
הישישה הודיעה לרופאים , שהיא מתנגדת לניתוח , כיוון שהיא רוצה שגופה 
יישאר שלם , והיא מוכנה אפילו למות לשם כך . לאחר שהוגשה הבקשה מטעם המדינה 
לבית - המשפט , לאפשר לרופאים לכרות את הרגל , ניגש השופט גרשון למיטת 
חוליה של טרבלסי בפוריה . הוא ניסה לשכנעה לקבל את החלטת הרופאים , אולם 
היא עמדה על שלה . נכדה של הישישה , נסים טרבלסי , שהופיע בפני השופט , 
ביקש ממנו לשחרר את המשפחה מההחלטה , אם לקבל את דעת הרופאים לכרות את 
רגלה או את דעתה של סבתו . אחד מבניה , אליהו טרבלסי , אמר לשופט : מה 
אתם רוצים ממנה . היא בת 48 ונאמר " תשאלו את זקנינו " . הוא אמר עוד שכאשר 
נערך לה הניתוח בבית החולים רמב"ם , לא שאלו ולא ביקשו רשות לניתוח . רבה 
הראשי הספרדי של חיפה , הרב אליהו בקשי דורון , אמר אתמול כי אין בדעתו 
לנסות ולשכנע את הישישה לקבל את דעת הרופאים , לפני שישמע חוות דעת רפואית , 
הקובעת אם אכן יש להיענות לבקשת רופאי בית - החולים . הרב הוסיף כי ההלכה 
אינה פוסקת חד משמעית שבמקרה הנדון יש לקבל את קביעת הרופאים , מאחר ומדובר 
בפיקוח - נפש . לדבריו , בכל מקרה כזה , קיימת בעייה , וההחלטה ניתנת 
לפסיקה הלכתית , רק לאחר התייעצות עם רופאים מומחים . לדעתו , מה שיש 
לקחת בחשבון הוא : " מידת הסיכון בקבלת דעתה של הישישה , ובמקרה זה , 
כמה זמן היא עשוייה לחיות אם לא יכרתו את רגלה ומה גודל הייסורים במקרה 
שדעתה אכן תתקבל " . הרב הוסיף שרק במקרה שברור מעל לכל ספק שהמדובר במוות 
מיידי , אין לקבל את דעתה ויש לנתחה מיד . 
