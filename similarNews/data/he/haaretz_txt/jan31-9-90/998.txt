כוחות הביטחון המצריים קרובים ללכידת מבצעי הפיגוע הקטלני בדרך לקהיר . 
שר הפנים המצרי עבד אל - חלים מוסא אמר אמש כי הפיגוע פוענח , וכי לכוחות 
הביטחון ידועה זהותם של מבצעיו . " הם אינם מצרים , ואינשאללה הם ייתפסו 
בקרוב " , אמר . השר הדגיש כי תכנון הפיגוע לא נעשה בתחומי מצרים , וכי 
כוחות הביטחון המצריים סבורים שמבצעיו עדיין נמצאים בתחומי מצרים , מאחר 
שנהג הפזו לא יכול היה להימלט אפילו לסיני בשל המחסומים של כוחות הביטחון . 
הוא סירב למסור פרטים נוספים על מבצעי הפיגוע וזהותם , ואמר כי מדובר בחקירה 
סבוכה ורגישה . מקורות מצריים העריכו אמש כי אנשיו של אחמד גיבריל , ראש 
החזית העממית , הם שביצעו את הפיגוע , וכי אין קשר בין החשודים שבידי כוחות 
הביטחון , לבין ארגונים של מוסלמים קיצוניים , כמו החמאס או הגיהאד האיסלמי . 
העיתון אל - אחבאר , המקורב לחוגי ארמון הנשיאות במצרים , כתב בגיליונו 
אתמול , כי רדיו לוב שידר ביום ג בלילה ידיעה לפיה חוליית " החלל הסורי " 
השייכת לחטיבת " אוהבי המוות " של ארגון החזית העממית , היא שביצעה את 
ההתקפה . באמצעי התקשורת במצרים נמסר כי מדובר בפלשתינאים קיצונים , שהשתייכו 
לאחד מארגוני הסירוב שמתנגדים לערפאת . שלושה חשודים ששמותיהם פורסמו ואוזכרו 
באמצעי התקשורת היו כולם בעבר תושבי רפיח . אכרם אדיב שיהאב , כנראה ראש 
החוליה , הגיע מסוריה לקהיר ב12 בינואר ושהה כשבוע במלון הליופארק שבהליופוליס . 
מפרטי החקירה עולה כי במהלך שהותו במלון ניהל האיש שיחות טלפון רבות עם 
אלגיר וישראל , וקיבל שיחות חוץ רבות . הוא שכר את מכונית הפזו 505 , 
ששימשה את המחבלים באחד ממשרדי השכרת הרכב במלון הילטון בקהיר . אחר כך 
מסר כנראה למחבלים את המכונית ועזב לירדן ב82 בינואר , כשבוע לפני הפיגוע . 
כוחות הביטחון במצרים דיווחו על כך לירדן , ובמקביל הפיצו את תמונתו בכל 
תחנות המשטרה ומעברי הגבול במצרים . התמונה פורסמה אתמול גם בעמודים הראשונים 
של העיתונים אל - אהראם ואל - גומהוריה . סוכנות ידיעות מסרה מירדן כי שלטונות 
ירדן הודיעו למצרים ששיהאב הוא אזרח ממוצא פלשתיני שהתגורר בעבר ברפיח . 
הצלע השניה בחקירה הוא העצור נימר סעיד עבד אל - ראוף , אזרח מצרי ממוצא 
פלשתיני שוא התגורר בעבר ברפיח . הוא נעצר בחשד שנהג את מכונית הפזו בעת 
הטבח . בחקירתו מסר האיש את שמותיהם ותיאורם של האנשים שהיה עמם בקשר , 
ושהתגוררו אתו בדירה שכורה בפאתי קהיר . במכונית שנמצאה נטושה בשיבין אל 
קאנאטר , נתגלו תרמילים ריקים של תחמושת בקוטר 26 . 7 , טביעות אצבעות 
וחלקי לבוש . ביומיים האחרונים ערכו כוחות הביטחון סריקות וחיפושים בדירות 
להשכרה בקהיר ובגיזה שבהן לנים ערבים , שאינם אזרחי מצרים . כוחות הביטחון 
במצרים העריכו כי הנשק מתוצרת רוסית והרימונים ששימשו את המחבלים , הוברחו 
למצרים דרך אחד הנמלים . הצלע השלישית בחקירה הוא נהג האוטובוס , סעיד עבד 
אל - ראוף , שהסיע את האוטובוס עד למקום שבו הותקף . הוא אזרח מצרי שבעבר 
התגורר ברפיח . מהראיון הקצר ששודר עמו בטלוויזיה המצרית , עולה כי זיהה 
את מכונית המחבלים לאחר שנתגלתה . עד כה לא ברור עד כמה הוא מעורב בפיגוע . 
קפידבינגורמי הביטחון המוסמכים בישראל קבעו כי הפיגוע לא נעשה בהוראת אש"ף 
או בידיעתו . השר שרון הציע לתבוע מהאמריקאים ומהמצרים לסגור את כל משרדי 
אש"ף במצרים לפני מפגש שלושת שרי החוץ , וכתנאי לקיומו . שרון הציע להשתמש 
במפגש כלחץ על מצרים , ואף דרש להעביר את הדיאלוג עם הפלשתינאים מקהיר למקום 
אחר . הוא הצהיר כי יעמיד זאת להצבעה אף אם יישאר בודד , והציע לתבוע גם 
מממשלת ירדן לסגור את כל סוכנויות ארגוני הטרור שעל אדמתה . לדעתו , קיים 
קשר בין מחנה הפליטים ברפיח לאירוע , ועל כן יש לאסור החזרת פליטי מחנה 
קנדה לרפיח . שרון הביע פליאה על כך שישראל לא הגישה שום מחאה למצרים על 
האירוע . " איני מתרגש מהטלפון של מובארק לשמיר . הוא מסרב לפגוש אותו 
וכולם מתרגשים כשהוא מרים טלפון " , אמר . השר יצחק נבון אמר כי אין לנצל 
את הפיגוע להצעות שיחבלו בסיכויי השלום . " איני מקבל את העליהום על מצרים 
דווקא כשהם פעלו כיאות אחרי הפיגוע " . השר יצחק מודעי שאל כיצד יתכן שיארוע 
כה חמור יחלוף בלי הגשת מחאה למצרים . השגריר שמעון שמיר שהוזמן לישיבה , 
דיווח שממשלת מצרים ודעת הקהל הביעו הסתייגות וצער מרצח ישראלים . השגריר 
שיבח את תפקוד השלטונות המצריים לאחר הפיגוע . קפידבינבקרב גורמי ביטחון 
ברצועה , הובע חשש שהשלטונות המצרים והדוברים הרשמיים של ממשלת מצרים ינסו 
לטשטש בהודעותיהם הרשמיות את זהותם האמיתית והשתייכותם של מבצעי הפיגוע . 
גורמי הביטחון חוששים כי כוונת המצרים היא לנסות ולייחס את הפיגוע לגורמי 
חזית הסירוב , כדוגמת ארגונים של אבו נידאל ואחמד גבריל , ולטשטש את זהותם 
של מבצעי הפיגוע שלהם זיקה לאש"ף . גורמי ביטחון אלה , מעריכים שמאחורי 
הפיגוע עומד הגיהאד האיסלמי הקשור לפתח אך הם מציינים כי פעולה זו נעשתה 
באופן עצמאי , בלי שאש"ף ידע מראש , כשהכוונה היא לטרפד את התהליך המדיני . 
יחד עם זאת , אומרים גורמי הביטחון שאם יוכח הקשר בין מבצעי הפיגוע לבין 
הפתח תתבע ישראל וגם ארה"ב ממצרים לסגור את משרדי אש"ף מקהיר ולגרש משם פעילים 
שהתמקמו והחלו לפעול ולהפעיל תשתית של פעילות חבלנית נגד ישראל . קפידבינאתמול 
התקיימה בירושלים הלוויתו של זאב שיפטן , שהיה גימלאי של תה"ל . בבית העלמין 
במושב שדה ורבורג בשרון הובא אתמול למנוחת עולמים האדריכל שמואל הורוביץ , 
תושב הר אדר . יששכר בנימיני הובא לקבורה בקרית שאול . קפידבינהקבינט עסק 
בהרחבה רבה גם בשערוריה שהתרחשה בנמל התעופה בן - גוריון במהלך פינוי הפצועים 
ממטוס חיל האוויר . שר הביטחון יצחק רבין , אמר כי צה"ל הורה שהנחיתה תהיה 
בבסיס צבאי סמוך בלא סיקור עיתונאי . שרון : מעולם לא היה פינוי פצועים 
עניין תקשורתי . מדוע המטוס לא הופנה לטרמינל הצבאי ? מכל אירוע עושים 
עניין תקשורתי , גם מפינוי נפגעים . יעקובי : הפישול בנמל התעופה היה מיותר 
ופגום . דוד סולטן , הסמנ"כל למזרח תיכון במשרד החוץ , הסביר כי צה"ל 
קבע את מקום הנחיתה של המטוס . רבין : זו שערוריה . צה"ל הורה שהמטוס 
ינחת בבסיס צבאי . אנחנו לא זימנו עיתונאים וגם לא את המשפחות . סולטן : 
משעה שהמטוס נחת היתה האחריות המלאה מוטלת על צה"ל . היה סיכום מוקדם עם 
צה"ל שקצין רפואה ראשי ימסור דיווח למשפחות על מצב הנפגעים , ולפיכך הוזמנו 
המשפחות לשדה . משרד החוץ לא יכול היה למסור מידע על הפצועים , כיוון שכל 
הפרטים היו בידי חיל הרפואה שטיפלו בנפגעים עוד במצרים , ובדרך ארצה . 
התפרצות המשפחות נבעה מכך שהן לא קיבלו מידע מקציני חיל הרפואה . רבין : 
אני הצעתי לכם מטוס והצעתי לכם לסייע . אתם טיפלתם במשפחות למעט הנושא 
העיקרי . כך אי אפשר לעבוד . באנטבה היה ברור שמשרד התחבורה מטפל במשפחות 
ולא היו כל תקלות . יצחק שמיר : היתה חסרה חוליה בכל הטיפול במשפחות . 
רבין : הכל התפקשש כי לא היה מי שינהל את העניינים בנמל התעופה . להבא 
תיקח עליה מערכת הביטחון , בלעדית , את ניהול העניינים . שרון : על מערכת 
הביטחון לטפל בעניינים כאלה כי יש לה יכולת וניסיון בכך . שמיר הביע הערכה 
לעבודת חדר המצב במהלך הפיגוע ולאחריו . יצויין ששר החוץ משה ארנס לא ניסה 
לגונן על עובד משרדו כשהיה נתון להתקפה קשה של שר הביטחון . בעקבות ישיבת 
הקבינט , הביע ועד עובדי משרד החוץ את צערו על " הכפשת ציבור עובדים נאמן 
ומסור בשל אינטרסים מפלגתיים " . בהודעה מטעמו , דוחה הוועד את ההשמצות 
חסרות השחר על תפקוד המשרד בעת האסון במצרים , ומדגיש כי עובדי חדר המצב 
עמלו שעות ללא ליאות כדי לספק לפונים כל מידע שהיה בידיהם , לתאם את החילוץ 
ארצה , ולייצג את ישראל בתקשורת הישראלית והבין - לאומית . ממשרד החוץ נמסר 
כי לפי הסיכום המוקדם , היה על קצין רפואה ראשי לדאוג למתן מידע רפואי למשפחות 
בטרמינל והוא לא עמד בכך . מנהל מחלקת מצרים במשרד החוץ , נמרוד ברקן , 
סיפר אתמול ל"הארץ " כי הוא הציע בשיחות עם אנשי משרד הבריאות וקצין רפואה 
ראשי להעביר את כל הפצועים לבית חולים אחד , ולהפנות לשם ישירות את המשפחות . 
לדבריו , הודיע לו קצין בכיר במפקדת קרפ"ר כי הדבר לא ניתן לביצוע . ברקן 
הסביר כי לכן לא היה מנוס מכך שבני משפחות הנפגעים יגיעו לנמל התעופה , 
כאשר ישמעו ברדיו שהמטוס עומד לנחות שם . אי לכך סוכם לדבריו , שקרפ"ר 
והמשטרה ייערכו בהתאם בנמל התעופה . לטענתו , שום גורם בארץ לא היה מצוייד 
במידע רפואי עד שהפצועים הועלו למטוס בקהיר . המידע על מצב הפצועים במטוס 
היה אך ורק בידי צה"ל , ולכן משרד החוץ לא יכול היה למסור למשפחות בשדה 
שום מידע . בתגובה על כך מסר מקור צבאי רשמי שבמקרה של פיגוע בחו"ל , אין 
לצה"ל כל אחריות להעברת המידע לבני משפחות הנפגעים . אותו גורם הכחיש את 
הטענה שהיה סיכום מוקדם שצה"ל יודיע לבני המשפחות על מצב הפצועים ושמות ההרוגים . 
לדבריו , צה"ל התחייב רק להודיע לאן הוחלט לפנות את כל אחד מהפצועים , 
ובשדה התעופה לא היה גורמים אחראים ( ממשרד החוץ או נציגי המשטרה ) שביקשו 
את המידע שבידי קציני הרפואה שהגיעו עם המטוס . מסיבה זו , לנוכח המהומה 
שנוצרה והלחץ של בני המשפחות , נטל עליו קצין רפואה בדרגת אל"ם יוזמה וניגש 
עם הרשימות לבני המשפחות ומסר להם את הפרטים . 
