העיד במשפט מטעם התביעה . בזמן הרלוונטי לעדותו במשפט היה ח"ך . התביעה 
הביאה אותו כדי להוכיח שהאיש שמאחורי חברת " גמא " ( חברה זרה פנאמית ) 
הוא יהושע הלפרין . לטענת התביעה , מימן הלפרין חברה זו מכספי הבנק . 
הלפרין , שניסה לרחיק עצמו מ"גמא " , העיד כי את ההלוואה קיבל אולמרט מכספי 
הבנק , אולם טענתו לא התקבלה . אולמרט העיד בעצמו , שקיבל ב1891 הלוואה 
בסך 05 אלף דולר מחברת " גמא " . לפי עדותו , פנה להלפרין על רקע יחסי 
הידידות ששררו ביניהם . כסף זה , לטענת התביעה , נלקח למעשה מכספי בנק 
צפון אמריקה , לפי הוראה של הלפרין . זמן רב אחרי תפיסת בנק צפון אמריקה 
על - ידי בנק ישראל החזיר אולמרט את הכספים לפי שער הדולר שהיה באותו יום 
שבו הוחזרו הכספים , אך בלא ריבית . בכך קיבל אולמרט טובת הנאה ניכרת , 
מפני שלא שילם ריבית על כספי ההלוואה . אולמרט גם אישר בעדותו , שכאשר 
היה צו עיכוב יציאה מהארץ נגד הלפרין , הוא התערב לטובתו , כידיד , אצל 
ראש היחידה לחקירות הונאה לשעבר , תת - ניצב יורם גונן , וניסה לשכנעו 
להקל על הלפרין . חריש ופרקליט בכיר בפרקליטות המדינה החליטו לא לפתוח בחקירה 
של ממש , והתיק נסגר . בפרק הנוגע להלוואה לאולמרט קובעת השופטת דורנר , 
כי אולמרט פנה להלפרין כדי לקבל הלוואה " בתנאים טובים יותר מאלה שיכול 
הוא לקבל בבנק " . בעניין מקור הכסף להלוואה כתבה , שהיא מעדיפה את גרסתם 
של מונסה ואולמרט , שהעידו כי היה ברור להם שההלוואה היא לא מכספי הבנק . 
לחיזוק טענתו , כי את ההלוואה קיבל שלא מכספי הבנק , העיד אולמרט כי התבקש 
להביא אישור מבנק ישראל לצורך קבלת ההלוואה . השופטת קובעת , כי חתימתו 
של הלפרין שהופיעה על הוראת התשלום של חברת " גמא " העידה שהלפרין ידע 
כי חברת " גמא " היא זו המלווה , ולא הבנק . הסניגורים טענו , כי המניע 
של הלפרין לסדר הלוואה לאולמרט לא היה יחסי הידידות ביניהם , אלא ציפייתו 
של הלפרין כי אולמרט יביא לקוחות טובים לבנק . " מקובלת עלי טענת הסניגוריה , 
כי הגורם להלוואה לא היו יחסי הידידות , אלא אינטרסים כלכליים " , כתבה 
השופטת . על הציפייה להבאת לקוחות אמרה , שהיא " דחוקה ובוודאי שציפייה 
כזו אינה מצדיקה מתן ההלוואה ע"י הבנק ללא ריבית . הפיקוח על הבנקים לא 
היה מאשר מעשה כזה אילו נעשה ע"י בנק " . השופטת אינה מתייחסת לפרטים שמסר 
אולמרט בעצמו בעדותו , כי פנה לסייע להלפרין אצל תנ"ץ גונן . הפרטים אינם 
קשורים לשאלות שהיו במחלוקת במשפט . הוזמן להעיד מטעם הלפרין . מונסה העידה 
במשטרה , כי סגל סיפר לה , כי עסק בספקולציה בבורסה באמצעות חשבון ניירות 
ערך של תושב חוץ , סילבן הארט . האשראי שנלקח מהבנק , לגרסת מונסה , 
והוחזר , היה כמיליון דולר . סגל בעדותו בבית - המשפט הכחיש דברים אלה . 
הוא הכחיש כי היה לו חשבון ניירות ערך בבנק . השופטת קובעת , כי אינה 
יכולה לקבל את הכחשתו של סגל : " עדות מונסה אינה עומדת לבדה . היא מתחזקת 
בראיה אובייקטיווית ( המסמך ) שנערך על - ידי פקידה בבנק . במסמך זה , 
שהוא דף פתיחת חשבון מניות של סילבן הארט , נרשם המען למסירת מסמכים , 
ישראל סגל , בכתובת שהוא מתגורר בה עד היום . סגל גם הודה במשטרה כי פתח 
חשבון ניירות ערך בבנק , ולא היה בפיו הסבר מניח את הדעת לסתירה שבין דבריו 
אלה לעדותו בבית - המשפט ( . . . ) יש להוסיף , כי למונסה לא היה 
אינטרס לבדות סיפור זה מלבה , בעוד שסביר הוא כי העוסק בספקולציה באמצעות 
חשבון זר יבקש להסתיר עובדה זו " . הוזמן להעיד מטעם ברזל וחיבר חוות - דעת . 
על עדותו כתבה השופטת : " תשובותיו היו מביכות " , חוות - דעתו " מטעה " 
ועדותו " מצערת " . חוות - הדעת נועדה להוכיח שלאחת העסקות היו ביטחונות . 
