מומחים לאונקולוגיה בארץ והאגודה למלחמה בסרטן אינם מוכנים להמליץ על שימוש 
בתרופה שפותחה במכון " סלאדם " בהונגריה לשיפור מערכת החיסון אצל חולי 
סרטן , עד שלא תיבדק במעבדות מוסמכות של הארגון האמריקאי של האגודות למניעת 
סרטן או האיגוד האירופי , שמקום מושבו בהולנד . המנהל המדעי של מכון חקר 
הסרטן ההונגרי " סלאדם " פרוף לאיוש רטי , העושה בימים אלו בארץ , מסר 
לרופאים בכירים במחלקות אונקולוגיות בבתי החולים ולנציגי האגודה למלחמה בסרטן 
לבדיקה את התרופה החדשה , שנועדה לטפל בכל מי שסובלים מכשל חיסוני . סגן 
יו"ר האגודה למלחמה בסרטן ומנהל השירות האונקולוגי בצפון , פרוף אליעזר 
רובינזון , אמר ל"הארץ " , לאחר פגישה עם פרוף רטי : " הניסויים הקליניים 
שבוצעו עד כה בהונגריה לא עמדו בסטנדרטים המקובלים במערב לגבי תרופה חדשה . 
יש הרבה חומרים לגירוי מערכת החיסון שנבדקו והוכחו כלא - יעילים . לא מספיק 
לבדוק רעילות של החומר ; צריך לבדוק גם יעילות " . עוד אמר פרוף רובינזון : 
" בשני מרכזים בעולם , האמריקאי והאירופי , נבדקים מדי שנה חצי מיליון 
חומרים , חלקם מצמחים וחלקם סינתטיים . למרכזים הללו יש הכלים והמעבדות 
הדרושים לבדיקת יעילות החומר " . פרוף רובינזון מסר כי הוא עצמו בדק במהלך 
חמש השנים האחרונות שני חומרים לגירוי מערכת החיסון , על 051 חולים . התוצאות 
העלו כי לא היה שום הבדל בתמותה בין הקבוצה שקיבלה את החומר שבבדיקה במהלך 
הטיפולים ובין זו שלא קיבלה , כך שצריך להתייחס לכל הנושא בזהירות רבה , 
ובוודאי שאין מקום ליציאת חולים ישראליים להונגריה כדי לשמש שם שפני - ניסיון 
לתרופה . פרוף רטי אמר בתגובה כי הוא מעודד מביקורו בישראל וכי שני מרכזים 
בארץ הסכימו לקבל את החומר לבדיקה על חיות מעבדה . בנוסף לכך הודה לפרוף 
רובינזון שעזר לו ליצור קשר עם המרכז בהולנד , ותוך שבועיים תועבר התרופה 
שפותחה במכון " סלאדם " למעבדות האונקולוגיות שבמרכז זה , לצורך בדיקה 
בסטנדרטים מערביים . פרוף רטי מקווה כי תוצאות הבדיקה , שייוודעו תוך שלושה 
חודשים , יאשרו את האפקטיוויות של התרופה . 
