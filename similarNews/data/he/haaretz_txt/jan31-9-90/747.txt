מנהל ההתאחדות לכדורגל יעקב אראל ממריא היום לציריך לפגישה עם מזכ"ל פיפ"א 
גוזף בלאטר ומזכ"ל אופ"א גרד הייגנר . הפגישה תואמה בסוף השבוע שעבר בעת 
שהותם של ראשי ההתאחדות לכדורגל בשטוקהולם , שם נערכה הגרלת מישחקי הקדם 
אולימפי באיזור האירופי והגרלת מוקדמות אליפות אירופה . אראל שישוב לישראל 
מחרתיים , אמר אמש : " הנושא שידון הוא צירוף ישראל לאירופה ערב קונגרס 
אופ"א שיהיה במלטה באפריל . אנחנו רוצים כמובן להשתתף בכל המפעלים האירופיים , 
אך עלינו להיות זהירים וסבלניים . אופ"א עשתה כלפינו מחווה מיוחדת כאשר 
הסכימה לשבץ את האולימפית של ישראל באיזור האירופי עוד לפני הקונגרס במלטה . 
כל מה שנקבל מעבר לזה , יהיה בונוס . כדאי לזכור כי ב - 6891 התקבלו הנערים 
שלנו לאירופה ( במפעלים המשמשים גם את האליפויות הכלל עולמיות במסגרת פיפ"א ) 
ברוב של 81 לעומת 71 . כעבור שנתיים התקבל הנוער בתנאים דומים ברוב גדול 
ועתה יצרנו קשרים אישיים טובים עם רוב ההתאחדויות האירופיות " . לדיונים היום 
ומחר הוזמנו גם יועצים משפטיים . " צריך להבין שלאופ"א יש בעיה תקנונית 
לקבל אותנו . מאז שבתי משטוקהולם אני עוסק בהכנת חומר רקע וחומר תקנוני . 
איני יכול להעריך בכמה צעדים נתקדם הפעם " , אמר אראל . בישיבת ההתאחדות 
אתמול נמסר דו"ח על המסע לשטוקהולם . ראשי ההתאחדות הישראלית השיגו תמיכה 
מנציגי 03 התאחדויות אירופיות ודנו איתם על נוסח ההצעה שתוגש לקונגרס במלטה , 
בנושא צירוף ישראל לאירופה . 
