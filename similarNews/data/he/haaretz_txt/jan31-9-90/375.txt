היו מושקעים בנגב היה האזור הזה נראה אחרת לגמרי " הכריז אתמול מ"ם ראש 
הממשלה ושר האוצר , שמעון פרס , בנאומו בכינוס מרכז מפלגת העבודה שהתקיים 
בבאר - שבע . ישיבת המרכז , שהתכנס לראשונה בבאר - שבע , היתה בסימן " מפלגת 
העבודה עם הפנים לנגב " . פרס רמז לדבריו של שמיר על " ארץ ישראל הגדולה " , 
ואמר שהמקום היחיד , שבו יכולה ארץ - ישראל להיות גדולה , הוא הנגב ולא 
" עמנואל או חמש דקות מכפר סבא . כל מה שצריך לעשות זה להפנות לנגב כעשרים 
אלף עולים מתוך 001 אלף שיגיעו " . שר האוצר אמר שהוא שוקל לתת תמריצים מיוחדים 
לעולים שיתגוררו בנגב , אך במנותו את הפעולות שמן הראוי לבצע בנגב , אמר 
שאין לממשלה די משאבים לעשות את כל הדרוש . הוא חזר על עמדתו שיש לפתח את 
מערכת הכבישים כדי להקל על תושבי הנגב והגליל בנסיעתם לעבודה במרכז הארץ . 
גם מזכ"ל המפלגה , מיכה חריש , מתח ביקורת על ראש ממשלה יצחק שמיר בהתייחסו 
לנושא העלייה . הוא אמר שהעלייה הגדולה מבריה"ם תמשיך אם שמיר וחבריו לא 
יפגעו בתהליך זה , ושהנגב והגליל הם היעד לקליטתה . אין להפנות את העולים 
לשטחים המלאים באוכלוסייה פלשתינית צפופה " , אמר . כמו רוב הדוברים בכינוס 
דרש להפוך את סדר העדיפויות הלאומי ולהפנות את המשאבים מהשטחים אל הנגב והגליל . 
מזכיר ארגון עובדי מפעלי ים המלח , אשר לוי , תקף את שרי מפלגת העבודה , 
על שמלבד פרס איש מהם לא הגיב על בקשותיו להיפגש , כשנוהל המאבק נגד מכירת 
קונצרן כימיקאלים לישראל למשקיע זר . " אינני חבר מפלגה על - תנאי , אבל 
דווקא שרי הליכוד נענו לפניותי ונפגשו איתי . אריק שרון הזמין אותי אליו 
פעמיים ואמר לי : אל תאמין לממשלה הזו " , סיפר . אשר לוי הגדיר את ישיבת 
מרכז מפלגת העבודה בבאר - שבע , כ"הצגה גדולה שעושים לנו כאן " , וראש מועצת 
ערד , בצלאל טביב , אמר לחברי המרכז ששרי המפלגה מגיעים פעם בשנה לאזכרה 
לדוד בן - גוריון בשדה - בוקר , ובכך מסיימים את פעילותם למען הנגב . ח"ך 
זאק אמיר תקף את החלטות השרים בעניין באר - שבע , שעניינן " העברת הביוב 
והאשפה מאזור דן לנגב , והעברת חומרים רעילים לרמת חובב " . 
