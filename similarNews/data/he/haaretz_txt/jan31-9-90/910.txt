מספר האזרחים מארה"ב שביקרו בשנה האחרונה במזרח התיכון ירד ב%5 , ואילו 
מספר המבקרים מארה"ב בישראל עלה ב%6 . נתונים אלה מסר אתמול מנכ"ל משרד 
התיירות , אברהם רוזנטל , במפגש עם גורמי תיירות מאורלנדו . המנכ"ל הסביר , 
כי מפרסומים מעודכנים של מנהל התיירות הפדראלי של ארה"ב עלה , כי בשנת 
98 ירד מספר היוצאים ליעדים כגון : המזרח התיכון וקנדה ב%5 , לאזור הקריבי , 
דרום אמריקה ואוקייניה ב%2 , לאפריקה ב%7 . לדבריו , על רקע הנתונים האובייקטיווים 
של היחלשות הדולר , העלאת שער הריבית על הלוואות בכלל והלוואות לדיור בפרט 
בארה"ב , וכן המצב הפוליטי במזרח התיכון , אפשר לשאוב עידוד ממספר של 203 
אלף תיירים מארה"ב שבאו לארץ בשנה האחרונה . 
