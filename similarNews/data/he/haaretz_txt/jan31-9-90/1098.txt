ביקורת חריפה ביותר על טיב ביצוע העבודות בבתי - קברות צבאיים גרמה להחלפתם 
של הקבלן שלום מימון והמפקח על העבודות מטעם משרד הביטחון , ישראל קופלר . 
פרטים אלה מסר לפני ימים מספר המהנדס גד בית - נר שהעיד במשפטו של הקבלן 
מימון , המואשם בהוצאת כספים במרמה בהיקף של כ004 אלף שח מהמחלקה להנצחת 
החייל במשרד הביטחון . התביעה טוענת , כי הקבלן הגיש חשבונות בלתי נכונים 
על עבודות שביצע ב61 בתי קברות צבאיים . משפטו של מימון , 85 , מתל - אביב , 
המואשם בעבירה של קבלת דבר במרמה בנסיבות מחמירות , מתנהל בימים אלה בפני 
שופט בית המשפט המחוזי בתל - אביב אליהו מצא . עד כה העידו 31 עדי תביעה 
ב61 ישיבות . הנאשם כופר בכל האשמות נגדו באמצעות עו"ד אריה קמר . המהנדס 
בית - נר העיד במשפטו של מימון מטעם התביעה . הוא סיפר כי עבודתם של הקבלן 
והמפקח הופסקה בעקבות ביקורת שהוא ערך בחלקות הצבאיות של בתי - העלמין בזכרון - 
יעקב ובקיבוץ נתיב הל"ה . בית נר העיד שבבית - הקברות בזכרון - יעקב ראה 
חריגות חמורות . לדבריו , קורות היסוד המיועדות ליצירת בסיס להקמת קברים 
לחללי צה"ל , שהיו אמורות להיות מבטון מזוין , לא נבנו מן הבטון הנדרש ; 
מידותיהן היו קטנות מהנדרש וניתן היה לשברן במכת פטיש . הקורות לא הכילו 
ברזלים בכמות ובעובי הדרושים אמר העד . בהתייחסו לביקורת שערך בבית - הקברות 
בקיבוץ נתיב הל"ה אמר העד , כי מה שראה שם היה " ממש שואה " כהגדרתו . 
לדבריו , החגורות התפוררו ומתחת לריצוף לא נמצא כורכר כנדרש אלא פסולת 
מחצבה . כתוצאה מכך , הסביר , חלק מהריצוף התרומם וחלקו שקע . בית - 
נר הוסיף כי גם בבית קברות זה לא נבנו קורות היסוד בהתאם לדרישות משרד הביטחון 
ולפי החשבון שהגיש הקבלן . בהמשך עדותו סיפר בית - נר כי בביקורת שערך בבית - 
הקברות בצרעה התברר כי עובי חגורות הבטון היה מחצית מהנדרש . באשר לבית 
הקברות בנס - ציונה , סיפר כי קורות היסוד שאמורות להיות עשויות מבטון מזוין 
היו ממולאות באבנים . המשך המשפט נקבע ליום שני הקרוב . 
