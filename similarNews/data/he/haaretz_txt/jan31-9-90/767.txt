ראשית , משרדי הביטחון של ישראל ומצרים חייבים להגיע בהקדם להסדר שמאבטחים 
מצרים וישראלים ילוו את כל האוטובוסים עם המטיילים הישראלים במצרים . חייבים 
לקבוע נוהל דומה לזה הקיים במטוסי אל - על , שמאבטחים ישראלים יושבים בתוך 
המטוסים . שנית , צריכים למגן כמה אוטובוסים שמסיעים תיירים ישראלים במצרים . 
כלפי חוץ הם ייראו כאוטובוסים רגילים , אבל הגלגלים והחלונות יהיו משוריינים 
ועמידים בפני כדורים . לתוך גוף האוטובוס יוכנסו פלאטות העמידות בפני כדורים , 
כך שהאוטובוס יהפוך למעין שריונית , בדיוק כפי שממגנים את מכוניות המרצדס 
והרולס - רויס של האח"מים . לדעתי לא . בכלל , גישתו של רבין איננה מקובלת 
עלי . אני קצת מכיר את מערכת הבטחון המצרית שהיא נוקשה מאד . לכן לא ברור 
לי כיצד המכונית עם המחבלים נסעה בחופשיות ואנשיה החלו לזרוק רימונים ולירות 
על האוטובוס , בלי שמישהו ידע על כך . אני משוכנע שמישהו במשטרת הבטחון 
המצרית שיתף פעולה עם תוקפי האוטובוס , אולי אפילו הנהג עצמו , כי הם ידעו 
בדיוק את נתיב נסיעתו והשעה המדוייקת ואיתרו מקום מבודד כדי לתקוף את הנוסעים . 
חשוב גם לזכור שבמשטרת הבטחון המצרית , כמו בכל גוף מיליטריסטי , ישנם 
גורמים מיליטנטים ולכן סביר להניח שאותם גורמים המתנגדים לשלום ומושפעים 
מארועי האינתיפאדה בשטחים , נתנו יד להתקפת הדמים הזו . לכן עלינו לעמוד 
בתוקף על כך שמאבטחים ישראלים יחד עם מצריים יאבטחו את המטיילים שלנו במצרים . 
בהחלט . לדעתי , עם כל הכבוד לחברות האבטחה הפרטיות בשנים הראשונות , 
צריכה האבטחה הזו להתבצע ע"י גורמי הביטחון הממלכתיים , כפי מתבצעת במטוסי 
" אל - על " . יש להקים יחידה מיוחדת לאבטחת האוטובוסים למצרים . כל אימת 
שאוטובוס יותקף , יוכל המאבטח המצרי להזעיק כוחות ברשת הקשר , והמאבטח 
הישראלי יוכל להשיב מכת אש . אני מאמין שסידורי אבטחה כאלה גם ירתיעו את 
כל הגורמים המתכננים לבצע פיגועים כאלה נגד מטיילים ישראלים . ללא ספק . 
לא הייתי מאפשר במצב הנוכחי לאף תייר ישראלי לצאת למצרים , כל עוד לא יינקטו 
אמצעי אבטחה סבירים שיבטיחו את שלומם ובטחונם האישי של המטיילים . 
