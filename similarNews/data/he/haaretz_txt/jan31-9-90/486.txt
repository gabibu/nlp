לאור הגידול במספר היהודים העולים מבריה"ם לישראל , החליטה הסוכנות היהודית 
לחכור מטוסים של אל - על , כדי להטיס את העולים מבודפשט לישראל . המגמה 
היא להנהיג קו תעופה מקביל לקווי התעופה הרגילים שמפעילות חברות " אל - 
על " וחברת התעופה ההונגרית " מאלב " מבודפשט לישראל . עד כה הופעלו טיסות 
אלה ארבע פעמים והשבוע ייצאו לבודפשט שלושה מטוסים חכורים ע"י הסוכנות כדי 
להביא עולים . ההחלטה התקבלה כדי למנוע המתנה ממושכת מדי של העולים בהונגריה 
וכדי להגביר את קצב בואם של העולים לישראל . בכל מטוס חכור היוצא ריק להונגריה , 
יוצאים עובדת סוציאלית של הסוכנות ( המטפלת בעולים שיש להם בעיות מיוחדות ) 
ופקיד של משרד הקליטה , שיתחיל כבר בטיסה מבודפשט ללוד , הנמשכת כשלוש 
שעות וחצי , לטפל בסידורים הארגוניים ומילוי הטפסים של העולים , כדי לקצר 
את ההליכים הבירוקרטיים בלוד . גורמים בסוכנות ציינו כי עלות חכירתם של המטוסים , 
אנשי הצוות והדיילות היא נמוכה יותר מהנוהג שהיה קיים עד כה רכישת כרטיסי 
טיסה ע"י הסוכנות בטיסות רגילות . במטוסים החכורים יוטסו אך ורק עולים , 
והדבר עשוי להקל ולייעל את שלבי קליטתם הראשונית בארץ . נודע כי בשל המצב 
השורר ברומניה יופעלו לפי שעה הטיסות המיוחדות של הסוכנות רק מבודפשט ללוד , 
שכן מבירת הונגריה מגיעים עתה מרבית העולים לישראל . יו"ר ועדת העלייה של 
הכנסת , ח"ך מיכאל קליינר , אמר אמש כי גורמים מוסמכים עוסקים בפתיחת נתיבי 
יציאה חלופיים לנתיבים הקיימים , אם יוברר שהסובייטים מעכבים את הפעלת הטיסות 
הישירות . קליינר קרא לבלום את מסע ההפחדות הפומבי סביב יציאת היהודים מבריה"ם . 
לדבריו חדשות לבקרים אנו מתעוררים לשמע רעיון חדש פרי ודמיוני כיצד לארגן 
את יציאת היהודים דרך נתיבים שחלקם אינם קיימים וחלקם בלתי אפשריים . הוא 
ציין כי הבעיה המטרידה כעת היא הלחץ הגובר על משרדי " אוביר " , המנפיקים 
את אישורי היציאה ליהודים והחשש שנתיבי היציאה דרך בודפשט יסתמו בשל תנועת 
התיירות לקראת הקיץ . 
