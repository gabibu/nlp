ואשינגטון , ( ע"ר ) . התובע הכללי של ארה"ב , דיק תורנבור , הודיע 
ביום חמישי על מינויו של חוקר מיוחד , שיבדוק את פעולותיו של סמואל פירס , 
שר הבינוי לשעבר בממשל רייגן . תורנבור אמר , כי התובע יחקור אם פירס ופקידים 
אחרים קשרו קשר , כדי לגנות את ממשלת ארה"ב , ואם ביצעו פשעים נוספים במסגרת 
תוכנית שיכון ממשלתית . הודעתו של התובע באה כתוצאה מדרישת חברי קונגרס דמוקרטיים , 
שטענו כי פירס היה מעורב במזימה להעברת מיליוני דולר של חוזים ממשלתיים 
לתומכים פוליטיים ומקורבים אחרים . " נראה כי פירס , יחד עם פקידים אחרים , 
ניהלו מספר תוכניות דיור באופן שהעדיף את הרפובליקנים ותומכיו של מר פירס " , 
אמרו הדמוקרטים בדרישת החקירה שלהם . פירס הכחיש כי פעל שלא כשורה . 
