אנשי המועצה האזורית גוש קטיף שברצועת עזה מארגנים סיורים לעולים מבריה"ם , 
שהגיעו בחודשים האחרונים לישראל , במטרה לשכנעם להתיישב במקום . הסיורים 
אינם נערכים באמצעות משרד הקליטה אנשי מועצת גוש קטיף מארגנים אותם על - 
ידי התקשרות ישירה למרכזי הקליטה ברחבי הארץ . בשבוע שעבר נערך סיור ראשון 
של קבוצת עולים מבריה"ם בגוש קטיף . מתנחלי הגוש הגיעו למרכז הקליטה באשדוד , 
ואירגנו לעולים סיור , שנמשך יום שלם . לדברי המתנחלים , התפעלו לפחות 
מחצית מהעולים מיישובי גוש קטיף , ומהאפשרות למצוא בו עבודה . עם זאת , 
עד כה לא הודיע איש מהם לאנשי הגוש , כי בכוונתו לקבוע בו את מקום מגוריו . 
אנשי גוש קטיף ערכו רשימות של שמות העולים , שהשתתפו בסיור , ושל מספרי 
הטלפון שלהם , והם עומדים אתם בקשר . בשבוע שעבר נועדו ראשי המתנחלים בגוש 
קטיף עם נציג משרד הקליטה באזור הדרום , חיים רביב , וביקשו ממנו להפנות 
עולים מבריה"ם לגוש קטיף . רביב אמר , כי אין למשרד הקליטה הנחיה מיוחדת 
להפנות עולים להתנחלויות . לדבריו , כל עולה , החפץ להגיע ליישובי גוש 
קטיף , רשאי לעשות זאת . הממונה על הקליטה בגוש קטיף , נסים חדד , אמר 
כי אנשי הגוש התארגנו במיוחד לקלוט עולים מבריה"ם . הם הכינו תוכנית , 
שעל - פיה נערכים סיורים לעולים מבריה"ם . " בשבוע שעבר ערכנו לעולים סיור 
רשמי ראשון , הראנו להם את היישובים ואת בית האריזה האזורי , ואמרנו להם 
כי בכוונתנו להקים אולפן מיוחד ללימוד עברית בגוש " , אמר חדד . לדבריו , 
בכוונת ראשי הגוש לצאת במסע פרסום בנושא , במטרה להגביר את הגעת העולים 
לגוש . חדד פירט אמש גם את שיטת ההתקשרות עם העולים : אנשי הגוש מטלפנים 
למרכזי הקליטה ברחבי הארץ , שלשם מגיעים העולים מבריה"ם , ומתאמים אתם 
סיורים בגוש קטיף . ב51 היישובים בגוש קטיף יש כ03 דירות פנויות , אך בכוונת 
אנשי המועצה האזורית להגדיל את מספרן , לאור גל העלייה מבריה"ם . ראשי 
המתנחלים מבטיחים לספק עבודה לכל עולה , שיגיע לגוש . בגוש קטיף מתגוררות 
51 משפחות של עולים מבריה"ם , שהגיעו ארצה בשנים האחרונות . 
