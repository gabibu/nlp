ואשינגטון ( מיוחד ל"הארץ " ) . רשת הטלוויזיה בכבלים , סי - אן - אן , 
טענה אתמול בשידור ממוסקווה , כי מיכאיל גורבצוב שוקל התפטרות מכהונת המזכיר 
הכללי של המפלגה הקומוניסטית , וכי בכוונתו להוסיף להנהיג את המדינה על 
בסיס כהונתו השנייה יו"ר נשיאות הסובייט העליון . מחלקת המדינה בוואשינגטון 
הודיעה שמזכיר המדינה , גיימס בייקר , דחה ב42 שעות את ביקורו במוסקווה , 
שעמד להתחיל ביום רביעי הבא . הדחייה באה ביוזמת ארה"ב , מפני שביום רביעי 
עומד להתכנס במוסקווה הוועד המרכזי של המפלגה הקומוניסטית , לדון במשבר 
הלאומים בבריה"ם . בוולגוגראד , אחת מערי המחוז החשובות ביותר ברפובליקה 
הרוסית הסובייטית , התפטר כל הפוליטביורו המקומי , אחרי שרבבות הפגינו 
ברחובות העיר . השלטון בוולגוגראד , לשעבר סטאלינגראד , היה עד אתמול 
בידי אחד ממקורביו של גורבצוב , ואין יודעים אם ההתפתחות החדשה היא מהלומה 
ישירה למזכ"ל . כהונת יו"ר נשיאות הסובייט העליון היתה עד 7891 סמלית מעיקרה . 
גורבצוב חיזק את הכהונה ב7891 , אחרי שירש אותה מאנדריי גרומיקו . הוא 
קיווה ליצור מרכז כוח נגדי למפלגה הקומוניסטית , ועודד מנהיגים ברפובליקות 
ובמחוזות ללכת בעקבותיו , וליטול לעצמם את כהונות היו"ר של הסובייטים המקומיים . 
