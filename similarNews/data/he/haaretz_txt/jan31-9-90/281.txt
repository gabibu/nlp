הדיונים בין הצדדים המעורבים במשבר " כור " יימשכו גם היום . בדיונים 
שהחלו אתמול בין נציגי הבנקים הזרים והישראלים הנושים ב"כור " , שהיו קשים , 
לקחו חלק גם נציגי הנהלת " כור " וחברת העובדים . גורמים שלקחו חלק בדיונים 
אתמול אמרו כי אלה היו נוקשים ובהם הביעו נציגי הבנקים הזרים את נכונותם 
לקחת חלק במחיקת החובות לקונצרן , אולם בהיקף קטן בהרבה מזה שנדרש מהם על - 
ידי הבנקים הישראליים . בתום הדיונים שארכו כעשר שעות אמר נציג הבנק האמריקאי 
" מנופקצררס הנובר " , פיליף זאגרלי , העומד בראש ועדת ההיגוי של הבנקים 
הזרים , כי אין הוא רוצה להגיב וכי היום יימשכו המגעים . הדיונים החלו 
בתשע בבוקר ונמשכו עד לשעות הערב המאוחרות . בחלק הראשון הוצגו בפני המשתתפים 
עקרונות ההסדר המוצע , ולאחר מכן התחלקו הגורמים לקבוצות דיון . לקראת 
שעות הערב הוחלט להפסיק את הדיונים ולחדשם היום . גורמים בנקאיים אמרו אמש , 
כי להערכתם הדיונים לא יביאו להסדר , אולם הם מהווים תקדים בכך שהבנקים 
הזרים הביעו בראשונה את הסכמתם למחוק חלק מחובות " כור " . נציגי הבנקים 
הישראליים שלקחו חלק בדיונים אתמול אמרו , כי נציגי הבנקים הזרים הזעיפו 
פנים כשהוצגו בפניהם דרישות הבנקים הישראליים למחיקת החובות . בדיונים הביעו 
נציגי הבנקים הזרים את נכונותם לקחת חלק במחיקת החובות , אולם סירבו להצעת 
ההסדר המוצע על - ידי בנק הפועלים , כי ימחקו 08 מיליון דולר מחובות " כור " , 
או לחילופין ימכרו את החובות לבנקים הישראליים תמורת מחצית מערכם . נציגי 
הבנקים הזרים הביעו את נכונתם למחוק כ%01 מחובות " כור " , בסכום שינוע 
בין 5102 מיליון דולר . גורמים בנקאיים מעריכים , כי לצורך ההסדר הכולל 
בין כל הגורמים יידרש משרד האוצר להגדיל באופן ניכר את הסיוע הממשלתי , 
מעבר למה שהוצהר . הם הוסיפו , כי בהצעת הסיוע של האוצר נתגלעו קשיים הנובעים 
מאי הגדרת המיסוי . מועצת המנהלים של " כור " , שהיתה אמורה להתכנס אתמול 
בשעה 00 . 61 לדיון במצבו של הקונצרן בוטלה ברגע האחרון . שעות אחדות לפני 
מועד תחילת הישיבה קיבלו חברי הדירקטוריון הודעה מלשכתו של מנכ"ל הקונצרן , 
בני גאון , על ביטול הישיבה . חברים במועצת המנהלים הביעו מורת רוח מההחלטה 
לבטל את הישיבה ואמרו ל"הארץ " כי במצבו הנוכחי של הקונצרן ובעקבות האחריות 
המוטל עליהם , מן הראוי היה לקיים את הישיבה ולדווח לדירקטורים על ההתפתחויות . 
כמו כן , הביעו דירקטורים מורת רוח מההחלטה לשתף את פרוף דב פקלמן בדיונים . 
חוגים המקורבים לצמרת חברת העובדים אמרו אמש , כי מן הראוי לבטל את הנהלת 
קונצרן " כור " ולהפוך את הקונצרן לחברת החזקות , שתנוהל ישירות ממטה 
חברת העובדים . לדברי אותם מקורות , זהו רעיון שהועלה על - ידי גורמים 
במשרד האוצר והוא הפתרון הרצוי לקונצרן במצבו . גורמים אחרים ציינו , כי 
יש למנות דירקטוריון חדש אשר חבריו יהיו עצמאים ובעלי יכולת להחליט רק לטובתו 
העסקית של הקונצרן , ולא יהיו כפופים למנכ"ל " כור " . הנהלת הבורסה מסרה 
אתמול על הפסקת המסחר באיגרות החוב של " כור " , בשל אי העברת תשלומי הריבית 
למחזיקיהן . בדירקטוריון חוששים כי דחיית הישיבה ואי העברת תשלומי הריבית 
החצי שנתית יחשפו את הקונצרן לתביעה מצידם של מחזיקי האיגרות . 
