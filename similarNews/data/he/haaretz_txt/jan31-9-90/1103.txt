" קשריה הצבאיים המתהדקים של עיראק עם ירדן , צריכים להוות מקור לדאגה 
של ממש , ואסור לנו להתעלם מההתפתחויות הביטחוניות המתרחשות מעבר לגבולנו 
המזרחי " . כך אמרו גורמים ביטחוניים בכירים , שהדגישו כי לדעתם קיימת נטייה 
להפחית מהסכנה הנשקפת לנו מהפוטנציאל הצבאי - ביטחוני המתגבש בשיתוף הפעולה 
בין עיראק לירדן . " טעינו כאשר הערכנו שיחלוף זמן רב לאחר מלחמת המפרץ , 
עד אשר עיראק תהפוך למקור לדאגה אמתית בתחום הביטחוני . פעולותיה האחרונות 
בתחום הטילים הבליסטייים , ובעיקר הפעילות הצבאית המשותפת עם ירדן , מוכיחות 
כי בכוונת סאדם חוסיין להשקיע משאבים ניכרים בבניית עוצמה צבאית שמטרתה להוות 
איום ישיר על ישראל " . עיקר שיתוף הפעולה העיראקי - ירדני , הוא בתחום האווירי . 
שתי המדינות מקיימות תמרונים משותפים של מטוסי קרב והירדנים מאפשרים לחיל 
האוויר העיראקי לעשות שימוש במתקנים אוויריים על אדמת ירדן . טיסותיהם של 
טייסי הקרב העיראקיים בקרבת הגבול הישראלי , וגיבוש נוהלי עבודה משותפים 
עם הטייסים הירדנים ומערכת הבקרה הירדנית , חייבים לעורר דאגה אצלנו . 
הפעילות הצבאית המשותפת לשתי המדינות חורגת הרבה מעבר לשיתוף פעולה שגרתי 
בין מדינות ערביות , ציינו הגורמים . נראה כי המלך חוסיין החליט להדק את 
קשריו עם המשטר העיראקי כמשקל נגד אפשרי , למקרים בהם יתחדדו היחסים בין 
ירדן לסוריה . אולם אין ספק שהמלך הירדני מודע היטב למשמעות היתרי הפעולה 
בתחומי ירדן שהוא מעניק למטוסי הקרב העיראקיים , על יחסיו העתידיים עם ישראל . 
חיל האוויר העיראקי גדל בצורה מרשימה במהלך מלחמת המפרץ וטייסיו צברו ניסיון 
מבצעי רב - ערך . חיל האוויר העיראקי מונה יותר מ007 מטוסי קרב , ובהם 
מטוסי הקרב המתקדמים ביותר שמייצרת בריה"ם . בין השאר מפעילים העיראקים 
מטוסי מיג 92 ומטוסים מדגם סוחוי 42 , המיועדים להפצצות ארוכות טווח . טייסי 
חיל האוויר העיראקי פיתחו בשלהי מלחמת המפרץ את נושא הפצצות העומק , ורבים 
מהם צברו ניסיון בטיסות הפצצה ליעדים רחוקים , במהלכן מתבצע גם תדלוק אווירי . 
ייתכן , אומרים הגורמים הביטחוניים , כי כוונתם של ראשי המשטר בבגדאד לבסס 
את יכולת ההרתעה של עיראק מול ישראל , בשל החשש הנמשך מתקיפות ישראליות , 
שינסו לפגוע במתקני הגרעין העיראקיים , או בבסיסי טילי הקרקע - קרקע ובמפעלי 
התעשייה , בהם מפתחים טילים אלה . כמו כן מתריעים הגורמים כי הממשל העיראקי 
עדיין לא נטש את השאיפה לנקום בישראל על הפגיעה בכור הגרעיני שליד בגדאד . 
בכל מקרה ראוי שנעקוב בתשומת לב רבה אחר התהדקות הקשרים הצבאיים בין ירדן 
לבין עיראק . 
