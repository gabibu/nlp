" מדברים אצלנו הרבה על תרבות דיבור ושוכחים שיש גם תרבות של שתיקה ואפילו 
רטוריקה של שתיקה . גם בשתיקה יש העברת מסר . השתיקה אינה אפס - תקשורת . 
כשם שיש תרבות דיבור , יש גם תרבות האזנה והשתיקה היא חלק מההאזנה . לא 
מחנכים את התלמידים להרגלי האזנה ולעוצמה הטמונה בשתיקה " טען פרוף רפאל 
ניר , ראש החוג לקומוניקציה באוניברסיטה העברית , בכנס על " רטוריקה וחינוך " 
שנערך בירושלים מטעם המכון הישראלי לתרבות הדיבור . מאחר שבכל זאת נושא הכנס 
היה דיבור ולא שתיקה , הוסיף ניר כי לתלמידים ולסטודנטים אין גם תרבות דיבור 
וזאת , משום שלחברה הישראלית אין מסורת בעניין זה . במצב זה , בית הספר 
אינו יכול לחולל פלאים . " התלמידים חשופים קודם כל לתקשורת . הם שומעים 
את נבחרי הציבור בטלוויזיה וברדיו . חינוך לתרבות דיבור הוא בעיקר בהצגת 
מופת " , אמר . לדברי ניר , למרות מגבלותיו של בית הספר , אין לפטור אותו 
מאחריות . " גם המורים והמורות אינם משמשים בדרך כלל דגם לחיקוי ברמת ההתבטאות 
שלהם . מורים רבים מציגים תרבות דיבור של צעקות ואינם מודעים לכך שהם עצמם 
משמשים מודל פסול . זה כמו אב שמכה את בנו מכות נמרצות ואומר לו : אני אראה 
לך מה זה להרביץ לילדים " . פרוף שלמה הרמתי מבית הספר לחינוך באוניברסיטה 
העברית התלונן על כך שמארגני הכנס הורו לו ולשאר המרצים להגביל את דבריהם 
בנושא שהוא כה מורכב לעשרים דקות . הוא היה מעדיף שלא יאמרו לו כמה זמן 
לדבר והמליץ בפני המארגנים על שיטה עליה שמע בביקורו בסין . סיפרו לו שם 
איך מגבילים מרצה בדיבורו , מבלי לומר לו אף לא מילה אחת : דורשים ממנו 
לעמוד כל משך ההרצאה על רגל אחת . " כל זמן שהוא יכול להמשיך לעמוד כך , 
נותנים לו לדבר . מה שמלמד , שלכל ארץ , יש תרבות דיבור משלה " . הרמתי 
טען ששיטת הוראת העברית למבוגרים אנאלפביתים בישראל ( ממנה הוא מסיק על 
השיטה הנהוגה בהוראת עברית גם לילדים ) , מתפרשת על פני 002 עד 003 שעות . 
לעומת זאת בהודו , שבה מספר הסמלים בשפה כמעט כפול מאלה שבעברית והם קשים 
לתפיסה הרבה יותר , מקנים את השפה לאנאלפביתים ב5102 שעות . לדברי הרמתי , 
לא רק הקניית העברית המדוברת היא בעייתית ( בארץ ובתפוצות ) , אלא גם 
הקניית מיומנות הכתיבה . " סטודנטים לא יודעים לכתוב " , טען . הוא סיפר 
כי לפני שבוע קיבל עבודת דוקטוראט , שהתוכן שלה היה משביע רצון , אבל הלשון , 
המבנה והפיסוק שלה היו מתחת לכל ביקורת . הוא ציין ליקוי זה בפני ועדת 
המחקר . לטענתו , בעבודות סמינריוניות שהוא מקבל מסטודנטים " יש אולי 
נקודה אחת בסוף העבודה " . כשהוא מתבונן בנושאי החיבורים שכתיבתם הוטלה עליו 
בהיותו תלמיד תיכון , הוא נחרד , סיפר הרמתי . מה שהשתנה מאז ועד היום , 
לטענתו , הוא רק שלמקצוע החיבור קוראים " הבעה בכתב " . חלק ניכר מהרצאתו 
הוקדש ל"שפל הנורא " , כהגדרתו , בו מצויה הוראת העברית לתלמידים יהודים 
בתפוצות . העברית נדחקה הצידה לא רק בבתי הספר היהודים הפועלים אחר הצהריים , 
אלא גם בבתי ספר הפועלים במתכונת מלאה . באחד המוסדות היותר יוקרתיים מלמדים 
היום באנגלית לא רק תלמוד , אלא גם תנ"ך . לטענתו , הן בישראל והן בתפוצות , 
אין מסורת מתמשכת , הבנויה נדבך על נדבך , של הקניית הדיבור והכתיבה בעברית , 
בצורה מדורגת . ד"ר יעקב מלכין , מנהל המכון הישראלי לתרבות הדיבור , 
טען כי מי שמעז לבוא למורים ותיקים ( כפי שהעז הוא עצמו ) ולומר להם שהם 
צריכים להתחיל ללמוד לדבר " מקבל מיד מקלחת קרה של בוז " . נוכח ההתנגדות 
של המורים , יש להקפיד שהכשרתם של פרחי ההוראה במכללות תכלול פרק בהבעה 
ולפני שמגיעים לפרחי ההוראה , צריך " ללמד את מורי המורים , המלמדים היסטוריה , 
גיאוגרפיה , לשון ותנ"ך , לשלב בהרצאותיהם במכללה הבעה בעל פה " . הוא 
הציע להקים בכל חדר - מורים מועדון - דיון , שבו ילמדו להתבטא כהלכה . 
