תוצאות המישחקים שהיו אתמול בגביע המדינה בכדורגל יצרו את הרושם , שמועד 
הסיבוב השמיני כאילו נקבע על פי הזמנה של הפועל תל אביב . אתמול השלים המועדון 
הותיק ובעל המוניטין את השבוע המוצלח ביותר שלו , לפחות מאז ירד לראשונה 
בתולדותיו מהליגה הלאומית , לאחר שנה של סיוטים בתחום הכלכלי והמקצועי . 
בשבת עלה הפועל תל אביב לראש הטבלה הארצית בניצחון 21 על צפרירים חולון , 
ואמש הוכיח בבלומפילד כי הוא ראוי למחמאות שהורעפו עליו . " הקרבן התורן " 
היה בית"ר תל אביב שנכנע 13 . הבית"רים הוליכו 10 אך נדהמו ממהפך בלתי שיגרתי 
בישראל , נוסח אירופה ( דקות 48 , 78 ו - 98 ) . כוכב המישחק היה שוב 
ישראל מאיה , ששיחק בעונה שעברה בבית"ר תל אביב . הפועל תל אביב הוא בינתיים 
גיבור מישחקי גביע המדינה , אך בהחלט לא היחיד . גם מכבי יבנה מצמרת הליגה 
הארצית הדיח קבוצה לאומית והכניע 30 בביתו את הפועל ירושלים . שבע קבוצות 
לאומיות הבטיחו את עלייתן לשמינית הגמר : מכבי חיפה ( פינאליסט אשתקד ) 
, מכבי נתניה , בני יהודה , מכבי תל אביב , הפועל רמת גן , הפועל באר 
שבע , הפועל כפר סבא . שמשון תל אביב לא הצליח לגבור בחוץ על מכבי פתח 
תקוה ( 11 לאחר הארכה ) . שני מישחקים נדחו בגלל מזג האויר הגשום : מכבי 
תמרה בית"ר ירושלים ( מחזיק הגביע ) , הפועל דליית אל כרמל הפועל פתח 
תקוה . ההגרלה העלתה לשלב הבא ארבע קבוצות ללא מישחק : הפועל ירוחם ( ליגה 
ג ) , הפועל לוד , הפועל בת ים , מכבי יפו . 
