גורמי התיירות הנכנסת מנועים מלשתף פעולה עם החברה להשכרת רכב , אלדן , 
בשל החלטה של לשכת מארגני תיירות לישראל . אתמול הסתיימה ללא תוצאות מעשיות 
פגישה בין נציג החברה לנציג חברת התיירות יוניתורס . החברה להשכרת רכב קוממה 
נגדה את מארגני התיירות לישראל מכיוון שעסקה בשיווק ישיר בחו"ל , תוך עקיפת 
גורמי התיירות בארץ . באחרונה החליטה החברה לשתף פעולה עם גורמי התיירות 
ופנתה אליהם בחוזר פנימי . החברה הציעה התקשרות על בסיס עמלה נמוכה מזו 
אשר מקובלת בשוק השכרת הרכב . בבואו אתמול לסכם את העסקה , גילה נציג חברת 
אלדן כי קיימת החלטה של לשכת מארגני התיירות הנכנסת , המגבילה למעשה התקשרויות 
מסוג זה . מנכ"ל הלשכה , עדי צוקרמן , אמר בתגובה שההנהלה החליטה לדון 
עם אלדן ולהביא את תוצאות הדיונים לידיעת החברים , אך נציג החברה להשכרת 
רכב , אבי רותם , אמר שהם עדיין לא קיבלו כל פנייה מהלשכה . 
