המועצה למדיניות כלכלית חברתית של מפלגת העבודה קיבלה את הצעת השר גד יעקבי 
להכין תוכנית כוללת לקליטת העלייה . בישיבת המועצה , בהשתתפות יו"ר המפלגה 
ושר האוצר שמעון פרס , ציין יעקבי כי התוכנית חייבת להכיל בתוכה את המרכיבים 
הבאים : פיתוח המשק והתשתית הפיסית , פיתוח מערכת החינוך , ההשכלה הגבוהה , 
המדע והמחקר , עלייה בהיקף הבינוי והשיכון . לדברי יעקבי , התקדמות להסדר 
מדיני תאפשר הפניית משאבים רבים יותר לתחומים אלה . הוא הוסיף כי הגשמת 
תוכנית זו תהווה אתגר לאומי , וכי הציבור יבין שאי אפשר להישחק בקונפליקט 
מתמיד ואינתיפאדה , ומצד שני להפנות את המשאבים והאנרגיות הדרושים לפיתוח 
המשק ולקליטת העלייה . יעקבי הדגיש כי אין שום משמעות מבחינת תקציב המדינה 
להיערכות לקליטת 04 אלף , או 08 אלף עולים . אם העלייה תהיה בהיקף גדול 
יותר , אמר , תקציב המדינה יתוקן בהתאם . הוא העריך כי כ003 , 2 עולים 
ייקלטו בענף התקשורת , בעיקר מקרב עולי בריה"ם , שרבים מהם הנם בעלי מקצוע 
ומומחים בתחום . שר האוצר ומ"ם רה"ם שמעון פרס אמר כי העלייה היא הזדמנות 
טובה להקמת שדרה טכנולוגית רחבה וברמה גבוהה במדינה . 
