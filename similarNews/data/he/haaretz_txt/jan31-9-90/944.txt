לאחר הפסקה של קרוב לשנתיים חודשה אתמול השתלת כליות במרכז הרפואי רמב"ם 
בחיפה . אתמול הושתלו בבבית החולים שתי כליות , האחת לאישה בת 64 שטופלה 
למעלה משנה בבית חולים " בני ציון " בעיר , והשניה בגופו של גבר בן 03 
שטופל במשך שנה בבית החולים . סגן המנהל , הד"ר צבי בן - ישי שמסר על כך , 
ציין כי רמב"ם נחשב למרכז אזורי להשתלות לאזור הצפון וחידוש ההשתלות יקל 
על התושבים באזור שעד כה נסעו למרכז הארץ . השתלות הכליה ברמב"ם הופסקו 
עם בשל יציאתו לחו"ל של ד"ר יגאל קם , והם חודשו אתמול על ידי רופאי המחלקה 
לכירורגיית כלי דם . ד"ר צבי בן - ישי הוסיף כי עלתה ההיענות בקרב תושבי 
הצפון לתרומת איברים . לפני חודש העביר רמב"ם תרומת כליות לתל השומר , מאחר 
והכליות לא התאימו להשתלה לממתינים בתור בחיפה . לפני יומיים הועברו מסיבה 
זו כליות מתרומות למרכז הרפואי בילינסון . אתמול , כאמור , נתקבלה תרומה 
שהתאימה לשני החולים שעברו בהצלחה את ניתוח ההשתלה , והוא צופה להמשך שיתוף 
הפעולה בין שני המרכזים . 
