ועדת השרים לענייני כלכלה תתבקש מחר לאשר תקן חדש של ראש אגף במשרד האוצר 
תפקיד המעניק לבעליו הטבות השמורות למנכ"ל משרד ממשלתי , ובכלל זה רכב 
צמוד ופנסיה משופרת . מדובר בתפקיד ראש האגף לקשרים בין - לאומיים המשמש 
גם מנהל רשות ההשקעות . את הבקשה לוועדת השרים יגיש שר האוצר , שמעון פרס . 
לפני חודשים אחדים החליט השר פרס לתת ליחידה לקשרים בין - לאומיים , בצירוף 
רשות ההשקעות והמחלקה למלחמה בחרם הערבי , מעמד של אגף , ולכנותו האגף 
לקשרים בין - לאומיים . לממלא מקום ראש האגף נתמנה ד"ר דוד נוה , שהחל 
לנהל את שלושת הגופים המרכיבים את האגף , במקום אפרים דברת , שהתמנה לציר 
כלכלי בגרמניה . אולם הכוונה היתה שהתפקיד הקבוע יינתן ליועצו המדיני של 
שר האוצר , ד"ר נמרוד נוביק . ככל הנראה , תוגש לממשלה הבקשה למינויו 
של נוביק כבר ביום א הבא . המשרה של ראש אגף , בדומה לזו של מנכ"ל , טעונה 
אישור של הממשלה , אך אינה מחייבת מכרז . בהנהלה הבכירה של האוצר כבר יש 
שבעה בעלי תפקידים בדרג זה : הממונה על התקציבים , הממונה על שוק ההון , 
החשב הכללי , הממונה על השכר , הממונה על הכנסות המדינה , נציב מס הכנסה , 
ומנהל המכס . 
