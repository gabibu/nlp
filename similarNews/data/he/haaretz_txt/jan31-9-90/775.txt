מכוניות ראשונות תוצרת הונדה ארה"ב יגיעו בימים הקרובים לישראל וימסרו למשרד 
התחבורה לבדיקות תקינה כך מסר אמש ישראל קז , אחד מבעלי חברת מאיר , המחזיקה 
בזכיון ליבוא הונדה לישראל . קז הכחיש את הידיעות בדבר דיון שהתקיים , 
כביכול , במשרד התחבורה , שבמהלכו ניסו בעלי הסוכנות לשכנע את נציגי המשרד , 
לחזור מדרישה להצגת הצהרת אחריות מטעם חברת - האם ביפאן . לדבריו , משרד 
התחבורה מעולם לא דרש להמציא בפניו אישור של המפעל ביפאן , לגבי אחריות 
על חלקים , כתנאי לקבלת רשיון ליבוא המכוניות . " לא נתבקשנו , אם בכתב 
או בעל פה , אם במסמך רשמי או בשיחת טלפון , להמציא אישור שכזה " , הצהיר 
קז והוסיף שהוא נדהם לקרוא בעיתונות ידיעות על דרישות שמעולם לא הוצגו בפניו . 
כזכור , פירסם משרד החוץ , שהוא דורש כי כל רשיון - יבוא למכוניות תוצרת 
מפעל בבעלות חברת - אם יפאנית , יהיה מותנה בתצהיר מטעם חברת - האם על אחריותה 
לגבי מרכיבי המכונית מתוצרת יפאן . דובר משרד התחבורה נמנע מלאשר , אם אכן 
השתמש משרד התחבורה בסמכותו והתעלם מדרישת משרד החוץ . נציג סוכנות נוספת , 
הנמצאת בעיצומם של הליכים לקבלת רשיון - יבוא לרכב יפאני המיוצר מחוץ לגבולות 
יפאן , אישר ל"הארץ " , כי גם בפניו לא הוצגה דרישה למסמך מטעם חברת האם 
ביפאן . רישיון היבוא לא התקבל , כיוון שעדיין חסר אחד האישורים הטכניים 
מטעם המפעל בארה"ב , טען קז , והוסיף כי לקראת סוף החודש הבא תחל המכירה 
של מכוניות הונדה בישראל . 
