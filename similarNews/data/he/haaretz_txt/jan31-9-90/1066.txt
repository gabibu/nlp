אדיס - אבבה ( שירות " ניו יורק טיימס " ) . הרמטכ"ל של ישראל , רב אלוף 
דן שומרון , ביקר בחודש שעבר באדיס אבבה , בראש משלחת צבאית ישראלית , 
כדי להעריך את צרכיה הצבאיים של אתיופיה . כך אמרו ל"ניו יורק טיימס " 
דיפלומטים מערביים ומזרח אירופיים , המוצבים באדיס - אבבה . נספחים צבאיים 
זרים אומרים כי כמה מאות מדריכים צבאיים מישראל הגיעו לאתיופיה , כדי לחזק 
את הצבא האתיופי הנאבק . דיפלומט מזרח אירופי אחד אמר , כי ראה חטיבה של 
צבא אתיופיה מתאמנת בהפעלת תת מקלעים מסוג עוזי . דיפלומטים מערביים אומרים , 
כי קיבלו ידיעות מהימנות , שהמורדים בחבל טיגרה במזרח אתיופיה , תפסו 
מצבא הממשלה בקרבות האחרונים כמות של עוזים . אבל ישראל מכחישה , שסיפקה 
לאתיופים כלי נשק אוטומטיים . לעומת זאת , מאשרים דיפלומטים ישראליים כי 
ארצם סיפקה לאתיופיה 000 , 051 רובים , שנמסרו לאנשי המיליציה הלוחמים במורדי 
טיגרה . בניגוד למורדי אריתריאה , המורדים בטיגרה הם אתיופים נוצריים , 
ואין הם חלק ממה שישראל חושבת לאיום ערבי על שלימות אתיופיה . אבל מורדי 
טיגרה משתפים פעולה עם מורדי אריתריאה , ונראה כי ישראל באה לכלל מסקנה 
שהדרך הטובה ביותר בשבילה היא לתמוך בממשלת אדיס - אבבה נגד כל יריביה . 
השגריר החדש של ישראל באדיס - אבבה , מאיר יופה , אמר ל"ניו יורק טיימס " 
כי " חיוני מבחינה אסטרטגית " לישראל לסכל את כוונת המורדים להפוך את " ים 
סוף לים ערבי " . אם יזכו מורדי אריתריאה בעצמאות , אמר יופה , ים סוף 
יהיה תחת השפעה ערבית . לדבריו , מקבלים המורדים את עיקר אספקתם ממדינות 
ערביות , דוגמת לוב וסוריה . אולם בין דיפלומטים מערביים רבים שוררת הסכמה , 
שעיקר האספקה היא שלל שתפסו המורדים מידי צבא הממשלה . בתחילת השנה שעברה 
נחל הצבא הזה שורה של מפלות מוחצות . הדיפלומטים אומרים , כי ממשלות ערביות 
נענו לאחרונה לבקשות עזרה של המורדים , אשר טענו באוזניהן כי מאחר שישראל 
מסייעת לצד האתיופי , גם הם ראויים ליותר עזרה . ואשינגטון אינה רואה בחיוב 
את הסיוע הישראלי . אמריקאים רשמיים אומרים , כי עזרת ישראל תועיל רק להארכת 
מלחמת האזרחים האתיופית , הנמשכת 03 שנה . הממשלה באדיס - אבבה חצויה , 
ונמצאת למעשה במצב של פשיטת רגל . מבחינת ואשינגטון היא הגיעה לשלב סופי 
של התמוטטות , ואינה ראויה לתמיכה . אמריקאי רשמי אחד כינה את הממשלה " ברווז 
מת " , ואמר כי ערכה האסטרטגי של אתיופיה פחת במידה גדולה עם סיום המלחמה 
הקרה . דיפלומטים באדיס - אבבה מוסיפים להאמין , כי ישראל סיפקה פצצות מצרר 
למשטר באתיופיה , לשימוש נגד " החזית העממית לשחרור טיגרה " . " החזית " 
אינה ארגון בדלני , אלא היא לוחמת להפלת המשטר הקומוניסטי הנוכחי . חרף 
הכחשות ישראליות חוזרות , דיפלומטים מערביים אומרים , כי תיאור של אזורים 
מופצצים בחבל וולו מתיישבים עם סוג הנזק הנגרם בדרך כלל משימוש בפצצות מצרר . 
מוסיף כי המצב באתיופיה עמד במרכז שיחותיו של מנכ"ל משרד החוץ , ראובן מרחב , 
בוואשינגטון , שלשום . כך אמרה דוברת במחלקת המדינה . שגרירות ישראל 
נמנעה מלאשר את העובדה הזו . 
