בון , ( מיוחד ל"הארץ " ) . הקנצלר הלמוט קוהל דחה אתמול בתוקף את ההצעות 
להתנות את איחוד גרמניה בנייטראליות של המדינה המורחבת , ואמר שארצו תוסיף 
לשמור על נאמנותה לברית ההגנה הצפון אטלנטית . קוהל , שדיבר בסימפוזיון 
כלכלי בין - לאומי בעיר דאבוס שבשווייץ , אמר שממשלתו לא תשלים בשום פנים 
ואופן עם " מעמד מיוחד " לגרמניה במרכז אירופה . לדברי הקאנצלר , איחוד 
גרמניה אפשרי ונחוץ במסגרות בטחוניות חדשות , שיקיפו את שתי הבריתות הצבאיות 
היריבות באירופה . מערב גרמניה משתייכת לנאט"ו , בעוד מזרח גרמניה חברה 
בברית ווארשה . באותה רוח דיבר אתמול במינכן שר ההגנה המערב גרמני , גרהארד 
שטולטנברג . הוא יצא נגד רעיון הנייטראליות , שהועלה בשבוע שעבר על ידי 
ראש ממשלת מזרח גרמניה , האנס מודרו , ותמך לעומת זאת בכך שנאט"ו תיטול 
על עצמה תפקידים חדשים . כל המפלגות החשובות במערב גרמניה , פרט לירוקים 
מהשמאל ולרפובליקנים מן הימין הקיצוני , הביעו בינתיים התנגדות לרעיון הנייטראליזאציה . 
בשולי הסימפוזיון בדאבוס נפגש אמש הקנצלר עם האנס מודרו ודן איתו בצעדים 
לבלום את גל הבריחה ממזרח גרמניה . בחודש ינואר השנה בלבד נמלטו מן החלק 
הקומוניסטי של גרמניה יותר מ05 אלף בני אדם , והתיישבו ברפובליקה הפדראלית . 
גל הבריחה , הנמשך בקצב של יותר מאלפיים פליטים ליום , גורם לקשיים כלכליים 
גדולים במזרח גרמניה ולנטל בלתי נסבל על מערכת הרווחה במערב גרמניה . נושאים 
אחרים שהועלו בשיחת קוהל - מודרו היו ההצעות האחרונות לאיחוד שני חלקי גרמניה 
וההכנות לפסגה הכל - גרמנית ב31 בחודש , כאשר מודרו יבוא לבון בראש משלחת 
גדולה , שתכלול גם את גורמי האופוזיציה בארצו . בפסגה יידונו הצעות לסיוע 
מערב גרמני נרחב כדי לייצב את כלכלתה של מזרח גרמניה . שרת הכלכלה המזרח 
גרמנית , קריסטה לופט , הציעה אתמול להנהיג שער חליפין קבוע בין המטבעות 
של מערב ומזרח גרמניה . היא קבעה , כי העדר אפשרות להחליף כסף בשער מתקבל 
על הדעת מעודד את גל הבריחה מארצה . במערב גרמניה נשמעים יותר ויותר קולות 
הדורשים מבון לתמוך בשער חליפין קבוע . ואולם הבנק המרכזי המערב גרמני , 
שמושבו בפרקנפורט , דורש שהסדר כזה יכלול פיקוח של בון על היקף הדפסת הכסף 
במזרח גרמניה . במזרח ברלין השתרכו אתמול אלפי אזרחים בתורים במשך שעות ארוכות 
כדי לקבל מידע על חבילות תיור לספרד , לארה"ב ולמדינות אחרות במערב . זוהי 
הפעם הראשונה שחבילות תיור כאלה מוצעות לאזרחי מזרח גרמניה , הרשאים עכשיו 
לצאת מארצם ללא הגבלות . הבעייה העיקרית במכירת חבילות התיור היא הצורך 
לגבות חלק ניכר מן המחירים במטבע מערבי " קשה " . בסוף השבוע שעבר נכשל ניסיון 
של המפלגות השמרניות במזרח גרמניה להתלכד לגוש משותף , ולקבל תמיכה וסיוע 
מצד " האיחוד הנוצרי דמוקרטי " השולט במערב גרמניה . הקנצלר הלמוט קוהל , 
שהתערב באופן אישי במאמצי הליכוד , לא הצליח לשכנע את הפלגים השמרניים 
היריבים להתאחד במסגרת מפלגה אחת . השיחות על אפשרות האיחוד עומדות להמשך 
גם היום . לעומת זאת כבר הפכה האופוזיציה הסוציאל דמוקרטית בשני חלקי גרמניה 
לגוף פוליטי מאוחד במידה רבה . משקיפים סבורים , כי בתנאים אלה יש לסוציאל 
דמוקרטים סיכוי טוב לצבור תמיכה מאסיווית בבחירות הכלליות הצפויות במזרח 
גרמניה ב81 לחודש הבא . באסיפות בחירות רבות במזרח מופיע הקנצלר לשעבר וילי 
בראנדט , הקורא לאיחוד שתי הגרמניות . עוד לפני חודשים אחדים טען בראנדט , 
כי רעיון האיחוד של שתי המדינות הגרמניות הוא בבחינת " שקר נצחי " של 
בני עמו . מוסקווה ( ע"ץ ) . שר החוץ הסובייטי , אדוארד שוורדנאדזה , 
הציע שלשום , כי עתיד גרמניה יוכרע במשאל עם , שייערך בכל אירופה , בהשתתפות 
ארה"ב וקנדה . כך נמסר בראיון שפורסם בסוכנות טאס . שוורדנאדזה הדגיש , 
כי הצעה זו עלולה להיתקל בהתנגדות של מדינות רבות . נראה שהיוזמה החדשה 
נועדה לדחוף את כינוסן במהלך השנה הנוכחית של 53 המדינות החברות הוועדה לבטחון 
ולשיתוף פעולה באירופה . מזרח ברלין ( ע"ץ ) . המפלגה הקומוניסטית המזרח 
גרמנית הסתייגה מהתכנית לאיחוד גרמניה , עליה הכריז ביום חמישי ראש הממשלה 
האנס מודרו . במאמר שפורסם בעמודו הראשון של יומון המפלגה " נויס דויטשלנד " 
הודיע נשיא המפלגה כי היא " מקבלת באהדה " את העובדה שמודרו הציג את עמדתו 
על איחוד גרמניה . אולם , המפלגה אומרת כי איחוד מיידי בין שתי הגרמניות 
יוביל " להרס השכבות החברתיות . . . ויגרום למצב בלתי ניתן לפיקוח בשוק 
העבודה . . . ויסכן מאוד את היציבות האירופאית " . המפלגה הקומוניסטית , 
נאמר בהודעה , הינה בעד הסדרה מהירה של שיתוף פעולה חוזי בין שתי הגרמניות , 
במטרה להגיע לקונפדרציה גרמנית . 
