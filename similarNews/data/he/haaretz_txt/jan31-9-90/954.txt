ד"ר שמעון במיר"ה , מייסד חברת שילוח , נפטר ביום שני בגיל 09 והובא אתמול 
למנוחות . במיר"ה , בן למשפחה מתבוללת בהידלברג שבגרמניה , נפטר בבית - 
הכנסת " קהילת איחוד שיבת ציון " מייד כאשר ירד מקריאה בתורה במהלך תפילת 
הבוקר . ד"ר במיר"ה למד באוניברסיטת מינכן שבגרמניה ונמנה עם הסטודנטים שניסו 
להלחם בנאצים . את הדוקטוראט עשה במדעי הכלכלה , אך הוא למד וגילה עניין 
רב באמנות , הסטוריה ומוזיקה ואף נהנה לפרוט על פסנתר . בגרמניה , כאשר 
החל להתקרב לציונות , הוזמן ד"ר במירה לזלמן שוקן , ששם גם הכיר את רעייתו 
אסתר שהיא כיום בת 78 . כאשר הגיע לישראל ( 3391 ) ייסד את חברת הביטוח 
" שילוח " , יחד עם שניים מחבריו פרוף ב . חיות ז"ל וד"ר לשינסקי ז"ל . 
" שילוח " היתה חברת הביטוח הראשונה בארץ שהחלה להתמחות בביטוח רפואי . 
ד"ר במיר"ה ייסד את הביטוח הרפואי בארץ ומאוחר יותר את ביטוח ריפוי השיניים . 
חברות הביטוח האחרות גילו רק בשנים האחרונות את הפוטנציאל של ענף זה . לפני 
כשש שנים מכר במיר"ה את " שילוח " לקבוצת " הראל המשמר " לאחר ש"שילוח " 
נקלעה לקשיים . היום " שילוח " היא חלק מקבוצת הביטוח " הראל המשמר שילוח " . 
לאחר הפרסום על הקשיים של החברה שהביאו למכירתה , כתב לי במיר"ה מכתב בכתב 
ידו , שבו ביקש לציין שלמרות הקשיים , " שילוח " לא נותרה חייבת אגורה 
לאיש . הסכם המכירה כלל סעיף שהבטיח אותו ואת רעייתו לכל ימי חייהם . ד"ר 
במירה השאיר שתי בנות , נעמי צורי , מורה לאמנות , ד"ר נורית לוינגר , 
רופאה המתגוררת בשוויץ , ובן , ד"ר יוסי במיר"ה המתגורר כעת בארה"ב . 
