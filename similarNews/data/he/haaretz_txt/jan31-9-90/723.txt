קהיר ( ע"ם ) . מצרים הודיעה כי הממשל האמריקאי השיג את אישור הקונגרס 
לסיוע ולהלוואות המוגשות למצרים מבלי לקבוע מקסימום לסיוע במזומנים . המקסימום 
לא חרג מ511 מיליון דולר , כפי שהיה בשנים הקודמות . העיתון " אל - מוצאוור " , 
המוסר על כך , מציין כי המשלחת המצרית בוואשינגטון ניהלה מו"ם נוסף בנוגע 
לנקודות המחלוקת שבין מצרים ובין קרן המטבע הבין - לאומית . המשלחת הביאה 
עמה תזכיר מקיף בנוגע לנקודת המחלוקת והעמדה המצרית לגבי שלבי ישום תכנית 
הרפורמה הכלכלית . בתזכיר הודגש , כי אין מחלוקת בנוגע לתכנית . המחלוקת 
היא בנוגע למשך ביצועה . משך הזמן שקבעה מצרים נבדק לאור המגמות החברתיות , 
המוצגות בתוכנית הרפורמה עצמה . מצרים הציעה תקופה בת שלוש שנים לביצוע 
התוכנית והקרן הקציבה 005 מיליון יחידות משיכה השקולות בקירוב ל076 מיליון 
דולר , שיוגשו במהלך ביצוע התוכנית המוצעת . נקודות המחלוקת העיקריות בין 
מצרים ובין הקרן : איחוד שער החליפין , לאחר שיקבע מה שכונה ע"י הקרן " שער 
חליפין מציאותי " ; שיעור הריבית על החסכונות המקומיים במטרה לעודד את החסכונות 
ולספוג את עודפי הנזילות תוך כדי הכוונת האשראי . המחלוקת איננה על העיקרון . 
הממשלה ביצעה זאת למעשה בשנה שעברה ויש בידה תוכנית חדשה להעלאת שיעור הריבית 
באופן הדרגתי ולא בפעם אחת , כפי שסבורים המומחים מהקרן . נקודות המחלוקת 
האחרות הן בנוגע להתגברות הגרעון בתקציב הכולל של המדינה ע"י הפחתת ההקצאות 
לסובסידיות , הגדלת הכנסות המדינה , ביטול האספקה הכפויה של גידולים חקלאיים 
ובדיקה מחודשת של מחירי מוצרים אלו , בנוסף לשינוי מחירי האנרגיה באופן 
שיתאימו למחירים הבין - לאומיים , תיקון הפגיעה במאזן התשלומים ויתור על 
מדיניות איסור היבוא לטובת טיפול ביבוא ע"י תמחיר המכס . 
