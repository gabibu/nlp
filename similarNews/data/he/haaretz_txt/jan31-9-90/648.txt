שדרן הטלוויזיה אריה אורגד נחקר ביום ששי במשטרת ירושלים כחשוד בהתחזות לחוקר 
משטרה ובמסירת תלונה והודעה כוזבת למשטרה בפרשת הקלטת שהוקלטה על - ידי סופר 
" הארץ " ראובן שפירא . בקלטת זוהה אורגד כמי שהתחזה לחוקר ביחידה הארצית 
לחקירות פשעים , כדי להדליף כביכול חומר לעיתונות על חקירת המשטרה בפרשת 
רפי גינת . החקירה הפלילית נגד אורגד נפתחה לאחר שממצאי המעבדות לזיהוי 
פלילי של המשטרה קבעו כי הקול האלמוני בקלטת הוא אכן קולו של אורגד . אורגד 
נחקר ביום ששי תחת אזהרה , על - ידי קצין בכיר מלשכת החקירות של משטרת ירושלים . 
בחקירתו המשיך אורגד לדבוק בגרסתו כי לא הוא האיש שהוקלט על - ידי סופר 
" הארץ " . החוקר הציע לאורגד להיבדק בפוליגראף , אך הוא סירב . בימים 
הקרובים יועבר תיק החקירה לידי ראש אגף החקירות של המשטרה ניצב יהושע כספי , 
כדי שיחליט אם יש מקום להגיש כתב אישום פלילי . בתחילת החקירה המשטרתית 
הגלויה בפרשת רפי גינת , התקשר אלמוני שהציג עצמו כחוקר ביחידה הארצית לחקירות 
פשעים ( יח"ף ) של המשטרה , שחקרה את גינת , לכמה עיתונאים ואמר כי החליט 
למסור פרטים על החקירה לעיתונות , כי הוא וחבריו סבורים שיש חשיבות רבה 
ואינטרס ציבורי בכך שפרשת גינת לא תרד מסדר היום . האיש , שמתחילת השיחה 
עלה חשד כי הוא מתחזה המנסה לשתול מידע לא נכון ומגמתי בכלי התקשורת , הוקלט 
בידי סופר " הארץ " לענייני משטרה . בשיחה הטלפונית הוא מסר פרטים מכפישים 
רבים , שהובררו אחר - כך ככוזבים , על גינת ועל בכירים אחרים ברשות השידור 
ובטלוויזיה . שיחת הטלפון התקיימה ב98 . 01 . 91 , כאשר עדיין לא נקבע מי 
יחליף את רפי גינת , שיצא לחופשה , בהגשת התוכנית " כלבוטק " . ימים אחדים 
לאחר השיחה הזאת הוחלט כי מחליפו של גינת יהיה אריה אורגד . בעקבות פרסום 
התחזותו של אורגד ב"הארץ " התלונן אריה אורגד במשטרת ירושלים כי אלמוני 
חיקה את קולו , כדי להכפיש אותו . אורגד מסר עדות רשמית מפורטת , ודרש 
מהמשטרה לחקור כדי לגלות את המתחזה . בדיקת המשטרה , שקבעה כי הקול בקלטת 
הוא ללא ספק קולו של אורגד , נעשתה בציוד מהמשוכללים מסוגו בעולם . 
