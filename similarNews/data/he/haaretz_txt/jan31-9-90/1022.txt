בסוגיה של " איך מתנהג העולם עם ישראל " , הגיעה שעת ההשתאות והעלבון לכתובתה 
של הקהילייה האירופית : הסנקציות נגד ישראל בתחום שיתוף הפעולה המדעי , 
שעליהן המליץ הפרלמנט האירופי בחודש שעבר , והאיומים שנלוו להן בהתבטאויות 
מדיניות , הדליקו בירושלים נורות אדומות . אך מדוע צריך היה כל זה להתרגש 
על המדיניות הישראלית בהפתעה ? במשך שנים ובמיוחד בשנה האחרונה מזהירים 
נציגינו הדיפלומטיים והכלכליים במטות הקהילייה האירופית שהסבלנות שם כלפי 
ישראל הולכת ופוקעת : המדינאים המערב - אירופים , לרבות אלה המתוארים פרו - 
ישראלים , יגעים ממה שמצטייר בעיני רובם כמשחק ישראלי ציני בתהליך השלום . 
הם גם ספגו במשך שנים ארוכות , בסבלנות סבירה , המלצות ישראליות שהתיימרו 
להבהיר להם , שהטוב ביותר שיכולה אירופה לעשות בהקשר המזרח - תיכוני הוא 
לשבת בשקט . העיניים בירושלים מתבוננות הרי תמיד אל מעבר לאוקיינוס האטלנטי , 
בכיוונה של ואשינגטון , ואילו את האירופים , החשים עצמם קרובים , מעורבים 
ותחת לחץ שבעיניהם הוא לגיטימי לחלוטין של עולם ערבי וצפון - אפריקאי , 
פוטרת ישראל ברטוריקה מדרגה שנייה . היא מודיעה לאירופים ששיאה של התועלת 
שיוכלו להגיש במזרח התיכון תהיה נכונותם לא להפריע . האומנם קשה כל - כך 
להעלות על הדעת שעל רקע האיחוד האירופי של 29 , עולם קומוניסטי משתחרר ורגישות 
מסורתית , בררנית ככל שתהיה , בסוגיות של זכויות האדם , ישראל תצטייר 
עתה ככתובת לאיומים ולהענשות ? התזוזות הראוותניות עתה בדרום - אפריקה עתידות 
להחמיר עוד יותר את בידודה של ישראל , בבחינת הילד הסורר האחרון של העולם 
הלבן . אלא שעד עתה נטתה ירושלים הרשמית , ועמה דעת - הקהל בארץ , להעניק 
להחלטות של המוסדות האירופיים בנושאי הסכסוך מעמד מקביל לזה של גבבת - או"ם : 
הנה גם באירופה מכריזים , משיאים עצות , מצביעים . מדי פעם גם גויסו 
טיעוני - הנגד המסורתיים בדבר צביעותה של אירופה , " הנושאת על גבה את 
החוב הנורא לעם היהודי " . בכך מתכחשים לנופן של הצמרות המדיניות באירופה : 
אלה שופעות אישים ותנועות הרוחשים אהדה של ממש לישראל : כ"רעיון " , כדמוקרטיה , 
כשלוחת - אמת של תרבות אירופית , כמדינה יהודית . אפשר לטעון לעומתם בהקשר 
הסכסוך הישראלי - הערבי - הפלשתיני , שהם כה רחוקים ונינוחים עד שאינם חשים 
מה שמונח על צווארה של ישראל . אך קשה מאוד לפטור את עמדותיהם בצביעות אירופית 
אנטי - ישראלית ואנטי - יהודית . בנוסף למצבור התרעומת האירופי בשאלות מדיניות 
והומניטריות שעניינן תהליך השלום והמצב בשטחים , הצלחנו להרגיז גם את הדרגים 
המקצועיים והטכניים של מרכז הקהילייה , אלה שבאורח מסורתי אהדו ( לעתים , 
וזו תופעה נדירה ביחסי - החוץ של ישראל , הרבה יותר מן הדרג המדיני ) 
את בן - השיח הישראלי בשל האירופיות המיוחסת לו . מצד אחד ניעורו באחרונה 
מוקדי ההחלטות בממשל , במשק ובדעת - הקהל בישראל לצורך להיערך לתהליך האיחוד 
באירופה , אך מצד שני נמשכת התכתשות לא - מפוארת עם הנציבות בענייני סחר , 
מחירים ומה שמתואר כפרוטקציוניזם ישראלי עיקש . על כך יש להוסיף את הדין 
ודברים בעניין היצוא החקלאי מהשטחים צומת של רגישויות מדיניות ופרקטיקה 
מסחרית . הפקידים האירופים טוענים שישראל זכתה מן השוק למעמד המועדף הנוח 
ביותר מבין כל שותפי - הסחר החוץ - אירופיים , אבל היא פורטת אותו לפרוטות . 
קפמאפרקהשתלשלות העניינים המדאיגה של השבועות האחרונים מבטאת אפוא את סך 
מוקדי התרעומת האלה , שקרוב לוודאי שטרם הגיעו לשיאם : על רקע עדויות בגוף 
ראשון שהביאו צירים אירופים לאולם הפרלמנט בסטרסבורג היישר ממפגן " שרשרת 
השלום " של שלום - עכשיו בירושלים , ונוכח אנשי " אמנסטי " שחילקו במסדרונות 
מסמכים בדבר " הרג ישראלי מכוון בשטחים " , המליץ הפרלמנט ברוב גדול לנציבות 
להפסיק לאלתר את ההקצאה התקציבית המממנת את שיתוף הפעולה המדעי עם ישראל . 
שיתוף פעולה זה זכה דווקא להרחבה ניכרת בשנים האחרונות , ובמסגרתו מרצים 
כבר בפועל יותר מ06 פרויקטים בתחומי מחקר טהור ויישומי . לא פחות מ003 
הצעות חדשות למחקר משותף כזה בעתיד ממתינות לבחירה ולאישור של הוועדות המקצועיות 
בבריסל . עד להחלטה על הסנקציות היתה הסברה שכ05 מהן ייבחרו במרוצת החודש 
הבא . עתה נראה כי הן יוקפאו . עתה אמורה הנציבות , כפי שאומרים פקידים 
בלשון אדיבה כשהם משוחחים עם עיתונאי ישראלי , לנסח תשובה , בעקבות החלטת 
הפרלמנט ( שאינו בעל סמכות ביצועית ולהחלטותיו מעמד של המלצות , שעל הנציבות 
לתרגם למעשה ) . הפקידים גם מעירים במידה של נימוס , ש"צריך לזכור שלכל 
זאת ( הסנקציות ) יש ממד של הקרבה מצד הקהילייה " . ואולם אל למתפלמסים 
בארץ להתפתות לנימוס האירופי הזה ולהניח שכאילו האירופים יפסידו בפרשה לא 
פחות מהישראלים . בו בזמן מנצנצות נורות אדומות גם בתחומים אחרים : השר 
משה שחל שהגיע לא מכבר לבריסל לדון בשיתוף פעולה בתחומי האנרגיה , שמע במפורש 
ובלא גינוני דיפלומטיה יתרים ש"זה לא הזמן " . יחסי ישראל עם הקהילייה , 
נאמר לו מפי ידידים מובהקים שלנו , " נתונים עתה במרחב של זעזועים " . 
שורה של סיכומים תמימים למדי בתחומים כלכליים ומסחריים , שאנשינו סברו 
שיהיה אפשר להעבירם , מתעכבים . מעבר לכל אלה עומדים בעינם האיומים הממשיים . 
הושטת האצבע שכיוון לפני כשבועיים לכתובתנו שר החוץ האירי קולינס ( אירלנד 
מחזיקה עד לקיץ בנשיאות התורנית של ה21 ) היא קרוב לוודאי החמורה ביותר 
מסוגה שנשמעה לעבר ישראל במוסדות הקהילייה מאז היווסדה . המסמך שבו תומצת 
תוכן דבריו של קולינס לחברי - כנסת ישראלים הוא , אולי , המאיים ביותר 
בתולדות יחסי ישראל עם המוסדות האירופיים . השאלה היא , אם לכל אלה תספיק 
גם הפעם תגובה ישראלית שתוגבל לפרמטרים המוכרים של " תשובה באמצעים אמריקאיים " . 
