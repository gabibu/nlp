ואשינגטון ( מיוחד ל"הארץ " ) . מנכ"ל משרד החוץ , ראובן מרחב , נפגש 
אתמול עם שני פקידים בכירים במחלקת המדינה של ארה"ב , וחידש אתם את הדו - 
שיח הישראלי - אמריקאי בשאלות אזוריות . מרחב שוחח במשך שעתיים עם עמיתו , 
תת מזכיר המדינה לעניינים פוליטיים ( מנכ"ל ) , רוברט קימיט . בנפרד 
שוחח מרחב עם עוזר מזכיר המדינה של ארה"ב לענייני אפריקה , הרמן כהן . על 
הפגישה עם קימיט אמרה דוברת שגרירות ישראל , רות ירון , כי היא הוקדשה 
ל"סקירת מצב כללית " , ובמהלכה גם הוחלט לחדש את השיחות רמות - הדרג בין 
ישראל לארה"ב בשאלות אזוריות . מבלי לפרט אמרה הדוברת , כי הפגישה הראשונה 
עשויה להתקיים כבר בחודש הבא . השיחות האזוריות קוימו עוד בתחילת שנות ה08 , 
ביוזמת מנכ"ל משרד החוץ דאז , דוד קמחי , ועמיתו האמריקאי לורנס איגלברגר , 
כיום סגן מזכיר המדינה . בפורום הזה תואמו כמה מהלכים משותפים של ישראל 
ושל ארה"ב באמריקה הלטינית ובאפריקה . מאז נכנס ממשל בוש , לפני שנה , 
לא היו מגעים סדירים בדרג הזה . הדוברת ירון נמנעה מלמסור פרטים על שיחת 
מרחב עם כהן , אבל דוברת במחלקת המדינה של ארה"ב אמרה כי השיחה עסקה בקרן 
המזרחית של אפריקה . היא לא יכלה לדווח אם נידונו בה הידיעות על סיוע צבאי 
ישראלי לאתיופיה . הדוברת אמרה כי לארה"ב לא היתה עד כה סיבה לפקפק בהכחשות 
ישראל על מכירת פצצות מצרר לאתיופיה . הפקידה האמריקאית לא ידעה אם במהלך 
השיחה עלתה סוגיית הקשרים הצבאיים הנמשכים בין ישראל לדרום אפריקה . בפגישת 
מרחב עם קימיט השתתפו גם שגריר ישראל בוואשינגטון , משה ארד , וסגנו , 
עודד ערן . השגריר ארד נשא אתמול נאום בפני פורום סגור של המכללה האמריקאית 
לביטחון לאומי , הידועה באנגלית בשם " מכללת המלחמה " . 
