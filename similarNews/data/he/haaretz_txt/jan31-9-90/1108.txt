ואשינגטון ( אי - פי ) . הלבנת כספים ממכירות קוקאין ומפעילויות פשע רבות 
אחרות היא עסק המגלגל מדי שנה 003 מיליארד דולר ברחבי העולם . אולם כאן 
עלולה גם להיות נקודת התורפה של הסחר בסמים , נאמר בדו"ח של הסנאט האמריקאי 
שפורסם אתמול . הדו"ח , שנכתב על ידי הסנטור גון קרי , מבוסס על עדויות 
בפני ועדת יחסי החוץ וועדת הבנקאות של הסנט בסתיו אשתקד . הדו"ח מייחס לעוזר 
שר האוצר , סלווטורה מרטוש , את האומדן של 003 מיליארד דולר לשנה , בכלל 
זה 011 מיליארד בארה"ב . הלבנת סכומי עתק אלה מהווה בעיה קשה לעולם הפשע . 
001 מיליארד דולר בשטרות של 02 דולר , שהוא השטר הנפוץ בעסקות סמים , 
ישקלו כ000 , 21 טון . כאשר סגרה המשטרה בתחילת השנה עסק של הלבנת כספים 
במדינת ניו - יורק נזקקו השוטרים למשאית כדי להוציא משם 91 מיליון דולר בשטרות 
קטנים . תקנת סודיות הבנקים משנת 0791 מונעת פעולות הלבנת כספים במוסדות 
פיננסיים בארה"ב . התקנה מחייבת לדווח על הפקדות מזומנים של 000 , 01 דולר 
או יותר . אך סוחרי הסמים ממשיכים להשתמש בבנקים זרים ובסניפים זרים של 
בנקים אמריקאיים כדי להלבין את רווחי סחר הסמים בארה"ב . המדינות העיקריות 
המשמשות להלבנת כספים הן : שווייץ , קנדה , איי בהמה , לוקסמבורג , 
פנמה והונג - קונג . סוחרי הסמים מנסים להעביר פעולות של הלבנת כספים גם 
למדינות קטנות כגון אנדורה . גם פקידי בנק מושחתים בארה"ב מסייעים לעסק המשגשג . 
לאחר שהכסף עבר כמה ערוצי הלבנה הוא מופנה לעסקים אמריקאיים חוקיים . לממשלה 
אין היום מדיניות פיקוח על העברות אלקטרוניות של כספים אמריקאיים , וכתוצאה 
מכך יש למלביני הכספים מבחר שיטות להסתיר את הכספים המולבנים באמצעות העברות 
אלקטרוניות בין - לאומיות , בכלל זה מכשירי פקסימיליה , טלקס , מחשבים 
אישיים והוראות טלפוניות רגילות , אשר אינם משאירים עקבות על גבי נייר . 
