" עלינו לחדול מללמד " , מצהיר ד"ר סמיר חזבון , יו"ר החוג לכלכלה באוניברסיטת 
ביר זית . הצהרה תמוהה , אולי , מפיו של חבר סגל במוסד הסגור בפקודת 
הצבא זה יותר משנתיים . אך כידוע גם לצבא הלימודים נמשכים ומתמסדים : 
היום , לפי הנתונים ( הלא מושלמים ) שבידי המועצה להשכלה גבוהה הפלשתינאית , 
כשליש מתוך 562 , 41 הסטודנטים שהיו רשומים בששת האוניברסיטאות הפלשתינאיות 
כשהקמפוסים נסגרו ממשיכים ללמוד במחתרת . בביר זית , שהצליחה יותר מהאוניברסיטאות 
האחרות לקיים מערך שיעורים מסודר , כמחצית התלמידים הרשומים ממשיכים ללמוד . 
ההצלחה היחסית של המערכת האלטרנטיווית מהווה עתה בעיה בפני עצמה . כפי שד"ר 
חזבון ציין : " יש הרגשה שרבים מאנשי ההנהלה מרגישים שהמצב היום בסדר , 
שהגענו לאיזשהו הסכם שבשתיקה עם הצבא המרשה לנו להמשיך ללמד למרות שהקמפוס 
סגור . ברור שהצבא יודע שאנחנו מלמדים , למרות שבחודשים האחרונים כמעט 
שלא הפריעו לנו . כשהם צריכים להפעיל לחץ עלינו , הם יודעים איפה למצוא 
אותנו " . לדבריו המצב מסוכן , כי הוא נותן רושם שפתיחת הקמפוסים אינה נחוצה . 
יש להפסיק את השיעורים המתקיימים היום בחדרים שכורים , בבתים פרטיים , 
ובמוסדות שונים ברמאללה , בירושלים , ובערים אחרות . כדי להראות לישראלים 
ולעולם את האמת , כפי שהוא רואה אתה שאין השכלה גבוהה היום בשטחים . עמיתיו 
מתוסכלים מהצורך ללמד בתנאים לא תנאים . בלי ספרייה , בלי מעבדות , עם 
הצורך לפעמים להסיע בעצמם את תלמידיהם לשיעור ובחזרה . נראה שרובם מעדיפים 
להמשיך . באופן אידיאולוגי פועלים לחנך את הדור הצעיר של העם הפלשתינאי . 
באופן מעשי עובדים , מרוויחים משכורת , וממילא , ללא המעבדות והספרייה 
הנמצאים בקמפוס הסגור , כמעט שאין אפשרות להמשיך עם מחקרים פרטיים . לא 
כל סטודנט יכול להשתתף בשיעורים הקיימים . יש שגרים רחוק מדי ( הסטודנטים 
הגרים ברצועת עזה מנותקים כמעט לחלוטין ממוסדותיהם בגדה ) , יש שיושבים 
בכלא . יותר מדאיגה בעיני אנשי האוניברסיטאות היא התופעה של ייאוש לגבי 
האפשרות להשיג השכלה בתנאים של אינתיפאדה . סטודנט שהצליח למצוא מקום עבודה 
במצב הכלכלי הקשה השורר היום בשטחים , לא בקלות יוותר עליו , אומר מוסא 
דרוויש , דובר אוניברסיטת בית - לחם . עוד תופעה מדאיגה ירידה מתמדת במספר 
הסטודנטיות הממשיכות ללמוד . " הבנות פשוט מתחתנות . אנחנו חיים בחברה 
מסורתית , ואם , כשהאוניברסיטאות היו פתוחות , יכלו לדחות את לחץ הוריהן 
בטענה שעליהן לסיים את הלימודים טרם יתחתנו עכשיו אין להן תירוץ . התוצאה 
היא שמבחינת מעמד האישה , החברה נסוגה " , הטעים ד"ר נאים אבו - חמס , 
מנכ"ל המועצה להשכלה גבוהה . האוניברסיטאות מפסידות כסף מסגירת הקמפוסים . 
דו"ח חדש שפורסם על ידי משרד הדוברות בביר זית , " השפעת החינוך חופש 
אקדמי וזכויות האדם באוניברסיטת ביר זית במשך ההתקוממות הפלשתינאית " , טוען 
שהאוניברסיטה הפסידה הכנסות ישירות משכר לימוד ( שאינו נגבה לקורסים הנוכחיים ) 
ומשכר - דירה במעונות בסך 3 מיליון דולר מאז שהאוניברסיטה נסגרה על ידי 
השלטונות ביום 88 . 1 . 9 . יש גם הפסדים אחרים , עקיפים או קשים יותר 
למדידה . לדוגמה , הציוד המדעי שעצם אי - השימוש בו גורם לו נזק , והנזק 
הנגרם למיקרופישים בספרייה מאי - שמירה על טמפרטורה מתאימה . נגד אוניברסיטת 
ביר - זית תלויה ועומדת תביעה המשפטית של המנהל האזרחי שהוגשה ב88 . 11 . 
7 , על סך 3 . 5 מיליון ש"ח במסים , שהמנהל טוען שהאוניברסיטה לא שילמה . 
האוניברסיטה מכחישה שהיא חייבת את המסים וטוענת שהתביעה שרירותית וטרדנית . 
ככל שהסגירה נמשכת , מחריפה השאלה : מה לעשות עם בוגרי התיכון המצטברים 
והרוצים להירשם לאוניברסיטה , למרות שהלימודים לא מתקיימים כרגיל ? עד 
כה לא התקבלו סטודנטים חדשים , אך שני מחזורים כבר מחכים והנהלות האוניברסיטאות 
וחברי הסגל עסוקים בשאלה איך לשרת ציבור זה . באוניברסיטת בית - לחם , 
למשל , כבר הצליחו להביא את כמעט כל הסטודנטים שהיו בשנה הרביעית ללימודיהם 
לסיום ולהעניק להם תעודות . כ%06 מהשנה השלישית גם סיימו וסטודנטים רבים 
שהיו בשנה השנייה ללימודיהם כשהאוניברסיטה נסגרה כבר בדרך לסיום . בחודש 
מארס , אומר דרוויש , מתוכנן להתחיל לעבוד עם 002 מתוך 004 הסטודנטים שהספיקו 
ללמוד רק את החודש הראשון בסמסטר הראשון כשהמוסד נסגר . יש החוששים שרמת 
הלימודים בתנאים המאולתרים אינה ברמה הדרושה לאוניברסיטה המכבדת את עצמה , 
ושהמוסדות להשכלה גבוהה משלים את תלמידיהם במתן ציונים ותעודות המבוססות 
על הלימודים במחתרת . גם זה משמש נימוק בפיהם של אלה שמעדיפים לעצור את 
הלימודים מחוץ לקמפוסים . " אני מרגיש שאני לא מעניק לסטודנטים את כל שאני 
חייב להעניק להם . אם הסטודנטים מהשנה השלישית והרביעית עוד היה אפשר לאלתר , 
אך יש בעיה רצינית להעביר קורסים בסיסיים לתלמידים מהשנים הראשונות . הקורס 
ב"כסף ובנקאות " שהעברתי לא מזמן כיסה מעט מאוד חומר לעומת הקורס התקני . 
לא יכולתי לדרוש עבודות מחקר מהתלמידים ללא ספרייה . עדיף לא ללמד " , 
קובע ד"ר חזבון . 
