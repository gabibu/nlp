ראשי דור ההמשך וחוג הניצים במפלגת העבודה גיבשו בימים האחרונים גוש ובו 
יותר ממחצית חברי לשכת מפלגת העבודה , במטרה למנוע מיו"ר המפלגה , שמעון 
פרס , להעביר החלטה על פירוק הממשלה , בישיבת הלשכה המתכנסת ביום חמישי 
השבוע , למחרת ישיבת מרכז הליכוד . במקביל גוברת ההערכה בקרב ראשי מפלגת 
העבודה , כי אם ראש הממשלה יתפשר עם שרי החישוקים בהופעתו במרכז הליכוד 
ויביע התנגדות לצירוף מגורשים למשלחת הפלשתינית זהו סופה של ממשלת האחדות . 
לקראת ישיבת לשכת מפלגת העבודה ביום חמישי השבוע , הוקמה בימים האחרונים 
חזית מדינית על - ידי חברי דור ההמשך וחברי חוג הניצים במפלגת העבודה . 
כשעתיים לפני ישיבת לשכת המפלגה יתכנסו חברי הקבוצה כדי להחליט על אופי התבטאויותיהם 
והצבעתם בלשכת המפלגה . ראשי דור הממשך והניצים חוששים כי פרס עשוי לנצל 
כל הכרזה של שמיר בדיון במרכז הליכוד כדי להביא להחלטה על פירוק הממשלה . 
עמדת ראשי דור ההמשך והזרם המרכזי היא , כי לפירוק הממשלה ניתן יהיה להוביל 
רק לאחר שיהיה ברור באופן מוחלט , כי הליכוד פסל כל אפשרות להתקדמות בתהליך 
המדיני . ראשי הניצים טוענים כי " אסור יהיה לשפוט את עמדת הליכוד על פי 
מה שיהיה או לא יהיה בישיבת המרכז , אלא על - פי ההתפתחויות המדיניות שיהיו 
לאחר מכן " . הניצים טוענים כי אפילו יתקבלו במרכז הליכוד החלטות שאינן לרוח 
מפלגת העבודה , אין להתעלם מהעובדה שכמה ימים לאחר מכן ייצא משה ארנס למפגש 
שרי החוץ בוואשינגטון , " והרי המפגש עצמו עשוי להביא לקידום התהליך ואין 
לפרק את הממשלה לפני שתהיה ברורה מגמת הליכוד " , אומרים הניצים . מבדיקה 
שערך יו"ר ועדת החוקה במפלגת העבודה , ח"ך דוד ליבאי , ( שינהל את ישיבת 
לשכת המפלגה ביום חמישי ) , עולה כי רק מרכז מפלגת העבודה יכול להחליט 
על פרישה מהממשלה והקמתה של ממשלה צרה . היה זה ח"ך מיכאל בר - זוהר , מראשי 
חוג הניצים במפלגה ומוביל חזית הניצים ודור ההמשך , שפנה לליבאי בתביעה 
להבהיר איזה גוף מוסמך להחליט על פרישה . ח"ך בר - זוהר מבקש למנוע אפשרות 
שפרס ומקורביו ינסו לנצל את הרוב שיש להם בסיעה בכנסת , כדי להעביר החלטה 
בסיעה על פרישה מהממשלה . 
