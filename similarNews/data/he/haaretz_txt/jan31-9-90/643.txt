בצמרת הליכוד גברו אמש הקולות להביא לדחיית כינוס מרכז הליכוד , בעקבות 
פיגוע הדמים במצרים . ראש הממשלה , יצחק שמיר , אמר כי יש להשקיע עתה 
את כל הדאגה והמחשבה בנפגעי האוטובוס . אחדים משרי הליכוד טענו אמש , לאחר 
שהגיעו הפרטים הראשונים על הפיגוע , כי לא ניתן לכנס עתה באווירה שנוצרה 
את מרכז הליכוד לדיון מדיני בנושא השלום . ככל הנראה , תתקבל הכרעה סופית 
בישיבת מזכירות הליכוד שתתקיים הבוקר בשעה תשע בהשתתפות כל שרי הליכוד , 
בלשכת ראש הממשלה . קודם שנודע על הפיגוע במצרים , הגיעה המתיחות בצמרת 
הליכוד לשיא חדש , לאחר שנודע שראש הממשלה החליט לזמן להיום ישיבה מיוחדת 
בלשכתו של מזכירות התנועה לדיון בסדר היום של ישיבת המרכז . שמיר החליט 
על כינוס המזכירות לאחר התייעצויות עם מקורביו , ביניהם יו"ר המזכירות , 
ארנס , בעקבות חוות דעת שקיבל שמיר מהיועץ המשפטי של הליכוד , עו"ד איסר 
לובצקי שקבע כי במקרה של מחלוקת בשאלת סדר היום בין יו"ר התנועה ליו"ר המרכז 
יש להביאה להכרעה בהצבעה חשאית בפני המרכז . כזכור , הודיע שרון חד משמעית 
כי הוא מתנגד שהמרכז יכריע בשאלה זו . ההודעה על כינוס ישיבת המזכירות עוררה 
רוגז רב בקרב שרי החישוקים . תגובתם הראשונה היתה שהם יחרימו את הישיבה , 
אולם מאוחר יותר התברר שרק השר יצחק מודעי הודיע שלא יגיע , ואילו דוד 
לוי ואריאל שרון החליטו לבוא ולנסות למנוע בפורום זה קבלת החלטות נגדם . 
התבטאויותיהם של שלושת שרי החישוקים לאחר הודעתו של שמיר על כינוס ישיבת 
המזכירות היום היתה קשה במיוחד . השר אריאל שרון אמר כי זימון ישיבת המזכירות 
בנושא זה היא פגיעה גסה ביותר בדמוקרטיה . " זו מזכירות שלא נבחרה זה 11 
שנה ואינה שווה כלום . יש בה רוב מוחלט לקבוצה אחת . הם מנסים באמצעות 
הליכים דמוקרטיים כביכול , להמית את הדמוקרטיה . מעולם המזכירות לא קבעה 
ולא השפיעה בנושאים אלה , וכך יהיה גם להבא " , אמר שרון . קפידבינהשר 
דוד לוי אמר : " ההחלטה לכנס את מזכירות הליכוד , היא רמיסה ברגל גסה 
של הליכי דמוקרטיה והזכות האלמנטרית של חברי המרכז להחליט על דרכה של התנועה . 
זו דרך נוספת לבלבול היוצרות . למזכירות אין כל מעמד וסמכות . אבסורד 
הוא שבאים לשלול מאיתנו את האפשרות להעלות נושאים אלו במרכז " , ציין לוי . 
ואילו השר יצחק מודעי שהיה היחידי שהצהיר כי לא יגיע לישיבה אמר : " נמאסו 
עלי כל הטריקים האלה . לכנס את המזכירות על סדר היום , זה כמו שבנושא זה 
תדון הרבנות הראשית או הכנסיה הקתולית . מה שיש לי לומר אגיד בישיבת המרכז . 
לא ייתכן שראש התנועה מביא כל הזמן את תנועתו שלו על סף ריסוק עצמי , אני 
לא מבין את זה " , קבע מודעי . נודע כי בלשכת ראש הממשלה נשקלה אתמול האפשרות , 
שבמקרה ושרון לא יסכים לסדר היום אותו מבקש ראש הממשלה , וינסה להשתלט 
על ניהול ישיבת המרכז תועלה הצעה להביא להדחתו של שרון כיו"ר המרכז , 
ובמקומו ייבחר משה קצב או משה נסים . מקורבי ראש הממשלה אמרו אתמול כי מרכז 
הליכוד שהוא בעצם ועידת הליכוד בחר את שרון והוא יכול גם להחליפו . בחוות 
דעתו של היועץ המשפטי של הליכוד שהוגשה אתמול לראש הממשלה נאמר במפורש כי 
אין להתעלם מאף הזמנה ששוגרה לחברי המרכז . זו של השר אריאל שרון ובה סדר 
יום אחד , וזו של ראש הממשלה ובה סדר יום שונה . " לפיכך , על המרכז 
להכריע לפי איזה סדר תנוהל הישיבה . עם פתיחתה על יו"ר המרכז להקריא את 
שתיהן , והמרכז בהצבעתו יבחר את הסדר הרצוי " . עו"ד לובצקי אמר אתמול גם 
כי בדק את סוגיית תוקף כהונתו של שרון כיו"ר המרכז והגיע למסקנה כי הוא מוסמך 
לנהל את ישיבת מרכז הליכוד , אך יחד עם זאת הודיע כי סדר היום חייב להיקבע 
בהסכמה בין שלושה אישים : יו"ר התנועה , יו"ר המרכז , ויו"ר המזכירות . 
שרי החישוקים שללו אתמול מכל וכל את חוות דעתו של לובצקי , ונודע כי לישיבת 
המזכירות היום , עתיד השר שרון להביא חוות דעת משלו , המנוגדת לחלוטין 
לזו של לובצקי . בפני כמה עשרות חברי מרכז שהתאספו בלשכתו אמר אתמול ראש 
הממשלה , כי המרכז עצמו הוא שיקבע את סדר יומו למרות ששרון אמר לו , שהוא 
מתנגד . שמיר תקף את שרון באמרו : " אי אפשר להגיד מצד אחד יש לי אמון 
ברה"ם ומצד שני אסור להפקיד בידיו את המאבק על ירושלים . אם יש בינינו מישהו 
שאין לסמוך עליו שיגן על ירושלים בריבונות ישראל , לא רק שהוא לא צריך להיות 
רה"ם , הוא לא צריך להיות בכלל בליכוד . לכן שמתי את הדגש בישיבת המרכז 
על אמון או חוסר אמון , ואישור תוכן הנאום שלי , ובכך נסתפק בישיבה זו " , 
אמר שמיר . ראש הממשלה תקף גם את שרון על דבריו הקשים כלפי שר החוץ משה 
ארנס . " אם מישהו בליכוד אומר על חברו שהוא עריק , האם אפשר לבקש מהציבור 
לתמוך במפלגה שאיש האומר כך משרת בצמרת שלה ? אם יש סגנון כזה , הרי לא 
נוכל לקבל את אמון הליכוד . יחד עם זאת אני בטוח , כי מה שלא יקרה בישיבת 
המרכז , לא יהיה בליכוד שבר או פילוג כי אין חילוקי דעות עקרוניים בינינו " . 
בינתיים הולכים ונשלמים הסידורים הארגוניים לכינוס המרכז . מנכ"ל הליכוד 
אשר קדוש חתם אתמול הסכם עם חברת אבטחה שתגייס שומרים . 44 קלפיות יהיו 
מוכנות להצבעות השונות . דיון משפטי סביב קיום ישיבת המרכז יתקיים מחר בעקבות 
עתירה לבית המשפט המחוזי של שני חברי המפלגה הליברלית מהרצליה , שטענו 
כי קופחו בכך שלא צורפו למרכז הליכוד . קפידבין ( ע ) . ישראל שלו ושלמה 
כהן , שניים מחברי המפלגה הליברלית , פנו אתמול לבית - המשפט המחוזי בתל - 
אביב בבקשה לאסור על אריאל שרון , יו"ר מרכז תנועת הליכוד , לשתף בישיבת 
המרכז ביום ד את 006 המצטרפים החדשים למפלגה הליברלית . בבקשה נטען כי כתוצאה 
מאי קיומו של מפקד חברים ואי עריכת בחירות דמוקרטיות כמתחייב וכמתבקש בכל 
תנועה פוליטית בארץ דמוקרטית , נוצר כיום מצב בו כל אחד מ624 חברי המועצה 
והמרכז של תנועת הליברלים ממנה חברי מרכז נוספים על פי שיקול דעתו הבלעדי 
וקשריו המשפחתיים והכלכליים . " הדעת אינה סובלת שבשלהי המאה העשרים תיווצר 
שושלת של חברי מרכז . צירוף חברי המרכז החדשים גובלת באבסורד , באי צדק 
ומאפשרת עסקאות בין חברים " , טוענים שלו וכהן . לטענת השניים , לשיא האבסורד 
הגיע הדבר כשחברי תנועת החרות שלא הצליחו להיבחר לחברי מרכז מטעם תנועת החרות , 
צורפו בדרך לא דרך , לנבחרים מטעם המפלגה הליברלית . שלו וכהן מדגישים 
בפנייתם כי מאחר והם לא נהנים מייחוס משפחתי או כל ייחוס כלכלי , נחסמת 
בפניהם הדרך להיבחר , ונפגעת גם זכותם האלמנטרית , להשפיע על הקורה בתנועת 
הליכוד שהוקמה כתוצאה ממיזוג תנועת החרות עם המפלגה הליברלית . השופט המחוזי 
אורי גורן דחה את מתן החלטתו למחר , לדיון במעמד שני הצדדים . קפידבין : 
המשטרה תיערך בכוחות מתאימים כדי לקדם כל אפשרות של הפרות סדר במקום כינוס 
מרכז הליכוד ביום רביעי הקרוב . קציני משטרה בכירים , ובהם כנראה גם המפכ"ל , 
יהיו נוכחים בחפ"ק שימוקם סמוך למקום הכינוס . עם זאת , שוטרים לא ייכנסו 
לאולם , וישמרו על מרחק מתאים , כל עוד יישמרו הסדר ולא תתבקש התערבות 
המשטרה . כוחות משטרה יאבטחו את אזור כינוס המרכז , ישמרו על הסדר והביטחון , 
ויסדירו את תנועת כלי הרכב על פי הנהלים המקובלים באירועים מהסוג הזה שבהם 
משתתפים אישים רמי דרג . בדיונים בדרגים בכירים במחוז תל - אביב ובמטה הארצי 
הוחלט כי המשטרה תשאיר , כבעבר , את השלטת הסדר והאבטחה בתוך אולם הכינוס 
ובסביבתו הקרובה בידי הסדרנים והמאבטחים הפרטיים שיופעלו על ידי המארגנים . 
עם זאת יהיו בטווח הגעה מיידית כוחות התערבות שיוזנקו לפעולה במקרה של הפרות 
סדר המוניות , שיבושי תנועה או מהומות באולם ולידו . 
