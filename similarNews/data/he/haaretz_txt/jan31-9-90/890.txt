בני משפחות נפגעי הירי באוטובוס למצרים הביעו ביממה האחרונה זעם רב על היחס 
כלפיהם מצד המשטרה וגורמים אחרים בעת נחיתת מטוס הפצועים ביום שני בבוקר . 
הטענות העיקריות : מבני המשפחות נמנעה כל גישה למטוס ולקרוביהם הפצועים 
למרות שנמסר להם להגיע לשדה התעופה ; במשך שעה ארוכה אחרי הנחיתה ( ב11 
בבוקר ) , לא טרח כל גורם רשמי ליידע את הקרובים לגבי מצב בני המשפחות , 
ומי הגיע במטוס ; תלונות על התנהגות ברוטלית ולא מתחשבת מצד המשטרה לאחר 
שקרובים בודדים פתחו בריצה לעבר המטוס . שלושת הגורמים העיקריים שטיפלו באירוע : 
משרד החוץ , המשטרה וצה"ל ניערו בתגובות רשמיות את חוצנם מאחריות למחדלים 
בטיפול בבני המשפחה , והטילו את האשם על מישהו אחר . מבירור שערכו סופרי 
" הארץ " עולה התמונה הבאה : לבני משפחות הנפגעים שהתקשרו ביום שני בבוקר 
לחדר המצב של משרד החוץ נמסרה שעת הנחיתה הצפויה של מטוס ההרקולס של חיל 
האוויר ובו הפצועים ממצרים . לבני המשפחות נאמר שהם יכולים להגיע לשדה התעופה 
לקבל את פני קרוביהם . ההחלטה להפנות את קרובי המשפחה לטרמינל ארקיע נתקבלה , 
לדברי סגן מפקד תחנת המשטרה בנתב"ג סגן ניצב יעקב שובל , על ידי שלטונות 
צה"ל ומנהלת השדה . בשעת נחיתת המטוס מצאו עצמם קרובי המשפחה במרחק של כ003 
מטר ממקום הנחיתה ומבודדים ללא כל מידע , בעוד שסמוך למטוס עמדו עשרות רבות 
של עיתונאים וצופים אחרים . קפידבינמפקד מחוז המרכז של משטרת ישראל ניצב 
חיים אלבלדס , שהיה בשדה , הצדיק אתמול את ההחלטה לבודד את בני המשפחות 
מאזור נחיתת המטוס , למרות שזו לא היתה החלטה של המשטרה . לדבריו , התקהלות 
הקרובים בסמוך למטוס היתה מעכבת את הורדתם ופינוים המהיר לבתי החולים . 
התקרית של שבירת חלון הטרמינל וריצת קרובי משפחה בודדים לעבר המטוס הוגדרה 
על ידי נציב אלבלדס כמצערת , אך הוא עמד על כך שהשוטרים נהגו באיפוק . 
לדבריו , השוטרים ביצעו את המשימה שהוגדרה להם לא לתת לקרובים לגשת לקרבת 
המטוס . קפידבינסמנכ"ל משרד החוץ לענייני המזה"ת , דוד סולטן , שהיה אחראי 
על חדר המצב שהוקם במשרד בעקבות האירוע אמר אתמול שהמשרד לא טיפל בצד הלוגיסטי , 
ולא היה אחראי לשדה התעופה ולמה שהתרחש בו . ביחס להעברת המידע לקרובים , 
מסר אמש דובר משרד החוץ את ההודעה הבאה : " אין זה מתפקידו של משרד החוץ 
למסור הודעות למשפחות הנפגעים . המשרד טיפל רק באירוע מחוץ לגבולות המדינה , 
ונציג המשטרה היה בחדר המצב של משרד החוץ כדי לטפל בדרוש טיפול בארץ " . 
לעומת דברים אלה , אמר אתמול מפקד מחוז המרכז של המשטרה : " הודעה למשפחות 
מי הגיע ולאן יישלח , אינה באחריות המשטרה . נשאלנו על ידי משרד החוץ לאן 
לשלוח את בני המשפחות ואמרנו לטרמינל של ארקיע ולשם הם אכן הגיעו . מי שהיה 
אחראי , היה צריך למסור את הפרטים . דבר זה לא היה באחריות המשטרה , והמידע 
עצמו גם לא היה ברשותה " . קפידבינתגובת צה"ל ששלח את המטוס למצרים צוותים 
רפואיים בראשות סגן קצין רפואה ראשי אל"ם ד"ר שוקי שמר : " בהגיע הדיווחים 
הראשוניים על הפיגוע במצרים נפתח חדר המצב במשרד החוץ בתוקף אחריותו הכוללת 
על טיפול באירועים מסוג זה . משרד החוץ פנה לצה"ל בבקשה לסייע בהבאת הנפגעים 
לישראל . צה"ל נטל על עצמו לטפל בהבאתם ארצה , קליטתם בשדה התעופה ופינויים 
לבתי החולים בישראל . הקשר עם בני המשפחות והזמנתם לשדה התעופה , לא נעשו 
ולא היו צריכים להיעשות על ידי צה"ל . במהומה שפרצה בשדה התעופה נטל קצין 
צה"ל בדרגת אל"ם יוזמה , ודיווח למשפחות לאיזה בתי חולים מופנים הפצועים . 
הודעה רשמית על נפגעים אזרחיים בארץ ומחוצה לה אינה באחריות צה"ל " . 
