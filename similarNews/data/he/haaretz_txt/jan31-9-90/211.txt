רק כחצי אחוז מהתלמידים טעוני הטיפוח ורק כארבעה וחצי אחוזים מהתלמידים המבוססים , 
מונים עיתונות חופשית , בין תכני הדמוקרטיה , כאשר הם מתבקשים לפרט את 
מרכיבי הדמוקרטיה . ממצא זה כלול במחקר על תפישת הדמוקרטיה בקרב בני נוער 
בישראל , שנערך בתיכון טעון טיפוח ובתיכון מבוסס בתל אביב , על ידי ד"ר 
אורית איכילוב , פרוף דניאל ברטל ואנדרה מזאוי , מבית הספר לחינוך באוניברסיטת 
תל אביב . אוכלוסיית המחקר כללה 224 תלמידי כיתות ז וי"א , בשני בתי הספר . 
למרות שרק מיעוט מהתלמידים , הן מבוססים והן טעוני טיפוח , הזכירו ביוזמתם 
את חופש העיתונות כאחד הערכים החשובים בדמוקרטיה , נמצא הבדל משמעותי בין 
שתי האוכלוסיות , כאשר הופנתה אליהם שאלה מפורשת בנוגע לעיתונות . בבית 
הספר המבוסס , ככל שעולה גיל התלמידים , הם מסתמכים על העיתונות הכתובה , 
יותר מאשר על כלי התקשורת האלקטרוניים , כמקור מידע בנושאים פוליטיים וחברתיים . 
בבית הספר טעון הטיפוח , מסתמכים התלמידים בעיקר על כלי התקשורת האלקטרוניים , 
כמקור מידע פוליטי - חברתי . שנשאלו הנחקרים מה מקור המידע החשוב ביותר 
שלהם בנוגע לדמוקרטיה , דירגו , הן המבוססים והן טעוני הטיפוח את המורים , 
במקום הראשון , לפני אמצעי התקשורת השונים ולפני המשפחה והחברים . כרבע 
מכלל הנחקרים , הן המבוססים והן טעוני הטיפוח , ציינו כי אינם סבורים שהדמוקרטיה 
היא צורת המשטר המתאימה ביותר לישראל . החוקרים מדגישים ממצא זה וטוענים 
כי הוא מדאיג . עוד הם טוענים , כי כל התלמידים , בשני בתי הספר , סבורים 
שדמוקרטיה היא דבר חשוב ושיש להעניק שוויון זכויות מלא למיעוטים . הם איתנים 
בדעתם בעניין זה , כשמדובר ביהודי סוריה , אך נסוגים כשמדובר בערביי ישראל . 
הנסיגה בולטת בעיקר בקרב טעוני הטיפוח . המחקר העלה , כי כ%08 מהתלמידים 
בבית הספר טעון הטיפוח , תמכו בגוש הפוליטי הימני - דתי ( ליכוד , תחיה , 
מפד"ל , ש"ס וכך ) ורק % 02 תמכו בשמאל ( מערך , רץ , שינוי , רק"ח 
והמתקדמת ) . בבית הספר המבוסס , תמכו כ%04 בימין ו%06 בשמאל . 
