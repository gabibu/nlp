אחד הנושאים , שהעסיקו בימים האחרונים את שר האוצר שמעון פרס , היה איך 
להעביר 001 מיליון שקל ( ועוד היד נטוייה ) למוסדות הדת היחודיים . פרס 
אמנם הודיע , כי לא יתן יותר מ001 מיליון שקל , ואולם בסיעות הדתיות , 
מתייחסים לדבריו אלה בביטול . על רקע המגעים , הנערכים בין ראשי המערך 
והסיעות הדתיות בדבר כינון ממשלה צרה , אין לדקדק בקטנות , וניתן למצוא 
ברזרבה עוד 0403 מיליון ש"ח , עבור מוסדות הדת המקופחים . יתר על כן , 
פרס הבטיח לראשי הסיעות הדתיות לתקן בהדרגה את העוול שנעשה להם במשך עשרות 
שנים , ולצמצם את קיפוחם של מוסדות הדת היחודיים . קיפוח זה מעניק לפרס 
תירוץ טוב להיטיב עם מוסדות אלו . בצד כל עיסוקיו הרבים נעלם משום מה מעיניו 
של שר האוצר קיפוחם של מוסדות אחרים , הפועלים במדינה כמו המוסדות למפגרים 
ומעונות הילדים . לפני כחודש וחצי כפה האוצר קיצוץ של 11 מיליון ש"ח על משרד 
העבודה והרווחה . ועדת הכספים הפחיתה את הקיצוץ ל6 מיליון שח , אך ראשי 
המעונות טוענים , כי מצבם הגיע אל עברי פי פחת . עקב חוסר תקציב נמנע מהם 
לקבל ילדים , שהופנו אליהם על ידי בית משפט . גם התנאים הניתנים לילדים 
הורעו בשל מצוקת התקציב . אבל משפחות עם ילדים מפגרים ואנשי חינוך ורווחה 
אינם מהווים קבוצת לחץ אפקטיווית כמו הח"כים החרדים . אחרת , אי אפשר להסביר 
מדוע פרס לא נועד בעניין זה עם מנכ"ל משרד העבודה שמואל סלבין ועם ראשי מערכת 
הרווחה הממשלתית . אם אין כסף עבור המפגרים , מאין יש מקור לכספים עבור 
המוסדות היחודיים . 
