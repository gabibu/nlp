בית המשפט העליון שמע אתמול את הערעור בעניינו של ראש המרכז לאינפורמציה 
אלטרנטיווית , מיכאל ורשבסקי , בפני השופטים מאיר שמגר ( נשיא ) , גבריאל 
בך ומשה בייסקי . באמצעות פרקליטו , עו"ד אביגדור פלדמן , עירער ורשבסקי 
על עצם הרשעתו וכן על חומרת העונש של 02 חודשי מאסר בפועל , שגזר עליו בית 
המשפט המחוזי . במשפט זוכה ברוב סעיפי האישום , אך הואשם ב"עצימת עיניים " 
והבאתה לדפוס של חוברת שנתבררה כחוברת הסברה מטעם החזית העממית לשחרור פלשתין , 
כיצד לעמוד בעינויי השב"ך . בפני אולם גדוש בעמיתיו של ורשבסקי מהשמאל , 
יהודים וערבים , טען עו"ד פלדמן כי אין שום ראיה כי ורשבסקי היה במצב של 
" עצימת עיניים לגבי טקסטים מן הסוג הזה " . יתר על כן , טען פלדמן , 
לא רק שלא היה ורשבסקי במצב של " עצימת עיניים " לגבי החוברת שאת יעדה 
לא ידע לדבריו , אלא אף התעניין באפשרויות פרסומה בעתיד על ידי המרכז , 
משום הנושא שידע שבו היא עוסקת , והוא עינויי השב"ך . פלדמן טען , כי 
גזר דינו של ורשבסקי נסמך גם על כך , שבית המשפט ייחס לו " אופי רע " 
ונטייה להתנהגות מסוג העבירה עליה נשפט . לדבריו , אין להשיג " עצימת עיניים " 
אלא אם יש במסקנה זו משום התייחסות ערכית למערער , לדעותיו הפוליטיות , 
ולהשקפותיו אשר אינן רלוונטיות למעשה עליו עמד לדין . בא כוח המדינה , 
עו"ד משה רזניק , טען בתגובה , כי לא זו בלבד שהיתה כאן " עצימת עיניים " , 
אלא אף ידיעה של תוכן החוברת הנובעת מתוקף מעמדו ואחריותו של ורשבסקי במרכז 
לאינפורמציה אלטרנטיווית . רזניק טען גם , כי ראוי להחמיר במקרים אלה בעונשם 
של יהודים , אף יותר מאשר בעונשם של פלשתינאים . פסק הדין בערעור נדחה 
למועד אחר . 
