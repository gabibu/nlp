מועצת המנהלים של קופת חולים הכללית מתנגדת לגבית חמישה שקלים דמי ביקור 
אצל רופא , כפי שנקבע בתקציב המדינה לשנת 0991 . על - פי החלטת האוצר גבית 
דמי הביקור תכניס לקופת חולים סכום של 05 מליון שקלים בשנת התקציב הבאה , 
וסכום זה קוזז מהשתתפות הממשלה בתקציב הקופה . יו"ר מועצת המנהלים , הד"ר 
מקסים שינפלד טוען כי במקביל להצעה לגבות דמי ביקור מציע האוצר לפטור מתשלום 
אוכלוסיות חלשות המרבות לבקר אצל רופאים , דבר שירוקן את הגביה מהאפקטיוויות 
שלה . הוא מתח בקורת על כך שתקציב משרד הבריאות כולל בתוכו את המשך ההסכם 
הגלובלי לפיו רוכשת קופת חולים ימי אשפוז במערכת הממשלתית ומאידך ישנו שינוי 
בשיטות גביית כספים מחברי הקופות . יתרה מזאת הקופה גם מתנגדת להצעת משרד 
הבריאות להכנסת מחיר דיפרנציאלי לפעולות כירורגיות שונות . שינפלד מתח בקורת 
גם על הכוונה להכניס בשנה הבאה שרותי רפואה פרטית בדלת האחורית לבתי חולים 
ממשלתיים באמצעות השכרת מתקנים של בתי חולים ממשלתיים לגורמים פרטיים בשעות 
שציוד זה אינו מנוצל . 
