פאריס ( ע ) . גדולי משווקי המזון בצרפת מזהירים את ישראל מאובדן השוק 
האירופי בתוך 3 עד 5 שנים בשל הצטרפותן של ארצות הגוש המזרחי , בעיקר הונגריה 
ורומניה לספקי ההדרים וסוגים ייחודיים של ירקות המיועדים לשוק האירופי . 
אלכסנדר לה רוסה ממנהלי חברת פומונה , חברת יבוא ושיווק המזון הגדולה בצרפת , 
אומר כי בתוך 3 עד 5 שנים יפתחו ארצות הגוש המזרחי ובעיקר הונגריה ורומניה 
יכולת ייצור ושווק של מוצרי חקלאות שתסכן את מעמדן של המשווקות הנוכחיות 
ובתוכן ישראל . לה רוסה חזר לאחרונה מביקור בארצות אלה ובעקבות התרשמויותיו 
אמר כי גוברת שם המודעות לחשיבות השתלבותן במערך יצוא המזון לאירופה כאמצעי 
להבראת כלכלתן . הוא אמר , כי ראשי מדינות אלה מנהלים עתה משא ומתן עם 
ראשי השוק האירופי בבריסל , לקבלת אשראי למימון פיתוח החקלאות ליצוא וכי 
בקרב ראשי השוק שוררת מגמה ברורה להיענות לבקשות אלה . לה רוסה אומר , כי 
מדינות אחרות ובעיקר ישראל יאלצו להיכנס לשוקי אירופה עם מוצרים ייחודיים 
שאם לא כן , תאבד ישראל את השוק . המועצה לשיווק פרי הדר תמכור השנה בצרפת 
כ5 . 4 מיליון תיבות . 
