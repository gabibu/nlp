אנשי מלון " חוף גיא " בטבריה , שבגינם התפוצצה פרשת הייעוץ של יוסף שחק , 
נשיא לשכת רואה החשבון , דבקים בגרסתם כי שחק נתן להם את הייעוץ , שהביא 
לחקירת מס ההכנסה נגדם . גרסה זו נסמכת על עדויותיהם של זמיר גסר , הבעלים 
של המלון , איתן קאופמן , רואה החשבון של המלון וצביקה קאופמן , מי שיצר 
את הקשר בין המלון לרו"ח שחק . רו"ח איתן קאופמן , מסר אתמול בתגובה לפניית 
סופר " הארץ " , כי אם נכונה גרסת שחק , לפיה מדובר בעלילה נגדו , כי 
אז " מדוע הוא לא תובע אותנו . מדוע הוא לא תבע אותי עד כה במוסדות לשכת 
רואי החשבון , או לחליפין , הגיש נגדי תביעה אזרחית על הוצאת לשון הרע " . 
לדברי קאופמן , נתן שחק לחברה במהלך 5891 שני סוגי ייעוץ : הראשון בחודש 
מאי בנושא המס ( ושעליו גם הגיש חשבונית ) , והשני בנובמבר , בנושא 
התכניות למרכז ההשקעות , ( שלגביו לא הוגשה חשבונית ) . רו"ח קאופמן אומר , 
כי יוסי שחק בחר להתעלם מהייעוץ , שאותו נתן ואחר כך לנתק קשר , לאחר 
שהתברר כי הקרקע בוערת מתחתיו . אני מוכן עוד היום להיבדק בצורה אובייקטיווית 
במכונת אמת ולהוכיח את גרסתי , ולא כאותה בדיקה פרטית בפוליגראף , שבוצעה 
במסגרת לא רשמית . עמדת נציבות מס ההכנסה , ובכלל זה של אברהם צרפתי , 
ראש אגף החקירות במס הכנסה , היתה , שיש להעביר את כל הנושא לבית המשפט , 
על מנת שזה יחליט עם מי הצדק , שכן מדובר , לכאורה , בעבירה פלילית . 
עמדת הנציבות נתמכת על ידי חוות דעת משפטית ומנומקת שהוצאה על ידי עו"ד 
רואי פלרס מהנציבות . פרסום " פרשת שחק " אתמול , עורר סערה רבה בקהיליית 
רואי החשבון ועורכי הדין ובמשרד המשפטים . הפרשה מקבלת מימד מיוחד , על 
רקע העובדה שוועד לשכת רואי החשבון , עומד להתכנס ביום ב בשבוע הבא , על 
מנת לבחור ביוסף שחק , שהוא המועמד היחיד , לכהונת נשיא לשכת רואי החשבון 
לתקופה נוספת . רו"ח יוסף שחק מסר בתגובה , כי אין בכוונתו להתייחס לסיבוב 
נוסף של השמצות , או לנהל דו קרב באמצעות העיתונות . לדבריו , כל מי שטיפל 
בנושא יודע את כל הפרטים הנכונים . 
