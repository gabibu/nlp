נכשלו המאמצים לחידוש העבודה במפעל " שמן " בחיפה . העובדים והנהלת המפעל 
התבצרו אתמול בעמדותיהם וגורמים שונים ניסו לפשר ביניהם . ועדי העובדים 
של המפעל ונציגי מועצת פועלי חיפה לא הגיעו אתמול בשעות הבוקר ללשכתו של 
יו"ר האגף לאיגוד מקצועי בהסתדרות , חיים הברפלד , שזימן את הצדדים לדון 
בדרך לפתרון הסכסוך . אתמול נודע שוועדי העובדים דחו נסיונות של גורמים שונים 
להביא לפגישה של נציגיהם ומועצת פועלי חיפה עם הנהלת שמן . כמו כן , לא 
הסכימו לקיים מגע ישיר ודיונים בפגישה שכזו בתל - אביב . במקביל , הורתה 
הנהלת שמן לסלק את גדרות התיל שנמתחו בסוף השבוע סביב גדר המפעל כדי למנוע 
את כניסת העובדים . ההנהלה הורתה לצמצם גם את מספר השומרים סביב המפעל . 
יו"ר מועצת המנהלים של שמן , יעקב אבן - עזרא הודיע אתמול להברפלד שההנהלה 
מוכנה לפתוח מייד את המפעל בתנאי שהעובדים ישובו לעבודה תקינה וללא שיבושים . 
כמו כן , דורשת ההנהלה , שהעובדים יסכימו מראש לכך שניהול המפעל וקביעת 
הפעילויות בו לא נתונים לדיון בין העובדים להנהלה . אבן - עזרא הציג בפני 
הברפלד את השינויים שעברה חברת שמן מאז הפעלת תוכנית ההבראה אשתקד . הוא 
מסר שתוכנית זו הביאה לכך שהמפעל הצליח לעבור מהפסד כבד של עשרה מיליון שקלים 
ב88 לאיזון תפעולי ואף לרווח ב98 . אבן - עזרא ציין עוד , כי אימוץ דרישת 
העובדים בשמן תביא לכפילות מיותרת בייצור ובמיצוי השמנים , ותגרור את החברה 
להפסדים כבדים . העובדים דורשים כי הנהלת המפעל תתחייב כי מיצוי השמנים ימשך 
במפעל ולא , הם חוששים כי בעתיד יפוטרו ך - 03 עובדים . כמו כן דורשים 
העובדים את פתיחת שערי המפעל וחידוש העבודה בטרם פתיחת המו"ם בינם לבין ההנהלה . 
הנהלת " שמן " בחיפה מונעת קשר טלפוני עם עובדי המפעל השוהים בו מאז שלשום . 
נסיונות לשוחח עם ראשי ועד העובדים אלי מלכא ויצחק לביא נחסמו על ידי אנשי 
חברת השמירה שענו לשיחות במרכזיה . אף שהעובדים המשיכו לשהות במפעל אמש , 
טען איש חברת השמירה : " אני מעביר את השיחה לחדר שלהם - אבל הם לא שם " . 
השומר סירב למסור הודעות לעובדים המתבצרים . אתמול המשיכו העובדים לשהות 
בתחומי המפעל , כשהם מכינים לעצמם את האוכל ושומרים על נקיון המקום . בני 
משפחות וידידים ביקרו אותם , וכן באו אליהם מספר נציגי ועדי עובדים לבקרם 
לאות הזדהות . 
