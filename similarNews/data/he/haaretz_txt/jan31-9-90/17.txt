התזמורת הפילהרמונית הישראלית תקיים שני קונצרטים בלנינגרד ושניים במוסקווה 
במחצית חודש אפריל . בשלב זה נמשכים המאמצים לארגן את הטיסה לבריה"ם ולגייס 
משאבים לביקור . אם יסתיימו מאמצים אלה בהצלחה והביקור ייצא לפועל , התזמורת 
תטוס ללנינגרד בלילה שאחרי הקונצרט עם לוצאנו פאווארוטי ב21 באפריל ותבטל 
את הקונצרט המשותף שלה עם הפילהרמונית של ברלין . התזמורת אמורה להופיע בברית - 
המועצות עם זובין מהטה והכנר יצחק פרלמן . הרפרטואר שתנגן שם טרם נקבע . 
גם החוזה על קיום הביקור טרם נחתם , והוא אמור להיחתם במחצית פברואר , 
כשתגיע לארץ נציגת " גוסקונצרט " , יחד עם תיאטרון " מאלי " ממוסקווה . 
השיחות על הופעות הפילהרמונית בבריה"ם התקיימו בשבוע שעבר , בעת ביקור חברי 
הנהלת התזמורת אלחנן ברגמן וברוך גרוס והמזכ"ל אבי שושני במוסקווה . השיחות 
על ארגון הופעות הפילהרמונית בברית המועצות נמשכות כבר כמה שנים , וזובין 
מהטה ביקש בזמנו אפילו משר החוץ משה ארנס שיעלה את הנושא בשיחותיו עם שר 
החוץ הסובייטי . ראש מינהל התרבות במשרד החינוך אבנר שלו , שביקר בברית 
המועצות יחד עם תיאטרון הבימה , סיכם עקרונית עם אנשי משרד התרבות הסובייטי , 
כי הביקור יתקיים בנובמברדצמבר . בעת ביקור חברי הנהלת התזמורת במוסקווה , 
התברר כי גם הרוסים מעוניינים עתה בהקדמת הביקור , ונאמר להם במפורש כי 
המכשולים שהיו לקיום הביקור בעבר הוסרו . התברר , כי מועד שיהיה נוח גם 
למארחים וגם למנצח זובין מהטה , הוא במחצית חודש אפריל . כדי שהביקור יוכל 
לצאת לפועל צריך לארגן טיסה מיוחדת של אל על , שתטיס את התזמורת , ולגייס 
לכך משאבים . המארחים משלמים את האירוח וההוצאות בברית - המועצות , אך 
לא את הוצאות הטיסה . על - פי התוכנית הקיימת עתה , תצא הפילהרמונית בטיסה 
ישירה לבריה"ם בלילה שבין ה4 . 21 ל4 . 31 , מיד אחרי הקונצרט עם פאווארוטי . 
מסע זה יחייב אותה לבטל את הקונצרט המשותף עם הפילהרמונית של ברלין , שתבקר 
בארץ באותם ימים . בסוף השבוע הבא אמור להגיע לארץ תיאטרון מאלי ממוסקווה , 
כאורח התיאטרון הקאמרי , ועמו תגיע נציגה של משרד ה"גוסקונצרט " , שתחתום 
על ההסכמים הסופיים לגבי ביקור הפילהרמונית . התיאטרון הקאמרי אמור לצאת 
לברית המועצות בראשית חודש מרס והוא יציג את " שירה " ואת " מיכאל קולהאס " 
במוסקווה ובלנינגרד . 
