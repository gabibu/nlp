( ע ) . יוסף מנקס , מי שהיה פעיל בלח"י והורשע בשנות החמישים כמי שנתן 
את ההוראה לרצוח את ישראל קסטנר יוצא בהאשמות חריפות נגד אריאל שרון , 
שמבקש , לטענתו , להרוס את הליכוד . בראיון ראשון , אחרי שנים של שתיקה , 
בתוכנית " הכל דיבורים " ב"קול ישראל " , דיבר מנקס עם רזי ברקאי על פרשת 
קסטנר , על רצח גלעדי ועל " סזון פרטי " שניהל , לדבריו , אריאל שרון 
נגד יוצאי הלח"י והאצ"ל . הוא החליט להפר את שתיקתו בעקבות האשמות של שרון 
את השר ארנס בהשתמטות משירות צבאי . מנקס טען בראיון , שבילה שבע שנים בבית 
הסוהר בשל עלילת שווא של השב"ך , כאילו הוא שלח שני רוצחים : זאב אקשטיין 
ודן שמר לחסל את קסטנר , שנטען נגדו ששיתף פעולה עם הנאצים . אחרי רציחתו 
של קסטנר טוהר שמו של קסטנר בבית המשפט העליון . זאת לאחר שבית המשפט המחוזי 
קבע שקסטנר מכר את נפשו לשטן . מנקס טוען גם היום שהוא חף מפשע . קפידבינלהלן 
קטעים מהראיון : מנקס : זו דאגה למדינת ישראל , אם יבוא הרס לתנועת החירות 
יבוא הרס למדינת ישראל . את ההרס יכולים להביא רק שרון עם לוי . ביחד 
הם עושים הכל למען הקריירה שלהם , מרמים את תנועת החרות . הם הגיעו לתנועה 
ועומדים שם בראש ע"י רמאות . הם הצליחו לרמות גם את בגין . אבל כמובן את 
שמיר אי אפשר לרמות . הוא היה מפקד שלי . אני מכיר אותו . אף בן אדם לא 
יכול לרמות אותו . הוא ילך עד הסוף למען עם ישראל ומדינת ישראל . הוא מוכן 
לסבול כל החיים שלו , כמה שנשאר לו לחיות , למען עם ישראל ומדינת ישראל . 
זה הכל מעשיות . שונאים שלו האשימו אותו וזה שקר . אני בתוך העניינים . 
אני יודע מה קרה . הוא לא היה צריך לבצע שום דבר . היו מספיק מבצעים אילו 
היה צורך או החלטה של הלח"י . יצחק שמיר לא היה שם . זה הכל בלוף . רק 
רוצים להשפיל אותו כדי שימשיכו לשלוט . זה לא שאני מגונן עליו . האמת היא 
שאריק שרון כל הזמן התחיל לטפס רק מכך שהוא קיבל או קיי מבן - גוריון וכך 
הוא עשה כמה פעולות נגד ערבים , וחיסל כמה ערבים , אבל דבר אחר הוא עשה . 
הוא היה רודף אחרי אנשי אצ"ל ולח"י . הוא רדף אחרי כשאני הייתי עם אנשים 
ברחובות , עם מקלות של טוריות . שרון , כל חייו בעצה אחת עם בן - גוריון , 
רצה להרוס את יוצאי האצ"ל והלח"י , ושיתף פעולה עם הממסד נגד הרוויזיוניסטים . 
אני קיבלתי הוראה ממרכז לח"י להבליג כדי שלא יהיה עימות . 7491 . חס וחלילה . 
יהיה מה שהמרכז מחליט . העם מחליט להעביר את השטחים לערבים אז יעבירו . 
אם תהיה בעיה של ירושלים , אני אעמוד נגד הדבר עם נשק , שלא יתנו את ירושלים 
לערבים . אני אדם קרוב לגיל שבעים וחמש . אני אארגן ואעמוד נגד הצבא , 
אם יחזירו את ירושלים . לגבי השטחים האחרים מה שהעם יחליט זה קודש . 
תראה , שרון יעשה את אותו הדבר שהוא עשה בימית . בתגובה אמר שרון לתוכנית 
" הכל דיבורים " : " הכל שקר . מעולם לא הייתי ברחובות , מעולם לא השתייכתי 
ליחידה של ההגנה שעסקה בפעילות נגד יוצאי אצ"ל ולח"י , שהרי כך הבטחתי לאבא 
שלי , לא לעסוק בהסגרת אחים . כל הסיפור הזה הוא שקר ונועד רק לדבר אחד 
להכפיש את שמי לקראת ישיבת המרכז ביום שני " . 
