" בשאלונים של משרד החינוך , שנשלחו להורים בכל בתי הספר בארץ , נקבעה 
סדרת שאלות על אודות האב כמדד יחיד למצבו הסוציו - אקונומי של התלמיד . 
למעט שאלה שולית , האם אינה מוזכרת בשאלונים . הסעיפים עליהם מתבקשים ההורים 
להשיב הם : מקום לידת האב ( לפי פירוט יבשת המוצא ) , השכלתו ( מ0 עד 
31 שנות לימוד או יותר ) וכן משלח - ידו . כן מתבקשים ההורים לציין את 
שם התלמיד ואת מספר אחיו ואחיותיו . השאלה היחידה הנוגעת לאם היא האם היא 
עובדת . אין מבקשים לדעת מה משלח ידה . ליד ההגדרה " אינה עובדת " מפורטות 
בסוגריים האפשרויות " עקרת בית " , ו"לומדת " . דוברת משרד החינוך , ורד 
ליון , אמרה אתמול כי השאלונים נשלחו במסגרת סקר - המשך לסקר שנערך ב4891 , 
לבדיקת המצב הסוציו - אקונומי של התלמידים . זאת , כדי לקבוע כמה שעות 
מתוך " סל טיפוח " צריך המשרד להקצות לכל בית ספר , כדי לסייע לתלמידים 
חלשים . היות שהשאלון ב4891 לא כלל פרטים על אודות האם , חזר האגף לכלכלה 
ותקציבים במשרד החינוך , שיזם את הסקר , על אותו הנוסח . ליון הדגישה 
גם כי נמצא מיתאם גבוה מאוד בין השכלת האב והשכלת האם במשפחה ולפיכך , די 
בשאלה אודותיו . עם זאת ציינה הדוברת , כי נוכח הרגישות בציבור בנוגע להתעלמות 
מהאם בקביעת מדד הטיפוח ולאור העיקרון שיש לחנך לשוויון בין המינים ולקידום 
מעמד האשה , ינוסחו שאלות אחרות " בפעם הבאה " . 
