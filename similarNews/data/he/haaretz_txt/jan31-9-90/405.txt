" הנהלת התעשייה האווירית מפירה , לכאורה , את התחייבויותיה וממשיכה להחתים 
עובדים על חוזים אישיים המקבילים מאוד לדירוג מחקר " . כך עולה מתלונה שהועברה 
למבקרת המדינה , השופטת מרים בן - פורת , עם העתקים לשרי הביטחון , האוצר , 
רשות החברות הממשלתיות וראשי ההסתדרות . התלונה , בעילום שם , מתייחסת 
לנושא דירוג מחקר בתע"א , כפי שמפרט דו"ח שנתי מספר 63 של מבקרת המדינה 
עמוד 7821 , וממצאי מעקב עמוד 259 , משנת 88 . " למרות שסוכם בין רשות 
החברות הממשלתיות לבין הנהלת התע"א , כי לא ייחתמו חוזים אישיים בתנאים 
המקבילים לדירוג מחקר מאז אוקטובר 78 , הרי שהנהלת התע"א מפירה , לכאורה , 
את התחייבויותיה " . התלונה נקבה בשמותיהם של שני נציגי עובדים , הנמנים 
עם אלה הנהנים מחוזים אישיים . עוד נטען בתלונה , כי " הוועדות לשיבוץ 
עובדים בדירוגי מחקר נשארו מורכבות מעובדי התע"א בלבד . העברות עובדים לדירוג 
מחקר מתבצעות למרות שעיסוקם בעת העברתם לא הצדיק זאת כלל וכלל " . מבדיקה 
עולה , כי שני נציגי העובדים ששמותיהם הופיעו בתלונה למבקרת המדינה , אכן 
מועסקים על בסיס של חוזרים אישיים . נודע על שמו של עוד נציג עובדים מסקטור 
המהנדסים אשר קודם לדירוג מחקר , מבלי שעמד לכאורה בקריטריונים . מהנהלת 
החברה נמסר בתגובה , כי " התע"א פועלת ועובדת על פי הוראות רשות החברות 
הממשלתיות ככתבן וכלשונן בנושא החוזים האישיים . הרכב הוועדה לדירוג מחקר , 
לאחר דו"ח מבקר המדינה , שונה ויש בה גם נציגים חיצוניים כנדרש " . 
