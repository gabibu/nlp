ארגוני חדשות זרים פועלים ביפאן ומצליחים להעביר ממנה ידיעות באופן קבוע , 
אך לעתים עליהם להתגבר על מכשול שאינו קיים במדינות אחרות חוג פנימי של 
כתבים יפאנים המחזיקים במונופול על מקורות המידע . באחרונה נאמר לכתבים זרים 
כי אין הם יכולים להשתתף במסיבת עיתונאים שעניינה תוכניות חברת " מיצובישי " 
לרכוש את חברת " אריסטק " , חברה - בת של חברת הפלדה האמריקאית בהתחלה 
אמר האחראי על התקשורת מטעם החברה כי אין להם די מקום , אולם לאחר שהכתבים 
הזרים התלוננו על אפליה , הם קיבלו רשות ברגע האחרון להשתתף במסיבת העיתונאים , 
והחברה אף ערכה עבורם תדרוך מיוחד . " זו היתה השפה היפאנית , הסגנון 
היפאני והתירוצים הרגילים " , אמר מייק תרף , נשיא מועדון כתבי החוץ ביפאן . 
" האחראי אמר כי הוא ישלח לנו את החומר בפקסימיליה מאוחר יותר , אך השבתי 
לו שהדבר אינו הוגן . כיוון שזה נגמר בטוב , אני מוכן לתת להם ליהנות מן 
הספק ולהניח שמדובר סתם בבורות " . הכתבים הזרים נאלצים להתחרות בחוג פנימי 
של כתבים יפאנים המאוגדים ב"קישה " מועדוני עיתונאים שבאופן רשמי אינם 
אלא ארגונים חברתיים שתחילתם עוד בסוף המאה הקודמת . הכתבים הנשלחים למועדונים 
אלה מטעם ארגוני החדשות הגדולים של יפאן מקבלים חדרי עבודה ומנוחה משלהם 
בבנייני משרדי הממשלה או החברות שאותן הם מסקרים . קרבה כזו למקורות המידע 
מקלה עליהם לקבל הודעות לעיתונות , להשתתף בתדרוכים מאולתרים ולפתח קשרים 
קרובים עם יוצרי החדשות דבר המקנה להם יתרון עצום לגבי הזרים . המועדונים 
מקבלים כחברים רק אנשים שהומלצו על ידי איגוד המו"לים והעורכים של עיתוני 
יפאן . הם פועלים כקרטל חדשות לכל דבר , ודוחים לא רק את הכתבים הזרים 
אלא גם את כתבי הפרי - לאנס היפאנים , כמו גם עיתונאים החברים בארגונים 
שאינם שייכים לאותו איגוד . מבקרי השיטה טוענים כי הנוחות ממנה נהנים חברי 
מועדוני ה"קישה " פוגעת בחופש הפעולה והכתיבה שלהם בשל הלחצים החזקים להימנע 
מפגיעה במקורות או בעיתונאים אחרים . קפידבינהשיטה משקפת הבדל עקרוני בין 
התקשורת היפאנית והזרה . אמצעי התקשורת היפאניים שמים דגש רב על עבודת הכתבים . 
מאות עיתונאים מפוזרים במועדוני ה"קישה " הרבים בלילות , ממתינים מחוץ 
למעונותיהם הפרטיים של עושי החדשות בלילות בתקווה לזכות בעוד כמה פרורי מידע 
בשוב האישים לבתיהם . בלהיטותם להשיג מידע הקימו רשתות הטלוויזיה והעיתונים 
היפאניים מחנות של ממש ליד משרדי הסוכנות המטפלת בתחזוקת ארמון הקיסר וליד 
שערי הארמון עצמו . 618 הכתבים הזרים והיפאנים העובדים עבור כלי התקשורת 
הזרים , אינם מסוגלים פיסית להגיע לרמת הסיקור של מועדוני ה"קישה " על 
בסיס קבוע , ורק מדי פעם מצליחים להגיע למקורות המידע החשובים . לא תמיד 
ברור מי מחליט למי מותר להשתתף במסיבות עיתונאים מועדוני ה"קישה " או המקור 
עצמו . באוקטובר אשתקד קיבלו הכתבים הזרים תשובה חיובית ושלילית בו - זמנית 
כאשר ביקשו להשתתף במסיבת - עיתונאים שבה עמדה חברת " סוני " להכריז על 
רכישת חברת " קולומביה " האמריקאית בסכום של 4 . 3 מיליארד דולר . לאלה 
שפנו ישירות למועדון ה"קישה " של " סוני " נאמר שהם יכולים להשתתף , 
ואילו אלה שפנו לחברה קיבלו תשובה שלילית . בסופו של דבר רק שני כתבים זרים 
הצליחו להיכנס למסיבת עיתונאים חשובה זו . עד שנת 5891 נאסר כליל על כתבים 
זרים להשתתף בתדרוכי משרד החוץ בטענה כי הם יפגעו בפרוטוקול הקובע כי כתבים 
בכירים מציגים את שאלותיהם ראשונים . חברי מועדון הקישה של משרד החוץ טענו 
גם כי הכתבים הזרים עלולים לפגוע בסודיות המידע שנמסר כרקע בתדרוכים . מאז 
ויתר בעניין זה מועדון הקישה של משרד החוץ , פתחו המועדונים של רוב המשרדים 
הממשלתיים את הדרך בפני התקשורת הזרה . העיתונאים הזרים מטפחים בדרך כלל 
קשרים משלהם עם מקורות ומקבלים את המידע ישירות מן המקור , כאשר את חומר 
הרקע הם שואבים מן העיתונות המקומית . עתה מקיימים גם משרדי ממשלה , בכללם 
משרד החוץ , תדרוכים מיוחדים לתקשורת הזרה בלבד . אך בתחומים אחרים , במיוחד 
בבתי המשפט ובמשטרה , מהווים עדיין מועדוני הקישה מחסום בלתי - עביר לכתב 
הזר . 
