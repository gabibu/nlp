ואשינגטון ( מיוחד ל"הארץ " ) . נציגים מרכזיים של כנסיות פרוטסטנטיות 
שמרניות בארה"ב , פירסמו אתמול הודעת תמיכה נלהבת בישראל , העלו על נס 
את " המנדט התנ"כי " שלה , והכריזו כי " ישראל אינה חייבת התנצלות על 
קיומה " . הדברים האלה נאמרו במהלך ארוחת בוקר מיוחדת , המתקיימת זו השנה 
התשיעית , תחת הכותרת " תפילה לשלום ירושלים " . משתתפים בה מנהיגים של 
אלה המכונים " נוצרים אוואנגליסטים " , המזוהים עם האגף הימני של הפוליטיקה 
האמריקאית . ואמנם , אחד הדוברים המרכזיים בארוחה , היה שר השיכון והפיתוח 
העירוני של ארה"ב , גק קמף , מן הדוברים הבולטים של הימין במפלגה הרפובליקאית . 
אבל לצדו נאם גם הסנאטור הדמוקרטי ממדינת טנסי , אלברט גר . הן קמף והן 
גור נמנים עם המנהיגות הצעירה במפלגותיהם , היו מועמדים לנשיאות ב8891 , 
ומוסיפים להיחשב לבעלי שאיפות נשיאותיות . קמף , שדיבר בעל - פה , דחה 
את נוסחת " שטחים תמורת שלום " , ואמר , כי במזרח - התיכון נחוץ " שלום 
תמורת שלום " . כמה מן הנוכחים פירסמו הודעה בגנות מועצת הבישופים של הכנסיה 
הקאתולית האמריקאית , ונגד ראש הכנסיה האנגליקנית של דרום - אפריקה , הארכיבישוף 
דזמונד טוטו על שמתחו באחרונה ביקורת על ישראל , והביעו תמיכה במולדת לפלשתינאים . 
" אם מאמינים שנולדו מחדש ( מושג המקובל לתיאור הנוצרים האוואנגליסטיים ) 
יעמדו בשתיקתם , או - אז עלולים היהודים לחשוב , כי קולה של הנצרות בוקע 
מגרונות הליברלים , הטוענים שהם מדברים בשם ישו , ומנסים לערער את ביטחון 
העם היהודי " . את ההודעה פירסם ארגון הנקרא " השולחן הדתי העגול " , שמרכזו 
נמצא בעיר הדרומית ממפיס , במדינת טנסי . ראש הארגון , אד מקאטיר , אמר 
אתמול לעיתון " ואשינגטון טיימס " , כי הרבה מבין 04 מיליון האוואנגליסטים 
בארה"ב מאמינים , שארץ ישראל היא " מתנה בלתי חוזרת " מאלוהים לצאצאי 
אברהם . באוזני משתתפי הארוחה נאם גם שגריר ישראל בוואשינגטון , משה ארד . 
הוא אמר אחר כך , כי המאורע היה " הפגנה נדירה של הזדהות , שרק לעתים 
רחוקות נכחתי בשכמותה . . . בציבור הזה ישראל נהנית לא רק ממעמד בלתי 
מעורער , אלא גם מאהדה מלאה ועמוקה " . על השאלה אם המאורע הזה הוא ביטוי 
להתרכזות גוברת של התמיכה בישראל באגף הימני של החברה האמריקאית , אמר השגריר , 
כי " זו הערכה לגיטימית , אם כי בארוחת הבוקר היו הן רפובליקאים והן דמוקרטים " . 
הוא דחה עם זאת את ההנחה , שתמיכת הימין עלולה לבוא על חשבון תמיכתם של 
יסודות מתונים יותר . " אינני חושב שיש פה חוק הכלים השלובים " , אמר ארד . 
