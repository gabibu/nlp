( ע ) . תושב ראשון לציון , שדקר את שכנו על רקע ויכוח בשאלה מי מהשניים 
יישען על מכונית חונה , נידון אתמול בבית - המשפט המחוזי בתל - אביב לשנתיים 
מאסר בפועל . בכתב האישום נטען כי ביום ה98 . 9 . 01 , סמוך לבית מגורים 
ברחוב שמואל הנביא בראשל"ץ , עמדו מספר צעירים ושוחחו ביניהם , כשהם נשענים 
על מכונית שחנתה במקום . באותה עת הגיע למקום הנאשם , חיים אזולאי ( 42 ) 
, הגר באותו בניין . הוא הצטרף לחבורה וביקש משכנו , מאיר הכט , לזוז , 
כדי לאפשר לו להישען על המכונית במקומו . הכט סירב לפנות את מקומו . בתגובה 
לכך , שלף הנאשם מכשיר חד ואיים לדקרו . הכט אחז בשתי ידיו של הנאשם ובין 
השניים התפתח מאבק . שאר הנוכחים ניסו להפריד ביניהם . בשלב מסוים , נראה 
היה שהנאשם נרגע וחדל להיאבק , ולפיכך הרפו ממנו מאיר הכט ושאר הנוכחים . 
הנאשם ניצל את ההפוגה , התנפל על הכט , ודקרו במפתיע בבטנו . במהלך פינויו 
לקבלת עזרה רפואית צעק לעברו הנאשם , כי אם יתלונן במשטרה ישוב וידקור אותו . 
השופטת שושנה ברמן ציינה בגזר הדין , כי הנאשם הורשע אמנם כבר פעמים רבות , 
ובכך יש כדי להראות שהוא מהווה סכנה לציבור , אך החליטה שלא למצות עמו 
את הדין , מתוך התחשבות במצבו המשפחתי הקשה ובהודאתו באשמה עם פתיחת המשפט . 
