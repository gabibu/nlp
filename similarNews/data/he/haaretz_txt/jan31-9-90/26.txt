ההתאחדות לספורט תובעת מהועד האולימפי בישראל סיוע חירום בסך מיליון שקל , 
כדי לאפשר לה להתמודד עם הבעיות התקציביות החמורות הפוגעות בפעילותה מוסר 
דובר ההתאחדות לספורט . חברי נשיאות ההתאחדות לספורט ויושבי - ראש 02 האיגודים 
הענפיים שבהתאחדות קיימו אתמול פגישה עם ראשי מרכזי הספורט , והציגו בפניהם 
חזות קשה על הספורט הישראלי . הם דיברו על שוקת שבורה ועל הפסקת פעילות , 
ותבעו שינוי בחלוקת תקציבי מועצת ההימורים . כמה מהדוברים אף דרשו " לקחת 
מהכדורגל והכדורסל " . הדוברים תבעו שמועצת ההימורים תמנה נציג מטעם ההתאחדות 
בהנהלת מועצת ההימורים , כמתחייב בחוק הימורי הספורט . בדעתם לפנות גם 
לשר החינוך והתרבות יצחק נבון בתביעה להגדלת התקציבים המוענקים להתאחדות . 
