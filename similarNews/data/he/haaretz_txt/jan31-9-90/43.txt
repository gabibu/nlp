פאריס ( ע"ץ ) . עוזריו הקרובים של נשיא ברית - המועצות , מיכאיל גורבצוב , 
מפעילים עליו לחצים שינתק את קשריו עם השמרנים וינטוש את גישתו " המרכזית " 
כך עולה מגילוי דעת אשר קטעים ממנו פורסמו אתמול על ידי העיתון הצרפתי " לה - 
מונד " . לקראת מושב המליאה של הוועד המרכזי של המפלגה הקומוניסטית הסובייטית , 
שנועד ל5 בפברואר , פירסמו מדינאים אלה , אשר אותם מגדיר העיתון כ"עוזרים 
קרובים של מר גורבצוב " , גילוי דעת אשר בו הודגש כי " ההגיון מחייב שהפרסטרויקה 
תוביל למפלגה השונה מן המפלגה הנוכחית " . מחברי גילוי הדעת מביעים את הדיעה 
כי " החברה הסובייטית אשר הפרסטרויקה הוציאה אותה מחיתוליה , לא תסכים 
יותר להסתפק במוצץ ובשירי ערש . היא תובעת את הזכות לקבוע את גורלה במו 
ידיה " . גילוי דעת זה , אשר נוסח עוד לפני המאורעות האחרונים בקווקאז , 
מעלה אפשרות של חלוקת השלטון ושל כינוס שיחות שולחן - עגול . בגילוי הדעת 
הודגש כי כל המדינות הסוציאליסטיות נאלצו לבחור בדרך זו , " מלבד רומניה , 
אשר בה המפלגה הקומוניסטית פשוט טואטאה החוצה " . בהדגישם את " כוחה המפתיע 
של השמרנות " בחברה הקומוניסטית , מביעים מחברי המסמך את הדיעה , כי " הגיעה 
השעה להתנער מאחיזת - העיניים של תפיסת מעמד הפועלים , שכן משמעותה היא 
בסופו של דבר הארכת הדיקטטורה של הפרולטריון במסווה אחר " . 
