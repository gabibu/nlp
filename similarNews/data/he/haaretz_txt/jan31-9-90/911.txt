בנק ישראל תומך במכירתם הנפרדת למשקיעים פרטיים של בנק ברקליס דיסקונט ובנק 
אמריקאי ישראלי , כך עולה מנייר עמדה שהועבר אתמול לחברת נכסים ם . י . 
מכירתם הנפרדת של בנקים אלה תואמת את גישת בנק ישראל , כי בתהליך המכירה 
של הבנקים שבהסדר יימכרו בנפרד אך ורק בנקים שהונם העצמי המינימלי הוא 001 
מיליון שקל , ושמחזור עסקיהם נע בין 008 מיליון שקל למיליארד שקל . נייר 
העמדה של בנק ישראל מתייחס אך ורק לחברות הבנקאיות , ולא לחברות הלא בנקאיות 
המוחזקות על ידי הבנקים . לגבי אחזקות בנק הפועלים , מומלץ בנייר העמדה 
של בנק ישראל , שלא למכור בנפרד את אחזקותיו של בנק הפועלים בבנקים הקטנים , 
אלא לנסות ולאחד אחזקות אלה ולמכור אותן כגוף אחד . הכוונה היא לאחזקות 
בנק הפועלים בבנק יהב , בנק אוצר החייל , בנק אמריקאי - ישראלי ובנק מסד . 
הפיקוח על הבנקים בבנק ישראל , עומד על כך שהבנקים המועמדים למכירה ימכרו 
את אחזקותיהם בבנק לפיתוח התעשייה . קבוצת אי - די - בי כבר נתנה את הסכמתה 
למכירת אחזקותיה בבנק זה . מאידך , עדיין לא ברור אם קבוצת ברקליס באנגליה 
תיאות לקבל שותף אחר במקום אי - די - בי . המפקח על הבנקים מביע את השאיפה , 
שהבנקים ימכרו את אחזקותיהם במניות הבנקים האחרים , שבהם אין להם שליטה . 
כוונת המפקח היא בעיקר לאחזקותיו של בנק דיסקונט ( % 82 ) , במניות הבנק 
הבינלאומי הראשון . כללית , מובעת בנייר העמדה הגישה שהמערכת הבנקאית צריכה 
לפעול , עם השלמת תהליך המכירה , במסגרת של כמה גופים עסקיים גדולים , 
ולא במסגרת של בנקים רבים קטנים ומפוצלים . נייר העמדה של בנק ישראל נידון 
בתחילת השבוע בהנהלת בנק ישראל , ואושר על ידה . הנייר הופץ לחברי דירקטוריון 
נכסים ם - י וישמש בסיס למגעים שיתקיימו בשבוע הבא עם חברת העובדים , בנוגע 
למכירת אחזקותיו השונות של בנק הפועלים בבנקים הקטנים . 
