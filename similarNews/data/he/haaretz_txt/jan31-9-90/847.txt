המנהל המדעי של מכון חקר הסרטן ההונגרי " סלאדם " , פרוף ליוש רטי , העושה 
בימים אלו בארץ , מסר לבדיקה את התרופה החדשה שפותחה במכונו , לידי רופאים 
בכירים במחלקות אונקולוגיות , בבתי החולים ולנציגי האגודה למלחמה בסרטן . 
התרופה החדשה נועדה לחזק את המערכת החיסונית של אלו הסובלים מכשל חיסוני , 
לרבות חולי סרטן . בשיחה עם " הארץ " , אמר פרוף רטי , כי החומר של התרופה 
שפותחה במכון , הוא חיקוי של החומר " ליפופוליד סחרייב " , שהוא תמצית 
של בקטריה שתורמת לאיזון המערכת החיסונית בגוף . בטיפולים קרינתיים או כימותראפיים , 
יורדת כמות החומר טבעי . מאחר שהחומר הטבעי הוא רעיל , אי אפשר לתת אותו 
בכמויות גדולות לחולי סרטן במטרה לאושש את המערכת החיסונית , שנחלשה כתוצאה 
מהטיפולים הקרינתיים והכימיים . התרופה " סלאדם " ( הנקראת על שם המכון ) 
מכילה את החומר " ליפופוליאן " שהוא כאמור דומה לחומר הטבעי , אולם אינו 
רעיל . פרוף רטי הוסיף , כי הטיפול בתרופה לא בא להחליף טיפול של הקרנות 
או טיפול כימותראפי . הטיפול ב"סלאדם " ניתן בהפסקות בין הטיפולים ובסיומם . 
חיזוק מערכת החיסון מאפשר להעריך טיפולים כימותראפיים , מה גם שחיזוק המערכת 
החיסונית מאפשר גם , לשפר את איכות החיים של החולים . בניסוי שנערך במשך 
חמש שנים בקרב 000 , 5000 , 6 חולים , הושג אצל % 07 מהם שיפור המצב והיה 
מקרה אחד של רופא , שחלה בסרטן ריאות , שתוחלת חייו הוארכה בשנה וחצי לאחר 
שרופאיו , טרם הטיפול בתרופה , נתנו לו תקווה למספר חודשים . לדברי פרוף 
רטי הטיפול בתרופה מותנה בהפסקה של לפחות חודש ימים בטיפול בהקרנות או טיפולים 
כימותראפיים . הטיפול מתחיל 84 שעות מהטיפול האחרון בהקרנות , ונפסק שבעה 
ימים לפני חידוש הטיפולים הקרינתיים והכימותראפיים . עוד ציין פרוף רטי , 
כי בניסוי שערך על בעלי חיים , הוכח כי התרופה תורמת להעלאת רמת החיסון 
של אוכלוסיה קשישה . ידוע , כי מערכת החיסון אצל אוכלוסיה זו נחלשת , 
ומכאן החשיבות שיש לטיפול מונע להעלאת רמת החיסון שלה . משרד הבריאות ההונגרי 
אישר את השימוש בתרופה בבני אדם לפני תשעה חודשים , והוא מקווה כי יצליח 
לשכנע את הרופאים בארץ , ליתרון שיש לתרופה זו באישוש מערכת החיסון בגוף . 
