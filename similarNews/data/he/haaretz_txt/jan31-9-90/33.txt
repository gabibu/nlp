פרשת התעללות אכזרית ביותר ורצח של תושב עזה , שנחשד על - ידי חברי ועדה 
עממית כמשתף פעולה , נחשפה אתמול בבית - הדין הצבאי בעיר , עם הגשת כתב 
אישום נגד ארבעה תושבי עזה . ארבעת הנאשמים , כולם חברי ארגון החזית העממית 
לשחרור פלשתין , הם עוסאמה חוסנה עבד אל - טאלב חוסנה , בן 12 ; תחסין 
עיסא זהרורה , בן 72 ; עבד אל - נאסר עוני פארונה , בן 32 ; וראפח עיסא 
עדי , בן 12 . התובע הצבאי , סרן אבי לוי , טען בכתב האישום כי חוסנה 
גרם למותו של ריפעת חסנון , אשר נחשד כי שיתף פעולה , בכך שהשקה אותו תמיסת 
רעל . לטענת התביעה , החליטו בחודשים אוגוסט - ספטמבר אשתקד חוסנה ואדם 
נוסף לפגוע במשתף פעולה . חוסנה נפגש עם פעיל בכיר בחזית העממית , וקיבל 
את אישורו לכך . ב42 בספטמבר נפגשו השניים שנית , ואז הודיע חוסנה , כי 
החליט להוציא להורג משתף פעולה בשם ריפעת חסנון , וכי יתאם את החיסול עם 
שלושת החברים הנוספים בוועדה העממית . בכתב האישום נאמר עוד , כי ארבעת 
הנאשמים עטו מסכות , חטפו את חסנון , הושיבו אותו במושב האחורי במכוניתו 
והחלו לנסוע . במהלך נסיעתם עבר מולם כלי - רכב צבאי , אך הם המשיכו בנסיעתם , 
ואף לא הורידו את המסכות . משהגיעו ליעדם , נפגשו עם חמישה רעולי פנים 
נוספים , ומסרו להם את בן - הערובה . כעבור כמה שעות חזרו ארבעת הנאשמים , 
לקחו את חסנון , והעבירוהו לבית , שם החלו לענותו . על - פי כתב האישום , 
כבלו אותו הארבעה , היכו אותו בידיהם , באלות ובשרשראות בכל חלקי גופו , 
דרכו על אבריו , כיבו על גופו סיגריות בוערות , וטפטפו עליו טיפות של 
ניילון שרוף . במהלך העינויים הודה חסנון בשיתוף פעולה עם שלטונות ישראל . 
לאחר שאיבד את הכרתו , אילץ אותו חוסנה לשתות תמיסת רעל , ובכך הביא למותו . 
לאחר המוות התעללו הארבעה בגופה . אחר - כך הציתו את מכוניתו של חסנון , 
ועזבו את המקום . הארבעה מואשמים ברצח , בהתעללות ובהתאגדות בלתי - מותרת . 
