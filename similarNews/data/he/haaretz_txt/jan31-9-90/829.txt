מנכ"ל הסוכנות , האלוף ( מיל ) משה נתיב , מתח אתמול ביקורת חריפה על 
הליכי קליטת גל העליה מבריה"ם . לדבריו , כ71 גורמים מטפלים בקליטת העולים , 
אולם אין שום גורם שיהיה אחראי על ביצוען של ההחלטות המתקבלות בוועדת המנכ"לים 
בראשות סגן שר האוצר , ד"ר יוסי ביילין . נתיב , שדיבר בישיבת נשיאות הוועד 
הפועל הציוני שהוקדשה לקליטת עולי בריה"ם , ציין כי ועדת המנכ"לים היא בבחינת 
גמל המהווה הצלבה של סוס וחמור . " בכל מקום אני מהלל את הוועדה הזו , 
העושה כמיטב יכולתה , אולם היא איננה מהווה פתרון . אמנם הוועדה קיבלה 
09 החלטות , אבל מי מוודא את ביצוען ? " שאל נתיב . לדבריו , לשום 
גורם אין סמכות לכפות את ביצוע החלטות הוועדה . המצב הזה איננו יכול להימשך " . 
הוא קרא להאציל סמכויות לרשויות המקומיות אשר יוכלו לבצע את ההחלטות לקליטת 
העולים ביישוביהן . ראש מחלקת העלייה בסוכנות אורי גורדון , חזר וקרא להקים 
רשות לעלייה ולקליטה , ולטלטל את המערכות הקיימות . הוא תקף את הממשלה 
וציין , כי עדיין לא גובשה תוכנית לאומית לקליטת העולים . גורדון קרא לשר 
הקליטה , לתמוך בהקמת רשות לקליטה . " לא יעזור לכם שום דבר גם אם יחלפו 
עוד כמה חודשים בסוף הרשות הזו תוקם " , אמר גורדון . כן הציע , לחזק את 
הקשר עם הקהילות היהודיות בחו"ל , שיהיו מעורבות בקליטת העולים ולא יסתפקו 
רק במתן תרומות במסגרת המגבית . שר הקליטה הרב יצחק פרץ , אמר כי הקליטה 
הישירה , היא הפיתרון המוצלח ביותר לקליטת עולי בריה"ם . לדבריו , מרבית 
העולים , כ%06 מעדיפים להתגורר במרכז הארץ . הוא הטעים , כי יש לעודד 
את העולים להקים את ביתם בערי הפיתוח , בגליל , בנגב וביו"ש : " אינני 
סבור שיש לתת תמריצים מיוחדים לעולים שיפנו ליו"ש , אבל הם רשאים ליהנות 
מאותם תנאים שמקבלים העולים הפונים ליישובים אחרים בפריפריה " . קפידבינסגן 
שר האוצר ד"ר ביילין , העומד בראש ועדת המנכ"לים , אמר כי אחת הבעיות בהן 
נתקלת הוועדה , היא חוסר התיאום בין כל הגורמים העוסקים בקליטה . להערכתו , 
לא תוקם רשות לקליטה ולכן ועדת המנכ"לים היא המסגרת המתאימה לקבלת החלטות 
של כל הגורמים . הוא ציין כי שלשום החליטה ועדת המנכ"לים לצרף לשורותיה 
את נתן שצרנסקי , יו"ר פורום ארגוני העולים . יו"ר ועדת העלייה והקליטה 
של הכנסת , ח"ך מיכאל קליינר , אמר כי הדרך להתגבר על בעיות הקליטה היא 
שכל גורם ימלא את החובות המוטלות עליו . לדעתו , הקליטה הישירה היא אחת 
ההצלחות הגדולות ביותר שהיו למדינה . עם זאת ציין , כי צפויים קשיים במציאת 
דיור - קבע לעולים . 
