הבאתם ארצה של נפגעי הפיגוע הרצחני בכביש איסמעיליה - קהיר בתוך עשרים וארבע 
שעות , היתה הישג לוגיסטי שיש לרושמו לזכות חיל האוויר , כמו גם למשרד 
החוץ ושגרירות ישראל בקהיר . השגרירות מצדה מציינת , שקיימת נכונות מצרית 
לשיתוף פעולה , הנבדלת לטובה מהניסיון המר שהיה לנו אחרי הפשע של ראס - 
בורקה . תח3חבל רק שהסיפוק מהישג כפול זה מהול בהרגשה , כי קבלת הפצועים 
בשדה - התעופה בן - גוריון גרמה לעוגמת נפש לקרוביהם , והיה צריך ואפשר 
למונעה . תח3מאחר שהפשע בוצע על אדמת מצרים , לא היה זה בלתי - טבעי כי 
" חדר מצב " הוקם במשרד החוץ . ממילא משמש משרד החוץ כתובת לשגרירותנו 
בקהיר להזרמת המידע שברשותה , ועתה , בשל הנסיבות , נעשה המשרד גם כתובת 
למשפחות הנפגעים ולרוב שאלותיהם לא ידע להשיב . נציגיו הפנו את השואלים 
לשדה - התעופה , אל נציגי חיל - הרפואה של צה"ל כדי שימסרו להם את המידע 
אחרי גמר מיון הפצועים וקביעת בתי - החולים שאליהם יועברו כך מעיד ראש מחלקת 
מצרים במשרד החוץ בראיון לרדיו . תח3חיל - הרפואה טוען מצדו , כי קיבל עליו 
" לטפל בהבאתם של הנפגעים ארצה , בקליטתם בשדה - התעופה ופינוים לבתי - 
החולים " , אך לא לעסוק במסירת מידע שוטף למשפחות הפצועים . תח3בני המשפחות 
הוחזקו במסוף ארקיע בהמתנה מורטת עצבים . כמה מהם פרצו החוצה והוחזרו בכוח 
על - ידי שוטרים ; ככל הנראה על פי פקודה שניתנה להם , כדי לאפשר לאנשי 
חיל - הרפואה לפעול בלי שהמולה רבתי תתרחש סביבם . אבל המולה כזאת אמנם 
התרחשה ; וקרובי הפצועים מציינים במרירות , כי אנשים רבים ( ומיותרים ) 
היו בקרבת המטוס , ואילו מהם נמנעה הגישה אל יקיריהם . תח3חלוקת התפקידים 
בין משרד החוץ לחיל - הרפואה , לפיקוד המשטרה ולהנהלת שדה - התעופה לא פעלה 
כראוי . היא השאירה מחוץ לשיקוליה את ההיבט האנושי . גורם כלשהו היה חייב 
לדאוג לכך , אבל שום גורם לא ראה בכך את אחריותו ואף לא נקט יוזמה כלשהי 
כדי למלא את החסר ולספק את ההכרחי . נותר הרושם הקשה , כי לא היתה יד שריכזה 
את המבצע וכל אחד מן הגורמים שעסקו בו נמנע מלקחת חסות על בני המשפחות . 
תח3יש ללמוד מהניסיון המצער הזה , כי צריך במקרים מעין אלה להתייחס אל הנושא 
כולו כאל מבצע . שר הביטחון אמר בישיבת הקבינט כי להבא , במקרים מסוג זה , 
ייקח צה"ל את העניין בידיו . הוא אף טען , כי הורה להנחית את מטוס הפצועים 
בבסיס צבאי , " ללא תקשורת ובלי משפחות " . אם הורה כך , מדוע לא בוצעה 
הוראתו ? תח3אילו קוימה , היה משרד החוץ סופג פחות ביקורת ומשטרת ישראל 
היתה נשארת מחוץ לתמונה . אבל במקרה זה היה צה"ל חייב להשיב על כל השאלות 
מצד משפחות הפצועים . בני - אדם צמאים לדעת , מהר ככל האפשר ובמדויק , 
מה אירע לבני משפחתם . מי שמבקש לרכז את העניינים בידו ולהיות מוכר בתור 
שכזה , חייב לגלות רגישות לרחשי לבם של האזרחים . תח3הפעם לא היתה רגישות 
כזאת , ומצער כי התרעומת על כך צריכה להצטרף לכאב על האסון . 
