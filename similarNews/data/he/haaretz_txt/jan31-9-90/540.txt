שלה בקשמיר . לפני יותר משבוע התנגשו אלפי מוסלמים עם כוחות הממשלה בדרישה 
להתנתק מהודו , ההינדית ברובה . הם מילאו את רחובות סרינגר הבירה וערים 
סמוכות , יידו אבנים בחיילים וצעקו " כלבים הודים לכו הביתה ! " במארב 
שהציבו לקבוצה של חיילים בחיל האוויר ההודי מחוץ לסרינגר נהרגו ארבעה חיילים 
ונפצעו תשעה . שלטונות מדינת קשמיר הגיבו בהטלת עוצר על האזור ובמתן הוראה 
לכוחות צבא לירות במפירי העוצר . המושל החדש של קשמיר , גגמוהאן , הודיע 
בטלוויזיה הממלכתית כי יראה את המפגינים אחראים לכל אובדן חיים . שעות מספר 
לאחר הכרזתו ניסו אלפי מפגינים בהאנדווארה , הרחוקה 69 ק"ם מהבירה , להעלות 
באש בית הארחה של הממשלה . המשטרה פתחה באש והרגה תשעה מהם . זמן קצר לאחר 
שנכנס וי . פי . סינג לתפקידו כראש ממשלה , בדצמבר , נחטפה בתו של שר 
הפנים שלו , מוחמד סעיד , בידי קשמירים . היא שוחררה רק לאחר שהחוטפים 
הצליחו להבטיח את שחרורם של חמישה ממנהיגיהם העצורים . צעד זה הפיח עוז 
במורדים והעמיד את סינג בעמדת התגוננות . לנוכח הסכנה שמלחמת אזרחים תפרוץ 
ביום חגה הלאומי של הודו , לפני כשבועיים , שיגרה ממשלת מדינת קשמיר כוחות 
צבא והטילה איפול כמעט שלם על ידיעות . שירות הטלפון שובש , השירות הטלגרפי 
הופסק וכ03 עיתונאי חוץ לא יכלו לצאת ממלון שהיה תחת שמירה כבדה בסרינגר . 
אבל ברחבי המדינה הגביר הדיכוי את המרי , ואלפי קשמירים נהרו לרחובות . 
בקרבות נהרגו לפחות 06 איש ומאות נפצעו . " זה דמה למרי המוני " , אמר 
פקיד ממשלה בניו - דלהי . " אנו ניצבים מול משבר חסר תקדים בתולדות הודו 
העצמאית " . למעשה , הסכסוך על קשמיר לא שכך מעודו מאז שפקיסטאן והודו השיגו 
את עצמאותן ב7491 . שתי המדינות לחמו ביניהן פעמיים על השליטה במדינה יפה 
זו , שנפגשים בה הרי קאראקורם עם הרי ההימליה . פקיסטאן מחזיקה כרגע בשליש 
מהמדינה , הודו ביתר ( יחידות של האו"ם מפקחות על הגבול ) . קשמיר היא 
החבל היחיד בהודו שבו רוב מוסלמי ויותר מ03 סיעות נאבקות זה מכבר למען עצמאות 
או הצטרפות לפקיסטאן . בינואר האשימה ניו - דלהי את ממשלת פקיסטאן כי היא 
תומכת בקשמירים בנשק , בכסף ובעידוד מוסרי . פקיסטאן כפרה באשמה , אבל 
הסכסוך הזיק ליחסים בין שתי המדינות , שהראו סימני שיפור מאז נבחרה בנאזיר 
בוטו לראש ממשלה ב8891 . מוסלמים החיים בחלקי קשמיר שבידי פקיסטאן הפגינו 
ושרפו בובות של סינג . הם נדרו לתמוך באחיהם בהודו , עד שהאו"ם יערוך את 
משאל - העם שנשאר תלוי ועומד במועצת הביטחון מאז 9491 . הודו טוענת כי בחירות 
דמוקרטיות במדינה הראו שהקשמירים רוצים להישאר חלק ממנה , וכי לא יהיה אפשר 
להגיע להסכם כלשהו כל עוד תמשיך פקיסטאן להחזיק בחלק מקשמיר . כמה משקיפים 
מגנים את ראש הממשלה לשעבר , רגיב גנדי , על בריתות שכרת עם פוליטיקאים 
מקומיים ששירתו את עניינו האישי אך חשפו את המדינה בפני שחיתות פוליטית . 
פארוק עבדולה , ראש הממשלה של המדינה הנחשב בובה של ניו - דלהי , התפטר 
במחאה כאשר מינה סינג את אחד מיריביו העיקריים , זגמוהאן , למושל קשמיר . 
אחרים מתחו ביקורת על מינוי זה בגלל המוניטין של זגמוהאן כאדמיניסטרטור 
נוקשה שקיבל בתקופת משטר החירום של אינדירה גנדי ב775791 . אף כי המושל 
ניסה להפיג את המתח בצמצום נוכחות הצבא , הבטחות ליצור מקומות עבודה והצעה 
להאזין לקובלנות ולתלונות בביתו , הזעם היה כה רב שדבריו כלל לא זכו לתגובה . 
שר החוץ הפקיסטאני , יאקוב חאן , שביקר באחרונה בניו - דלהי , הוזהר מפני 
התערבות בענייניה של קשמיר ההודית . אבל בפני ממשלתה השבירה של בוטו עומדות 
אפשרויות בחירה מועטות . מול הפופולריות הגוברת של פונדמנטליסטים איסלמים 
אפשר שבוטו תיאלץ לתמוך בקשמירים , ולא תואשם בחולשה . סינג , בהודו , 
עומד בפני דילמה דומה . אם לא ידכא את המורדים , הוא מסתכן בהתנתקות מקשמיר . 
עד כה רק הרחיבו כוחות הצבא את מעגל האלימות . קשמיר עלולה להתנסות בעוד 
חודשים ושנים של שפיכות דמים . 
