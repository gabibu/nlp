לראשונה בתולדות ההסתדרות יכהן נציג מטעם המפלגה הליברלית בוועדה המרכזת 
של ההסתדרות ונציגים אחרים ממפלגה זו ישולבו במוסדות ובתפקידים בכירים על 
כך סוכם אתמול בין מזכ"ל ההסתדרות ישראל קיסר לבין צבי רנר , יו"ר איגוד 
העובדים הליברלים . רנר וקבוצתו פרשו מהליכוד בהסתדרות על רקע חילוקי דעות 
אישיים וכספיים עם ח"ך יעקב שמאי , ראש הסיעה וחרף נסיונות חוזרים מצד אישים 
שונים במפלגה הליברלית , הקרע לא אוחה עד היום . רנר וקבוצתו עמדו ערב 
הבחירות להסתדרות על סף התמוטטות והיעלמות מהמפה הפוליטית , שכן לא היה 
להם כל סיכוי לעבור בכוחות עצמם את אחוז החסימה שהועלה ל%3 . קבוצת רנר 
הגיעה להסכם עם מפלגת העבודה , להופיע איתה ברשימה משותפת , ובתמורה לכך 
הובטח להם ייצוג של % 7 . 1 בסיעת מפלגת העבודה בוועידת ההסתדרות , במועצת 
ההסתדרות , בנעמת , ובוועידות אזוריות . גולת כותרתו של ההסכם ייצוג לאיגוד 
העובדים הליבלרים בוועדה המרכזת של ההסתדרות . קיסר הודיע אתמול , כי יעמוד 
בהתחייבותו לשריין לליברלים הפורשים את הייצוג עליו הוסכם , כפי שעמד בהתחייבותו 
כלפי הליברלים העצמאים , שאף הם הופיעו ברשימה משותפת עם מפלגת העבודה . 
בפגישה בין נציגי איגוד העובדים הליברלים לקיסר , אמר אתמול קיסר , כי 
יש להרחיב את בסיס מפלגת העבודה ולקרב אליהם גופים פוליטיים זהים בהשקפותיהם , 
ולכן יזם את ההסכם להצטרפות איגוד העובדים הליברלים למפלגת העבודה , במישור 
ההסתדרותי . סופרת " הארץ " מעירה , כי המזכ"ל קיסר הבטיח ייצוג בוועדה 
המרכזת גם לנציג ש"ס , תמורת תמיכתם במפלגת העבודה , בבחירות להסתדרות . 
במפלגת העבודה תובעים עתה לבחור את כל נציגיה לוועדה המרכזת , ללא שריונים . 
המשא ומתן בין מפלגת העבודה לבין מפ"ם , על חידוש השותפות הקואליציונית 
ביניהם , עדיין נתקל בקשיים רבים , הן משום שמפ"ם תובעת תפקיד בכיר ומרכזי 
עבור יאיר צבן , תביעה שקיסר איננו ממהר להיענות לה וכן בשל התנגדותו של 
קיסר להעניק למפ"ם חופש הצבעה במספר נושאים המוגדרים על ידי מפ"ם כמהותיים . 
