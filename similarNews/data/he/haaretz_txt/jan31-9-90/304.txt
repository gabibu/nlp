ביירות ( ע"ם ) . דובר ממשלת קפריסין , אקיס פאנטיס , אמר ליומון אל - 
חיאת , כי ספינות סוריות הובילו תוצרת חקלאית מנמל פמגוסטה ונמלים אחרים 
בקפריסין הטורקית . פאנטיס הבהיר , כי שלטונות קפריסין ניהלו מגעים עם 
דמשק בנושא זה וכי סוריה הבטיחה לנקוט צעדים תקיפים כדי למנוע הפרות שכאלו . 
האחראי הקפריסאי הוסיף כי שלטונות טורקיה העבירו הנחיות תקיפות לרשויות העוסקות 
בתובלה ימית , כדי שהן יימנעו מספינות המניפות דגל סורי להתקרב לחופי האזור 
הכבוש . הספינות הסוריות נמנעות מלהגיע בדרך כלל לחופים אלו , והוא הוסיף 
כי שלטונות סוריה מגלים הבנה מלאה לעמדתה של ממשלת קפריסין . צויין כי חרף 
ההתנגדות של ממשלת קפריסין לכך שהספינות הסוריות תופסות את המקום הראשון 
ברשימת האוניות הפוקדות את נמלי המובלעת הטורקית . כמו כן נמסר , כי למרות 
הבטחות סוריה , כי הקשרים המסחריים בין נמלי סוריה ונמל פמגוסטה בקפריסין 
הטורקית ייפסקו , אוניות הסוחר המניפות דגל סורי עדיין מובילות פרי הדר 
ומוצרים חקלאיים מקפריסין הטורקית . הספינות מובילות גם מוצרי תעשייה מקפריסין 
הטורקית ולא רק לסוריה , אלא גם למדינות ערביות אחרות , במסגרת פעילות 
מסחרית משולשת המתבצעת בין קפריסין הטורקית , סוריה וטורקיה . 
