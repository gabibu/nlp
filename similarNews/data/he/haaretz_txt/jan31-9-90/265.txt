הרופאים במערב ברלין מכנים זאת " תסמונת ההגירה " הפרעה פסיכולוגית שהיא 
מנת חלקם של מזרח גרמנים רבים , אשר עברו למערב ב9891 . אך מערב אירופה 
עצמה סובלת מסימפטומים קשים לא פחות : תערובת של חששות , דחייה ובהלה , 
המכוונות כנגד מספרם הגדל של מהגרים המגיעים ליבשת . מתחים בין ילידי אירופה 
ל"הפועלים האורחים " היו קיימים מאז ומתמיד , אבל בחמש השנים האחרונות 
הסתמנה עלייה תלולה בצורותיהן הבוטות ביותר של גזענות ושנאת זרים ברחבי מערב 
אירופה . את המהגרים מאשימים דרך קבע בכל רעה חולה חברתית אפשרית , החל 
מהיותם מעמסה על מדינת הסעד שאינה יכולה לעמוד בנטל , עבור בטרור וכלה בסחר 
סמים . מפלגות ימין קיצוני ניצלו את הפחדים הגזעניים , והנושא מאיים כעת 
להוריד מהפסים את הפרויקט השאפתני של הקהילייה האירופית לחסל את הגבולות 
בין המדינות החברות לקראת סוף 2991 . במידה רבה ניזון הנושא טעון חומר הנפץ 
מתדמיות ולא מעובדות . ההגירה הלגאלית ממדינות לא אירופיות למערב גרמניה , 
בריטניה וצרפת , הפכה לקילוח דק מאז 5891 . בשנה שעברה הפכה בריטניה למדינה 
של " הגירה נטו " : בריטים רבים יותר עזבו מכפי שהגיעו זרים . מהגרים רבים 
משנות ה06 וה07 נטמעו והשתלבו ללא כאבים בארצותיהם החדשות . כמה מהם שיגשגו , 
כמו אנשי העסקים ההודים שכיום מחזיקים בבעלותם את מרבית המלונות הקטנים 
במרכז לונדון . מתכונות ההגירה השתנו במהירות ובאורח נחרץ בעשור האחרון . 
עד אמצע שנות ה07 היו מרבית המהגרים פועלי בתי חרושת מטורקיה , אלגיריה , 
מרוקו ויוגוסלוויה . כעת רובם הגדול של המהגרים באים ממקומות רחוקים בהרבה , 
ביניהם אנשי סירות וייטנאמים , טמילים הנמלטים מסרי לאנקה , זאירים ואתיופים 
החולמים על אלדורדו כלכלית , הם אינם באים כפועלים צייתנים וכנועים עם חוזים 
שהוסדרו מראש , אלא כמבקשי מקלט או פשוט כמהגרים בלתי לגאליים . מאז תחילת 
השנה גאה זרם של גרמנים אתניים מברית המועצות , פולין וגרמניה , כמו מזרח 
גרמניה עצמה , עד ללמעלה מ007 אלף איש , וסביר כי יוכפל השנה . קפמאביננתונים 
סטטיסטיים בנושא ההגירה ידועים כבלתי מהימנים . אך בקרב הדמוגרפים של אירופה 
שוררת פחות או יותר הסכמה כי ביבשת מתגוררים כ31 מיליון איש מחוץ לארץ מולדתם . 
שליש מאלה הם אזרחי מדינה אירופית חברה בקהילייה הגרים במדינה אחרת ( גרמנים 
בספרד , איטלקים בבלגיה ) , מיליון נוספים הם סטודנטים ואנשי עסקים ממדינות 
תעשייתיות מתקדמות , כמו ארצות הברית ושוודיה . אוכלוסיית המהגרים ממדינות 
פחות מפותחות מונה שמונה מיליון איש , או % 5 . 2 מכלל האוכלוסייה של הקהילייה . 
קרוב ל%09 מהם חיים במערב גרמניה , צרפת ובריטניה , ורובם מרוכזים בערים 
ובפרברים תעשייתים . רוב רובם של המהגרים במדינות מתפתחות הם פועלי בתי 
חרושת שהובאו למערב אירופה כדי לתדלק את השגשוג הכלכלי שנות ה05 וה06 , 
וכן נשותיהם ובני משפחותיהם שהצטרפו אליהם בשנות ה07 . טורקים וצפון אפריקאים 
הם קבוצות המהגרים הגדולות ביותר והמבוססות ביותר ביבשת יחד עם הפורטוגזים 
שארצם היא כעת חברה בקהילייה . בבריטניה שחורים מהאיים הקריביים ואסיאתים 
מתת - היבשת ההודית הם הקבוצות העיקריות . עד כה באו מרבית המהגרים ממדינות 
בעלות קשרים היסטוריים או קולוניאליים למדינות המארחות . הודים ופקיסטאנים 
הגיעו לבריטניה , דרום אמריקאים ופיליפינים לספרד . אבל במידה גדלה והולכת 
באים המהגרים לכל מקום שאליו הם יכולים להיכנס . למרות שמבחינה מספרית היקפה 
מצומצם יותר , מעוררת ההגירה החדשה מתחים רבים יותר במערב אירופה מאשר הישנה . 
בעוד כל מדינה גדולה באירופה מנסה לחסום את השערים , מדברות קבוצות זכויות 
אדם בזכות הנוודים חסרי הכל בחוץ . בקיץ 8891 זועזעה בריטניה ממראה עשרות 
טאמילים מסרי לאנקה שהתנגדו לגירושם בשדה התעופה היתרו ולבסוף פשטו מעליהם 
את מכנסיהם הממורטטים במחאה . במשך 04 שנה חגגו מערב גרמנים את ניצחונו 
של כל מזרח גרמני בורח . כעת , לאחר שנפלה חומת ברלין , טוענים גם מנהיגי 
מפלגות שמאל שלמערב גרמניה אין עוד שום אחריות מוסרית להעניק אזרחות אוטומטית 
לכל אזרח גרמני בעל שם שנשמע גרמני . אוסקר לפונטאן , שזכה בניצחון מוחץ 
בבחירות בחבל הסאר בתחילת השבוע , ושיהיה ככל הנראה יריבו הסוציאל דמוקרט 
של הקנצלר הלמוט קוהל בבחירות בדצמבר , מציע לקצץ בהטבות סוציאליות שונות 
למהגרים החדשים . קפמאבינגם ההגירה הישנה יצרה בעיות . הפועלים הזרים שסייעו 
למערב אירופה לבנות את רווחתה חסרת התקדים נאבקים כיום על מקומות עבודה בתוך 
כלכלות הסובלות משיעור אבטלה גבוה מאוד מזה למעלה מעשור . ילדיהם של המהגרים , 
כמו למשל צאצאי הצפון - אפריקאים בצרפת , בעלי מודעות חדשה לזהותם כזרים , 
מתקשים למצוא עבודה עוד יותר מצעירים מקומיים שהוריהם היו צרפתים מבטן ומלידה . 
מהומות הגזעים הראשונות בתקופה המודרנית באירופה פרצו בנוטינג היל בלונדון 
ב8591 . בעשור האחרון פרצו קרבות רחוב בנוטינגהם , בריקסטון , ליוורפול 
ובריסטול . בכל רחבי אירופה תוקפים צעירים לבנים מגולחי ראש תושבים כהי 
עור ומתעללים בהם , ולא אחת מעוררים מעשי תגמול נזעמים . מובן שכל אותו 
מצב דברים סיפק קרקע פורייה לגזענות . " מפלגת החזית הלאומית " של זאן - 
מרי לה פן , שלא היתה גורם כוח כלשהו בצרפת לפני 5891 , זכתה אז בבת אחת 
ב%51 מכלל הקולות . אותן דילמות הניצבות מול מדינות יחידות שותפות לקהילייה 
בכללותה . תוכניתה השאפתנית לבנות שוק משותף אמיתי לקראת סוף 2991 כוללת 
סעיפים בזכות " מעבר חופשי של בני אדם " ברחבי הקהילייה . אבל העבודה 
על פן זה של הפרויקט שותקה כמעט לחלוטין לאחר חילוקי דעות בשאלה כיצד לטפל 
במהגרים עתידים . צרפת , מערב גרמניה ובריטניה דורשות מהשותפות להטיל הגבלות 
נוקשות על כניסת כל הזרים . אבל המדינות העניות בדרום האירופי טוענות כי 
פשוט אין להן כוח האדם הדרוש לאכוף הגבלות כאלה . איטליה , ששוטרי אירופה 
מכנים אותה " הבטן הרכה " של היבשת וספרד כבר משמשות תחנות להגירה בלתי 
לגאלית בקנה מידה גדול לצרפת . לאחר היעלמות הגבולות הפנימיים בקהילייה , 
יוכל מהגר בלתי לגאלי המצליח להגיע לברצלונה או נאפולי , להמשיך כרצונו 
לכל מדינה שבה ייבחר . אם רוצים שאירופה שלאחר 2991 תתמודד ביעילות עם הזרם 
הצפוי של מהגרים , יהיה על המדינות החברות לתאם מאות קווי מדיניות ותקנות 
שונים . כבר עתה חוששים פקידים בצרפת ובארצות בנלוקס , כי הגל הגואה של 
מהגרים גרמנים אתניים למערב גרמניה , שעד כה קיבלו אוטומטית דרכונים מבון 
ימשיך באורח בלתי נמנע הלאה מערבה , כאשר שוקי העבודה והדיור המערב - גרמניים 
יגיעו למצב רוויה . ממשלות יצטרכו גם לתאם את תקנותיהן השונות מאוד בנושאי 
הענקת מעמד של פליט פוליטי , הוצאת רשיונות עבודה והענקת אזרחות . כבר 
עתה דחה המבוי הסתום בנושא ההגירה את יישום מה שמכונה הסכם שנגן שלפיו אמורות 
היו צרפת , מערב גרמניה וארצות בנלוקס לכונן בתחילת השנה אזור של חמש מדינות 
ללא גבולות פנימיים . התוכנית הושעתה ללא הגבלת זמן . מאחורי כל ההתכתשויות 
הטכניות קיימת אי - ודאות עמוקה בשאלה איזו אירופה מקווה הקהילייה לבנות . 
רוב האירופים אוהבים להתגאות בפתיחותם . המהפכה הצרפתית קידשה את העיקרון 
שצרפת , מכל מקום , תקבל בברכה כל מי שמבקש חירות , שוויון ואחווה . 
מדיניות של קבלת זרים ללא הגבלה , שממילא מעודה לא היתה קיימת , הגיעה 
לקצה בעקבות פיצוץ האוכלוסייה בעולם , טיסות זולות והפערים ברמות החיים 
שבין המדינות העשירות והעניות . קפמאביננשיא צרפת , פרנסואה מיטראן , קבע 
הבחנה בסיסית המכוונת את מרבית החשיבה האירופית בנושא . " הגירה בלתי לגאלית " , 
אמר מיטראן בראיון בסתיו שעבר , " היא בלתי נסבלת " . לעומת זאת , טען , 
חובתה של אירופה כלפי אנשים שכבר יושבים בה וכלפי ילדיהם היא להקל על תהליך 
ההיטמעות וההתאזרחות . ממשלות אירופה חייבות במיוחד להחריף את הבדיקות בגבול 
על מנת לתפוס כל מהגר בלתי לגאלי לפני מעשה . הן גם חייבות לנקוט פעולות 
עונשין כנגד עסקים אירופיים מלונות , מסעדות , ענף הבנייה המעסיקים 
דרך קבע מהגרים בלתי לגאליים בשכר נמוך . ופעולות אלו חייבות להתבצע בד 
בבד עם תוכניות חינוך וחברה המיועדות להרוס את משכנות העוני העלובים שבהם 
מרוכזים זרים ב"מאסה קריטית " המתפוצצת בצורת מתחים ועימות . הגישה של 
מיטראן תשמש ככלל פרגמטי מועיל לביורוקרטים ולפקידי מדינות . אבל היא מתעלמת 
במתכוון ממה שנחשבת כבעיה המרכזית . הוויכוח כלל אינו סביב הגירה . הוא 
נסוב על הבדלים הבדלי גזע , תרבות ודת . באנגליה וצרפת רוב ההודים והאלגיראים 
הנושאים את אות הקלון של " מהגרים " הם למעשה אזרחים בריטיים וצרפתיים . 
שום קבוצה משמעותית של אירופים לא תתנגד להימצאותם של מהנדסי אלקטרוניקה 
אמריקאים בלימריק , דוגמניות שוודיות בפאריס וגם לא ללהקות אנשי עסקים יפאנים 
היוצרים מקומות עבודה מוולס עד ליסבון . " הבלתי לגאליים " בפרדיגמה של 
מיטראן נידחים משום שהם עניים , שחורים או כהים , לבושים באורח אקזוטי 
ו"זרים " . רבים אוהבים לראות את הנושא המרכזי בוויכוח על ההגירה כקונפליקט 
בלתי נמנע בין האיסלם הטוען למונופול מוחלט על האמת לבין מסורת ליברלית מערבית 
של סובלנות . רבות מהטענות האירופיות כנגד המהגרים הן פרי של דעות קדומות 
בוטות ודחייה של כל מה שאינו מוכר . כנגד צפון אפריקאים מובטלים באפריקה 
טוענים למשל שהם עצלנים . אותם אנשים עצמם הטוענים כך מאשימים מהגרים וייטנאמים 
על שהם מחזיקים את חנויות המכולת שלהם פתוחות 81 שעות ביממה ונוהגים במוניות 
שלהם 42 שעות ביממה וכך גוזלים מקומות עבודה מצרפתים . אם רוצים האירופים 
להתמודד עם לחץ ההגירה מהדרום המרושש וכעת מהמזרח הקופא על שמריו , עליהם 
לראות את הבעיה כפי שהיא מגמה כלל עולמית המושכת את הנצרכים , המדוכאים 
והשאפתניים לאזורי שלום ורווחה . אירופה תוכל אולי לצמצם את זרם המהגרים , 
אבל אי אפשר יהיה לסגור את הדלתות לחלוטין מבלי להרוס דבר מה מנשמת אירופה . 
וב05 השנים הבאות , בעוד אוכלוסיית אירופה תצטמצם שוב , יהיה שוב ביקוש 
למהגרים כדי שיבצעו את העבודות המלוכלכות בעלות השכר הנמוך שקיימות אפילו 
בכלכלה של טכנולוגיה מתקדמת . בעשרות השנים הבאות תעמוד אירופה מול המשימה 
הקשה לקלוט את אוכלוסייתה הזרה הגדולה כבר כיום . היא יכולה לצמצם פערים 
ולהכיר בתועלת וברווח שמביאים המהגרים . לטווח הארוך יותר המשימה עוד קשה 
ומפחידה יותר . בסופו של דבר הדרך היחידה לשים קץ להגירה היא השגת חירות 
פוליטית וגידול כלכלי בעולם השלישי . מהגרים יפסיקו לבוא רק כאשר הפער בין 
רמות החיים שלהם ורמות החיים במערב ייעלם . 
