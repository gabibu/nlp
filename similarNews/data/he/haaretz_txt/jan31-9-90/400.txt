על קברה של תרזה זוקובסקה , בבית - הקברות הקתולי ביפו , נכתב שהיא נולדה 
בפטרסבורג , בשנת 8091 , והלכה לעולמה , כאן , באוקטובר 86 . התחקנו 
אחר הנתונים האלה ומצאנו שאף אחד מהם אינו משקף את האמת כולה . נכונה רק 
התוספת התמוהה , החקוקה באבן המצבה באותיות עבריות , " חברת אצ"ל " . אמנם 
תרזה היא בת למשפחת זוקובסקי , אך מאז חתונתה נשאה רשמית את השם ליפקובסקי . 
כך הכירו אותה ידידיה ומכריה בישראל , כך מזכיר אותה בספרו ד"ר מאיר קהאן , 
האיש שגייס אותה לעזרת המחתרת בתקופת המנדט הבריטי , וכך מופיע שמה בתעודות 
ממלכתיות פולניות השמורות בגנזך על - שם הובר בשיקגו . אך מכיוון שמעולם 
לא שבעה נחת מן הנישואים , שהתפרקו במהרה , החליטה שעם הסתלקותה יימחק 
גם זכר הזיווג שלא עלה יפה . מכאן השיבה לשמה המקורי . היא נולדה בפטרסבורג , 
שם שירת אביה כפקיד בכיר בחצרו של הצאר הרוסי , אך לא בשנת 8091 , אלא 
חמש שנים לפני כן . מתברר שגם אישה המקימה לעצמה קבר אינה מוכנה להודות 
בגילה האמיתי . ועכשיו , ההפתעה הגדולה : זוקובסקה לא החזירה את נשמתה 
לבוראה . היא עדיין חיה , בקושי , מאושפזת בחדר מספר 4 של בית - החולים 
הסיעודי ברחוב מזא"ה בתל אביב . את תאריך פטירתה ציוותה לרשום באורח סמלי , 
כי בשנת 8691 פרשה לגמלאות , ובכך התנתקה , לדבריה , מכל מגע עם העולם 
הנושם והתוסס . מסיבה זו , וגם בגלל מצבה הגופני הירוד , סירבה להצטלם . 
יתכן שהיא מעדיפה להשאיר בזיכרון האנשים שהקיפוה בעבר את קלסתר פניה היפים 
מהימים שבהם נמנתה על הדמויות המרכזיות בקשר חשאי שנקשר בין כמה קצינים ביחידות 
הצבא הפולני שחנו בפלשתינה - א"י בימי מלחמת העולם השנייה לבין ראשי האצ"ל 
והצה"ר . קפמאפרקעומס הזיקנה נפל עליה במלוא האכזריות ודילדל את כוחותיה , 
אך שכלה נותר פעיל וחריף כתמיד , לפחות כמו ביום שבו דרכה רגלה בראשונה 
על אדמת ארץ ישראל , ב41 באוקטובר 24 . אז , אחרי שהביטה ממרומי הר הכרמל 
אל עבר המפרץ , החליטה כי פה יהיה ביתה . היתה זו רק ההתחלה של יחסים ארוכים 
ומורכבים עם העם היהודי . זוקובסקה , חולה ועייפה , מוסיפה לנהוג בהדר , 
שהרי האצילות מחייבת ; והיא , מצד אמה , צאצא ישיר לאצולת נסיכים משושלת 
יאלובייצקי . בתחילת המאה , כאשר לחמה פולין על עצמאותה , שימש בית הוריה 
בפטרסבורג מסתור ארעי ליוזף פילסודסקי , שהיה לימים מצביא וראש המדינה הריבונית . 
במשך הזמן התהדקו היחסים בין שתי המשפחות , ותרזה זוקובסקה , בהיותה סטודנטית 
למתמטיקה , לפיסיקה ולאסטרונומיה , הרבתה להתארח במעונו הפרטי של המרשל , 
וגם התיידדה עם בתו ואנדה . פילסודסקי , שהתחיל את הקריירה הפוליטית במפלגה 
הסוציאליסטית וסיים אותה על סף נטיות רודניות , מעולם לא נחשב אנטישמי . 
אך מה חשב ומה אמר על היהודים נודע לנו בראשונה מזיכרונותיה של זוקובסקה . 
במסמך מיוחד במינו , המועבר בימים אלא למכון פילסודסקי בניו יורק , היא 
שיחזרה אחת משיחותיה עם המרשל . היריבים הפוליטיים נהגו להאשימו באהדה יתירה 
ליהודים , והיא שאלה אותו במפתיע ( מתוך כבוד תמיד פנתה אליו בגוף שלישי ) 
: קפמאליד4חם " מדוע מחבב המפקד את האנשים האלה ? " וכך היא מתארת את 
תגובתו : " הוא צעד לאורכו של החדר , מהורהר . לפתע נעצר ושאל : מה את 
עושה כאן , שיקסה . כך נהג לכנותי . חזרתי על שאלתי . הוא חייך ואמר : 
השתמשת במונח נכון : מחבב . אני מחבב אותם . אני חש בחברתם כמו בבית . 
ואחר הסביר : גם אנחנו , האצולה הפולנית , וגם היהודים , מחשיבים את 
הייחוס ; באירופה מגדירים גנטלמן מבטן ולידה על - פי יחסו לממון , על - 
פי התנהגותו אחרי ששתה כוסית שיכר ועל - פי יכולתו לכבוש את רוגזו . ידידי , 
הפרופסור אשכנזי , לימדני אמרה עברית , שלפיה שופטים בן - אדם לפי כיסו , 
כוסו וכעסו . אצל היהודים חשובה האם מן האב . כך היה גם בקרב האצולה , 
ששנינו שייכים לה . ועוד משהו : אפילו אחרי אלפיים שנות גלות , אומרים 
היהודים בראש השנה שלהם בשנה הבאה בירושלים . הם פטריוטים , כמונו , וכמונו 
לא שכחו את מולדתם , על אף דורות ארוכים של עבדות " . את התנועה הציונית 
של שנות העשרים והשלושים , נזכרת זוקובסקה , השווה פילסודסקי לתקומה הלאומית 
של העם הפולני . בשאיפה להקים צבא עברי ראה הקבלה ללגיונות שלחמו בפיקודו 
במלחמת העולם הראשונה והביאו לבסוף לשחרור ארצו מכיבוש המעצמות הזרות . 
מלים אלו של האיש הנערץ עליה נחרתו עמוק בתודעתה וליוו אותה במסלול חיים 
ארוך ומפותל מווארשה , דרך ערבות רוסיה , לארץ ישראל . מצוידת בתואר דוקטור 
למתמטיקה ובאקדח דרוך , עסקה זוקובסקה בהברחת קצינים פולנים להונגריה . 
זה היה ב0491 , בחלקה הדרומי - המזרחי של פולין , בחבל שהיה נתון לשליטת 
הבולשוויקים . " הקצינים הסתתרו תחילה באחת האחוזות המשפחתיות שלנו , 
סמוך לגבול , ובבוא השעה הייתי מובילה אותם לחוף מבטחים . לילה אחד נתפסתי 
בידי הרוסים . ברגע האחרון הצלחתי להשליך מעלי את הנשק , אך לא הצלחתי 
להימלט . נעצרתי והועברתי לתוככי ברית המועצות " , מספרת זוקובסקה ומפסיקה , 
כי אפסו כוחותיה . רופא בית - החולים נד בראשו : " מה אתם רוצים ממנה ? 
היא בת 78 . תנו לה לנוח " . יצאנו מחדרה והשארנו לה פרח צהוב אחד , עטוף 
צלופן . " נשוב כשתרגישי טוב יותר " , אמר לפרידהקפתמונה1 , 82פ9השופט 
מנחם בוכווייץ , שעבד אתה בתקופת המנדט הבריטי , ונשאר לה ידיד נאמן גם 
בימי חוליה . ספק אם שמעה את דבריו . קפמאפרקמנחם בוכווייץ , שעל אף היותו 
גמלאי ממשיך לעמוד בראש ועדת ערעורים בבית - משפט השלום בתל - אביב , פגש 
את תרזה זוקובסקה כאשר צורף ללשכת התיעוד של הצבא הפולני בירושלים של 3491 . 
גם הוא , לשעבר חבר הוועד הפועל של הברית הציונית הרוויזיוניסטית בגליציה 
המערבית ובשלזיה , ומתמחה צעיר במשרדו של עורך - הדין יוחנן בדר , הגיע 
לארץ ישראל דרך רוסיה . אך קודם לכך סיפור היסטורי קצר . שבועיים לפני פרוץ 
מלחמת העולם השנייה , ביושבו בקראקוב , קיבל בוכווייץ מברק בהול ממנחם 
בגין , אז ראש תנועת בית"ר בפולין . בגין ביקש את עזרתו בהברחת עולים בלתי - 
ליגליים ממחנה מעבר בעיירה שניאטין לנמל הרומני קונסטנצה . קצין רומני שקיבל 
שוחד גילה פתאום פחד וסירב להמשיך במלאכתו . נזכר השופט בוכווייץ : " הקצין 
הציע לשלושתנו לבגין , לאברהם סטווסקי שהיה אתנו ולי לעבור את הגבול . 
בגין השיב בלאו מוחלט . הוא אמר שבשום פנים ואופן לא יעזוב את רעייתו עליזה . 
אני החלטתי שמקומי עם הורי בקראקוב . הרומני חשב שדעתנו נטרפה עלינו . 
אינכם רואים את הכתובת על הקיר , שאל בתמיהה . לכולנו היה ברור שאין מנוס 
ממלחמה . אינני יודע איך היו מתגלגלים חיי , אילו נענתי להצעתו האדיבה 
של הרומני . על כל פנים , רוחות המלחמה הביאו אותי לרוסיה . כאשר הוקם 
בה , בשנת 2491 , הצבא הפולני בפיקודו של הגנרל אנדרס , התייצבתי לדגל . 
כעבור זמן מה הועברה יחידתי למדבריות עיראק . משם המשכתי לירושלים " . לא 
היתה זו סתם העברה . יום אחד נקרא הקצין הזוטר בוכווייץ לאוהל המפקדה . 
" יש לך טלפון מבגדד " , אמרו לו . על הקו היה ידידו הוותיק ד"ר מאיר 
קהאן , ובפיו הצעה שלא היה אפשר לסרב לה : להצטרף לקבוצה מצומצמת של אנשים 
שהיו אמורים להקים בירושלים לשכת תיעוד , שלא היתה אלא שלוחה של שירותי 
הביון הפולניים , שמטרתה לעסוק בתעמולה אנטי - סובייטית . בוכווייץ לא 
ידע שקהאן נמנה עם אנשי האצ"ל ושמאחורי רעיון הלשכה מסתתר קשר מתוחכם עם 
המחתרת . במסמכים הגנוזים בשיקגו רשום כי גם תרזה זוקובסקה הוצבה בלשכת התיעוד , 
וששכרה החודשי הועמד על 03 לא"י ועוד 01 לירות , תוספת דיור ודמי לימוד 
השפה העברית סכום משמעותי מאוד בימים ההם . אלא שבשבילה לא היתה זו סתם 
העברה מתפקיד לתפקיד . מעורבותה האישית בשחרורו של מנחם בגין משורות צבא 
אנדרס גרמה לסילוקה ממשרה ממלכתית חשובה . " לא הצטערתי על כך אפילו רגע 
אחד " , אמרה . " נאמנה להשקפת עולמו של פילסודסקי , ראיתי באצ"ל בבואה 
של המחתרות שלחמו בשעתן למען עצמאות פולין . וחוץ מזה , אחרי שנחלתי אכזבה 
באהבתי לגבר , העם היהודי וארצו היו לאהבתי האמיתית היחידה " . קפמאפרקמאיר 
קהאן גר היום בגפו ברחוב סמולנסקין בתל - אביב , בדירה קטנה וגדושה ברהיטים 
עתיקים , מוקף דיוקנאות של זבוטינסקי ותעודות כבוד על פועלו הציבורי . 
עמיתים מכירים אותו כאלכס , כינויו מימי המחתרת . הוא בן - גילה של זוקובסקה , 
וכמותה זוכר היטב כל פרט ופרט מעברם הסוער . למרות דרגתו הנמוכה הוא היה , 
בדומה לבגין , בסך הכל חוגר בצבא אנדרס דלתות הקולונלים והגנרלים תמיד 
היו פתוחות לפניו . ב1 בדצמבר 34 , בדירתו הירושלמית של ד"ר אריה אלטמן , 
נפגשו קהאן , בוכווייץ ואריה בן - אליעזר , עם רב - סרן משורות הביון 
הפולני , קזימייז שוויינצצקי שמו . באי המפגש הגו רעיון לפתוח בתעמולה 
אנטי - סובייטית על אדמת ארצות - הברית . זמן קצר אחרי צאתו של צבא אנדרס 
מברית - המועצות נותקו היחסים בין מוסקווה לבין הממשלה הפולנית הגולה בלונדון . 
הפולנים ראו בסטלין אויב נפש שיש להיאבק נגדו בכל האמצעים האפשריים . אך 
האמריקאים היו בעלי - בריתם של הרוסים , והצלחת המבצע היתה תלויה בהסוואתו 
המושלמת . " הסברנו לפולנים כי הסיכוי היחיד טמון בשליחת קבוצת יהודים שבאו 
מברית - המועצות לוואשינגטון , כדי שיספרו שם את האמת על גן העדן הסובייטי " , 
מספר מאיר קהאן . " לצורך זה דרשנו כי פיקוד הצבא ישחרר משירות פעיל כמה 
אנשים נאמנים המסוגלים לבצע את המשימה . הפולנים קנו את הרעיון . לא עלה 
על דעתם שאחד המועמדים שלנו נועד לתפקיד של מפקד אצ"ל בארץ ישראל " . יהודים 
רבים ערקו כאשר הגיע הצבא הפולני לפלשתינה . מנחם בגין לא הסכים לערוק . 
ד"ר קהאן נזכר כי בשיחות שניהל אתו , עמד בגין על כך שישמור על טוהר המדים . 
בעבר נעשו מאמצים להשיג את הסכמתו של אנדרס לשחרורו , אך כל הפניות עלו 
בתוהו . עכשיו צריך היה למצוא דרך לעקוף את סירובו העקשני של מפקד הכוחות 
הפולניים במזרח התיכון . רק לזוקובסקה , בת האצולה המקובלת על גדולי האומה 
הפולנית ואחותה של אשת הגנרל סוסנקובסקי , שמאפריל 34 היה המצביא העליון 
של הצבא הפולני במערב , היה סיכוי להזיז דברים מאחורי גבו של אנדרס . היא 
נרתמה למשימה , בלי לדעת את האמת : שבגין היה אמור להתמנות למפקד האצ"ל . 
לאחר מכן המשיכה בקשריה עם המחתרת , ובאמצעות קהאן העבירה מידע חיוני . 
בזיכרונות שפירסם אחרי המלחמה כתב אנדרס כי " בראש המחתרת הטרוריסטית בפלשתינה 
עמד בייגן , עריק מהאוגדה השנייה , חטיבת הרגלים מספר 5 " . הטעות אינה 
רק באיות השם . במכון על - שם שיקורסקי בלונדון מצוי מסמך המעיד כי " לחוגר 
מנחם בגין הוענקה חופשה ל21 חודשים , בהתאם לסעיף 121 בחוק שירותקפמאליד4חמחובה . 
הפקודה חתומה בידי הגנרל טוקזווסקי , ביום 13 בדצמבר 34 . הנ"ל מבוקש 
על - ידי השלטונות הפולניים והבריטיים ועל ראשו הוכרז פרס כספי " . במסמך 
אחר , שכותרתו " דו"ח בעניין חיילים רוויזיוניסטים " , נאמר כי החופשה 
בוטלה בפקודה חוזרת , ב72 בספטמבר 44 , אך החוגר בגין לא התייצב לשירות . 
ביטול החופשה מעולם לא נמסר לידיו של בגין , מהסיבה הפשוטה שירד למחתרת 
ואיש לא הצליח לאתרו . זוקובסקה ומפעיליה הצילו את כבודו הפולני . קפמאפרקמאיר 
קהאן מספר כי תוכנית הלוחמה הפסיכולוגית ברוסיה הסובייטית עלתה על שרטון , 
מכיוון שהסוכנות היהודית לא ראתה בעין יפה את התהדקות הקשרים בין עמיתיו 
לבין מפקדים מסוימים בצבא אנדרס , ופעלה נגדה בחלונות הגבוהים . מתרשומת 
פולנית אנו למדים כי בסתיו 44 נפגשו משה שרתוק ( שרת ) וסר לואיס ברנשטיין 
נמייר , היסטוריון בריטי שנמנה על ראשי המחלקה המדינית בסוכנות דאז , עם 
מיניסטר ההגנה של ממשלת הגולה בלונדון , הגנרל מריאן קוקייל , וביקשו כי 
יורה להפסיק את המגעים שמקיים הצבא החונה במזרח התיכון עם הרוויזיוניסטים 
בארץ ישראל . מיניסטר קוקייל נאלץ , כנראה , להתחשב בטיב יחסיו עם המארחים 
הבריטים וציווה על ביטול הפרויקט . מצד שני , גם האמריקאים סירבו להעניק 
אשרות כניסה לתועמלנים אנטי - סובייטים . כדי להפגין רצון טוב הוחלט לפטר 
את זוקובסקה ולהעבירה לעבודה אזרחית . עד לניתוק היחסים בין ברית - המועצות 
לממשלה הגולה בלונדון עבדה זוקובסקה כמזכירה וכקצינת צופן של הפרוף סטניסלב 
קוט , שגריר פולין החופשית במוסקווה . בדרכו מרוסיה התעקב קוט לעצור למנוחה 
קצרה בחיפה . אך כאשר הגיעה השעה להמשיך ללונדון , כדי לכהן שם כאחד השרים 
בממשלת פולין , נפרדה ממנו תרזה לצמיתות . כפי שכבר אמרה לנו , החליטה 
לקשור את גורלה בגורלו של העם היהודי . שנה אחרי קום המדינה העלתה זוקובסקה 
לארץ את אמה . האם נפטרה באותה שנה ותרזה המשיכה לגור בגפה , בדירה צנועה 
ביפו . את פרנסתה מצאה תחילה בהקמת מכון שהכין תלמידים לבחינות הבגרות , 
ואחר כך , עד לצאתה לגמלאות , לימדה מתמטיקה בתיכון עירוני א בתל אביב . 
איש מהסובבים אותה לא ידע דבר על עברה . בערוב ימיה , חלתה . שכנים ערבים , 
קתולים אדוקים כמותה , סעדו אותה . כשאפסו כוחותיה ולא יכלה עוד לדאוג 
לעצמה , התגייסו חברי האצ"ל לשעבר לעזרתה . יחיאל קדישאי , מזכירו הפרטי 
של בגין , דאג לכך שקופת חולים לאומית תכסה את הוצאות אשפוזה . היא עצמה 
מעולם לא נרשמה בקופת חולים כלשהי , שהרי " קופות חולים הן לפשוטי העם , 
לא לאצילים " . כאשר החליטה לחרות את שמה על מצבת אמה בבית - הקברות ביפו , 
ביקשה כי יותר לה לחקוק עליה " חברת אצ"ל " . מאיר קהאן הביא את משאלתה 
בפני הפורום של ברית חיילי אצ"ל , וההסכמה ניתנה לה במקום . אך גם כאשר 
תעבור לעולם שכולו אמת , היא לא תיקבר ליד האם . תרזה זוקובסקה ציוותה 
את גופתה למדע . 
