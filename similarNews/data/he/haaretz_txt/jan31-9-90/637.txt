( ע . ) " כשמדובר באספקת נשק למזרח התיכון , הגלסנוסט לא הגיע לכאן " 
אמר שלשום בערב שר הביטחון , בנאום בכנס שלושים שנה לאגודת גימלאי צה"ל 
במרכז הקונגרסים בגני התערוכה . לדבריו , בשנים 8891 - 9891 היתה אספקה 
מאסיווית של נשק סובייטי מתוחכם למדינות ערב ובעיקר מטוס הסוחוי 42 ומטוס 
המיג 92 , שסופקו באחרונה לסוריה . הוא הדגיש , כי אין לראות בסוחוי 42 
מטוס הגנתי . השר רבין אמר , כי הוא אינו צופה כל השפעה על המזרח התיכון 
כתוצאה מהפגת המתח הבין - גושי . בעולם ייווצרו היצפים של כלי נשק , בהם 
מתוחכמים ומסוכנים , וכל היצרנים ייאלצו להיאבק קשות על שיווק מרכולתם ויורידו 
בהכרח מחירים . הוא אמר , כי למרות הרגישות הסובייטית הגדולה יותר לתשלום 
במטבע קשה עבור נשק , הרוסים כמו האמריקאים אינם מעוניינים בהתלקחות אזורית . 
לדבריו , ההפשרה הבין - גושית והמתרחש במזרח אירופה הביאו למצב שבו ברור 
למעצמות שהתלקחות אזורית במזרח התיכון לא תהיה הגפרור שיצית את מלחמת העולם 
השלישית , כפי שהיה בתקופת מלחמת יום הכיפורים . בנוסף אמר רבין , כי שתי 
המעצמות למדו על בשרן , האחת באפגניסטאן והאחרת בוייטנאם , כי אין אפשרות 
לכפות בכוח הסדרים מדיניים ארוכי טווח על מדינות , ולכן יינתן בקרוב למדינות 
המזרח התיכון יותר חופש פעולה מדיני . אולם לחופש פעולה זה יהיה מחיר ; 
אם ייראה צד כלשהו כמי שמעכב את פיתרונו של סכסוך , ישפיע הדבר על דעת 
הקהל ועל היחס למדינה זו . 
