פאריס ( ע"ר וע"ץ ) . העיתון הצרפתי " לה פיגארו " מסר אתמול כי איראן 
ביקשה מארה"ב להביא לשחרורו של הטרוריסט הלבנוני אניס נאקאש מכלאו בצרפת , 
במסגרת מו"ם לשחרור בני - ערובה אמריקאים בלבנון . העיתון מסר מפי מקורות 
במשרד - החוץ הצרפתי שהנשיא בוש הודיע לנשיא מיטראן כי האיראנים אמרו שבני 
הערובה ישוחררו , אם נאקאש ישוחרר מן הכלא הצרפתי . הוא הוסיף כי ייתכן 
שמאסר העולם שנגזר לנאקאש , על שהרג שני אנשים ב0891 כאשר ניסה לרצוח בפאריס 
את ראש ממשלת איראן לשעבר שאפור בחתייאר , יופחת ל02 שנה , וכי כבר בראשית 
השנה הבאה יוכל להשתחרר . שמונה בני - ערובה אמריקאים מוחזקים בלבנון , 
אחדים מהם מאז 5891 . בני הערובה מוחזקים כנראה בידי חיזבאללה הפרו - איראנית . 
נאקאש , אזרח לבנון , הכריז על עצמו כדובר אירופי של חיזבאללה . 
