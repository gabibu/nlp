" , שהתקיימה בסוף השבוע שעבר בתל - אביב , ניכר ניסיון לבנות קלסתרון 
כאילו - סוציולוגי סביב כישורים ועיסוקים סטראוטיפיים שיוחסו למה שהוצג כגבר 
העדכני של העשור החדש . מניסיון יומרני זה התקבל מיש - מש שיווקי גרידא . 
הגבר של שנות ה09 הוצג כאיש העולם הגדול , שסימני ההיכר שלו : אופנה עילית , 
מוצרי קוסמטיקה וטיפוח מובחרים , תזונה נכונה , פעילות ספורטיווית ובקיאות 
במשקאות חריפים . הוא אמור לקנות סירת מירוץ , אופנוע רב - עוצמה או גיף . 
הוא אמור להיות איש ספר , המצטיין בחיבה מיוחדת לכתובים , שבהם יש התחכמויות 
מועילות בתחום העסקים ופעלולי מכירות . הגבר האידיאלי ירכוש או יקבל במתנה 
מערכת שחמט מעץ טהור בכריכת עור משובחת שמחירה הצנוע 098 ש"ח בלבד . הוא 
יקנה מאפרה מצופה זהב המלווה במצית תואם . ההיצע הנרחב ביותר במסגרת התערוכה 
היה בתחום עיסוקי הספורט ותרבות הפנאי . קורסים לדאייה ורחיפה , לטיס ולצניחה 
חופשית , לגלישת מצוקים , לצלילה , להשטת יאכטות , לחימה בשיטות מזרח - 
רחוקות וטכניקות הישרדות . בערב הראשון של התערוכה נחתמה תחרות " הברמן 
של שנות ה09 " . כל ברמן התמודד על התואר בעזרת קוקטייל מקורי שיצר . קוקטייל 
אחד ענה לשם " פני השטן " ואחר " קוקטייל של חדר המיטות . מי שרצה לשמוע 
דברים יותר רציניים , היה צריך לגשת אל נהג המירוצים , חיים רווה . המסר 
שלו היה , שצריך ללמוד לנהוג נכון ולפתח מיומנות טכנית , שתמנע לפחות שליש 
מהתאונות . והיתה גם הרצאה של ורדה שילה , שהיא סוציולוגית מומחית לתדמיתנות 
ולנימוסי עסקים . שילה מנתה כללים בסיסיים להופעה נכונה בעסקים , לניהול 
שיחות חברתיות , לטקסט נאות בכרטיס הביקור וכן הלאה . היא ציינה , שהושגה 
התקדמות בקרב אנשי עסקים ישראלים במגעיהם עם עמיתיהם , מתוך חיקוי של מצליחנים 
בעולם הגדול . ובכל זאת ניתן למצוא עוד כאלה שאינם יודעים כיצד יש להניח 
את הסכו"ם בגמר הארוחה או שאינם רואים פסול בחיטוט בשיניים בפרהסיה . 
