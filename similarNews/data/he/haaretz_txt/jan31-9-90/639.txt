הממשלה תקיים בשבוע הבא דיון ראשון בנושא יהדות ברית - המועצות והעלייה 
הודיע אתמול ראש - הממשלה , יצחק שמיר , בישיבת הממשלה השבועית . הדיון 
ייערך בעקבות דיווח של שר הדתות , זבולון המר , על ביקורו בברית - המועצות , 
ובקשה של שר התקשורת , גד יעקובי , שמיחה על כך שעד היום לא קיבלה הממשלה 
מידע מוסמך בנושא חשוב זה . בסקירתו בממשלה , עמד המר על הצורך לפנות במהירות 
את היהודים בכל כלי - תחבורה אפשרי ולזרז את קצב מתן האשרות על - ידי הגדלת 
הצוות העוסק בנושא . הוא קבל על הליכי הרישום האיטיים ועל ליקויים בסדרי 
התחבורה . המר קרא למאמץ דיפלומטי במאבק נגד האנטישמיות , ולפתיחת מוסדות 
חינוך , דת והכשרת רבנים ומורים שישרתו בקהילות ברחבי ברית - המועצות . 
יעקובי הציע לבדוק אפשרות של טיסות שכר מברית - המועצות , על מנת לשחרר 
את צוואר הבקבוק שנוצר שם . 
