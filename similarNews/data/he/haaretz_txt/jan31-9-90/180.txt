תוניס ( ע"ץ וע"ר ) . הפרסטרויקה לא פסחה על המפלגה הקומוניסטית הפלשתינית , 
וזו החליטה אמנם לשמור את השם " קומוניסטית " , אך רואה את עצמה מעתה כ"מפלגת 
כל הפלשתינאים , יהיה מעמדם הסוציאלי אשר יהיה " , ולא עוד כ"מפלגת מעמד 
הפועלים " כמו בעבר . במסיבת עיתונאים שנערכה אתמול בתוניס , אמר המזכיר 
הכללי של המפלגה סוליימאן נגאב , כי השינויים הם תגובה על גורמים פנימיים 
ועל תמורות שחלו בבריה"ם ובמזרח אירופה . פעילים של אש"ף מחוץ למפלגה אמרו 
כי אחד התמריצים העיקריים לרפורמה במפלגה הקומוניסטית היתה האינתיפאדה , 
שעודדה את האוכלוסיה ליטול חלק בפוליטיקה . המצע החדש , שאושר על - ידי 
הוועד המרכזי של המפלגה , מתאר את המפלגה כפתוחה לכל הפלשתינאים , לא רק 
לחברי מעמד הפועלים . הוא מבדיל בין תיאוריה סוציאליסטית לבין יישומה המוטעה 
במדינות רבות . קבוצות מיעוטים בתוך המפלגה יוכלו לבטא את עצמן ללא חשש מפני 
צעדים משמעתיים , והחברים צריכים להסכים רק לקווים הכלליים של מדיניות המפלגה . 
על - פי תקנות חדשות של המפלגה , יהיו שליש מחברי הפוליטבירו חייבים לפנות 
את מקומותיהם מדי חמש שנים , והמזכיר הכללי איננו רשאי לכהן יותר מ01 שנים . 
מטרת המפלגה איננה עוד " דיקטטורה של הפרולטריון " תחת הנהגת מפלגה אחת , 
אלא " מדינה דמוקרטית , שמישטרה יהיה רפובליקאי , ושתבטיח מישטר רב - 
מפלגתי בו יכובד חופש הפרטהמפלגה הקומוניסטית הפלשתינית היא אחת הקבוצות 
החברות באש"ף , ויש לה אוהדים רבים בשטחים . 
