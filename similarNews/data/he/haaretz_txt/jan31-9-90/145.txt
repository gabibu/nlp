הרמטכ"ל ערך אתמול ביקורת פתע בבסיס הטירונים של חיל - ההנדסה ובבסיס הטירונים 
של חטיבת " גולני " , בעקבות דו"ח פנימי מטעם מחלקת הבקרה של המטכ"ל , 
שדבר קיומו פורסם אתמול בראשונה ב"הארץ " . הדו"ח חשף התנהגות חמורה של מפקדים 
כלפי טירונים בשלושה מתוך ששה בסיסי הדרכה שעברו ביקורת . בתדרוך לכתבים 
צבאיים , שערך אתמול קצין בכיר במטכ"ל בעניין הדו"ח , סירב הקצין לפרט 
את ממצאי הדו"ח . לדבריו , התגלו ליקויים , כהגדרתו , בשני תחומים עיקריים . 
הראשון : פגיעה בטירונים ואי - מילוי פקודות הצבא בתחום רווחת הפרט . בין 
היתר , לא נשמר מספר המינימום של שעות השינה שנקבעו בפקודות מטכ"ל , וניכר 
חוסר הקפדה בעניינים כמו מזון לחיילים , מקלחות , בגדים יבשים להחלפה ואפשרות 
לקבל שירותי שק"ם . התחום השני , שבו עוסק דו"ח הביקורת , הוא חריגים ביחסי 
מפקדחייל : לדברי הקצין , אין המדובר במקרי התעללות או השפלות חיילים . 
הקצין הסכים להגדרה שהיו אלה " טרטורים " , במובן של הטלת משימות ופקודות 
שאינן קשורות להכשרה ולאימון החייל . דוגמאות בודדות שהוזכרו בשיחה , מתוך 
הדו"ח , היו גידופים של מפקדים , הכאה על הקסדה בתרגילי אש , ומקרים בודדים 
של הכאות פיסיות של החיילים על - ידי מפקדיהם . הקצין אמר , שהמדובר במפקדים 
זוטרים , מש"קים ( מפקדים שאינם קצינים ) וקצינים בדרגות נמוכות . הקצין 
הבכיר מכחיש את הטענה שפורסמה ב"הארץ " , כי אלופים רבים במטכ"ל נדהמו מחומרת 
הממצאים . הוא גם אמר , שהסיבה לעריכת הביקורת לא היתה העלייה במספר מקרי 
ההתאבדות בקרב חיילים , ולדבריו , הדו"ח לא עוסק כלל בנושא זה . היוזמה 
לביקורת , שביצועה החל לפני כחודשיים על - ידי שלושה קצינים במילואים בדרגת 
סגן אלוף , היתה של הרמטכ"ל , רב אלוף דן שומרון , בעקבות מכתבים מהורים 
ושמועות שהגיעו אליו לגבי בעיות בבסיסי הטירונים של צה"ל . אלופי הפיקודים 
הונחו על - ידי הרמטכ"ל לתקן את הליקויים בבסיסים שבאחריותם , כולל טיפול 
משמעתי במפקדים שסרחו . הדו"ח עצמו אינו מצביע על שמות מפקדים שעליהם התלוננו 
החיילים , וממילא לא צפויות ממנו כל מסקנות אישיות או צעדים משפטיים נגד 
מפקדי הטירונים . בעוד כחודש תיערך ביקורת מחודשת לבדיקת תיקון הליקויים . 
לדברי הקצין , עיתוי ביקורו של הרמטכ"ל במתקנים אינו קשור לפרסום שניתן 
לדו"ח אתמול , והדבר נקבע כבר בתחילת השבוע . 
