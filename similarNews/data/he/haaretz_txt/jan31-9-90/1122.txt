רומא ( ע"ר ) . קולומביה תשתתף במשחקי הגביע העולמי באיטליה , על אף 
האיום על חייהם של מאמן הנבחרת ואחדים מן השחקנים הודיעו אתמול מארגני הטורניר . 
יו"ר התאחדות הכדורגל הקולומביאנית נפגש עם מארגני המשחקים והבטיח כי קולומביה 
תופיע במונדיאל עם נבחרתה החזקה ביותר . הפגישה באה בעקבות איום שהשמיע ארגון 
הלוחם בסמים בקולומביה , להרוג את המאמן פרנסיסקו מאטורנה ולפגוע גם בשחקנים 
אם התאחדות הכדורגל הקולומביאנית לא תוציא אותם מהנבחרת . האירגון , " ליפוקול " , 
אמר כי הוא רוצה לטהר את הנבחרת משחקנים החברים במועדונים בעלי קשרים עם 
סוחרי סמים . 
