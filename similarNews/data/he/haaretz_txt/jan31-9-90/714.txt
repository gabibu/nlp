ועדת השרים לעניין הנגב החליטה אתמול למכור 001 אלף דונם קרקעות בנגב ליהודים 
בחו"ל , כדי לגייס כסף לפיתוח האזור . ליהודי התפוצות יוצע לחכור את הקרקעות 
ל001 שנה ממנהל מקרקעי ישראל . דונם אחד יימכר בסכום שאינו קטן מ0005 דולר . 
המחיר ייבדק בפרקי זמן קצובים . על פי החלטת ועדת השרים , שבראשה עומד 
שר האוצר , שמעון פרס , תיעשה ההחכרה באמצעות עמותה שמטרותיה לפתח פרויקטים 
בנגב ולקדמם . את הקצאת הכספים תקבע ממשלת ישראל . מדינת ישראל תהיה היחידה 
המוסמכת לפקח על מכירת הקרקעות . ועדת השרים גם אישרה להקים פארק תעשייתי 
ליצוא בנגב . יוקם צוות שיגיש לוועדה עד 51 במאי הצעות מפורטות בעניין זה . 
בראש הצוות יעמוד נציג האוצר , וישתתפו בו נציגי משרד הביטחון , התעשייה 
והמסחר , האנרגיה , הכלכלה , הפנים והמשפטים , נציבות מס הכנסה , אגף 
מס ערך מוסף , בנק ישראל , מינהל מקרקעי ישראל ומרכז ההשקעות , וכן אנשי 
מקצוע שאותם ימנה יו"ר הצוות . כמו כן אישרה ועדת השרים לעניין הנגב להקצות 
61 מיליון ש"ח , במחירי 9891 , במשך ארבע שנים , החל משנת התקציב 0991 , 
להקמתו של מרכז הסטודנט באוניברסיטת באר שבע . הממונה על התקציבים באוצר 
יבדוק אם אפשר לקצר את הבנייה . מטרת הפרויקט היא לשפר את השירותים לתלמידי 
האוניברסיטה כדי למשוך סטודנטים ללמוד בה . אתמול גם נועד שר האוצר עם שר 
התיירות גדעון פת , שר החקלאות אברהם כץ עוז ועם אנשי המינהלה לפיתוח התיירות 
בנגב ודן עימם בפיתוח התיירות לאזור . 
