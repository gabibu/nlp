. נאמן להבטחותיו במהלך מערכת הבחירות , לא כלל הנשיא הצעות להעלאות מיסים 
ועמד , לפחות בתחזיות , בהוראות חוק גרם - רודמן לצמצום פער התקציב לרמה 
של 46 מיליארד דולר . סה"ך אומדן ההוצאה התקציבית 32 . 1 ביליון לעומת אומדן 
הכנסה של 71 . 1 ביליון . התקציב נבנה על יסוד ההנחה שהכלכלה האמריקאית תמשיך 
בתקופת השגשוג המתמשכת זה שמונה שנים , שערי הריבית במשק ירדו , והתוצאה : 
יצטמצם נטל החזר החוב הפנימי והחיצוני של האוצר הפדרלי . אלא שבינתיים מסרבת 
הריבית להישמע למשאלות לבם של מכיני התקציב . ובתקופה האחרונה מסתמנת מגמה 
הפוכה של עלייה בשערי הריבית , בעיקר לנוכח התלות הרבה של גיוס כספי הנפקות 
אוצר במשקיעי חוץ . עליית שערי הריבית ביפאן , הספקנות לגבי חוסנה של הכלכלה 
האמריקאית , והיווצרות אפיקי השקעה חדשים באירופה , גורמות להסטה רבתי 
של כספי השקעות , ושינוי מגמה זו מחייב הגדלת התשואה על איגרות חוב אוצריות . 
וכתוצאה , הגדלת הריבית במשק . תקציב 1991 , ככל קודמיו , גדוש בהתחכמויות 
חשבונאיות שקשרן אל המציאות העסקית של הכלכלה האמריקאית קלוש , וכל מטרתן 
להגיע איכשהו למספרי הקסם של הוראות פערי התקציב כפי שחוקקו ותוקנו פעמים 
אחדות , בכל פעם שהמציאות לא התאימה לחוק . וכידוע גם לעוסקים בהכנתו , 
התוצאות העסקיות במשך השנה לא ידמו , ככל הנראה , לתחזיות . כפי שאכן 
קרה בשנות התקציב הקודמות . אלא שלרווחת אנשי אגף התקציבים , אין כל סנקציה 
בחוק לאי עמידה בתחזית , ומדי שנה מתחיל התהליך מחדש : אגף התקציבים , 
שלוחת הבית הלבן , מגיש תקציב המבוסס על הנחות שגויות מעיקרן , ובקריצת 
עין שובבה מתעלמים לחלוטין מליקויים בסיסיים אלה , ועומדים בפערי התקציב 
הקבועים בחוק . תהליך הכנת התקציב , מין מיקרו - קוסמוס בעל חוקים משלו , 
המנותק למחצה מהמציאות בשטח , מתחיל בתחזיות פער המתבססות על צילום התקציב 
הנוכחי בהתאמה אינפלציונית בלבד . בהתאם לזאת , אליבא דאגף התקציבים , 
היה מגיע הפער ל5 . 001 מיליארד דולר . בעוד שתחזית מקבילה המבוססת על 
אותו חישוב עצמו , של מומחי התקציב של הקונגרס , מגיעה לפער חזוי של 831 
מיליארד . אגף התקציבים מתבסס על גידול בתוצר הלאומי של % 8 . 2 , בעוד משרד 
התקציב של הקונגרס מנבא גידול של % 8 . 1 בלבד ( ירידת גידול הצמיחה באחוז 
אחד משמעותה הגדלת פער התקציב ב01 מיליארד דולר ) . בנוסף , חישובי אגף 
התקציבים מתבססים על ריבית לזמן קצר של % 5 , בעוד שהקונגרס מתבסס על תחזית 
של ריבית של % 7 לפחות . מרבית המומחים במשק מסכימים לתחזיות אלו , האמינות 
יותר מהתחזיות האופטימיות של אגף התקציבים . הצעת התקציב לשנת 1991 הוגשה 
לעיון הקונגרס לאחר שבחודש נובמבר 9891 הודיע מזכיר ההגנה צייני , על כוונה 
לבצע קיצוצים מעמיקים בתקציב הפנטגון בהיקפים של עד 081 מיליארד דולר בשש 
השנים הבאות , לנוכח התמעטות האיום הצבאי של ברית המועצות ובעלות בריתה 
במזרח אירופה . חיסכון מוכרז במימדים אדירים מעין אלה , שכבר זכה לכנוי 
עיתונאי של " דיווידנדת השלום " , העלה באורח דרמטי את רמת הציפיות של תומכי 
הגידול בהוצאה הציבורית לתוכניות רווחה למיניהן . אבל עיון ברזי סעיפי התקציב 
מלמד שלפחות בטווח הקצר ייאלצו , ככל הנראה , כל המאוויים הללו לחכות במקצת , 
הואיל ובדרך פלא אופיינית למיתוסי ואשינגטון , תקציב ההגנה 1991 יגדל ב%8 . 
1 בהשוואה להוצאות הפנטגון בתקציב 0991 . " הקיצוצים העמוקים " נעלמו 
כלא היו , לפחות בשלב זה . בנוסף , הואיל וגם בהתאם לתחזיות הוורודות של 
אגף התקציבים ייאלץ הפער לרדת לרמה של 68 מיליארד , הרי שיתבצע קיצוץ מינימלי 
של כ36 מיליארד דולר . כלומר , במקום הרחבת ההוצאה לצרכים מקומיים , יבוצע 
צמצום נוסף בהוצאה הסוציאלית , עם כל מפח הנפש המתלווה , היוצר כבר היום 
אווירה בלתי מתפשרת באגף הליברלי בקונגרס . כבר בתחילת הדיון התקציבי נשמעים 
קולות הקוראים לשינוי יסודי של החוק לצמצום פער התקציב ואולי אף לביטולו . 
כלומר , אותו בית מחוקקים עצמו שברגע של אחריות תקציבית הטיל על עצמו מגבלות 
ומטרות תקציב מעוגנות בחוק , הוא זה המשנה חדשות לבקרים הוצאות אלה , בכל 
עת שהמציאות אינה יכולה להתפשר עם הוראת החוק . במבוא לספר התקציב מגדיר 
ריצרד דרמן , ראש אגף התקציבים בבית הלבן , את המצב כ"תופעת עליסה בארץ 
הפלאות " הקונגרס מתכוון לתקצב לפי דיווידנדת השלום שעדיין לא קרתה . 
מסתבר שההכרזה הדרמטית של מזכיר ההגנה היתה פעם נוספת , כמנהג ואשינגטון , 
הצהרה שהתבססה על קיצוץ תקציב שכלל כבר את כל הצעות העבר להרחבה רבתי של 
תקציב הפנטגון , כוונה שלעולם לא הגיעה לשלב מימוש כלשהו . וכתוצאה הפכו 
ההצהרות מקיצוץ עמוק לגידול מעשי של התקציב . הטיפול בתקציב בכלל ובתקציב 
ההגנה בפרט יהפוך לסלע מחלוקת בין הקונגרס , ובמיוחד האגף הליברלי שבו , 
לבין הממשל . ככל נראה ינסו חברי הקונגרס לקצץ בתקציב סכומים של כ02 מיליארד 
דולר , חיסכון שיאפשר הרחבת תקציבי הרווחה וצמצום פער התקציב . מסמך ינואר 
של הנשיא הוא רק הירייה הראשונה במלחמת התקציב , תהליך ארוך ומסובך , שבמקרה 
הטוב יגיע לסיומו בחודש אוקטובר , וזאת במידה שיהיה הסכם פשרה בין הממשל 
והקונגרס ולא יתבצע תהליך הקיצוצים האוטומטיים , במקרה שבו הצדדים יתבצרו 
בעמדותיהם , בהתייחס להיקף ויעדי התקציב . ובינתיים קבוצות הלחץ הרבות בוואשינגטון 
מתכוננות כבר לאותו תאריך מיוחד שבו אכן יקוצץ תקציב ההגנה מעשית , ויופשרו 
תקציבי רווחה למיניהם . אגודת הפנסיונרים האמריקאית , גוף פוליטי בעל כוח 
עצום לנוכח המספר הגדל של חברים פעילים שזמנם פנוי לפעילות ציבורית , מציעה 
שינוי יסודי של מערכת הבריאות , משום שיותר מ03 מיליון אזרחים אמריקאים 
לא נהנים כיום מביטוח בריאות כלשהו . ההוצאה השנתית החזויה 05 מיליארד 
דולר . איגוד חסרי הבית מציף את הקונגרס בהצעות לבניית שיכונים לבעלי הכנסות 
נמוכות בהוצאה שנתית של 52 מיליארד . הקרן להגנת הילד מתכוונת לחסל עוני 
במשפחות מצוקה בהוצאה שנתית של 72 מיליארד . המשקיף המפוכח בזירה הוואשינגטונית 
יודע שכל אלה מתעלמים מגל פצצות הזמן התקציביות , המתקרב ומאיים בשיטפון 
תקציבי אדיר , שיאלץ את משלם המיסים של שנות התשעים לממן את חגיגת ההפקרות 
של אבירי השוק החופשי של שנות השמונים , כשמבול ערבויות הממשל הפדרלי לגופים 
כמוסדות ההלוואה והחיסכון , למערכת הבנקאות , למלוות סטודנטים , לתמיכה 
בחקלאים וכיוצא באלו , יגיע לפירעון , ובמקרה הטוב תספיק " דיווידנדת 
השלום " לכיסוי חלקי של צרות אלו . רעבי ארצות הברית יישארו , ככל הנראה , 
ברעבונם גם בשנות התשעים . 
