חמכל אחד מאתנו עשוי ברגע זה או אחר בחייו להתפתות לתעתועי הדמיון של תחושות 
חושניות שלא היו ולא נבראו . כך , למשל , אדם רעב מאוד עשוי להשתכנע בקלות 
יחסית כי הוא מריח ניחוחו של תבשיל ערב המוקרן בעיניו בתמונה מעוררת תיאבון . 
אחר יכול לראות בעיני רוחו תמונות מנוף ילדותו האהוב כאשר מגיעים לאוזניו 
צלילי מוסיקה מעוררי זיכרונות . האשליה הבאה מתוך היסחפות אחר פיתויי הדמיון 
היא רגעית בדרך - כלל ובסופה אנו נוחתים שוב אל המציאות מתוך הבנה מלאה שזאת 
היתה אשליה זמנית בלבד . יוצאת מכלל זה קבוצה קטנה שמעריכים את שיעורה בכ%2 . 
0 מהאוכלוסים . הנמנים בקבוצה זו חווים חוויות כאלו באופן סדיר וקבוע . 
מה שהוא לנו היסחפות רגעית , הוא להם תפישה חושית ממשית מאוד . כך , למשל , 
שמיעתו של צליל מסוים עשויה לגרום שתופיע לנגד עיניהם תמונה ממשית בעלת 
צורה וצבע . יתירה מזאת : אותן תחושות יחזרו תמיד ויופיעו ללא שינוי בתגובה 
על אותו גירוי . התחושות הנלוות , שאיש זולתם לא קלט , מציאותיות להם 
לחלוטין ואין לפקפק כלל בקיומן . תופעה יוצאת - דופן זו נקראה בשם היווני 
סינאסתסיה , שמשמעו אחדות התחושות או בואן בעת ובעונה אחת . עד השנים האחרונות 
לא עוררה תופעה זו תשומת לב רבה , אם משום שנושאיה אינם סובלים מבעיות כלשהן 
בהתפתחות או בהתנהגות , ולכן אינם באים להתלונן אצל רופאים או פסיכולוגים , 
ואם מפני שזמן רב נחשבה בקרב אנשי המקצוע לנטייה מופרזת של הדמיון לשימוש 
בתיאור חושי במקום התיאור המילולי המקובל . קפמאפרקמסורת היא לייחס את ראשית 
ההתבוננות המדעית בחושים לפילוסוף היווני אריסטו . אריסטו קבע כי לכל אחד 
מחמשת החושים מטרה ותחום שליטה נפרד : ראייה למראות , שמיעה לקולות וכיוצא 
באלה . הפרדה כזאת הכרחית , כדי שנוכל לקלוט את המידע החיוני לנו להתמצאות 
בעולם הפיסי שסביבנו וכדי שלא נערב מין בשאינו מינו . על - פי אריסטו , 
הסינאסתסיה לא תיתכן כלל , שכן החושים לעולם אינם מצטלבים זה בזה . אפילו 
חוש הטעם והריח ניתנים להפרדה מלאה אם כי הם קרובים ומשלימים זה את זה . 
שני מדענים ידועי - שם בני המאות הקודמות הטילו ספק בנכונות קביעותיו של 
אריסטו . אייזיק ניוטון וארסמוס דרווין ( סבו של צרלס דרווין הנודע ) 
ניסו למצוא הרמוניה בין צלילים וצבעים , על - ידי בחינת שילובים באורכי - 
גל שונים לפי יחסים מתמטיים קבועים . הם זנחו את הרעיון כאשר גילו עד מהרה 
שההעדפה היא סובייקטיווית ואין בה שום סדר קבוע . בשנת 0291 מצאו נאורולוגים 
ופסיכולוגים כי קביעותיו הראשונות של אריסטו היו נכונות מעיקרן ; החושים 
אכן נפרדים זה מזה מבחינת מיקומם במוח . כלומר , מתן המשמעות או הפירוש 
של כל סוג גירוי חושי נעשים באתר אחר במוח . ממצאים אלו שלא התיישבו עם 
האפשרות של צירוף תחושות , גרמו הפסקה מוחלטת של המחקר בתופעת הסינאסתסיה . 
בשנות החמישים החל תהליך אינטנסיווי של מיפוי אזורי המוח השונים , על קפליו 
וערוציו , ובכלל זה מעקב אחר מסלולי הזרימה של גירויים עצביים אלקטרו - 
כימיים . המעקב אחר מהלך האימפולס של הגירויים החושיים העלה כי חושי הראייה , 
הטעם , השמע והמישוש זורמים דרך אזור בקליפת המוח הקרוי " אזור המפגש 
המשולש " . הגירוי החושי מקבל כאן פירוש חלקי על - ידי צירופו למאגר ידע 
קיים , וממשיך לזרום לאזור המיוחד לו . בעקבות ממצאים אלה עלתה ההשערה כי 
תופעת הסינאסתסיה אינה אלא תוצאה של מעין קצר חשמלי בין סיבי העצב באזור 
זה של המוח . קצר כזה יכול לקרות למשל עקב הפרדה לא - מושלמת של שלוחות 
העצב על - ידי מעטפת מיילין פגומה , המשמשת לבידוד שלוחות העצב . בתינוקות 
רכים אכן מוכרת תופעה דומה הקרויה סינקינסיס ( אחדות התנועות ) , הגורמת 
תגובות בו - זמניות של שרירי התינוק , והיא תוצאה של גירוי סיבים חשופים . 
אולם בחינה מדוקדקת של השערה זו הביאה לידי פסילתה , שכן פגם פיסי מעין 
זה חייב להיות כרוך בסדרה של הפרעות , אשר לא אובחנו כלל באנשים סינאסתטיים . 
השערה אחרת ניסתה להתבסס על תיאוריה פסיכולוגית , שלפיה הנטייה לתאר תפיסה 
חושית אחת במונחי החושים האחרים קשורה בהתפתחות הכשרים המילולים של הפרט 
בגיל צעיר . כך , לדוגמה , המשורר הצרפתי רמבו תיאר את האות באחד משיריו 
כ"מחוך שחור ושעיר של זבובים קולניים " . אולם תיאור זה היה חד - פעמי , 
מקורו כנראה בדמיון פורה במיוחד ולא בסינאסתסיה . גם תיאוריה זו נפסלה 
בסופו - של - דבר . פריצת - דרך מסוימת בהבנת התופעה החלה בעשור האחרון בעקבות 
איסוף זהיר של נתונים וניתוחם . ואולם בטרם נגיע אל פתרונה האפשרי של החידה , 
נביא את סיפורו של מר ס , שתרם בלי דעת תרם את חלקו לחקר בעיה מעניינת 
זו . מר ס הוא כינויו של אזרח רוסי נורמלי לחלוטין שהתפרנס מהצגת יכולת - 
זיכרון יוצאת דופן . הוא היה מנמניסט , אמן - הזיכרון . בגיל העמידה תיאר 
בצורה חיה את חוויות ינקותו קול אמו ואביו , ריחו של הסדין ספוג - השתן 
וכיוצא באלו . ( בדרך כלל אין אדם זוכר חוויות מלפני גיל שנתיים ) . 
בהופעותיו חזר ללא טעות על סדרות ארוכות של מלים סתמיות או נוסחאות מסובכות 
שלא הבין בהן דבר . די היה לו בהסתכלות של הרף - עין כדי שמידע המוצג לפניו 
ייחרת בזיכרונו לשנים רבות . ס זכר לא רק מלים ומספרים כי אם גירויים חושיים 
בכלל ריחות , מראות , טעמים , קולות ומגעים . תופעה זו עניינה את הנאורו - 
פסיכולוג הרוסי א"ה לוריא , שחקר את האיש ואף כתב עליו ספר , " מוחו של 
מנמוניסט " . כאשר נשאל ס מה חש למשמע קולה של אישה מסוימת , אמר שנימת - 
דיבורה היתה כאילו ערימה שלימה של פחמים ואודים שחורים פרצו מפיה . כאשר 
השמיעו לו צליל בגובה חמישים הרץ ובחוזק מאה דציבל , דיווח ס כי הוא רואה 
רצועה חומה שבקצותיה לשונות אדומות על רקע שחור וכן דיווח על טעם חמוץ - 
מתוק , טעם חמיצה בפיו . ס לא היה בעל דמיון מופרע . תחושותיו חזרו ונשנו 
במשך שנים . הוא היה סינאסתטי . אולם בניגוד לרוב הסינאסתטים שמופיע אצלם 
חוש נלווה אחד בלבד , אצל ס התגלתה חוויה רב - חושית . מה הקשר בין זיכרון 
אבסולוטי וסינאסתסיה ? האם היה זה צירוף - מקרים נדיר בלבד ? לאחר שנים 
של התעלמות , היתה התקדמות - מה בהבנת התופעה , בעקבות מחקר על 04 פרטים 
סינאסתטיים . ההישג הראשון היה בהגדרה ברורה של התופעה , בניגוד לדמיון 
עשיר , הזיות או השפעת סמים . ראשית , החוויה בלתי - רצונית לחלוטין . 
אין לסינאסתטי שום יכולת להשפיע על הופעת התחושות הנלוות . בניגוד להוזים 
למיניהם המסוגלים להתמכר לדמיונם , חייב להיות גירוי חושי ממשי כדי שתופיע 
תחושה סינאסתטית . סינאסתטים חווים את תחושותיהם הנלוות כחוויה ממשית לחלוטין , 
כאילו קרו במציאות ולא בדמיונם . עוד תכונה מקשרת את ס לתופעת הסינאסתסיה : 
סינאסתטים זוכרים את חוויותיהם החושיות בצורה חיה ביותר . הם יכולים למשל 
להריח ממש את ריחו של תבשיל מבית אמא מתוך זיכרונם בלבד , וזה נבצר מרוב 
בני - האדם . הזיכרונות הם בדרך - כלל על תחושות או מראות ולא על עצמים 
מוגדרים . כך למשל ידברו על משטח חלק ושחור ולא על לוח - כתיבה או כביש . 
התגובה לגירוי זהה תמיד אפילו הגירוי מוסווה בתוך תחושות אחרות . כך , 
למשל , פרט סינאסתטי יצייר תמיד אותן צורות גיאומטריות בתגובה לטעם מתוק , 
בלי קשר אם זה דבש או מיץ לימון ממותק . ולבסוף , התפישה החושית של הסינאסתטים 
היא חוויה אמוציונלית אינטנסיווית שהם משוכנעים בה בעומק לבם . מבחינות מסוימות 
דומה איפוא התגובה הסינאסתטית לתגובת רפלקס אוטומטי , כלומר , היא אינה 
מותנית כללקפמאליד4חמבהכוונת הרצון . עם זאת , מדיווחי הסינאסתטים עצמם 
ידוע כי וריאציות עדינות בגירוי החושי , כמו נימת הצליל ( כבד ורציני או 
קל ועליז ) עשויים לגרום חוויה אסוציאטיווית שונה לחלוטין . זה מעיד על 
מעורבותם של חלקי - מוח הקשורים לרגשות ואולי על זיכרונות ספציפיים . כל 
אלה מעמידים חידה קשה לחוקרי המוח והנפש גם יחד . גם ממצאיהם של נאורו - 
פיסיולוגים שבדקו את זרימת הדם במוחם של סינאסתטים בתהליך סינאסתסיה , הוסיפו 
למבוכה . זרימת יתר של כ%01 לאזור מסוים במוח עשויה להעיד בדרך כלל על פעילותו 
של אזור זה . אי לכך , היה צפוי שתימדד עלייה בזרימת הדם בקליפת המוח באזורים 
של פירוש גירויים חושיים בעת סינאסתסיה . אבל נמצאה ירידה בשיעור כ%81 בזרימת 
הדם בחלק השמאלי של קליפת מוחו של פרט מסוים , בעת חוויה סינאסתטית . קפמאפרקלאחר 
בחינה מדוקדקת של העבודות שהצטברו , הלכה והתגבשה בשנים האחרונות תיאוריה 
המקשרת בין תופעת הסינאסתסיה למערכת המוח הגובלתית ( ) . המערכת הגובלתית 
היא אותו חלק מוח הנמצא בין קליפת המוח , החדשה - יחסית מבחינה אבולוציונית , 
לבין גזע המוח או המבנה הזוחלי הקדום של המוח . מערכת זו הכוללת בתוכה 
בין השאר את הרמה ( תלמס ) המפקחת על שידור גירויים חושיים לקליפת המוח , 
תת - הרמה ( היפותלמוס ) המסדירה את חום הגוף וחילוף החומרים , קרן האמון 
הקשורה בזיכרון וחלקים מהאונה הרקתית התפתחה במשך מאות מיליוני שנים ממערכות 
פרימיטיוויות יותר שהתמחו בחוש הריח . המערכת הגובלתית מחוברת אל קליפת 
המוח באמצעות מיליוני סיבי - עצב המתעלים גירויים תחושתיים אל אזורים מתמחים 
בקליפת המוח ומשם הם חוזרים אליה לעיבוד נוסף . זרימה סיבובית זו היא המאפשרת 
חילוף חשמלי מתמיד בין קליפת המוח , המפרשת מידע חושי מחוץ לגוף , לבין 
החלקים העתיקים יותר של המוח , המפקחים על מגוון רחב של תפקודים גופניים 
פנימיים אוטומטיים , כדופק הלב והנשימה למשל . ניסויים רבים הראו שרגשות 
וזיכרונות קשורים במערכת הגובלתית . עובדה זו , כמו המקרה של ס וממצאים 
קליניים בחולים שנפגעו בחלקים שונים של המערכת הגובלתית , תומכים בהשערה 
שההסבר לסינאסתסיה אמנם טמון בשיבוש במערכת זו . כך , למשל , חולה במחלת 
האונות הרקתיות , המכילות רקמה מעורבת מהמוח הגדול והמערכת הגובלתית , 
הראה תפישה חושית אופיינית לסינאסתסיה . כאשר הוסרה ציסטה מהחלק הרקתי - 
הגובלתי של החולה , נעלמה הסינאסתסיה . גם בחולים הסובלים מאפילפסיה של 
האונה הרקתית אובחנו אירועים זמניים של חוויות סינאסתטיות . כאשר העבירו 
זרם חשמלי חלש במוחם של חולים כאלה , התקבלה תפישה סינאסתטית של כל חמשת 
החושים . הסרה של שני חלקים לפחות מהמערכת הגובלתית ( בלוטת השקד וקרן 
האמון ) גורמת את הפסקת התפישה הסינאסתטית . אולם אצל סינאסתטים אין סימנים 
למחלה או הפרעה מוחית כלשהי . מהו איפוא מקור השוני בכל הסינאסתטים ? קפמאפרקבמערכת 
העצבים של רוב חסרי - החוליות אין חלק המזכיר מערכת גובלתית . לעומת זאת , 
מוחם של בעלי - חוליות כבר ממוין לחלקים מוגדרים לחלוטין וביונקים אנו מוצאים 
מערכת גובלתית מפותחת . יתירה מזאת , בחלק מהיונקים הרחוקים מהאדם ומצטיינים 
בתפישות חושיות חדות , ארנבת למשל , מוצאים מערכת גובלתית מפותחת ביותר 
לעומת קליפת מוח קטנה יחסית . ההבדל האחד המייחד את האדם מיונקים פחות מפותחים 
הוא קליפת - מוח גדולה וממוינת היטב , המסוגלת לאבחנות חושיות דקות של מובן . 
משום כך , בראותנו את מערך הצורות , הצבעים , הריחות וההרכבים המייחדים 
" עץ " , אנו מזהים אותו כעץ גם כאשר הפרטים משתנים מעץ לעץ . המובן הסופי 
השולט בסך - הכל של המסרים החושיים המעובדים במערכת הגובלתית הוא של פירוש 
מילולי הנשלט על - ידי קליפת המוח . הפירוש של גירויים חושיים ביונקים שאינם 
מסדרת הפרימטים הוא כנראה הרבה יותר אוטומטי מאשר אצלנו . אם אמנם מקורה 
של הסינאסתסיה הוא בשוני תפקודי מסוים של המערכת הגובלתית , כלומר , מעין 
תופעת רגרסיה או " בריחה " זמנית מפיקוחה החדש - יחסית של קליפת המוח אל 
מצב " אוטומטי " לא - מודע , ייתכן שיש בתופעה זו להאיר במשהו שלבים מוקדמים 
יותר באבולוציה של התפישה החושית ביונקים , ומה הפך את המין האנושי למה 
שהוא . ואכן חוקרי הסינאסתסיה מניחים שמצב דומה קיים בכוח בכל אחד מאתנו , 
אולם לידי ביטוי ממשי בא הדבר רק ביחידים . קרוב לוודאי שעצם המודעות ההכרתית 
למשמעותן של תפישות חושיות , קשורה בהתפתחותם של מרכזים במוח הגדול . נשאלת 
השאלה : מה יקרה אם נהרוס את מרכז ההכרה של חוש מסוים בלי לפגוע במנגנון 
הקליטה החושית עצמו . מצב זה יהיה הדמיה לתפישה חושית בבעלי - חיים חסרי 
קליפת - מוח או בעלי קליפה מצומצמת . זה בדיוק המצב המכונה " המראה העיוור " . 
הוא מתרחש באנשים שמרכז - הראייה ההכרתי שלהם נהרס עקב ניתוח או תאונה . 
אנשים אלה טוענים כי הם עיוורים לחלוטין , אולם כאשר הם מתבקשים לנחש את 
כיוונו של חפץ או לתאר את מראהו , בדרך - כלל הם " מנחשים " נכונה . 
למעשה הם " רואים " בלי לדעת שהם רואים . הראייה נעשתה להם אוטומטית והם 
אינם מודעים למשמעות הסימנים הנקלטים במערכת הראייה שלהם . ייתכן איפוא , 
שהסינאסתסיה אינה אלא מצב נדיר של " בריחה " לאסוציאציות חושיות אוטומטיות , 
שהחווה אותן בטוח בקיומן בדיוק כמו שפגועי המוח משוכנעים בעיוורנם ובעלי - 
חיים מסוימים אולי קולטים את סביבתם . 
