מועצת המנהלים של התעשייה האווירית לא אישרה בישיבתה מסוף השבוע את התקציב 
התפעולי שהגישה ההנהלה , אלא רק % 51 ממנו לצורך פעילות שוטפת לתחילת השנה . 
מועצת המנהלים לא אישרה את התקציב במלואו בעיקר מפני שהסתבר , כי ההוצאות 
לנושא כוח אדם לא ירדו בהתאם לצמצום מצבת כוח האדם בחברה . מדובר בעיקר בסעיפי 
הוצאות תשלומי שכר . נציג ההנהלה בישיבה התקשה להסביר לחברי מועצת המנהלים 
את ההוצאות , לנוכח הצמצום בכוח האדם . התקציב התפעולי הוחזר להנהלה לשם 
עיבודו ועידכונו מחדש . אולם מכיוון שמדובר בתקציב שוטף המתייחס לשנה האזרחית 
החדשה שכבר החלה , אישרה מועצת המנהלים להנהלה % 51 ממנו . מועצת המנהלים 
אישרה באותה ישיבה את תשלום תוספת השכר בשיעור % 4 לעובדים , במסגרת הסכם 
העבודה . עוד אישרה מועצת המנהלים את מינויו של דוד צורי כסמנכ"ל לביקורת 
פנים . הוא בא במקומו של יואל זינגר ז"ל . 
