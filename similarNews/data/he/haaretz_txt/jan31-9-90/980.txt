ריצת - דרך משמעותית הושגה סוף - סוף אתמול , בניסיון הבלתי פוסק של הכדורגל 
הישראלי להצטרף לאירופה לאחר מאמצים הנמשכים שנים רבות . ביומיים האחרונים 
נמצא פתרון תקנוני לשיתוף ישראל במפעלים אירופיים של אופ"א כך התברר לאחר 
שני ימי דיונים ושיחות בציריך בהשתתפות מזכ"ל פיפ"א יוזף בלאטר , מזכ"ל 
אופ"א גרד אייגנר ומנהל ההתאחדות הישראלית יעקב אראל . ישראל כבר משובצת 
באירופה במפעלים המשמשים גם מישחקים מוקדמים למפעלים העולמיים של פיפ"א ( 
נערים , נוער ואולימפיאדה ) . הרחבת היקף השתתפותה של ישראל יידון בקונגרס 
הקרוב של אופ"א שיהיה במלטה באפריל , ובשיחות עם ראשי התאחדויות אירופיות . 
אז גם יוברר סופית , אם הוכשרה הקרקע לשילוב הנבחרת הלאומית שלנו במפעלים 
אירופיים , ומתי תימצא הדרך לשילוב הקבוצות הישראליות בשלושת מיפעלי הגביע 
של אירופה ( לאלופות , למחזיקות גביע ואופ"א ) . פיפ"א החליטה סופית שישראל 
תארח את הטורניר הקדם עולמי לנוער . זו הפעם הראשונה שישראל מארחת מפעל 
רשמי של פיפ"א . יריבותיה של ישראל יהיו הנבחרות שיתפסו את שני המקומות 
הראשונים במישחקים שיהיו באוקיאניה . מישחקים אלו חייבים להסתיים עד ספטמבר 
0991 . הטורניר המוקדם בישראל חייב להסתיים עד סוף פברואר 1991 . החלטה 
נוספת : פיפ"א תחזיר לישראל את הוצאות הנסיעה לקולומביה למישחק הראשון מבין 
שניים , במסגרת הקדם עולמית למונדיאל באיטליה . מדובר בסכום של ך - 05 
אלף דולאר . 
