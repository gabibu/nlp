תוניס ( ע"ר ) . ראש אש"ף , יאסר ערפאת , נפגש ביום שלישי עם שר החוץ 
הסורי , פארוק א - שרע . זו היתה האחרונה בשרשרת שיחות על פיוס אפשרי בין 
אש"ף לדמשק . סוכנות הידיעות הפלשתינית הודיעה אתמול , כי " חשיבות חיזוק 
הסולידריות הערבית הודגשה לנוכח הנסיבות החמורות שבהן נתונים העניין הפלשתיני 
והעולם הערבי " . בפגישה קודמת עם אש"ף הוסכם באופן עקרוני לשגר לדמשק משלחת 
פלשתינית , אולם לא נקבע מועד לכך . אש"ף דורש שסוריה תשחרר עצורים פלשתינאים , 
תכיר במדינה הפלשתינית שהוכרזה ב8891 ותתחייב לא להתערב בעניינים פלשתיניים ; 
ואילו סוריה מתנגדת לכך שאש"ף יציב תנאים מוקדמים לפיוס . בראיון שפורסם 
אתמול בעיתון התוניסי " א - סבאח " , אמר המנהיג הפלשתיני , נאיף חוואתמה : 
" דו - שיח ישיר בין משלחת של אש"ף לסוריה עם סדר יום פתוח צריך להתחיל 
עכשיו " . אש"ף מבקש לארגן מפגש של מדינות העימות עם ישראל : מצרים , ירדן , 
לבנון , סוריה והפלשתינאים , כחלק מהמתקפה הדיפלומטית להביא לדו - שיח 
בין ישראל למשלחת פלשתינית . סוריה ואש"ף הסתכסכו , כזכור , ב3891 כאשר 
דמשק תמכה במרד נגד ערפאת בארגון הפתח . 
