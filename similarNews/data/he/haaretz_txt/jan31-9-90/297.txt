במה מרהיבה . כל החלל הגדול , הפתוח והחשוף , נשלט על ידי ארבע נברשות 
קנים ענקיות . אלה נעות בגבהים שונים עם ההתרחשות , עם המוסיקה , ומשמשות 
מוקדי תאורה במקום אור ישיר מן הזרקורים . רק הציור על הקיר האלכסוני הכהה , 
העובר לאורך הבמה משמאל , מרמז על בית משפחתת אורגון . " זו לא תפאורה 
ריאליסטית מסורתית הנהוגה בדרך כלל בהצגות מולייר " , אומר התפאורן ומעצב 
התלבושות הגרוזיני גיאורגי מסחשווילי . " חיפשנו משהו חדש , מודרני , 
שיש לו משמעות שלא ניתנה עד כה בהפקות הקודמות של " טרטיף " . הנברשות יפות 
מאוד , אך בעיקר הן טומנות סוד . האור המשתנה בתוך הקנים שלהן מרמז שהנה , 
משהו מוזר עומד לקרות . את המתח הזה יוצרים גם אלמנטים אחרים . למשל , 
קיר הבית המכוסה ציורי גרפיטי והמסתובב לקראת סוף ההצגה וחושף אחורי קלעים , 
חדרי הלבשה וגרמי מדרגות , שעליהם מטפסים השחקנים ומבצעים קטע אופראי . 
הפער בין הביצוע הגרוטסקי למסר המקברי נותן להתרחשות היבט חדש . עוד רמז 
לאירוע חריג הוא התינוק בעגלה , שהוסיף הבמאי למשפחת אורגון . התינוק הזה 
יירצח בסוף ההצגה על ידי טרטיף סיום שהאמירה שלו על קנאי הדת בעולם שונה 
לחלוטין מזו שבסוף המוכר . המהפכים האלה אפשריים , משום שההצגה היא תיאטרון 
בתוך תיאטרון ומסחישווילי אוהב לנצל עובדה זאת בעבודותיו . כל תיאטרון שהוא 
מסורתי בתפיסתו , שעולה ממנו ריח מוזיאוני , הוא לדעת התפאורן תיאטרון 
מת . קבר להצגות . בין המתים הוא מונה את ה"ברלינר אנסמבל " המזרח גרמני , 
את ה"קומדי פראנסז " בפאריס , ואת ה"טגנקה " של יורי לובימוב במוסקווה . 
" גם אם ההפקות שם נראות יפות , צריך לזכור שתיאטרון איננו תצוגת אופנה " . 
היום יש מקום , לדעתו , רק לתיאטרון יוצר , מגרה למחשבה , כמו זה שעושים 
גאורגיו סטרהלר , פיטר ברוק , פטר צאדק וכמובן רוברט סטורואה , הבמאי 
של תיאטרון רוסטאבלי הגרוזיני והוא עצמו . על " טרטיף " שלהם כאן הוא 
אומר שהיא הצגה חכמה , מסעירה , אך כזאת שאינה מתאימה לכל אחד . קפמאפרקאם 
כך , מסלקים אבק מוזיאוני ממולייר , מדברים פחות ומשחקים יותר . קשה לשחק 
בתלבושות מן המאה ה71 , תקופתו של מולייר , אומר מסחשווילי ובוחר במקומה 
את סוף המאה ה81 , בסגנון שהוא בין בארוק לרוקוקו , כשהציורים של הצייר 
הצרפתי אנטואן וואטו משמשים לו השראה . קשת הגוונים השולטת בתלבושות האלגנטיות 
שעיצב נעה בין זהב לחום ולירוק - כהה . את הצבעים הזוהרים כגון אדום , 
צהוב ודומיהם הוא משאיר , לדבריו , למעצבים מתחילים , הזקוקים לאפקט 
המושג בקלות . אפקט זול , לדעתו . " עיצוב במה איננו ציור ואיננו פיסול . 
צריך לדעת מה יקרה לתלבושות באור המשתנה , במוסיקה , בעלילה המתפתחת לאורך 
כל ההצגה , לשוב לקומפוזיציה , לתפיסה הכללית " , הוא אומר . לכן טרטיף 
מופיע בתחילת ההצגה בבגד פשתן בהיר כאיש קדוש , ורק אחר כך יתעטף בגלימה 
המוכרת של אנשי הדת בגד שחור , שמתחתיו מבצבץ צווארון קפלים לבן . לכן 
דורין היא לא משרתת בעלת נשיות בוטה , אלא דמות נערית דינאמית , פעילה , 
בבגדי פאז . אבל די בפתיחת כמה כפתורים בחזייה וטרטיף ינזוף בה ויציע לה 
את המטפחת החסודה לכסות בה את שדיה הנראים לעיניו בלבד . בפסטיבל ישראל 
של העונה שעברה הופיע תיאטרון רוסטאבלי עם שתי הפקות : " מעגל הגיר הקווקזי " 
של ברטולד ברכט , ו"ריצרד ה3 " של שייקספיר . הקהל הישראלי נכבש . מסחשווילי 
לא הופתע . ההצלחה מלווה אותו כבר די הרבה שנים . מאחוריו מאה הפקות 
רובן לאופרה שהוא אוהב מאוד והן זכו להערכה ולפרסי עיצוב בברית המועצות , 
במקסיקו ובאדינבורו . היום , בגיל 94 , הוא איש עשיר , דבר נדיר בקהילת 
האמנים בגרוזיה . לדבריו , הוא אחד מ56 ציירי הצמרת , וזה מאפשר לו לבחור 
עם מי לעבוד ולקבוע את המחיר . יותר משהוא זקוק לכסף חשוב לו לשמור על 
הסטטוס שלו . היה לו קל יותר לוא התקרב אל אנשי השלטון , ואילו עשה אמנות 
מגוייסת , " ריאליזם סוציאליסטי " . אולם הוא החליט שהמפלגה הקומוניסטית 
והמפלגה הסוציאליסטית אינן מעניינו . הוא התרחק מן הפוליטיקאים והתמקד במשפחתו 
ובאמנותו . עד היום הוא לא נוגע במחזות פוליטיים , ולא אוהב גם את ברכט . 
הוא שולל אפשרות שיש קשר בין אמנות לפוליטיקה . היום מקדיש מסחשווילי יותר 
זמן לציור מאשר לתיאטרון . ציוריו מוצגים במוזיאונים בלנינגרד ובמוסקווה . 
תערוכות יחיד הוא ערך בברלין ובמינכן . השנה הוא חוזר לברלין ויציג גם 
בפאריס , גלזגו , ניו יורק וירושלים . על ציוריו הוא אומר : " בדים 
גדולים בצבעי לבן , זהב וכחול חושניים מאוד . הם עוסקים בפנימיותו של האדם , 
אבסטרקט שקל לזהות בו את הגוף האנושי . תמונות שמנהלות דיאלוג עם הצופה 
בהן " . מחירה של תמונה אחת גבוה מן השכר שהוא מקבל תמורת עיצוב שתיים - 
שלוש הצגות . בשביל רבים בישראל התיאטרון הגרוזיני הוא אולי בבחינת הפתעה , 
הוא אומר , אבל זו ארץ עם מסורת תרבות עתיקה , עשירה ומתוחכמת , שנקטעה 
עם המהפכה שהעלימה את השכבה האינטלקטואלית של פעם . אבל עכשיו , כל מה 
שהיה אצור וחבוי פורץ החוצה . יש צימאון אדיר לתיאטרון , לא לתיאטרון 
של פנאי , אלא לתיאטרון קלאסי ולתיאטרון ניסויי . 
