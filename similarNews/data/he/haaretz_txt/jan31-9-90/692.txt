( ע . ) קולט פרץ ( 55 ) מנהריה נהרגה אתמול בתאונת דרכים , שהיתה 
ליד גבעת אוסישקין בנהריה . האשה רכבה עם בעלה על קטנוע ב3 לפנות בוקר . 
מכונית מדגם טראנספורטר פגעה בהם מאחור , היא נפצעה אנושות והועברה לבית 
החולים הממשלתי בנהריה , שם מתה מאוחר יותר . בעלה , שנהג בקטנוע , 
נפצע קל . 51 תלמידי בית - הספר " הדסים " בשרון נפצעו אתמול באורח קל 
בהתנגשות בין אוטובוס בו נסעו לבין משאית סמיטריילר . נהג הסמיטריילר נפצע 
אף הוא באורח קל . התאונה אירעה סמוך לשכונת רמת - היובל באבן - יהודה . 
אמבולנסים מתחנות מגן - דוד אדום בנתניה וכפר - סבא שהוזעקו למקום פינו את 
הפצועים לבית החולים " מאיר " בכפר - סבא . מאוחר יותר שולחו התלמידים 
לבתיהם . נהג המשאית הסמיטריילר נעצר לחקירה לאחר שקיבל טיפול . ראש לשכת 
תנועה במשטרת מרחב השרון , רפ"ק סמי נקש , מסר כי נהג הסמיטריילר , תושב 
טייבה , לא ציית לתמרור " עצור " בצומת , המשיך בנסיעתו והתנגש בדופן 
השמאלית של האוטובוס . 
