קהיר , ( ע"ם ) . קבוצות איסלאמיות במצרים תיכננו להשתלט בכוח על שלושה 
מסגדים בשלושה מחוזות , בעת חגיגות חג המשטרה , הנערכות בהשתתפות הנשיא 
מובארק . זאת כדי " למשש את הדופק " של שר הפנים החדש , עבד אל - חלים 
מוסא , וכדי לכפות את דרישותיהם בכוח מסר העיתון המצרי אל - אחראר . העיתון 
מדווח גם על המאורעות באסיוט ובפיום . לפי העיתון , " הקבוצות הקיצוניות " 
היו אמורות להכריז על ההשתלטות בטקס לרגל יום המשטרה , שהיה אמור להיערך 
ב09 . 1 . 52 . מנהיג הקבוצות האיסלאמיות הרדיקליות במנפלוט , עבד אל - 
צבור מחמד - חסין , שנהרג לפני כשבוע במהלך האירועים , היה אמור להודיע 
מהן הדרישות של הקבוצות , במקביל לנאומו הפוליטי של הנשיא בטקס . בין הדרישות 
המתוכננות שחרור העצורים חברי הקבוצות הקיצוניות והעמדת זכי בדר למשפט . 
בתמורה לכך היו הקיצונים צריכים לסגת משלושת המסגדים שעליהם השתלטו . העיתון 
טוען , כי הקיצונים כינסו פגישה סודית בעיר אסיוט , שם שימש מוסא כמושל 
המחוז לפני שמונה לתפקיד שר הפנים . בפגישה הוחלט לצאת בהפגנות מסביב לרחובות 
אסיוט , פיום וקהיר . הם החלו לבצע את התוכנית וב1 . 22 בערב יצאה הפגנה 
מאסיוט ובראשה מנהיג הקבוצה במנפלוט , עבד אל - צבור מחמד חוסיין . הוא 
החל לירות לכל עבר , בעוד שהמפגינים ניפצו מספר חלונות ראווה של חנויות 
תכשיטים ברחוב תאבת , אחד הרחובות הראשיים בעיר , בדרכם להשתלט על מסגד 
אלחשבה . אנשי הביטחון השיבו אש ומהירי נהרג לבסוף מנהיג הקבוצה . שישה מן 
מהמפגינים נפצעו וכוחות הביטחון , בשיתוף עם תושבי העיר , הצליחו לעצור 
31 נוספים . בעיר שמס , הציר השני של המזימה , ניסו התוקפים להחזיר לעצמם 
בכוח את מסגד אדם . מסגד זה שימש להם כמרכז לפני שנעצרו במאורעות עין שמס , 
בשנה שעברה , אולם כוחות הביטחון הכשילו את הניסיון , עצרו מספר נאשמים 
והעבירו אותם לפרקליטות העליונה לביטחון המדינה , לחקירה . בפיום , הציר 
השלישי של המזימה , צרו כוחות הביטחון על מסגד ו06 חברי הקבוצות נעצרו מבלי 
שהצליחו להשתלט על המסגד . הטקס לרגל יום המשטרה נערך ב1 . 52 ללא הפרעות . 
באירוע אחר ניסה צעיר מחברי הקבוצות הקיצוניות להרוג קצין משטרה בדרגת ניצב . 
ניצב מחמד עצאם אלדין והב , עוזרו של מפקד יחידה ב במזרח קהיר , שהחנה 
את מכוניתו ברחוב אלאזהר בשעה ארבע אחה"ץ ב1 . 42 , הופתע ע"י צעיר מזוקן , 
שתקף אותו בתוך מכונית המשטרה באולר וניסה להורגו . הצעיר הצליח לפצוע 
אותו בצווארו ולדקור אותו כמה פעמים בירך . הקצין הועבר לבית החולים האוניברסיטאי 
אלחוסיין . מחלקת החקירות העוסקת בתחום הפלילי , עצרה את הצעיר , בן 32 , 
והלה הדגיש בחקירות הראשוניות , כי ביצע את המעשה כתגובה על הריגת מנהיג 
הקבוצות האיסלאמיות , עבד אלצבור מחמד חוסיין . 
