חתני פרס ישראל תש"ן במדעי הרוח הם ההיסטוריון פרוף צבי יעבץ , חוקר תרגומי 
המקרא הסלאביים והפילולוג פרוף משה אלטבאואר והמומחה בלימודים קלאסיים ופילוסופיה 
עתיקה נתן שפיגל . כך הודיע משרד החינוך והתרבות לקראת טקס חלוקת פרסי ישראל 
שיתקיים ביום העצמאות . פרוף צבי יעבץ נולד ברומניה ב5291 . מ9591 הוא עומד 
בראש החוג להיסטוריה באוניברסיטת תל - אביב . ב9791 הופקד על הקתדרה ע"ש 
לסינג להיסטוריה רומית . הפרס הוענק לו על תרומתו לחקר ההיסטוריה של רומא , 
כפי שבאה לביטוי בספריו ובמאמריו המדעיים ובפרט בחקר המימד החברתי של ההיסטוריה 
הרומית ולשון הפוליטיקה של רומא ועל תרומתו להעמקת תודעת ההיסטוריה העתיקה 
במדינה . פרוף משה אלטבאואר , בן 58 , צויין בזכות חקר תרגומי המקרא הסלאביים . 
בין תגליותיו בתחום זה צויינו איתורם וזיהויים של כתבי יד סלאביים קדומים 
במנזר סנטה קתרינה . הוא כתב מחקרים חלוציים בתחומים שונים של הבלשנות והפילולוגיה 
של לשונות יהודיות שונות ושל תרגומי מקרא יהודיים , וכן כתב על התהוות לשונות 
יהודיות מתוך לשונות הסביבה . פרוף נתן שפיגל נולד ב5091 בלבוב . לאחר שעלה 
בשנת 7591 התקבל לסגל ההוראה בחוג ללימודים קלאסיים באוניברסיטה העברית , 
ולימד לימודים קלאסיים ופילוסופיה עתיקה . הוא תרגם יצירות קלאסיות לעברית , 
והישגו העיקרי בתחום זה היה תרגום האנאדות מאת פלוטינוס . כן כתב סדרה 
של מונוגרפיות על הספרות העתיקה , הנחשבות אבני יסוד להבנת התרבות הקלאסית 
של הקהל הישראלי . על הענקת פרסי ישראל במדעי הרוח המליצה ועדת שופטים שכללה 
את הפרופסורים נתן רוטנשטרייך ( יו"ר ) , יהושע בלאו ואיתמר רבינוביץ . 
