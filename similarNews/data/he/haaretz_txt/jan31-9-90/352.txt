בית הדין האזורי לעבודה בירושלים האריך אתמול את צווי המניעה נגד עובדי משרד 
הקליטה . השופט יעקב נויגבורן אמר בהחלטתו , כי מדובר בתביעה כלכלית בזמן 
תוקפו החוזי של הסכם קיבוצי . הוא קבע כי השביתה אינה מאורגנת , לא קיבלה 
את אישור ההסתדרות וחיים הברפלד יו"ר האגף לאיגוד המקצועי בהסתדרות אף הודיע 
לעובדים כי אין לנקוט בצעדים ארגוניים . השופט קבע , כי את הסכסוך יש להעביר 
למוסד לבוררות מוסכמת , והביע את מורת רוחו על כי ועד העובדים וההסתדרות 
לא גילו לבית הדין את כל העובדות הרלוונטיות וביניהן את העובדה שהעובדים 
הזמניים לא עמדו לשבות . הצווים יעמדו בתוקף עד לפסק דין סופי בסכסוך שיינתן 
ב02 בפברואר . ( ע ) . כ021 עולים מבריה"ם הגיעו אתמול לפנות בוקר לנתב " ג 
וטופלו על ידי עובדי משרד הקליטה , שפעלו בתוקף צווי ריתוק אשר הוצאו נגדם 
בביה"ד לעבודה . העולים הגיעו בשני מטוסים של חברת התעופה ההונגרית מאלב . 
לא היו עיכובים בטיפול בעולים והתהליך התנהל כרגיל . 002 פעילים של התאחדות 
עולי בריה"ם מכל הארץ נענו לקריאת יו"ר ההתאחדות רוברט גולן והגיעו ב03 . 
2 אחר חצות לנתב"ג כדי לסייע בקליטת העולים , כיוון שחששו לשיבושים עקב 
השביתה , אולם אנשי משרד הקליטה לא הסכימו להיעזר בהם ורק 51 הורשו להיכנס 
לאולם קבלת הנוסעים , וגם הם נדרשו לצאת על ידי מנהל המשמרת ועל ידי מנכ"ל 
משרד הקליטה הרב לפידות שהיה במקום . הפעילים חיכו בחוץ עד צאת העולים , 
הגישו להם אוכל וקישרו בינם לבין קרוביהם . 
