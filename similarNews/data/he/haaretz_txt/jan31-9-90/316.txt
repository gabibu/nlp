משרד הבריאות חייב לקבוע קריטריונים ברורים לבדיקות צמחי מרפא המיובאים . 
בקריאה זו יצאו אתמול רוקחים ורופאים , עם נעילת הכינוס הראשון להרבולוגיה 
קלינית . לדברי אחד הרוקחים אמנון אזרובסקי , המצב כיום בארץ מאפשר יבוא 
של צמחי מרפא תחת מסווה של חומרי מזון , במטרה לייצר תה , תוך התחמקות 
מביצוע בדיקות מעבדתיות . צמחים אלו מגיעים אחר כך לשוק כצמחי מרפא לכל 
דבר , מבלי שגורם ממלכתי כלשהו יפקח על תכולתו האמיתית של הכמוסות או שקיות 
התה . לדברי אזרובסקי יש להבין שהנושא של צמחי מרפא הוא חשוב דיו כדי שרופא 
או רוקח מוסמך יהיה מופקד עליו , כפי שהדבר נעשה בארצות נאורות בעולם . 
ד"ר מאיר וינקלר ציין כי לאור הביקוש ההולך וגדל מצד הציבור בארץ לצמחי מרפא , 
אין עוד מקום להתעלמות מבעיה זו מצד משרד הבריאות והן מצד בתי הספר לרפואה 
ולרוקחות . מוסדות אלו חייבים להעניק לבוגריהם את היידע הדרוש בתחום צמחי 
המרפא , על מנת שיוכלו יותר רופאים לעסוק בשטח ועל מנת שלא יהיה ניתוק בין 
רפואה המשלבת צמחי מרפא לרפואה הקונבנציונלית . יצויין כי זה למעלה משנה 
יושבת ועדה בראשות השופט עליון שתפקידה לבדוק את הנושא . 
