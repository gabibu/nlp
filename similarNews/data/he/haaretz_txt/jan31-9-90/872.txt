קצין צה"ל שקרע תעודת זהות של תושב בית - לחם הועמד לאחרונה לדין משמעתי 
בפני קצין בכיר ונענש , לאחר שנקבע כי הפעיל " שיקול דעת מוטעה " . במקביל 
מונה קצין בודק לבירור תלונות נוספות על מקרים דומים שהגישו תושבי העיירה 
בית - סאחור . על מינוי הקצין הבודק הוחלט בעקבות תלונות שהגיעו למושל בית - 
לחם לפיהן נהגו חיילים שסיירו בעיירה לדרוש מתושבים להציג את תעודותיהם , 
וכאשר היו שולפים אותן קרעו החיילים את התעודה לשניים או לשלושה חלקים , 
מה שחייב את בעלי התעודות להוציא חדשות במנהל האזרחי . ללא תעודה חדשה 
היה צפוי בעל התעודה שהושמדה להטרדות , למעצרים ולחוסר יכולת לנוע בדרכים . 
הוצאת תעודה חדשה עלתה למבקש 231 שקלים , והיתה כרוכה בהתרוצצות של יומיים 
לפחות במשרדים השונים של המנהל האזרחי , כדי להשיג חתימות של כל האגפים 
על מה שקרוי " טופס אי - חובות " . תושבי בית - סאחור טענו כי תוך ימים מספר 
בשלהי דצמבר האחרון השמידו חיילים יותר ממאה תעודות זהות , חלקן כמעט חדשות . 
התושבים התלוננו על המעשה בפני המושל , ראש העיר וגם בפני הקונסול האמריקאי 
במזרח ירושלים . בהסתמך על ידיעה בנושא שפורסמה ב"הארץ " ב98 . 21 . 22 
פנה ח"ך אמנון רובינשטיין לשר הביטחון ודרש בדיקה דחופה של הטענות . בתשובה 
לפניית הח"ך מסר שר הביטחון כי מונה קצין בודק לבירור נסיבות המקרה . עם 
סיום הבדיקה , יועברו ממצאיה ותוצאותיה לטיפולו של הפרקליט הצבאי הראשי , 
שיחליט על המשך ההליכים בתיק . לגבי הטענות על השמדת תעודות הזהות בבית - 
לחם , אמר שר הביטחון כי בהוראת ראש המנהל האזרחי נערכה בדיקה ונמצא כי 
אירע מקרה בודד מסוג זה , והקצין שקרע את התעודה כבר הועמד לדין משמעתי 
ונענש . שר הביטחון לא מסר מה העונש שהוטל על הקצין . 
