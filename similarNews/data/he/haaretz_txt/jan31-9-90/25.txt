מזכ"ל קיסר אומר , כי קבלני כוח האדם הם " סוחרי עבדים " ויש להילחם מלחמת 
חורמה במסחר באנשים . בדיון שקיימה אתמול ועדת העבודה והרווחה בנושא לשכות 
תעסוקה פרטיות , אמר קיסר כי ישנם חוקים של איסור אפלייה , ואילו כאן קיימת 
תופעה שבה שני אנשים מועסקים באותו מקום , ועבודתם זהה , ואילו הפרש השכר 
ביניהם הוא כ%04 . זוהי עשיית פלסתר מחוקי עבודה " . קיסר הוסיף , כי לא 
במקרה ביקש המחוקק הישראלי מונופול על חלוקת העבודה . רוב מקומות העבודה 
בארץ הם ציבוריים . העבודות במגזר הציבורי נשארות בחלוקה בשירות התעסוקה , 
בעוד הלשכות הפרטיות מציעות עבודות בסקטור הפרטי . פרוף רות בן ישראל מאוניברסיטת 
תל - אביב אמרה , כי תופעת קבלני כוח אדם ולשכות עבודה פרטיות באה כדי להוזיל 
את העבודה , להגמיש את מערכת יחסי העבודה וליצור ניידות עובדים . תופעה 
זו באה לעקוף תוכניות ממשלה שמטרתן צמצום תקנים , במגמה להפרטת השירותים 
הממלכתיים . מיכאל הילב מהתאחדות התעשיינים אמר , כי הלשכות הפרטיות מקובלות 
על התאחדות התעשיינים , בתנאי שיהיה עליהן פיקוח . מנכ"ל שירות התעסוקה , 
דוד מנע , אמר כי בלשכות התעסוקה יש כוח עבודה זמין וכי לא ייתכן כי משרדי 
ממשלה לא יפנו לשירות התעסוקה הממלכתי , אלא ישכרו אנשים באמצעות לשכות 
פרטיות . יו"ר הוועדה ח"ך אורה נמיר ( מערך ) , אמרה , כי אם יחוקק חוק 
המתיר את פעולתן של לשכות תעסוקה פרטיות , הרי ששירות התעסוקה הממלכתי יהיה 
בלתי משמעותי . תופעת הקבלנים הפרטיים והלשכות הפרטיות צמחה על רקע חולשה 
ממושכת של שירות התעסוקה . אם שירות התעסוקה לא יהיה יעיל , מודרני , 
ומתאים לצרכי המשק , גם חקיקת חוקים לא תשנה את המציאות . הוועדה תמשיך 
לדון בנושא בשבוע הבא . 
