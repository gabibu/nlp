שטוקהולם ( ע"ר ) . אלופת אירופה בכדורגל , נבחרת הולנד , זכתה בהגרלה 
נוחה במישחקים המוקדמים של אליפות היבשת שיחלו בספטמבר השנה . בהגרלה שהיתה 
בשטוקהולם ביום שישי , נקבע כי הולנד תשחק בבית מספר 6 יחד עם פורטוגל , 
פינלנד , יוון ומלטה . הבית החזק ביותר יהיה כנראה מספר 5 , שבו יטלו 
חלק מערב גרמניה , בלגיה , מזרח גרמניה , ויילס ולוקסמבורג . אנגליה תשחק 
בבית 7 עם אירלנד החופשית , פולין וטורקיה . בית 2 כולל את רומניה , סקוטלנד , 
בולגריה ושוייץ , ובבית 1 ישחקו ספרד , צכוסלובקיה וצרפת . בית 3 כולל 
בין היתר שתי נבחרות חזקות , בריה"ם ואיטליה . בבית 4 תופיע לראשונה בתולדותיה 
נבחרת איי פארו ( ליד איסלנד ) . בבית זה נכללות יוגוסלוויה , דנמרק , 
אוסטריה וצפון אירלנד . 7 המנצחות מן הבתים המוקדמים יעלו לגמר ב - 2991 
בשוודיה . המארחת עלתה אוטומטית לטורניר הגמר . 
