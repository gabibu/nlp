קייפטאון ( אי - פי ) . המפלגה השמרנית של דרום - אפריקה התומכת באפרטהייד 
הודיעה אתמול כי תקיים הפגנות ושביתות כדי להדיח את הנשיא דה - קלרק מן השלטון 
ובכך לחסום את תוכניותיו לשתף את השחורים בשלטון . קוס ואן דר מרו , דובר 
השמרנים , אמר כי דה - קלרק הונה את הלבנים בדרום - אפריקה בכך שהחזיר לפתע 
למסגרת החוק את הקונגרס הלאומי האפריקאי ויותר מ06 קבוצות המתנגדות לאפרטהייד . 
השמרנים צופים כי מפלגתו של דה - קלרק לא תצליח להחזיק בשלטון כאשר הלבנים 
יכו חזרה . השמרנים אינם תומכים באלימות , אך המפלגה תארגן מבצעי " הישאר 
בבית " או שביתות כלליות אם יתנגד דה - קלרק לעריכת בחירות חדשות . " נפעיל 
עליו לחץ עד שלא תהיה לו ברירה " , אמר ואן דה מרו . לדבריו , מפלגתו דוגלת 
בלאומנות של אפריקנרים , ואינה גזענית . האפריקנרים , צאצאי ההולנדים שהתיישבו 
בדרום אפריקה לפני כ003 שנה , מהווים כשלושה מיליון מתוך חמישה מיליון הלבנים 
במדינה . דניס וורל , ממנהיגי המפלגה הדמוקרטית הליברלית , אמר כי השמרנים 
עשויים לזכות בתמיכה בעקבות הצהרתו של דה - קלרק , אך לדעתו לא יזכו ליותר 
מאשר % 04 מקולות הלבנים . לדעתו לא יהיו יותר בחירות בדרום - אפריקה בהן 
לא ישתתפו שחורים . קפידביניוהנסבורג ( אי - פי ) . בראשית ביקורו בדרום - 
אפריקה אמר אתמול הכומר האמריקאי גסי גקסון , ממנהיגי הקהילה השחורה בארה"ב , 
כי הוא מקווה לראות את נלסון מנדלה מטייל ברחובות יוהנסבורג לפני שיסתיים 
מסעו בן 21 הימים . גקסון קיבל אשרת כניסה לאחר סירובים אחדים במרוצת העשור 
האחרון , והוא מתכוון להיפגש עם הנשיא דה - קלרק , עם שר החוץ פיק בותה 
ועם מנהיגי תנועות הלוחמות באפרטהייד . במסיבת עיתונאים בשדה התעופה סירב 
גקסון לומר אם ביקש פגישה עם מנדלה . " זהו שחר של עידן חדש בדרום - אפריקה " 
אמר גקסון . הוא אמר כי בא לדרום - אפריקה כדי לעודד את האחדות בקרב סיעות 
השחורים השונות וכדי להתייחס לפחדיהם חסרי הבסיס של הלבנים . גקסון , אשר 
היה מראשי התומכים בהטלת עיצומים על דרום - אפריקה , נשאל אם הוא סבור שיש 
להמשיך בסאנקציות . הוא השיב כי הבעיה האמיתית היא האפרטהייד , וכי העיצומים 
ייפסקו עם סיום האפרטהייד . 
