הממונה על מחוז חיפה במשרד הפנים , משה גלזנר , טוען כי עיכובים באישור 
תוכנית פיתוח פרויקט מרכז הבהאים העולמי נובעים מהכנה לקויה של התוכניות , 
במסגרת הוועדה המקומית . בפנייתו מאתמול לראש העיר אריה גוראל , טוען גלזנר 
כי הודעת העיריה שלפיה התוכנית תקועה במשרדי הוועדה המחוזית , " באה כדי 
לחפות על כך , שהוועדה המקומית טיפלה בתוכנית הבהאים מעל חמש שנים " . 
עוד טוען הממונה על המחוז כי התוכנית הועברה למשרדיו בצורה " מבישה , לא 
מתוקנת , וללא הנספחים המצורפים " . גלזנר , בתוקף תפקידו כיו"ר הועדה המחוזית 
לתכנון ובנייה טוען נגד העירייה , כי על - אף שהתוכנית מתייחסת לשטח בינוי 
של 000 , 07 מ"ר , " לא הורחבה מערכת הדרכים כפי שמתבקש " . כמו כן הוא 
טוען כי , " לא ניתנה הדעת לנושא החניה ופתרונות החניה המוצעים לציבור 
הרחב אינם עונים אף על הדרישה המינימלית " . באשר להשתלבות הפרויקט בנוף , 
טוען הממונה על המחוז כי " לא התקבלה האינפורמציה המבוקשת לגבי ההשקפים 
מנקודות שונות בעיר לכיוון שטח הבהאים , כדי שהבניה המבוקשת תשתלב בנוף , 
במקום שהוא כל - כך רגיש " . בסיכום פנייתו מציין גלזנר , כי כל עוד לא 
ממציאה העירייה את החומר המבוקש , אין אפשרות להפקיד את התוכנית . לדבריו , 
המשרד שבאחריותו מבטיח אמנם לקדם את התוכנית בקצב מזורז , " אך ללא שגיאות 
תכנוניות , העלולות להיות בכיה לדורות " . ראש העיר חיפה אריה גוראל אישר 
בתשובה לשאלה כי העירייה אכן התבקשה על - ידי הוועדה המחוזית להוסיף כמה 
נתונים , וכי הורה למשרד מהנדס העיר להשלימם בהקדם , בשיתוף פעולה עם מתכנני 
המרכז הבהאי . תוכנית מרכז הבהאים נכללת במסגרת מאה הפרויקטים של מ"ם ראש 
הממשלה שמעון פרס , בשל היקף הבניה הנרחב , מקורות המימון מחו"ל , וקידום 
האיזור מבחינה תיירותית בין - לאומית . 
