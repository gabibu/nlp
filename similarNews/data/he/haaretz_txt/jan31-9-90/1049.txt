לתאילנד הגעתי בהמלצתה החמה של הבת , שבילתה בה שלושה חודשים במסגרת מסע 
במזרח הרחוק . במשך כחמישה שבועות , עם ילקוט על הגב , טיילתי לאורכה 
ולרוחבה של המדינה . מבנגקוק , הבירה הסואנת , לצפון ההררי עד גבולות 
בורמה ולאוס ( משולש הזהב ) ודרומה לחופי הים המקסימים עד לגבול מלזיה . 
בתאילנד הרים גבוהים , יערות עד ( גונגלים ) בצפון המדינה , ונהרות 
ארוכים ורחבים . בדרום יש שפע של איים וחופים יפים . טיול באזור ההררי 
מביא את המטייל לכפרים פרימיטיוויים של שבטים המאכלסים את ההרים בצפון . 
סגנון חייהם הפרימיטיווי , הליכותיהם ולבוש הנשים הססגוני , שונים משבט 
לשבט . הורה שבת או בן שלו נסעו לאזור זה , מלא בדרך כלל בחששות ודאגות . 
מרחוק נראה המקום אפוף מסתורין ומסוכן . הם תוהים כיצד יסתדרו , היכן 
ילונו , עם מי יתרועעו ועוד . מניסיון אישי שרכשתי במסע , התרשמתי שברוב 
המקרים אין מקום לדאגות : הצעירים מטיילים בבטחה , בתבונה ושומרים על התנהגות 
תרבותית . פוגשים בהם מטיילים בזוגות או בקבוצות קטנות . בנים עם בנות , 
בנים לבד או בנות לבד . מקום הריכוז שלהם בבנגקוק הוא ברחוב קאו סן באזור 
בנגלמפו . הרחוב שכל אורכו כ002 מטר מלא באכסניות זולות ( לרוב נקיות ) 
ומסעדות עממיות המגישות מאכלים תאילנדיים ומערביים . אף שהם פזורים במסעדות 
השונות הם מרבים לשבת במסעדה תאילנדית קטנה בשם " מסעדת יהלומה " . במסעדה 
זו יש פרט לאוכל התאילנדי הטעים והמזין , שבסיסו אורז לבן , ואליו נוספים 
הפירות הטרופיים המזינים והטעימים : אננס , פפאיה וקוקוס , גם מטעמים 
מישראל . הצעירים מטיילים במדינה לאורכה ולרוחבה ומעבירים מידע על טיולים 
וסיורים מומלצים . הם מדווחים האחד לרעהו על בית המרקחת , האכסנייה , 
סוכן הנסיעות והחנות לפיתוח תמונות המומלצים ביותר . הם יושבים בשלווה במסעדות , 
בבתי - קפה ובאכסניות שעות על גבי שעות , מחליפים חוויות עם מטיילים מארצות 
אחרות , בולעים ספרים ומעבירים את הזמן . יש בהם המטיילים כמה חודשים וחוזרים 
לארץ . ויש מיעוט המסייר ללא מטרה מוגדרת והממשיך לטייל מעבר לשנה . בנגקוק 
היא הבסיס ממנו יוצאים גם לאוסטרליה , ליפאן ולארה"ב . נפאל , הודו והפיליפינים 
הן המדינות המבוקשות בגלל העלות המזערית . תאילנד היא ארץ זולה מאוד ; לינת 
לילה בבית הארחה זול עולה כ6 שקלים . ארוחה ממוצעת 24 שקלים . עיקר ההוצאות 
הן לנסיעות הארוכות באוטובוסים וברכבות , ולטיסות . אני ממליץ להורים של 
צעירים צאו בעקבותיהם לטיול מהנה וזול . חודשי נובמבר עד מארס הם המתאימים 
ביותר . ואל תסעו לפחות משלושה - ארבעה שבועות . 
