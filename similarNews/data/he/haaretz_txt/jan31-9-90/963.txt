בהסכמה כמעט כללית הועברו אתמול לוועדת הכספים הצעות חוק פרטיות של אמנון 
רובינשטיין ( שינוי ) ורן כהן ( רץ ) שעל - פיהן יהיה צורך בקריאה טרומית 
ובעוד שלוש קריאות בכנסת כדי להגדיל את מימון המפלגות . רק מנחם פרוש ( 
אגודת ישראל ) התנגד , ושמואל הלפרט מסיעתו לא השתתף בהצבעה . כיום יכולה 
ועדת הכספים בהחלטה פשוטה לשנות את יחידת המימון , ובכך להטיל הוצאה של 
מיליונים נוספים על אוצר המדינה . באחרונה נפוצו ידיעות , לפיהן מבקשות 
שתי המפלגות הגדולות להעלות את המיכסה פעם נוספת . כהן ורובינשטיין הציעו 
במקור , שהמיכסה תיקבע בוועדה ציבורית , בדומה לשכר חברי הכנסת . אבל 
התעוררו ספקות , אם הדבר יעיל שכן קשה יהיה לוועדה כזאת , אפילו של אנשי 
מדע המדינה בראשות שופט ( כהצעת רובינשטיין ) , לקבוע דברים בלי שיינתנו 
לה קריטריונים . הם אמרו , שארבע קריאות , כשבכל פעם חייבת ההצעה לעבור 
לוועדת הכספים , מבטיחות שהציבור יידע בכל מקרה במה מדובר , ולא תהיה עוד 
סכנה של מחטפים שבהן מעבירות המפלגות כספים מהאוצר לגזברויות שלהן ללא דיון 
פומבי . סגן שר האוצר יוסי ביילין ( מערך ) הסכים להעברת ההצעות לוועדה . 
חיים רמון ( מערך ) אמר שמפלגתו תתיעל וגם תמכור נכסים בטרם תתבע מחדש 
להגדיל את יחידת המימון . פנחס גולדשטיין ( ליכוד ) הודיע , שסיעת הליכוד 
החליטה גם היא להתנגד להגדלת מיכסת המימון . יואש צידון ( צומת ) הזכיר 
לכנסת , שעדיין תלוי ועומד בג"ץ בנושא , על שוועדת הכספים הגדילה את המיכסות 
למפרע . קפידבין " אם לא תהיה התקדמות משותפת בדרך לשלום , לא תהיה ממשלת 
משותפת " , אמר אתמול מיכאל בר - זוהר ( מערך ) בהצעה לסדר היום בנושא 
" שנה ליוזמת השלום של הממשלה " . בר - זוהר נמנה על אנשי " הזרם המרכזי " 
במפלגתו , שהתנגדו לפירוק הממשלה רק לפני שבועות מספר בעת המשבר סביב נקודות 
בייקר . הצעתו אתמול שימשה מסר לליכוד , שלמערך יש עתה עמדה אחידה בנושא . 
" במרכז מפלגתכם ייגזר גורלה של ממשלת האחדות " , הבהיר לאנשי הליכוד . 
קפידבינח"ך חגי מירום גילה אתמול כי הוא חיבר את שיר המחאה ממלחמת לבנון , 
המבוסס על שיר הילדים " רד אלינו אווירון " . מירום חשף אתמול את הנושא 
בדיון על שירי מחאה , במסגרת שאילתות בעל פה שהופנו לשר החינוך יצחק נבון . 
המלים של שיר המחאה הן " רד אלינו אוירון קח אותנו ללבנון נילחם בשביל 
שרון ונחזור בתוך ארון " . מירום סיפר שכתב את המילים כאשר שירת בלבנון 
כסג"ם במילואים . המחבר הוסיף כי אילו תוכניתו של שרון , אז שר הביטחון , 
היתה מתממשת , " רבים וטובים נוספים מבנינו היו חוזרים בתוך ארונות " . 
עוד אמר , שעל אף שכתב את השיר הזה , המשיך לשרת את כל תקופת המילואים 
הנדרשת . נבון השיב לשואל , ח"ך יצחק לוי ( מפד"ל ) שהשיר נקרא בבית - 
הספר במסגרת לימוד שירי מחאה , בשיעור ספרות והוא נותח לפי קני - מידה ספרותיים 
ולא פוליטיים . קפידבינהכנסת העבירה אתמול לוועדת הכלכלה שתי הצעות חוק פרטיות 
של חנן פורת ויצחק לוי ( מפד"ל ) שבהן הציעו להגביל נהיגת צעירים . פורת 
הציע , שהגדרת נהג חדש המחייבת אותו לעבור מבחן מחדש אם עבר עבירת תנועה 
תימשך שלוש שנים . לוי הציע שצעירים עד גיל 02 לא יורשו לנהוג בין חצות 
לשעה שש בבוקר . שר התחבורה משה קצב הסכים עקרונית להצעות , אבל לא לפרטיהן . 
הוא צידד בהגבלת נהיגה של צעירים עד גיל 81 בלבד מחצות עד חמש בבוקר . 
ח"ך רמון התנגד להגבלות , וטען שהרושם שצעירים גורמים ליותר תאונות מבוסס 
על סטטיסטיקה מסולפת . הוא הסביר שהצעירים יוצאים לבלות בחצות , ואם תוגבל 
נהיגתם עד חמש בבוקר הם יחזרו הביתה בשש . הצעת פורת ולוי התקבלה ברוב של 
22 נגד חמישה . קפידבינתביעה משפטית נגד הנהלת שמן על פיטורי העובדים בניגוד 
לחוק שירות התעסוקה הוגשה אתמול לביהמ"ש מטעם מנכ"ל שירות התעסוקה דוד מנע 
זאת מסר אתמול המופקד על משרד העבודה והרווחה השר רוני מילוא . השר השיב 
על שאילתה של יאיר לוי ( ש"ס ) שהתרעם על שהודעות הפיטורים שוגרו לבתי 
העובדים בשבת . קפידבינהכנסת אישרה אתמול בקריאה שנייה ושלישית את החוק המחיש 
בהרבה את הליכי רישוי הבניה , נוכח העליה הצפויה . החוק הוא בבחינת הוראת 
שעה למשך שנה מיום כניסתו לתוקף , בעוד כעשרה ימים . 
