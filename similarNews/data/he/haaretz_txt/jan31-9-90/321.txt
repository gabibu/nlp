המשטרה שחררה אמש , ללא ערבות את שמואל פבר , מראשי תנועת " כך " , לאחר 
שנחקר שעות ארוכות על ידי אנשי שב"ך בחשד למעורבות ברצח חאלד שאוויש בן 02 , 
תושב מזרח ירושלים ופציעת שלשה מחבריו ליד שער יפו בירושלים , בחודש אפריל 
האחרון . פבר , אב ל9 ילדים , המתגורר בשכונת גבעת שאול בירושלים , עומד 
מזה שנים בראש הארגון " יד לאחיות " , מיסודה של תנועת כך , ארגון העוסק 
בחטיפת נשים יהודיות שנישאו לערבים . פבר נעצר שלשום בבוקר על ידי אנשי 
משטרת ירושלים , ונחקר במשך שעות רבות . פבר הכחיש כל מעורבות או קשר לרצח , 
שבוצע ליד שער יפו , באמצעות תת - מקלע עוזי ביום 98 . 4 . 01 . הוא גם 
נחקר בקשר למעורבות אפשרית בארגון הסיקריים וכן בעניין הטמנת רימונים בכלי 
רכב של ערבים בכפר סילואן שבמזרח ירושלים לפני שלוש שנים . כם כן התבקש 
פבר לענות על שאלות בקשר להצתת כנסיה בירושלים בנובמבר 8891 , אירוע שבו 
הורשע נועם פדרמן , פעיל אחר ב"כך " ובארגון " מדינת יהודה " . פבר התבקש 
למסור פרטים לגבי שותפיו של פדרמן באותו אירוע . פבר הכחיש כל קשר למעשים 
ושוחרר אתמול אחר הצהרים . סופר " הארץ " מציין , כי לפבר , שתכנן וביצע 
עשרות פעולת של חטיפת נשים יהודיות מכפרים ערביים בתוך הקו הירוק ומחוצה 
לו , היה קשר עם זרועות ביטחון אחדות , שעימן פעל בתיאום , במהלך פעולות 
אלה בתוך הכפרים ערביים . לפבר , למרות היותו איש כך , יש מהלכים בכמה 
משרדי ממשלה , בתחום של שיקום נרקומנים וסיוע בלכידת סוחרי סמים . ב"כך " 
ציינו אתמול כי פבר , נכה צה"ל ממלחמת יום הכיפורים ובעל צליעה בולטת , 
לא היה יכול להימלט בדרך שעל פי התיאור בעיתונות , נמלט מידי המשטרה , 
היורה האלמוני . ב"כך " גם טענו , כי המעצרים האחרונים , בעניינים שונים 
של חברי כך ו"מדינת יהודה " הינם מעצרים פוליטיים , שנועדו לסתום פיות . 
