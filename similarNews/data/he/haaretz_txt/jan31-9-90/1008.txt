לפני כמה חודשים נעצרה צעירה באיטליה . במקום מוצנע בגופה גילו השוטרים 
האיטלקים חבילת יהלומים בשווי מאות אלפי דולר . היהלומים הוחרמו . הפרשה 
עשתה קצת כותרות ונשכחה . בבורסת היהלומים ברמת - גן יודעים הכל , כי הצעירה 
הזאת היתה אחת מהבלדריות והבלדרים הרבים שמעסיק חבר בורסת היהלומים ברמת - 
גן צבי דרדיקמן , המתמחה לדברי גורמים בבורסה ובמשטרה בהעברות ובהברחות 
יהלומים בשביל יהלומנים ישראלים וזרים . דרדיקמן פיצה מיד את הבלדרית שלו . 
הוא גם שילם פיצוי מלא לבעלי המשלוח שנתפס . דרדיקמן , כך ידוע לכל , 
נותן אחריות מלאה לכל משלוח , והוא הקפיד עד היום לשמור על שמו המקצועי 
הטוב . לפי המסופר בבורסה , הוא מעסיק בלדרים , בעיקר סטודנטים , שתמורת 
כמה מאות דולרים וכרטיס טיסה מבצעים בשבילו העברות יהלומים , כספים ופריטים 
נוספים ממדינה למדינה . הוא גובה עמלה של כאחוז משווי כל משלוח , ועסקיו 
פורחים . את רווחיו בשבוע מעריכים גורמים בקיאים בבורסה במאות אלפי דולרים . 
אבל היום צבי דרדיקמן בצרות , וכך גם הבורסה ליהלומים . דרדיקמן , בן 
ה56 , אחד מהידועים בחברי בורסת היהלומים בישראל ובבלגיה ואחד מהגדולים , 
יש אומרים הגדול ביותר , במפעילי עסקי הבלדרות בענף היהלומים , יושב במעצר 
בישראל זה השבוע השני . בנו אורי , בן ה63 , המתגורר באנטוורפן שבבלגיה 
ומנהל משם את עסקי היהלומים והכספים של המשפחה , שוחרר בשבוע שעבר ממעצרו . 
האב ובנו חשודים בהפעלת רשת של עבריינים , בראשות העבריין הישראלי אשר דורון , 
שפעלו בשיטות של המאפיה וביצעו סחיטות אלימות , לרבות פיצוץ מטעני חבלה 
בבתים , הצתת מכוניות וחנויות , יריות ושיגור אזהרות נוסח הפשע המאורגן . 
כל זאת , לפי חשד המשטרה , כדי לחסל חשבונות על רקע סכסוכים עסקיים ואישיים 
עם יהלומנים ואנשי עסקים במדינות שונות , שחבו להם סכומי כסף גדולים . לפי 
חשד המשטרה , התפרסה הפעילות הפלילית של שליחיהם של צבי ואורי דרדיקמן על 
פני כמה מדינות , בהן בלגיה , ארצות - הברית , שווייץ , יוון וישראל . 
היחידה המרכזית של משטרת תל - אביב , החוקרת בפרשה זה כחצי שנה , משתפת 
פעולה באופן אינטנסיווי עם משטרות המדינות האלה . לצורך החקירה יצא לבלגיה , 
כבר פעמיים בחודשים האחרונים , ראש מחלק בילוש נושאי ביחידה המרכזית , 
רפ"ק חיים פנחס . חוקרי משטרה מחו"ל אמורים להגיע בקרוב לישראל . ככל הידוע , 
יש בידי החוקרים חומר - ראיות רב , שיאפשר לדעתם הגשת כתבי אישום נגד צבי 
ואורי דרדיקמן . יש להדגיש , כי המדובר ביהלומן ( צבי דרדיקמן ) הנחשב 
לאחד ההגונים והישרים מהעוסקים במקצוע , ומאות יהלומנים נותנים בו אמון 
מלא ומפקידים בידיו את יהלומיהם . דמות - המפתח בפרשה הוא בנו אורי , החי 
חיי פאר בבלגיה ומושך בחוטים ברחבי העולם . אורי דרדיקמן חשוד כי התרועע 
עם העבריין אשר דורון והפעיל במישרין ומימן את רשת העבריינים של דורון , 
שלפי החשדות חבריה הם קבלני פיצוצים העובדים בשירות יהלומנים ואנשי עסקים . 
לפי חשד המשטרה , הם קשורים לכ51 מקרי פיצוצים , הצתות ויריות בכמה מדינות 
בשנתיים האחרונות . גם האב צבי מסובך בעסקי בנו , חושדים החוקרים . מתברר 
שצבי דרדיקמן , שנעצר יום לאחר הרצח של מתווך היהלומים אורי שליבובסקי 
בלי קשר לרצח היה בימים האחרונים טרם מעצרו תחת פיקוח צמוד של בלשי היחידה 
המרכזית , בלא שידע זאת . הוא נפל למלכודת שטמנה לו המשטרה וביצע פעולות 
שחיזקו את החשדות נגדו והצביעו , לדעת החוקרים , על כך שהוא ידע על הפעילות 
הבלתי - חוקית של בנו וניסה להשמיד ראיות ולשבש הליכי חקירה . בבוקר שבו 
נעצר עוד הספיק דרדיקמן לארגן משלוח יהלומים גדול לחו"ל ואף ליווה את הבלדר 
שלו לנמלהתעופה בן - גוריון . הסיפור מסתבך עוד יותר משום שחוקרי המשטרה 
בישראל ובבלגיה חוקרים את בני משפחת דרדיקמן גם בחשד שהם , או שכירי החרב 
שלהם , קשורים לניסיון ההתנקשות בחייו של נשיא בורסת היהלומים , משה שניצר . 
שניצר נדקר במלון באנטוורפן בחודש יולי שעבר בידי צעיר שעלה אתו במעלית . 
למשפחת דרדיקמן סכסוך ישן עם שניצר , על רקע עסקי . פרשת דרדיקמן היא רק 
קצה הקרחון של קשרים ועיסוקים פליליים המיוחסים לחברים בבורסת היהלומים . 
חקירת המשטרה הנמשכת בקצב מואץ , הן בכל הקשור לפעילות האב והבן דרדיקמן 
והן בניסיון לגלות את רוצחי אורי שליבובסקי , כבר הסירה עד כה שכבות שכיסו 
על קשרים אפלים של גורמים הפעילים בבורסה ומסביבה . סביר להניח , שהשבועות 
הקרובים יעמיקו את הגילויים . זה כבר ידוע , שיש יהלומנים וחברי בורסה המשתפים 
פעולה עם עבריינים לצורך הסדרת בעיות והחזר חובות . רק מקרים מעטים כאלה 
הגיעו לידיעת המשטרה . שאר הסכסוכים , האיומים , ההתנכלויות והסחיטות 
נסגרים בשקט , בבוררויות פנימיות רשמיות ולא - רשמיות המחייבות את חברי 
הבורסה . הסיפורים על מעשי המרמה הגדולים במיליוני דולרים , היריבויות האלימות 
והאיומים נלחשים באולמות ובמשרדי הבורסה ליהלומים ברמת - גן ובאנטוורפן . 
גורם המצוי היטב בענייני הביטחון בבורסה ליהלומים אמר לי בשבוע שעבר : 
אנחנו יודעים על גורמים פליליים שהם או בני משפחותיהם הסתננו לפעילות סדירה 
בבורסה , מיעוטם אפילו כחברי בורסה ואחרים כעובדים ובעלי תפקידים אצל חברי 
בורסה ובבנייני הבורסה . אין היום סינון מספיק , לפחות לגבי עברם ויושרם 
של חברי הבורסה . יש להדק את הפיקוח והסינון " . בעשר השנים האחרונות , 
ובפרט לאחר השוד הגדול שהיה בבורסה לפני עשר שנים ושמבצעיו , ששדדו יהלומים 
ב5 מיליוני דולר , לא התגלו עד היום , נחשפו בחקירות של המשטרה וגורמים 
פרטיים עשרות מקרים מכחים של קשרים בין יהלומנים וחברי בורסה לבין גורמים 
פליליים . בפעולות עיקוב חשאיות נצפו מפגשים בין חברי בורסה לעבריינים . 
ביחס למרבית חברי הבורסה האלה לא ננקטו צעדים של ממש להוצאתם מהבורסה . 
חברות חקירה פרטיות מבצעות תחקירים ביטחוניים , בכלל זה בדיקות פוליגרף , 
בשביל הנהלת הבורסה וחבריה כדי לברר אמינות של חברים חדשים ומועמדים לעבודה . 
גורמים המעורים היטב בבורסה טוענים , כי בשנים האחרונות פחת מספר התחקירים 
הביטחוניים שהוזמנו ולא הוקפד לערוך תחקירים . על הרקע הזה אפשר להבין את 
צמיחתה של פרשת דרדיקמן . דורון הוא עבריין קשוח . בשנת 0891 היה מעורב , 
עם שניים מאחיו , בסחיטת 001 אלף דולר מהיהלומן הבלגי פיליף דה - קלארק , 
על רקע ניסיון השתלטות שלהם על מועדון הפיקוקס . דורון נידון על חלקו בפרשה 
לשמונה שנות מאסר , השתחרר מהכלא ב6891 ויצא לחו"ל . לפי המידע שהצטבר 
במשטרה , הוא עסק בפעילות פלילית באירופה , בכלל זה סחיטות כספים מאנשי 
עסקים בגרמניה . לפני כשנתיים הגיע לבלגיה , שם התיידד עם עבריין ישראלי 
אחר המבוקש על - ידי המשטרה ועם אורי דרדיקמן . העבריין המבוקש היה חברה 
לחיים של יהלומנית יהודייה , אנה ליפשיץ , הפעילה בבורסה באנטוורפן . 
דורון התיידד אתה ובאמצעותה קנה דריסת - רגל בעולם היהלומים ובבורסה באנטוורפן . 
הוא הכיר את אורי דרדיקמן וביצע בעזרתו עסקת יהלומים . מאז נעשו דורון 
ואורי דרדיקמן ידידים . שניהם אוהבים את החיים הטובים , מתלבשים בהידור , 
נוסעים במכוניות מפוארות מצוידות בטלפונים אלחוטיים ומפזרים כספים . הם 
בני אותו גיל והחלו לבלות הרבה ביחד . דורון , בעל הופעה מרשימה , דיבור 
שקט וכושר שכנוע , החל לבקר בדירתו של אורי דרדיקמן בפאתי אנטוורפן ובמשרדיו 
בבורסה שם . דורון החליף מדי פעם דירות מגורים , חי במלונות ובמוטלים מפוארים 
לא תחת שמו ונהנה מחשבון - הוצאות פתוח . הוא הרבה בשנתיים האחרונות להסתובב 
במדינות שונות באירופה , לפי החשד לשם ביצוע סחיטות והתנקשויות באנשי עסקים 
וביהלומנים , בשליחותם של יהלומנים אחרים שלהם הם היו חייבים כספים . לפי 
החשד , הוא היה משרתם של הרבה אדונים , שפעל גם בשירות אורי דרדיקמן . 
לפי החשד דרדיקמן מימן אותו , שלח אותו למשימות וסיפק לו מידע פנימי מתוך 
הבורסה ומידע אישי שהיה לו על בני משפחותיהם ומקומות מגוריהם של הקורבנות . 
רשימת הפיגועים המיוחסת לדורון גדולה . ביולי אשתקד התפוצץ מטען תבערה 
ליד ביתו של אמנון רחמינוב בבלגיה . רחמינוב הוא אחד מבעלי חברת היהלומים 
הבלגית " דיא - גרוף " . איש עסקים יווני , דימיטרי זרבוס , היושב בזאיר , 
תבע ממנה מיליוני דולרים שנתן לאיש העסקים הישראלי הצעיר ניר גואז , שהסתבך 
בעסקאות נשק ויהלומים בזאיר ( אף גואז קיבל את הכסף שלא במסגרת " דיא - 
גרוף " ) . חודש לאחר מכן התפוצץ מטען חבלה בביתו של אזרח בלגי , מנהל 
החברה בבריסל . שבוע לאחר מכן התפוצץ מטען חבלה רב - עוצמה במכוניתו של 
אהוד לניאדו , גם הוא מבעלי חברת " דיא - גרוף " . הפיצוץ אירע בחניון 
של בית מגורים בפרברי אנטוורפן שבו מתגורר גם אורי דרדיקמן . כתוצאה מהפיצוץ 
נשרפו וניזוקו כמאה מכוניות . מכוניתו המפוארת של דרדיקמן שחנתה בחניון לא 
ניזוקה . בהמשך הונחו מטעני חבלה ונורו יריות בבתיהם של מנהלים אחרים ב"דיא - 
גרוף " . בד בבד הועלו חשדות כי אשר דורון אחראי לפרשייה של סחיטות ואיומים , 
בפיצוץ מטעני נפץ , נגד האחים אדלר תושבי שווייץ , בעלי רשת חנויות תכשיטים 
ויהלומים ברחבי אירופה . הם נתבעו לפרוע חובות כספיים ליהלומנים , לאחר 
שמכרו חנות שלהם לאיש עסקים יווני שהיה חייב את הכספים . מטעני נפץ התפוצצו 
בחנויותיהם בזנווה ובלונדון . הבלמים במכוניתו של אחד האחים חובלו , והוא 
נפצע כאשר המכונית הידרדרה בדרך הררית בשווייץ . ליד חנות של האחים אדלר 
באתונה נתפס באותה עת העבריין הישראלי שמעון חגג ובקבוק תבערה בידו . חקירה 
העלתה כי דורון המתין במכונית לידו והצליח להימלט . נגד דורון תלוי כתב אישום 
בבית - המשפט המחוזי בתל - אביב על סחיטה באיומים והנחת מטעני חבלה בדירתו 
בהרצליה של היהלומן הבלגי וילי גלובצובר . הוא מבוקש על - ידי כמה משטרות 
בעולם . בארצות - הברית סבורה המשטרה כי דורון פעל נגד היהלומן שהסתבך בחובות , 
חנן בנימיני . בשני מקרים הוצתו מכוניות של בנימיני ונורו יריות הפחדה 
לעבר בתו בניו - יורק . במקרה אחר נשלח לביתו ראש דג כרות עטוף בנייר עיתון 
( איום נוסח המאפיה ) . הוברר כי בנימיני היה חייב לאורי דרדיקמן 021 
אלף דולר . אחרי שהשניים נפגשו לבוררות והחוב הוחזר , פסקו ההתנכלויות 
לבנימיני . בנימיני לא התלונן במשטרה על המקרים האלה . לאחר כל פיגוע היה 
מתקשר אל הקורבנות אלמוני , שהציג את עצמו בשם שונה בכל פרשייה . בישראל 
הוא היה " פטריק " , בשווייץ " קרלוס " , ובבלגיה " סלווטורה " . תמיד 
דיבר עברית , בקול שקט , והבהיר לקורבנות כי אם לא ישלמו את חובם , הוא 
יפגע בהם ובבני משפחתם . תמיד בשיחה הראשונה הוא דרש מיליון דולר מיד , 
ובשיחה השנייה דרש כבר שני מיליוני דולר והודיע כי כל יום פיגור יישא ריבית 
של 001 אלף דולר . בהשוואת קולות שעשתה משטרת בלגיה זוהה המאיים כאשר דורון . 
בספטמבר אשתקד לכד מארב של שוטרים , בדירה בבלגיה , את דורון ואת חברו 
מיכאל מנדל , החשוד כי סייע לו בפעילותו . בעת המעצר נאבקו השניים עם השוטרים , 
היכו אותם ואיימו שיחסלו אותם אם לא ישוחררו . השוטרים הבלגים נדהמו מהאלימות 
של שני העבריינים הישראלים . בחיפוש בדירתו של דורון נמצא דרכון מזויף ובדירתו 
של מנדל נתפסו חלקי מטעני חבלה , הזהים לאלה שנעשה בהם שימוש בפיגועים , 
ותחמושת . המשטרות העוסקות בחקירה , המתפרסת על כמה יבשות , משוכנעות 
כי בידיהן ראיות מוצקות , לא רק לאחריות של דורון לפיגועים , אלא גם לקשרים 
הפליליים שבינו לבין אורי דרדיקמן . דורון ממשיך , גם בחקירתו בעת המעצר , 
לאיים על חוקריו . הוא אומר להם כי כאשר הכל יסתיים והוא ישתחרר מהכלא , 
יחסל אותם . בינתיים חשפו החוקרים עבירות נוספות שלפי החשד ביצע דורון 
ושלא היה ידוע עליהן עד לאחרונה . 
