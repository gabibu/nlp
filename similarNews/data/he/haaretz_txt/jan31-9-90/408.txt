מהפיכות נוטים לתאר בשחור - לבן . המהפכנים נוטים , וזה מובן , לתאר באורח 
רומנטי את שורשי המרי שלהם , לעשות אידיאליזציה מניצחונם ודמוניזציה לאויביהם . 
אך נטייה זו לבדה אין פירושה שהמהפכנים הם שקרנים ושמהפיכות אינן צודקות . 
סגנן של היסטוריה יכול להיות במהותו נכון , מבלי להיות נכון לכל פרטיו . 
אך הוא גם עלול להיות כוזב . סכנה זו מרחפת על רומניה כיום : הסכנה שקווי 
המתאר של השינוי המהפכני שעברה יסתירו את המשך האידיאולוגיה שלה . קפמאליד4חמבמהשאלות 
מה נכון ומה כוזב בסיפור המהפיכה הרומנית מתחילות בהוצאתם להורג של בני הזוג 
צאושסקו . על - פי הסיפור הנפוץ , ברחו ניקולאי ואלנה צאושסקו מבוקרשט 
במסוק , זמן קצר אחרי 21 בצהריים , 22 בדצמבר . חיילי הצבא תפסו אותם 
מאוחר יותר באותו יום . מול התנגדות עזה של תומכי צאושסקו , חשה הממשלה 
החדשה כי אינה יכולה להסתכן במשפט הוגן וממושך . מצד שני , כל עוד הרודן 
ואשתו יהיו חיים , עלולים חסידיהם לחלצם ולגייס לצדם עוד תומכים . זו הסיבה 
להוצאתם להורג בחג המולד , שלא היתה אלא תהליך מזורז של הסקת מסקנה ודאית . 
אינטלקטואלים רומנים רבים סבורים שהפתרון הטוב ביותר היה להימנע ממשפט , 
ומתוצאתו הידועה מראש , ולהרוג את בני הזוג בו - במקום . למה לתת להם 
הזדמנות להגן על עצמם מפני האשמות שאין להפריכן ? יתר על כן , כפי שמראה 
קלטת המשפט , היה זה משפט רק בשם . פני התובעים לא נראו , שמותיהם נשארו 
חסויים . מבחינה זו , המנהיגים החדשים ברומניה בחרו באפשרות הגרועה ביותר 
מבין האפשרויות שעמדו בפניהם : הריגה המתיימרת להיעשות על - פי כל החוקים 
והכללים . בניסיון לשמור על טוהר המהפיכה , הם הכתימו אותה . אלה , מכל 
מקום , הן גרסאות של הסיפור המקובל . ואולי היו סיבות אחרות להתנהגותו 
של המשטר החדש ? אולי לאלה שהורו על הריגתו של צאושסקו היה אינטרס אישי 
במותו המהיר והפרטי ? ומי הם האנשים במשטר החדש ? האם הם מנצלים מיתוס 
של צדק מהפכני ושיקולים צבאיים כדי להסתיר מניעים אחרים ? כדי להשיב על שאלות 
אלו עלינו להבין את אופיה של הסערה המהפכנית ברומניה . מצד אחד , היה כאן 
ללא ספק מרי ספונטני שצמח מלמטה , המהפיכה הפלבאית המוצלחת הראשונה בקיסרות 
הסובייטית . מצד שני , נראה שהיה קיים קשר בין - מפלגתי מתוכנן היטב של 
בעלי תפקידים מאוכזבים בביורוקרטיה הממשלתית והצבאית . תנועה זו נועדה לפגוע 
אך ורק בבני הזוג צאושסקו ובחצרם הפרטית . לעומת זאת , הפעילים מהשורה , 
בעיקר מנהיגי הסטודנטים , רצו לפרק את השלטון הקומוניסטי ולכונן דמוקרטיה 
בנוסח המערב . לפי שעה , אם לשפוט על - פי הרכב מועצת חזית ההצלה הלאומית 
המחזיקה כעת בשלטון , נראה כי הסיעה המפלגתית מנצחת . נשיאה , יון איליאסקו , 
הוא איש מנגנון משופשף . איליאסקו הוא בן למשפחה קומוניסטית ותיקה , שלמד 
במוסקווה בראשית שנות ה05 ושם התחבר עם מיכאיל גורבצוב , שהיה אז מנהיג 
של קומסומול באוניברסיטת מוסקווה . כיו"ר התאחדות הסטודנטים הרומנים ב6591 , 
השתתף איליאסקו במסעות דיכוי נגד סטודנטים שהביעו סולידריות עם המהפיכה 
ההונגרית . מאוחר יותר היה למנהיג של ארגון הנוער הקומוניסטי הרומני ( 
יו - טי - סי ) והתחבב כל - כך על צאושסקו , עד שב1691 היה למזכיר המפלגה 
לענייני אידיאולוגיה . נכון , הוא סירב לציית לכל הגחמות של צאושסקו ובהדרגה 
נדחק לשוליים . אבל השתתפותו בפעילות המפלגה נמשכה . בקונגרס ה21 של המפלגה , 
ב9791 , נבחר איליאסקו לחבר הוועד המרכזי , והיה ראש ארגון המפלגה ביאסי . 
בשנות ה08 הוא מונה ליו"ר הוועדה הממלכתית לענייני מים , ומאוחר יותר היה 
מנהל בית ההוצאה לאור של פרסומים טכניים בבוקרשט . עד ל22 בדצמבר 98 לא 
השמיע איליאסקו שום התבטאות פומבית של התנתקות מהמשטר או מהעומד בראשו . 
חזית ההצלה הלאומית בחרה בוירגיל מגוריאנו לקרוא את הודעתה הראשונה בטלוויזיה 
הרומנית . מגוריאנו הוא פרופסור באקדמיה המפלגתית , ובמשך 51 השנים האחרונות 
לימד סוציאליזם מדעי . פירושו של זה ברומניה הוא צאושסקואיזם . מזכיר מועצת 
חזית ההצלה הוא מרטיאן דן , יורשו קצר - הימים של איליאסקו בראש ארגון הנוער 
הקומוניסטי הרומני , ולשעבר הממונה על התעמולה בארגון המפלגה בבוקרשט . 
תחום התמחותו היה גם הוא סוציאליזם מדעי . סגן היו"ר הראשון של מועצת חזית 
ההצלה הוא דומיטרו מאזילו ( התפטר מכהונת סגן הנשיא לפני שמונה ימים , 
אחרי שעיתוני " החזית " תקפו אותו בארסיות . הוא האשים את עמיתיו בסטאליניזם . 
בימי כהונתו האחרונים היו הערכות שהוא מנסה לדחוק את איליאסקו ולתפוס את 
מקומו בנשיאות ) . בשנות ה07 היה מאזילו מפקד בית - הספר לשוטרי - ביטחון 
בבניאשה , מחוץ לבוקרשט . דרגתו היתה קולונל בסקוריטטה , ובמשך יותר מעשור 
היה אחד מכותבי נאומיו של צאושסקו . הוא התנתק משלטון העריצות לפני שנתיים , 
כאשר הבריח לנציבות הנוער של האו"ם דו"ח על הפרות של זכויות האדם . הוא 
הושם במעצר בית ועלה לזירה מיד עם בריחתו של צאושסקו מבוקרשט ב22 בדצמבר . 
ב21 בינואר הריע המון בבוקרשט למאזילו , בעוד זה קרא בהיסטריה מלודרמטית 
" מוות לקומוניזם " . ב31 בינואר פירסם העיתון " רומניה ליברה " את הביוגרפיה 
האמיתית של מאזילו , כולל קשריו האפלים עם הסקוריטאטה השנואה . יו"ר הנציבות 
האחראית ליחסים בין - לאומיים הוא סילוויו ברוקן , ותיק המפלגה , שהרקורד 
הדיסידנטי שלו מצביע על נטיות גורבצוביסטיות . בשנות ה05 היה ברוקן העורך 
בפועל של " סקינתיאה " , יומון המפלגה . בשנות ה07 פירסם , ברשותו של 
צאושסקו , כמה וכמה ספרים בארצות הברית , ובהם , שלא במפתיע , נמנע מכל 
ביקורת על ההפרות הבוטות של זכויות האדם בידי המשטר . התנתקותו הרשמית מצאושסקו 
אירעה בנובמבר 78 , כאשר פירסם אזהרה נגד השימוש בכוח לדיכוי מהומות הפועלים 
בבראשוב . מאוחר יותר , במרס 98 , מילא תפקיד מכריע בשכנועם של חמישה 
חברים ותיקים אחרים במפלגה לחתום על מכתב המגנה את מדיניותו הכלכלית והחברתית 
של הנשיא . שר החוץ סרגיו צלאק היה עד 8791 מתורגמנו האישי של צאושסקו לאנגלית 
ורוסית , תפקיד מקביל למשרת מנהל במשרד החוץ . צלאק , ידיד אישי לא רק 
של הנשיא החדש אלא גם של סטפן אנדריי , שר החוץ של צאושסקו במשך שנים רבות 
ועד המהפיכה אחד מעוזריו הקרובים ביותר של הרודן , שמר על פרופיל נמוך כעורך 
בית - ההוצאה לאור של כתבים מדעיים בבוקרשט . ראש הממשלה החדש פטרה רומן , 
בן 34 , הוא סמל " המראה החדש " של הקומוניזם הרומני . הוא בן למשפחה 
בכירה בנומנקלטורה : בנו של ולטר רומן המנוח , שלחם במלחמת האזרחים הספרדית , 
היה פעיל בקומינטרן ושימש עד למותו ב3891 חבר בוועד המרכזי של צאושסקו ומנהל 
בית ההוצאה לאור של המפלגה . רומן , שקיבל את הדוקטורט שלו מאוניברסיטת 
טולוז בצרפת , הוא פרופסור להנדסה הידראולית במכון הפוליטכני של בוקרשט . 
עד דצמבר היה חבר המפלגה הרומנית ללא כל ביקורת . אפשר אולי להבין שכל אחד 
מאותם אפרטציקים וטכנוקרטים לשעבר ינסה לשוב לממשלה הפוסט - מהפכנית . אך 
חזרתה של קבוצה ספציפית זו לתפקידים כה בכירים היא מדאיגה . צלאק ורומן 
הם בוגרי אותו בית - ספר תיכון רוסי בבוקרשט , בית - ספר שנועד לבני העלית 
השלטת , ובמשך השנים נפגשו תכופות עם איליאסקו ועם ברוקן . כל אותם אנשים 
השתייכו לקבוצת דיונים לא - רשמית שעסקה בהשפעת המהפיכה המדעית על הסוציאליזם 
בן - זמננו . בראש הקבוצה עמדו אביו של רומן ומיכאי דרגנסקו , טכנוקרט 
מפלגתי , כיום סגן ראש הממשלה . באחד מראיונותיו הראשונים של איליאסקו הוא 
יצא מגדרו בטלוויזיה הצרפתית כדי להבדיל את המהפיכה הרומנית מהתנועות האחרות 
באירופה המזרחית . ברומניה , אמר , היתה זו התפרצות ספונטנית נגד העריצות , 
שבה לא היתה מעורבת שום סיעה מפלגתית ולא נקשר שום קשר מפלגתי . אך אז 
הוברחה קלטת וידיאו מרומניה ושודרה בטלוויזיה הצרפתית . הקלטת , שצולמה 
בחשאי בפגישה הראשונה של מועצת חזית ההצלה , הראתה את שר ההגנה החדש , 
גנרל ניקולאי מיליטרו אדם בעל נטיות פרו - סובייטיות ידועות מדבר על קיומו 
של ארגון זה בששת החודשים האחרונים . כאשר נדרש פטרה רומן להסביר את קיום 
המסמך המביך , איבד האיש השליו תמיד את קור רוחו והאשים את אמצעי התקשורת 
הזרים בהשמצת המשטר החדש . מדוע יסרבו להודות בקיומו של קשר ? למה לא היו 
רוצים לבסס באמצעותו את תעודת היושר המהפכנית שלהם ? מדוע הם זקוקים למיתוס 
של מרד עממי , ספונטני ? התשובה הסבירה ביותר היא שהם זקוקים למסיכה אנטי - 
קומוניסטית . אם יודו שהיה קיים קשר מפלגתי , אזי הופעתם הפתאומית על המרפסת 
בבניין השמור היטב של הוועד המרכזי , מעל כיכר הארמון של בוקרשט ב22 בדצמבר 
98 , יכולה להתחיל להיראות כהפיכת - מנע מפלגתית כנגד מהפיכת העם , יותר 
מאשר כמימושה של אותה מהפיכה . הרכב מועצת חזית ההצלה עלול אז גם הוא לעבור 
בדיקה מדוקדקת יותר , ורומנים יכולים להתנגד לאפרטציקים לשעבר בתפקידי מפתח 
כה רבים , בעוד מתנגדים אותנטיים של המשטר קיבלו תפקידים טקסיים ברובם . 
ולבסוף , הוצאתו להורג של צאושסקו יכולה להיראות לא כהריגתו של עריץ , 
אלא גם כשיטה להשתקתו . אני מודה שיש לי סיבה אישית להאמין בגרסה היותר 
אפילה של המהפיכה ברומניה . ב0891 טיילתי בפארק בבוקרשט עם פרופסור מהאקדמיה 
המפלגתית , אדם המקיים כיום קשרים הדוקים עם השליטים החדשים . בנימה ממתיקת - 
סוד לחש לי : " אנחנו קבוצה שבקרוב תיפטר מהשבט של צאושסקו " . באותה תקופה 
חשדתי בפרובוקציה , בהכירי את האיש ואת המוסד שלו . אך אל נכון הוא אמר 
את האמת . ואכן , היתה קיימת קבוצה שרצתה לבוא במקומו של העריץ השליט ולהקים 
אוליגרכיה משלה . הם לא רצו להפיל את הסוציאליזם הממלכתי רק להלאים אותו . 
כריאל - פוליטיקאים בפעולה הם התהלכו במסדרונות הביזנטיניים של השלטון , 
טיפחו את האגו הנרקיסיסטי של המזכיר הכללי , וציפו לשעתם . ועתה שעה זו 
הגיעה . הם הותירו לסטודנטים , לפועלים , לחיילים ולמיליוני הרומנים האחרים , 
שיצאו לרחובות בדצמבר , לחסל את הזוג צאושסקו . ואז , ברגע המכריע , 
טיפסו איליאסקו וחבריו על מרום הגל ההיסטורי . אין פלא שמהפכנים רומנים 
אמיתיים החלו להעמיד סימני שאלה על הכרזותיהם הדמוקרטיות של מנהיגיהם החדשים . 
שובם של הפנים הישנות והקולות הישנים אינו תופעה המוגבלת לצמרת בלבד . הכרתי 
את קורנליו ואדים טודור מאז היינו סטודנטים לסוציולוגיה בבוקרשט . הכרתי 
אותו גם כמשורר החצר הרשמי של צאושסקו , שהתמחה בשירי הלל שבעבורם קיבל 
שכר שמן . והכרתי אותו כמחברם של כמה חרוזים אנטישמיים מזוהמים ועלונים 
גזעניים . ואז , ב12 בדצמבר , שיגר טודור לחו"ל עצומה חריפה נגד צאושסקו , 
שבה גינה את אלילו לשעבר כ"עריץ צמא - הדם ביותר בהיסטוריה הרומנית , מפלצת 
גרועה יותר מסטלין והיטלר , קליגולה בלקני " . דעות דומות ביטאו גם חנפנים 
ולקקנים אחרים . מיניאה גורגיו , ששימש נשיא האקדמיה למדעי החברה והפוליטיקה , 
הופיע בטלוויזיה הרומנית כדי להביע את בחילתו מ"שלטון החושך הפרימיטיווי " 
של צאושסקו . קונסטנטין בוסטינה , לשעבר ראש הסגל של צאושסקו , מונה על - 
ידי המשטר החדש לסגן שר הכלכלה , ואיבד את תפקידו רק בעקבות לחץ של תנועת 
הסטודנטים . רשימה של פטריוטים זוהרים אלה יכולה להימשך עד אין קץ ועד לבחילה . 
כדי להיות הוגן למשטר החדש , יש להודות כי הוא מינה גם דיסידנטים אותנטיים , 
כגון ההיסטוריון לאמנות אנדריי פלאשו , שמונה לשר התרבות , והמבקר הספרותי 
מיכאי סורה , שמונה לשר החינוך . בראש הוועדה הממלכתית לרדיו ולטלוויזיה 
עומד הסופר הדיסידנטי אוראל דראגוס מונטיאנו ( למרות שבסגל שלו עדיין משרתים 
רבים מאנשי המשטר הקודם ) . עם זאת , אף מיניסטריון מפתח עדיין לא נמסר 
לידיו של אדם שבאמת התנגד לעריצות . נכון שלנוכח פולחן צאושסקו , שפשה 
בכל אתר , אי - אפשר למצוא פקידים רבים שכתם שיתוף הפעולה לא דבק בהם . 
אך אפשר היה למצוא מספר מספיק . די בכמה דוגמאות : מהנדס האלקטרוניקה 
ראדו פיליפסקו , שנעצר בשנות ה08 המוקדמות על הפצת עלונים נגד צאושסקו ; 
המבקר הספרותי דן פטרסקו , אחד ממתנגדי המשטר האמיצים ביותר ; הסוציולוג 
אלין תיאודורסקו , שהעז למתוח ביקורת על המדיניות האנטי - הונגרית תחת צאושסקו ; 
הכלכלן יון בלאגה , שבשנות ה07 סירב לשמש יועצו הכלכלי של הנשיא . בכל 
מקרה , חייבת היתה תחושת הגינות למנוע מאלה שהשתתפו ישירות באורגיות האידיאולוגיות 
של הצאושסקואיזם מלהתייצב כלוחמי התנגדות ותיקים . האם זה חשוב , מעבר 
לתחושת הסלידה שהדבר מעורר ? בהכרזתה הראשונה התחייבה חזית ההצלה הלאומית 
להיות ממשלת מעבר , ללא כל תביעה למונופול על השלטון הפוליטי . לרוע המזל , 
הודיע סילוויו ברוקן על כוונת החזית להציג מועמדים משלה בבחירות באפריל . 
ברוקן , שהתגלה כרהוט וכדברן בקרב המנהיגות החדשה , אמר בראיון ל " פייננשל 
טיימס " הלונדוני ב92 בדצמבר כי אינו רואה סיבה מדוע לא תיהנה החזית מפירות 
ניצחונה המהפכני . אך מנהיגים של קבוצות האופוזיציה החדשות בהן המפלגה הדמוקרטית , 
הליברלית ומפלגת האיכרים הלאומית כבר הביעו את דאגתם , פן בין רווחים 
אלה יהיה גם ניסיון מצד החזית להקים תאים משלה במקומות העבודה ובכך לגבש 
את עליונותה הנוכחית . ברוקן הכחיש כי יש לחזית קשרים כלשהם עם המפלגה הקומוניסטית , 
והכריז כי הקומוניזם " לא - רלוונטי " ברומניה . אבל רומנים רבים הבחינו 
איך , במנהיגות הצמרת של החזית , מחדשים תלמידיו של גורבצוב את האני - 
מאמין המרקסיסטי שלהם . ביודעם עד כמה מתעבים הרומנים את המפלגה , חותרים 
מנהיגים אלה להציל את הסוציאליזם על - ידי נטישת תדמיתו הקומוניסטית . והם 
מיישמים את האסטרטגיה הבולשוויקית שבה הורגלו : לשלוט על אמצעי התקשורת , 
לפצל ולבודד את האופוזיציה , לקנות את היתר בהבטחות . קפמאליד4חמבמהאם 
יכול המערב לעשות דבר - מה כדי למנוע את חטיפת המהפיכה הרומנית ? אין ספק 
שאמצעי התקשורת במערב חייבים להיות מודעים לקיומה של סכנה כזו , לאתר חסידים 
אותנטיים של הדמוקרטיה ברומניה ולעקוב אחר מאבקם נגד העלולים לחבל בה . 
ארגונים ציבוריים ופרטיים חייבים לתרום למפלגות הדמוקרטיות כפי שתרמו לתנועת 
סולידריות בפולין , בעצות ובאמצעים הדרושים למערכה פוליטית . הרומנים החיים 
כיום לא התנסו מעולם בבחירות חופשיות . הסכנה היא שהמרומים על - ידי " המראה 
החדש " של הקומוניזם גם לא יתנסו לעולם . 
