משטרת טבריה עצרה את נסים ביטון , נכה החשוד כי הקים כנופייה של קטינים 
ופתח בפעולות נקם נגד משפחתה של אהובתו שלא נענתה לחיזוריו . הקטינים עבדו 
בשליחותו של ביטון תמורת שכר . בין השאר הציתו החשודים שני כלי רכב של בני 
משפחת האשה , מכונית של מנהל בנק שסירב להעניק הלוואה לחשוד , ושני כלי 
רכב עקב טעות בזיהוי . אתמול הובאו שלושת הקטינים להוצאת פקודת מעצר נגדם 
בבית המשפט המחוזי בנצרת , ומשטרת טבריה מקווה להגיש כתב אישום נגד החשוד 
העיקרי תוך כמה ימים . 
