מאמן הכושר של נבחרת ישראל אבי אלמוג , יאמן גם את הנבחרת האולימפית כך 
הודיע אתמול מאמן הנבחרת יעקב גרונדמן בתום אימון שיגרתי שהיה לפני הצהריים 
באיצטדיון רמת גן . " שלמה שרף פנה אלינו וביקש שאלמוג יעבוד גם עם האולימפית 
ונענינו " , הסביר המאמן גרונדמן . לאחר שנקבע , כי ישראל תתמודד עם הנבחרת 
הלאומית של רומניה ( 52 באפריל ) מעונינים המאמנים שניאור וגרונדמן במישחק 
נוסף במארס , מול יריב ברמה פחות גבוהה . " במאי מצפים לנו מישחקים עם 
ארגנטינה ( אלופת העולם ) וברית המועצות ( סגנית אלופת אירופה ) . גם 
רומניה הגיעה למונדיאל באיטליה וכדאי שלפני המישחקים עם נבחרות מדרג ראשון , 
נתמודד עם יריב ברמה פחות גבוהה " , הסביר גרונדמן . כל השחקנים שצורפו 
לסגל ימשיכו לקבל הזדמנות ויתכן שיוזמנו שחקן או שניים נוספים . גרונדמן 
הודה , כי שניים או שלושה משחקני הנבחרת האולימפית עשויים להתאים לסגל הלאומי 
ואפשר שישותפו באחד ממישחקי הרעים . 
