פרשת הכדורסלן הזר של הפועל חיפה רגי קרוס שהסעירה השבוע , די מאוחר , 
את איגוד הכדורסל , מעלה שאלות נוקבות לגבי אופן הטיפול בפרשה , אשר מעמיד 
את האיגוד ואת ראשיו במצב מביך הן מבית הן מחוץ . איגוד הכדורסל טען , 
כי מעולם לא שיחרר את קרוס וגם לא קיבל שום הודאה מההתאחדות הבין לאומית 
על שיחרור מיוחד שהעניקה לקרוס לשחק בשוויץ . הכל טוב ויפה אבל נשאלת השאלה 
האם באמת אף לא אחד מראשי איגוד הכדורסל ידע , שקרוס שיחק בזמן שהותו בשוויץ 
בקבוצת בלינזונה , בשני מישחקי ליגה ובמישחק גביע ? האם אנשי הפועל חיפה , 
שהיו עמו בקשר כמעט יומי , לא ידעו גם הם ? באיגוד טענו שכל עוד לא הגיע 
מכתב רשמי מהאיגוד השוויצרי , או מפיב"א , אין שום הוכחה שקרוס אכן שיחק 
שם ולכן התר לו לשחק בשני מישחקי ליגה נגד מכבי ראשון לציון ומכבי חיפה , 
שמן הסתם עזר קרוס להפועל חיפה לנצחם . גם כשהגיע מברק שהתפרסם באחד העיתונים , 
מיד לאחד שובו של השחקן ולא חשוב מי היה השולח , המעיד כי הכדורסלן אכן 
שיחק בשוויץ , המשיכו באיגוד לטמון ראש בחול . גם אם היתה זו שמועה בלבד , 
היה על האיגוד לברר טענה זו במוסדות פיב"א , ולבקש הבהרה כיצד שיחק קרוס 
בשוויץ כל עוד הוא רשום בהפועל חיפה . טענה שבאה לידי ביטוי בעירעור שהגיש 
מכבי ראשון לציון על חוקיות המישחק . אבל באיגוד שתקו ונתנו לשחקן להמשיך 
לשחק . " אנחנו רוצים מברק רשמי " , טענו . תארו לכם סצנריו דימיוני שאפשר 
שהפך למאוד מעשי : קרוס חזר וניצח עבור חיפה שני מישחקי ליגה והוציא זמנית 
את מכבי ראשון לציון ומכבי חיפה מהמירוץ לפליי - אוף . על המתרחש ציפתה 
קבוצה ד שאחד מנציגיה התקשר לפיב"א וביקש את המברק המיוחל שיוציא את קרוס 
ואת חיפה מהמירוץ , הכל בעיתוי המתאים לאותה קבוצה . והנה בא המברק שהישעה 
את קרוס . ראשון לציון ומכבי חיפה הפסידו מישחק ועתה גם הפועל חיפה חסרת 
סיכוי ללא קרוס שלושה ציפורים במכה אחת לקבוצה ד וליגה לאומית המתנהלת בשיטת 
ימי הביניים . האיגוד טעה פעמיים . בכך שלא בירר בפיב"א בעוד מועד , מה 
באמת התרחש בשוויץ וכיצד שחקן הרשום בליגה הישראלית שיחק בקבוצה שוויצרית ; 
וחמור יותר גם לאחר שהתברר מעל לכל ספק שקרוס שיחק בשוויץ היה על האיגוד 
להעמיד את קרוס לדין משמעתי על הפרת תקנון האיגוד . למרות שהיה רשום בחיפה 
ולא קיבל שיחרור וכך טוענים גם האיגוד וגם הפועל חיפה שיחק קרוס בקבוצה 
אחרת . יתרה מזו : האיגוד היה צריך להורות על העמדת קרוס לדין עוד לפני 
שהגיע המיברק מפיב"א , אלא כאשר הגיע מיברק מהתאחדות השוויצרית המעיד על 
דבר עבירתו של קרוס . אם אז היו ממהרים באיגוד ומכריזים על העמדת קרוס בפני 
ועדת המשמעת של איגוד הכדורסל , וממהרים לקבל הבהרות מפיב"א , ומגישים 
מחאה על העובדה שהכדורסלן שייך לחיפה , אז אולי היו מונעים את המברק החריף 
שקיבלו מפיב"א בו התבקש בין היתר האיגוד הישראלי " להמנע מהתנהגות מבישה 
כזו בעתיד " . יתרה מזו , גם עכשיו לא מאוחר ולמעשה צו השעה . קרוס חייב 
בראש וראשונה לעמוד לאלתר בפני ועדת המשמעת , ללא קשר לעירעור שהגיש האיגוד . 
שום סיבה כמו החפיפה של העונשים אינה יכולה להוות סיבה שלא להעמיד את קרוס 
בפני ועדת המשמעת של האיגוד . קרוס , אולי שלא באשמתו , נקלע למצב מביך , 
אבל הוא עבר עבירה וזאת עובדה . הפרשה הזו לא היתה מתגלגלת אילמלא שיקולים 
פוליטיים כיתתיים שהינחו את מי שמשך כאן בחוטים . לכל ברור שיו"ר איגוד 
הכדורסל יורם אוברקוביץ , יו"ר הועדה המקצועית איתן חפר והחבר יהודה שיקמה , 
שלושתם אנשי הפועל , התמנו לועדה ההצלה של הפועל חיפה . פעילות של תיווך 
בין מוסדות ועזרה בגיוס כספים ברוכה ואפילו רצויה . כל קבוצה בליגה הלאומית 
הנקלעת למשבר כספי זקוקה לקרש הצלה והפועל חיפה חשוב לליגה כמו מכבי ראשון 
לציון , או כמו מכבי קרית מוצקין . יש טעם לפגם , כאשר ניגוד אינטרסים 
גורם לנוהל לא תקין ולפעולות לא הגיוניות . הצעה כמו שהועלתה על ידי שני 
חברים בנשיאות האיגוד , שלא לקבל את הוראת פיב"א ולשתף את קרוס למרות עונש 
ההשעיה , אינה מתקבלת על הדעת בוודאי לא מפי המתפקדים כמאשרי ההחלטות באיגוד 
הכדורסל . רק בשנה שעברה נתנו ראשי איגוד הכדורסל בצרפת דוגמא קלאסית , 
כאשר הענישו מספר קבוצות ששיתפו מתאזרחים בניגוד לתקנון בהפחתת נקודות מאסיווית , 
ללא משוא פנים ומבלי לחשוש מהתוצאות . רק כך אפשר לשמור על מסגרת של ליגה 
בריאה שתפעל על פי התקנון שלה , ואולי בבוא הזמן יחזרו גם הצופים לאולמות 
ויהיה שיגשוג כלכלי . שאם לא כן , נחזור לימי הפיפטי - פיפטי של שנות החמישים 
והשישים , ימים שהיו עצובים . כדורסל מקצועני בו אנו מנסים להתהדר אינו 
יכול לחזור אליהם . 
