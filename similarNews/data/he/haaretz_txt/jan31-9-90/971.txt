" ילדים נכים רבים נמצאים בקרב אלפי משפחות העולים המגיעות בימים אלה לישראל . 
קליטתם של ילדים אלה מסובכת , משום שבארצות מגוריהם לא היתה להם מסגרת 
חינוכית שיקומית " . כך מסרה אתמול מנכ"ל איל"ן ( ארגון ישראלי לילדים נפגעים ) 
אורית לבנשטיין במכתבים ששיגרה לשר הקליטה יצחק פרץ , ולראשי הסוכנות . 
לבנשטיין טענה כי ההתרגשות הרבה סביב העלייה מברה"ם ומארצות מזרח - אירופה 
הצניעה את הבעיה הקשה של הילדים הנכים וכן של נוער ובוגרים פגועים . לדבריה , 
" עם בואם ארצה של ילדים נכים אלה עלינו להתחיל את עבודת השיקום מאלף ולכן 
זו מלאכה קשה פי - כמה " . היא הדגישה כי העולים הנפגעים צריכים להתמודד לא 
רק עם לימוד שפה חדשה ואורח חיים חדש , אלה גם עם הצורך החיוני בטיפול רפואי 
שיקומי וחינוכי , שיצריך כוח - אדם נוסף ומסגרות נוספות . לדבריה בתקציב 
נושא העלייה והקליטה אין התייחסות לעניין העולים הפגועים . היא קוראת למשרד 
הקליטה לדאוג שגורמי הקליטה הראשונים בנמל התעופה יקבלו את כל הפרטים הקשורים 
בפגיעה של העולים הנכים משום שענין זה חייב להיות מרכיב חשוב , ואולי עיקרי 
בהכוונת המשפחה למקום קליטתה . לדבריה , יש להבטיח שקליטתם של ההורים בעבודה 
ובמגורים תעשה תוך התחשבות מירבית במסגרות השיקומיות באזור מגוריהם . 
