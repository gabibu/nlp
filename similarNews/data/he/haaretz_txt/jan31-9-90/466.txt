יו"ר הוועד המנהל של רשות השידור , אהרן הראל , ביקש מהיועץ המשפטי של 
רשות השידור , עו"ד נתן כהן , לבדוק את פסק הדין במשפט בנק צפון אמריקה 
והמעורבות של עורך " מבט " , ישראל סגל בו ולראות אם יש לו השלכות על רשות 
השידור . " ברגע שנקבל את חוות הדעת נראה מה לעשות " , אמר הראל . מנכ"ל 
רשות השידור , אריה מקל , סירב להתייחס לנושא . עו"ד כהן העביר להראל חוות 
דעת בעניינו של מנהל חטיבת החדשות , אלימלך רם . רם נבחר לתפקידו לתקופת 
ניסיון של ששה חודשים , כשנסים משעל שהתמודד אף הוא על התפקיד נבחר לכשיר 
ב , האמור להחליפו למקרה שרם לא יצליח בתפקידו . עתה קבע היועץ המשפטי 
כי משעל , שנבחר בינתיים למנהל הטלוויזיה בפועל , לא יהיה זה שיקבע אם 
רם עבר את תקופת הניסיון . הכרעה זו תהיה בידי המנכ"ל . קפידבינהמשנה ליו"ר 
הוועד המנהל של רשות השידור , שלמה קור , התלונן במכתב למנכ"ל הרשות על 
כתבתו של ויקטור נחמיאס בכפר חוסאן , ששודרה בערב שבת בתוכנית " יומן אירועים " . 
הוא טוען שהכתבה היתה שיא חדש בשפל אליו מדרדרת הטלוויזיה . " ראיון עם 
רעול פנים המעביר ביקורת על חיילי צה"ל יכולה לעשות רק טלוויזיה רעולת שכל " , 
כתב . " לא לשם כך הצבענו להעביר את חיים יבין מתפקידו " . מנהל חטיבת 
החדשות אלימלך רם , אמר אתמול כי כמו בתלונות קודמות של קור יעשה כמיטב 
יכולתו להשיב לתלונתו ולשכנע אותו שהמחלקה עשתה את הדבר נכון . יו"ר הרשות , 
אהרן הראל , אמר שכבר היום מחוברים אנשים רבים ללוויינים כמו זה של הסי - 
אן - אן ורואים את האמת , ואין מקום לתלונותיו של קור . " אנחנו עיתונאים 
וצריכים להראות את האמת כמו שהיא " , אמר . קפידבינאסיפות של צלמי וידיאו , 
במאים ומפיקים יתקיימו היום בטלוויזיה . אסיפות אלה יפגעו ביומן החדשות 
בערבית , יתכן ש"בין הכסאות " לא ישודר ו"מבט " יידחה או שלא ישודר כלל . 
לדברי ראש ועד עיתונות - הפקה בטלוויזיה , משה פרידמן , אם לא יהיה שינוי 
בסכסוך בין העובדים העיתונאים לבין ההנהלה , לא יתקיים מבצע השידורים המיוחד 
לסיקור ועידת הליכוד השבוע . 
