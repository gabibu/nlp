" כלל גדול בעסקים ובמסחר הוא , שכל הקודם זוכה . לא כך אצל החברה המייבאת 
את מכוניות מיצובישי . אצלה כל המאחר זוכה " . כך כותבת לנו ג"ם מירושלים 
( השם והכתובת שמורים במערכת ) . " במה דברים אמורים ? בימים אלה הודיעה 
חברת כלמוטור , יבואנית מיצובישי לישראל , כי מי שקיבל מכונית משנת ייצור 
0991 אחרי ה09 . 1 . 1 , ייהנה משלוש שנות אחריות חינם , בהתאם למדיניות 
היצרן מיצובישי מוטורס ביפאן . מי שקיבל דגם 09 לפני תאריך זה , ייהנה 
רק משנת אחריות חינם אחת . כידוע , שנת דגם אצל יצרני מכוניות מתחילה כבר 
בחודשים ספטמבר - אוקטובר , ולפיכך זוהי החלטה שרירותית לחלוטין ומפלה בין 
בעלי אותו דגם . " כמי שקיבלה מכונית משנת ייצור 09 כבר בחודש אוקטובר 9891 , 
הציע לי היבואן בימים אלה , בחוזר בכתב , להצטרף לתוכנית ביטוח , הזהה 
בתנאיה לתוכנית האחריות החדשה , אבל בתשלום של 093 ש"ח . כלומר , אני 
ראויה לעונש על כך ששילמתי מקדמה כבר בחודש יוני וקיבלתי את המכונית במועד 
שקבע היבואן . קצב האספקה מוכתב על ידי היבואן , ולא אני ביקשתי מחברת 
כלמוטור להקדים את האספקה . לו ידעתי מראש , שאפסיד משום שהקדמתי לשלם , 
הייתי מחכה עם החוזה והתשלום . " היכן הצדק ? האם לא הוגן יותר לכלול 
בתנאי האחריות החדשים את דגמי 09 , ללא הבדל במועד האספקה ? משה נגל , 
סמנכ"ל לשיווק בחברת כלמוטור , הגיב לבקשת " הארץ " . לדבריו , המדובר 
באחריות שהוכתבה על ידי היצרן ביפאן . " היצרן החליט שהאחריות של שלוש 
שנים תינתן רק מתאריך 09 . 1 . 1 . כל תאריך שנקבע יגרום שמישהו ייפגע . 
אבל אנחנו היינו ערים לעניין הזה ( כן , היו עוד תלונות אחדות ) והחלטנו 
לקבל על עצמנו תוכנית חלופית , שתבטיח אף היא אחריות לשלוש שנים תמורת 093 
ש"ח . לדעתנו זו עסקה טובה . מדובר בסכום נמוך , אפילו יותר נמוך מביטוח 
טלוויזיה " . על השאלה אם לא ניסה להסביר ליצרן כי החלטתו גרמה להרגשת קיפוח 
של חלק מהלקוחות , השיב שאמנם ניסו להסביר לו את הדבר , אך היצרן עמד על 
שלו . ביקשנו את חוות דעתו של פרוף סיני דויטש , היועץ המשפטי של הרשות 
להגנת הצרכן בהסתדרות . תגובתו היתה , כי הוא מבין את התרעומת של הלקוחה , 
אבל אין בסיס לתביעה משפטית . הוא גם חושב שהצעת היבואן הוגנת , ואם הוא 
העביר חוזרים לכל אלה שרכשו את דגם 09 לפני ה09 . 1 . 1 , אין לבוא אליו 
בטענות . אפשר להביא דוגמה ממקרה אחר , אמר : אדם קנה מכונית בחודש פברואר , 
ואחרי שלושה חודשים מחליט היבואן לעודד את המכירה ומציע את המכונית בהנחה . 
הרי לא יעלה על הדעת שהלקוח מפברואר יבוא וידרוש את אותה הנחה . גם עדה 
לבנון , מנכ"ל המועצה הישראלית לצרכנות , הצדיקה את היבואן . לדבריה , 
לקוח שקונה מכונית בתנאים מסוימים ומקבל אותם במלואם , אינו יכול לבוא 
ולדרוש תנאים אחרים , רק מפני שבינתיים שינה היצרן את תנאי המכירה . אם 
אנחנו דורשים שזכויות הצרכן לא ייפגעו בהתאם לתנאים שהוצעו בעת הקנייה , 
צריך להיות כך במקרים הפוכים . דובר משרד התחבורה , יחיאל אמיתי , אמר , 
כי המשרד מקדם בברכה כל שירות נוסף שחברה מציעה ללקוח . " אם חברה מחליטה 
לתת פרס לכל מי שקונה מכונית ביום מסוים החל בשעה 21 , אנחנו רק יכולים 
להגיד לו תודה רבה . אין לנו סטטוס להורות לחברה לתת את הפרס גם ללקוחות 
שקנו את המכונית בשעה 11 " . לסיכום : הלקוחה חשה שקופחה , אבל על פי חוות 
הדעת שקיבלנו , אין לה עילה להתלונן . 
