" בית המשפט המחוזי בירושלים הרשיע אתמול את יהושע הלפרין ועו"ד שמואל ברזל 
בסדרה של עבירות הקשורות להתמוטטות בנק צפון אמריקה . הטיעונים לעונש במשפטם 
של שני הנאשמים יישמעו בעוד תשעה ימים . הלפרין הורשע בעבירות הבאות : גניבה , 
קבלת דבר במרמה בנסיבות מחמירות , רישום כוזב במסמכי תאגיד , מרמה והפרת 
אימונים ופגיעה ביכולת הבנק לקיים את התחייבויותיו ( העבירה האחרונה היא 
לפי פקודת הבנקאות ) . עו"ד ברזל הורשע בעבירות הבאות : קבלת דבר במרמה 
בנסיבות מחמירות , מרמה והפרת אמונים , רישום כוזב במסמכי תאגיד . יצוין , 
כי כל אחד מהנאשמים הורשע בחלק מהעבירות פעמים אחדות בפרשיות שונות . עו"ד 
ברזל זוכה משתי עבירות חמורות ביותר של גניבה . השופטת דליה דורנר התייחסה 
בפסק הדין למעורבות השר אהוד אולמרט בפרשה , שקיבל מהבנק הלוואה ללא ריבית : 
הציפייה שאולמרט יביא לקוחות לבנק אינה מצדיקה מתן הלוואה ללא ריבית . 
אולמרט טען בעדותו כי פנה להלפרין לקבל את ההלוואה על רקע יחסי הידידות ביניהם , 
וסנגורי הלפרין טענו שההלוואה ניתנה כדי לקדם את ענייני הבנק ואולמרט ייצג 
לקוחות של הבנק . בשנת 1891 קיבל אולמרט 05 אלף דולר כהלוואה לבניית בית . 
הוא החזיר אותה כעבור חמש שנים , כשהבנק נתפס על ידי בנק ישראל , בערכים 
דולריים וללא ריבית . השופטת לא ציינה בפסק הדין את התערבותו של אולמרט למשטרה 
" כידיד " בעניין צו עיכוב יציאה מהארץ להלפרין , עניין שהיועץ המשפטי 
החליט לא לעסוק בו . על נשיא לשכת רואה החשבון יוסי שחק כתבה השופטת כי חוות 
דעתו אינה מקובלת עליה ועדותו היתה מצערת . ביקורת נוספת נמתחה על עד ההגנה 
של הלפרין , כתב הטלוויזיה ישראל סגל , שהוזמן להעיד מטעם יו"ר הבנק כדי 
לערער את אמינותה של הדסה מונסה באשר לאשראים ( שהוחזרו ) שקיבל סגל וניסים 
משעל ואחרים שסחרו בניירות ערך . גרסתה של מונסה היתה כי האשראים האלה היו 
בהיקף כולל של כמיליון דולר וניתנו מחשבון של תושב זר . השופטת קבעה כי 
עדות מונסה סבירה ו"לא אוכל לקבל הכחשת סגל . 
