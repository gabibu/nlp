( ע ) . יהודי מירושלים וערבי פלשתינאי מבית - לחם עתרו אתמול באמצעות 
האגודה לזכויות האזרח , לבית המשפט הגבוה לצדק , בבקשה להורות לצה"ל להימנע 
מלהפריע לריצה משותפת ליהודים וערבים בבית לחם בסיסמה " אנו רוצים שלום 
בין פלשתין וישראל חופשיות ובטוחות " . העותרים , הלל ברדין , מירושלים , 
וואליד אבו סרור , ממחנה הפליטים עאידה , שליד בית לחם , מספרים בעתירה 
כי הם שותפים לקבוצת פלשתינאים וישראלים הנקראת רצים למען שלום . חברי הקבוצה 
רצים בצוותא במטרה להכיר איש את רעהו ולקדם את השלום , והם פועלים בחסות 
ביטאון אמריקאי בשם " עולם הרצים " . בעתירה נאמר , כי בספטמבר 9891 רצו 
חברי הקבוצה באזור בית לחם אחת לשבוע . הריצות נמשכו כמחצית השעה והשתתפו 
בהן עד 9 אנשים . הם לבשו חולצות טריקו שנשאו את הסיסמה . לדברי הרצים , 
פעילותם לא גרמה כל הפרעה לסדר הציבורי או לביטחון , והריצות התקיימו בסדר 
מופתי . אולם ב98 . 9 . 82 הגיעו לשטח שני קצינים בדרגות אלוף משנה וסגן 
אלוף , ולטענת העותרים , הם דרשו מהרצים לעזוב את המקום , תוך שהם ממלאים 
טופס המכריז על האזור כשטח צבאי סגור . האגודה לזכויות האזרח המייצגת את 
העותרים , שלחה למפקד צה"ל ביו"ש מכתב המביע מחאה על " סגירת שטחים כדי 
למנוע פעילות לגיטימית וחוקית " . העותר הלל ברדין , שלח בעצמו מכתב למושל 
נפת בית לחם , אולם הוא הודיעו כי קיים סיכון ממשי לפגיעה ברצים , ולכן 
הוא מחייב תיאום עימו לפני כל ריצה . " בכל מקרה " , הוסיף הקצין , " הפעילות 
לא תישא כל אופי פוליטי ולא תלווה בסיסמאות , חולצות מודפסות ותקשורת המונית " . 
קפידבינבעקבות תשובה זו הודיעה האגודה לזכויות האזרח לצה"ל על ריצה המתוכננת 
ל09 . 2 . 2 וביקשה תגובת השלטונות , אך לא נענתה . במקביל להתכתבות זו 
המשיכו העותרים לקיים ריצות ללא הסיסמאות וצה"ל לא התנגד לכך . אולם העותרים 
מבקשים לדבריהם , ללבוש את החולצות הנושאות את מסר השלום , ולכן הם פנו 
לבג"ץ . פרקליטתם , עו"ד דנה בריקסמן מהאגודה לזכויות האזרח , טוענת כי 
פעילות של ריצה מותרת ביו"ש הן לפי החוק הירדני והן לפי תחיקת הביטחון באזור . 
לדעתה , אופייה הרעיוני של הריצה אף מקנה לה הגנת יתר בשל היותה אמצעי 
ביטוי , שהוא אחת מזכויות האדם הבסיסיות . בריקסמן מוסיפה , כי גם בעיצומה 
של התקוממות בשטחים יש לשמור על זכויות היסוד של האזרח . " איסור גורף 
על ריצה שקטה , בה נוטלים חלק אנשים ספורים אשר נועדה להעביר מסר של שלום , 
ואשר הוכח כי בעבר לא גרמה כל הפרעה לסדר הציבורי מהווה פגיעה קשה בחופש 
הביטוי ובשלטון החוק המהותי , ולוקה בחוסר סבירות קיצוני " , טוענת הפרקליטה 
המבקשת מבג"ץ להתערב ולאסור על צה"ל את סגירת אזור בית לחם בפני הרצים . 
