משטרת נמל התעופה בן - גוריון החליטה לבדוק את פעילותם של מתווכי דירות הממתינים 
לעולים החדשים מבריה"ם ביוצאם מאולם הנוסעים , ומציעים להם לשכור דרכם דירות . 
למשטרת נתב"ג הגיע מידע בדבר פעילותו של " מאכער " , אשר ניסה לשכנע משפחת 
עולים חדשים מבריה"ם לשכור דרכו דירה באשדוד . מתווך הדירות נצמד למשפחת 
העולים , אשר היתה אמורה להגיע לראשון - לציון , וניסה לשכנע אותה לשנות 
את דעתה ולהעדיף את הדירה שהוא מציע . מפקד משטרת נתב"ג , נצ"ם אליעזר יערי , 
אמר שלכאורה ישנה כאן בעיה של הפרעת הסדר הציבורי . " זכותו של אדם לשכנע 
בני אדם אחרים , אולם אפשר וקיים כאן אספקט של הטרדת העולים החדשים מבריה"ם . 
הנושא נמצא בשלב זה בבדיקה " , אמר . 
