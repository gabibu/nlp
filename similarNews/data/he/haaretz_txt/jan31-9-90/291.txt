במחזהו החדש של מוטי לרנר , " אלזה " , מגלמת מרים זוהר את אלזה לסקר - 
שילר , משוררת יהודייה גרמנייה , שהגיעה לירושלים ב3391 , בת 07 , בעקבות 
עליית הנאצים לשלטון . אלכס פלג מגלם את ורנר הרמן , אינטלקטואל יהודי 
גרמני בן 53 , שנאלץ אף הוא לגלות מגרמניה . המחזה מתאר את שנותיה האחרונות 
של מי שמוכרת היום כמשוררת מהחשובות בשירה הגרמנית . באותן שנים לא התעניין 
איש ביצירתה . היא חיה ומתה חולה , ערירית , תמהונית ומחוסרת כל . המחזה 
נפתח באחד משיריה הגדולים של שילר , " פסנתרי הכחול " . " רוקדים עכברים 
בצלצול עכשיו , נשברו בפסנתר כל מיתריו " . שיר זה הוא בעיני לרנר הדימוי 
המרכזי למחזה כולו . שילר לא הסכימה לתרגם את ספריה , והאחד שיצא בארץ 
בחייה , לאחר קשיים וניסיונות שכנוע רבים , יצא בהוצאה קטנה ולא עורר 
כמעט תגובה . את דמותו של ורנר הרמן , מבקר ספרות מוכשר שלא מצליח לזכות 
במשרה באוניברסיטה הירושלמית החדשה ונאלץ להתפרנס ממכירת תמרוקים , בדה 
לרנר לצרכים הדרמטיים של המחזה . סצנת הפתיחה מתרחשת בתחנת הרכבת של ירושלים . 
פראו שילר ממתינה לשווא לבואה של פמליית " ראש העיר ירושלים " . ורנר מכבד 
את האישה הזקנה והרעבה בסרדין ובכוס תה דלוח . הוא מתגורר בדירה עלובה 
בירושלים , וכיוון שהוא היחיד המכיר את שילר ואת שירתה , הוא מקבל אותה 
לדירתו . תחילה באופן זמני , אחר כך לצמיתות . קפמאבינבעיני מוטי לרנר , 
גורלם של שילר וורנר משקף את הטרגדיה של יהודים רבים בני אותו דור , שנעקרו 
מהמרחב התרבותי המקורי שלהם , ולא מצאו לו תחליף בארץ ישראל . " עם כל 
ההצדקה שיש לקיום הפיסי של המדינה הזאת , לא קמה בה אלטרנטיווה תרבותית . 
המצב הזה נמשך עד ימינו אנו . אינטלקטואלים ויוצרים לא מצאו , ועדיין 
לא מוצאים , מקום במרחב התרבותי המצומצם שלנו . לכן לא הגיעו לכאן אנשים 
כמו וודי אלן , הרולד פינטר , ארתור מילר ואחרים " . ורנר מעריץ את שילר 
ואת שירתה . היא מצפה ממנו לאהבה וליחס אירוטי . הכללת דמותו במחזה התבססה 
על סיפור אהבה אמיתי של שילר לבחור צעיר ממנה , שבעקבותיו נוצרו שיריה 
האירוטיים שכתבה כשהיתה בת 27 , חולה וקרובה לצאת מדעתה . באחת מהזיותיה 
היא מתארת כיצד נסעה באוטובוס מספר 51 , ולצדה התיישב דוד המלך בחליפת 
בד - צמר אנגלי . לאורך ההצגה חוזרת הנטייה שלה לגנוב מכל הבא ליד , או 
לשאול בכל פעם שהיא חובשת כובע , אם אין זה נכון שיש דמיון מפתיע בינה 
לבין גרטה גרבו . הבמאי , איציק ויינגרטן , אומר : " ניסינו שלא להלביש 
עליה מחלה מסוימת , אלא למצוא את עולמה הפנימי הייחודי . עולם אקספרסיונסטי 
ששילר יצרה בו שפה חדשה ומקורית " . לרנר ניסה לכתוב בהשראת השפה שבה השתמש 
עמיחי בתרגומיו לשירי לסקר - שילר . זו נהגית בפי השחקנים במבטא גרמני מודגש . 
בובר ועגנון נזכרים כמי שדחו את בקשות העזרה שלה . היא שוטטה בין בתי 
הקפה " עטרה " ו"אירופה " . ככל שעבר הזמן גברו הניתוק , השיגעון והבדידות . 
לאחר אחד השיטוטים היא אומרת : " קשה לי כאן , ורנר . היום הלכתי ברח 
המלך גורג ולא ראיתי מלאכים " . 
