ההכחשה לא תועיל והגמגום לא ישכנע : העובדה היא שמקורבי דוד לוי הזמינו 
סקר מפורט על עמדת 000 , 3 חברי מרכז הליכוד במחלוקת הקורעת את מפלגתם . 
בין קושיות הוורדים טמנו היוזמים שתי שאלות - קוץ : האם חברי המרכז בעד 
שיתוף ערביי מזרח - ירושלים במשלחת הפלשתינית ? והאם הם מסכימים שתהיה בה 
נציגות גם למגורשים מהשטחים ? 006 התשובות הראשונות הדהימו את החישוקאים . 
% 54 בעד השתתפות פלשתינאים מירושלים במשלחתם לקהיר , % 04 בעד צירוף המגורשים . 
לא רק דוד לוי , אריאל שרון ויצחק מודעי הופתעו . גם יצחק שמיר ומשה ארנס 
נבהלו . נכון שיש סייגים דמוגרפיים מפלגתיים לפרשנות הניתנת לתוצאות הראשונות . 
בין המצדדים בשיתוף פלשתינאים אלה בולט שיעורם של הליברלים החדשים . % 09 
מהם בעד . אנשי חרות ישתמשו בזה כדי להתריס כלפיהם כי השותפות עמם סירסה 
את אופיה הלאומי של תנועתם . נכון גם שהמחצית הזאת אינה משקפת נאמנה את 
מחנה שמיר . הרי מי שמעניק לו עתה את הרוב המרקיע כדי % 07%57 הם דווקא אישים 
שנגרפו לעברו מן החישוקאים . כאשר איש מרכזי כאליהו בן - אלישר תומך בראש 
הממשלה , הוא עושה כן בהיסוס . לנץ המובהק יש ספקות באשר לטיב היוזמה ולאיכות 
המהלך . גם בני בגין אינו מונח בכיס . הוא אמנם תקף את שלושת השרים היריבים 
כ"קואליציה של אמביציה " , הפועלת על - פי חשקים ולאו דווקא חישוקים , אבל 
גם תיעובו האישי את שר התעשייה והמסחר אינו נקי מחשקים . תיעוב זה מקל על 
בגין להתגבר על היסוסי תמיכתו בשמיר . אך סיועו לראש הממשלה מותנה בכך שלא 
יכלול במשלחת הפלשתינית ירושלמים , או מגורשים ששהו מחוץ לשטחים לפני אישור 
היוזמה המדינית בכנסת ב71 במאי 9891 . פרסום הנתונים על הסחף לעבר המתינות 
שפוקד את מרכז הליכוד עלול להתגלות כבומרנג לראש הממשלה בעיני נצים כבגין , 
בן אלישר ודוד מגן . משום כך חוששים מקורבי ראש הממשלה כי זה תרגיל של 
החישוקאים להחזיר לשורותיהם כמה נצים אובדים ופורשים תועי - דרך . אך אני 
מכיר את מקור המידע ואת הנסיבות שבהן סיפר לי על תוצאות הסקר , ובידיעת 
ההסתייגויות הרציניות באשר למסקנות הנובעות ממנו אין לאיש בשני המחנות בליכוד 
ספק כי מתחולל שינוי יסודי ומהותי במפלגת השלטון . לא רעש - אדמה מדיני העוקר 
סלעים ומגלגלם בלבה רותחת , ולא הוריקן פוליטי המטלטל כל חפץ העומד בדרכו , 
אלא מי - השילוח המחלחלים לאטם ובהתמדה מתחת ליסודות ומעבר לדיון הקרוב 
במרכז הליכוד . סוסים אלה , שרתמו את עצמם מרצונם למרכבתו של שמיר , דוהרים 
במהירות רבה מן הרצוי לראש הממשלה עצמו . יש בהם מתסמונת הגולם מפראג . 
חברי מרכז מתונים אלה לא הבחינו עדיין מה קרה להם , אך הם מיטיבים להגיב : 
כל עוד באה אליהם הנהגתם המאוחדת והטיפה באוזניהם כי כל הפלשתינאים חותרים 
להשמיד את מדינת היהודים סמכו עליה שהיא יודעת לאן היא מנווטת . עכשיו 
הם רואים את הנהגתם מפוצלת ואת שמיר האומר לא לחישוקים , אך מבטיח להם כי 
הוא עצמו חישוק ; ואת ראש הממשלה המסביר להם כי אש"ף - תוניס מסוכן אבל 
מחזר אחרי אש"ף - שכם ; זה המנהיג שבעודו מסרב לשוחח עם פייסל אל - חוסייני 
מוצא טעם להידבר עם רדואן אבו - עיאש . חבר מרכז הליכוד מבין בדיוק כשמיר 
ושרון כי כל הפלשתינאים אש"ף , ומי שגר בירושלים ומחזיק בית קיץ בגנין אינו 
יותר מסוכן ממי שגר בגנין ומחזיק בית קיץ בירושלים . אם האחד כשר למשא - 
ומתן גם האחר אינו טרף , ושלא יבלבלוהו . בנקודה זו הצדק היה עם החישוקאים . 
מי שחלץ את פקק הבקבוק לא יכול לשלוט בשד המתנדף ; ומי שהחל לטהר פלשתינאים 
לאומיים אינו יכול לעצור על מפתן הכניסה לאש"ף . בדרך - כלל אין חבר מרכז 
הליכוד מאמין שיש פלשתינאי הראוי לנהל מו"ם עם ישראל , אבל אם כבר אז כולם , 
אין הבדל ביניהם . ההבחנות הדקיקות של שמיר וארנס ונסיכיהם מתפרשות אצלו 
כאחיזת עיניים , אפילו כזריית חול בעיניים . חבר המרכז תפס בפשטות ראויה 
להערכה , כי בעצם ראש הממשלה מבקש ממנו רשות לשוחח עם אש"ף ; ואף ששמיר 
אינו מודה או מבין בעצמו כי זו כוונתו מחצית חברי המרכז דווקא מתירים לו . 
התופעה הנגלית עתה בזירה אינה מוגבלת לליכוד בלבד . הציבור צועד לפני ההנהגה 
בכל מפלגה שמכבדת את עצמה . במרכז העבודה מוכנים לנהל משא - ומתן עם אש"ף . 
במחנה הנצי של יצחק רבין יש רוב של ח"כים שכבר מבינים כי זה הכרח בל יגונה . 
אבל הנהגת שרי המערך אינה מעזה לומר זאת , פרט לעזר ויצמן . בדיוק זה 
מה שקורה גם בליכוד . רבים כבר מבינים ומשלימים , ורק צמרת שני המחנות נגררת 
הרחק מאחור ו"מרוויחה זמן " שאין בו כל צורך . 
