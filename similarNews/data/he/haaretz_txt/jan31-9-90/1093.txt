חברת אגד תפתח מחרתיים לראשונה שני קורסים לנהגי החברה , ולקציני הביטחון 
של תחנות אגד , להתגוננות מפני התקפת מחבלים . בקורס לנהגים יוכשרו הלומדים 
להתגונן בפני תקיפה בשעת נסיעה , כדוגמת תקיפת האוטובוס בקו 504 . הנהגים 
ילמדו גם שיטות התגוננות , קרב - מגע ופיקוח על הנוסעים בשעת תקיפה . הקורס 
הראשון יועבר ל03 נהגים העובדים בקווים הארוכים של החברה , ובהמשך יש כוונה 
להעביר קורס מסוג זה לרוב הנהגים . את הקורס השני ידריכו אנשי חברת חוד החנית 
בראשותו של יאיר קליין , שהתפרסם בפרשת קולומביה . במהלכו ילמדו 03 קציני 
ביטחון המופקדים על השמירה והביטחון בתחנות אגד בארץ , הפעלת נשק , שמירה 
ואבטחה , נוהלי פתיחה באש והצלת בני ערובה . חניכי הקורס יודרכו גם בנושאי 
מל"ח ( משק לשעת חירום ) , לימוד שיטות לחימה , שמירת אמצעי ביטחון בתחנות 
ונושאים נוספים . 
