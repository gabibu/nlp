ח"ך פנחס גולדשטיין פנה אתמול בקריאה לראשי הקיבוצים לבטל את המשלחת המתכוונת 
לצאת לקהיר למפגש עם אנשי אש"ף , בחסות המצרים . אתמול נמסר ל"הארץ " כי 
המשלחת , ובה מאות חברים , מתכוונת לצאת למפגש על אף הפיגוע במצרים , 
ונציגיה אף חזרו בשבוע שעבר ממפגש תיאום ראשון בקהיר . גולדשטיין טוען כי 
יציאת המשלחת למצרים , שיוזמיה הם חברים בקיבוצי הקיבוץ הארצי , " תהווה 
פגיעה ברגשות הציבור בישראל " . בתגובה אמר אתמול ח"ך חיים אורון ( מפ"ם ) 
, האמור לצאת במשלחת : " כולנו רגישים לרגשות הציבור בימים קשים אלה , 
ואיננו זקוקים לעצה מאף אחד . אנו גורסים כי מפגש משולש כזה יחזק את הדיאלוג , 
ובכך אנו משמשים פה לחלקים גדולים בציבור שגם להם יש רגשות . אף אחד , 
כולל ח"ך גולדשטיין , אינו רשאי לקחת על עצמו בקבלנות את רגשות הציבור " . 
דובר הקיבוץ הארצי , שלמה חבר , הדגיש כי היוזמה למשלחת אינה של ראשי הקיבוץ 
הארצי , אלא יוזמתם הפרטית של החברים . מזכירות הקיבוץ הארצי עמדה לקיים 
השבוע דיון בנושא המשלחת , אך הדיון נדחה " מסיבות טכניות " . קיומו של 
המפגש המשולש תלוי עתה במצרים . חברי המשלחת , המעורבים בהכנות , הביעו 
הערכה כי באחרונה חל שינוי בעמדת מצרים בנושא זה . בתחילה ניתן להם להבין 
כי משרד החוץ המצרי מסתייג ממפגש בהיקף כה גדול . שגריר מצרים בישראל , 
מוחמד בסיוני , הביע תמיכה אישית במפגש , אולם אמר לנציגי המשלחת כי קיומו 
עלול להיות בעייתי למצרים בעיתוי רגיש זה של משא ומתן . עם שובם ארצה מהפגישות 
במצרים העריכו הישראלים כי חל שינוי בעמדה המצרית הרשמית , התומכת עתה בקיום 
האירוע . עם זאת , הם אמרו , מותנה קיומו בהתפתחויות המדיניות בשבועות 
הקרובים . 
