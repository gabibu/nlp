גם השונא המושבע ביותר של המתמטיקה והפיסיקה עשוי להתרכך בבקרו ביחידה לפעולות 
נוער של מכון ויצמן למדע , המנוהלת על - ידי ד"ר משה רשפון . מתקני היחידה 
טובלים בנוף עצי הדר והאווירה רצינית , אך בשום אופן לא קודרת . בעת שהותנו 
במקום מבקרות פה שלוש קבוצות של תאבי - דעת צעירים : כיתה י"א מבית - ספר 
בירושלים , כיתת בנות מן העיירה נתיבות וקבוצת חיילים וחיילות . אולי חלקם 
יימנו עם מדעני המחר . מתקני " גן המדע " , הממחישים תופעות וחוקי טבע , 
בית - ספר שדה למדע , חוגים שונים במדעי הטבע וחוג למתמטיקה בהתכתבות מושכים 
לפה תלמידים רבים , המגיעים במסגרת כיתתית ובנפרד . מדי שנה מפרסם המכון 
רשימת חוגים ומפיץ אותה בבתי - הספר . מפליא עד מה גדול מספרם של שוחרי המתמטיקה 
והפיסיקה בקרב תלמידי כיתות היסוד . דרכי לימוד לא - שגרתיות , כמו חידות 
ומשחקים , מצליחות לרתק אותם בעשרות החוגים : ביולוגיה , זואולוגיה , 
אקולוגיה , אסטרופיסיקה , קוסמולוגיה , אלקטרוניקה , מדע הצילום ועוד 
ועוד , ומדעי המחשב כמובן . בית - ספר שדה למדע מארח כיתות לימי עיון בתחומים 
כימיה , פיסיקה , ביולוגיה ומתמטיקה . יש נושאים אחדים היכולים להביך 
את ההורה מן השורה : לייזרים והולוגרפיה , טיולים לאורך חץ הזמן , הסתברות 
ואלגוריתמים , הנדסה גנטית . יום העיון בפיסיקה מתקיים בחלקו ב"בניין מאיץ 
החלקיקים " בניין גמלוני ומוזר , המתנשא לגובה 05 מטרים , ונראה לעין 
הנהגים החולפים בכביש בואכה רחובות , מצד מזרח . זהו מתקן המאיץ , בעזרת 
שדות מגנטיים ושדות חשמליים , אטומים טעונים למהירויות גבוהות מאוד , כשליש 
ממהירות האור . המפעל השלישי והמרתק מכולם הוא גן המדע , ש03 מתקניו , 
הפזורים בשטח , ממחישים תופעות פיסיקליות . בני הנוער מתנסים בהפעלת המתקנים 
ורוכשים בדרך זו מושגי יסוד באנרגיה , בתרמודינמיקה , בחוקי ניוטון , 
בגרוויטציה , בתהודה ובאסטרונומיה . רוב המדריכים הם תלמידי מחקר ודוקטורנטים 
של המכון . בימי העיון מטים שכם גם מרצים בכירים . ברנט קרטנר , מדריך 
צעיר , מדגים בגן הפתוח את פעולותיהם של המתקנים השונים הממחישים פרקים 
באנרגיה , מכניקה ותורת הגלים : הוא מניע תנור שמש , חליל פן ענק , מציג 
דינמיקה של קרומי סבון , מוכיח מציאות של גלי קול במראות אקוסטיות , מנופף 
במכונת גלים ומניע נדנדות מצומדות . מדי יולי נערכת במכון אולימפיאדה למתמטיקה , 
שבמסגרתה מתמודדים 08 תלמידים בני 81 מ02 מדינות ומדי אוגוסט נערכת סדנת 
מדע לתלמידים מצטיינים העולים לכיתה י"ב . 
