לטרר הוא ארכיטקט יליד חיפה , שכמה פריטים שעיצב מוצגים בין היתר במוזיאון 
ישראל , במוזיאונים לאומנות שימושית בפראג , בווינה , בהמבורג , בדאם 
בוש בהולנד ובאוספים פרטיים חשובים כמו של קלאטו מונארו האיטלקי . פלטרר , 
שהוא נציג טיפוסי של האסכולה האיטלקית , כמו באליני ומנדיני , חתני פרס 
בצלאל בשנתיים האחרונות , מתנגד לשיטת ההתמחות הספציפית של ארכיטקטים . 
כמו מעצבים רבים באיטליה , הוא מעצב רהיטים , בונה בתים ומעצב פריטים 
דקורטיוויים רבים ושונים כמו כוסות , צלחות וסכו"ם , חנוכיות ותכשיטים . 
לפני שנים עסק גם בפיסול . בסטודיו שלו , שחלונותיו משקיפים על שוק העתיקות 
בפירנצה , הוא שוטח בפני דפי שרטוט ובהם סקיצות לשולחנות ולכוסות שעיצב 
בשביל מסעדת פאר בטוקיו . האסכולה האיטלקית מקפידה על שילוב בין המקצועות 
השונים , ופלטרר , שלמד בפירנצה , הוא חסיד נלהב שלה . התפיסה הישראלית 
בעיצוב מושפעת , לדבריו , מאסכולת ההתמחויות . ישנו הטכניון בחיפה , 
שם לומדים הנדסה וארכיטקטורה , וישנו בית - הספר לאמנות בצלאל בירושלים , 
שבו לומדים בין היתר עיצוב . ושני אלה נפרדים ורחוקים מאוד זה מזה . הקושי 
מבחינתו של מעצב ישראלי , לדבריו , הוא מספרם הזעום של המפעלים הנוהגים 
לפנות למעצבים . גם הסגירות המקומית אינה תורמת להרחבת האופקים ולמקורות 
השראה מגוונים . מספרן של הפקולטות לארכיטקטורה באיטליה גדול . בפירנצה 
עצמה לומדים את המקצוע לא פחות מעשרת אלפים סטודנטים . פלטרר מרצה בפקולטה 
לארכיטקטורה בנושא " קומפוזיציה ארכיטקטונית " , ובעבר הרצה ב"וארקבונד " 
היוקרתי שבשטוטגארט , באוניברסיטת סירקוז , ולימד סמינריון בבצלאל . פלטרר 
אספן של ספרים עתיקים , בעיקר כאלה שיש להם קשר עם יהדות ועם מקצועו . 
יש לו אגדות מהמאות ה81 וה91 מוונציה ומאמסטרדם . באחרונה רכש ספר מאויר 
של שירי הגטו בגרמנית , גם הוא מראשית המאה שעברה . בסטודיו שלו דגם של 
תיאטרון בעיירה ליד פירנצה , סאן קאשאנו , שהוא משחזר ומרחיב תוך כדי שימוש 
בדגם דומה מימי הביניים המאוחרים ותוספת חדשנית לבמה . פלטרר בנה את אולם 
הנוסעים בנמל התעופה של פירנצה וזכה באחרונה בפרס ראשון על תוכניות לחידוש 
נמל התעופה . ב5891 הוא תיכנן את התערוכה ההיסטורית - האמנותית הגדולה של 
העם האטרוסקי בפירנצה , ואשתקד וגם השנה הוא מתכנן את הביתן של טוסקנה ביריד 
העיצוב בוורונה . פלטרר מעוניין לשמר ביצירתו המשכיות וקשר לעבר : בתוכן , 
באסוציאציות ובשפה האמנותית . הוא עובד בחומרים שונים : עץ , זכוכית , 
מתכות שונות , אבן ושיש , ומשתדל ליצור תלות ביניהם . כך בכיסא ( עץ 
ומתכת ) וכך בקנקן - התה המפורסם שלו הנמצא במוזיאון ישראל בירושלים . השילוב 
של טכנולוגיה ותחושות אנושיות מעניין אותו במיוחד ועל נושא זה הרצה סמסטר 
בשטוטגארט . מבחינה טכנולוגית , הוא טוען , אפשר לייצר טלוויזיה או מחשב 
בגודל מינימלי , אבל העין והאצבעות מחייבות גדלים וצורות מסוימות שאי - 
אפשר וגם אסור להתעלם מהם . כמו אדריכלים אחרים הוא מרבה להשתתף בתחרויות 
ולהגיש הצעות . כך לגן הציפורים בפארק הירקון בתל אביב , וכך , יחד עם 
מורו נאטאליני , הגיש הצעה לתכנון ארכיטקטוני של רחבת הכותל . זה עתה חזר 
מטוקיו , שם פתח סטודיו משלו ליישום עבודות עיצוב ובנייה שנטל על עצמו . 
הוא עובד עכשיו בשביל מפעל לזכוכית עדינה וקריסטל ליד פירנצה . 
