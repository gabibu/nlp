קצין צה"ל בדרגת סרן המשמש בתפקיד רגיש במחלקה לעניינים ערביים במינהל האזרחי 
אשר נחקר לאחרונה על ידי ביטחון שדה בחשד כי העביר חומר לגורמים אזרחיים 
חומר שהוגדר כמסווג , יועמד ככל הנראה לדין משמעתי על ידי מפקדיו . מדובר 
בסרן יגאל גבאי המשמש כאחראי על הכרוזים של הארגונים האיסלמיים ברצועת עזה 
וכן משמש כמתורגמן . בצה"ל נערכה בשבועות האחרונים בדיקה וחקירה בנושא סרן 
גבאי ועל פי החשד סרן יגאל גבאי השתמש בחומר ביטחוני סודי לביצוע עבודת גמר 
סמינריונית באוניברסיטה העברית בירושלים שם למד לפני כשנה . על פי החשד 
שנחקר בצה"ל ואושר על ידי מקורות צבאיים רשמיים , נבדק חשד כי סרן גבאי 
נטל סקירות ביטחוניות והשתמש בהם לשם עבודה סמינריונית באוניברסיטה העברית . 
לסופר " הארץ " נודע כי סרן גבאי זומן לחקירה בביטחון שדה בפיקוד דרום 
והודה כי אכן הוא העביר חומר לגורמים אזרחיים , אך טען כי עשה זאת באישור 
הממונים עליו . החקירה עדיין לא הסתיימה אך ככל הנראה הוא יועמד לדין משמעתי . 
