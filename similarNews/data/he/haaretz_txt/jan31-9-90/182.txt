פאריס ( ע"ם ) . אווירה עכורה נוצרה בין ראש החזית הדמוקרטית , נאיף 
חוואתמה לבין סגן מזכ"ל החזית , יאסר עבד - רבו ואחדים מחברי הלשכה המדינית 
של הארגון . העיתון אל - מוחרר , המדווח על כך , מציין כי הקרע בא לידי 
ביטוי בהוראה שנתן חוואתמה לאנשי המשמר של החזית הדמוקרטית בתוניסיה , להפסיק 
את השמירה על יאסר עבד - רבו ועל חבר נוסף של הלשכה המדינית . מקורות יודעי 
דבר מציינים , כי נשיא תוניסיה , זין אל - עאבדין ויאסר ערפאת העמידו לרשות 
השניים שומרים תוניסאים ופלשתינאים , כאשר נודע להם על החלטת חוואתמה . 
הרקע לאווירה העכורה בארגון הוא דרישתם של עבד - רבו וחברים בכירים נוספים , 
לפטר שנים מחברי הלשכה המדינית , תיאסיר חאלד ואבו - לילה , מחברותם בלשכה . 
הדרישה הועלתה בפני חאוותמה , כתנאי מוקדם לפתיחת משא - ומתן , בניסיון 
לפתור את חילוקי הדעות בין הקבוצות השונות בחזית . 
