תארו לעצמכם את רט בטלר עוזב את סקרלט אוהרה , כשבמקום שורת - המחץ המפורסמת 
שלו " בכנות יקירתי , אני מצפצף " , הוא מכריז " יקירתי , לא איכפת לי ! 
" . תארו לעצמכם את בילי הנער ב"פורע החוק " מתגלה כגיבור חף מפשע ; מישהו 
טפל עליו האשמות - שווא . תארו לעצמכם את לוליטה כאישתו של הומברט הומברט 
במקום בתו החורגת טרם בגרות . תארו לעצמכם את " חשמלית ושמה תשוקה " בלא 
שום רמז לאונס , לנימפומניה או להומוסקסואליות , או את " מי מפחד מווירגיניה 
וולף " בלא השפה החריפה וניבולי - הפה של המחזה . כפי שמגלים החוקרים לנארד 
לף וגרלד סימונס בספרם החדש והמרתק " הגבירה בקימונו : הוליווד , צנזורה 
וכללי ההפקה משנות ה02 עד שנות ה06 , כל אותם תסריטים הוצעו כדי לשלב סרטים 
שונים במסגרת קוד ההפקה , מערכת הנחיות שנקבעה בהוליווד ב0391 כדי לסייע 
לפקח על " המוסר " בסרטים . קוד זה נוסח בסיוע הכומר דניאל לורד , פרופסור 
באוניברסיטת סנט לואיס , והעקרונות הבסיסיים שלו נשאו את חותמה המובהק של 
הכנסייה הקתולית : " לא יופק שום סרט שיוריד את אמות - המידה המוסריות 
של אלה הצופים בו " ; " יוצגו אמות - מידה נכונות של חיים , בכפיפות אך 
ורק לדרישות הדרמה והבידור " , ו"החוק , חוק טבעי או חוק אנושי , לא יושם 
ללעג , וגם לא תיווצר אווירה של אהדה כלפי הפרתו " . בין הפעילויות הספציפיות 
שנאסרו במסגרת החוק היו " סחר סמים בלתי - לגאליים " , " סטיות מיניות " , 
" נישואי תערובת " , " סחר נשים " , " היגיינה מינית " , " חשיפה בלתי 
הגונה או לא במקומה " , " ניתוחים כירורגיים " ו"נשיקות מופרזות ותאוותניות , 
חיבוקים תאוותניים , תנוחות ותנועות בעלות משמעויות מיניות " . למעשה , 
יישומו של הקוד היה לא אחת סובייקטיווי ביותר , אף כי לף וסימונס עושים 
את כל המאמצים לתאר את גוזף ברין מנהל מנהל קוד ההפקה מ4391 עד 4591 כנושא 
ונותן ממולח ודיפלומטי . מיי ווסט , שסרטיה חוללו סערה , ציינה כעבור 
שנים שהצליחה לעקוף את הצנזורים על - ידי כתיבת סצנות - דמה שנועדו להיחתך . 
" הם הוציאו אותן והשאירו את החומר שבו רציתי " . ברין אילץ את פרמונט לחתוך 
את סצנת שק - השינה ואת הדיבורים על " האדמה הזזה " מ"למי צילצלו הפעמונים " , 
אך העניק לסרט את ההכשר שלו , על אף פרשיית האהבה הברורה שהיתה בין גורדן 
ומריה . אבל כאשר נתקל בהתנגדות מאיימת , היה ברין יכול להיות נוקשה ועיקש . 
בפרשת " גונב האופניים " של ויטוריו דה סיקה הושפע ברין מפחדיו הפרנואידיים 
מפני מזימה שנרקמה כביכול לחבל בקוד . הוא סירב להעניק את אישורו לסרט בנימוק 
שבסצנה אחת הגיבור רודף אחרי גנב לתוך בית זונות ( הנשים הלבושות לחלוטין 
נראו אוכלות ארוחת בוקר ליד שולחן ) וכי בתמונה אחרת נעמד בנו של הגיבור 
ליד קיר כדי להשתין . בעקבות השינויים המהירים בנהגים ובמוסכמות החברתיים 
במדינה וכמה פסיקות של בית הדין העליון בארצות - הברית , שזיכו סרטים בערבויות 
שמעניק התיקון הראשון בחוקה , הצטייר הקוד במידה גדלה והולכת כבלתי - רלוונטי , 
חסר שיניים ושרירותי . ב3591 הציגו בתי קולנוע את " ירח כחול " קומדיה 
מטופשת על ניסיונות שני גברים לפתות צעירה בתולית על אף סירובו של ברין 
להעניק את חתימתו . ב2691 העלתה הפקת הסרט " לוליטה " , סרט שעצם הנושא 
שלו ( האובססיה של אדם מבוגר לילדונת בת 21 ) קרא תיגר על כל מה שייצג 
הקוד את האפשרות של שיטת סיווג סרטים חדשה , שתשאיר את ההחלטה בידי הצופה 
ותעקוף רבות מבעיות הקוד . וב6691 , לאחר ש"מי מפחד מווירגיניה וולף " 
עלה לאקרנים , היתה שיטה זו למציאות . 
