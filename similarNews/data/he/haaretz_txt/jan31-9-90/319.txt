בכפר אבו - דיס ליד ירושלים נהרגו השבוע שני בני אדם מאש שוטרי משמר הגבול : 
נער , ודודו שחש לעזרתו משנפל מכדורי החיילים , על - פי דבריהם של תושבים 
שהיו עדי ראייה לאירוע . דובר צה"ל מיהר להוציא גרסה משלו . לדבריו , מדובר 
בשתי תקריות שונות , והתקרית השנייה אירעה חצי - שעה אחר כך . ובכלל , 
הכוח שהרג את הדוד בכלל לא ידע על התקרית הקודמת , שבה הרג כוח אחר של 
מג " ב את האחיין . עתה מצפים מאתנו שנאמין . שנאמץ את גרסת דובר צה"ל , 
נדע שהכל מתנהל כשורה , ונחזור לשגרת חיינו כאילו כלום לא קרה . אינני 
מוכן לזאת . דובר צה"ל חייב לענות על השאלות הבאות לנכונות גרסתו : איך 
ייתכן שכוח המצוי באותו כפר לא יודע , מחצית השעה לאחר תקרית ירי שגרמה 
להרג אחד מבני הכפר , על התקרית הזו ותוצאותיה ? האם באמת נשקפה סכנה בכל 
אחת מהתקריות האלה לחיי החיילים שפתחו בירי על מנת להרוג ? האם נפגע חייל 
כלשהו ממשהו או נפלה שערה מראשו של שוטר מג"ב אחד לפני שניתנה פעמיים ההוראה 
לפתוח בירי על מנת להרוג ? כשקורה שיש מצלמה , או עין בלתי - תלויה אחרת , 
בשטח , מוכחים דבריו וגרסותיו של דובר צה"ל כלא - מדויקים עד שקריים בהחלט . 
הפעם לא היתה מצלמה , אך חובת ההוכחה שהאירועים התרחשו , אכן , כפי שדובר 
צה " ל טוען שקרו , מוטלת עליו . עד שלא יוכיחו השלטונות המוסמכים את נכונות 
גרסתם , נאמנה עלי עדות הראייה של תושבי הכפר , שהיתה רק תקרית אחת שבה 
נהרג הנער , ומשחש דודו אליו , המשיכו שוטרי מג"ב את הירי המופקר שלהם 
והרגו אף אותו . כך הרג צה"ל הצבא ההומאני ביותר בעולם , על - פי גרסת 
שר הביטחון ודומיו דוד על אחיינו . מישהו מזדעזע ? מישהו מסיק מסקנות 
מאירוע טראגי זה ודומיו ? הבלים , פונים למערכה של טשטוש האמת , ומתכוננים 
להרג הבא כי יבוא . ירושלימקפמאביגמישה ומשפחתו , עולים חדשים מרוסיה , 
הסבו לארוחת שבת בביתנו . עד לאחרונה , מישה לא היה מודע כלל למוצאו ולמורשתו . 
כאשר בנותיו סיפרו לו שבבית - הספר כינו אותן בשמות גנאי , הבין שדגלו , 
המנונו , שפתו ומורשתו אינם אלה של רוסיה אלא של ישראל . מישה סיפר על 
הגאווה העצומה שאחזה בעולים בראותם את מטוס הגמבו של אל על שיביאם לישראל 
הביתה . הפגישה עם מישה ומשפחתו מילאה לנו את המצברים הרוחניים ומיצתה את 
רעיון הציונות : ליהודים יש בית וכתובת . ירושלימקפמאביגאליבא דיואב קרני , 
במאמרו " המערב מעניק רשיון לרצח " ( " הארץ " , 1 . 62 ) , דיכוי 
הפורעים המוסלמים באזרביגאן והימנעות אירופה הערבית מלהזדהות עמהם נובעים 
מ"גזענות לבנה " . מעניין שיואב קרני מתעלם לחלוטין מן הטבח שביצעו האזרים 
בארמנים בבאקו ומניסיון האזרים לגרש את הארמנים מנגורנו - קראבאך . כזכור , 
ביקש גורבצוב בפומבי מן האזרים לחדול מלטבוח בארמנים , והמתין ימים אחדים 
עד שבלית ברירה , נאלץ לשגר את צבאו לאזרביגאן . כלום היתה צריכה מוסקווה 
להשלים עם ההתקוממות ועם הטבח ? אם לאו , האם ניתן לדכא פורעים מוסלמים 
( " אינתיפאדה " ) בקליעי - גומי , תוך שימת - לב להוראות משפטנים ? אחרון - 
אחרון : מדוע שחיטות שמבצעים מוסלמים בנוצרים באזרביגאן ובדרום סודן או 
בהינדים בקשמיר הן " התנגשויות אתניות " , אך דיכוי פורעים מוסלמים , שבזים 
לזכויות אדם ולערכים מערביים בכלל , הוא " גזענות ? תל - אביבקפמאביגבשבועות 
האחרונים פורסמו פעמים מספר ב"הארץ " ידיעות על סקרים שערך איגוד לשכות 
המסחר , בהם אחד על השוואת מחירים בין מוצרים ישראליים למוצרי יבוא , והשני 
על מצב המשק הישראלי . עד כמה שידוע לי , נהוג במקרים כאלה לגלות את זהות 
הגוף המקצועי שביצע את הסקר ואת שיטת ביצועו . מדוע איגוד לשכות המסחר אינו 
עושה כך ? האם יש להתייחס אל פרסומים אלה כאל חלק מהתעמולה שהם מנהלים עכשיו 
נגד התעשייה הישראלית ? רמת - גנקפמאביגבבית - הכלא השרון כלואים אסירים 
ביטחוניים קטינים בתנאי כליאה מחפירים . אסירים אלה שבתו רעב זה לא מכבר 
במחאה על האוכל המזוהם וכמותו הלא - מספקת , הבאתם הלא - מרוסנת של האסירים , 
המחסור בשמיכות ואמצעי חימום אחרים והגבלות לא - הגיוניות על ספרי לימוד , 
עיתונים , חוגים ותעסוקה . נוערץ אינו רואה כל סיבה להגבלות שרירותיות 
ודראקוניות אלו , ותובע ביטולן לאלתר והשוואת תנאיהם של האסירים הביטחוניים 
לאלו של האסירים הפליליים . תל - אביבקפמאביגבאחרונה התפרסמו סיפורים מזעזעים 
על אנשים תמימים שיצאו לטיול למצרים שסופו - התחלתו היה השפלה , בית כלא 
ועינויים . המצרים מצאו פטנט : תופסים שטר כל שהוא ומכריזים עליו שהוא 
מזויף ובונים תלי תלים של האשמות על " חבלה בכלכלת מצרים " . שנאת המצרים 
בכל הדרגים של השלטון , ההסתה הפרועה בעיתונות המצרית נגד ישראל והיהודים 
אינם מותירים כל ספק על כוונותיהם . מאז הסכם השלום , כשהמצרים הואילו 
בטובם לקבל את סיני , אנו מנהלים מדיניות של תחינה מתמדת שיקבלו את כספנו 
מתיירות ( שהיא , אגב , חד - כיוונית ) . " שיתוף פעולה " חקלאי גם 
הוא חד - כיווני , וכך בכל התחומים . זכורה הערתו של הנשיא מובארק כשביקשו 
את תגובתו על רצח ראס בורקה : זה שום דבר . עם ישראל כמה לשלום ומוכן להשלות 
את עצמו בכל מחיר . התנכלויות המצרים הם שרשרת עקבית של פגיעות בשיט טיילים 
בים סוף , רציחות ועלילות שווא של חבלה בכלכלה המצרית . אגב , הגבול עם 
מצרים הוא הגבול היחידי שדרכו מוברח נשק לארץ . תמוהה מאוד עמדת משרד התיירות 
הישראלי ששומר על שתיקה כל העת נוכח התנכלויות חוזרות ונשנות לתיירות ישראלית . 
על משרד התיירות מוטלת החובה לנקוט עמדה נחרצת על מנת לשים קץ למצב המופקר 
הקיים היום . 
