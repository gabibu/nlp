סן פרנסיסקו ( אי - פי ) . אנדרה אגאסי , שהשלים אימון מרוכז של שישה 
שבועות בפלורידה , הכניע כאן את ראמש קרישנאן מהודו 62 , 67 , 60 בסיבוב 
הראשון של הטורניר המקומי בסידרת וולבו ( 522 אלף דולאר ) . אגאסי , 
שנסוג אשתקד מהמקום השלישי לשמיני בדירוג העולמי , מעיד על עצמו כי " חזר 
כמו חדש " . הוא מדורג כאן שני , אחרי ברד גילברט , שישחק בסיבוב הראשון 
נגד גארי מילר מדרום אפריקה . כריסטו ואן רנסברג , המדורג 4 , הדיח את 
מארטי דייויס 64 , 67 , 63 . בטורניר הבין לאומי הגדול של מילאנו הנערך 
באולם , על פרסים בסך 045 אלף דולאר , גבר יעקב לאסק משוייץ על פטר לונדגרן 
משוודיה 76 , 75 . תיירי שאמפיון מצרפת ניצח את הצכי פטר קורדה 64 , 76 . 
איוון לנדל ( מדורג 1 ) ישחק היום נגד דייגו נארגיסו מאיטליה וגון מקנרו 
נגד אנדריי צרקאסוב מבריה"ם . 
