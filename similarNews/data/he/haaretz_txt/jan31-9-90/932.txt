פקין ( ע"ר וע"ץ ) . המפלגה הקומוניסטית בסין לא תוותר על שלטונה ולא 
תסבול כל אופוזיציה , הכריז הוועד המרכזי של המפלגה בתגובה על השינויים 
הרדיקאליים הנדונים בימים אלה במוסקווה . מסמך ארוך מטעמה , שהופץ בתוך 
סין עוד ב03 בדצמבר , קובע כי המפלגה הקומוניסטית הסינית תשמור על סמכות 
מלאה , אולם תעניק מספר עמדות בכירות בממשלה לכמה לא - קומוניסטים . על 
כך מסרה אתמול סוכנות הידיעות הסינית . דיפלומאטים מערביים סבורים כי המסמך 
ביטא את דאגתה הגוברת של הממשלה בפקין נוכח הרפורמות במזרח - אירופה ובבריה"ם . 
" ארגונים פוליטיים המתנגדים לארבעת העקרונות ומסכנים את השלטון במדינה 
אינם רשאים להתקיים . ארגונים אלה ייאסרו מכוח החוק ברגע שיתגלו " , קובע 
המסמך . ארבעת העקרונות הם : התפקיד השלטוני של המפלגה , דיקטטורה של הפרולטריון , 
דבקות בסוציאליזם ובמחשבה המרקסיסטית - לניניסטית ושל מאו צה טונג . השיטה 
הסינית שונה באופן בסיסי מן השיטה הרב - מפלגתית במדינות המערב , אולם שונה 
גם מן השיטה החד - מפלגתית בכמה מדינות סוציאליסטיות " , לשון המסמך , שאינו 
נוקב בשמן של המדינות . אמצעי התקשורת שבשליטת ממשלת סין לא דיווחו על הצעותיו 
של גורבצוב השבוע לשינויים רדיקאליים העשויים להוביל לשיטה רב - מפלגתית 
בבריה"ם ולביטול העדיפות למפלגה הקומוניסטית . " זהו עניין פנימי של בריה"ם " , 
אמר דובר של משרד החוץ . ואולם למרות שתיקתם של אמצעי התקשורת הרשמיים , 
רבים בסין מודעים להתרחשויות בבריה"ם ובמזרח - אירופה באמצעות השידורים 
בתחנות הרדיו הזרות , כולל רדיו מוסקווה . 
