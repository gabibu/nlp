על הבמה של אולם רובינא ניצבה תפאורתה של הצגת " מלאכת החיים " , בה שיחק 
נסים עזיקרי עוד ביום ה . במקום המיטה הגדולה ניצב עליה אתמול דוכן ועליו 
ארונו . משמרות של שחקנים ואנשי תיאטרון התחלפו ליד הארון . מאחורי הקלעים 
עמדו שחקנים וחברים ובכו בקול רם . " בתיאטרון אין הרבה אהבה , אבל את 
נסים אהבו כולם " ספד לעזיקרי חברו שלמה בר - שביט , שסיפר כי אימץ את 
עזיקרי לאח . בר - שביט אמר כי אילו היה עזיקרי נוכח במעמד שבועת ראשוני 
הבימה , היה נשבע עימם , כי ברוחו היה שייך אליהם . מנכ"ל הבימה , שמואל 
עומר , נפרד מעזיקרי בשם " הבימה " , וסיפר כי לפני זמן קצר הפקיד בידו 
עזיקרי מכתב תודה אישי , כאילו חש שחייו מתקרבים לסיומם . שר החינוך והתרבות , 
יצחק נבון , הבטיח כי הבימה ומשרד החינוך יעשו מאמץ להנציח את זכרו של 
עזיקרי . בנו של עזיקרי , גור , שעזיקרי עשה הכנות אחרונות לקראת הבר - 
מצוה שלו , אמר קדיש . חזן אמר " אל מלא רחמים " ומסע ההלוויה יצא לבית 
העלמין בקרית שאול . ליד הקבר ספד לעזיקרי ח"ך יאיר צבן , שהזכיר את חברותו 
של עזיקרי בברית הנוער הקומוניסטי ( בנק"י ) ואת מעורבותו ואמונתו בבניית 
עולם צודק וטוב יותר . צבן סיפר כי רק ביום ה סיפר לו עזיקרי בכאב על רשמי 
הביקור שלו במוסקווה . " ליבו של עזיקרי היה שבור , אך היה שלם , והלב 
הזה פעם תמיד בצד שמאל . המנהל האמנותי של הבימה , עמרי ניצן , ספד לעזיקרי 
ש"נשא במשך שנים רבות את הבימה על כתפיו " . ניצן הבטיח לגור עזיקרי , כי 
הבימה לא תשכח את המשפחה . אחרי ההספדים והטקס נשארו עוד חברים לעמוד זמן 
רב על הקבר בשתיקה . 
