בוקרשט , ( ע"ר ) . מועצת חזית ההצלה הלאומית , הפרלמנט הזמני של רומניה 
שבו 541 חברים , החליטה אתמול בהצבעה לפזר את עצמה , כדי לסלול את הדרך 
לגוף רב - מפלגתי חדש לניהול המדינה . קאזימיר יונסקו , סגן נשיא המועצה , 
מסר במסיבת עיתונאים כי ההחלטה לא תשפיע על הממשלה שנתמנתה על - ידי החזית , 
שתמשיך לשלוט עד לבחירות במאי . " זו היתה הישיבה האחרונה של המועצה " , 
אמר יונסקו , " החל משבת תשנה המועצה את המבנה שלה " . ביום שישי תוקם 
מועצת אחדות לאומית חדשה בת 081 חברים , שתהיה מורכבת מ09 נציגים של כל 
המפלגות הפוליטיות ו09 אזרחים מהשורה , הבטיח יונסקו . החזית , ששלטה ברומניה 
מאז המהפיכה שהדיחה בדצמבר את צאושסקו מתכוונת להתארגן מחדש בתור מפלגה פוליטית , 
ולהשתתף בבחירות החופשיות הראשונות מזה 04 שנה , שיתנהלו במדינה ב02 במאי . 
פיזור המועצה נעשה לאחר שהחזית נכנעה ללחצים מצד 03 המפלגות הפוליטיות ברומניה 
להעניק להן יותר סמכויות בניהול המדינה עד לבחירות . ההסכם הושג אחרי יומיים 
של הפגנות בעד ונגד , שבמהלכן פרצו אוהדי החזית למטות שתי מפלגות פוליטיות 
מובילות . " המועצה החדשה היא התוצאה של דו - שיח של רצון טוב , ונוסחה 
זמנית כדי להבטיח את ההשתתפות של כל המפלגות הפוליטיות במדינה " , ציין יונסקו . 
" מועצת האחדות הלאומית " החדשה תפעל כגוף מחוקק , ותהיה לה זכות וטו 
על צווים של הממשלה . אחד המעשים הראשונים שלה יהיה אישור חוק הבחירות . 
כשנשאל אודות עתידו של יון איליאסקו , מנהיג החזית והנשיא הזמני של רומניה , 
אמר יונסקו כי מצפים שהוא ימשיך לכהן כנשיא עד לבחירות . " כל ניסיון 
לשנות את תפקידו , יוביל לערעור היציבות " , הוסיף . החזית עוררה סערה פוליטית 
כשהודיעה שתשתתף בבחירות . קפידבינההסכם להקמת פרלמנט ביניים המורכב מחברי 
כל המפלגות גורם להפחתת המתח הפוליטי ברומניה . ההסכם שהושג ביום חמישי 
מעניק לרומניה הפסקה מהפגנות הרחוב שאירעו במהלך השבוע , והכנסיה האורתודוקסית 
הרומנית קיימה ביום שישי טקסים לציון 04 יום לקבורת קורבנות ההתקוממות האחרונה . 
כל הצדדים הכריזו כי הם שביעי רצון משיחות החירום שהתקיימו בסוף השבוע ושהצליחו 
לפתור את מרבית הנושאים שהיו בוויכוח בין החזית הלאומית לבין כ03 מפלגות 
שקמו מאז המהפכה . כל הצדדים גם הסכימו להתחייב להימנע מהפגנות ומעימותים 
אלימים במהלך מערכת הבחירות הקרובה . החזית הסכימה להעביר כספים שהוחרמו 
מהמפלגה הקומוניסטית למפלגות החדשות כדי לסייע הן להתארגן לקראת הבחירות . 
קפידבין ( ע"ץ ) . ארבעת עוזריו לשעבר של צאושסקו נידונו שלשום למאסר עולם 
בבית משפט צבאי בבוקרשט . הארבעה הם שר הפנים לשעבר תודור פוסטלניקו , סגן 
ראש הממשלה לשעבר , יון דינקה , סגנו של צאושסקו , אמיל בובו , וסגן 
הנשיא לשעבר , מנייה מאנסקו . כל זכויותיהם האזרחיות נשללו , והוחרם כל 
רכושם האישי . הם הואשמו בשותפות ברצח עם . האשמה נבעה מאי התנגדותם לפקודת 
צאושסקו לירות במפגינים נגד הממשלה שהפגינו במהלך חודש דצמבר . דינקה הוא 
היחידי שאמר בבית המשפט כי לא יערער על גזר הדין . 
