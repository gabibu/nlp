איש העסקים הנרי מוסקוביץ מארה"ב מבקש לרכוש את בנק מימון וסחר . מוסקוביץ , 
עתיר הנכסים , קיים בחודשים האחרונים מגעים עם ראשי חברת נכסים ם . י . 
ועם ראשי בנק המזרחי במטרה לרכוש את השליטה בבנק . היום אמורה ועדת הכספים 
של הכנסת לדון במיזוג בנק מימון וסחר בבנק המזרחי ונראה שתהיה התייחסות 
גם להצעות הפרטיות שהוגשו לרכישת הבנק . במגעים שקיים הביע מוסקוביץ 
נכונות לשלם עבור מחצית ממניות הבנק הנמצאות כעת בידי המדינה לפי שווי בנק 
של 51 מיליון דולר כלומר מחיר כפול מהמחיר שמוצע כעת שבנק המזרחי ישלם עבור 
המניות שבידי הממשלה . מוסקוביץ הינו בעלים של כמה בתי מלון בארץ ובכלל 
זה קרלטון ואסטור בתל אביב , המלכים בירולשים וגלי זוהר בים המלח . בדעתו 
להרחיב את השקעותיו בארץ ולפעול בתחומים נוספים מעבר לענף המלונאות . יועצו 
המישפטי של מוסקוביץ בארץ , עו"ד אריה פינצוק , אמר ל"הארץ " שמוסקוביץ 
אכן הגיש לממשלה ולבנק המזרחי הצעות לרכוש את בנק מימון וסחר וכי הדיון הקרוב 
בוועדת הכספים של הכנסת בענין הבנק יגרום לכך שישקול את דרך תגובתו . 
