מגדלי האבוקדו קובלים , כי התמורה עבור משלוחי אבוקדו , שביצעו באוקטובר 
אשתקד , טרם הועברה אליהם במלואה על ידי המועצה לייצור ושיווק פירות . גורמים 
בקרב המגדלים טוענים , כי על כל טונה משלוחים שביצעו , קיבלו סכום הנמוך 
בכ002 שקלים מהמגיע להם . ענף האבוקדו הוא הדומיננטי בענף יצוא הפירות 
ומועסקים בו כ000 , 5 מגדלים מרביבים ועד ראש הניקרה . מנכ"ל מועצת הפירות , 
עזרא מאיר , הגדיר אתמול " שקר וכזב " את טענות המגדלים על אי קבלת מלוא 
התמורה עבור משלוחי אבוקדו באוקטובר . לדבריו , נובעות האשמות אלה מרצון 
להכפיש את שמה של מועצת הפירות . הוא הוסיף , שבאוקטובר האחרון קיבלו המגדלים 
0621 דולר לטון אבוקדו בשלב של בית האריזה . חודש אוקטובר אשתקד נחשב כרע 
למגדלים בגלל מפגעי מזג האוויר . יחד עם זאת , על פי נתונים אחרים שהגיעו 
לידי " הארץ " קיבלה אגרקסקו עבור פרי האבודקו באוקטובר כ054 , 1 דולר 
לטונה ( פו"ב בנמל היציאה ) ולפיכך יש מקום לבדיקת טענות המגדלים . גורמים 
מקרב המגדלים האשימו אתמול , כי בשעה שהם מעלים את טענותיהם בפני אגרקסקו 
נמסר להם , שכל התמורות הועברו למועצת הפירות ואילו במועצת הפירות הם מקבלים 
תשובות הפוכות . את תגובתו של דן צמחי מנכ"ל חברת אגרקסקו להאשמות אלו 
לא היה ניתן להשיג ביומיים האחרונים . 
