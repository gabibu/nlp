כלל מוניטרי הוא , שמטבע נחות המופיע בשוק מגרש את המטבע הטוב . כי ברגע 
הופעת הכסף הנחות , אוספים בני - אדם לבתיהם את המטבע בעל תכולת הכסף הגבוהה 
יותר . אולם כלל זה לא חל במאה הראשונה לפני הספירה , כשהרומאים הכניסו 
למחזור כסף אינפלציוני נחות , בעל תכולת כסף של % 08 בלבד . השקל הצורי שהיה 
נהוג בארץ לא נעלם והמשיך להיות מטבע עובר לסוחר . כל זה בגין חוקת התורה , 
שעל כל בוגר לתת מחצית השקל מדי שנה לבית המקדש . מכיוון שחז"ל הכריזו 
על השקל הצורי כמטבע היחיד הנכון למחצית השקל , הוא יכול היה להתחרות במטבע 
האינפלציוני שהיהודים בזו לו . השקל הצורי נכנס כמטבע הטוב והמקובל החל מ721 
לפנה"ס . משקלו הקבוע בכסף היה 41 גרם . שנים רבות סברו שהשקל הצורי הוטבע 
רק בצור . בא פרוף יעקב משורר , בפתיחת תצוגת מטבעות חדשה במוזיאון ראובן 
ועדית הכט , ליד אוניברסיטת חיפה , והסביר את קיום השקל הצורי גם לאחר 
חורבן העיר . בארץ נמצאו מטמוני שקלים צוריים . הגדול , בסכום של יותר 
מ000 , 3 שקלים , נמצא בעוספיה . כל מטמון שנמצא הגיע רק בחלקו לרשות העתיקות 
או למוזיאון ישראל . עד שהוברר שנמצא מטמון , מכרו מהמטבעות . לעתים נודע 
על המטמון רק הודות להופעת השקלים הצוריים בשוק , בכמות גדולה . בדיקותיו 
של משורר העלו שהשקלים הצוריים האמיתיים נמצאו בעיקר צפונה מא"י . השקלים 
הצוריים הרבים שהתגלו בארץ שונים במקצת מהשקלים שנמצאו בלבנון ובסוריה . 
יתר - על - כן , מופיעות עליהם שתי אותיות יווניות נוספות , כנראה במטבעות 
שהוטבעו אחרי שנת 02 לפנה"ס . המומחה למטבעות מסביר כי השקלים הצוריים האמיתיים 
הוטבעו בצור בשנים 62191 לפנה"ס . המאוחרים יותר עד שנת 66 לספירה הוטבעו 
בארץ , כנראה בידי הורדוס ויורשיו בירושלים . השקל הירושלמי שמר על תכולת 
הכסף ולכן נקבע כמטבע חוקי יחיד בכל התשלומים לבית המקדש . " השימוש בשקלים 
צוריים היה מבוסס על מדיניות דתית ולא כלכלית . הרשויות היהודיות לא רק 
שנאלצו להשתמש בשקלים צוריים , אלא גם היו צריכות לטבוע אותם . מאחר שהנפקת 
המטבעות הצוריים תוכננה כנראה להיפסק בימי שלטונו של אוגוסטוס , נאלץ הורדוס 
לטבוע שקלים צוריים באיכות גבוהה . הנפקות אלה מאופיינות באותיות יווניות , 
שאולי מצטרפות למלה היוונית " סמכות " , אומר משורר . בשנת 66 לספירה 
החלו להנפיק שקלים יהודיים ממש במטבעה הירושלמית . הורדוס הבין שהוא נזקק 
לערכים מוניטריים קבועים ובעלי תכולת כסף קבועה . בצוואתו הוא מזכיר " כסף 
טבוע " ולא שקלים צוריים , וזו עוד הוכחה שהורדוס טבע שקלים , אך בלי 
לטבוע עליהם את דמותו . חוקי בית המקדש הם שקבעו את צורת המטבע ותכולתו . 
במקורות נזכר פעמים אחדות ( מסכת שקלים ) שהשקל המתקבל בבית המקדש הוא 
השקל הצורי . הריכוז המוניטרי והבנקאי באותן השנים היה ליד בית המקדש , 
בהר הבית . כך היה גם בארצות אחרות . משורר ביקורתי מאוד כלפי המוסדות 
הכספיים והכהונה , שגבו את הכספים . יש חוקרים אחרים הסבורים , שבתנאי 
החיים עם מרכז דתי במקדש , היתה זו הדרך הטובה ביותר לריכוז הכספים . קיום 
המקדש הצריך גביית כסף לתחזוקתו ולתפעולו . מחצית השקל הובאה מדי שנה לבית 
המקדש . אם אבד או נשדד אוצר מחצית השקל בדרך , היו חייבים לשולחו שנית . 
הקורבנות ורכישתם במקדש , התרומות והמעשרות , מעשר שני שיש לאוכלו רק 
בירושלים , פדיון בכורות וכו כל אלה נרכשו בבית המקדש . השולחנים ישבו 
שם , וגם הפקדות בגין משפטים בבית הדין ובסנהדרין נעשו בהר הבית , כשם 
שהיתה קופה מיוחדת לכספים שאבדו ונמצאו או שהיה ספק לגבי בעלותם . בגלל שיטה 
זו , אומר משורר , פיזר ישו את מעות השולחנים . האיסיים ברחו מירושלים , 
כי לא היו מוכנים להיות עדים לעושק שלהכוהנים . מצד שני , ישראל היתה 
זקוקה לבנק מרכזי אחד . החשש היה שאם ימסרו את ניהול הכספים להורדוס , 
הוא יבנה עוד ארמונות פאר ויעביר הון עתק לרומא . 
