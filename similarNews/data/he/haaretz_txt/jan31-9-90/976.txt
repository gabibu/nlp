לימוז ( מיוחד ל"ספורט הארץ " ) . מישחק ההזדמנות האחרונה יהיה כאן הערב 
( 03 . 12 ) למכבי תל אביב בלימוז , נגד אלופת צרפת , בנסיון נואש לשנות 
באורח קיצוני את תמונת הסיכויים לעליה לחצי הגמר בסארגוסה . הפסד פירושו 
סוף הדרך , למרות שיישארו 6 מישחקים עד לסיום בית הגמר . ניצחון ולא חשוב 
באיזה ההפרש יתן למכבי זריקת עידוד מוראלית ואולי גם אמונה ביכולתם של השחקנים , 
שאפשר עוד לעלות על הרכבת האירופית . בשנה שעברה ניצח מכבי תל אביב בלימוז 
7876 , במיפגן יוצא מהכלל , שבוע לאחר שהפסיד ביד אליהו לברצלונה . העונה 
מתקשים הכדורסלנים הותיקים של האלוף הישראלי להיחלץ מהמשבר המקצועי - חברתי 
אליו נקלעו . קשה להניח שדווקא בלימוז , הקבוצה שלא נוצחה השנה בביתה וכבר 
זכתה בשני ניצחונות חוץ חשובים ( על מכבי 8887 ובשבוע שעבר על פיליפס מילאנו 
40199 ) , יצליחו להתאושש מרצף הכישלונות . כדי לעשות זאת חייב לבוא שיפור 
בכל מרכיבי המישחק של מכבי , וברור שגם ביכולת האישית של כוכביה קווין 
מגי ודורון גמצי הצריכים להתעלות הערב ליכולת שיא . אבל יותר מכל זקוק 
מכבי לאמונה , שהוליכה אותו להישגים מרשימים בעבר ואיפשרה לו לנצח תמיד 
כשגבו אל הקיר , במישחק - של - אין - ברירה . קווין מגי מתהלך פה בהרגשה 
מיוחדת , שגם הפעם ינצח מכבי בצרפת . לא ברור מנין הוא שואב את הביטחון 
הזה , דווקא בעונה לא מבריקה מבחינתו . הפעם יעדיף המאמן טד אואנס להפקיד 
את השמירה על סטפן אוסטרובסקי ה"איום " על לאוון מרסר , ולא על מגי , 
וגם זו סיבה טובה לקווין להיות אופטימי . שמירה טובה על אוסטרובסקי ועצירת 
המתפרצות של לימוז , המשחקת בביתה הרבה יותר מהר ושוטף מכפי שגילתה ביד 
אליהו , יהיו המפתח לניצחון . אבל יותר מכל צריכה ההתקפה של מכבי , שגימגמה 
העונה עם ממוצע של 18 נקודות למישחק , לשחק בצורה סבלנית להגיע למצבים נוחים 
והעיקר לדייק . אחוז קליעה נמוך יצמצם את סיכויי הניצחון . מכבי יעלה עם 
החמישיה הרגילה שלו : חן ליפין , דורון גמצי , קני בארלו , קווין מגי 
ולאוון מרסר . המאמן הצרפתי עשוי להטיל למערכה בפתיחת המישחק את דאמורי , 
דאקורי , קולינס , אוסטרובסקי וברוקס . ישפטו ויסנטה סאנציס מספרד ופיליף 
ליימאן משווייץ . המשקיף יהיה אלדו ויטאלה מאיטליה . שידורים ישירים ם - 
03 . 12 בטלויזיה וברדיו ( רשת ב ) . 
