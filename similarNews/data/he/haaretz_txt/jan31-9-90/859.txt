שר החוץ , משה ארנס , ייצא מחר בבוקר לצכוסלבקיה , וביום ששי יחתום על 
הפרוטוקול לחידוש היחסים עם ישראל . ארנס ייוועד עם הנשיא ואצלב האוול , 
עם יו"ר הפרלמנט אלכסנדר דובצק , וכן עם ראש הממשלה ועם שר החוץ . הוא 
יבקר בבית הכנסת ובבית הקברות היהודי ויהיה אורח הקהילה היהודית בפראג . 
לפמליית ארנס יצטרף גם נגיד בנק ישראל , פרוף מיכאל ברונו , שהוזמן לשיחות 
עם אנשי כלכלה צכוסלובקיים , וכן השגריר לשעבר בפראג אביגדור דגן , יוצא 
צכוסלובקיה שחיבר את הספר " הרובע החמישי " המתאר את סמטאות פראג . שר 
החוץ הצכוסלובקי שהיה לפני כן עיתונאי בעל שם , הזמין לרגל האירוע את העיתונאית 
יוצאת צכובלובקיה טטיאנה הופמן , עורכת יומן החוץ ב"קול ישראל " , שאותה 
הכיר היטב עוד לפני עלייתה ארצה . בסוף החודש ייצא ארנס לווארשה , כדי לחתום 
גם שם על הסכם לחידוש יחסים . במשרד החוץ מעריכים כי המדינות הבאות שיחדשו 
את היחסים עם ישראל יהיו מזרח - גרמניה , לאחר שיוסדר עניין הכרתה באחריותה 
לשואה , ואחריה יבואו יוגוסלוויה ובולגריה . 
