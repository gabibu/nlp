יום הולדתה של הכנסת בט"ו בשבט יוחג בסימן סכסוך הנטיעות . ח"כים מהימין 
יצאו לנטיעות בחורשה בגבול הר הצופים בירושלים , ואילו ח"כים מהשמאל עשויים 
לנטוע עצים במקום אחר , בתוך השטח שהיה ישראל לפני 7691 . אחרי מרכז הליכוד 
ייתכן שהקרע הזה ייחשב זוטות . האשם הבלעדי כמעט הוא יו"ר הכנסת , דב שילנסקי . 
בפנייתו המקורית להקצאת שטח מהקרן הקיימת הוא ביקש שמקום החורשה החדשה יהיה 
" באזורים ששוחררו לאחר מלחמת ששת הימים , בפריפריה של ירושלים " . הוא 
לא עמד על כך שהנטיעות ייעשו לפחות בתוך השטח המוניציפלי של העיר , שביחס 
אליו יש הסכמה רחבה בעקבות חוק ירושלים משנת 7691 ; וכאשר הוצעה לו קרקע 
ליד גילה , כחלק מחגורת היער של הקרן הקיימת מסביב לעיר , לא היו לו השגות 
על כך . ההכנות לקבלת השטח ולנטיעות נמשכו שנה . במשך השנה ביקשה הקרן הקיימת , 
ביוזמתה , לשנות את מקום הנטיעות והעבירה אותו מגילה ליער חדש , " יער 
הצופים " ליד מעלה אדומים , שאינו בשטח השיפוט של ירושלים . כשהתעוררה 
סערה ציבורית עם יציאת ההזמנות לטקס , אמר שילנסקי לאמצעי התקשורת , שאין 
הוא יודע היכן בדיוק נמצא מקום החורשה המתוכננת . הוא שלח את מנהלת לשכתו 
לראות אותו , אך בין ההוראות שקיבלה לא נכללה בקשה לבדוק את תחום השיפוט 
שבו החורשה נמצאת . אחרי שהתברר לו מעל לכל ספק שהיא מחוץ לירושלים , החליט 
לפני ימים ספורים להעביר את הטקס לחורשת הר הצופים שנמצאת , לדברי דובר 
הקרן הקיימת , " על קו הגבול " . אך על פי בדיקה של ח"כים , גם חלק נכבד 
מחורשה זו נמצא מחוץ לקווים ; כלומר בשטח שמבחינת המשפט החל שם איננו מדינת 
ישראל . אנשי קק"ל טוענים שאינם עוסקים בנטיעות מחוץ לקווים מתקציב הקרן . 
המקום ליד מעלה אדומים הוא על קרקע של משרד השיכון , והקרן הקיימת עמדה 
להיות בטקס קבלן - משנה בלבד , לצורך ביצוע הנטיעה . הכנסת משלמת בעד הנטיעות , 
אולם הקרן הקיימת היא השושבין העיקרי במעשה הזה . היו"ר שלה , משה ריבלין , 
הוא איש המערך . ייתכן שהוא עדיין דבק בתוכנית אלון , שעל פיה כלולה מעלה 
אדומים בגבולות הקונסנסוס הלאומי . אך הוא היה צריך לדעת את הרגישות הפוליטית 
הנלווית למעשה כזה כיום , כאשר יש מהפכות מחשבתיות גם בקרב הצמרת המדינית . 
מקומה של חורשה כזאת , שאליה ייקראו אורחי הכנסת לנטוע עצים בשנים הבאות , 
הוא עמוק בתוך הקונסנסוס , ולא על קו הגבול שלו , ודאי שלא מעבר לו . 
שילנסקי עשה את המעידה הראשונה כאשר לא ביקש במפורש , במכתב אל הקרן הקיימת , 
שהחורשה תינטע בתוך התחום העירוני של ירושלים . כיו"ר הכנסת היה עליו להביא 
בחשבון , שציבור ניכר של ח"כים יתנגד למקום המוצע . ואין להעיב על יום 
חג במעשים העלולים להיראות פוגעים ול בחלק קטן של נבחרי הציבור . הטענה , 
שבסך הכל המדובר בנטיעת עצים , כלומר במעשה של יצירה , היא היתממות . 
שילנסקי , כמובן , אינו מבדיל בין הצד הזה של הקו הירוק לבין השני , 
והוא חזר על כך השבוע . דומים הדברים למה שפעם ניסו לטעון המתנחלים : הרי 
אין הם בונים מבצרים בשטחים ולא בסיסים לנשק כבד ; בסך הכל הם בונים בתים , 
מגדלים ילדים ומעבדים אדמה . אך גם המתנחלים הבינו מזמן , שטיעון כזה 
הוא עלבון לאינטליגנציה , והם חדלו מכך . 
