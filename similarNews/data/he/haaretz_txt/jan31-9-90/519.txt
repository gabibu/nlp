" שוודיה פייבוריטית אך אנחנו לא מרימים ידיים , בהחלט אפשר לעשות את זה " 
זה חלק מדברי תגובתו של מאמן הנבחרת האולימפית שלמה שרף על הנבחרות בבית 
הישראלי ( שוודיה , יוון , קפריסין ) בעקבות ההגרלה שהיתה שלשום בשטוקהולם 
באיזור האירופי של המישחקים הקדם אולימפיים . " אני לא מופתע , מפני שדובר 
על כך שנהיה עם שוודיה בבית אחד " , אמר המאמן שרף . " הבעיה העיקרית היא 
תאריכי המישחקים . השוודים יבקשו לשחק בספטמבר , כאשר הם בשיא העונה , 
לנו זה לא טוב , כי זו רק תחילת העונה אצלנו ואני מעדיף להתחיל את המישחקים 
בחודשים האחרונים של 0991 " . תאריכי המישחקים יקבעו רק אחרי ה - 01 במארס , 
מועד קביעת תאריכי המישחקים המוקדמים באליפות אירופה לאומות . ספטמבר הקרוב 
יהיה מועד תחילת המישחקים הקדם אולימפים באיזור האירופי . שלמה שרף מתכונן 
לאסוף כל פירור מידע על הנבחרות עימן נתמודד וגם לעקוב אחריהן במידת האפשר . 
" אני מאמין שנוכל לעבור את יוון וקפריסין והמאבק על הבכורה יהיה בינינו 
לשוודיה . יש לנו נבחרת טובה ונעשה הכל כדי להיות ראשונים " , אמר שרף . 
הנבחרת שתסיים ראשונה בבית תעלה לשלב הבא . אם תהיה זאת ישראל היא תתמודד 
עם נציגת אוקיאניה ( כנראה אוסטרליה ) על הזכות להשתתף באולימפיאדת ברצלונה . 
הנבחרת האולימפית של צכיה תבוא לישראל במחצית השניה של פברואר ותתמודד עם 
הנבחרת שלנו ב - 12 בחודש זה . באפריל מתוכנן לנבחרת האולימפית מישחק בבלפאסט 
עם הנבחרת המקבילה של צפון אירלנד . יתכן שיהיו גם מישחקי גומלין ברומניה 
וצכיה . 
