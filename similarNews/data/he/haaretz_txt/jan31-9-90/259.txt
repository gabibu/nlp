הלהטוטנית " . זוהי האישה העובדת שמחויבותה לשני עולמות מציבה אותה במצבים 
בלתי - אפשריים . " עומדת על בימת החיים עם שבעה כדורים באוויר " , לפי 
הגדרת המחברת . שני העולמות הם תפקידיה כרעיה ואם מחד וכאשת מקצוע מאידך . 
הקונפליקט בין שני אלו והדרכים השונות שבהן הוא לובש צורה מהווים את ציר 
הספר . " לגבי גברים " , קובעת מלאך - פיינס , " העבודה היא בעלת החשיבות 
העליונה . לגבי נשים לא קרייריסטיות המשפחה היא היא בעלת החשיבות העליונה " . 
לגבי שני אלו הקונפליקט האמור אינו בא לידי ביטוי מיידי . לפחות לא על 
פני השטח : כל אחד מהם יודע היטב על מה הוא הולך . " הקונפליקט מתפרץ 
בכל עוזו אצל נשות קריירה , שעבודתן דורשת מעורבות גבוהה , לימוד והתפתחות 
מתמדת . והיא מספקת , מלבד תגמולים כספיים , גם עניין ואתגרים " . אלו , 
אם כן , הלהטוטניות האמיתיות . בחירת הקריירה שלהן משווה להן , בעיני 
הגברים , חזות של חוסר - נשיות ; מצד אחד הם מדרבנים אותן " לצאת לעולם " 
ולהוכיח את עצמן ; הן גם מרגישות ( ואולי גם שומעות ) שהן מזניחות את 
חובותיהן המשפחתיות . אישה קרייריסטית היא מוקד לסטריאוטיפים רבים , ביניהם , 
מציינת מלאך - פיינס , " הסטריאוטיף המניח כי אישה יכולה להיות נשית ( 
ונחשקת ) או מוכשרת ומצליחה , אך לא שני הדברים כאחד . הוסיפו לכך את הנורמות 
של החברה המסורתית - דתית הקובעות ש " מקומה של אישה בבית " , ומולן את החינוך 
המודרני , המעלה מס - שפתיים לשוויוניות בין המינים מחד ולהישגיות מאידך . 
זהו מצב הדילמה הכפולה שבו לכודות נשות הקריירה . בדילמה הזו הן ייכשלו , 
ולא חשוב באיזו אפשרות בחרו . אם הצליחו בעבודה הרי זה " על חשבון המשפחה " , 
ואם לא הצליחו הרי זו " הוכחה לטעות שעשו מלכתחילה " . המושג דילמה כפולה 
שבו משתמשת מלאך - פיינס מעורר אסוציאציות לא - נעימות : זהו המונח שבו 
משתמש הפסיכיאטר גרגורי בייטסון כדי לתאר מצב שבהיותו מתמשך ומופנם גורם 
בסופו של דבר לסכיזופרניה . קפמאבינבאחד מפרקי הספר , " האישה הישראלית 
בראי התקשורת " . מביאה המחברת סדרה של אפיוניים סטריאוטיפיים לאישה בפרסום . 
הרשימה מיוחסת , אמנם , לסוציולוג סשה וייטמן , אולם המקום הנרחב שמוקדש 
לה והחשיבות שמקנה לה המחברת הופכים אותה , באופן מעשי , לעמדתה - שלה . 
תחת הקטגוריה " מוגבלות " , למשל , היא כותבת : " נשים מוצגות במצבים 
שונים של שיעבוד או כליאה " . נכון , היו כמה מקרים של פרסומות כאלו ( 
שהורדו בעקבות לחץ ציבורי ) . אבל , מלאך - פיינס מביאה את הטיעון בהגזמה , 
כאשר היא מדגימה את " מצבי השיעבוד והכליאה " הללו : " חיבוק אמיץ ( 
בידי גבר או עצמן ) , נשים כפותות באזיקים שונים ( שרשראות , צווארונים , 
צמידים , טבעות ) . נשים שחופש תנועתן הוגבל ( על - ידי חצאיות צרות , 
בגדים מסורבלים , או נעליים בעלות עקבים גבוהים ) , ונשים שחופש הפעולה 
שלהן הוכבד ( על - ידי ציפורניים ארוכות , ילד קטן , ארנק גדול . כלב 
אחוז בשרשרת , או עגלת סופרמרקט ) " . כדי לראות אזיקים כופתים " בטבעות 
וצמידים , וסאדיזם שוביניסטי בנעליים בעלות עקבים גבוהים או בארנק גדול 
צריך באמת דמיון מפותח . נראה שהמחברת הגזימה קצת בשאיפתה להכליל את כל 
זה תחת " מוגבלות " . השימוש בדמות נשית כאובייקט מיני למשיכת תשומת - לב 
( בפרסומת שאינה קשורה למין , כמו למשל אישה לבושה בגד - ים בפרסומת למכוניות ) 
אכן קיים , וכך גם השימוש ( ההולך וגובר ) בדמות של גבר . שני אלו אינם 
זוכים כאן לניתוח מדויק . יתרה מכך , טיפולה של המחברת בנושא מעורר שאלות 
ביחס לקני המידה הביקורתיים שלה . מקוצר היריעה הובאה כאן רק קטגוריית ה"מוגבלות " , 
אך יש לכך המשך גם בקטגוריות הבאות : " ותרנות , תלות , חוסר - תכליתיות , 
פגיעות , רגשנות , גשמיות , מיניות , גברוצנטריות " . היות שתמיד נוצרת 
בעיה כאשר גבר כותב על " עניינים נשיים " ( הכותב נמצא , למעשה , במעין 
" דילמה כפולה " שהוזכרה קודם ) מוטב שאצטט את אישתי , שלמקרא הפרק האמור 
בספרה של מלאך - פיינס אמרה , שספרים כאלו ( ולא הפרסומות ) הם שגורמים 
לה לחוש אדם מדרגה שנייה . בסיכומו של - דבר חוזרת מלאך - פיינס לקונפליקט 
של אשת הקריירה ( וקשייה של האישה העובדת בכלל ) ומציעה סדרת עצות מעשיות . 
" כשאת מסתכלת ביומן הראיונות שלך ומגלה כי ( כרגיל ) גם השבוע לא יהיה 
לך פנאי ללכת לרקוד , לשחות ; להתעמל , או לשחק טניס , משום שצריך לקחת 
את הילד לביקור השגרתי אצל הרופא , או שצריך לסיים את כתיבת הדו"ח . זכרי ; 
לאותה פעילות יש חשיבות לפחות כמו לביקור הרופא או לסיום כתיבת הדו"ח . 
אותה פעילות מבטיחה כי תישאר בך מספיק אנרגיה רגשית וגופנית על - מנת לטפל 
בבעיותיהם של בני - ביתך ושלך " . ההמלצה הזאת , צודקת ככל שתהיה , אינה 
מחדשת הרבה . המחברת מסיימת את ספרה : " עצם העשייה חייבת להיעשות על - 
ידי כל אישה למען עצמה " . האם האישה העובדת מצויה במצב כל - כך קשה עד שהיא 
זקוקה שינסחו עבורה מסקנה כל - כך מובנת - מאליה ? 
