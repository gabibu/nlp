שבת לפני כינוס מרכז הליכוד ואיש מהטקטיקאים בשני המחנות הנצים אינו יודע 
איך ייגמר הדיון וכיצד לגרום ליריב לשאת באחריות לפיצוץ ; ומדוע איצטדיון 
יד אליהו נחשב ל"מגרש הביתי " של אריאל שרון ; ומדוע רצה שר התעשייה והמסחר 
לבטל את הישיבה ב"גני התערוכה " ? הרי דווקא ביד אליהו הותר ליצחק שמיר להרכיב 
את ממשלתו , ודווקא ב"גני התערוכה " האכילו שרון במרורי החישוקים . אתמול 
בבוקר דיברו שרים על הבלתי - יאומן : איזה מחנה ישלם ל"סקוריטאטה " אנשי 
הביטחון כדי לזכות בהגנתם של הבחורים החסונים עם מכשירי הקשר בעת ההתפרעות ? 
וכיצד יתפוס שמיר את המיקרופון ולא ירפה עד שיצביע ויכפה על 000 , 3 הצירים 
את שירת התקווה עוד לפני שיספיק שרון להעלות לדיון ולהכרעה נושאים אחרים . 
בתנועה הזאת שכחו מה חשב מייסדה זאב זבוטינסקי על מי שעומד דום בעת נגינת 
ההמנון הלאומי שעה שגנב מחטט בכיסיו . הנה , למשל , עניין שנדון שלשום 
לפנות ערב : הטלוויזיה מציעה שידור ישיר מאולם הדיונים ואנשי שמיר חושבים 
שהדבר כדאי . משום שמול המצלמות יתנהגו הגאסטון מלכה למיניהם במתינות . 
הם כל כך משוכנעים בזה , עד ששקלו לשתול באולם כמה צוותי טלוויזיה דמה 
כדי להגביר את ריסונם העצמי של המפוצצים - בכוח לנוכח עינה העוקבת של המצלמה 
הציבורית . רק על העיקר ממעטים לדבר , לא מבחינת תוכנה של הדמוקרטיה הפנימית 
במפלגת השלטון ולא מנקודת המבט החרדה לעתיד של היוזמה המדינית . אין כל 
ערך להחלטה המלאכותית שמבקש שמיר לכפות על המרכז , המביעה אמון בנאומו הנצי 
המוסכם , שאין בה חופש תמרון מדיני . בערב שבת הסביר לחנן עזרן בטלוויזיה 
כי הוא רוצה אמון בו ובדרכו , אבל את הדרך סירב להעמיד להכרעה ולהצבעה מפורטת . 
הרי שמיר יודע מה הציע יצחק רבין לפלשתינאים באמצעות ארצות הברית ; ומה 
סיכם שמעון פרס עם חוסני מובארק . שר הביטחון היה פרטני מאוד בשיחותיו עם 
האמריקאים . הוא לא רק הציג שאלות מהסוג העלום , שאחת מהן ניחש בהצלחה 
יוסי שריד בוועדת החוץ והביטחון לפני שבוע . רבין דיבר על אנשים וכתובות 
ומראי - מקום לפי האסכולה שהאמת מצויה בפרטים . ראש הממשלה לא אסר עליו 
ולא סתר את דבריו ולא סטר על לחיו הפוליטית . הוא שמע ושתק , ובמדיניות 
הבין - לאומית " שתיקה כהודאה דמיא " . במרכז הליכוד צריך שמיררוב שיתיר 
לו לנהל את העניינים בנוסח - רבין , אם ימצא לנכון לעשות כן . יותר מזה , 
ההודעה מוואשינגטון ( אבל עדיין בלי אשרור ישיר מקאהיר ) מציינת כי הפלשתינאים 
מסכימים , או קרובים לכך , ומכל מקום לא ינפקו לשמיר " לאו " סרבני נוח . 
ראש הממשלה יודע כי למחרת ההצבעה צריך לקיים את הממשלה בלי לחבל סופית ביחסיה 
עם ארצות הברית ; ובלי לספק לפרס עילה לקואליציה צרה ; ובלי לדחוק את הפלשתינאים 
להקצנה בניהול האינתיפאדה ( משום - מה זה נשכח ) . נחוצות לו ידיים המשוחררות 
מן החישוקים . אם ינהל שמיר הצבעה של ממש כשהוא תובע חופש תמרון מדיני ויריביו 
רוצים להדק את החישוקים יזכה וישפר את עמדותיו . אין הוא יכול עוד לטעון 
כי חסר לו רוב יציב למהפך - אנטי - חישוקי במרכז . הסקרים מעידים כי אינו 
נופל מקו % 07 ולמעשה הוא קרוב לתקרת ה%08 . זה כל כך ברור עתה , שאין אפילו 
תועלת לנתח ולהוכיח כי גם אילו נוצח שמיר בליכוד והתפטר כפי שרמז שלשום 
לא היתה קמה ממשלה בראשות פרס . שכן שרון כמועמד הליכוד היה מציע לחרדים 
יותר ממה שהבטיח להם עד כה יוסי ביילין . הצבעה אמיתית , כפי שתובעים שרי 
החישוקים , תציל את הדמוקרטיה בליכוד ותשחרר את ראש הממשלה מהחלטת החישוקים , 
שביולי 9891 ניסה להציגה כהישג ועכשיו הוא מודה כי נכשל . מה תעשה השלישייה 
הסרבנית ? לי נראה כי בעימות הטלוויזיוני ב"מוקד " בין דוד לוי לבין רוני 
מילוא , עלה בידי השר לאיכות הסביבה לחלץ מסגן ראש הממשלה מסר סמוי לשמיר 
כי אפשר עדיין לעשות משהו ביחד ; ונאומו של שרון הקרין מן המרקע נסיגה , 
אפילו חולשה , שבאה לשיאה בהצהרה לא כל כך רועמת שהוא אינו חושש ; ויצחק 
מודעי אותת אפילו באוזני אורי אבנרי ב " העולם הזה " כי ברית החישוקים אינה 
נצחית אלא זמנית בלבד , וזה אינו משפט שפוליטיקאי משמיע בעודו שש אלי קרב 
במפלגתו . שרון לא יפרוש . הוא יקבל את דין התנועה . אולי יפוצצו תומכיו 
את ישיבת המרכז . אם יעשו כן יכול ראש הממשלה לקנות את עולמו בשעה אחת . 
הוא פשוט יסלקו מן הממשלה , והמערך לא יוכל עוד לפרוש ממנה בעתיד הנראה 
לעין . לא רק רבין ימנע זאת , אלא פרס אפילו לא יציע . ההזדמנות מופקדת 
בידי שמיר כפי שלא נקרתה לפניו מאז החליף את מנחם בגין . הכל צפוי והרשות 
נתונה , ולא ברור רק אם בעל הבית באמת רוצה . 
