ההסתדרות פותחת בשדולה פוליטית וחברתית נגד תקציב המדינה כפי שאושר בקריאה 
ראשונה בכנסת , ומתכוונת בשלב מאוחר יותר לעבור למאבק מקצועי מלווה בצעדים 
ארגוניים , אם לא יעלה בידה לשנות סעיפים בתקציב שיש בהם פגיעה מהותית בשכירים 
ובגימלאים . ישראל קיסר , נציגי מפ"ם בכנסת וכן ח"ך יעקב שמאי מהליכוד וח"ך 
רן כהן מרץ יובילו את השדולה החברתית נגד התקציב במתכונתו המוצעת למרות הבהרותיו 
של יו"ר העבודה שר האוצר שמעון פרס , כי בדעתו לתבוע משמעת סיעתית וקואליציוניות 
בהצבעה על התקציב . הוועדה המרכזת של ההסתדרות החליטה אתמול לפי הצעת קיסר , 
כי ההסתדרות מתנגדת לביטול מרבית הפטורים כמוצע בתקציב , פרט לזיכוי הוצאות 
רפואיות . כל הפטורים האחרים , מדגישים בהסתדרות , מעוגנים בהסכמים , 
ולא יעלה על הדעת לשנותם באורח חד צדדי . קיסר מתנגד כמו כן לביטול קיצבת 
ילד ראשון וביטול חלקי של קיצב ילד שני . בהחלטת הוועדה המרכזת אתמול נאמר , 
כי ההסתדרות לא יכולה להיות שותפה לסעיפים בתקציב המדינה שיגרמו להרעת מצבם 
של שכירים וגימלאים ובעיקר שינוי הצמדת קיצבאותה זיקנה מהשכר הממוצע במשק 
למדד המחירים לצרכן . יחד עם זאת ההסתדרות לא מתנגדת להגדלת המע"ם והעלאת 
מסים על דלק ומס קניה על סיגריות , בתנאי שתוספת ההכנסות תועבר לקליטת עליה . 
נציג מפ"ם , אפרים זילוני , תבע להקים מטה מאבק משותף נגד תקציב המדינה 
ולא לפצל את המאבק בין גורמים שונים כגון גימלאים לחוד , סטונדטים לחוד 
ושכירים לחוד . בתוך כך נמסר , כי הסתדרות הגימלאים מתחילה להחתים את חבריהם 
ואת הציבור הרחב נגד הצמדת קיצבאות הזיקנה למדד המחירים לצרכן במקום לשכר 
הממוצע במשק . הגימלאים מקווים לגייס 004 אלף חתימות . כמו כן בדעתם לערוך 
הפגנות ושביתות שבת מול משרדי הממשלה השונים . 
