סאן - חוזה ( ע"ר ) . אזרחי קוסטה - ריקה , הדמוקרטיה הוותיקה ביותר 
במרכז - אמריקה , הלכו אתמול לקלפיות לבחור נשיא חדש במקומו של אוסקאר אריאס , 
חתן פרס נובל לשלום . שני המועמדים המובילים השתדלו להוכיח כי הם מסוגלים 
להתחרות בנשיא היוצא . אריאס , שזכה בפרס ב7891 על יוזמת שלום במרכז - אמריקה , 
מנוע על פי החוק מלהבחר לתקופת כהונה שניה , או ליטול חלק פעיל בבחירות . 
פעילי מסע הבחירות צופים מאבק צמוד בין שני המועמדים קרלוס מנואל קסטילו , 
מועמד מפלגת השלטון " מפלגת השחרור הלאומי " , ורפאל אנגל קאלדרון פורנייר , 
מועמד מפלגת האופוזיציה " מפלגת האיחוד הנוצרית סוציאלית " . משקיפים מתקשים 
לנבא מי יזכה , בשל הסכם בין עורכי משאלי דעת קהל לא לפרסם את תוצאות מחקריהם 
בחודש שלפני הבחירות . שני המועמדים הצהירו כי יערכו שינויים מעטים במדיניותו 
המוצלחת של הנשיא היוצא . המצביעים , שרבים מהם מילאו בימים האחרונים את 
רחובותיה הצרים של הבירה , יצרו רושם שהם מעוניינים באווירת החג יותר מאשר 
בנושאים המרכזיים של מערכת הבחירות . תופעה זו מאפיינת מאז ומתמיד את מערכת 
הבחירות בקוסטה - ריקה . קוסטה - ריקה מתגאה בעובדה שאין לה צבא ואזרחיה 
נהנים מרמת החיים הגבוהה ביותר במרכז - אמריקה , למרות גבולותיה המשותפים 
עם ניקרגואה ופנמה . גם הילדים , מתחת לגיל 21 , מצביעים בקלפיות מיוחדות 
להם . מומחי מערכת הבחירות אומרים כי תוצאות הצבעת הילדים מהוות אינדיקציה 
טובה של תוצאות הצבעת המבוגרים . 
