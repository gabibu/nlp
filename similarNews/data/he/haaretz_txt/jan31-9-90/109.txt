פיאט גאים להציג : אונו ריסטיילינג ( שפירושו בעברית עיצוב מחדש ) . 
האונו הוא כלי הרכב שבישר על מהפך מסוים בפיאט . לאחר שנים רבות של מעמד 
מעט בעייתי במפת הרכב האירופי , הציב האונו את פיאט במקום מאוד מכובד , 
ודי קרוב לצמרת . סיפור הצלחה מסחרר ומוצדק . על כן , לא ייפלא שבפיאט 
אין מהרהרים אפילו בהחלפתו . אלא שעמידה במקום היא מרשם להתנוונות בעולם 
הרכב האכזר , וכל יצרן צמא - חיים יודע כי אחת לכמה שנים עליו להעשיר את 
מגוון דגמיו ולפתות את קהל הלקוחות אם לא בדגם חדש לחלוטין , אזי לפחות 
בשיפורים , בשיפוצים ובליטושים של הדגמים הקיימים . קפמאבינוכך בא לעולם 
האונו ריסטיילינג . את חידושיה של הסדרה החדשה אפשר לחלק לשני פרקים עיקריים : 
חידושי אריזה וחידושי תוכן . חידושי האריזה הם שינויים די מינוריים בעיצוב 
החיצוני ( ויש המוסיפים כאן ברוך השם ) , אשר שיפרו במידת - מה את מקדם - 
הגרר של המכונית . יש גם תוספות - חן מסוימות בעיצוב הפנסים , צורת הפגושים , 
חרטום קצת יותר טיפואידי ( דהיינו דמוי טיפו ) , אביזרי פלסטיק חיוניים 
ביותר להגנת הדלתות מהישרטות תמידית , ועוד כהנה וכהנה עניינים פעוטים למדי . 
התוצאה הסופית היא עניין של טעם אישי . בכל אופן גם המחמירים ביותר לא 
יוכלו לטעון כי האונו החדש יפה , או מכוער , באופן משמעותי מן האונו בעיצובו 
המקורי , יען כי לא קל להבדיל בין השניים ( ובלקסיקון הפרטי שלי זו מחמאה ) 
. השינויים בעיצוב הפנימי משמעותיים קצת יותר . לוח השעונים השתנה , מיקום 
מתגי ההפעלה השונים השתנה , עיצוב הכיסאות השתנה במידת - מה , כל תשלובת 
הפלסטיק אשר מול הנהג עוצבה מחדש . דווקא הפרק הזה בריסטיילינג לא הפיל 
אותי מהכיסא מרוב התלהבות . השעונים שבלוח אכן קריאים ונאים יותר מאשר בעבר , 
אך מיקום המתגים השונים הוא , בפשטות , שגיאה . עד כדי כך , שאין כל 
ספק בלבי שלא יחלפו חודשים רבים והעניין יתוקן . הרי גם אנשי פיאט יגלו 
לבסוף כי לא נעים לגשש שוב ושוב כסומא בארובה כדי למצוא את המוט המפעיל את 
הווינקרים , וגם הם ישימו לב כי מיקום מתגי החלונות החשמליים מוחטא בשיעור 
של חמישה סנטימטרים לפחות . במצבם הנוכחי , צריך אדם לעוד אצבע אחת שתותקן 
במרפקו כדי שיוכל להפעילם בנוחות . לכך אני מבקש להוסיף גם טרוניה אישית 
צורבת , ונדמה לי שאשמש כאן פה לעוד די הרבה מעשנים : למה , למה , למה 
נטשו את המאפרה המתוקה , זו שישבה לה על פס עגול ונעה בחופשיות ימינה ושמאלה , 
כאוות - נפשו של הנהג , או הנוסע ? למה הוחלף העניין העליז והאורגינלי 
הזה בסתם מאפרה בנאלית ? בעיני , זה הקורבן הגדול ביותר שהועלה על מזבח 
הריסטיילינג . פרק אחד , בהחלט חשוב , במאמץ הריסטיילינג , עושה רושם 
מוצלח במיוחד : איכות הגימור . פיאט , ששנים כה רבות סבלה מתדמית עלובה 
ביותר בכל הקשור לאיכות הפיניש , שינסה את מותניה והחליטה לתפוס את השור 
המכרכש והמטרטר והמדפקק הזה בקרניו המוברגות למשעי . מאמץ - האדירים שהושקע 
בשיפור הגימור של הטיפו הציב אמות - מידה חדשות , שאומצו גם לאונו החדש . 
הוא , לא ייאמן , בנוי לתלפיות . כל הברגים במקום , ומהודקים עד תום . 
אף לא דיפקוק מעצבן אחד הטריד את מנוחתי . והישג זה לבדו היה שווה את כל 
המאמץ . קפמאבינוהנה הגענו אל הגברת עצמה . דווקא כאן השינויים משמעותיים 
הרבה יותר . מנועים חדשים , תיבות הילוכים חדשות , מגוון רחב יותר של 
דגמים . לצד המשך ייצור סדיר של צמד מנועים מוכר וחביב ה309 הוותיק וה0001 
פאייר נוספו מנוע 0011 פאייר ( בדגם 06 ו - 06 ) , ומנוע 0041 סמ"ק שעד 
כה שירת רק את הטיפו , ועתה הוא נעוץ גם בקרביהם של דגמי 07 וטורבו . מנוע 
ה611 , 1 סמ"ק , אשר הניע בעבר את האונו 06 שלא זכתה להצלחה מסחררת ( בלשון 
המעטה ) , יניע מעתה את ה06 , המצוידת בתיבת הילוכים אוטומטית , הסלקטה . 
גם בתחום תיבות ההילוכים , עקב אכילס רב - שנים בכל דגמי פיאט , יש בשורה . 
שניים וחצי חידושים מביאה הסדרה החדשה . מחצית החידוש היא השיפור שנעשה 
בתיבות ההילוכים הוותיקות , הממשיכות להיות מותקנות בדגמים הזולים יותר 
( 54 ו06 ) . גלגלי הסינכרון שונו , והמוטות המקשרים בין ידית ההילוכים 
לתיבה זכו לתכנון חדש . תיבות אלה נעימות יותר ממה שהיה מקובל עד כה . 
עדיין אלה " תיבות פיאט " , אך בהחלט ניכר שיפור בדיוק של שילוב ההילוכים 
ובקלות התפעול . תיבת ה , המותקנת בדגמים האוטומטיים ( יש שניים כאלה : 
6111 ו0041 ) , כבר די מוכרת . היא - היא התיבה אשר אינסוף יחסי - העברה 
יש בה , ולאחר תרגול קל של הרגל והאוזן , היא מתגלית כתיבת הילוכים חביבה 
ביותר . ( העניין המשעשע ביותר הוא לראות כיצד אפשר במעט תרגול ועדינות 
להביא לכך שהמכונית תאיץ , מד - המהירות יטפס , אך סיבובי המנוע יישארו 
ללא שינוי ) . הנהיגה ב רכה ומתונה הרבה יותר מאשר בתיבה אוטומטית מקובלת . 
קצת חבל שאת התיבה המוצלחת עוד יותר , ה , המצוידת במצמד אלקטרוני , 
ייעדו בקונצרן דווקא למכונית מתוצרת לנציה , ה01 הקטנטנה . כאשר נשאל 
מנהל פרויקט אונו לסיבות אפשריות , הוא לא בדיוק מצא תשובה משכנעת , ונדמה 
היה שגם הוא היה רוצה לראות את ה מותקן באונו . אך ההבדל הוא זעום למדי , 
ולמבחר הקטנות האוטומטיות בישראל מצטרפות עוד שתיים מוצלחות . האונו 07 
והאונו - טורבו החדשות זכו לא רק במנוע ה2731 , המותקן מזה כשנה בטיפו 4 . 
1 , אלא גם בתיבת ההילוכים של הטיפו . עילה טובה מאין - כמוה לנשום לרווחה 
וללחוש : " סוף - סוף ! " . גיר הטיפו הוא הגיר הראשון מתוצרת פיאט , 
שאינו צריך לסבול רגשי נחיתות עמוקים מול רעיו האירופיים . הוא משוחרר 
מכל המחלות שאפיינו את תיבות ההילוכים הפיאטיות הקודמות . תנועת הידית מדויקת 
וקצרה , השילובים נעימים , ונעלמה כמעט לחלוטין תחושת הבחישה המעיקה . 
סוף - סוף גם תיבה הראויה למכונית שבה היא מותקנת . קפמאבינביומיים קצרים 
על כבישי איטליה קשה לנהוג בכל הדגמים החדשים . בלית - ברירה ( אני מבקש 
לא לפרוץ בבכי מרוב רחמים ) הסתפקתי בנהיגה בעלת משמעות כלשהי רק בצמד דגמים : 
ה07 והטורבו ( אלא מה . . . ) . נתחיל דוקא ב07 , על - מנת להשאיר 
את הקינוח המתוק לסוף . המסלול : מפאתי סיינה לפרוגייה , ומפרוגייה לרומא . 
סה"ך כ052 קילומטרים כולל טעויות ניווט . הנורא מכל היה מזג האוויר : ערפל 
מוחלט . צמר - הגפן הלח הזה היה כל - כך סמיך , עד שהתקשיתי לראות אפילו 
את מד - המהירות שלי . לכך נוספו גם רוח די זועפת , וממטרים פזורים . 
אך יגוני לא היה כבד מנשוא , שהרי את חידושי העיצוב של המכונית ניתן לבדוק 
גם בעמידה בחצר , ואת התנהגותה על הכביש אני מכיר משכבר הימים ( מעולה ) 
; ולא נותר אלא להתרשם מן המנוע , מן הגיר ומיעילותן של התוספות השונות 
לשיכוך רעש שהותקנו באונו החדשה . גם במלוא הרצון הרע , לא אוכל אלא להעניק 
ציונים גבוהים לכל אלה . המנוע , מצויד בהזרקת דלק חד - נקודתית , הוא 
גמיש באופן מרשים ביותר . למרות מאמצי הכנים והמרושעים , לא הצלחתי להרגיז 
אותו . רמסתי את דוושת הגז , כאשר ההילוך הרביעי משולב והאוטו מזדחל ב03 
קמ"ש , האצתי בהילוך שני מ0 ועד לכמעט 09 קמ"ש , הזחלתי אותו בהילוך חמישי 
מ04 ל041 קמ"ש , הוא לא צילצל ולא קירטע ולא השתעל , אלא שינס את מותניו 
בצייתנות ומשך בעול . רמת הרעש הפנימי לא עלתה אף - פעם על הסביר , גם 
לא כאשר אימתתי את הנתון על מהירות מירבית . ( הספידומטר הצביע על 091 
ומעלה , ובניכוי שבעת אחוזי הבלוף המותר , זה אכן בסביבות 071 קמ"ש ) . 
אי - פה , אי - שם , השמיעה הרוח זמירות זועפות ומיותרות , כאשר אפפה 
את מראות הצד או נשפה בעוז בחלונות , אך כאמור תנאי מזג האוויר היו חריגים 
למדי , וגם כך היתה רמת הרעש נסבלת בהחלט . נו , והגיר . הגיר הוא נחת 
מיוחדת למי שאונו פרטית חונה בחצרו , אף כי לא צריך להיסחף ובעלי פיזו למשל , 
שלא לדבר על אי - אלו יפניות , לא כל - כך יבינו את פשר ההשתפכות הזאת . 
להם עדיין יש גיר קצת מוצלח יותר . קפמאבינהגענו לצימוק . האונו טורבו . 
עניין מיוחד יש לי בדגם הזה . בשנת 6891 רכשתי לי אחד , ובשנת 9891 נפרדתי 
ממנו בצער לא מועט , שהתמתן רק בזכות העובדה שרכשתי אונו - טורבו אחר תחתיו , 
מצויד בהתקן למניעת נעילת גלגלים הקרוי אנטיסקיד . בקיצור , אני פשוט 
אוהב את האוטו הזה . סולח לכל מגרעותיו ( הגמדיות אין צורך להוסיף ) 
בזכות מעלותיו המופלגות . ומדוע עלה הצורך לרשום כאן את הווידוי האישי הזה ? 
יען - כי ההגינות העיתונאית מחייבת שהקורא יעודכן בחולשות המוטוריות שלי , 
למען יוכל לקזז אותן מן הכתוב . הפעם אני בפירוש לוקה בחוסר אובייקטיוויות 
מסוים . הטורבו החדש חזק מקודמו . 811 כוחות - סוס לעומת 501 . גם מומנט 
( כלומר פיתול , כלומר " כוח סחיבה " ) גבוה יותר יש לו ; 8 . 61 קילוגרם 
למטר , לעומת 51 קג"ם . הפיתול האדיר הזה מושג גם בטורבו החדש כבר בסיבובי 
מנוע נמוכים יחסית ( 005 , 3 סל"ד ) . מהירותו המירבית גבוהה יותר מאשר 
זו של הטורבו שלי : 402 קמ"ש לעומת רק 002 . . . התאוצה שלו לעומת - 
זאת , לפי הספר לפחות , היא מדהימה לחלוטין : מ0 ל001 ב7 . 7 שניות . 
( לשם השוואה : פורשה 449 נזקק ל2 . 8 שניות כדי לבצע את המיאוץ הזה ) 
. לא ייפלא אפוא שהסקרנות אכלה בי בכל פה . עוד בטרם נגעתי בו , ידעתי 
כבר כי אני עתיד לקבל מנת כוח נוספת ותיבת הילוכים מוצלחת יותר . בעיקר 
רציתי לדעת האם תוקנו גם מגרעותיו ( הגמדיות אין צורך להוסיף ) של הטורבו 
הקודם ; תת - היגוי חריף , הגה קשה למדי , מתלים קשוחים . והנה קיבלתי 
את המפתחות . הטורבו החדש , מצויד גם הוא במערכת אנטיסקיד , ערוך ומוכן 
לפקודתי במגרש החניה . מסקנה ראשונה : האיטלקים העמיקו עוד יותר בצניעות . 
למעט גאנטים ספורטיביים ונאים , קשה מאוד להבדיל בין הטורבו לבין שאר אחיו . 
אפילו הספוילר הקטן מעל לחלון האחורי נעלם . רק טיפונת ספוילר קדמי , 
אי - אילו מדבקות זערוריות , פנסי ערפל ועוד כמה טביעות אצבע דקות שבדקות . 
חובבי הזאב בעור כבש מקבלים כאן זאב שאפילו אמא - כבשה לא תזהה . ההגה שונה . 
גם השעונים . גם המתגים . גם הריפוד . גם הכסא . הכל עושה רושם יציב 
יותר , מבושל יותר ומגומר יותר . אך אני , מה לעשות , מעדיף את צורתו 
הפנימית של האונו שלי . קצת עניין של טעם , קצת עניין של פונקציונליות 
( וכמובן , המאפרה אהובתי . . . ) . יצאנו לכביש . המסלול : רומא 
פאתי - סיינה . כ051 קילומטרים . רובם ככולם אוטוסטרדה . רק שמץ ממנה 
עשוי פיתולים - פיתולים , כמו שטורבו ואני אוהבים . תוספת הכוח בהחלט מורגשת . 
בפירוש לא מדובר במספרים נטולי תוכן . גם אני , המורגל בעוצמתו המדהימה 
של האונו - טורבו , מצאתי עצמי מייבב בעונג כאשר גם לחיצה רכה למדי על הדוושה 
הצמידה את גבי למסעד . שתיים - שלוש דקות של הסתגלות , ואני מרגיש בבית . 
עושה רושם שהאוטו קצת רך יותר מן הטורבו שלי . לא כל מהמורה גמדית מועברת 
היישר אל שידרתי . אבל עדיין מוקדם קצת להסיק מסקנות נחרצות . הגענו לאוטוסטרדה . 
אפשר ללחוץ עד הסוף . אומרים שבמנוע מותקן מגביל סל"ד המונע מפראי - אדם 
להחדיר את המחוג עמוק מדי אל תחום - הסל"ד האדום . אלא שאני יצור רחום , 
ולא הגעתי אל המגביל . בכל אופן , עד 005 , 7 סל"ד הוא משך ללא כל טרוניה , 
ובזריזות מפחידה . ל001 קמ"ש הוא מגיע כבר בהילוך שני , וזהו כנראה סוד 
נתון התאוצה המרשים מ0 ל001 . אלא שלשם כך צריך לצלול לאדום . גם ל032 
קמ"ש על מד - המהירות הוא מגיע בקלילות יתרה . ( מינוס אחוזי הסטייה המקובלים 
זה קצת יותר מנתון היצרן ) . וכך התנהלתי לי " בעצלתיים " על האוטוסטראדה , 
מצר על כך שאין לי כביש ראוי להתמודד עמו , וכבר התחלתי להרהר בסטייה מן 
המסלול וחיפוש נתיבים חלופיים , כאשר שעה הקב"ה ( שכבר מזמן חשדתי בו שהוא 
חובב מכוניות ) לתפילתי ושלח לי בדיוק את מה שרשם לי הרופא : פיזו 502 
9 . 1 ! הארכי - אויב בכבודו ובעצמו . כל המצוי אך מעט בעולם מניאקי - 
הרכב , יודע כי איבת - עולם שרויה בין האונו טורבו לפיזו 502 למינהו . 
האמת חייבת להאמר , הפיזו גזל את כתר מלך הגמדים - הלוהטים מראשו של האונו - 
טורבו . תחילה היה זה הפיזו 0061 . וכאשר הופיע בשוק ה עם מנוע 0091 , 
הפך הוא לחלום הרטוב של שוחרי - ההגה . ( ראוי לזכור כי רק תקנות המיסוי 
בישראל הן שהותירו את המגרש הישראלי כולו ל6 . 1 . באירופה שולט ה9 . 1 , 
בעל הביצועים וההתנהגות העדיפים ) . זו בדיוק המטרה אליה כיוונו אנשי פיאט 
את האונו - טורבו החדש . במוצהר ובמכוון . והנה זכיתי . אחד כזה פוגש 
אותי בכביש . מה יכול להיות נחמד יותר ומאלף יותר . האיטלקי בפיזו היה סקרן 
בדיוק כמוני . מבלי להחליף מלה , התפתח על הכביש מבחן השוואתי של ביצועים . 
( ביצועים , ולא נהיגה , שהרי הזירה היתה אוטוסטרדה שטוחה וישרה למדי , 
הדורשת רק רגל על הגז וקצת חילופי הילוכים נכונים ) . כמעט הכל בדקנו : 
מהירות מירבית , האצות ביניים בהילוך שלישי , רביעי וחמישי , אפילו קצת 
" סחיבה בעלייה " . והכל בגנטלמניות מושלמת . בלי לחסום , בלי לסכן או 
להסתכן , עם פינוי המסלול לאוטו המסוגל לעקוף , עם מתן אפשרות עקיפה כדי 
לבדוק עניינים שונים שוב ושוב . למה להאריך ? קרעתי אותו . או , נכון 
יותר , האונו קרע אותו . אני רק במקרה הייתי שם כדי למחוא כפיים בגיל . 
כאשר לחצנו שנינו עד תום , הלכתי והתרחקתי ממנו . כאשר הוא הוביל ולחץ 
עד תום , לא עברו שניות מרובות והוא גלש ימינה בהכנעה ונתן לי לעבור . 
והנה יצאה משאית לעקיפה . שנינו האטנו עד להילוך שלישי . אני הובלתי . 
המשאית זזה סוף סוף , ושתי רגליים ימניות , אחת ישראלית ואחת איטלקית 
ביקשו להבקיע חור ברצפת המכוניות . ווווורררררממממם ! איפה הוא ואיפה אני . 
. . שוב מכונית עוקפת . הפעם לא צריך להוריד לשלישי . די ברביעי . הוא 
מוביל . המכונית העוקפת משלימה את העקיפה וזזה . לחיצה . לא חולפות כמה 
שניות , והוא זז הצידה כדי לתת לי לעבור . . . עכשיו אנחנו זה לצד זה . 
הילוך חמישי . 041 קמ"ש . לוחצים . ווווזזזז ! איפה הוא ואיפה אני . 
. . כאשר הגענו למעלה מפותל קמעה , הוא פרש מן העניין . לא חוכמה . 
יש לי עליו יתרון לא הוגן ; האוטו שלו הוא שלו . שלי לא שלי . וזה , 
האמינו לי , יתרון לא קטן ; אדם נוהג אחרת במכונית של עצמו . מסקנה ברורה 
וחדה : האונו - טורבו החדש נהנה מביצועים עדיפים , לעתים באופן משמעותי , 
על הגרון נשנק מהתרגשות כאשר אני רושם את המלים פיזו 502 9 . 1 . בעלי 
פיזו מוזמנים לקרוא את המשפט הזה שוב . למחרת נסעתי לעיירת הקיט של הוד - 
קדושתו הפאפא הפולני , קסטל גנדולפו . פנינה קטנה על צוק הצופה אל אגם . 
אומרים שיש שם נוף יפה . אני רק זוכר את הכביש המתפתל המקיף את האגם , 
עולה אל הפסגה וגולש מן הצד השני . הוי , איזו חדווה ! אך הפעם המסקנות 
קצת פחות חדות ; אין ספק שהטורבו החדש רך קצת יותר מקודמו , והתנהגותו 
על הכביש קצת ידידותית יותר . גם הוא , כמו הטורבו שלי , נהנה מישיבת 
כביש מעולה , אך להבדיל מטורבואי , הוא גם לא מתבייש לספר על כך לנהג . 
ההבדל הוא דק , אך בפירוש קיים . אולי בזכות הצמיגים הטובים יותר , אולי 
בזכות שינויים קלים שנעשו בגיאומטריה של המתלים הקדמיים , אולי בזכות הקפיצים 
הרכים מעט יותר . רק מגרעת אחת בולטת יש לו : הוא יקר . אבל 502 9 . 1 
עולה יותר . . . קפמאבינהאונו ממשיך להיות אוטו משובח . במעט רשעות מותר 
לומר ה"ריסטיילינג " לא הרס אותו . ה07 עושה רושם עדיף על קודמו , הטורבו 
היד רועדת עתה במבוכה גם הוא עדיף על קודמו , הסלקטות למיניהן חביבות 
ביותר ( על ה06 פאייר לא נסעתי יותר מקילומטרים ספורים ואינני יכול להעיד ) 
, ה54 פאייר ממשיך להיות מוצלח כמו תמיד , וה309 . . . נו , ה309 
הוא ה309 ; 721 באדרת של גברת אחרת . וחשוב לשוב ולהזכיר : הגימור , 
הגימור . צעד ענק קדימה . המחמאה הגדולה מכולן היא אולי זו : האונו החדש 
הוא בהחלט יורש נאות לעצמו . 
