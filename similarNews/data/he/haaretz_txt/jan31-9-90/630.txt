מוסקווה ( ע"ר ) . ההסכם להפסקת אש ולחילופי בני - ערובה בין האזרים לארמנים 
התמוטט ככל הנראה אתמול . דובר מטעם התנועה הלאומית הארמנית אמר בבירת ארמניה 
ירוואן , כי במספר כפרים אזריים אולצו הארמנים לעזוב את בתיהם . לדבריו , 
הגירוש מהווה הפרה של ההסכם . " הצד הארמני אינו יכול להגיע להסכם כלשהו 
שעה שהצד האחר מפר את ההסכמים . אין ספק כי צעדים אלה קיבלו את השראתם מהחזית 
הלאומית האזרית " , אמר הדובר . החזית הלאומית האזרית סירבה להגיב על הידיעות . 
