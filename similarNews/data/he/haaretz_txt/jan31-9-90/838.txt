בון ( ע"ר ) . קאנצלר מערב - גרמניה הלמוט קוהל אמר אתמול כי הוא תומך 
בשיחות מידיות עם מזרח - גרמניה על איחוד מוניטארי בין שתי המדינות . לאחר 
פגישה עם חברי הסיעה הפרלמנטרית של מפלגתו הנוצרית - הדמוקרטית אמר קוהל : 
" ממשלת מערב - גרמניה מוכנה לפתוח במו"ם מידי עם מזרח - גרמניה על איחוד 
מטבעות יחד עם רפורמות כלכליות " . נראה , כי נוצר קרע בין קוהל לבין הבנק 
המרכזי של מערב - גרמניה , לגבי המהירות שבה יש לגשת לאיחוד המוניטארי . 
השלטונות בבון הגבירו את הלחץ להנהגת המארק המערב - גרמני כמטבע עובר לסוחר 
במזרח - גרמניה , בניסיון להציל את כלכלת מזרח - גרמניה מהתמוטטות מוחלטת 
ולבלום את נהירתם של אלפי אזרחים מערבה . אולם קארל אוטו פול , נשיא הבנק 
המרכזי בפראנקפורט , הבהיר כי הוא ועמיתו הורסט קארמינסקי במזרח - ברלין 
גורסים כי עדיין מוקדם מכדי לדון עתה באיחוד מוניטארי . " שנינו גורסים 
כי עדיין מוקדם מכדי לשקול צעד מרחיק לכת כזה בשלב הנוכחי " , אמר פול . 
קפידבינמזרח - גרמניה הסכימה לגלות למומחים מערב - גרמנים את הסודות המדעיים 
שהביאו להישגים העולמיים של הספורט המזרח - גרמני . אנשי ספורט מסרו אתמול 
כי מדענים מזרח - גרמנים , שנאלצו בימי המשטר הקומוניסטי לשמור בסוד את 
ממצאיהם , יחליפו מידע עם עמיתיהם במערב , במסגרת הסכם חדש בין המרכזים 
הראשיים למדעי הספורט של שתי המדינות . הקולג של לייפציג , המוסד העיקרי 
העומד מאחורי ההצלחות הבין - לאומיות של מזרח - גרמניה , יחתום ביום ששי 
על הסכם לשיתוף - פעולה הדוק עם אוניברסיטת הספורט של קלן , אחת הגדולות 
במערב - אירופה , מסר ראש האוניברסיטה אוגוסט קירש . קירש , המכהן גם 
כנשיא התאחדות האתלטיקה של מערב - גרמניה , אמר כי בעבר לא היו המזרח - 
גרמנים רשאיים לפרסם את תוצאות מחקריהם . מדענים ורופאים משני הקולגים יחליפו 
ביקורים , ושני הגופים ידונו בדרכים למחקר משולב ולפיתוח . קפידבינדובר 
בכיר של הוועד האולימפי המערב - גרמני רמז כי אין להוציא מכלל אפשרות ששתי 
המדינות ישגרו נבחרת גרמנית משולבת למשחקים האולימפיים שייערכו ב2991 בברצלונה . 
הממונים על ענפי ספורט אולימפיים אחרים כגון אתלטיקה ושחייה כבר הסכימו לשלב 
מחנות אימונים וקורסים למאמנים . רופאים בקולג של לייפציג פיתחו תוכניות 
אימונים שסייעו לספורטאים המצטיינים של מזרח - גרמניה להגיע לשיאים באולימפיאדות 
ובאליפויות העולם . הם תפסו את המקום השני בדירוג מדליות הזהב באולימפיאדת 
סיאול 8891 . על ידי ניתוח של פיתוח שרירי הספורטאים , ומעקב אחר דגימות 
דם ושתן , יעצו 006 אנשי הסגל של הקולג לספורטאים איך לנצל בצורה היעילה 
ביותר את כישוריהם הגופניים . קירש , שביקר בשבוע שעבר בקולג המזרח - גרמני , 
אמר : " זה מדהים . יש להם שם 05 מחשבים אך ורק כדי לנתח את הטכניקה 
של הספורטאים . הם מנתחים בקפדנות סרטי וידאו של הספורטאים בפעולה ומנצלים 
את ממצאיהם כדי לבנות מכונות מיוחדות שבהם הם יכולים להשתמש למטרות אימונים " . 
נשיא הוועד האולימפי המערב - גרמני וילי דאומה אמר אמש כי לאור ההתפתחות 
הפוליטית , אין מנוס מהקמת נבחרת משותפת למשחקים האולימפיים . עיתונאי ספורט 
מערב - גרמנים כבר החלו לחשב את מספר המדליות שנבחרת זו תוכל לזכות בהן במשחקים 
האולימפיים . על בסיס המשחקים האחרונים בסיאול ( קיץ ) ובקלגרי ( חורף ) 
, התוצאה על הנייר ברורה : גרמניה תהיה מעצמת הספורט הראשונה בעולם , 
לפני ברית - המועצות וכל יתר המדינות . אולם , בוועד האולימפי המערב - 
גרמני הושמעה אתמול ביקורת על החיפזון , ואחדים מחברי הוועד ציינו כי דאומה 
לא התייעץ באיש בטרם השמיע דעתו . בנבחרת מאוחדת יהוו המזרח - גרמנים רוב 
גדול , ומערב - גרמנים רבים יצטרכו לוותר על חלומם להשתתף באולימפיאדה . 
