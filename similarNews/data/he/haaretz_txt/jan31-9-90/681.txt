ראשי ארגון הסוכנים ובעלי תחנות הדלק נפגשים היום עם שר האנרגיה , משה שחל , 
לפגישה המוגדרת כמכרעת . תוצאת הפגישה תקבע , אם תחנות הדלק יושבתו בסוף 
השבוע . שר האנרגיה אמור להשיב בפגישה היום , אם הוא מוכן להענות להצעת 
בעלי התחנות , לשנות את מבנה ההוצאות במשק הדלק , ולהפסיק את אפלייתם לטובה 
של חברות הדלק החדשות . בעלי התחנות תובעים , כי לצורך יצירת איזון באמצעות 
שינוי מרכיבי הבלו , יש להוזיל בשתי אגורות את מחיר הבנזין בסל הכולל של 
ההוצאות לדלק , ולייקר את מחיר הסולר ב4 אגורות , מבלי לשנות את המחיר 
המירבי . נראה כי שר האנרגיה מוכן להוזיל את מחיר הבנזין , אך יחד עם זאת , 
הוא מתקשה להחליט , אם לייקר את מחיר המזוט . שמואל דנקנר , הבעלים של 
חברת דור אנרגיה , סבור , כי שינוי מרכיבי סל ההוצאות של הדלק , כהצעת 
בעלי התחנות , עלול להמיט אסון על הרפורמה במשק הדלק . לדבריו , את המירווחים 
הגבוהים שהיו ממכירות בסולר , הוא לא הכניס לכיסו , אלא גלגל אותם לטובת 
ציבור הצרכנים . כאמור , ארגון בעלי תחנות הדלק , יקבע את המשך מהלכיו , 
בהתאם לתוצאות הפגישה היום . נראה כי אם אלה לא יניחו את דעתו , לא יהסס 
בנקיטת צעדים חריפים , עד כדי השבתת כל תחנות הדלק . 
