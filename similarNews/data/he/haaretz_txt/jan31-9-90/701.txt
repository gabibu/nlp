( ע ) . בית - המשפט המחוזי בתל אביב גזר אתמול מאסר עולם על עבד אל - 
גני חמידה ונאצר מזלום , בני 12 , מעזה , שהורשעו ברצח בן - ציון נפוסי 
בדירתו בתל אביב , ב5 בינואר אשתקד . לפי כתב האישום פגשו שני הצעירים העזתים 
את נפוסי , שהיה הומוסקסואל , בגן - החשמל בתל - אביב . השניים נענו להצעתו 
לקיים אתו יחסי מין תמורת 001 שקלים לכל אחד מהם , ונסעו במכוניתו לדירתו 
בתל - אביב . בדירה , החליטו חמידה ומזלום לשדוד את בעליה . אחד מהם לקח 
סכין מהמטבח ותוך איומים דרש מנפוסי למסור לו את כספו . נפוסי התנגד , 
ובין השניים התפתח מאבק , אליו הצטרף גם הנאשם השני . במהלך המאבק הצליח 
נפוסי להוציא את הסכין מידו של הנאשם ולדקור את חברו בגבו . אבל הנאשמים 
הצליחו להפילו על הרצפה . אחד מהם התיישב על גופו , וחברו כפת אותו בידיו 
וברגליו בעזרת חוט חשמל . השניים חנקו את נפוסי בידיהם ונעזרו גם ברצועת 
שרשרת של כלב , בה הצטיידו מבעוד מועד . בטרם עזבו את הדירה , גנבו השניים 
מהמנוח את ארנקו ומפתחות מכוניתו , ונמלטו אתה מהמקום . השופטים ויקטוריה 
אוסטרובסקי - כהן , אריה סגלסון ומשה חסון קבעו שהנאשמים היו צריכים לחזות 
מראש שהמנוח לא יסכים להיות שה מובל לטבח , וכי יתנגד לשדידתו ולחניקתו . 
