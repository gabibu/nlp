שר האוצר שמעון פרס הוכיח השבוע , כי הוא בקי במה שקרוי בזרגון הצבאי " ניצול 
ההצלחה " . רק לפני חודשים אחדים הפכו סוחרים ממולחים בארה"ב את נפילתה של 
חומת ברלין לעסק מצליח ושילשלו לכיסיהם מיליוני דולרים ממכירת שברי אבנים . 
וכבר עתה , למדה ועדת השרים לעניין הנגב , בראשות פרס , את הלקח והחליטה 
למכור מאה אלף דונם חולות מדבר ליהודי התפוצות . הרעיון הגאוני הזה , אם 
אכן יתממש , יכניס לקופת המדינה חצי מיליארד דולר טבין ותקילין , שכן את 
שוויו של דונם אחד בנגב אומדים בוועדת השרים ב000 , 5 דולר לכל הפחות . 
לא ברור איך הגיעו למספר הזה , אך ראוי שנסמוך על הוועדה הנכבדה , כי אכן 
קיבלה חוות דעת של שמאים . מי שמטיל ספק ביכולתה של הממשלה לממש את המכירה 
מופנה בזה לעסקה מוצלחת אחרת מהעבר הלארחוק : שיווק תעלת הימים . יהודים 
חמים פתחו את ליבם ואת כיסיהם לפרויקט ההוא , ומיליוני דולרים זרמו לקופת 
האוצר . תעלה אמנם לא יצאה מזה , אבל מן הסתם שימש הכסף למטרה נאצלה אחרת , 
למשל חלוקת תקציבים לייחודיים . הפעם מובטח לנו חגיגית , כי הכסף ממכירת 
הקרקעות ישמש אך ורק לפיתוח הנגב , ויש בזה לא מעט כדי להפיג את חששותיהם 
של מי שיטענו שגם את אגרת הטלוויזיה גבו במטרה מוצהרת לפתח את רשות השידור , 
והנה האוצר לוטש כעת את עיניו לעודפים שהצטברו בקופת הרשות . רק קטני אמנה 
עלולים לחשוב ששרים מכובדים אינם מקיימים הבטחות . ואם כבר מנצלים הצלחה , 
מומלץ בזה לשכלל את ההחלטה בעניין הנגב כדי לממן את פיתוח הגליל . יש מיליוני 
יהודים טובים בחו"ל שידם אינה משגת לרכוש אדמת טרשים אפילו במחיר מציאה של 
000 , 5 דולר לדונם , וניתן להניח שהם ישמחו לקנות כמה קרטוני ביצים מהגליל 
למזכרת , במחיר סמלי של 5 . 7 דולר הקרטון . חשבון פשוט מלמד , כי אפשר 
להיפטר בדרך זו מ002 מיליון ביצים עודפות תמורת כחצי מיליארד דולר , ולממן 
בכסף הזה הרבה פרויקטים מועדפים , בגליל כמובן . 
