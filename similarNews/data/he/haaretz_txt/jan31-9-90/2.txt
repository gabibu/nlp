בעוד שבועיים בדיוק תמלא שנה לגזר - דין המוות שהוציא האייטוללה חומייני 
הגוסס נגד הסופר סלמאן רושדי , בגלל ספרו " פסוקי השטן " בטענה של חילול 
הקוראן והנביא מוחמד . הוצאת " פנגווין " בלונדון הגישה לו כבר מתנה לכבוד 
יום השנה : היא הודיעה בימים אלה כי לא תפרסם את הספר בכריכה רכה " כל 
עוד אורבת סכנת מוות או סכנה של פגיעה בגוף לעובדים ( של " פנגווין " ) 
, לזבנים בחנויות הספרים ולציבור " . ניסוח רחב יותר של כניעה לקנאות המוסלמית 
קשה היה למצוא לבד מהבטחה להוציא לפועל של ה"פאטואה " של חומייני . . 
. מאז ה41 בפברואר אשתקד מצוי רושדי תחת משמר המשטרה 42 שעות ביממה , מתגורר 
במקומות סתר ( אומרים שכבר החליף את מקום מגוריו יותר מ05 פעם ) , ספריו 
הועלו באש ברחובות רובע ברדפרדן , הוטל חרם על ספריו בכל הארצות המוסלמיות 
( למרות שהודו הלא - מוסלמית היתה מן הראשונות לבצע את החרם . מלבד הודו 
רק שתי מדינות איראן וסוריה מקיימות עד היום את החרם במלואו ) . רושדי 
טוען כי ל"פנגווין " יש התחייבות משפטית להוציא את הספר בכריכה רכה ( זולה ) 
, ואילו ההוצאה טוענת שיש רק " התחייבות עקרונית " בלי מועד ובלי תנאים . 
" ועד הפעולה לענייני האיסלם בממלכה המאוחדת " ( ועד שאיננו גוף ייצוגי , 
ויושב בו גם דיפלומט סעודי ) , מנהל את המלחמה נגד ספרו של רושדי . הוועד 
הודיע על הגברת המאבק להשגתן של שלוש מטרות : מניעת הדפסתה של מהדורה זולה 
של " פסוקי השטן " ; הוצאת הספר מכל החנויות והספריות הציבוריות בבריטניה ; 
חקיקת חוק שיאסור פרסום ספרים אשר יש בהם דברים הפוגעים בהרגשותיהם של קבוצות 
דתיות או אתניות . המטרה הראשונה כבר הושגה בסוף השבוע שעבר . המטרה השניה 
נראית כבר בהישג יד חלקי : עוד חנויות מצטרפות לחנויות שהוציאו את הספר 
מחלונות הראווה ומהמדפים הקדמיים ( ומכרו " מתחת לשולחן " ) . יש לקוות 
שבריטניה לא תרד עד כדי קבלתה של הדרישה השלישית . מן הרגע הראשון אורתודוקסים 
בני דתות אחרות ( כולל רבה הראשי של אנגליה ) התייצבו לצד החרם . ואולם 
לא לא רק ניסיון לחנוק את חופש הביטוי היה ב"מקרה רושדי " . למעשה , בריטניה 
נדרשה להשיב על השאלה אם תרשה לקבוצת מהגרים קיצוניים לכפות ובאלימות את 
ערכיה על החברה שהסכימה לקלוט אותם . האם תשלים בריטניה עם כך שמנהיג זר 
יוציא פסקי דין מוות לחיסול סופר שנוי במחלוקת החי באנגליה ? האם תסכים 
בריטניה שאת לונדון של סוף המאה ה02 יפארו מדורות ספרים כמו באירופה של האינקויזיציה 
או של היטלר ? בריטניה נכשלה בתשובתה לשאלות הללו . ואולם , העימות העקרוני 
היה בין חופש הביטוי לבין כפייה קנאית דתית . צולעת , מהססת וחסרת כבוד , 
עמדה עד עתה בריטניה לצד חופש הביטוי . הוצאת " פנגווין " , שבעיני רבים 
ברחבי העולם מייצגת את הממסד הספרותי באנגליה , נכשלה עתה גם בעימות העקרוני . 
