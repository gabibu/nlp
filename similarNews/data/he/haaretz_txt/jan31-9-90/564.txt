ולנטינו , מלך האופנה העילית האיטלקית , נעשה מדריך , פטרון ופילנתרוף . 
החל מהאביב הקרוב תערוך האקדמיה על שם ולטינו לשעבר בית - ספר לתיאולוגיה 
סמוך למדרגות הספרדיות במרכז רומא תערוכות אמנות , קונצרטים ופעילויות 
תרבות אחרות . כל הרווחים מאירועים אלה , שיכללו גם תצוגות אופנה פרטיות , 
יוקדשו למטרות צדקה , בעיקר לחקר האיידס ולטיפול בחולי איידס . כדי לחנוך 
את השלב הפילנתרופי בחייו הזמין ולנטינו את השחקנית אליזבת טיילור , יושבת 
ראש הקרן האמריקאית לחקר האיידס , כאורחת - הכבוד במסיבת קוקטייל לאלף 
מידידיו בחברה הגבוהה ברומא . באותו אירוע ערך תצוגה מוקדמת של אוסף האופנה 
שלו לאביב - קיץ 0991 , שאמור היה להיות מוצג בפאריס במועד מאוחר יותר . 
טיילור , שהיתה בוודאי יגעה מפעילויותיה באותו יום שכללו ביקור במעון לחולי 
איידס , לבשה שמלת - ערב בצבע כחול חציל וענדה סיכת יהלום . היא נשארה 
במסיבה רק כדי להצטלם עם האופנאי , ואז נעלמה . האורחים המאוכזבים שקיוו 
להציץ בה מקרוב נותרו עם האוסף החדש ועם תערוכת האמנות החדשה המוצגת במקום . 
בעוד שהחדשות הטובות הן שוולנטינו נעשה מגייס - כספים בנוסח האמריקאי , 
החדשות הרעות הן שנער - הזהב של האופנה האיטלקית נוטש את רומא ועוקר לפאריס . 
כבר לפני שנה זיעזע ולטינו את חובבי האופנה העילית כאשר הציג את האוסף החדש 
שלו לא רק ברומא אלא גם בפאריס . הוא חזר על תצוגת האופנה הבו - זמנית בקיץ . 
ולנטינו אמר שאין זה משתלם לו לערוך תצוגות אופנה ברומא , משום ההתעניינות 
הפוחתת בזירות האופנה שלה , חוסר העניין של העירייה בענף האופנה והאנדרלמוסיה 
הצפויה בעיר , העתידה לארח בקיץ את משחקי הגביע העולמי בכדורגל . עם זאת 
הבטיח כי רומא תוסיף להיות המטה המרכזי שלו ואמר כי אינו מוציא מכלל אפשרות 
חזרה למסלול התצוגות שלה בעתיד . זה יותר מעשור הוא מציג את אוסף הביגוד 
המוכן שלו רק בפאריס . המעט שזכו הרומאים לראות מהאוסף היה יפה . במבט 
לאחור , לעבר " האוסף הלבן " המפורסם שלו בפירנצה , שציין את תחילת סיפור 
ההצלחה שלו לפני קרוב ל03 שנה , הציג ולנטינו 91 שמלות וחליפות ממשי לבן , 
מקושטות בקפלים זעירים , במלמלה ובשפע כפתורי צדף וזהב . הדוגמניות עמדו 
כמעט בלי נוע , כמו בקבלת פנים , והנוכחים עברו על פניהן . ולנטינו אינו 
היחיד התוהה על המשך קיומו של שבוע האופנה ברומא , שבזמנו משך את העיתונות 
הבין - לאומית ואת חוג הסילון פעמיים בשנה , כאשר שמות כמו ביקי , סורל 
פונטנה , פביאני וקפוצי הכתיבו את נוהגי האופנה האיטלקיים . לפני שנים 
מספר קיבל עולם האופנה ברומא זריקת - עידוד , כאשר המעצב ממילאנו גיאנפרנקו 
פרה בחר להציג בבירה את אוסף האופנה העילית שלו . אבל בקיץ האחרון פותה 
פרה לבוא לפאריס ונעשה אופנאי - הבית של בית דיור . שמות - צמרת אחרים , 
כמו בלסטרה וברוקו , איימו גם הם לנטוש את הספינה אם לא יספקו להם שלטונות 
רומא סיבה טובה להישאר . המראה החדש של אביב - קיץ 0991 , כפי שהוצג ברומא 
באחרונה , הוא נינוח , מתורבת ורומנטי . הצבעים הם פסטלים אביביים , 
בתדפיסים פרחוניים מהוהים . האריגים המועדפים הם שיפון , משי ומלמלה , 
והקפלים מושלים בכיפה . מי שהצליחה יותר מכל במראה החדש הזה , ומי שלפי 
שעה נשארה נאמנה למסלול האופנה של רומא , היא מילה שן , שהציגה סדרה של 
שמלות למסיבות - גן עשויות משי בתדפיסים פרחוניים , עם כובעי קש בעלי תיתורת 
רחבה המקושטים בפרחי משי תואמים . בתגובה לקריאות לעזרה מעולם האופנה , 
הבטיח ראש העיר החדש של רומא , פרנקו קררו , להיפגש עם ראשי הענף בלשכת 
האופנה האיטלקית , כדי לוודא מה אפשר לעשות לעידוד האופנה העילית ולהשאיר 
את התווית " תוצרת איטליה " בעיר . 
