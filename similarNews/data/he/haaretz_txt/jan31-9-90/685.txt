בוגוטה ( ע"ר וע"ץ ) . ראש עיר ובעל תחנת רדיו נרצחו כאן בשבת , ובכך 
הגיע ל61 מספר תושבי קולומביה שנהרגו בפיגועי אלימות בסוף השבוע נמסר כאן 
אתמול . פדרו חסוס ארננדס קאריאו , 63 , ראש עיריית ארבולדאס הנמצאת במרחק 
של 523 ק"ם צפונית מזרחית לבוגוטה , נהרג על ידי אנשים מזוינים , לאחר 
שנכח בטקס פתיחתו של חדר - אוכל לילדי בית - ספר . דגל עם סמל של צבא השחרור 
הלאומי אחד מארבעת ארגוני הגרילה הלוחמים נגד המשטר בקולומביה הושאר באתר 
הרצח . באותו יום נרצח גם קייטאנו קומיננגס , עיתונאי בעל תחנת רדיו שמתח 
ביקורת על ארגוני המחתרת . הוא נורה למוות בעיירה בארנקאברמגה , במרחק 
של 052 קילומטרים צפונית לבוגוטה . שני אנשים בלתי - מזוהים ירו בעיתונאי 
ונמלטו על אופנוע . מקורות ביטחוניים מסרו כי ככל הנראה בוצע גם רצח זה 
על - ידי ארגוני מחתרת שמאלניים . 
