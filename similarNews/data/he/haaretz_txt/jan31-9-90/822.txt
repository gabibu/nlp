המתיחות בבתי המעצר המשטרתיים , שבהם מוחזקים 006 עצירים ואסירים פליליים 
האמורים להיכלא במתקני שירות בתי הסוהר , הגיעה השבוע לשיא . 052 אסירים 
ועצירים כאלה הנמצאים בבית המעצר המרכזי של משטרת מחוז תל אביב באבו - כביר 
הכריזו בסוף השבוע שעבר על שביתת רעב . השביתה נמשכה ארבעה ימים , והיה 
חשש להתפרצות מהומות . בעקבות כך נאלץ אתמול לפנות בוקר שירות בתי הסוהר 
לשלוח צוות מיוחד שראיין את הכלואים והעביר כ03 מהם בדחיפות למתקני שב"ס 
ברמלה ובבאר שבע . בעקבות זאת נרגעו מעט הרוחות , אך כמחצית מ052 שובתי 
הרעב באבו - כביר המשיכו גם אתמול בשביתתם . התסיסה בבית המעצר גרמה לכך 
שבוטלו ביקורי המשפחות אצל השובתים , דבר שהחריף את המתח . מדובר בעצירים 
שבתי המשפט הוציאו נגדם צווי מעצר עד תום ההליכים המשפטיים ובאסירים שכבר 
נשפטו ועונשם נגזר . לפי החוק הם אמורים להיות מוחזקים בבתי כלא של שב"ס 
הערוכים לטפל באלה שכלואים תקופה ממושכת . בעגת השב"ס הם מכונים " חייבי 
שב"ס " . בבתי המעצר המשטרתיים מחויבי שב"ס לא מקבלים תנאים וזכויות המגיעים 
להם , כטיולים ממושכים , ביקורים ארוכים יותר , טלוויזיה ומכשירי רדיו 
בתאים , קנטינה , טיפול סוציאלי ועוד תנאים נוספים . מזה חודשים רבים נמצאים 
בבתי המעצר המשטרתיים כ006 מחויבי שב"ס , ששירות בתי הסוהר לא קולט בגלל 
חוסר מקום וצפיפות במתקניו . המשטרה תובעת להעבירם לרשות שב"ס וקובלת כי 
בתי המעצר המשטרתיים מלאים עד אפס מקום ואין אפשרות לבצע מעצרים נוספים . 
הבעיה נדונה כמעט מדי שבוע בדרגים בכירים במשרד המשטרה ובשב"ס , אבל המצב 
לא השתפר , ומדי פעם יש תסיסה וחשש למהומות על הרקע הזה בבתי המעצר המשטרתיים . 
