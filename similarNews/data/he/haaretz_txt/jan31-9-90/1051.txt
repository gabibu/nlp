על " שמן " לבין עובדי המפעל בחיפה . מאחורי הנהלת שמן ניצבה הנהלת כור 
מזון , שבראשה עומד יעקב אבן עזרא , הזוכה לגיבוי מוחלט למהלכיו ממנכ"ל 
כור , בני גאון , ומולם עובדי המפעל , הזוכים לגיבוי של מועצת פועלי חיפה . 
המאבק המקצועי שהגיע לשיאו בימים האחרונים היה יכול להימנע אלמלא עיקשותו 
של אבן עזרא . אך בעיניו ההסדר בשמן הוא אבן דרך חדשה בתולדות יחסי העבודה 
בקונצרן כור . אבן עזרא התכוון להעביר את ניהול הקונצרן לפסים עסקיים . 
על - פי ההסדר שהושג אמש התחייבה הנהלת המפעל על מיצוי 000 , 3 טונות שמן 
בחודש במפעל בחיפה . בדיונים הארוכים שהתקיימו ביום ב השבוע , גם בשעות 
הלילה , השתתפו נציג הנהלת המפעל ואנשי מועצת פועלי חיפה . בסיכום הדיון , 
לקראת שעות הבוקר המוקדמות של יום ג , מוכן היה נציג ההנהלה להסדר שלפיו 
תחודש העבודה במפעל , ובמקביל תינתן לעובדים התחייבות על המשך מיצוי השמנים 
במפעל בחיפה . הסכמת נציג ההנהלה עוררה את זעמו של אבן עזרא , והוא שלל 
בו במקום את ההסדר המוצע . העובדים ששמעו על ההסדר רק ביום ג בבוקר התאכזבו 
זמן קצר לאחר הבשורה , עם הודעת מועצת המנהלים של החברה ששללה את ההסדר 
המוצע . למשך זמן קצר נראה היה לעובדים , כי הצליחו לכפות על הנהלת המפעל 
להמשיך ולנהל על - פי הנורמות שהיו נהוגות בקונצרן כור במשך שנים : לעובדים 
היה חלק פעיל בעיצוב הפעילות העסקית של המפעל , אך לא תמיד על - פי שיקולים 
כלכליים טהורים . יש הרואים בכך את אחד הגורמים העיקריים להיקלעות הקונצרן 
הגדול במדינה לקשיים . לאבן עזרא ברור , כי בדרך זו אי אפשר להמשיך וליישם 
את תוכנית ההבראה למפעלי הקונצרן , ובמיוחד לא במפעלי השמנים , שצברו הפסדים 
כבדים ועבדו בחוסר יעילות שהיה לשם דבר בענף . מפעלי השמן של כור התפרסמו 
בחוסר יעילות , ומפעל שמן עלה בכך על מפעל " עץ הזית " . באוגוסט 78 פורסמו 
ב"הארץ " חלק מממצאיו של מסמך פנימי של משרדי האוצר והתעשייה , ולפיו מחיר 
השמן בישראל היה מופרז ביותר בשל עודף כוח אדם וחוסר יעילות במפעל שמן . 
את המחיר קבעו במשותף שרי האוצר והתעשייה , לפי שיטה של קוסט פלוס . בשנת 
78 ננקטו צעדים מצד משרדי האוצר והתעשייה , שנועדו להביא לליברליזציה בענף 
השמנים . הרפורמה שעליה הוחלט כללה את יציאת הממשלה מיבוא פולי הסויה , 
ביטול קרטל אספקת הכוספה , ביטול הפיקוח על מחירי השמן ויבוא חופשי . 
לאחר שהרפורמה גרמה לירידה ברווחיות מפעלי השמן , הוחלט על שינוי המדיניות . 
נקבעו היטלים חדשים לשמן המיובא , וההגנה על שמן מתוצרת הארץ הוחזרה , 
אם כי לא במידה שהיתה נהוגה קודם להנהגת הרפורמה . הנהלות מפעלי השמן של 
כור נאלצו לנקוט שורה של צעדי התייעלות כדי לאפשר את המשך קיום המפעלים . 
בהנהלת כור מזון שקדו על הכנת תוכנית הבראה למפעלי השמן . למהלך זה קדמה 
בדיקה מקיפה של שני מפעלי השמנים שמן ועץ הזית . לאחר הבדיקה הוחלט , 
כי מיצוי השמנים מתבצע בצורה יעילה יותר במפעל עץ הזית שבפתח - תקווה , 
ועל כן הוחלט על ריכוז מיצוי השמנים במפעל זה . לעומת זאת , הוחלט על העברת 
ייצור סבונים , דטרגנטים ומוצרי קוסמטיקה למפעל שמן בחיפה . התוכנית עוררה 
את התנגדותם של העובדים בשני המפעלים . עובדי המפעל בפתח - תקווה חששו , 
כי הפעילויות שנלקחו מהם והועברו למפעל בחיפה יגרמו לפיטורי עובדים רבים 
ושמפעל עץ הזית ייסגר . עובדי המפעל בחיפה חששו כי העתקת פעולת מיצוי השמנים 
משמיטה את הבסיס לקיומו של המפעל . בתחילה נשקלו שתי אפשרויות . לנוכח 
ההפסדים בשני המפעלים ב88 , שהסתכמו ב21 מיליון ש"ח , נבחנה האפשרות לסגור 
אחד מהם ולרכז את כל פעולות הייצור במפעל האחר . לאחר דיונים ארוכים הוחלט 
בכור מזון על ביצוע צעדי התייעלות , שכללו את העתקת מיצוי השמנים למפעל 
עץ הזית , בשל יעילות גבוהה יותר ; אך הוחלט על המשך מיצוי השמנים באופן 
חלקי במפעל בחיפה . אבן עזרא הסביר , כי רצו לשמור על קו המיצוי במפעל 
בחיפה כדי שישמש כגיבוי למפעל בפתח - תקווה . שיקול נוסף היה לאפשר את הרחבתו 
בעתיד , עם הגידול הצפוי בצריכת השמן בשוק המקומי . בכור מזון ציינו את 
השיפור הניכר שחל בתוצאות הפעילות של שני המפעלים ב98 . אבן עזרא ציין , 
כי המפעלים עברו מהפסד ב88 לאיזון בתשעת החודשים הראשונים של 98 . לדבריו , 
הגיע ההפסד התפעולי של שני המפעלים ב88 להיקף של 2 מיליוני ש"ח , ובתשעת 
החודשים הראשונים של 98 הושג רווח תפעולי של 4 . 3 מיליוני ש"ח . במהלך 
השנה הועתקו קווי הייצור של המוצרים הנלווים למפעל שמן והתקבלו בברכה על - 
ידי העובדים . אולם משהחלו לדון בהעתקת מיצוי השמן , העלו העובדים דרישה 
בפני הנהלת החברה כי תציג בפניהם התחייבות חוזית על המשך מיצוי השמנים במפעלם , 
ובהיקף שיצדיק את המשך העסקת כלל העובדים . הנהלת המפעל סירבה לכך וטענה 
כי העובדים מתערבים בעיצוב האסטרטגיה העסקית של המפעל . בהנהלת כור מזון 
רואים את המאבק המקצועי עם עובדי מפעל שמן כמאבק שיקבע לא מעט את עתיד יחסי 
העבודה בקונצרן . מכאן נבעה העמידה החזקה שלה על דעותיה . העובדים החריפו 
את המאבק בשבוע שעבר ומנעו הוצאת סחורות ממחסן המפעל . כן ניתקו את המחשב 
ומנעו את כניסת מנהלי המפעל לשטחו . בתגובה החליטה הנהלת המפעל על פיטורי 
012 עובדים וסגירת המפעל לאלתר . עובדי המפעל פרצו לשטח המפעל והתבצרו 
בו . מאז ניסו גורמים שונים לתווך בין הצדדים , אך עד אמש בלא הועיל . 
היום שב השמן אל גלגלי המכונות עד למשבר הבא , שאינו בהכרח רחוק . 
