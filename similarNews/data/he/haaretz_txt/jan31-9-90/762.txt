מוסקווה ( ע"ץ וע"ר ) . נשיא בריה"ם , מיכאיל גורבצוב , סלל אתמול את 
הדרך לרפורמה פוליטית בסיסית בבריה"ם , בהכריזו כי אין צורך שהחוקה תקבע 
את התפקיד המוביל של המפלגה הקומוניסטית , ובאמרו כי אפשר לשקול " בשלב 
מסוים " לגאליזציה של מפלגות פוליטיות חדשות . בנאום של שעה שנשא במושב 
המליאה של הוועד המרכזי שהתכנס אתמול בקרמלין לדיון של יומיים , הציג גורבצוב 
את המצע הפוליטי שהוא מבקש את לאשר בוועידת המפלגה ה82 . לפי סוכנות טאס 
אמר הנשיא כי " המפלגה בחברה המתחדשת אינה יכולה למלא את התפקיד החלוצי 
שלה אלא בהיותה כוח מוכר מבחינה דמוקרטית , דהיינו , מעמדה אינו צריך להיות 
תוצאה של סעיפים בחוקה " . בקטע זה של נאומו , לא הזכיר גורבצוב במפורש את 
ביטול סעיף 6 של החוקה הסובייטית , הקובע את התפקיד המוביל של המפלגה הקומוניסטית , 
אך נראה כי זו התוצאה ההגיונית מפניותיו אל הקומוניסטים בארצו . עוד אמר 
גורבצוב : " המפלגה הקומוניסטית מתכוונת להילחם למען תפקידה המוביל , 
אך היא חייבת לעשות זאת אך ורק במסגרת התהליך הדמוקרטי , תוך ויתור על כל 
יתרון פוליטי או משפטי , בהגינה על תוכניתה , ותוך שיתוף פעולה עם כוחות 
סוציאליים ופוליטיים אחרים " . כן אמר שהוא צופה " בשלב מסוים " את הקמתן 
של מפלגות פוליטיות אחרות מלבד המפלגה הקומוניסטית , והוא מצדד בדו - שיח 
מידי עם התנועות הפוליטיות החדשות . " המפלגה הקומוניסטית מוכנה לדו - 
שיח עם כל הארגונים המכבדים את החוקה ואת המשטר הסוציאלי " , הוסיף , אך 
בשלב הנוכחי " מסוגלת המפלגה למלא את תפקידה המייצב " . גורבצוב הכריז כי 
הוא מתנגד לריכוזיות דמוקרטית , ואמר כי היום יש להדגיש " את הדמוקרטיה 
ואת הסמכויות של המוני המפלגה " . חבר בוועד המרכזי מסר לסוכנות הידיעות הצרפתית 
בצאתו מן הדיונים כי שגריר בריה"ם בפולין , ולאדימיר ברוביקוב , מתח " ביקורת 
חריפה ביותר " על הוועד המרכזי , הפוליטביורו וגורבצוב . הוא קרא למנהיג 
בריה"ם לסכם את המאזן של פעולותיו , ובין היתר מתח ביקורת על המערכה שניהל 
נגד השיכרות . גורבצוב גם אמר שהוא תומך בהקדמת ועידת המפלגה לסוף יוני או 
ראשית יולי השנה , ולא באוקטובר כמתוכנן . הוא גם קרא להקטין את מספר החברים 
בוועד המרכזי , שהוא הפרלמנט של המפלגה . בנאומו אמר גורבצוב כי המפלגה 
צריכה לוותר על " דוגמטיזם אידיאולוגי שהיכה שורשים משך עשרות שנים , על 
סטריאוטיפים במדיניות הפנים שאיבדו משמעותם , ועל השקפות מיושנות של התהליך 
המהפכני העולמי " . הוא הדגיש כי המפלגה עצמה חייבת לעבור שינויים דמוקרטיים . 
רבים ממשתתפי המושב אמרו כי גורבצוב גם הציע לבטל את התפקיד של מזכיר כללי 
של המפלגה , שבו הוא עצמו מחזיק , ולהחליפו בנשיא המפלגה . סוכנות טאס 
ציטטה את גורבצוב כמי שאמר , כי המדיניות בעבר הובילה ל"בידוד המדינות הסוציאליסטיות 
בזרם הכללי של הציביליזציה העולמית " . הנאום הזה נחשב לנחסיון הנועז ביותר 
לבצע שידוד מערכות במשטר הסובייטי , מאז פתח בתהליך הרפורמות הקרוי פרסטרויקה . 
קפידבינגורבצוב הזהיר שהמפלגה חייבת לבצע רפורמה בתפקודה כדי שלא תאבד את 
סמכותה בחברה הסובייטית . " אם המפלגה לא תתחדש היא תיסוג לשולי הזירה " , 
אמר . הוא הוסיף כי ההצעות החדשות לחידושה של המפלגה הקומוניסטית יפורסמו 
תוך מספר ימים , ככל הנראה לאחר שיאושרו על ידי הוועד המרכזי . עוד אמר 
המנהיג הסובייטי כי הפוליטביורו והוועד המרכזי זקוקים לכוחות חדשים וזהו 
תפקידה של ועידת המפלגה . יחד עם זאת אמר כי המצב בפוליטביורו אינו קריטי , 
וככל הנראה ניסה להפחית בערכן של השמועות כאילו השמרנים בצמרת המפלגה מנסים 
לחסום את הרפורמה . " אינני יכול לומר שמישהו בפוליטביורו מנסה להחזיר 
אותנו לאחור . ישנם חילוקי דעות והם מושמעים בדיונים . אולם ההחלטות שאנו 
מקבלים מקדמות עתה את הפרסטרויקה " . התפקיד המרכזי של מליאת הוועד המרכזי 
בישיבה הנוכחית הוא להכין את המסמכים לקראת כינוסה של ועידת המפלגה הקומוניסטית 
הסובייטית באוקטובר . הרפורמיסטים הקיצונים דרשו שהיא תתקיים מוקדם יותר 
על מנת להחיש את הרפורמה . פראוודה במאמר פרשנות מובלט שהופיע בעמוד הראשון 
על פתיחת ישיבת המליאה , מרמז על כך שמתבצע טיהור מפלגתי . " חשוב הדבר 
שנחדש באורח קיצוני את שורות המפלגה ונטהר אותה ללא כל פשרה מן הביורוקרטים 
והקרייריסטים , מן האדישים ומאלה שזמנם עבר " , אומר אלכסנדר איליין בדברי 
הפרשנות שלו . הוא כתב כי רוב אלה שכתבו בזמן האחרון לעיתון טענו כי ללא 
" טיהור " כזה אי אפשר יהיה להחזיר את סמכות המפלגה בעיני הציבור הסובייטי . 
טוקיו ( ע"ר ) . צפון קוריאה , אחת המדינות הקומוניסטיות בה נשמר עדיין 
השלטון הקומוניסטי הנוקשה וחסר הפשרות , הודיעה אתמול שהיא " תומכת במאמצי 
הסובייטים לרפורמה במישור הפוליטי " . קפידבינמדריד ( ע"ר ) . בוריס ילצין , 
החבר הרדיקאלי לשעבר של הפוליטבירו , אמר כי לעם הסובייטי נמאס מראש הקרמלין , 
מיכאיל גורבצוב , וכי ימיו ספורים , אלא אם ימצא בני - ברית רדיקאלים . 
בראיון שפורסם אתמול אמר ילצין כי על המפלגה לשים קץ לריבונותה הפוליטית , 
שהיא " החולי הנורא ביותר של המשטר הקומוניסטי " . " גורבצוב הונה אותנו , 
ורק שינוי רדיקאלי יציל אותו מהמפולת לעברה הוא ממהר . . . אני מאמין 
כי ימיו ספורים אם לא יתחבר לכוחות משמאלו . . . הוא עובר את תקופתו הקשה 
ביותר , המצב שלו כבר הידרדר . . . גורבצוב מעולם לא הצליח לומר באם 
הוא עם השמאל או הימין . . . בבריה"ם נמאס לנו מגורבצוב " . לדברי ילצין , 
ניתן למנוע את המהפכה רק בקיצוצים בתקציב המחקר הצבאי וחקר החלל . הראיון 
פורסם בעיתון הספרדי " אל - מונדו " . קפידבינואשינגטון ( ע"ר ) . ארה"ב 
קידמה אתמול בברכה את ההפגנה של מאות אלפי אזרחים סובייטים שנערכה ביום א 
ליד הקרמלין , והכריזה כי היא חולמת על משטר רב - מפלגתי וכלכלה חופשית 
בבריה"ם ובכל המדינות . " אתמול נערכה ההפגנה הגדולה ביותר בקורות בריה"ם " , 
מסרה דוברת משרד החוץ האמריקאי , מרגרט טאטוויילר , לעיתונאים , והוסיפה 
כי " זה מעיד על הפתיחות החדשה במשטר הסובייטי , ומוכיח שהעם מרגיש חופשי 
די הצורך כדי לצעוד למען הזכויות להשתתפות פוליטית גדולה יותר בתהליך הפוליטי . 
חלום שלנו עבור כל העמים , כולל העם הסובייטי , הוא פלוראליזם כלכלי וכלכלה 
של שוק חופשי " . הדוברת אמרה זאת בתדרוך היומי לעיתונאים , שעות ספורות 
לפני שמזכיר המדינה , גיימס בייקר , עמד להמריא מוואשינגטון לביקור בפראג 
ובמוסקווה , שם הוא עומד לשוחח עם מנהיגי הקרמלין על השינויים בבריה"ם ובמזרח 
אירופה , ולהכין ועידת פיסגה של מעצמות - העל ביוני . 
