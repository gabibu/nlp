רשות שמורות הטבע מתריעה על כך שבשל היובש ומיעוט הגשמים בצפון ירדה שפיעת 
המעיינות והנחלים המזינים את שמורות הטבע בצפון הארץ ביותר מ%05 , בהשוואה 
לזרימות השנתיות הממוצעות לעונה זו של השנה , ויש חשש לפגיעה קשה בערכי 
טבע ייחודיים . פקח ניטור נחלים של רשות שמורות הטבע בצפון הארץ , הלל גלזמן , 
התריע אתמול כי לפי נתוני השירות ההידרולוגי ירדה שפיעת מעיין הבניאס , 
המזין את שמורת הבניאס , שהיא אחת השמורות המבוקשות ביותר בצפון , בכ%07 
לעומת השפיעה הממוצעת לעונת החורף . ירידה גבוהה זהה נמדדה גם בערוץ החצבאני , 
ששמורת נחל החצבאני ממוקמת לאורכו ומהווה , בדומה לשמורת הבניאס , מוקד 
לטיולים ושהייה בצפון . בגדול במקורות הירדן , מעיין הדן המזין את נחל דן , 
נמדדה שפיעה של כארבעה מ"ק בשנייה לעומת שפיעה של כשמונה מ"ק בשנייה בחורף 
רגיל ירידה של כ%05 . בשמורת התנור ונחל עיון נמדדו עד כה זרימות נמוכות 
ביותר , בסדר גודל של עשרות מ"ק בשעה בלבד , לעומת זרימות בעצמה של מאות 
מ"ק בשעה הצפויות בערוץ העיון בעונה זו של החורף . בכל ערוצי מקורות הירדן 
לא נרשמו עד כה בחורף זה זרימות שיטפוניות , דוגמת אלה הפוקדות נחלים אלה 
של ארץ פלגי מים כל חורף , והדבר גורם לכך שצמחיית הגדות הסבוכה סוגרת על 
אפיקי הנחלים ובכך מונעת מאור השמש ומחמצן להתערבל במים ולרענן את בתי הגידול 
באפיקי הנחלים . אי " פתיחת " האפיקים מכיסוי הצמחייה פוגעת בצמיחת מינים 
אחרים של צמחי מים וגדות , ומעכבת התפתחות של בעלי - חיים זעירים דוגמת 
סרטנים ירודים וחרקי מים , והדבר פוגע בכל המערכת הטבעית של הנחלים . בנחלי 
הגולן מצב הזרימות אף חמור יותר מאשר בנחלי מקורות הירדן . בנחלים אלה , 
שרובם נחלי אכזב , ובראשם נחלי דליות , זוויתן , עורבים ואחרים , לא 
היו עד כה זרימות שיטפוניות . בנחלי האיתן של הגולן משושים , יהודיה וגילבון 
נצפו זרימות בסיס חלשות ביותר , שמקורן במעיינות המזינים את הנחלים ושמורות 
הטבע של נחלים אלה . בשמורות הטבע הגדולות של מזרח הגליל העליון נחל אביב , 
נחל דישון ונחל חצור העליון לא נצפו זרימות , וערוצי הנחלים נותרו יבשים 
בדרך כלל . החשש הגדול ברשות שמורות הטבע הוא שאם תימשך עצירת הגשמים , 
ייווצר לקראת האביב והקיץ מחסור גדול מאד במים בצפון ותתפתח תחרות קשה בין 
גורמי טבע , תיירות וחקלאות הצורכים אותם , ובעיקר בין החקלאים למופקדים 
על השמירה על הטבע . מלחמה זו על המים עלולה לפגוע קשות בשמורות הטבע של 
הצפון , המושתתות ברובן על המים המפכים הזורמים בהן . 
