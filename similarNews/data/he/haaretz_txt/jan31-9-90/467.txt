לוס - אנגלס , ( מיוחד ל"הארץ " ) . עשרות אלפי מתנדבים בכל רחבי ארה"ב 
ישיקו היום את " סופר סאנדיי " מהלך הפתיחה במסע גיוס הכספים השנתי בקרב 
הקהילה היהודית בארה"ב . במחוז לוס - אנגלס יקיימו ביממה הקרובה כ000 , 
3 מתנדבים 21 אלף שיחות טלפון במאמץ לגייס סכום שיא של 5 מיליון דולר . 
סכום זה הוא עשירית מסכום התרומות המגויס מדי שנה על - ידי הפדראציה , ארגון 
הגג של המוסדות היהודיים , ברחבי המחוז . בדרך כלל מועבר כחצי הסכום לישראל 
באמצעות ארגוני היא"ס , גוינט והסוכנות היהודית . " ישראל היא פעם נוספת 
אבן הפינה של המסע " , אמרה קרול לוי , העומדת בראש האירוע . " כולנו 
מתפללים לפיתרון מדיני במזה"ת , אבל אין באפשרותנו להמתין לו . בעיותיה 
של המדינה תובעות פתרון כעת " . טענות שיופנו אל המתנדבים בנושאי האינתיפאדה 
ומיהו - יהודי ייענו בתשובה שנהגתה מראש : כספי המגבית אינם מועברים לממשלת 
ישראל או לצה"ל , אלא לשירותי הרווחה ; תהא זו טראגדיה אם לא יעלה בידינו 
לקלוט את יהודי בריה"ם כעת , לאחר פתיחת השערים . קפידבין " יום א העליון " 
הוא מבצע שנתי הזוכה למעקב צמוד של אנשי ממשל ופוליטיקאים מקומיים , האומדים 
באמצעותו את עוצמתה וליכודה הפנימי של הקהילה היהודית . לפני שנתיים גויסו 
ביומו הראשון של מבצע ההתרמה כ3 מיליון דולר . לפני שנה הגיע סכום התרומות 
ביום הראשון ל4 מיליון דולר . הפרסום הרב שהוענק לאחרונה ל"יציאת בריה"ם " 
יקדם , לדעת המארגנים , השגת סכום גבוה יותר . במחוז לוס - אנגלס יתנהל 
המבצע בחמישה מוקדים נפרדים . 002 , 1 מתנדבים יאיישו 431 טלפונים במטה 
הכללי של הפדראציה . סמינריונים מיוחדים יאפשרו להם להתעדכן בשיטות הפיתוי 
החדישות , ובנוסף למוסיקה , בלונים ושולחנות עמוסים כל - טוב יעמדו לרשותם 
גם קלטות מוטיבאציה . סכום התרומות הכולל יובזק על גבי לוח אלקטרוני . קפידבינבדומה 
לשנים עברו יצלצלו רופאים , עורכי - דין ורואי - חשבון לעמיתיהם וידרבנו 
אותם להרים תרומה . השנה תשתתף במבצע גם קבוצת ישראלים שיצלצלו לישראלים 
אחרים באזור ויגייסו אותם למבצע ההתרמה . בנוסף למוקדים במזרח העיר , בדרומה 
ובמערבה יתכנסו כ005 , 1 מתנדבים גם במרכז היהודי ע"ש ברנארד מילקן ( אביו 
של מייקל מילקן , מי שחלש על חטיבת ה"גאנק - בונדס " של דראקסל לאמבר ) 
, וינהלו ממנו 42 אלף שיחות טלפון במאמץ לגייס כ5 . 1 מיליון דולר . " השנה " , 
אמרה לוי , " אנו מקווים להגיע לאנשים רבים שלא היתה להם הזדמנות לתרום 
בשנים עברו " . 
