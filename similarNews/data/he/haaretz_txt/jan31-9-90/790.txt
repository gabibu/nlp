האישה שבמרכז פרשת החלפת התינוקות , שהעסיקה את העיתונות לפני שבועות אחדים , 
היא אם לא נשואה , בת 72 , הסובלת מפיגור שכלי קל . התינוקת נלקחה ממנה 
על ידי השירות למען הילד עוד בבית החולים והועברה למעון . השירות , כך 
נכתב , הסתמך על חוות דעת פסיכולוגית שקבעה , כי האם אינה כשירה לגדל את 
התינוקת . כעבור חודשיים וחצי הוחזרה התינוקת לאם לניסיון . המקרה הזה 
עורר בעקיפין את השאלה בדבר יכולתם של הורים מפגרים לגדל את ילדיהם . 
יאיר גלבוע , מנכ"ל אקי"ם , אומר כי בשוודיה התייחסו עד לפני כחמש שנים 
בליברליות לסוגייה זו , ותמכו בכך שהורים מפגרים יגדלו בעצמם את ילדיהם . 
אך הסתבר שברוב המקרים , הם אינם מסוגלים לגדל ילד כהלכה , וכיום יש שם 
נסיגה מגישה זו . ארנון לויטן , דוקטורנט בחוג לסוציולוגיה באוניברסיטת 
בר - אילן , עקב אחר 34 זוגות מפגרים החיים בארץ . למעלה ממחציתם הולידו 
ילדים . " ממה שראיתי , כאשר יש ילדים נכנסים בני הזוג , ובעיקר הגבר , 
למתחים . הגבר חש מוזנח משום שאשתו מטפלת בתינוק הוא מגיב בצורה שלילית 
כלפי הילד , ואז חייבים להוציא את הילד למוסד . הסבא והסבתא היו צריכים 
לטפל בהורים . ראיתי ילדים של מפגרים שמתביישים בהוריהם ונדחים מן החברה 
בגלל הבושה . היה לי בחור מפגר שהתחתן ואמר : מה אעשה אם הילד שלי ישאל 
אותי שאלות על מה שלמד בבית הספר . היה לי אב שנלחם עם בתו המפגרת מי יקבל 
את הממתק שבמגירה " . האם , שאינה מקבלת את הגדרתה כמפגרת , מספרת ( שמה 
אינו מפורסם כאן מסיבות מובנות ) : " רציתי לקחת אותה הביתה , אבל מהשירות 
התנפלו עלי ואמרו שלא אוכל לגדל את הילדה ולפרנס אותה , ולקחו אותה ממני " . 
" לא יודעת למה . לא הסבירו לי " . " כן . עבדתי פעם במעון , טיפלתי 
ב03 ילדים " . זמן קצר לאחר שהתינוקת הוחזרה לה בצו בית משפט , לניסיון , 
הוציאה האם את התינוקת מביתה והעבירה אותה להשגחה של מטפלת , שם היא נמצאת 
כבר קרוב לארבעה חודשים . האם עצמה עזבה דירה שכורה בבני ברק וחזרה להתגורר 
אצל הוריה . רציתי משפחה אומנת עד שאמצא דירה . אחרי שאמצא מגורים אקח אותה 
חזרה . אני הולכת אליה כמעט כל יום . נכון , אבל בגלל שאני רוצה להסתדר , 
בגלל הכסף , בגלל הכל אני לא יכולה . עבדתי כמה ימים וחזרתי ללשכה . 
מהסכום לא יוצא לי כלום . מחר אני מתחילה לעבוד בבית חרושת . לא . היא 
גרה פה לידי . למטפלת יש המלצות טובות . הוריה של האם אינם מסוגלים לגדל 
את התינוקת בביתם . מדובר במשפחה קשת יום , שזהו הנכד השני שלהם שנמסר 
לאימוץ . לאחות הבכורה , גרושה המתגוררת באילת , שלושה ילדים . הבן הראשון , 
" לפני בר מצווה " , אצל הבעל . הילדה נמסרה לאימוץ , וילד נוסף , בן 
9 , לומד בפנימייה ומגיע אחת לשלושה שבועות אל הסבא והסבתא . אם המשפחה , 
בת 45 , אינה יודעת קרוא וכתוב , עובדת פעמיים בשבוע במשק בית ומשתכרת 
כ005 שקל לחודש . " יש לי הרבה סבל . יש לי חמישה ילדים . גם חמש הפלות 
היו לי . הנכדים שלי באים לפה . אני מטפלת בהם , עוזרת להם , קונה להם 
בגדים " . האב , פועל בניין מזה 03 שנה , שמשתכר 001 , 1 שקל לחודש , 
אומר : אנחנו הקורבן . הם מביאים ילדים , הולכים לטייל ואנחנו מכבסים , 
מאכילים אותם . השירות למען הילד לא טועה . ילד צריך טיפול , חינוך . 
אם תתחתן עוד יקחו לה הרבה ילדים " . נילי וינברג , מנהלת מחלקה לשירותים 
חברתיים ברשות המקומית , מכירה את המשפחה . מתוקף הסכם סודיות נאסר עליה 
לפרט את חוות דעתה לגבי יכולתם של האם או ההורים לטפל בתינוקת . " בית 
המשפט העביר לאם את התינוקת לניסיון והיא לא עמדה בו " , אומרת וינברג . 
" היא הבינה שאיננה מסוגלת לטפל בתינוקת ונתנה את התינוקת למעון יום פרטי 
שאין לנו פיקוח עליו . זאת לא משפחה , אין שם אבא , אמא וילדים . " בכלל , 
תינוקות וילדים עד גיל שש אנחנו מוסרים לאימוץ בלבד , ואיננו מאשרים סידור 
לא בפנימייה ולא במשפחה אומנת , כי הדבר פוגע בהתפתחות הילד . באופן עקרוני , 
מחליטים להעביר ילד לאימוץ כאשר השירותים בקהילה אינם מספיקים על מנת לעזור 
לה לגדל את הילד , או אם ההורים מסכנים את שלום הילד . בקהילה פועלים מעונות 
יום משבע בבוקר עד ארבע אחר הצהריים . יש " אומנה יומית " , משפחה אומנת 
שהילד נמצא אצלה מ21 בצהריים עד חמש או שבע בערב , שם הוא אוכל , מכין 
שיעורים ומשחק . אנחנו מכניסים גם סומכת בתשלום , בדרך כלל שכנה של האם , 
שמדריכה אותה כיצד להאכיל את התינוק ולטפל בו . " אם כל אלה לא מספיקים 
מעבירה המחלקה לשירותים חברתיים את המקרה לידיעת השירות למען הילד . צריך 
לדון ולהשתכנע שאכן האם לא מסוגלת לגדל את ילד . גם אז הדבר מתבצע על ידי 
החלטת שופט . בכוונה מפקיעים את ההחלטות האלה מידינו כדי שאנחנו נוכל להמשיך 
ולטפל במשפחה , מבלי שזו תפתח כלפינו טינה " . " במדינות אחדות בעולם קיים 
חוק עיקור , המאפשר לעקר את האישה , בתנאי שהיא נותנת את הסכמתה " , אומר 
לויטן . " בארץ אין חוק עיקור כי הדבר נוגד את ההלכה . אולם במוסדות הדתיים 
קיימת הבנה גוברת של הנושא . " בישראל אין טיפול מסודר בזוגות מפגרים . 
אני טוען שזו פצצת זמן . להערכתי יש בארץ קרוב ל000 , 2 מפגרים שחיים יחד . 
זוהי בעיה שאי אפשר להתעלם ממנה . הפתרון הטוב ביותר למפגר מבוגר הוא לחיות 
בדיור מוגן עם בת זוג והדרכה של איש מקצוע . הצעתי כמה נקודות לתוכנית הדרכה 
בת חצי שנה לפני הנישואין , הכוללת חינוך מיני ותשעים תפקודי בית . תוכנית 
כזו פועלת באירופה , בארה"ב ובסקנדינוויה , וחשוב להכניסה גם בישראל " . 
