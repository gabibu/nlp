ניו יורק ( מיוחד ל"הארץ " ) . הסכם ראשון מסוגו בתעשיית המכוניות בארצות - 
הברית נחתם אתמול בין גנרל מוטורס וקרייזלר , ולפיו יקימו החברות מפעל משותף 
לייצור מנועים וחלקי חילוף . לפי ההסכם יתאחדו שני מפעלים של יצרניות הרכב , 
שצמצמו באחרונה את תפוקתם ופיטרו עובדים בעקבות האטה בשוק המכוניות החדשות . 
חברת קרייזלר תחזיק ב%46 ממניות החברה החדשה , והשאר יהיה בידי גנרל מוטורס . 
במועצת המנהלים של המפעל המשותף יהיו לקרייזלר ארבעה נציגים ולגנרל מוטורס 
שניים . לפני חודשים אחדים הודיעו שתי הייצרניות הגדולות כי הן שוקלות שיתוף 
פעולה ביניהן , אך מומחים העוקבים אחרי התפתחויות בתעשיית המכוניות הופתעו 
מן ההסכם על הקמת מפעל משותף . צויין כי שתי הייצרניות נמנעו מהסכם על יצור 
משותף של מכוניות , והגבילו את שיתוף הפעולה לייצור מנועים וחלקים . העיתון 
" ניו יורק טיימס " מסר אתמול כי קרוב לוודאי שמשרד המשפטים הפדרלי יאשר 
את ההסכם , למרות שהוא גובל בהפרת תקנות נגד קרטלים . בעבר היה הסכם מסוג 
זה נתקל בהתנגדות חריפה של משרד המשפטים , אך בהתחשב בתחרות העזה שנאכפה 
על הייצרניות האמריקאיות מצד חברות מכוניות יפאניות המכרסמות בשיעור המכירות 
של דגמים אמריקאיים בשוק המקומי , סביר להניח כי ההסכם יאושר . 
