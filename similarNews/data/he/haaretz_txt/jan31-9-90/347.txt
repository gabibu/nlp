משרדי החוץ והדתות בודקים , בתיאום עם משרד התיירות , אפשרות לגבש רשימה 
מוסכמת של אתרי תיירות ברחבי הארץ , אשר ההדרכה בהם תחייב קבוצות צליינים 
מלווים בכמרים מחו"ל , לצרף אליהם מורי דרך מוסמכים מישראל . פיתרון זה 
הוצע בישיבת בג " ץ ב02 בספטמבר על - ידי השופט דב לוין , לבעית ההדרכה 
הבלתי חוקית , לכאורה , של קבוצות צליינים מחו"ל . השופט המליץ להגיע 
להגדרת האתרים התיירותים בדרך של אלימינציה . " אנחנו בודקים יחד עם משרדי 
החוץ והדתות , כדי לראות האם קיימת אפשרות לקבוע אתרים שהם תיירותים מובהקים 
ואינם צלייניים . קבוצות צלייינים תהיינה חייבות בליווי של מורה דרך מוסמך 
מישראל במקומות אלה " , אמר יועצו המשפטי של משרד התיירות , עו"ד עובדיה 
קודמי , בתשובה לשאלת " הארץ " . לדבריו , לא פנה משרד התיירות אל אגודת 
מורי הדרך להסיר את הבג"ץ כנגד השר גדעון פת . " מה שבג"ץ יחליט , נקבל " , 
אמר הדובר . יו"ר אגודת מורי הדרך , שמואל בר - אל , העביר ליועץ המשפטי 
של משרד התיירות הצעה , הכוללת שתי רשימות של אתרי תיירות ברחבי הארץ , 
אשר ציבור מורי הדרך מבקש לכלול בהוראת שר התיירות . רשימה אחת מתייחסת 
ל93 האתרים של רשות הגנים הלאומיים ואילו השניה מפרטת 71 אזורים שונים ברחבי 
הארץ . 
