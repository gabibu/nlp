אבו דאבי ( ע"ר ) . עיראק בנתה לוויין משלה , ובכוונתה לשגר אותו בקרוב , 
לאחר שביצעה אשתקד ניסוי מוצלח של טיל המסוגל להעלות את הלוויין למסלול 
סביב כדור הארץ . על כך מסר פקיד עיראקי בכיר , שדבריו צוטטו בכתב - עת 
לענייני תעופה המופיע באיחוד הנסיכויות הערביות . " אני שמח להודיע כי הלוויין 
העיראקי מוכן לשיגור " , הדגיש עאמר חאמודי א - סעדי , תת שר במשרד התעשייה 
והתיעוש הצבאי בבגדאד . בדצמבר אשתקד שיגרה עיראק טיל תלת - שלבי במשקל 84 
טון , וכינויו אל - עבד . בכך הפכה עיראק למדינה הערבית הראשונה שברשותה 
טיל באליסטי מתוצרת בית . ישראל וארה"ב הביעו אז דאגה לנוכח האפשרות שבגדאד 
תנצל את הידע הטכנולוגי שלה לצרכים צבאיים . כתב העת העומד לצאת בסוף השבוע 
מצטט את דברי סעדי המכחיש את הטענות המערביות , כי בגדאד פיתחה את הטיל 
ואת הלוויין בסיוע זר . " בתחילה רצינו בסיוע מעין זה , אולם התברר לנו 
כי כל הדלתות נטרקו בפנינו " , סיפר סעדי מבלי לנקוב בשמות המדינות שדחו 
את בקשת הסיוע העיראקית . עוד סיפר סעדי כי עיראק החלה לפתח את הטיל בתום 
מלחמתה עם איראן , באוגוסט 8891 . אשר לשימושים הצבאיים " , הוסיף הפקיד 
העיראקי , " הרי ברצוני לומר כי מי שיכול להעלות טיל לגובה רב כל כך , 
יכול גם לכוונו אל המטרה הרצויה לו . אולם לפי שעה אין לנו תוכניות לנצל 
מערכות אלה להשגת מטרות צבאיות " . 
