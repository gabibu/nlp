זו באמת דילמה קשה ואני לא מקנא ברופאים שנאלצים להתמודד איתה . אני רוצה 
להדגיש כי מקרים כאלה בשטח שלי , קרדיולוגיה , הינם נדירים ביותר וב52 
שנות הפרקטיקה שלי לא נתקלתי במקרה כזה . אני אומנם אדם דתי , אבל הידע 
שלי בהלכה אינו כה עמוק כדי לדעת בדיוק כל מה שנפסק בנושאים אלה בהלכה . 
אני מבין שגם בהלכה קיימת בנושאים אלה מחלוקת ולא כל הפוסקים בדעה אחידה . 
אני מכל מקום הייתי נועץ ברבנים שיש להם מומחיות גם ברפואה ושומע בעצתם , 
אבל בכל מקרה לא הייתי פועל בניגוד לחוק המדינה , גם אם ההלכה אומרת אחרת . 
מכל מקום אני בהחלט גורס כי צריך להשקיע כל מאמץ כדי לשכנע את החולה להסכים 
לניתוח הכריתה כדי להציל חייה . אני לא מאמין שאי - אפשר לשכנע בעניין זה 
אדם שאובחן כבריא בנפשו . בכל מקרה לא אפעל בניגוד לחוק המדינה , אבל יש 
מקום שבמקרים כאלה המדינה תאמץ את חוקי ההלכה . אני לא מבין לשם מה צריך 
את הצעת החוק הזו , הרי זהו בדיוק המצב הקיים כיום . שום רופא לא יעז לבצע 
ניתוח בחולה בלי לקבל קודם את הסכמתו או את הסכמת משפחתו בכתב . מה שנראה 
לעתים לחולה כמצב אבוד יכול להתפתח דווקא בכיוון חיובי . מכל מקום , אנחנו 
הרופאים מחויבים לתת את הטיפול המירבי בלי להתחשב בגילו ובמצבו של החולה . 
היו לי מקרים של חולים בני 09 שהסכימו לניתוח לב פתוח בעוד שהיו חולים בני 
05 שסירבו לניתוח כזה מסיבות שונות . לדעתי מה שהיה צריך להיעשות הוא שברגע 
שהאשה נתנה את הסכמתה צריך היה להזריק לה מיד זריקת הרדמה ולבצע בה את הניתוח 
הנדרש , ולא להמתין עד שתחזור בה מהסכמתה . עכשיו צריך לחזור ולנסות לשכנע 
בכל דרך , ואני מאמין שהדבר אפשרי , אבל אם זה בכל זאת לא יילך אני חושש 
שאין מנוס אלא לכבד את רצונה ולהשאירה לנפשה . 
