ארץ " ) . הנשיא גורג בוש שמע אתמול מפי ראשי הממסד היהודי בארה"ב , כי 
התגברות האנטישמיות בברית - המועצות עשויה לחייב היערכות בהולה לפינוי הקהילה 
היהודית משם . הנשיא שוחח אתמול 04 דקות עם כעשרים נציגים של ארגונים יהודיים 
מרכזיים ופעילים יהודיים בולטים במפלגה הרפובליקאית , ומצב יהודי ברית - 
המועצות תפס את רוב זמן הפגישה . " היה ברור שהוא הבין את חרדתנו העמוקה 
ואת דאגתנו " , אמר אחד ממשתתפי הפגישה , ראש הליגה נגד השמצה של בני - 
ברית , אברהם פוקסמן . פוקסמן הזכיר באוזני הנשיא גם את האנטישמיות בהונגריה 
ובפולין . " גם פולין ? " , שאל בוש בהפתעה . " לרוע המזל , גם פולין " , 
השיב אחד הנוכחים . " מי היה חושב שזו תהיה בעייה מרכזית " , העיר הנשיא . 
סנאטורים וצירים בבית הנבחרים התארגנו בימים האחרונים בשתי יוזמות נפרדות , 
כדי להחיש התחלה של טיסות ישירות ממוסקווה לישראל . 74 סנאטורים , ובראשם 
מנהיגי הרוב הדמוקרטי והמיעוט הרפובליקאי , חתמו עד אתמול בערב ( שעון - 
ישראל ) על מכתב למנהיג ברית - המועצות , מיכאיל גורבצוב . הם קוראים לו 
" לנקוט כל פעולה שתידרש להוציא אל הפועל את ההסכם " , שחתמו ב6 בדצמבר 
אל - על וחברת התעופה הסובייטית איירופלוט , על פתיחת קו תעופה בין שתי 
הארצות . החותמים מציינים בראש מכתבם את " הדאגה ההיסטורית של העם האמריקאי 
לגורל יהודי ברית - המועצות " . " נאמר לנו , כי משלחת אל - על , שניהלה 
את המשא - ומתן , שמעה כי אישור להחלה ( של ההסכם ) צריך לבוא מן הדרג - 
הפוליטי של ברית - המועצות ( . . . ) אנו מבקשים , שתסייע להסיר כל 
מכשול , כדי שהטיסות יוכלו להתחיל " , מסיימים הסנאטורים את מכתבם אל גורבצוב . 
את המכתב יזם הסנאטור היהודי ארלן ספקטר , רפובליקן ממדינת פנסילווניה . 
ממשרדו של ספקטר נמסר אתמול , כי הכוונה היא לגייס בסופו של דבר את חתימותיהם 
של כל מאה חברי הסנאט אבל גם במספר החתימות הנוכחי עמד המכתב להימסר הלילה 
למזכיר המדינה גיימס בייקר , היוצא למסע באירופה - המזרחית . בייקר יתבקש 
למסור את המכתב לגורבצוב , כאשר יפגוש אותו מחר או מחרתיים . בראש חותמי 
המכתב נמצאים הסנאטור גורג מיצל , מנהיג סיעת הרוב הדמוקרטית , והסנאטור 
רוברט דול , מנהיג סיעת המיעוט הרפובליקאית . שם בולט אחר הוא זה של יו"ר 
ועדת החוץ של הסנאט , הדמוקרט קלייבורן ל . 75 צירים בבית - הנבחרים שלחו 
בסוף השבוע שעבר מכתב אל מזכיר המדינה , שבו ביקשו ממנו להתערב אצל עמיתו 
הסובייטי , אדוארד שוורדנאדזה , להתחיל מייד את הטיסות הישירות . הם אמרו 
במכתב , כי הם מצפים שבקרוב יעלה מספר היהודים המבקשים לצאת לישראל , לעשרת 
אלפים בחודש . את המכתב יזם הציר הדמוקרטי מאוהיו , אדוארד פיהאן , ובין 
חותמיו כמה דמויות בולטות בבית הנבחרים , אם כי לא חברי ההנהגות של הסיעות . 
בימים האחרונים גבר במידה ניכרת עניינה של התקשורת האמריקאית במצב יהודי 
ברית - המועצות . הן העיתונים הגדולים והן רשתות הטלוויזיה ייחדו סיקור נרחב 
להתפשטות האנטישמיות . המחלוקת על יישוב היהודים בשטחים נדחקה , לפחות 
זמנית , אל השוליים . בפגישה אתמול עם הנשיא בוש , אמר יו"ר ועידת הנשיאים 
של הארגונים היהודיים , סימור רייך , כי המחלוקת הזו נופחה הרבה מעבר לממדיה 
הטבעיים . הוא סיפר לנשיא , כי שמע בשבוע שעבר מפי ראש הממשלה יצחק שמיר , 
שרק אחוז אחד מן העולים מברית - המועצות ביקשו להתיישב בשטחים . " ישראל 
אינה מעודדת התיישבות כזאת " , ציטט רייך את שמיר , " אם כי גם אין היא 
מתכוונת לחוקק חוק שיאסור על התיישבותם " . רייך הכריז באוזני עיתונאים בחצר 
הבית - הלבן , ש"יהודים יכולים להתיישב בכל מקום בעולם , גם בארצות ערביות " . 
היהודים אמרו לבוש , כי הביקורת הערבית על קליטת יהודי ברית - המועצות בישראל 
משקפת " עמדה ערבית קלאסית , שהתנגדה גם לעליית יהודי אתיופיה " . לפי אברהם 
פוקסמן הנהן הנשיא בראשו בנימה של הכרה . בוש מילא תפקיד בולט ב5891 בארגון 
" מבצע משה " , שבו הועלו אלפי יהודים אתיופיים לישראל . 
