הפורום - הביטחוני של מדינת יהודה , שבו חברים בין היתר קצינים במילואים , 
החל להכין תוכניות מגירה להגנה ולהשתלטות צבאית על אזורים שונים ביש"ע , 
למקרה שבו תיסוג ישראל מאזורים אלה . מדובר בשלב א בתוכניות להגנה על היישובים 
שיישארו בשטח , ובשלב ב בהשתלטות על אזורים הסמוכים ליישובים . כמו כן הקימו 
גורמים במדינת - יהודה קשר עם קציני - ביטחון של יישובים יהודיים בשטחים , 
האוהדים את רעיון מדינת - יהודה , כדי לתאם שימוש במחסני הנשק של הגמ"ר , 
בשעת פינוי . על פי מקורות במדינת - יהודה , כבר נוצרה " הבנה " עם כמה 
קציני - ביטחון , ובמקרים מסוימים גם הסכמה מפורשת . הפורום - הביטחוני 
הוא האגף היחיד במדינת - יהודה , הפועל בחשאיות , הרחק מעיני - הציבור . 
כל שאר האגפים בארגון , המתיימר לתפוש את מקומה של מדינת - ישראל בשטחים , 
במקרה של פינוי , פועלים בגלוי : חינוך , כלכלה וכדו . אנשי הארגון מסרבים 
לפרט את שמות המשתתפים בפורום - הביטחוני , אולם בעבר פורסם כי שלמה באום , 
מיוצאי יחידה 101 , שותף לפורום . באום הכחיש את הדברים . כמו כן פורסם 
על - ידי אנשי מדינת - יהודה שמו של אל"ם במילואים וורקר . עוד ידוע , כי 
בפורום יושבים כמה מאנשי הוועד לביטחון בכבישים שנוסד בקריית - ארבע , ועד 
הפועל באופן עצמאי בהגנה מפני ערבים ובפעולות יזומות נגדם . כזכור , החליטה 
לפני כשנה הנהגת מדינת - יהודה , לכנס פורום - ביטחון לגיבוש תשתית לצבא 
ולפיתרון בעיית האינתיפאדה , במאחריותו של יקותיאל בן - יעקב , מהפעילים 
המרכזיים של " כך " ומדינת - יהודה . על פי הוראת היועץ המשפטי לממשלה , 
יוסף חריש , החלה המשטרה לחקור את פעילי הארגון , אולם עד לרגע זה לא 
הוגשו כתבי אישום , נגד איש מהחברים בו . 
