קייפטאון ( ע"ר וע"ץ ) . קיצונים לבנים בדרום - אפריקה איימו להרוג את 
מנהיג הקונגרס הלאומי האפריקאי נלסון מנדלה , לאחר שישוחרר מן הכלא כך 
אמר אתמול השר לחוק ולסדר אדריאן פלוק . " איומי הימין ידועים היטב . אני 
מאמין שמר מנדלה מודע לאיומים אלה והוא לוקח אותם בחשבון " , אמר השר . הנשיא 
פרדריק דה - קלרק ביטל בשבוע שעבר איסור בן 03 שנה על פעילותו של הקונגרס 
הלאומי האפריקאי , והבטיח לשחרר את מנדלה שנדון למאסר עולם . הודעתו של 
נשיא דרום - אפריקה עוררה תגובה נזעמת בקרב הלבנים הקיצונים , והם מתכוננים 
לקיים תהלוכות בדרישה לנהל בחירות בהשתתפות לבנים בלבד . קבוצות ניאו - נאציות 
אף איימו בהתנגדות מזוינת . ממשלת דרא"ף מעוניינת לשחרר את מנדלה עד ל02 
בפברואר , מועד ההתכנסות הבאה של מועצת שרי החוץ של הקהילה האירופית . 
כך טוענים שני עיתונים דרום - אפריקאים מפי מקורות רשמיים . במהלך הישיבה 
תנסה בריטניה לשכנע את שותפיה להסיר חלק מהסנקציות כנגד פרטוריה ושחרורו 
של מנדלה עשוי לסייע בכך . אתמול אמר השר לפיתוח חוקתי , גריט ווילחין , 
כי מצב החרום יוסר בתוך שבועות אחדים . 
