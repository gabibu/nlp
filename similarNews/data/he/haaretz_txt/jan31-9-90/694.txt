בית המשפט הצבאי בלוד הרשיע אתמול את עאדל אחמד עאשור מיפו , בתיווך בעסקה 
של מכירת רימון רסס שהגיע לידי ארגון " פתח " . צוות השופטים , בראשות 
אל"ם אהרון אלפרן , גזר על הנאשם שלוש שנות מאסר , מהן שנה וחצי בפועל . 
משפטו של עאשור הוא אחד משרשרת משפטים , שבהם הורשעו צעירים ערביים מיפו 
בהתארגנות לצורך ביצוע חבלה ופגיעה בביטחון המדינה . מאחר שלא נמצאו הוכחות , 
התייחס בית - המשפט הצבאי אל עבירתו של עאשור כאל עבירה פלילית , אחרת 
היה צפוי לעונש של כשבע שנות מאסר . סניגורו של עאשור , עו"ד יגאל יצחק - 
הלוי , טען כי עאשור ביצע את המעשה לצורך מימון רכישת סמים . עאשור טען 
בבית - המשפט כי לא ידע שהרימון מיועד לפתח , אולם בית - המשפט קיבל את 
טענת התובע הצבאי , רון שפירא , כי עונשו של מי שאינו יודע שהרימון מיועד 
לארגון טרור צריך להיות דומה לעונשו של מי שיודע . כמו כן קבע בית - המשפט 
כי יש להחמיר בעונשים המוטלים על אזרחי מדינת ישראל המעורבים בסחר בנשק . 
הרימון נתפס אצל עאדל סיקסיק , בעל חנות ברחוב יפת ביפו , שם התקיימה העסקה 
בראשית 9891 . סיקסיק הורשע לפני כחודש ונידון לעשר שנות מאסר בשל רכישת 
חומרי חבלה . רוב חברי הקבוצה כבר נשפטו , הורשעו ונגזר דינם . עאדל עאשור 
הורשע בעבר בשוד מזוין ( חטיפת שרשרת באיומי סכין ) ובשתי עבירות של שימוש 
בסמים . עאשור הוא אחיו של אימאם המסגד המרכזי ביפו , סייד חאג עאשור , 
שנעצר בשבוע שעבר בחשד לרצח גיסו . 
