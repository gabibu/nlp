אין זה מפליא שתוכניתו של ראש ממשלת מזרח גרמניה , הנס מודרו , למיזוג 
שני חלקי ארצו , תואמת רעיון סובייטי נושן של עשיית גרמניה המאוחדת למדינה 
נייטרלית . מודרו נאלץ , מן הסתם , להתחשב בעובדה שבחלק הקומוניסטי של 
הארץ החצויה עדיין חונים קרוב לארבע מאות אלף חיילים סובייטים . איך מיישבים 
את הכורח הבלתי נמנע לאיחוד גרמניה ( על כך למד מודרו מן ההפגנות התכופות 
של בני ארצו בחוצות עיר מגוריו לייפציג ) עם הנוכחות הצבאית המאסיווית של 
הרוסים על אדמת " הרפובליקה הדמוקרטית הגרמנית " ( אזכור לכך קיבל מודרו 
מנשיא בריה"ם מיכאיל גורבצוב בפגישתם בקרמלין בשבוע שעבר ) ? קפמאבינהתשובה 
הסובייטית לכך היתה , ונשארה , נייטרליות של המדינה החזקה ביותר במרכז 
אירופה . על פי הצעת הקרמלין , שנוסחה לראשונה עוד ב2591 , היתה גרמניה 
צריכה לקבל מעמד מיוחד כמדינה מאוחדת אך מפורזת למעשה , שלא תהווה עוד איום 
צבאי על שכנותיה במזרח ובמערב . התוכנית הסובייטית מאותו זמן , שהוצעה באופן 
רשמי על ידי שר החוץ מולוטוב , כללה אפשרות שבריה"ם תצטרף לברית הצפון אטלנטית 
( המערבית ) . המטרה העיקרית היתה לבלום את האיום הטרי - בזיכרון של סכנה 
גרמנית מחודשת לשלום וליציבות ביבשת הישנה . כיום , בתנאים משתנים , הסובייטים 
לא מיהרו לחזור בעצמם על רעיון הנייטרליות . הם הניחו למודרו להעלות את 
ההצעה על סדר היום הבין - לאומי , ובכך הותירו לעצמם גמישות מרבית בדיון 
על עתידה של גרמניה . הטקטיקה הזאת משקפת את העובדה , שגם בריה"ם של גורבצוב 
נאלצה להשלים עמה : אין עוד דרך חזרה לסגירה הרמטית של מזרח גרמניה בפני 
העולם החיצון . ובלא סגירה הרמטית כזאת אין אפשרות מעשית להבטיח את קיומה 
של " מדינת הפועלים והאיכרים " הסוציאליסטית על אדמה גרמנית . גורבצוב 
יודע היטב , כי החששות המחלחלים מפני מהדורה נוספת של לאומנות ושל שיכרון 
כוח גרמני משותפים לבריה"ם ולארה"ב , ולמעשה גם לכל מדינה אחרת במערב . 
הוא מציע נייטרליות גרמנית כאופציה , אך לא עוד כתנאי בל יעבור . למנהיגי 
הקרמלין ברור כיום , כי המערב לא יניח לרפובליקה הפדרלית להשתחרר מן המחויבות 
הבסיסית שלה כלפי נאט"ו , או להעניק לה מעמד מיוחד כמדינה מאוחדת ונייטרלית . 
מנקודת ראות סובייטית נותרה למעשה רק האפשרות של הפקת התועלת המרבית ( 
בעיקר הכלכלית ) מן התהליך הבלתי נמנע של סיום הכיבוש הסובייטי במזרח גרמניה . 
ההכרעה על העתיד של גרמניה ואירופה אינה צריכה ליפול " ברחוב " , אומר גורבצוב . 
אבל האמת היא , גם מבחינתו , כי הרחוב המזרח - גרמני הוא שהחליט למעשה 
על איחוד שני חלקי הארץ החצויה ( מודרו טען עוד לפני ימים אחדים , כי שאלת 
האיחוד אינה עומדת כלל על סדר היום ) . המפה הפוליטית בגרמניה ובאירופה 
השתנתה בחוצות הערים ובכיכרות , למרות הרפלקסים הפוליטיים שפיתחו הפוליטיקאים 
משני הצדדים בשנים ארוכות של הפרדה מאולצת . קפמאבינבשני הצדדים לא האמין 
העם הגרמני לדברי מנהיגיו , או לפחות התייחס כלפיהם בספקנות גדולה . במזרח 
ודאי לא הסכימו ההמונים עם הנוסחה הרשמית של " אומה גרמנית סוציאליסטית " 
נפרדת בחלק הקומוניסטי של הארץ החצויה . במערב התייחסו רק מעטים ברצינות 
להצהרות החגיגיות על הצורך באיחוד מחדש . המערב גרמנים , ככלל רצו , כנראה , 
שיניחו אותם לנפשם ויתנו להם ליהנות מן הרווחה והשפע שצברו ב04 שנות קיומה 
של הרפובליקה הפדרלית . גרמניה , המאוחדת כבר עתה מבחינה תרבותית תעלה בקרוב 
על הדרך הבלתי נמנעת של איחוד כלכלי ( האפשרות היחידה בתנאים של גבולות 
פתוחים והזדמנויות בריחה בלתי מוגבלות ) . האיחוד המדיני לא יאחר לבוא , 
עם או בלי ברכתם של כוחות הכיבוש הסובייטיים במזרח . 
