היחידה הארצית לחקירות פשעים של המשטרה השלימה את השלב העיקרי בחקירתה נגד 
המשנה לנציב מס הכנסה , אברהם צרפתי . בתוך ימים אחדים יועבר תיק החקירה 
לפרקליטות , כדי שזו תחליט אם יש מקום לנקוט הליכים משפטיים או משמעתיים 
נגדו , ונגד אחרים המעורבים בפרשיות שנחקרו . ממצאי החקירה המשטרתית הגלויה 
שנערכה בשבועות האחרונים ביססו אצל חוקרי המשטרה את החשדות כי צרפתי התנהג 
בצורה חריגה ובלתי הולמת , תוך ניצול מעמדו וסמכותו . ככל הידוע , סיכומי 
החוקרים והמלצותיהם לפרקליטות הם ברוח זו . הפרקליטות תחליט אם ממצאי החקירה 
מצדיקים את העמדתו של צרפתי לדין פלילי , או נקיטת הליכים אחרים נגדו . 
לאחר העברת תיק החקירה לפרקליטות , בקרוב , ימשיכו חוקרי המשטרה לחקור 
פרשיות נוספות הקשורות למס הכנסה , ששמו של צרפתי נקשר אליהן . צרפתי נמצא 
בחופשה , בשל חקירת המשטרה . מחומר החקירה עולה , לדעת המשטרה , באופן 
ברור ביותר , כי צרפתי היה קשור להצעות שוחד וטובות הנאה שהציע עו"ד משה 
דרוקר , ידידו של צרפתי , לחוקר הבכיר במס הכנסה , אורי לוי . זאת , 
במסגרת חקירה פרטית שניהל צרפתי בסיועו של עו"ד דרוקר , תוך שימוש בבלשים 
פרטיים , במטרה לטפול על עו"ד און ניימן האשמות שונות . ניימן הוא היועץ 
המשפטי של מחלקת החקירות של מס הכנסה , שצרפתי ממונה עליה . לפי ממצאי החקירה , 
ניסו צרפתי ודרוקר להעזר בחוקר אורי לוי , שהיה מקורב לעו"ד ניימן , כדי 
לסבך את ניימן בחשדות שונים , ואף הפעילו לחצים קשים על לוי כדי שיסייע 
להפליל את ניימן . בשבועות האחרונים נחקר צרפתי כמה פעמים , תחת אזהרה , 
על ידי המשטרה . הוא ניסה להסביר מדוע פעל כפי שפעל , אך ככל הידוע , 
הסברים אלה לא סיפקו את החוקרים , וגירסתו השאירה שאלות בלתי פתורות . 
עו"ד דרוקר , שהיה עצור כמה ימים במהלך חקירת הפרשה , שיתף פעולה עם החוקרים , 
ומסר מידע רב על מעורבותו של צרפתי בנושאים שנחקרו . על פי החשד , הציע 
דרוקר שוחד לחוקר לוי , בידיעתו של צרפתי , בצורת נסיעה לחו"ל עם בני משפחתו , 
סיוע בסגירת תיק חקירות מס שהתנהל נגד אחד מידידיו , וקידום בתפקיד . 
כל זאת , תוך ניצול קשריו של דרוקר עם צמרת מס הכנסה , ובעיקר עם צרפתי . 
בתמורה , ביקש מלוי , לפי החשד , לפעול לסגירת תיק החקירה הפלילי במס 
הכנסה כנגד ראשי חברת הפניקס ובעליה , בהם המנכ"ל יוסף חכמי . חכמי וראשי 
החברה היו חשודים בעבירות מס בהיקף של מיליוני דולרים , על רקע עסקיהם וקשריהם 
עם חברת הברוקרים ף . י . ט . דרוקר הוא אחד מפרקליטיה של הפניקס , ומטפל 
בתיק המס שלה . בין השאר , לפי חשד המשטרה , ביקש דרוקר מלוי להשיג חומר 
מפליל על עו"ד ניימן , שפעל בשנים האחרונות להעמקת החקירה הפלילית של שלטונות 
המס כנגד חברת הפניקס ומנהליה בפרשת ף . י . ט . לפי עדויות שמסר ניימן 
לחוקרי המשטרה , הוא גילה כי הממונים עליו ובהם צרפתי אינם ממהרים למצות 
את החקירה בנושא . מעדותו של ניימן עולה כי הוא חשד כי היו אי סדרים בצמרת 
מס הכנסה , וכי אצל הממונים עליו פעלו שיקולים זרים . אברהם צרפתי טען בחקירתו 
כי ניימן מנסה לקדם את החקירה נגד הפניקס ולהביא להחזרת כספים בסכום ניכר 
מהחברה למס הכנסה . זאת , כדי לסייע לגורם פרטי שחשף את החשדות להעלמות 
כספים ע"י הפניקס , ואמור היתה לקבל גמול כספי על כך ממס הכנסה . ככל הידוע , 
התגבשה אצל חוקרי המשטרה המסקנה כי יש מקום להמליץ על הגשת כתב אישום כנגד 
עו"ד דרוקר בנושא השוחד שהציע לאורי לוי . במסגרת חקירת המשטרה נגבו עדויות 
מפורטות מכמה בעלי תפקידים בכירים במס הכנסה , ונתפסו תיקי מס . נמשכת החקירה 
בכמה תיקים של נישומים בהם גופים גדולים ובעלי עסקים פרטיים אשר , לפי 
החשד , טופלו בהליכים מקלים ולא מקובלים , בהתערבות גורמים בכירים במס 
הכנסה , ובניגוד לעמדת הגורמים המקצועיים שטיפלו בתיקים האלה . 
