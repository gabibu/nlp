ספק אם עורכי " המחנה החרדי " , " המודיע " ו"יתד נאמן " יודעים שד"ר 
יחזקאל כהן , ציוני - דתי , שהם משמיצים אותו לעתים קרובות בעיתוניהם , 
הוא דור שביעי מצד אמו לרבי מלובאוויץ ושסבו עקר מחברון ליפו בסוף המאה 
ה91 והקים בה את קהילת חב"ד . אבל אפילו היו מכירים את אילן היוחסין שלו , 
ודאי לא היו רווים נחת מהחלטת שר החינוך להעניק לו ( ולעוד שני אישים ) 
, בשבוע הבא , פרס על יצירה בתחום התרבות היהודית . כהן נלחם מלחמה עיקשת 
בחרדים ובפלג הקיצוני בציבורי הדתי - לאומי ובהקצנה הדתית , באמצעות פרסומים , 
הרצאות ופנייה לכלי התקשורת . היות שהדתיים הקיצוניים מנופפים בפסקי הלכה 
כאשר הם חונקים באיסורים את הציבור הדתי וכאשר הם זורעים בלב הציונים הדתיים 
חששות שמא אין יהדותם כשרה , נלחם בהם כהן באותו נשק בדיוק . הוא נובר 
בספרים ומלקט הלכות של פוסקים ליברליים , המנוגדות להלכות המחמירות , ומקל 
על הציבור הדתי המתון . מלחמתו כבר מזמן אינה מלחמה של איש אחד . כהן , 
בן 25 , תושב ירושלים , עובד האגף לתרבות תורנית במשרד החינוך , הקים 
ב0891 את תנועת " נאמני תורה ועבודה " ועומד בראשה . זהו גוף א - פוליטי , 
הנאבק בחרדיזציה בכל תחומי החיים , ובעיקר במערכת החינוך . הפרס שיינתן 
לו הוא על 51 פרסומים ביהדות , שאת רובם כתב ואת מיעוטם ערך , שהם ספרייה 
אידיאולוגית , כהגדרתו . שמות הפרסומים מלמדים על תוכנם ובהם : " היחס 
ללימודי החול ביהדות " , " האישה בתמורות הזמן " , " תלמוד תורה ושירות 
צבאי " , " גיוס בנות ושירות לאומי " , " התורה והחיים " , " הציונות 
הדתית בתמורות הזמן " . הפרסומים הללו נוצרו , אומר כהן , אחרי שהקים את 
תנועת " נאמני תורה ועבודה " . " היסוד לכל המחקר שלי הוא מתן תשובה לשאלה , 
באיזו מידה התורה היא תורת - חיים במובן זה שהיא רלוונטית גם לימינו " . 
הספרייה האידיאולוגית שלו , המתמקדת בהצגת שתי תפיסות העולם הדתיות , 
הקיצונית מול הליברלית , נותנת תשובות לציבור מתון , ובעיקר למורים בחינוך 
הממלכתי - דתי ולמדריכים בתנועת בני עקיבא . קפמאפרקחיבורו " היחס ללימודי 
החול ביהדות " מעלה את המחלוקת בשאלה זו מחז"ל ועד ימינו . " ב2781 , 
ביקר ההיסטוריון גרץ בארץ וכתב דו"ח על המתרחש בה . בעקבות הדו"ח רצה הרב 
הילדסהיימר מגרמניה , מראשי היהדות החרדית והיה גם דוקטור , להקים בירושלים 
בית יתומים שבו ילמדו , בנוסף ללימודי הקודש , מעט לימודי חול ומקצוע . 
זה הקים עליו את הרב עקיבא יוסף שלזינגר , מהקהילה ההונגרית בירושלים , 
שהיתה החרדית ביותר בעיר , והוא כתב נגד הילדסהיימר חוברת " קול נהי ציון " . 
בין השאר נאמר שם שתוכניתו של הילדסהיימר היא " לפרוץ פרצות בחומת בתי 
ציון , ליתן למשיסה יעקב ואת ילדי ישראל למוכרם לזונה נוכרייה " . רב הונגרי 
אחר , הלל ליכטנשטיין , כתב : " יש אחד בעיר ברלין , ד " ר הילדסהיימר 
ורצונו לייסד בתי - ספר בירושלים עיר הקודש . כל הפושעים אשר קמו מאה שנה 
לא פעלו להחריב את הדת כמוהו . כאילו לוקח את ילדי ישראל ומביאם לבית תפילתו 
של הכומר , שילמדם לכפור בהשם ובתורתו . המתועב והרשע הזה . ועל ידי כך 
יהרוג אותם מחיי נצח " . שלושים שנה קודם לכן , ב3481 , הציע הברון רוטשילד 
להקים בירושלים בית - ספר לבנים , שבו ילמדו גם מעט לימודי חול . הצעתו 
נתקלה בהתנגדות עזה מצד רבני ירושלים , כפי שעולה מדברים שכתב הרב צבי הירש 
לעהרן : " הלא זה הלימוד הוא רק ביטול תורה לתינוקות של בית - רבן ומגרה 
בהם היצר הרע " . בימינו , אף על פי שמערכת החינוך הממלכתית דתית לומדת על 
פי תוכנית לימודים המשלבת לימודי קודש וחול , ורבים מבוגריה ניגשים לבחינות 
הבגרות , יש כל העת תסיסה בסוגיה הזאת , בעיקר מצד הפלג הקיצוני בציבור 
הציוני - דתי . לדברי כהן , בשנים האחרונות הוקמו בזרם הממלכתי - דתי , 
בידי אישים המזוהים עם ישיבת מרכז הרב בירושלים , עשרה " תלמודי תורה " 
( חדרים ) , שבהם אין מלמדים לימודי חול . התופעה מדאיגה , אם כי המדובר 
במספר קטן יחסית . לדבריו , גם ב0491 הוקמה רק ישיבה תיכונית אחת ( הראשונה ) 
בכפר הרוא"ה ובה לא לימדו לימודי חול במשך שנים . לימים קמו ישיבות תיכוניות 
רבות . אף שרבים מתלמידיהן ניגשים לבחינות בגרות , יש בישיבות התיכוניות 
לא מעט רבנים - מחנכים חרדים , " המשדרים לתלמידים זלזול בלימודי חול " , 
לטענתו . את הזלזול הזה מבטאים גם מורים של אגודת ישראל , בעיקר מורות 
שחדרו לחינוך הממלכתי - דתי היסודי . קפמאפרקבחיבורו " היחס ללימודי החול 
ביהדות " כהן מציין ששתי האסכולות , בעד ונגד שילוב לימודי חול בקודש , 
היו קיימות כבר במאות הראשונות לספירה . נימוקיה של האסכולה המצדדת בלימודי 
חול מובאים בתלמוד הבבלי , מסכת סנהדרין : " אמר רבי יוחנן , אין מושיבין 
בסנהדרין , אלא ליודעין בשבעים לשון . שלא תהא סנהדרין שומעת מפי המתורגמן " . 
התלמוד מציין כישורים נוספים שנדרשים מחברי הסנהדרין ובהם בקיאות במתמטיקה 
ובאסטרונומיה . " בראשית המאה השנייה לספירה פעל בארץ ישראל בית - ספר שהאצולה 
היהודית שלחה אליו את ילדיה , כך עולה מהתלמוד הבבלי , מסכת סוטה . נשיא 
הסנהדרין , רבן שמעון בן גמליאל , מעיד על תוכנית הלימודים שנהגה בבית - 
הספר הזה שבראשו עמד אביו , הנשיא הקודם של הסנהדרין : אלף ילדים היו בבית 
אבא . 005 למדו תורה ו005 למדו חוכמה יוונית . " מהמאה ה01 עד המאות ה61 
וה71 יש אבחנה מעניינת בין ריכוזי היהודים , בסוגיה אם ללמוד לימודי חול 
או לא . מי שהוביל בטיפוח לימודי תרבות לא יהודית היתה יהדות ספרד , ואחריה 
יהדות דרום צרפת ואיטליה . בדרום צרפת במאה ה21 חיה משפחת תיבון , חכמים 
שעסקו בתרגום חומר משפות זרות לעברית . הם תירגמו , למשל , את הרמב"ם 
לעברית . " יהדות גרמניה צידדה פחות בלימודי החול , אף על פי שגם בה היתה 
אחיזה ללימודי החול . יהדות פולין וליטא שללה כמעט לגמרי את לימודי החול . 
התנגדות זו התעצמה עד הזמן החדש . שיא ההתנגדות היה ביישוב האשכנזי בארץ 
ישראל במאה ה91 ובראשית המאה ה02 . " המוביל במקצועות החול שלמדו יהודים 
בימי - הביניים היתה הרפואה . אחר כך באו מתמטיקה , אסטרונומיה , מדעי 
הטבע , אופטיקה , לוגיקה והנושא הכי בעייתי פילוסופיה יוונית וערבית , 
כי זו מתנגשת לכאורה עם ערכי היהדות . קפמאפרק " הלמדן בפילוסופיה יוונית 
היה הרמב"ם ( מאה 21 ) , שהגיע לניסוח הקיצוני ביותר בחיוב ההשכלה הכללית . 
הוא העלה את העניין של לימודי חול לדרגת חובה דתית . לכן חובה בהחלט , 
כתב הרמב"ם במורה נבוכים , להתבונן בכל המציאות כפי שהיא , כדי שניקח 
מכל דבר ודבר הקדמות אמיתיות , נכונות , שיועילו לנו במחקרינו האלוהיים " . 
הוא פירט מה יהודי צריך ללמוד : יש הקדמות הנלקחות מטבע המספרים ומסגולות 
התבניות ההנדסיות . . . ענייני התכונה הגלגלית ומדעי הטבע . איני חושב 
שיהיה לך ספק בכך שהם עניינים הכרחיים להכרת יחס העולם והנהגת השם , איך 
היא באמת . " שורה ארוכה של רבנים וראשי ישיבות למדו בימי - הביניים באוניברסיטאות . 
רבי יהודה הלוי היה רופא , עסק בפילוסופיה כללית וכתב שירי חול . הרמב"ן 
התמחה במדעי הטבע והיה רופא . רבי יהודה מינץ , רב קהילת פדואה , לימד 
במאה ה51 פילוסופיה באוניברסיטה של פדואה . במאה ה61 באיטליה יזם הרב דוד 
פרובינציאלי הקמת ישיבה - אוניברסיטה . לא ברור אם היא אכן הוקמה , אבל 
יש תיעוד בנוגע לתוכניתו , שלפיה התלמידים יקראו בספרי החוכמות , היגיון 
ופילוסופיה ורפואה וכן בסוד המספר והחשבון וההנדסה ויורגלו באריתמטיקה וקוסמוגרפיה 
ואסטרולוגיה . פרובינציאלי מסביר : הגויים אשר בקרבנו עולים מעלה - מעלה 
בחוכמה ובתבונה . למה ניגרע מכל האומות אשר יש להן מקום מוכן ללמוד החוכמות 
והנימוסים ? . " במאה ה91 מתחדדים שני הקטבים . אלה בארץ ישראל שאומרים 
לא ללימודי חול , עושים זאת בצורה קיצונית ביותר , והחרדים של גרמניה שאומרים 
כן , מצדדים בתורה עם דרך ארץ ( כלומר , עם תרבות כללית ) . בראש תנועת 
תורה עם דרך ארץ בגרמניה עמדו הרבנים הירש והילדסהיימר , שהיו מאוד חרדים 
ומאוד משכילים . הרב הירש פתח תיכון ריאלי בפרנקפורט . הוא עצמו למד באוניברסיטת 
בון . תנועת תורה ודרך ארץ יצרה משנה דתית שאמרה , שאדם לא יכול להיות 
דתי שלם בלי שילמד לימודי חול . הזרם הזה רצה להעביר את שיטתו ליישוב הישן 
בארץ ישראל והותקף בשל כך קשות " . על תוכנית הלימודים הקיימת בזרם הממלכתי 
דתי היום אומר כהן , שאין ספק שמשקל לימודי החול צנוע יחסית למשקלו בחינוך 
הממלכתי . מקצועות כספרות נדחקים לעתים הצדה , כדי לתת מקום למקצועות - 
החובה שאינם נלמדים בזרם הממלכתי ובהם תלמוד ( לבנים ) , תורה שבעל פה 
( לבנות ) ומחשבת ישראל . התנ"ך נלמד על פי גישה שונה מזו הנקוטה בזרם 
הממלכתי . עיקרה : התנ"ך הוא ספר מקודש , והדברים שבו מחייבים גם היום . 
" באוניברסיטת בר - אילן ערכו לפני שנים אחדות מחקר על יחס ההורים בבתי - 
הספר הממלכתיים דתיים למקצועות הלימוד . התברר , שתלמוד דורג במקום שביעי 
בלבד . אנגלית ומתמטיקה דורגו בשני המקומות הראשונים , ואילו תנ"ך דורג 
במקום השלישי . זה מראה שטענת קבוצות קיצוניות ומחנכים בבתי - הספר הממלכתיים - 
דתיים , כאילו ההורים רוצים יותר לימודי קודש , מופרכת " , הוא טוען . 
" אני לא מאושר מהממצאים " , טוען כהן . " הייתי מצפה שתנ"ך ותלמוד יהיו 
במקומות הראשונים . אינטגרציה בין לימודי חול ללימודי קודש חיובית בעיני , 
אבל בסולם הערכים שלי , לימודי קודש נמצאים במקום גבוה יותר " . 
