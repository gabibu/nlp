בעית הקצאת המשאבים ברפואה מתבטאת בשנים האחרונות כנתון " חם " ביותר המשפיע 
על קבלת החלטה רפואית קטנה כגדולה . הסיבה לכך ברורה : אותם השגים של הרפואה 
התאפשרו הודות לתמיכה הכלכלית של החברה , אך בהיות המשאבים מוגבלים מטבעם , 
הופכת שאלת החלוקה לבעיה כבדת משקל , במיוחד במקומות בהם מנוהלת הרפואה 
ברובה ע"י אירגונים פרטיים ולא ממלכתיים , כמו בארה"ב . הבטאון הבינלאומי 
מחודש ספטמבר 9891 מייחד את כל מאמריו להבטים שונים של הבעיה . במיוחד בולט 
מאמרה של העוסק בהשפעות השליליות של תחשיבי עלות על איכות הטיפול והאתיקה 
הרפואית במיוחד זו הקשורה ביחסי רופא - חולה , כפי שבאים לידי ביטוי ברפואה 
האמריקאית . לטענת המחברת החליף הדולר את צורכי החולה כמרכז תשומת הלב הרפואית . 
הקונצנסוס שהיה קיים בנושא סדרי העדיפויות נשבר , והבלבול הביא לפגיעה בנגישות 
של אזרחים רבים לטיפול הרפואי . קומפלקסים פיננסיים גדולים שולטים במדיניות 
בית החולים והטיפול שהרופא הבודד יכול לתת לחולה הוגבל קשות באמצעות תקנות 
בלתי רציונאליות . לדבריה , רק דיון ציבורי נוקב יכול להבהיר כמה צריכה 
החברה להקדיש לבריאות , אם יש גבול למשאבים שלכל פרט מותר לצרוך והאם זכותם 
של כל האזרחים לקבל טיפול רפואי שווה . באקלים תודעתי הנשלט ע"י תחשיבי עלות 
מתמוטטים , לדעתה , האימון , הנאמנות והמחוייבות אבני הפינה של יחסי 
רופא - חולה . איתם נפגעת גם איכות הטיפול לדוגמא : אירגוני בריאות מסויימים 
מגבילים את משך המפגש בין הרופא לחולה ל - 51 דקות . הגבלה זו לא מאפשרת , 
למשל , ניחום חולה אבל " פעולה שאינה אפרקטיבית מבחינת העלות " . הרופא 
והחולה הופכים זרים ומרוחקים , ויחיסהם מושתתים על מומחיות נטולת קשר אישי . 
בולטת במיוחד השפעתם של חברות ביטוח המחפשות לבקר על ההחלטה הרפואית במטרה 
לצמצם את עלות הטיפול . כאשר נמצא מוקרד הבקרה מחוץ למערכת הרופא חולה 
נפגעת ההחלטה , פרטיות החולה והאתיקה הרפואית . לדוגמא : חולה סכרת שנזקק 
לאחרונה לעבור מתרופות אוראליות לאינסולין . החולה סובל מדיכאון וחרדה מפני 
הזרקה עצמית . הוא מתגורר בגפו ואינו יכול להעזר במשפחה בארגון המיוחד של 
ארוחותיו , כפי הנדרש תחת הטיפול באניסולין . רופא המקיים קשר ארוך עמו , 
בלקחו את הנסיבות הסוציאליות בחשבון , ישכיל להבין ששליחת החולה לביתו 
עם אינסולין עלולה להסתיים באסון , לכן יבקש מחברת הביטוח להפנותו לאשפוז . 
מחברת הביטוח הוא יענה כי אין סיבה לאשפז את החולה כיון שרמת הסוכר בדמו 
נמוכה מערך מסויים קבוע . הרופא נמצא בדילמה : האם לשקר לחברת הביטוח 
באשר לערך הסוכר בדם החולה או לתת טיפול לקוי לחולה ? בדומה , קיימת היום 
נטיה לשלול אישפוזים על בסיס קירטריונים סטטיסטיים לאשפוז כאשר קריטריונים 
כאלה שולטים על שיפוטם של רופא וחולה הנמצאים בקשר מזה עשרים שנה , הם הופכים 
להיות שרירותיים וחסרי התחשבות בנסיבות קונקרטיות . תופעה זו פוגעת גם באימון 
שרוחש החולה לרופאו : הרי חברת הביטוח הטילה דופי בשיקולו של הרופא . כמוכן 
נפגעת פרטיות החולה עקב חשיפת בעיותיו לשיקולו של אדם זר , ללא הסכמתו . 
מישהו שלא ראה את החולה מימיו מקבל החלטות רפואיות אתיות קריטיות כדי 
לחסוך כסף ולגרוף רווחים . דילמות אתיות כאלו קיימות גם אצל רופא שהכנסתו 
תלוייה במידת החסכון שהוא מביא למערכת . למשל , חיסכון בצילומי רנטגן יתבטא 
בשכר גבוה יותר לרופא . כן יכול הטיפול הרפואי הנכון להיפגע אם משיקולי 
תועלת כל ארגון בריאותי פרטי לא יופנה החולה לרופא המתאים הנמצא מחוץ לארגון . 
הנסיון האמריקני להעמיד את הרפואה על בסיס צרכני שבו קובעים יחסי שוק וכדאיות 
כלכלית הביא אמנם לקיצוצים משמעותיים בתקציבי הבריאות ובהוצאות החברות המבטחות . 
אולם כשהדבר נעשה ללא הבחנה , תכנון זהה ומחקר מקדים בנושא השפעת הקיצוץ 
על תחלואה ותמותה בציבור , הנזוק לציבור ולפרט בלתי נמנע . תוצאותיה ההרסניות 
של מדיניות זו בארה"ב מתחילות להתברר רק עתה . 
