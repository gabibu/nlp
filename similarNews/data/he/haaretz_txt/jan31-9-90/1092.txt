השלטונות המצרים בגבול ישראל ברפיח , הציבו באחרונה עשרות חיילים לאורך 
הגבול על מנת למנוע חדירת מחבלים או גורמים עוינים מהצד המצרי לעבר ישראל . 
בסיור על גבול ישראל מצרים , עולה כי השלטונות המצרים הציבו ארבעה חיילים 
לכל 002 מטר גבול . כמו כן סיימו המצרים להתקין שורה של עמודי תאורה , 
המאירים בלילה את קו הגבול . קצין בכיר בגזרה אמר אתמול ל"הארץ " , כי השלטונות 
המצרים עושים מאמצים כדי למנוע חדירות מחבלים וניסיונות פיגוע בחיילי צה"ל , 
המשרתים בצד הישראלי של רפיח . לדברי הקצין הבכיר יש מקרים של הסתננויות , 
הברחות ומדי פעם ניסיונות של פיגוע , אך השלטונות המצרים בשיתוף עם ישראל 
מונעים זאת . צה"ל מסיים בניית גדר בגובה של ששה עד שמונה מטרים , על גבול 
ישראל מצרים , בצד הישראלי של רפיח . הגדר תיבנה לאורך 5 . 2 קילומטר , 
על גבול מחנה הפליטים רפיח , בצמוד לגבול המצרי . קצין בכיר בגזרה אמר 
כי ההחלטה לבנות את הגדר התקבלה בעקבות ניסיונות פגיעה בחיילי צה"ל מהצד 
המצרי וכן עקב זריקת חפצים של תושבי רפיח המצרית למשפחותיהם ברפיח הישראלית . 
" מדובר במרחק של 05 מטר בלבד , המפריד בין רפיח המצרית לרפיח הישראלית , 
ועד לפני חודשים אחדים היו מגיעים התושבים עד לגבול וזורקים רימונים , 
בקבוקי תבערה ואבנים על חיילי צה"ל " . מאז הושלמה בניית הגדר בחלק מאזור 
הגבול , חלה ירידה בזריקת אבנים וחפצים אחרים לעבר חיילי צה"ל . כמו כן 
יש ניסיונות של תושבים מצרים לחצות את הגבול לרפיח הישראלית וניסיונות של 
תושבים ברפיח הישראלית לברוח למצרים . לפני כמה חודשים ניסו שני חברי חוליה 
של הגיהאד האיסלמי לפגוע ברימונים בסיור של צה"ל על גבול מצרים , אך נתפסו . 
אומר קצין בכיר בגזרה , הגבול הזה שקט וקיים שיתוף פעולה בין השלטונות המצריים 
לישראלים , בכל הקשור לפעילות חבלנית . 
