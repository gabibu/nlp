משפט הקובלנה הפלילית שהגיש יצחק שרם , המשנה למנכ"ל קונצרן כלל , כנגד 
אברהם רינות , המנכ"ל לשעבר של חברת אררט , הגיע אתמול לסיומו . רינות , 
באמצעות עורך דינו מיבי מוזר , נכון היה לחזור בו ולהתנצל למעשה , על 
ההאשמות שהטיח בשרם , באחת הכתבות עיתון " מעריב " . בכתבה נטען כאילו שרם 
נתן הוראה לרינות למכור את חברת אררט ניירות ערך ( שהיא חברת בת של אררט ) 
לאיש העסקים רוני נפתלי " בלי כסף " . המשנה למנכ"ל כלל טען כי לא נתן 
הוראה לרינות למכור את אררט ניירות ערך , וכי עיסקת המכירת גובשה עוד לפני 
שקונצרן כלל נכנס לשותפות בחברת אררט ( בדצמבר 58 ) . את הקובלנה הפלילית 
הגיש שרם במרס 98 , והוא דרש , כי בית המשפט ישמע את עדותו עד הסוף . 
שרם סיים אתמול את העדות , וגם חקירתו הנגדית הסתיימה . כאשר שופט בית 
המשפט השלום בנתניה רמז לבאי הכוח של הצדדים , כי כדאי לגמור את הפרשה , 
ולא למשוך אותה זמן נוסף , הציע עו"ד יעקב ויינרוט , בא כוחו של שרם את 
ההצעה הבאה : רינות יכחיש כי את הדברים שמסר ל"מעריב " או לחליפין , יאמר 
כי לא קיבל משרם כל הוראה , וכי עיסקת אררט ני"ע , נעשתה על בסיס כלכלי . 
אם תמסר הצהרה זאת , נשקול את המשך צעדינו " הודיע עו"ד ויינרוט . עו"ד 
מוזר , בא כוחו של רינות , מסר בעקבות כך את ההודעה הבאה : " העיסקה 
נשוא הדיון קרמה עור וגידים לפני הצטרפות כלל לאררט . היא הובאה לאישור 
יצחק שרם לאחר מכן . היא נעשתה משיקולים כלכליים ולא משיקולים בלתי עניניים 
או זרים . אם השתמע אחרת מהפירסום בעיתון , הרי שמרשי ( אברהם רינות ) 
מצטער על כך " . עו"ד ויינרוט הודיע בתגובה כי הוא מסכים להפסיק בזאת את 
הדיון המשפטי . 
