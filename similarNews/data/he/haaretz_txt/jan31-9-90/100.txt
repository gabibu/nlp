מחקר חדש של צילי דולב - גנדלמן על המשפחה יוצאת - אתיופיה , בשם " יהודי 
אתיופיה בישראל , תמונות משפחתיות : מצב רב פנים " , נערך מטעם המכון לחקר 
הטיפוח בחינוך של האוניברסיטה העברית . החוקרת התמקדה במשפחה אחת , האופיינית 
לעלייה זו . שני בני הזוג , שכל אחד מהם היה ראש משפחה חד - הורית תופעה 
שכיחה בין עולי העדה נישאו זה לזו בארץ , חיים בדיור קבע והם הורים לילדים 
קודמים ולילדים משותפים . שניהם עלו ב2891 . במרכז המחקר עומדת בתה בת 
ה8 של האישה , תלמידת כיתה ב . אומר האב בעברית בסיסית : " יופי אתיופיה . 
בארץ קשה . לילדים זה יופי . לאבא ואמא לא טוב " . אומרת בתה של האם : 
" בישראל יותר טוב . באתיופיה אין מה שיש פה : חברים , בתים . באתיופיה 
אין מקרר , אין חשמל , הבתים רק מקש וגם לא היו וילונות , לא היה כיור 
ומים בבית , הביאו מבאר " . העולים נמצאים ב"תרבות מעבר " ונוהגים להשוות 
בין התרבות החדשה המיוצגת ומפורשת בעיקר על ידי מתווכים כמו מורים , לבין 
התרבות של ארץ המוצא , כפי שהיא נשארה בזיכרונם . בהשוואה זו החיים בארץ 
המוצא מצטיירים כמצב אידיאלי , כ"גן עדן אבוד " . באתיופיה התבסס ארגון 
העבודה על מחזור עבודה ומנוחה שונה בהרבה מהמקובל במערכת הייצור התעשייתית 
בארץ : היה זמן לעבוד קשה בעונה הבוערת וגם למפגשים חברתיים וביקורי קרובים . 
בארץ נמשכת העבודה ששה ימים בשבוע , שבוע אחרי שבוע , והבעיה אינה רק 
במאמץ הכרוך בעבודה בתנאים שונים , אלא בקצב החיים בכלל . משק הבית , 
שהיה אוטארקי , סיפק לעצמו את רוב צרכיו . בשוק קנו רק מלח , סוכר וקפה . 
המעבר לכלכלת כסף הביא להרגשה של אובדן האוטונומיה ולשליטה מועטה במציאות 
היום - יומית . יחסית לגברים המשיכו הנשים לשמור על אוטונומיה במשק הבית 
והן ממשיכות לאפות את הלחם המיוחד ( אינגרה ) , למשל . אך החיים החברתיים 
השתנו . האישה בילתה את היום בחברת קרובותיה ובגמר העבודה המשפחה היתה מתכנסת 
בצוותא . למרות שהילדים היו אוכלים בנפרד , היתה תחושת צוותא , בניגוד 
לתחושת ה"לבד " כאן . תחושה זו והגעגועים לאתיופיה שככו כאשר עלו קרוביה 
לארץ . קפמאבינהדירה האופיינית למשפחת עולים מאתיופיה בישראל מכילה רהיטים 
שנקנו בדרך כלל מסוחרים - רוכלים העוברים ברחובות ומוכרים בתשלומים . לרבים 
יש טלוויזיה וטלפון . החדר מקושט בעבודת היד המסורתית הקרויה " ספט " , 
שהיא עבודת ליפוף של סלי קש . השינויים במערך הכלכלי חוללו שינוי מסוים 
ביחסים ובנורמות החליפין בין הורים וילדים . בעוד שבארץ המוצא היו אלה ההורים 
שתבעו מן הילדים , התהפכו עתה היוצרות . באתיופיה שולבו הילדים והנערים 
במערכת הייצור וגם הבנים שלמדו עבדו בזמנם הפנוי . העולים לומדים מהר שמספר 
הילדים הרצוי כאן מוגבל , בעוד שבאתיופיה " כמה שאלוהים יתן " . בחברה 
שלנו הילד אינו נתון עוד לרשותה הבלעדית של המשפחה ועובר לרשותם של גורמים 
מטפלים רבים . נוצרת דמות ילד חדשה וההורים מבינים שכדי שלילדים יהיה טוב , 
עליהם ללמוד . לרוב מדברים הילדים עם ההורים בשפת ארץ המוצא . אמהות מדברות 
אמהרית ועברית , או רק עברית , עם ילדיהן . למרות השינוי ביחסי הורים - 
ילדים , עדיין האב הוא הסמכות החינוכית המלמדת את צופני ההתנהגות המקובלים 
והמבוססים בעיקר על איפוק , רדיפת שלום וכבוד לזולת . דמות ההורים לא נפגמה 
בעיני הילדים , במיוחד לא בתחום החינוך המוסרי . כאמור , יש המשכיות מסוימת 
בעבודת הנשים , מה שאין כן בעבודת הגברים . המשכיות זו מועברת מאם לבת , 
אך לא מאב לבן . היא מעניקה ביטחון לבת , אך גם מטילה עליה עול נוסף בבית , 
המונע ממנה לעתים להקדיש עצמה ללימודים . באתיופיה היה קל יותר לשחרר בת 
מהבית ללימודים מאשר בן העסוק בחקלאות . כאן קשה להוציא בנות לפנימייה בגלל 
הצורך בעזרתן בבית , ואילו אלה שיצאו לפנימייה מציינות את היתרון שבהשתחררות 
מעול הבית . שינויים חלו גם בדפוסי בחירת בן הזוג . באתיופיה השיקול הראשון 
היה הימנעות מנישואי קרובים עד שבעה דורות . גם כאן זה שיקול חשוב . באתיופיה 
גיל הנישואין של בנים היה 5181 ובנות 21 , לרוב בשידוך . הכלה עוברת אחרי 
נישואיה לגור ליד הורי החתן . מספר הגרושים גבוה , אך נראה להם שבארץ יש 
אפשרות לעמוד על טיב בן - הזוג לפני החתונה . השיקול העיקרי בבחירת בן הזוג 
השני של המרואיינת היה יחסו לבת מנישואיה הראשונים . יש בין הנשים שאינן 
נישאות מחדש בגלל חשש בנושא זה . הלימוד באולפן הביא ליחס חיובי לספר , 
למחברת ולעולם הלימודים בכלל , אולם האולפן לא דרש הכנת שיעורי בית כבית 
הספר של הילד . ההורה למד אמנם על חובתו להבטיח ביקור סדיר של ילדו במוסד 
לימודי , אך מתברר שילדים רבים שעלו ב"מבצע משה " לא הראו להורים את תעודת 
סוף השנה . הלימודים יוצרים נתק מסוים בין הורים לילדים , בגלל אי היכולת 
של ההורים לסייע לילדיהם בלימודים . הילדה שרואיינה הדגישה כי מחצית מחברותיה 
אינן יוצאות - אתיופיה , וכי הישראליות עונות בצורה שלמה וטובה יותר על 
ציפיותיה . לעומת זאת נראה שהאב נחל אכזבה , מכיוון שבאתיופיה לא הכיר 
כלל רופאים . סבתא הכירה כל תרופה כשנזקקו לה . כאן חלה באסתמה ונאלץ ללכת 
לרופאים . הם לא הביאו את התרופות שהיו רגילים להן שם , כי חשבו שפה , 
בארץ הקודש , " אין חולים , אין מתים וגם אין גנבים " . 
