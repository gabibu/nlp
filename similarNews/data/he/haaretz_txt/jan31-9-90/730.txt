" נסעתי לביתי בסביבות 6 בערב מביקור אצל קרוב משפחה . לפתע שמעתי ירייה . 
עצרתי מיד בצד הכביש ואז נורו לעברי מהצד עוד ארבע או חמש יריות " , מספר 
ויליאם אבראהים חנונה , תושב בית סאחור , שנפצע קשה בבטנו במוצאי שבת . 
בהודעה רשמית של צה"ל , שנמסרה למחרת התקרית , נאמר כי סיור רגלי של חיילים , 
שנע בערב , סמוך לכניסה הדרומית של בית - סאחור , הבחין במכונית של תושב 
ערבי , שאחד מפנסיה כבוי . " המכונית נעה במהירות לעבר החיילים . אלה 
הורו לה לעצור ומשלא עצרה חששו כי הנהג עלול לנסות ולפגוע בהם . הם ירו 
ירייה באוויר , ואחר כך , שתי יריות על המכונית , כדי לעצור אותה . הנהג 
נפצע , טופל בידי חובש ופונה לבית חולים " , נמסר בהודעה הרשמית של הצבא . 
גרסתו של חנונה , המאושפז עתה בבית החולים אל - מקאסד במזרח ירושלים , 
סותרת בכמה פרטים חשובים את גרסת החיילים שירו בו . הוא מאשר אמנם כי נסע 
במהירות , אך טען כי לא שמע כל קריאה לעצור , ומיד לכששמע את הירייה הראשונה , 
עצר בצד ימין של הדרך . החיילים , טען , ירו בו מן הצד ולא מלפנים , 
כלומר , לא ייתכן שניסה לדרוס אותם . " על הדרך לא היה שום מחסום ושום 
פנס . הם יכלו לירות בגלגלי המכונית , אבל הם העדיפו לירות לתוך המכונית " , 
אמר . התקרית אירעה כ002 מטר לפני מחנה צבאי , בדרך לתקוע . לאחר שנפצע 
טיפל בו חובש צבאי והוא הועבר באמבולנס לבית החולים אל - מקאסד , במזרח 
ירושלים . התברר כי נפגע קשה באבריו הפנימיים , אך בעקבות ניתוח שעבר השתפר 
מעט מצבו ועתה הוא מסוגל לדבר . חנונה , אב לארבעה ילדים , מוכר היטב לישראלים 
רבים ממערב ירושלים , אצלם עבד כרצף . הוא נחשב לאחד מבעלי המקצוע הטובים 
בתחום הזה בכל האזור ואף פעם לא היה מעורב בפעילות הקשורה באינתיפאדה . מכריו 
טוענים כי עבד גם בימי שביתה , והוא אחד מתושבי העיירה הבודדים שהמשיך לשלם 
את מסיו , גם אחרי שהוכרזה שביתת המסים בבית - סאחור . אחרי התקרית לקחו 
ממנו חיילים את המכונית ואת תעודותיו , אך הוא לא נעצר . 
