תארי דוקטור כבוד לשנת תש"ן יוענקו מטעם האוניברסיטה העברית לשופט מאיר שמגר , 
נשיא בית - המשפט העליון , למשורר יהודה עמיחי , לד"ר אליהו אילת ( היה 
נשיא האוניברסיטה ) , לנשיא מקסיקו קרלוס סלינאס דה גורטארי , לצארלס 
ברונפמן ממנהיגי הקהילה היהודית בקנדה ובאמריקה הצפונית , ולאנשי ציבור 
אחרים . מתחום האקדמיה יקבלו תואר דוקטור כבוד פרוף פול דיבארך מקליפורניה , 
ממייסדי מחקר ההדברה הביולוגית , וחוקר הספרות הבלגי פרוף רולאן מורטייה . 
החלטה על כך קיבל בשבוע שעבר סנאט האוניברסיטה . הטקס ייערך בראשית יוני . 
