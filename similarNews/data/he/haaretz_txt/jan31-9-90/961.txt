טוקיו ( ע"ר ) . יפאן שגרה אתמול שלושה לוויינים למסלול סביב כדור הארץ , 
והעמידה עצמה בשורה הראשונה של מעצמות החלל בעולם . " כל אחד מהלוויינים 
ישוגר למסלול נפרד , וזוהי משימה קשה למדי " , אמר מומחה בסוכנות פיתוח 
החלל הלאומית של יפאן . הלוויינים יפקחו על מצב איכות הסביבה בכדור הארץ , 
ינסו טכניקות בסיסיות להשגת סביבה של מיקרו - גראוויטציה בחלל ויעבירו שידורים 
של חובבי רדיו . הלוויינים שוגרו על ידי טיל , שהמריא אל שמים מעוננים חלקית 
ממרכז החלל טאנגאשימה , מול חוף קיושו בדרום יפאן בשעה 33 . 10 לפי שעון 
גריניץ . כעבור 33 דקות נפרדו הלוויינים ונכנסו למסלוליהם השונים . רק בריה"ם , 
ארה"ב , סין וסוכנות החלל האירופית שיגרו בעבר שלושה לוויינים מטיל אחד , 
אמר המומחה . בסוף החודש שעבר שיגרה יפאן שני לוויינים לירח , והייתה השלישית 
אחרי ארה"ב ובריה"ם בשיגור רכב חלל למסלול ירחי . 
