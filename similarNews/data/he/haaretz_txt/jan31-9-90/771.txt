בצמרת הליכוד נערכו אתמול ניסיונות לפשר בין המחלוקות , על רקע דחיית ישיבת 
מרכז הליכוד בעקבות רצח המטיילים הישראלים במצרים . מזכירות הליכוד דחתה 
בבוקר את הישיבה שתוכננה למחר והבוקר ב00 . 9 עומדים ראש הממשלה יצחק שמיר 
ויו"ר המרכז השר אריאל שרון לקבוע מועד חדש לכינוס המרכז . ההערכה בליכוד 
היא שלמרות דחיית הישיבה במספר ימים , לא תחוסל המחלוקת הגדולה בצמרת , 
ובתום ימי האבל על ההרוגים , יפרוץ העימות מחדש . מפלגת העבודה ביטלה את 
ישיבת לשכת המפלגה שתוכננה ליום חמישי , למחרת כינוס מרכז הליכוד , כדי 
לדון בגורלה של ממשלת האחדות . הכינוס יתקיים לאחר שייקבע מועד חדש לכינוס 
מרכז הליכוד . מקורבי ראש הממשלה הודיעו אמש כי שמיר עומד על כך שמרכז הליכוד 
יתכנס במועד הקרוב ביותר , לכל המאוחר עד אמצע השבוע הבא , והוא לא יסכים 
לשום תרגיל של דחיית ההכרעה , לאחר שנעשו כבר כל ההכנות הדרושות לכינוס 
המרכז . אמש נודע כי בהתייעצויות שקיימו שרי החישוקים , החלה להתגבש אצלם 
עמדה , כי מוטב להביא לכינוס המרכז רק לאחר שובו של שר החוץ משה ארנס ממפגש 
שרי החוץ . זאת מתוך תקווה שאז יקל עליהם לכפות את דעתם על חברי המרכז . 
אולם לא כל שרי החישוקים תומכים בעמדה זו . השר שרון אמור היה לצאת בראשית 
השבוע הבא למזרח הרחוק , ונסיעתו תהיה ככל הנראה קשורה גם היא למועד החדש 
שייקבע הבוקר לישיבת המרכז . קפידבינרבים מחברי מרכז הליכוד התרעמו אתמול 
לאחר שנודע כי חברת סקרים הפועלת בשם גורם אלמוני , עורכת סקר בין כל חברי 
המרכז , לגבי עמדותיהם בסוגיות המחלוקת בליכוד . בטופס שהופץ לכל חברי המרכז 
נשאלים החברים האם הם מצדדים בסדר יומו של ראש הממשלה , האם כחברי המרכז 
הם תומכים בהצעתם של שרי החישוקים ובהצעת החלטה לאסור על מגורשים להשתתף 
במשלחת המו"ם ועל ערביי מזרח ירושלים להשתתף בתהליך הבחירות . האם הם מסכימים 
לא לפתוח כל מו"ם לפני חיסול הטרור , וכן שאלה האם חבר המרכז מצדד בשתי 
העמדות גם יחד . ההערכה בצמרת הליכוד היתה כי הסקר הוזמן ביוזמת שרי החישוקים , 
אולם הללו הכחישו את דבר קיומו . על - פי אחת ההערכות בליכוד , מצדדים 
רוב אלו שענו על הסקר בעמדתו של ראש הממשלה . קפידבינכשעתיים נמשכה אתמול 
ישיבת מזכירות הליכוד . השר מודעי היה היחידי מבין שרי החישוקים שהחרים 
את הישיבה . הישיבה נפתחה בתקרית בין השר דוד לוי ליו"ר המזכירות משה ארנס , 
לאחר שארנס פתח את הישיבה ואמר כי המזכירות התכנסה כדי להכריע בסוגיית סדר 
יומו של המרכז . לפני שארנס הצליח לסיים את דבריו ולאפשר לראש הממשלה להשמיע 
את דברו באשר לפיגוע במצרים , התפרץ השר לוי והאשים את ארנס בקהות - חושים 
וקהות מחשבה , על שהוא עוסק בסוגיות אלו ביום מר ונמהר שכזה . " בשעה 
קשה כזו , ביום כזה , אתה פותח כאילו לא קרה דבר . איזו קהות - תבונה , 
איזה קהות - חושים . עם כל חשיבותו של הנושא שאתה רוצה להעלות כאן , האם 
התנועה לא תתייחס בראש ובראשונה לטבח הנורא בישראלים על אדמת מצרים . אני 
מתקומם על חוסר הרגש הלאומי והיהודי . התפרצותו של לוי עוררה תדהמה בקרב 
המשתתפים , ולאחר הסבר קצר של ארנס , אמר ראש הממשלה כי הוא מציע לדחות 
בשעה קשה זו את ישיבת המרכז כשמחשבות כולם נתונות היום להתקפה הרצחנית והנפשעת 
במצרים . שמיר הציע דחייה של ימים ספורים בלבד . כל המשתתפים הסכימו להצעתו 
של ראש הממשלה , והשר שרון הדגיש כי הוא אינו מכיר בסמכותה של המזכירות 
לדון בסדר היום של המרכז . שרון : " קיבלתי את הצעת שמיר לדחות את הישיבה 
עקרונית , אבל למרות זאת אני מדגיש , כי איני מקבל שפורום זה של המזכירות 
הוא לגיטימי לדון בנושאים אלה . הפורום שצריך לדון בכך , הוא של ראש התנועה 
וראש המרכז " . שרון תקף קשות את מצרים ואת הנשיא מובארק בעקבות הרצח . לאחר 
סיום ישיבת המזכירות נועדו שרון ושמיר לשיחה קצרה על קביעת המועד הבא של 
ישיבת המרכז . המשכה של השיחה נקבע להבוקר . 
