חוסר הסכמה אפיין אתמול את פגישת שר האוצר , שמעון פרס , וסגנו , יוסי 
ביילין , עם הסיעות החרדיות בוועדת הכספים . הפגישה נערכה בת"א . פרס 
הודיע , כי הוא מוכן להקצות 001 מיליון ש"ח בלבד עבור הכספים הייחודיים . 
ראשי הסיעות החרדיות התנגדו להצעתו . עפ"י הצעת פרס יחולקו הכספים באופן 
הבא : 04 מיליון ש"ח לישיבות , 03 מליון ש"ח לכיסוי גרעונות של מוסדות 
הדת , 03 מיליון ש"ח למוסדות תרבות תורניים . ראשי החרדים התנגדו , כאמור , 
להצעה זו . מרכז הלובי הדתי בוועדת הכספים , ח"ך יאיר לוי וכן נציגי אגודת 
ישראל ודגל התורה מתחו ביקורת חריפה על שר הדתות . הם טענו כי ישיבותיהם 
מקופחות ע"י משרד הדתות וכי העברת 04 מיליון ש"ח באמצעות משרד הדתות לישיבות 
נותנת עדיפות למפד"ל . אשר לכיסוי הגרעונות , טענה סיעת דגל התורה , כי 
יש לפרוס את חובות הישיבות . נציגי יתר הסיעות לא הגיעו להסכמה בשאלה כיצד 
לחלק את הכספים שיועברו לכיסוי הגרעונות של המוסדות החרדיים . נציגי אגודת 
ישראל טענו , כי הסכום המוקצה למוסדות תרבות תורניים אינו מספיק שר האוצר 
שמעון פרס הודיע , כי ייכנס לעובי הקורה ויורה למשרד הדתות לתת העדפת תקציבית 
למוסדות פנימייתיים . תוקם ועדה בראשות סגן שר האוצר יוסי ביילין , שתגבש 
את הקריטריונים יחד עם שר הדתות . פרס הביע התנגדות להצעת ח"ך לוי להעביר 
את כל התקצבים המיועדים לישיבות למשרד הדתות למשרד החינוך . יו"ר ועדת הכספים , 
ח"ך אברהם שוחט ( מערך ) תבע משר האוצר , כי העברת הכספים היחודיים למוסדות 
הדת , תתבצע על פי קריטריונים אחידים ושווים . ח"ך שוחט אמר כי יש לעשות 
זאת באמצעות תקציב המדינה ולא לקבוע בחוק התקציב רשימה שמית של המוסדות שתיקבע 
על פי קירבתם למפלגות הדתיות . 
