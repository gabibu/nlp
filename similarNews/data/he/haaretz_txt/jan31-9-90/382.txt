" סימני השלום בעולם פוסחים לפי שעה על אזורנו הקרוע בסכסוך עמים ממושך . 
למרבה הצער , עדיין לא חלפה סכנת המלחמה באזורנו , שידע שש מלחמות ושלום 
אחד . אתם וחבריכם בצה"ל חוצצים ביננו לבין אימת הכיליון " אמר אתמול 
שר הביטחון , יצחק רבין , בטקס סיום קורס קצינים שנערך אתמול בדימונה . 
בטקס השתתפו צוערים מכל חילות השדה תותחנים , גבעתי , גולני , הנדסה , 
חי"ר ושריון . הטכס נערך בסיסמה של אימוץ מרכזי קליטה בערי הפיתוח והשתתפו 
בו עולים רבים . במיוחד הגיעו לטכס 002 עולים מרעננה , ביניהם עולים מבריה"ם , 
השוהים בארץ ימים אחדים בלבד . שר הביטחון אמר בטקס : " פיקודכם מצפים 
מכם ליושר לב , לדוגמא אישית , למקצועיות מושלמת , לאומץ לב , להתנדבות 
ולהיות ראויים למשפחה המפוארת של המפקדים בצה"ל , כפי שאמר דוד בן גוריון 
תדע כל אם עבריה כי הפקידה את גורל בניה בידי המפקדים הראויים לכך ואתם 
העומדים כאן היום אכן ראויים לכך . יש לכם את כל הסיבות שבעולם להיות גאים 
בעצמכם ובצבא שאתם חלק בלתי נפרד ממנו , מנופו ומחייו . אם יהיה לכם הזמן 
הדרוש , תוכלו לראות בטלוויזיה את המאורעות הסוערים בפנמה ובאזרבייגאן , 
בפקין ובבוקרשט ובברלין המזרחית . תראו את אובדן החיים הרב , את ההרס 
הכבד , את הטנקים הדורסים אנשים ללא נקיפות מצפון , את המקלעים הנובחים 
ללא הרף , אז תדעו גם כי אתם , מפקדיכם ופיקוכם בצה"ל ראויים לכל שבח . 
אין לנו ולכם ממי ללמוד הלכות מלחמה . אין בעולם לוחמים בעלי מוסר ומקדשי 
חיי אדם כמוכם " , אמר השר רבין . גם הרמטכ"ל , דן שומרון , שיבח את הצוערים . 
בטקס השתתפו מאות מבני משפחות צוערים ואורחים רבים . 
