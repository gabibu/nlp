( ע ) . מזל אזרן , תינוקת בת שנתיים ושמונה חודשים מנתניה , נשרפה 
אתמול למוות בדליקה שפרצה בביתה . חוקרי מכבי - אש ומשטרה בודקים את סיבת 
הדליקה . אחת הסברות היא שתנור - חימום , שהיה עדיין חם למרות שכובה , 
גרם להצתת וילון בחדר . האסון אירע בשעה 11 בבוקר . אותה עת שהו בפנטהאוז 
בשדרות בנימין 07 האם אידה והתינוקת מזל , בת הזקונים , ששכבה לישון בחדר 
ההורים . האם שמעה קול נפץ עמום , והבחינה שהחדר בו שהתה התינוקת עולה 
באש ואפוף עשן . האם פרצה בזעקות , ושכנים הזעיקו את מכבי - אש ומד"א . 
ניידת כיבוי הגיעה תוך דקות , ובעזרת סולם הידראולי הגיעו הכבאים לקומה 
החמישית , העליונה , והשתלטו על האש . מזל אזרן נכוותה באורח אנוש , 
ורופא מצוות נט"ן קבע את מותה לאחר מכן . הדליקה כילתה כליל את חדר ההורים 
ואת המסדרון הסמוך . האב , פנחס אזרן , הוא יהלומן נתנייתי . לבני הזוג 
אזרן ארבעה ילדים נוספים . 
