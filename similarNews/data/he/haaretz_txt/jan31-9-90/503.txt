בלגרד , ( ע"ץ ) . מייסדי " המפלגה הדמוקרטית " שקמה בשבת בבלגרד דורשים 
לנטוש את מדיניות אי - ההזדהות ולכונן קשרים דיפלומטיים עם ישראל . המפלגה 
הדמוקרטית , הטוענת כי לה 000 , 2 חברים בבלגרד , הודיעה כי היא מבקשת 
לייצג את כל שכבות העם ביוגוסלוויה . פרוף דראגוליוב מיקונוביץ והמשפטן 
קוסטה צאבוסקי , נתמנו כראשי המפלגה החדשה . המפלגה הדמוקרטית , שנוסדה 
בידי אנשי רוח , דורשת בין היתר לבטל את מונופול המפלגה הקומוניסטית , 
להנהיג בחירות חופשיות וכלכלת - שוק . מצע המפלגה קורא גם ל"ביטול הפוליטיזציה 
בצבא ובשירותים החשאיים " . המפלגה מוקיעה את מדיניות החוץ היוגוסלווית , 
ובעיקר את ההתייצבות לימין הגוש הבלתי - מזדהה ודורשת לחדש את הקשרים הדיפלומטיים 
עם ישראל , אשר נותקו בימי מלחמת ששת הימים . המפלגה החדשה רואה עצמה כיורשת 
של " המפלגה הדמוקרטית " היוגוסלווית שחוסלה ב5491 עם עליית הקומוניסטים 
לשלטון . המפלגה הטריה כבר כוננה קשרים עם התנועות הדמוקרטיות בסלובניה , 
מונטנגרו ומקאדוניה . מפלגת אופוזיציה אחרת היא " המפלגה הראדיקלית " 
שנוסדה ב91 בינואר . תוכניתה בתחום מדיניות הפנים , זהה לזו של המפלגה 
הדמוקרטית . המפלגה הקומוניסטית היוגוסלווית הסכימה לא מכבר למשטר רב - 
מפלגתי . 
