רוב בוגרי התיכון בישראל הם בורים במדעי - הטבע , מפני שהם מסיימים ללמוד 
אותם בכיתה י ומפני שהחומר הנלמד בחלק מהמקצועות הוא דל , לא עדכני ומועבר 
על ידי מורים לא מיומנים . דברים ברוח זו , אמר פרוף גד עילם , מרצה לפיסיקה 
בטכניון ודיקאן הסטודנטים שם , בכנס שנערך השבוע ב"מוסד נאמן " בטכניון , 
על השבחת המורים למדעים ולמתימטיקה . עילם הסתמך על מחקר השוואתי בין - 
לאומי , שנערך ב - 4891 ובו דורגה ישראל במקום האחרון מבין שמונה מדינות , 
בהישגים במבחן במדעי הטבע שהועבר לתלמידי י"ב . לעומת זאת ציין עילם כי 
הישגיהם של בוגרי י"ב בארץ , הנבחנים בחינות בגרות במדעים , ברמה מוגברת 
( 5 - 4 יחידות ) , סבירים . עם זאת , אמר שדו"ח של משרד החינוך על 
הישגי התלמידים בבחינות הבגרות בפיסיקה , ברמה מוגברת , בתשמ"ט , העלה 
שרבים נכשלו בשאלות שהצריכו חשיבה פיסיקאלית ולא רק ידע . הבעיה החמורה בחינוך 
למדעים ולטכנולוגיה , טען עילם , היא המחסור במורים טובים . " לא כל 
המורים לפיסיקה , למשל , יודעים פיסיקה . יש ביניהם בוגרי הנדסה או מורים 
למתימטיקה , שהמנהלים שיבצו אותם במשרות של מורים לפיסיקה , בהיעדר מורים 
מיומנים " . הדוברים ביקרו את התופעה לפיה , מקצועות כמו מתימטיקה , פיסיקה , 
כימיה וביולוגיה , נלמדים בתיכון , כתחומים נבדלים זה מזה ובנוסף לכך , 
כמקצועות הנלמדים בנפרד גם מהמקצועות הטכנולוגיים . שיטת ההוראה צריכה 
להיות אינטגרטיווית וללמד מקצועות בין - תחומיים , בהתאם למציאות בתעשייה 
ובמחקר , טענו . אך המורים אינם מסוגלים להתמודד עם הוראה כזו וגם אין 
תכניות לימוד הולמות . המפקח על הפיסיקה במשרד החינוך , דוד סלע , טען 
כי בעבר , מורים למתימטיקה צמחו מפקולטות שלימדו גם מדעים אחרים , כמו 
פיסיקה . היום למורים למתימטיקה אין רקע בפיסיקה בהכשרתם ולפיכך , אינם 
מסוגלים לתרגל מתימטיקה באמצעות נושאים בפיסיקה , למרות שהוא מבקש זאת מהם . 
פרוף פנחס תמיר טען שההנחה השלטת ולפיה " לפרח - הוראה הלומד מתימטיקה באוניברסיטה 
יש הידע הדרוש להוראת המקצוע ביסודי או בתיכון מוטעית . לעתים קרובות הידע 
שלו שונה או בלתי - מספיק " . 
