אשינגטון , מחסן אל - עיני , אמר לעיתון " אל - קבס " , כי לביקור נשיא 
תימן עלי צאלח בארה"ב יש חשיבות מיוחדת , שכן זהו הביקור הראשון של נשיא 
תימני בארה"ב . השגריר הדגיש כי הביקור לא נועד לבקש סיוע כלכלי או צבאי , 
אלא לדיון על המצב במזרח התיכון : הבעיה הפלשתינית , המפרץ הפרסי , היציבות 
בים האדום , האחדות התימנית ולבנון . בכיר אמריקאי מסר כי הנקודה העיקרית 
בביקור היא האיחוד בין שני חלקי תימן , וזאת בשל משקלה הדמוגרפי והכלכלי 
של דרום - תימן . לדעתו , האחדות לא תפגע באינטרסים האמריקאיים . אם זאת 
נראה , שארה"ב מודאגת נוכח אופי המשטר בעדן ומקשריה באיזור ובעולם . המקור 
ציין , כי בשיחות בין נציג ארה"ב באו"ם לבין בכירים מדרום - תימן בסתיו 
שעבר , העלתה וואשינגטון כמה בעיות העומדות בפני הנורמליזציה ביחסים , 
כמו תמיכת דרום - תימן בטרור הבין - לאומי וכמה מעמדותיה בנושאים בין - לאומיים . 
" דנו ונדון עם סעודיה , עומאן ומדינות אחרות באיזור בעניין זה , ואח"ך 
נקבע האם האינטרס שלנו מחייב חידוש יחסים עם דרום - תימן " אמר הפקיד האמריקאי . 
לדברי מקורות אמריקאים מהימנים , מסרה סעודיה לוואשינגטון שאין לה התנגדות 
לחידוש היחסים עם עדן , אולם עומאן עדיין מסתייגת מכך . בארה"ב מציינים , 
כי עדן להוטה לכונן יחסים עם וואשינגטון והדבר דחוף לה יותר מאשר לארה"ב , 
שרוצה לוודא שלא תהיה בכך פגיעה בקשריה באיזור , ושעדן אכן התרחקה ממדיניותה 
המסורתית . באשר לאחדות התימנית , אמר השגריר אל - עיני ל"אל - קבס " , 
כי הנשיא ידגיש בפני מארחיו כי תימן היא גוף אחד וכי המדינה המאוחדת אינה 
עויינת לצד כלשהו , אלא תחזק את היציבות ותתבסס על עקרונות מדינות המפרץ . 
בכיר אמריקאי אמר , עם זאת , כי אינו סבור שיש אפשרות רצינית להקמת אחדות 
של ממש בין שני חלקי תימן . 
