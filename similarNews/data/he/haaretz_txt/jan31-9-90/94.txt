" בתיאטרון הבימה מעלים מחזה על חיי המשוררת הגרמנייה - יהודייה אלזה לסקר - 
שילר . דווקא תיאטרון גרמני מעלה מחזה שכתבה היא עצמה . זה מחזה שנחשב 
קשה מאוד להצגה , ואולי נחוץ תקציב של תיאטרון גרמני כדי להתמודד עמו . 
ההצגה " ארתור הרונימוס ואבותיו " תוצג על - ידי תיאטרון בון , בבימויו 
של מנהלו פטר אשברג , פעמיים באולם רובינא של " הבימה " , ב01 וב11 למארס . 
ההצגות בישראל יהיו במסגרת שבוע שייוחד ב"הבימה " ליצירתה של לסקר - שילר , 
לרבות הבכורה של המחזה על חייה , ערבי קריאה , ואם התקציב יאפשר גם תערוכות . 
את עלילת המחזה שאבה לסקר - שילר מקורות משפחתה . אביה היה אחד מ12 ילדים 
בבית משפחתו הגרמנית - היהודית בווסטפליה , ב0481 . אחת מבנות המשפחה חלתה 
באפילפסיה , ואיכרי הסביבה הנבערים איימו לשרוף אותה כמכשפה . לצד המשפחה 
היהודית , שחשה עצמה כגרמנית לכל דבר , ניצב הכומר הפילושמי של האזור , 
המנסה להראות שהכל הרמוני בחיים האלה . קפמאבינהבמאי אשברג מפרש את המחזה 
ככרוניקה של עליית הפאשיזם בפרובינציה הגרמנית . הוא רואה המשכים של מגמה 
זו גם בימינו , ומלחמה במגמות אלה היא אחד הקווים הרפרטואריים המנחים את 
תיאטרונו . המחזה של לסקר - שילר הועלה בראשונה ב2391 בשאושפילהאוס של ציריך , 
בבימויו של לאופולד לינדברג , ובלחץ הנאצים ירד אחרי מספר מוגבל של הצגות . 
לא סייעו מכתבי המחאה של לסקר - שילר לעיתונים . בשנות הששים הועלה בעיר 
הולדתה וופרטל , וזוהי ההפקה השלישית והמצליחה ביותר שלו . הביקורות יצאו 
מגדרן . " אשברג הצליח להעיר לחיים טקסט שנחשב בלתי - אפשרי . מחיאות 
כפיים סוערות קידמו את המחזה הקורא לאחווה בין יהודים לנוצרים " , כתב " מינכן 
מרקור " . ההתמודדות הגדולה ביותר של אשברג בהעלאת המחזה היא בבחירתם והכשרתם 
של 52 הילדים החיוניים להעלאתו . הילדים משחקים כבר שלוש שנים , ותוחלת 
החיים של ההצגה קשורה לקצב התבגרותם . אשברג מעריך , כי להצגה נותרו עוד 
כששה חודשי חיים , וזמן קצר אחרי שתחזור מישראל תרד מהבמה . התיאטרון של 
בון הוא תיאטרון רפרטוארי בשיטה שאיננה מקובלת בישראל , ומאז בכורת המחזה 
לפני כשלוש שנים הוא הוצג כ04 פעמים בלבד . אשברג ביקר בארץ פעמיים בעבר , 
כדי לבדוק אפשרות להעלות בתיאטרון חיפה את " ימי האנושות האחרונים " של 
קרל קראוס , מחזה ששייך לאותה מגמה של מאבק בפאשיזם . התוכניות הללו לא 
יצאו לפועל , בין היתר בגלל היקף המשימה . גם " ארתור הרונימוס ואבותיו " 
היא הצגה גדולה מאוד . משתתפים בה כ07 שחקנים . אשברג בא לביקור חטוף בארץ 
כדי לראות אם במת " הבימה " מתאימה למחזה , וגילה כי היא מעט קצרה מדי . 
בהזדמנות זו הציץ להצגות של " הבימה " ואהב את השחקנים . עם אשברג באה 
אישתו , השחקנית כרמן רנטה - קופר . היא משחקת תפקידים ראשיים בתיאטרון 
בון , בין היתר במחזות גרמניים מודרניים , שהם המגמה הרפרטוארית השנייה 
של התיאטרון . אשברג אינו רואה בעיה בכך שהשחקנית הראשית היא אשת המנהל . 
" היא היתה שחקנית ראשית בתיאטראות אחרים , לפני שבאה לבון " , הוא אומר . 
לקראת הביקור בישראל תכין קופר ערב קריאה מכתבי לסקר - שילר , בעיקר משנות 
חייה האחרונות בישראל . משרד החוץ הגרמני נושא בעלויות של הבאת ההצגה הגדולה 
לישראל . לתיאטרון של בון ול " הבימה " זה לא יעלה דבר , אף שעד לרגע 
האחרון עוד היו ויכוחים על כך . " הבימה " יפנה את האולם ויקצה למשימה 
את עובדי הבמה והצוות הטכני , אבל יקבל את ההכנסות . טרם הוחלט אם להצגה 
יהיה תרגום סימולטני , שהרי מדובר בהצגה שחלקה הגדול אווירה , ובקהל שיהיה 
כנראה , ברובו , דובר גרמנית . 
