תלמיד כפר הנוער " בן - שמן " הודה בהשלכת רימון הלם בשטח הפנימיה , וטען 
כי עשה זאת כמעשה קונדס . לא היו נפגעים . המקרה אירע ביום ראשון בחצות . 
שני נערים , תלמידים בתיכון , המתגוררים במושב בן - שמן ובמושב גינתון , 
הגיעו בלילה אל הכביש הראשי המוביל אל כפר הנוער , וזרקו רימון מסוג המשמש 
את צה"ל בשטחים . קול הנפץ החזק הקפיץ את מדריכי הפנימיה , שמיהרו להזעיק 
את משטרת לוד . יצחק גולן , מנהל כפר הנוער , מספר כי המשטרה הגיעה למקום 
תוך דקות ספורות ומלכתחילה חשדה כי המעשה נעשה על ידי בני נוער . למחרת הגיע 
חוקר נוער למקום ושני התלמידים הודו בפניו במעשה . אחד מהם שוחרר בערבות 
והשני , כנראה משליך הרימון , בן 71 , נשאר במעצר והובא בפני שופט . המשטרה 
חוקרת כיצד הגיע הרימון לידיהם . 
