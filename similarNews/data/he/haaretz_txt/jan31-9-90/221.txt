לא . מערכת קצין חינוך ראשי בנתה תוכנית לבניית המפקד , המושתתת על חיזוקו 
בתחום המנהיגותי והנפשי באמצעות סדרות מנהיגות וחינוך , תוך מעורבות של 
אנשי מקצוע , פסיכולוגים חברתיים ומומחים בתחום ההתנהגותי . ייתכן שחל גידול 
במימדים . לדעתי זהו חלק מהתרופפות המשמעת בצה"ל , למרות שישנן הוראות 
ברורות מאוד , האוסרות לטרטר חיילים וצה"ל רואה בהתעללות את אחת העבירות 
החמורות ביותר . יש לזכור שהצבא נעשה פתוח יותר . מערכות הבדיקה והמעקב 
הרבה יותר עמוקות מאשר בעבר , הקשר בין החייל והמערכת היחידתית לבין הבית 
והמשפחה , הוא הרבה יותר הדוק מכפי שהיה בשנים קודמות . הבעייה נובעת קודם 
כל מחולשתו של המפקד הזוטר . מפקד עם סמכות לא זקוק לטרטורים . הוא משיג 
הישגים בתחום האימונים , הכושר הגופני והמשמעת , גם בלי להזדקק לטרטורים 
ופיקודיו מצייתים לכל פקודה . לעומת זאת המפקד החלש יותר , שאין לו אוטוריטה 
טבעית , זקוק לעתים לכלים המכונים טרטורים , כדי להגיע לאותם הישגים . 
כדי למנוע את התופעה הזו , חייבים לבחור לתפקידי פיקוד , את החיילים המתאימים 
ביותר ולתת הכשרה טובה יותר למפקדים . למי שחשב לבטל את מערכת קצין חינוך 
ראשי , או רצה להחלישה , יש לומר דווקא עתה , על רקע הפרסומים על בעיות 
משמעת של מפקדים זוטרים , היזהר לך , כי גם בתחום הזה יש למערכת קצין חינוך 
ראשי מה לומר . בהחלט ייתכן . ההשפלה שבטרטור היא כל - כך גדולה , שהיא 
עלולה להוות בסיס וסכנה לכך שהחייל שנפגע , עלול להכניס לראשו מחשבות על 
התאבדות , בעיקר אם הוא איננו חזק מספיק מבחינה נפשית . בעיקר אם החיילים 
האחרים נותנים גיבוי למפקד המטרטר ובזים לחייל , שחש עצמו מנודה מבחינה 
חברתית . אין שום קשר . במשך כל השנים , מאז שנות החמישים , היו תופעות 
של טרטורים בצה"ל . גם הפעם מדובר במקרים חריגים בלבד . לדעתי השפעת האינתיפאדה 
על החיילים היא הפוכה . הם מתייחסים אל ההתקוממות בשטחים כאל מלחמה לכל 
דבר . בכל מלחמה ופעילות מבצעית , המפקדים והחיילים מתגבשים ומתלכדים ובאופן 
טבעי כשהם חוטפים אבנים מרעולי פנים ומוטלות עליהם משימות ואתגרים , מצטמצמים 
הטרטורים . 
