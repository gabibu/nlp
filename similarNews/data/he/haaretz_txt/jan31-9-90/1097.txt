כל מה שאפשר כדי לקלוט 24 משפחות עולים מדרום - אמריקה במועצה האזורית שער 
הנגב , אולם האוצר מעכב את בואם טוענת ח"ך עדנה סולודר ( מערך ) בשאילתה 
לשר האוצר . תוך ביקורת מרומזת על סגן שר האוצר יוסי ביילין , שהוא המשיב 
על שאילתות לאוצר , כותבת סולודר , שהשר אמור לפעול לצמצום הביורוקרטיה . 
אך משרדו מעכב את הפתרון המיידי הדרוש : הרחבת הדיור המיועד לעולים , 
משטח של 93 מ"ר לשטח של 06 מ"ר . המועצה האזורית נערכת זה שנה לקליטת העולים , 
וכבר הוכנו לשם כך כיתות בבית הספר , אולפן ותעסוקה . אך אי מציאת פתרון 
הדיור עלול לעכב את עלייתה של הקבוצה , עוד השנה , מפני שאין ברצון ההורים 
להוציא את ילדיהם באמצע שנת הלימודים . עיכוב בשנה עלול להפוך לביטול הפרויקט 
כולו . ריצת פרנסי האזור לסוכנות , למשרד הקליטה , למשרד השיכון ולוועדת 
הקליטה של הכנסת , הביאה לתוצאות הרצויות , כותבת עוד סולודר . רק הפניות 
למשרד האוצר נתקלו באוזניים אטומות . 
