יצחק ( " צפל " ) ישורון ואברהם הפנר עסקו בקולנוע הישראלי באינתיפאדה 
במישור המקומי . בעוד שלושה חודשים יתחילו הצילומים של סרטו של עמוס קולק 
" שלושה שבועות בירושלים " . גיבור הסרט לא יהיה חייל או פלשתינאי , אלא 
עיתונאית אמריקאית , כתבת " ניו יורק טיימס " , שבאה לסקר את האינתיפאדה . 
היא מגיעה כדי למצוא " סקופים " ובגישה עוינת לצד הישראלי . אבל כבר בצאתה 
משדה - התעופה היא לוקחת טרמף איש מילואים , ובאמצעותו מגלה את ההיבטים 
המורכבים של הסכסוך . מה שהיה אמור להיות סיקור עיתונאי הופך למעורבות מקצועית 
ורגשית . קפתמונה1 , 71פעמוס קולק בילה את השנים האחרונות בין ירושלים לניו - 
יורק . " טרם נעשה סרט עלילתי על האינתיפאדה שפונה לקהל לא ישראלי " , 
הוא אומר . " דווקא עכשיו , כשהתדמית הישראלית כל כך ירודה בעולם , חשוב 
מבחינה הסברתית לעשות סרט שיהיה מאוזן . אבל חשוב להבין , שדעת הקהל בחו"ל 
עברה שינוי גדול בשנתיים האחרונות . אם קודם היינו דוד שנלחם בגוליית , 
עכשיו אנחנו מעין נאצים חדשים . אני מנסה להסביר בסרט שאנחנו לא זה ולא 
זה " . שני סרטיו האחרונים של קולק צולמו בארה"ב . לפני שנתיים עשה , עם 
השחקנית חנה שיגולה והזמרת - שחקנית דבי הארי , את " לאלו לנצח " קומדיה 
שחורה על סופרת בניו - יורק , שזוכה לפרסום בן - לילה אחרי הופעה בטלוויזיה 
המקומית . הסרט נרכש על - ידי טרייסטאר במיליון דולר . לא מזמן סיים סרט 
עם סאלי טרקלנד , על נערת רחוב וברוקר . " מפגש של שני הצדדים של הקפיטליזם " , 
הוא מגדיר את הסרט המוצג עכשיו בניו - יורק ונמכר ברחבי העולם . שפתו של 
הסרט החדש תהיה , בהתאם להתרחשויות , אנגלית , עברית וערבית . קולק מתכנן 
גרסה שנייה , עברית , לצופים הישראלים . את תפקיד העיתונאית מועמדות לגלם 
דברה ויניגר ופיי דנאווי , אך עדיין אין כל סיכום סופי . גם השתתפותן היא 
במידה רבה שאלה של פוליטיקה . 
