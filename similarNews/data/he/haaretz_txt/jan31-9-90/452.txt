( ע ) . מעצרו של סוחר היהלומים הוותיק צבי דרדיקמן ( 56 ) מתל אביב , 
החשוד בסחיטה באיומים ובקשירת קשר לביצוע פשע , הוארך שלשום בבית משפט 
השלום בתל אביב ב - 21 ימים נוספים . נציג המשטרה מפקח משנה , אלון גרוסמן , 
טען כי מזה שנה וחצי מתבצעות סחיטות אלימות ביותר כנגד יהלומנים ישראליים 
בארץ ובחו"ל . במסגרת הסחיטות פוצצו מכוניותיהם של היהלומנים , נורו יריות 
לעבר בתיהם , וחלקם אף נפגע פיסית . החוקר הדגיש , כי הרקע למעשים אלה 
הינו סכסוכים עסקיים וחובות כספיים בין היהלומנים . מפקח משנה גרוסמן טען , 
כי לפי החשד , צבי דרדיקמן ביחד עם אחרים עמדו מאחורי " קבלני הפיצוצים " 
בכך שמימנו את פעילותם ושלחו אותם לביצוע מעשיהם . בא כוח המשטרה הוסיף , 
כי מקרי הסחיטה השתרעו על פני מספר ארצות ביניהן : ישראל , בלגיה , שווייץ , 
ארה"ב , שוויץ , בריטניה ויוון . לדברי נציג המשטרה , מדי יום מתווסף 
חומר חקירה נוסף המבסס את החשד נגד היהלומן דרדיקמן . לטענת החוקר , החשוד 
מסרב לשתף פעולה עם חוקריו ומזכיר בכך התנהגות רגילה של עבריינים ולא של 
אדם ישר ורודף צדק , כפי שהוא מציג את עצמו . מפקח משנה גרוסמן הדגיש את 
הנזק הציבורי שנגרם למדינה ולאותן ארצות בהן בוצעו העבירות . פרקליטו של 
דרדיקמן , עו"ד בנימין זיגל טען , כי התלונה נגד מרשו הוגשה כתוצאה מסכסוכים , 
צרות עין וקנאה של סוחרי יהלומים במרשו , שהינו סוחר יהלומים מצליח מזה 
04 שנה . עו"ד זיגל הדגיש , כי למרשו יצא שם בקרב חברי הבורסה כמי שמנהל 
עסקים במיליוני דולרים והוא נפגע קשות מההאשמות נגדו . לפיכך , סירב לשתף 
פעולה עם חוקריו . השופטת נורית אחיטוב ציינה , כי מחומר החקירה שהוצג בפניה 
קיימות ראיות הקושרות את החשוד ישירות לחלק מההאשמות נגדו ומצביעות על נסיונו 
לשבש את החקירה , עוד בטרם נעצר . בהתייחסה לטענת החשוד , לפיה החליט להפסיק 
ולשתף פעולה עם המשטרה , מאחר שנעלב מכך שאחד מחוקריו הטיח בו את הכינוי 
" שקרן " , אמרה השופטת , כי תמוה בעיניה שעלבונו של החשוד חשוב בעיניו 
יותר מן הצורך להוכיח את חפותו באמצעות שיתוף פעולה עם המשטרה . 
