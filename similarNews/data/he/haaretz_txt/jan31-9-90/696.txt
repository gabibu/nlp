שמונה נציגים של האופוזיציה המזרח - גרמנית הצטרפו אתמול לממשלתו של האנס 
מודרו במאמץ להציל את המדינה מהתמוטטות מוחלטת , ולהבטיח מידה מסוימת של 
יציבות עד לבחירות הצפויות ב81 במארס . השרים יכהנו בממשלה בלי תיקים , 
אך לדברי מודרו הם ישותפו בדיונים על כל החלטה מרכזית . זאת הממשלה הראשונה 
מזה 04 שנה שרוב השרים בה אינם קומוניסטים . הרחבת הממשלה במזרח - ברלין 
היא רק צעד אחד במאמץ לבלום את גל הבריחה מהמדינה . אמש הודיעה בון , כי 
בשבוע האחרון בלבד נמלטו למערב יותר מ51 אלף מתושבי מזרח - גרמניה . בישיבת 
הפרלמנט המזרח גרמני , הפולקסקאמר , קרא אתמול מודרו לבני - עמו להישאר 
במולדתם , וציין שמעתה יש להם אפשרות להחליט בצורה דמוקרטית על שיטת המשטר 
הרצויה . מודרו גם הגן בפני הפרלמנט על תכניתו לאיחוד שתי הגרמניות , ואמר 
שהיא מבטאת את ההכרה בכך שזוהי הדרך המציאותית היחידה . עם זאת , הזהיר 
מודרו מפני " סיפוח " על - ידי מערב - גרמניה , וקרא לבון לפעול במהירות 
כדי לסייע למזרח גרמניה לשפר את מצב האספקה ולשקם את כלכלתה . מברלין נמסר 
בינתיים , כי יותר ויותר מערב - גרמנים עורכים קניות בחנויות במזרח - ברלין 
כדי ליהנות מההפרש הגדול בשערי המארק , ובדרך זאת לרכוש מצרכים ושירותים 
במחירי מציאה . חוגים בממשלת מזרח - גרמניה הודו אתמול שכל הניסיונות לבלום 
את התופעה בעזרת תקנות ובדיקות במעברי הגבול נכשלו באופן חרוץ . שרת הכלכלה 
המזרח גרמנית קריסטה לופט הציעה אתמול באופן רשמי , שהמארק המערב - גרמני 
יוחדר לשימוש במזרח גרמניה . היא הודתה , כי פירוש הדבר יהיה ויתור על 
פן חשוב של הריבונות , אבל לדעתה אין עוד מנוס מצעד כזה . לופט הציעה משאל 
עם בין תושבי ארצה בנושא המטבע . למזרח - ברלין הגיע אמש נגיד הבנק המרכזי 
המערב גרמני קרל - אוטו פוהל , והוא ינהל שם שיחות עם ראשי הכלכלה המזרח - 
גרמנית . הן בבון והן במזרח ברלין מצפים להחלטות קרובות על צעדים לקראת 
איחוד מוניטארי . לדעת אישים בכירים בשתי הגרמניות , איחוד כזה נדרש במהירות 
כדי לייצב את הכלכלה המזרח - גרמנית ולפעול להפסקת גל הבריחה . בבון מתנהלים 
בינתיים דיונים בדרגים ממשלתיים בכירים על סיוע מהיר למזרח גרמניה כדי למנוע 
בריחה המונית בשבועות הקרובים . אנשי צמרת אחדים הביעו חשש , שאם לא יהיו 
שינויים מהירים במזרח גרמניה עלולים מאות אלפים מתושבי ארץ זאת לעבור למערב 
ולהירשם כאן כ"עולים חדשים " . בשבוע הבא יבוא מודרו לבון בראש משלחת ממשלתית 
שתכלול את קבוצות האופוזיציה , ובהזדמנות זאת מצפים שבון תודיע על " חבילת 
הסיוע " שהיא מכינה . בהפגנות שהיו אמש בערים שונות במזרח - גרמניה קראו 
מאות אלפי בני אדם לאיחוד מהיר של שתי הגרמניות . בלייפציג , שבה היתה 
ההפגנה המרכזית , הופסקו בקריאות בוז נואמים שקראו להמונים לגלות סבלנות , 
ולא לדרוש איחוד מידי . בהפגנה נישאו סיסמאות רבות נגד המפלגה הקומוניסטית 
השלטת , שכונתה על ידי רבים כגורם נאצי . בין השאר נישאו תמונות של אריך 
הונקר , השליט הקומוניסטי המודח , שבהן הוא מופיע כאילו היה אדולף היטלר . 
הקומוניסטים שינו בשבוע שעבר את שם מפלגתם כדי שההמונים לא יזהו אותם עוד 
עם הצמרת המושחתת הקודמת של מזרח גרמניה . קפידבין " השולחן העגול " , הפורום 
המשותף לקומוניסטים ולקבוצות האופוזיציה , החליט אתמול שלא להתיר הופעות 
של פוליטיקאים מערב - גרמניים במסע הבחירות במזרח - גרמניה . נגד ההחלטה 
הצביעו הסוציאל - דמוקרטים , וכן קבוצות שמרניות המחפשות עתה בעלי - ברית 
במערב . בבון הודיעו מרכזי המפלגות הגדולות , שהם לא יקיימו את ההחלטה , 
וישלחו את ראשיהן להופעות המתוכננות במזרח גרמניה . קפידבינבמערב ברלין 
המשיך אמש הקאנצלר הלמוט קוהל בדיונים קדחתניים עם ראשי הקבוצות השמרניות 
במזרח גרמניה במטרה להקים גוף מאוחד שיהיה בבחינת " מפלגת אחות " של הנוצרים 
דמוקרטים השולטים בבון . לדברי משקיפים נראה היה אמש שהקאנצלר הצליח לשכנע 
את בני - שיחו להתגבר על הניגודים ביניהם , ולהקים את המפלגה המורחבת החדשה . 
הצורך בכך התגבר לנוכח העובדה שהאופוזיציה הסוציאל - דמוקרטית בשני חלקי 
גרמניה התארגנה עוד לפני שלושה שבועות על בסיס כלל - לאומי . הפרלמנט המזרח - 
גרמני אימץ אתמול חוק המסדיר את מעמדם של כלי התקשורת , ומבטיח חופש עיתונות 
במתכונת מערבית . כן אישר הפרלמנט חוק בחירות חדש , שלפיו ייערכו הבחירות 
הדמוקרטיות הראשונות במזרח - גרמניה . הפרלמנט גם אישר פה - אחד הצעה להטיל 
איסור על המפלגה הימנית קיצונית הרפובליקנית . המפלגה , המונהגת על ידי 
איש אס - אס לשעבר , נחשבת על - ידי רבים לנאו - נאצית . הרפובליקנים , 
שהוקמו בעיר מינכן וזכו להישגים אלקטוראליים מרשימים במערב - גרמניה , 
הודיעו לפני שבועות אחדים על הקמת סניפים במזרח - גרמניה . ראשי המפלגה 
כבר הודיעו אמש שהם יערערו על ההחלטה לא להתיר לארגונים להופיע בבחירות במזרח - 
גרמניה , ואמרו שהם הוכיחו את דבקותם בעקרונות דמוקרטיים . 
