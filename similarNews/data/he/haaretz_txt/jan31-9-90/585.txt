( ע ) . עו"ד יגאל ארנון אירח את " הפגישה הלילית " , ישב בה , רשם 
פרוטוקול , שמע וקלט מה נאמר בה , אולם לא היתה לו כל מודעות לכך שמטרידים 
את העד אלברט אזולאי נטען בערעור שהוגש אתמול לבית המשפט העליון על הרשעתו 
של עו"ד ארנון במשפט " הפגישה הלילית " . עו"ד ארנון הורשע לפני חודש וחצי 
כשותף לעבירה של הטרדת עד בנסיבות מחמירות , ונדון לקנס של 53 אלף ש"ח בבית 
המשפט המחוזי בתל אביב . עתה , טוען עו"ד ארנון בערעור שהגיש , באמצעות 
פרקליטו , עו"ד מישאל חשין , כי לאור עובדות המקרה , כפי שנקבעו בבית 
המשפט המחוזי , " אין להעלות על הדעת את הרשעתו בהטרדת עד " . לדבריו , 
קבע בית המשפט המחוזי , כי הוא לא ידע דבר על מה שקדם ל"פגישה הלילית " , 
לא קדמו מצידו כל הכנה ותכנון להטריד את אזולאי , עו"ד כספי לא אמר לו 
דבר על מעמדו של אזולאי כעד והוא סמך על חברו הפרקליט , כי מדובר בעניין 
שבין אזולאי לח"ך עמר . לאור זאת , טוען המערער , כי סביר שהוא " עם מטען 
הידע שלו " לא היה צריך לראות בדברים שנאמרו בפגישה הטרדה . 
