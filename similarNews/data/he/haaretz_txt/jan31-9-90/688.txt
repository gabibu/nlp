כלי רכב נוסף של צה"ל עלה שלשום על מוקש בגזרה המזרחית באזור הביטחון בדרום 
לבנון , סמוך לכפר קאוקבה . איש לא נפגע . בשבועיים האחרונים נפצעו שלושה 
חיילי צה"ל בעת שכלי - רכב צבאיים כבדים עלו על מוקשים בגזרה המערבית באזור 
הביטחון . בפיקוד צפון כבר הוסקו מסקנות מבצעיות בעקבות האירועים . שני 
חיילי צד"ל נפצעו אתמול פצעים קלים מאש מחבלים סמוך למעבר שומריה שבגזרה 
המרכזית באזור הביטחון . חיילי הדרום השיבו אש לעבר מקורות הירי . חיילי 
צד"ל ירו אתמול בטעות על חבריהם מצבא הדרום משום שחשבו אותם למחבלים . הדבר 
אירע סמוך לכפר סוגוט . החיילים עזבו את המוצב בכפר בלא שהודיעו על כך לחבריהם . 
חיילי המוצב הבחינו בדמויות חשודות המסתובבות ליד המוצב וכאמור פתחו עליהן 
באש , אך איש לא נפגע . 
