ישראל הביעה לאחרונה את דאגתה בפני מצרים לאחר שלגורמי ביטחון התברר כי החלו 
להתרכז בה גורמים של הגיהאד האיסלמי וכן מבוקשים רבים מרצועת - עזה , שהיו 
מעורבים בפעולות חבלה ומעשי רצח . ההערכה אמש היתה כי תוקפי האוטובוס הישראלי 
באו מקרב הקבוצות הללו , אך יתכן שזכו לשיתוף פעולה עם גורמים אפוזיציוניים 
במצרים . עוד לפני ההתקפה היתה התחושה בישראל שהמצרים יכלו לעשות יותר לניטרול 
הקבוצות הקיצוניות הללו . שירותי הביטחון המצרים התרכזו יותר בפעילות של 
הקבוצות הפונדמנטליסטיות העלולות לסכן את ביטחון הפנים במצרים . לעומת זאת , 
התייחסו בקלות רבה כאשר היה מדובר באפשרות של התקפה על מטרות ישראליות במצרים 
או מעבר לגבול בתוך ישראל . משום כך הוחלט להסב את תשומת לבם , ולהביע 
את דאגתה של ישראל מהמתרחש . קפידבינבעקבות החלטתה של קהיר לאמץ את אש"ף , 
הפכה מצרים למקום מעבר ולמקלט לגורמים שונים שהיו מעורבים בפעולות טרור . 
אנשי הגיהאד האיסלמי ואנשים ממנגנוני הביטחון והמודיעין של אש"ף והפתח נהגו 
לשהות במצרים . חלק אף בחרו להשתכן שם מבלי שהמצרים מנעו זאת מידם . בין 
השאר , נמלטו למצרים רוצחיהם של החיילים סספורטס וסעדון , השייכים לארגון 
הגיאהד האיסלמי . ההנחה היא כי גם אלה שתקפו את הגיף הצבאי בעזה והרגו שני 
חיילים ישראלים , מצאו דרכם למצרים . מספר המבוקשים ה"קשים " מרצועת עזה 
שנמלטו למצרים מגיע לכמה עשרות . קפידבינפעילותם של אלה התמקדה בנסיונות 
הברחה של כספים , נשק וחמרי חבלה לישראל והשטחים . מסלול ההברחה היה דרך 
סיני . אל - עריש הפכה גם היא מקום ריכוז לגורמים קיצוניים אלה והדרך בין 
התעלה ואל - עריש נחשבה , לכן , כמיועדת לפורענות . מדי פעם ניסו גורמים 
קיצוניים אלה לבצע פעולות חבלה ותפישת בני ערובה בישראל , אך כל נסיונות 
החדירה נבלמו באבם . שירותי הביטחון המצריים גילו נכונות מסוימת לשיתוף 
פעולה , אך לרוב בצורה מוגבלת . לא מן הנמנע כי הכישלונות לחדור לישראל 
דירבנו את הקבוצות הללו לתקוף מטרה ישראלית בתוך מצרים , ולכן בחרו באוטובוס 
המטיילים . המועד שנבחר לכך מתאים לתוקפים גם מבחינה מדינית . לגרום לזעזוע 
שיכביד על תהליך השלום , בתיווכה הפעיל של מצרים . 
