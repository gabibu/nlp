זנבה ( אי - פי ) . השיחות להטלת איסור כלל - עולמי על נשק כימי התחדשו 
אתמול בזנבה , כאשר מדינות אירופה קוראות לארה"ב ולבריה"ם להגביר את המאמצים 
במטרה להגיע להסכם . הנציגה השוודית , בריט תאורין , אמרה בנאום בוועידה , 
בה משתתפות 04 מדינות , כי ניתן לסיים את המו"ם הארוך בתוך שנה , אם ירצו 
בכך כל הצדדים . בדבריה , שהיה בהם רמז של ביקורת כלפי ארה"ב , אמרה תאורין , 
כי ההצעות על פיהן יורשו מדינות להחזיק בכמות מסוימת של נשק כימי עד שכל 
המדינות בעלות כושר ייצור יצטרפו להסכם , יגרמו פרצה בולטת בהצעת האמנה . 
שר החוץ ההולנדי , האנס ואן דן ברוק , אמר כי חשוב להבהיר היטב כי השמדת 
כל הנשק הכימי היא המטרה העיקרית של האמנה . הוועידה , שהתכנסה לאחר חמישה 
חודשי הפסקה , קיבלה הצעות מהאג ומווינה לארח סוכנות בין - לאומית לפיקוח 
על קיום האמנה העתידית . מושב האביב של הוועידה אמור להימשך עשרה שבועות . 
הקשיים בפקוח על סעיפי האמנה הם אחת הנקודות העיקריות המונעות את השלמת האמנה 
לפיה יוטל איסור על ייצור , אגירה , ושימוש בנשק כימי . המו"ם בנושא זה 
בזנבה החל כבר בשנת 8691 . השיפור ביחסים בין המעצמות הביא להתקדמות בשיחות 
ועורר תקווה כי האמנה הבין - לאומית עשויה להיות מוכנה עד סוף השנה . ראש 
המשלחת הסובייטית , סרגיי בטסנוב , תיאר את השיחות כ"מתקדמות מאוד " , 
אך הוסיף כי המעצמות עדיין חלוקות בדבר הצעת נשיא ארה"ב בוש להשמיד % 08 מן 
מאגרים לפני חתימה על חוזה בין - לאומי בתנאי ששתי המעצמות יעשו כן . בנאום 
בפני עצרת האו"ם לפני שנה הציע בוש לשמור על % 02 מן המלאי האמריקאי עד אשר 
כל המדינות הנחשבות למסוגלות לייצר נשק כימי יחתמו על האמנה הבין - לאומית . 
21 מדינות נחשבות לבעלות כושר ייצור של נשק כימי , בכללן לוב ואיראן , 
אף שרק שתי המעצמות מודות שברשותן החומרים הקטלניים הדרושים לייצור נשק כזה , 
אמרה הנציגה השוודית . 
