הרארה , ( ע"ר ) . החלטתו של נשיא דרום - אפריקה לבטל את האיסור על פעילותו 
של הקונגרס הלאומי האפריקאי תעמיד בפני המנהיגים הגולים של הארגון מספר החלטות 
קשות . בעייתם הגדולה ביותר תהיה כיצד להגיב על לחץ דיפלומטי מצד ממשלות 
זרות לנטוש את דרך המאבק המזויין נגד ממשלת המיעוט הלבן של פרטוריה ולפתוח 
מיד במו"ם . מדיניות הקונגרס הלאומי האפריקאי , כפי שנוסחה ב"הצהרת הרארה " , 
היא להניח את הנשק רק במסגרת הפסקת מעשי האיבה של שני הצדדים , בעקבות 
מו"ם . הארגון אומר כי הוא רוצה בהסדר שיושג במו"ם , אך יפתח בו רק כאשר 
כל תנאיו כולל שחרור אסירים והפסקת מצב החירום יתמלאו . " הצהרת הרארה " , 
תוכנית שאושרה באוגוסט אשתקד , זכתה לתמיכת ארגון המדינות הבלתי - מזדהות . 
מדיניות מערביות מסכימות לרוב הסעיפים שבצהרה זו , אך אינן שבעות רצון 
מן האיזכור של המאבק המזויין . יש להניח כי עתה יוגברו הלחצים על הקונגרס 
הלאומי האפריקאי כדי שינטוש את המאבק המזויין , תמורת הזכות לפעול בצורה 
לגאלית . הקונגרס הלאומי האפריקאי טוען כי אין הוא יכול להסתכן בפיזור כוחות 
הגרילה שלו , ללא קבלת התחייבות מקבילה מצד שלטונות דרום - אפריקה . הארגון 
עומד בפני השאלה , האם עליו להסתכן ולהעביר לדרום - אפריקה את המטה הכללי 
שלו , הנמצא כיום בלוסקה . בוועד הפועל הארצי של הקונגרס 53 חברים , רובם 
מתגוררים בלוסקה . הקונגרס הלאומי האפריקאי הודה כי הוא רחוק מלהיות מוכן 
לשיחות מפורטות עם הממשלה , על עתידה הפוליטי של דרום - אפריקה . הארגון 
גם צפוי למשבר בתחום ההנהגה , בשל מצבו הבריאותי של נשיא הארגון , אוליבר 
טאמבו בן ה27 . טאמבו מחלים עתה בבית חולים בשבדיה משבץ בו לקה באוגוסט 
אשתקד . 
