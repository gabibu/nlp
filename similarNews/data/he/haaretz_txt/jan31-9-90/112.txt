פעמיים בשנה , בחודשים אפריל ונובמבר , נערכת במינכן תערוכת עיצוב תחת 
הכותרת " אובייקט ועיצוב " . בתערוכה האחרונה , שהתקיימה בנובמבר 98 , 
השתתפו כ05 מעצבים , רובם ממינכן והאחרים ממקומות שונים בגרמניה , בצרפת 
ובסקנדינוויה . העבודות שכונו משום - מה " אוונגארדיות " , היו בסך הכל 
בנוסח ירחוני העיצוב האחרונים . פיטר אובסוויק , מעצב נורווגי , הציג סדרת 
רהיטים מעניינת הבנויה כגלילי עץ . הריהוט , שכלל ארונות , מתלים וכיסאות , 
עוצב עם כיוון פיגורטיווי - סוריאליסטי חזק : כיסא שמסעדיו הם דמויי ידיים 
חובקות , או ארון שדלתותיו הן פרופיל של נים . היתה גם כורסה המושיטה שתי 
ידיים למעלה , כבזעקה . משמעות הכיסא ככורסה רכה ונוחה מתחלפת כאן במסר 
המרגש עד מזעזע שמקרינות הידיים המושטות כלפי מעלה . כריסטופר ארנסט , 
נכדו של הצייר הסוריאליסטי מקס ארנסט , הציג אוסף רהיטים מרשים למדי תחת 
השם טלה ראסה " . הרהיטים , הבנויים ממתכת , עור וזכוכית , נראו כפריטים 
מתפאורה לסרט אימים אקספרסיוניסטי נוסח " ד"ר מבוזה " : ברזל מרוט , ריתוכים 
גסים וקווי מתאר עתיקים . הריהוט שהוצג יועד למכירה . המעצבים נכחו באולם , 
שוחחו עם הקהל ונוצר מפגש חברתי . אין קריטריונים ברורים לבחירת מעצבים 
שיציגו בתערוכות , פרט לטעמו של מנהל התערוכה , ארנו הס . הס הוא אוצר 
התערוכה זה שלוש שנים והשיקול המנחה אותו הוא כלכלי , אך תוך כדי הקפדה 
על רמה . הפעם היתה התוצאה הכללית משעממת למדי . 
