אתמול , ה בשבט , עלו טוביה נבות ובני משפחתו לקבר בנם בחלקה הצבאית בהר 
הרצל בירושלים , כמנהגם מזה 21 שנה . בדיוק בתאריך זה , נכנס מיכאל " מיכי " 
נבות , צוער בקורס קצינים , לשירותים שבבסיס , וירה בראשו . באותו יום , 
נודע לו כי הודח מקורס הקצינים , 21 יום לפני סיומו . על הקבר נחרת : 
" נפל בעת שירותו " . על קברו המטופח של סג"ם מיכאל נבות , מספר אישי 
380922 , בן 91 במותו , ניצבה אתמול קבוצה קטנה : רק המשפחה הקרובה ביותר 
והחברים הטובים , כדרך אזכרות אחרי 21 שנה . החזן הצבאי הספיד , כמדי 
שנה , וטוביה נבות אמר " קדיש " לזכר בנו . שני דברים הבדילו בכל זאת 
בין אזכרה זו לקודמותיה . בקהל המשפחה הקטן , נתערבבו הפעם יעקב וכרמלה 
שחר , שגם בנם , אלי , התאבד לפני כחודשיים במהלך שירותו הצבאי . עלו 
לקבר בנם , ובאו לאזכרה של הנער הזר . השוני הנוסף , בא בסוף . מדי שנה , 
היה טוביה נבות מסיים את " הקדיש " , לוחץ את ידי החברים , והולך הביתה . 
אתמול , שינה ממנהגו . להפתעת הנוכחים , הזדקף על שפת הקבר ופנה אל 
הנוכחים . יקר דבריו , כיוון ליעקב וכרמלה שחר . " כרמלה ויעקב , חשבנו 
שאחרי מה שניסינו לעשות , יהי שינוי . שום דבר . רק היום , פתחנו את העיתון 
בבוקר , וראינו את הסיכום השבועי . עוד שלושה התאבדו . עוד אומרים לנו 
עכשיו בצבא , שאנו אשמים , שדיברנו , שכתבנו . אבל זה לא יעזור להם . 
נמשיך להילחם . גם אתם ראיתם היום בעיתון . אני לא יכול לפתוח את העיתון 
כל בוקר , ולקרוא על עוד בחור שהתאבד . שאלתם אותי בזמנו כרמלה ויעקב , 
אם לצאת ולדבר . אמרתי לכם , כן . איני יכול לסלוח לעצמי ששתקנו שנים . 
האשמנו את עצמנו , ולא יצאנו החוצה " . . . כאן נשבר קולו , הדמעות 
שטפו את פניו , וחדל . כרמלה שחר עמד על הקבר , וביכתה את הילד הזר . 
ביציאה , לחצו ידיים . " אל תרפו , אל תפסיקו " , אמר נבות לשחר ; 
" שנדע שלפחות הצלנו אחד " . 51 משפחות שילדיהם התאבדו בשירותם הצבאי , 
התאחדו לפעילות בשנה האחרונה . נבות , סא"ל ( מיל . ) , היום אומבודסמן 
של האוניברסיטה העברית בירושלים , מנהל את הפעילות . למאבק ממש נכנס אחרי 
שביוני שנה שעברה התאבד איתי מעודה ממושב אחיהוד , בנסיבות הדומות עד לכאב 
לנסיבות ההתאבדות של בנו , לאחר שהודח ברגע האחרון מקורס הקצינים . מצויד 
בתיק מסמכים עב כרס , הוא פונה לבכירי צה"ל , הולך אצל הפוליטיקאים . 
לדבריו , אינו מוצא אוזן קשבת . " הצבא פשוט מסרב להתמודד עם הנושא . 
אחרי שהסכימו לאשר את הסטטיסטיקה , מסרבים לקשור את ההתאבדויות בשירות 
הצבאי . בכל המקרים עליהם אני מדבר , ההתאבדות קשורה לשירות . אבל בצבא , 
מתעלמים ממה שכן אפשר לעשות : להעלות את מעמדו של קצין בריאות הנפש , 
להעזר במומחים . פרוף אורבך , מומחה להתאבדויות נוער , חיבר חוברת בנושא . 
גם הבכירים ביותר בצה"ל , לא ידעו כלל על קיומה של חוברת שהוכנה עבורם " . 
תמר , מורה , אמו של מיכי נבות : " עיתוני היום זעזעו אותי . אותו 
יום , בדיוק 21 שנה אחרי , שלושה מתאבדים בשבוע . המיליטריזם הורס את 
האנשים " . 
