בתביעה ראשונה מסוגה הגישו אתמול האגודה לזכויות האזרח ושדולת הנשים לבית - 
המשפט המחוזי בתל - אביב בקשה לפסק דין הצהרתי שיכיר באשה כראש משפחה לצורך 
ביטוח בקופת - חולים מאוחדת , ויאפשר לה לבטח את משפחתה בתנאים הזהים לאלו 
של הגבר . התביעה הוגשה נגד קופת - חולים מאוחדת ובנק דיסקונט בשמה של עובדת 
הבנק בירושלים , ציפי בן צבי , באמצעות עו"ד נטע גולדמן מהאגודה לזכויות 
האזרח ועו"ד נעמי לנדאו משדולת הנשים . בן צבי , המועסקת בבנק תשע שנים , 
נהנית מהטבה הניתנת על ידי הבנק לעובדיו , באמצעות ביטוח בקופת - חולים 
מאוחדת . לפני כשנה גילתה בן צבי , כי ממשכורתה מנוכה מדי חודש סכום של 
כמה עשרות שקלים לקופת - חולים . בירור העלה , כי בהתאם לנוהל קופת - חולים 
מאוחדת , חישוב הביטוח עבור אשה המבוטחת ממקום עבודתה ( גם בעלת משפחה ) 
, הוא כשל " פנויה " , ואת יתרת הסכום , עד לסכום מקסימום , היא נדרשת 
לשלם משכרה . נוהל זה אינו חל על על הגברים העובדים עמה הנחשבים לראש משפחה , 
ומלוא דמי הביטוח בקופת החולים המאוחדת משולם עבורם על ידי הבנק . 
