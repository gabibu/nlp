. אבל במשך אותן שנתיים , הספיק למלא תפקיד מרכזי בשני מאורעות פוליטיים , 
שביתרון הפרספקטיווה אפשר לומר עליהם , כי בישרו פרסטרויקה במדיניות החוץ 
האמריקאית . בפברואר 6891 ביקש ממנו הנשיא רונלד רייגן לעמוד בראש משלחת 
של משקיפים לבחירות - הבזק בפיליפינים . פרדיננד מרקוס הכריז על אותן בחירות 
כדי להניח את דעת מבקריו בארה"ב . הוא היה בטוח בהחלט בניצחונו . לוגאר 
עמד מיד על היקף האלימות והזיוף . הסנאטור הרפובליקאי ממדינת אינדיאנה הוא 
איש קטן - קומה וצנום שלא נגזר על - פי דמותם של נואמי כיכרות , ומעמיד 
מעט מאוד סימני - קריאה בסופי המשפטים שלו . אבל בחורף ההוא , במאנילה , 
קרא לילד בשמו . הוא הודיע למריקה כי מרקוס הפסיד בבחירות והפעיל לחץ כבד 
על ממשל רייגן לשים קץ לאוטוקרטיה הברוטלית של המשפחה הפיליפינית הראשונה . 
רייגן פסח תחילה על שתי הסעיפים . בהכרזה אומללה , האשים את " שני הצדדים " 
במעשי זיוף . בוואשינגטון האמין האגף הימני , בעל המהלכים הניכרים בבית 
הלבן ובמשרד ההגנה , כי אהדה טבעית לניקיון - כפיים ולדמוקרטיה אינה יכולה 
להנחות את מדיניות הביטחון הלאומי של ארה"ב . בפיליפינים היו דברים חשובים 
יותר מדמוקרטיה ; למשל , בסיס הצי האמריקאי במפרץ סביק או בסיס - האוויר 
קלארק , שניים מן המבצרים הקדמיים של ארה"ב בחזית המלחמה הקרה . בראיון 
בלשכתו , בבית - משרדים חדש ומבהיק של הסנאט , על גבעת הקפיטול בוואשינגטון , 
דיבר לוגאר באחרונה על הלקחים שמזמנת 6891 ל0991 . " טענתי אז שעוצמתה 
של ארצנו , הן ביחס לפיליפינים והן ביחס לארצות אחרות , היתה צריכה להתבסס 
על תמיכה בדמוקרטיה , לא על יחסים של בסיסי צבא . אילו שקלנו על - פי המצב 
האסטרטגי ( ב6891 ) , המלחמה הקרה , לוחמי הגרילה הקומוניסטיים היו 
רובנו אומרים אז : הדמוקרטיה היא רעיון מעניין , אנחנו מקווים שהיא תגיע 
יום אחד אל הפיליפינים , אבל מפרץ סוביק ובסיס קלארק חשובים עכשיו יותר . 
אני טענתי כי כל עוד ייחסו לנו תושבי הפיליפינים גישה זו , מובטחת לנו 
תבוסה בכל החזיתות . ( אם נימנע מלתמוך בדמוקרטיה ) , לא נוכל להשתמש 
בבסיסים , ובסופו - של - דבר לא תהיה לנו מערכת יחסים מהותית " . תחילת 6891 
עדיין היתה תקופה אינטנסיווית של המלחמה הקרה . מיכאיל גורבצוב עשה את צעדיו 
הראשונים , השיחות על צמצום הנשק הגרעיני לא נחלצו מהשרטון , ובאמריקה 
המרכזית ניהלה ארה"ב מלחמת חורמה נגד ניקרגואה , על - ידי צבא הקונטראס . 
באפריקה הדרומית עדיין נאחז ממשל רייגן בדוקטרינת " המעורבות החיובית " 
( ) שלו , שפירושה המעשי היה להימנע מלחץ ממשי לשינוי האפרטהייד . לוגאר 
הוא רפובליקאי המעיד על עצמו שהוא " שמרן למדי " . תמיכה בדרום - אפריקה , 
מתוך נימוקים קלאסיים של ימי המלחמה הקרה , היתה אז מבחן - לאקמוס לשמרנים 
ולאנשי ימין בארה"ב . אבל נחשול של התנגדות עממית לאפרטהייד גאה אותם ימים 
בגטאות השחורים של דרום - אפריקה ותמונות הטלוויזיה הביאו אותו עד מהרה אל 
רחובות אמריקה ואל הקמפוסים שלה . הרוב הדמוקרטי בבית - הנבחרים רצה להטיל 
סנקציות כלכליות מחמירות על משטר המיעוט הלבן . הנשיא רייגן התנגד וקיווה 
לקבל את תמיכת הסנאט שלרפובליקאים היה בו רוב . ריצרד לוגאר ניהל את ההתקוממות 
נגד הנשיא הרפובליקאי הפופולרי . הסנאט קיבל חוק סנקציות בעל שיניים . 
מדיניות " המעורבות החיובית " הגיעה לסיומה וכיום ברור שהסנקציות האלה 
מילאו תפקיד מרכזי בהתרככות ההדרגתית של הלבנים . אם ישוחרר בקרוב נלסון 
מנדלה מכלאו , ההגינות תחייבו לשלוח פתק תודה לריצרד לוגאר . האיש הזה , 
בעל תואר שני מאוניברסיטת אוקספורד , לשעבר ראש עירייה באינדיאנה , איננו 
מצד מראהו והליכותיו המועמד הטבעי להנהיג מסעות - צלב אידיאליסטיים . 
בוודאי לא קורץ מן החומר הצדקני של גימי קרטר , שבסוף שנות ה07 עורר איבה 
ולעג בימין האמריקאי , בשל התמקדותו הנמשכת בזכויות - האדם ובקידום הדמוקרטיה 
בעולם השלישי . אבל הסנאטור לוגאר מוכיח שלא ארבע השנים הקצרות של קרטר 
היו סטייה מן הנורמה האמריקאית , אלא שש השנים הראשונות של רונלד רייגן , 
עד פרשות הפיליפינים ודרום - אפריקה . על - פי לוגאר , אמריקה היא ארץ 
בעלת תרבות פוליטית , שמבקרים חיצוניים שוגים בה , כאשר הם ממעיטים מערך 
האידיאליזם שלה . " האתוס של אמריקה הוא הדמוקרטיה " , אומר לוגאר . " כל 
עוד אתה מקיים דמוקרטיה , על כל ביטוייה וסמליה , יחסיך עם ארה"ב יהיו 
טובים . אם אתה מייסד את היחסים על נחיצות צבאית , חשובה ככל אשר תהיה , 
זה עניין שיש לו סיכוי לקום וליפול הרבה יותר מהר , והוא עומד על בסיס 
רעוע לאין - שיעור " . לוגאר אינו חוזר כאן בשום פנים על אמיתות מובנות מאליהן . 
הוא מדבר על משהו שזר פוליטיקאי או משקיף עלול לטעות בנקל בפירושו . 
" ריאל פוליטיק " , פרגמטיזם ואינטרס עצמי אינם נעדרים כמובן ממערך קבלת - 
ההחלטות בארה"ב . אבל יותר מבכל מדינה מרכזית אחרת , המערכת הפוליטית האמריקאית 
מודרכת על - ידי שיעורים ניכרים של מניעים , שמפני הנוחות אפשר להעניק להם 
את התואר " מוסריים " , גם בלי מרכאות כפולות . פתיחותה של המערכת האמריקאית , 
שאין דומה לה , מקשה על הפוליטיקאים שלה לעשות מה שעושים הבריטים , הצרפתים 
או הישראלים : לקבל החלטות פוליטיות בצל החשאיות הנוחה של צורכי הביטחון 
הלאומי , ולהיות פטורים מדין וחשבון פרלמנטרי וציבורי . ההתייצבות הפוליטית 
נגד הנשיא בעניינים כדרום - אפריקה , סין , ואל סלוואדור , היא ביטוי 
מובהק של מציאות פוליטית זו . כשאתה בא בדברים עם ארה"ב , אומר לוגאר , 
אין די לדבר על אינטרסים של מדיניות חוץ וביטחון . " זה טיעון חשוב , 
אבל אין הוא מספיק . חוד - החנית שלנו הוא חירות אנושית , המתגלמת בדמוקרטיה 
ליברלית ובתמיכה בכלכלת שוק " . וזה מביא אותו לעניין ישראל : " אני חושב " , 
הוא אומר , " שבחמש השנים הבאות , ישראלים שיציגו את עניינם ( בארה"ב ) 
על יסוד דברים כמו דמוקרטיה וכלכלת שוק , יעשו יותר חיל ( בדעת הקהל ) 
מן הטוענים על סמך יחסי מזרח ומערב , תוקפנות סובייטית וכל השאר " . שיתוף - 
הפעולה של תחילת ימי רייגן , מוסיף לוגאר , " היה מבוסס על המציאות האסטרטגית , 
וזה שירת אינטרסים ימניים בשתי המדינות " . אבל הטיעון האפקטיווי ביותר 
שישראל יכולה להציג הוא היותה " חיל - חלוץ דמוקרטי במזרח התיכון " , או 
יכולתה " לחלוק עם ארה"ב בערכים תרבותיים ואנושיים " . הסנאטור , בן 85 , 
מדבר בטונים מינוריים , בלי הגבהות קול ובלי הפלגות לשון . כמעט כבדרך - 
אגב הוא אומר כי עניין האינתיפאדה שוחק את בסיס הטיעון הדמוקרטי והתרבותי . 
אבל הוא דוחה בהחלט את ההנחה שיחסי ישראל - ארה"ב עומדים על סף שינוי מרכזי 
או על סף הרעה ממשית . " אני קורא ללא הרף את הסיבות מדוע שינוי כזה עומד 
להתרחש . אבל זה בא בדרך - כלל כטיעון המשרת את בעליו . אנשים אומרים : 
אם לא תעשו מה שאני אומר לכם לעשות , הכל ישתנה לרעה " . בעיני לוגאר , 
" היחסים בני קיום , נוחים מאוד " . שמע , הוא אומר , איך אפשר להסביר 
באופן אחר את תפקידו של גיימס בייקר ? " אני מרוצה ומופתע שמזכיר המדינה 
מוציא פרקי - זמן שכאלה בניסיונו לפתור את בעיות המזרח התיכון . יש לו שולחן 
עמוס . אינני זוכר תקופה כזאת כל ימי חיי , שארצות כה רבות נמצאו בתנודה 
בו - זמנית , עם הזדמנויות כה רבות לפעילות דיפלומטית . . . אחת ההזדמנויות 
הפחות מבטיחות היא הניסיון ליישב את הסכסוך הישראלי - הערבי - הפלשתיני . 
. . ואף - על - פי כן בייקר שם , דוחף ללא - הרף ארבע נקודות , חמש 
נקודות , מה שלא יהיה . . . זה מדהים ! " אילולא עשה כן , היו אנשים 
בארה"ב , במזרח התיכון , בעולם כולו , שואלים אותו : מדוע אינך עושה 
זאת ? האינך מבין שהמזרח התיכון עלול להתפוצץ כל רגע ? , והיו מאשימים 
אותו בחוסר חזון . עובדה היא שהוא עושה את זה . . . כל מי שמפקפק אם 
ליחסים בינינו יש אפיונים של המשכיות ושל אריכות ימים , מוזמן להתבונן בעדיפות 
המוענקת למזרח התיכון בתוך כל מה שקורה בעולם " . כנגד זה , אין הסנאטור 
נמנע מביקורת , שמעבר לנימוסים הטובים אפשר להכיר בה גם עוקצנות . " כאשר 
אנו מתבוננים בישראל , התמונה אינה מצודדת . אין תחושה שיש מנהיגות ישראלית , 
היודעת מה לעשות . . . יש תחושה שאלה מנהיגים , העושים כמיטב יכולתם 
להבטיח את הקיפאון , וזה מסוכן מאוד . . . אין זה ניסיון נעים גם לתומכיכם 
להאזין להתכתשות הפנימית , למריבות המשפחתיות האין - סופיות שלכם . . . 
אנשים אומרים לעצמם : הגיעה השעה שהחברה האלה יקחו את עצמם בידיים . . 
. " כאשר דיבר מר שמיר פעמיים לפני ועדת החוץ של הסנאט ( ב9891 ) , 
אמרתי לו : כשאני מאזין לך , נראה לי שאתה מאמין כי אתה פותר את הבעיה 
הפלשתינית בדרכך ובקצב שלך , ובסופו של דבר היית מעדיף שאמריקה פשוט תניח 
לכם להתקדם לבדכם , ללא עצה , וללא הבעת דעה . זו הרגשתי . שמיר בא לכאן 
מדי פעם בפעם , לתת לאמריקאים את ההרגשה שהוא האזין למסר שלהם , ואיכשהו 
הוא יתקדם בבהילות גדולה יותר ולמעשה אין הוא מאמין בזה כלל . " מר פרס , 
מצד שני , אומר : מעולם לא היו זמנים כאלה מבחינה היסטורית . . . הוא 
פשוט רוטט כולו . . . וכמוהו אמריקאים רבים , רוחם קצרה לגמור כבר עם 
העניין הזה ( הסכסוך הישראלי - ערבי ) . . . אבל למר פרס אין הקולות , 
והוא יודע זאת , ואנחנו חוזרים אל המשבצת הראשונה . " אם אתה מאמין שהזמן 
פועל לטובתך ומר שמיר נראה כמי שמאמין בזה אין לך סיבה ממשית לעשות יותר 
מדי . . . מצד שני , אם אתה מאמין כי הדינמיקה בישראל משתנה , האוכלוסייה 
משתנה , ובעיקרו של דבר אוזלים לך החיילים המסוגלים , מצד המוראל או מצד 
קשיות עורפם , לעשות מלאכה כזאת ; אם אתה מאמין כי הציבור כולו אולי מתעייף 
ומשנה את דעתו , והכלכלה שלכם , בניגוד לכל כלכלות העולם , אינה צומחת 
הרי כל זה מחייב את הצורך לזוז " . ריצרד לוגאר אינו מבקר מרכזי של ישראל 
בוואשינגטון . הן בימי כהונתו כיו"ר ועדת החוץ , ובוודאי מאז נאלץ לפנותה , 
מיעט להתבטא בפומבי על המזרח התיכון . כיום הוא מקדיש , לא מתוך בחירה 
חופשית , תשומת - לב גדולה יותר לוועדת החקלאות שהוא הרפובליקאי הבכיר ביותר 
בה . בענייני חוץ מעסיקה אותו יותר אמריקה הלטינית ( הוא הרפובליקאי הבכיר 
ביותר בוועדת - המשנה לענייני חצי הכדור המערבי ) . אבל הוא מוסיף להיות 
אחד הדוברים המלוטשים ביותר בוואשינגטון לענייני חוץ . הנשיא בוש ביקשו 
באחרונה להתייצב בראש משלחת משקיפים , שתבדוק את הגינות הבחירות בניקרגואה , 
בעוד שלושה שבועות וחצי . בוש קיווה אל - נכון שלוגאר יחזור במנגואה על 
מעשה הפיליפינים אבל הסנדיניסטים אסרו על כניסת המשלחת האמריקאית . הם 
אומרים כי לא ירשו לקונגרס , המספק כסף וציוד ל"קונטראס " , לחלק להם ציונים 
בדמוקרטיה . בתחילת 8891 , אם הועלתה בוואשינגטון האפשרות שגורג בוש יבחר 
לו סנאטור מאינדיאנה כמועמד לסגן נשיא , לא היה ספק לאיש שבלוגאר הדברים 
אמורים . לוגאר היה נענה ברצון , ואין ספק שבחירת הסנאטור הזוטר מאינדיאנה , 
דן קווייל , הנחילה לו אכזבה . כך או כך , נכונה ללוגאר קריירה ואשינגטונית 
ארוכה . הוא עשוי לחזור יום אחד לתפקיד יושב ראש ועדת החוץ , שמכוחה תואר 
לפני חמש שנים כ"מזכיר - מדינה של צללים " . מעטים הוואשינגטונים שיכחישו 
כי יש לו כל הנתונים להיות מזכיר מדינה ממש בממשל רפובליקאי . 
