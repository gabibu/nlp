בלילה הראשון למלחמת לבנון תקפה סיירת גולני את מבצר הבופור המאיים . על 
אותו מבצר צלבני , כמעט בלתי חדיר , ללא סיוע אווירי , ארטילרי או של 
טנקים , הצליחו חיילי גולני לתקוע את דגל ישראל . מנחם בגין , אז ראש הממשלה , 
ושר הביטחון אז , אריאל שרון , הכריזו בגאווה מול מצלמות הטלוויזיה : 
" כבשנו את הבופור אין נפגעים " . בזמן אמירת מלים אלו כבר ידעו שש משפחות 
את כאב השכול של יקיריהן שנפלו על קרב הבופור . אותה הכרזה אומללה על הבופור 
סימלה את תחילת שבירתושל הקונסנסוס הלאומי סביב מלחמת לבנון , סביב צדקתה 
של המלחמה . תחילה של " תסמונת הבופור " . את ההתמודדות עם השכול והקונסנסוס 
האבוד שנאלצו שש " משפחות הבופור " לחוות , העלה הסופר - העיתונאי , 
רוביק רוזנטל , בספר " משפחת הבופור " . נולה צלטון , במאית שידועה כמי 
שמתמודדת עם חומרים אקטואליים השנויים במחלוקת , מביימת על פי ספרו של רוזנטל 
שלוש שחקניות בהצגה " אחד לאחד " . השחקניות מיקי מבורך , סלווה נקארה - 
חדד ושוש שלם משמשות פה לשלוש מבין שש האמהות השכולות . ההצגה , או אולי 
נכון יותר לכנות אותה " החוויה הבופורית " , הצליחה להביך את הקהל שמילא 
את אולם צוותא 2 בתל - אביב . השחקניות קראו טקסט . טקסט של שכול , של 
אמהות שמבכות את תאוות החיים האבודה של בניהן . השחקניות רק שימשו תפאורה 
להצגה האמיתית שהתרחשה מאוחר יותר עם סיום קריאת הטקסטים הלקוחים מן הספר . 
שלוש האמהות דיתה בן עקיבא , אמו של גיל ז"ל ; מונה שרף , אמו של אביקם 
שרף ז"ל ; ורעיה הרניק , אמו של גוני ז"ל מיוצגות על - ידי השחקניות , 
הצליחו להעביר את המסר , את הפקפוק בדבר נחיצותו של הקרב על הבופור , 
נחיצותה של מלחמת לבנון . רגע האמת מתחיל כאשר מנחת הערב , הסוציולוגית 
עדנה טולידאנו - זרצקי , מנסה לדובב את הקהל שהיה מורכב מערב - רב של מבוגרים , 
צעירים , חיילים , מורים , אנשי אקדמיה וקיבוצניקים . שתיקה ארוכה , 
טולידאנו מגייסת את כוח השכנוע שלה . לרוב האנשים בקהל קשה להישיר מבט 
אל המנחה והשחקניות . האווירה קשה . כל אחד מחכה לאמיץ הראשון שישבור את 
השתיקה . והיתה אמיצה אחת , אם לשלושה ילדים , שהתחילה בשקט : " אילו 
רעיה הרניק היתה פה " . . מילמלה . " הייתי עם בני בכורי ( 5 . 41 ) 
בהפגנה המפורסמת של שלום עכשיו בירושלים . בקטע אחד של ההפגנה ראה בני 
04 צעירים ערביים עם ידיהם המורמות על הקיר . אחריהם עמדו חיילים ושוטרים . 
בני שאל אותי : אמא , תביטי , הם לא מסתכלים לי בעיניים . עניתי לו : 
אם הם יסתכלו לך בעיניים אז נגמר המשחק . ואז בני המשיך , גם אני אצטרך 
להתנהג כך ? זו הבחירה שלך , עניתי לו . האם האמיצה הזאת הודתה בין השאר 
שהיא לא מחנכת את בנה על טרומפלדור , לא על נבי יושע , ו"בוודאי שלא על 
הבופור " . . בחורה צעירה יותר בקהל מקבלת אומץ , נושמת עמוקות , ושואלת : 
" מה קורה לנו ? באנו מאירופה כדי לקחת את הגורל בידינו . פתאום הוא 
חומק לנו . שוב מתחיל סינדרום הנדידה . בשביל מה בנינו מדינה ? האם זה 
גורלנו ? בעיני זה דבר נורא ! חמקפמאלידמישהי בקהל מתפרצת מפינת האולם החשוכה : 
" או שיש דרך לסרב " . כולם שותקים . " הסירובניקית " נתקעה , האחרים 
נבוכים משהו . עדנה המנחה מנסה להמשיך את רצף הדיאלוג . " ומה אתכם , 
הצעירים , החיילים " , היא פונה לקבוצת צעירים הנראים בגיל גיוס . החייל 
עונה במהירות : " אני חושב שמציגים את כל מלחמות ישראל בצורה לא הוגנת . 
כאילו שאנחנו יכולים לברוח לשווייץ , ולפתור את הבעיה . אין לנו ברירה 
אלא להילחם " . ההצגה מעתה שייכת לקהל . בעיקר לחמישה אנשים , שכנראה חיכו 
מאוד להשמיע את דברם " שוברי ומגיני הקונסנסוס " . " להילחם עד מתי ? " 
צועק אחד . החייל עונה : " עד שיגיע השלום " . אחת שהציגה עצמה כמורה לכיתות 
י"ב משיבה בזעם : " מה את עושה שיהיה שלום ? " פונה לבחורה שהעלתה את 
שאלת הסרבנות . " האם קריאה למרד זו הפריווילגיה היעילה של דמוקרטיה ? 
אז מה ההבדל בין סרבנות למחתרת יהודית ? המנחה מנסה להרגיע את הרוחות המתלהטות 
סביב נושא השירות בצבא . מורה מבקשת להדגיש כי הסרבנות מפחידה אותה . " אני 
מורה בתיכון , וגם אם לבן בצבא . חינכתי את ילדי ותלמידי לערכים , נמניתי 
גם עם מתנגדי מלחמת לבנון . אבל עדיין איני רואה את הקשר לסרבנות " . המורה 
אינה מתביישת להודות שהיא חוששת להביא הצגה זו בפני תלמידי י"ב לקראת גיוסם 
לצה"ל . " איני רוצה להעמיד אותם במבחן הנורא " . ה"סירובניקית " ממשיכה 
ללחוץ : " אילו היתה מתפשטת תופעת הסרבנות המנהיגים שלנו היו חושבים פעמיים . 
אילו הייתי חייבת לשרת בשטחים הייתי מסרבת " . והמורה מודה שהיא חוששת מהתמודדות . 
" אני רוצה לבקש אישור מההורים להעלאת ההצגה " , היא מתנצלת , ומוסיפה , 
" יש לי אחריות כמורה בי"ב . אירוע הבופור קשה מאין כמוהו . הכאב איום . 
עם זאת , אסור לשכוח שיש אמהות שכולות שחושבות אחרת מאותן שלוש האמהות 
שתפיסת חייהן הובעה במהלך ההצגה " . גבר , שעד כה נדחק לקיר האולם הקטן , 
מודה שאילו היה כיום חייל , היה עומד במבחן קשה . גם במלחמת השחרור , 
הוא מספר , התנהלו קרבות שווא , ונכשלו בהם פאר הנוער . ולמנחה הוא פונה 
בנימה מאשימה : " אני חושב שאתם תופסים טרמף על אירוע טרגי " . המנחה מדגישה 
כי ההורים השכולים לא רצו להדגיש שהם מעמד מיוחד . חמש משפחות מתוך שש השכולות 
מחו כנגד מלחמת לבנון . זה הזמן לצטט את יהושע זמיר , אביו של ירון זמיר 
ז"ל : " כיצד אמנע בכל מחיר מלעשות , חס וחלילה , ממותו של ירון הון 
פוליטי , ובו בזמן ; כיצד אעשה הכל למען אוכל לקום עם פרוץ המלחמה הבאה 
ולומר : עשיתי כל שביכולתי למנעה ? המוטו של הערב הוא שלא לקבל כל דבר כמובן 
מאליו . רוביק רוזנטל , מחבר הספר , שעקב בדריכות אחר הדיאלוגים החמים 
במהלך הערב , לא יכול להתאפק . הוא נטל את רשות הדיבור , ובהתרגשות פנה 
לקהל : " אני רוצה שנוער יחזה במופע הזה , כי אני רוצה שיהיה פתוח לביקורת , 
לשאלות " . רוזנטל מדגיש שלא צריכים להיות מודאגים מתופעת הסרבנות . הנוער 
מסוגל להתמודד עם הכאב . הרבה יצאו למלחמת לבנון עם ספקות ושאלות , אך 
יצאו למלחמה . 
