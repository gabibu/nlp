בוקרשט ( ע"ר ) . משפט ארבעת יועציו הקרובים של ניקולאי צאושסקו הופסק 
אתמול , לאחר שהתביעה דרשה להחמיר בסעיפי כתב האישום . התובע , קולונל 
אאורל קוזמה , ביקש מבית המשפט לשנות את סעיף האישום , המדבר על " מעורבות 
ברצח עם " , ל"השתתפות פעילה ויזום רצח עם " . התביעה הוגשה באמצע המושב המשפטי 
אתמול . התובע אמר , כי על פי העדויות , הארבעה היו שותפים להחלטה לפתוח 
באש על מפגינים שוחרי - שלום , בעוד שסעיפי האישום הראשונים נאמר , שהם 
צייתו להוראות באורח פאסיווי . בית המשפט הצבאי הפסיק את הדיונים עד הבוקר , 
כדי לדון בהצעת התביעה . ההגנה , מצידה , ביקשה שהות כדי לעיין בהאשמות 
החדשות . קוזמה אמר , כי העדויות שעלו במהלך המשפט שכנעו אותו בכך , שיש 
צורך להחמיר בסעיפי האישום . הארבעה הם שר הפנים הקודם טודור פוסטלניקו , 
סגן ראש הממשלה הקודם , איון דינקה , סגנו של צאושסקו , אמיל בובו וסגן 
הנשיא לשעבר , מנאה מנסקו . הם הואשמו קודם - לכן בכך , שלא גילו התנגדות 
להוראת הנשיא צאושסקו לפתוח באש על מפגינים נגד המשטר , במהלך חודש דצמבר . 
קוזמה אמר , כי הגיע לכלל מסקנה , שהם היו שותפים להוראות אלה . נשיא בית 
המשפט , אדריאן ניטויו , אמר בבית המשפט קודם לכן , שמספר ההרוגים הרשמי 
בתקופת המהפכה עומד כיום על 986 ומספר הפצועים על 002 , 1 . במהלך הישיבה 
אתמול העיד אחד משומרי ראשו של צאושסקו , כי שמע כיצד דינקה דורש שתינתן 
הוראה לירות במפגינים , ליד בית משרד המפלגה הקומוניסטית בבוקרשט , ב - 
22 בדצמבר , זמן קצר לאחר שצאושסקו נמלט מבית זה במסוק . ( ע"ר , ע"ץ ) 
. המשפטים הראשונים של קצינים בכירים בסיקוריטטה יתחילו בשבוע הבא מסרה 
הטלוויזיה הרומנית בלילה שבין יום רביעי לחמישי . בידיעה נאמר , כי העומדים 
לדין יואשמו במעשי רצח בעיר טימישוארה , במערב רומניה , שם החלה ההתקוממות 
נגד משטרו של השליט הרומני ניקולאי צאושסקו . תצלומים של תשעה נאשמים ראשונים , 
עם אזיקים על ידיהם ומדי אסירים לגופם , נראו לראשונה על המרקע . הנאשמים 
הם בעלי דרגות בכירות ובינוניות מאלוף ועד סרן בסיקוריטטה והם מואשמים 
בפיקוד על יחידות השירות החשאי , שנלחמו נגד הצבא , המתקוממים ונגד הסטודנטים 
בעת המרד . 
