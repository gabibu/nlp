מפגש שלושת שרי החוץ שהיה מתוכנן ליום ראשון הקרוב נדחה למחצית השניה של 
החודש , לאחר שמזכיר המדינה , גיימס בייקר , נענה לבקשתה של ישראל לדחות 
את המפגש עד לאחר כינוס מרכז הליכוד , והבאת הצעות הפשרה בעניין המגורשים 
והנציגים ממזרח ירושלים לדיון בקבינט . יועץ שר החוץ לתקשורת , דני נווה , 
הכחיש אתמול ידיעות בדבר פגישה בין השר משה ארנס לבין בייקר ב61 בחודש זה 
בוואשינגטון , בלא השתתפותו של שר החוץ המצרי עיסמת עבד אל - מגיד . לדבריו , 
ארנס לא ביקש פגישה מעין זו , וממילא היא לא נקבעה . מלשכת ראש הממשלה 
נמסר כי ישיבת הקבינט שתדון בתשובתה הרשמית של ישראל לארה"ב בעניין הצעות 
הגישור של השרים שמעון פרס ויצחק רבין תתקיים ביום רביעי הבא , יומיים לאחר 
ישיבת מרכז הליכוד , ולכל המאוחר בעוד שבועיים . הדבר יאפשר את קיום המפגש 
המשולש של שרי החוץ עוד החודש . עם זאת , הדחייה עלולה לשבש את לוח הזמנים 
של מפגש המשלחות בקהיר , שכן בחודש הבא חל חג הרמדאן . בפגישה עם משלחת 
של ועידת הנשיאים של הארגונים היהודיים אמר שלשום נשיא ארה"ב גורג בוש , 
כי " איש לא הציע שישראל תדבר עם אש"ף " , והבטיח שסדר היום בדיאלוג עם 
המשלחת הפלשתינית " חייב להיות הבחירות " . קפידבינריאד ( ע"ר ) . מצרים 
הודיעה אתמול , כי דרוש זמן נוסף כדי להסדיר פגישה בין שרי - החוץ של מצרים , 
ישראל וארה"ב , על מהלכי השלום במזרח - התיכון . הפגישה שנועדה לסלול את 
הדרך לשיחות ישראליות - פלשתיניות ראשונות , אמורה היתה להתקיים בסוף השבוע 
הקרוב בווינה או בזנווה . אולם בעקבות התקפת האוטובוס במצרים , אין להניח 
שתתקיים במועד זה . שר - החוץ המצרי , עבד אל - מגיד אמר ברדיו ריאד : 
" הפגישה המשולשת זקוקה לזמן נוסף , ועתה מתנהלים מגעים כדי לקבוע מועד " . 
