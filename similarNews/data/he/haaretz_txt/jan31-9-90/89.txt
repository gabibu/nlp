ואשינגטון ( מיוחד ל"הארץ " ) . ארה"ב הביעה אתמול תקווה , שישראל תגלה 
יתר " רגישות וגמישות " בהענקת היתרי מגורים לפלשתינאים בשטחים . דוברת 
מחלקת המדינה , מרגרט טאטוויילר , אמרה את הדברים בתגובה לפרסום ב"ואשינגטון 
פוסט " , אתמול בבוקר , על גירוש גובר של פלשתינאים מן הגדה המערבית בידי 
צה"ל . הדוברת אמרה , כי הנושא הזה מוסיף להידון בין ואשינגטון לירושלים . 
הישראלים , הוסיפה , " מודעים יפה לדאגתנו , בייחוד ביחס למשפחות מפוצלות " . 
כתב " ואשינגטון פוסט " בישראל , גקסון דיל , מסר אתמול בעמוד הראשון 
של עיתונו על " הקשחה בלתי מוכרזת " של מדיניות , שעל פיה " התחילה ישראל 
גירוש שיטתי של פלשתינאים מן הגדה המערבית , אשר אינם עומדים בדרישות להיתרי 
מגורים " . הדרישות , דיווח הכתב , הן כל - כך קשוחות , " עד שהן מאיימות 
על משפחות , המתגוררות באותו כפר בגדה המערבית במשך דורות " . בששת החודשים 
האחרונים של 9891 , הוסיף העיתון , גירשה ישראל לירדן לפחות 002 פלשתינאים . 
לדבריו , רוב המגורשים הם נשים , ורוב פעולות הגירוש נעשות באישון לילה . 
" בכמה מקרים , המתועדים בידי פלשתינאים " , כתב ה " פוסט " , " חיילים 
מואשמים שקרעו לגזרים את תעודות המסע של נשים יוצאות , והשמידו את תעודות 
הלידה של ילדיהן , כדי להבטיח שלא יוכלו לעולם לחזור באופן חוקי " . במקרים 
אחדים , על פי העיתון , גורשו כמה מילדיה של משפחה , בעוד שילדים אחרים 
הורשו להישאר . נקודות נוספות בדיווח ה"פוסט " : פלשתינאים , שלא נמצאו 
מטעם כזה או אחר בשטחים יום אחד בספטמבר 7691 , כאשר נעשה מפקד אוכלוסייה , 
אינם זכאים להיתר מגורים , אפילו נולדו בשטחים , וגם אם נישאו לתושבים 
חוקיים . באחרונה אפשר לגרש גם את ילדיהם של גברים , המתגוררים באופן חוקי , 
אם יוצא שאמותיהם אינן עומדות בדרישות . ברוח המסורת , משפחות פלשתיניות , 
שנמלטו מן הגדה המערבית ביוני 7691 , שולחות את בנותיהן אל כפרי המוצא 
שלהן , לשאת גברים מקומיים . כיוון שישראל שוללת מן הפליטים את זכות השיבה , 
הדרך היחידה בשביל הנשים היא לעתור ל"היתרי מבקרים " , שתוקפם פג כעבור 
שלושה חודשים . אחרי הנישואים פונים הזוגות בבקשה להיתרי קבע . בין 7691 
ל7891 נענו רק 000 , 9 מתוך 000 , 041 בקשות , על - פי נתוני הצלב האדום . 
לפי מקורות פלשתיניים , 021 אלף ערבים בשטחים נחשבים , על - פי תקנות ישראל , 
לזרים לא חוקיים . הסיבה העיקרית לריבוי הלא - חוקיים היא תקנה ישראלית , 
הקובעת כי פלשתינאי מאבד אוטומטית את היתר מגוריו , אם הוא שוהה יותר משלוש 
שנים מחוץ לשטחים . פקידים ישראליים לא מזוהים אמרו ל"פוסט " , כי המגורשים 
הם בחזקת זרים לא חוקיים , ואין שום רקע פוליטי לגירושם . איש הממשל הצבאי , 
גם הוא לא מזוהה , הסביר לעתון , ש"הסיפור הזה נוגע לציבור של אנשים , 
אשר נכנסו לאזור כמבקרים , ונשארו מעבר לזמן הקצוב להם . האנשים האלה 
יודעים את התקנות היטב , אבל מעדיפים להתעלם מהן " . פלשתינאים בשטחים אמרו 
לעיתון הוואשינגטוני , כי " התקנות עצמן הן מורכבות ולא אנושיות , מתוך 
זדון , הן מיועדות להכשיל איחוד משפחות , ולכפות על תושבים חוקיים בשטחים 
להגר " . 
