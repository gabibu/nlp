ד"ר מירון בנבנישתי הגיש אתמול לבית המשפט המחוזי בירושלים בקשה לפסק - דין 
הצהרתי , שיקבע כי על - פי ההסכם בינו לבין הגרוזלם פוסט , חובה עליהם 
לפרסם את מחקרו בנושא " זכויות האדם בשטחים " , או לחילופין , להצהיר כי 
סעיף האופציה שהיה לגרוזלם פוסט עבר זמנו , ואין הם רשאים להשתמש בו עתה . 
כזכור , סירב מו"ל העיתון , יהודה לוי , לפרסם את המחקר על סמך סעיף בחוזה 
השומר לו זכות סירוב ראשונה לגבי החומר . בנבנישתי טוען כי פירוט המחקר 
הובא לידיעת הפוסט מזמן , וזכות הסירוב מוצתה . לדבריו , ההתנכלות היא 
מסיבות פוליטיות הנובעות מאופי החומר , ולא מסיבות של שיקול ארגוני - כלכלי 
כפי שטוען לוי . בתביעה שהוגשה באמצעות עו"ד מנחם שכטר , טוען בנבנישתי 
כי בישיבה באוקטובר 98 קיבל לוי את נושאי שבעת המחקרים " מבלי לחלקם לכאלה 
שאותם התחייב להוציא , ולכאלה שלגביהם הוא זכאי לסרב על פי סעיף הסכם . 
עם זאת , ב03 בינואר הוחזר לבנבנישתי כתב היד באמצעות שליח , ואליו צורף 
מכתב קצר כי בהתאם לסעיף בהסכם המעגן זכות סירוב ראשונה , החליט יהודה לוי 
לא לפרסם את המחקר . עוד טוען בנבנישתי בתביעתו , כי מאחר שאין לדעתו מקום 
לשיקולי כדאיות ביחס לפרסום בודד מתוך חבילת פרסומים , " אין מנוס מהמסקנה 
כי ביסוד הההחלטה עומדים שיקולים אחרים , שהם זרים להסכם " . יתר על כן 
הוא מציין בתביעה כי מעולם לא הייתה בעבר התייחסות של המו"ל לעצם כתב היד 
מצד תוכנו . לדבריו , אי פרסום המחקר במועד , יגרום גם לפגיעה קשה באמינותו 
המקצועית ובאיזון הנכון שבין מרכיבי המחקר . בתגובה ל"הארץ " על החלטתו 
שלא לפרסם את המחקר , טען יהודה לוי כי אין בהחלטה כל שיקול פוליטי . 
