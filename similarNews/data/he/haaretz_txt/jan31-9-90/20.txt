סטרסבורג ( ע"ץ וע"ר ) . פולין הגישה אתמול בקשה רשמית להתקבל כחברה מלאה 
במועצת אירופה . ראש ממשלת פולין , תדאוש מזובייצקי , שנאם באסיפה הפרלמנטרית 
של 32 המדינות בסטרסבורג , אמר כי ארצו מתחילה להניח את היסודות המשפטיים 
והכלכליים הדרושים על - ידי המועצה , ולכן היא יכולה לבקש בצורה לגיטימית 
להתקבל כחברה במוסד פוליטי זה , הוותיק ביותר באירופה . מאז מאי 9891 נהנתה 
פולין ממעמד של " מוזמנת מיוחדת " במועצה בדומה למעמד של משקיפה יחד 
עם הונגריה , בריה"ם ויוגוסלוויה . במועצת אירופה , שהוקמה ב9491 , מאוגדים 
המשטרים הפרלמנטריים הדמוקרטיים הפלורליסטים . קריטריון זה לא התקיים , 
עד לפני זמן מועט , במדינות מזרח - אירופה . מזובייצקי הזהיר בנאומו , 
כי תוהו - ובוהו במהלך הרפורמות במדינות הגוש - המזרחי , עלול לחזק את 
הגוורדיה הקומוניסטית הוותיקה ולעכב את היווצרותו של משטר פוליטי חדש . מזובייצקי 
היה המנהיג השני של הגוש המזרחי שנאם תוך יומיים במועצה , לאחר ראש ממשלת 
הונגריה מיקלוש נמת . גם הונגריה ויוגוסלוויה ביקשו להתקבל כחברות למועצה , 
שנוסדה כדי לקדם את עקרונות הדמוקרטיה וזכויות האדם . 
