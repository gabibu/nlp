קייפטאון ( ער ) . נשיא דרום אפריקה , ף . ו . דה - קלרק , הכחיש אתמול 
את השמועות , כי הוא נפגש עם המנהיג הלאומני השחור הכלוא נלסון מאנדלה , 
לקראת נאום גורלי שדה - קלרק עומד להשמיע ביום שישי בפרלמנט . " בתגובה 
לשאלות רבות שהועלו על ידי אמצעי התקשורת ולנוכח ניחושים נרחבים , נוכל 
לומר שלא נערכה פגישה בין נשיא המדינה ף . ו . דה - קלרק ומר נלסון מאנדלה " , 
נאמר בהודעה מלשכתו של דה - קלרק . " יתר על כן , אין שום תיכנון לעריכת 
פגישה כזו לפני פתיחת הפרלמנט ב2 בפברואר " . בהודעה לא נמסרו כל פרטים נוספים . 
מקורות ממשלתיים בכירים אמרו ביום ד שדה - קלרק ייפגש עם מאנדלה , כדי ליישב 
בעיות שהתעוררו בהקשר לשחרורו של מאנדלה . מאנדלה , היושב בכלא מאז 2691 , 
נחשב בעיני מיליוני שחורים למנהיג דגול , שיוכל להובילם להשגת מטרותיהם 
הלאומיות . ממקורות ממשלתיים נמסר , כי בנאומו החשוב לפני הפרלמנט היום , 
יתייחס דה - קלרק לתנאים מוקדמים לפתיחת שיחות עם מתנגדי האפרטהייד . אולם 
אין זה ברור אם יתייחס דה - קלרק גם לנושא שחרורו של מאנדלה . דיפלומטים 
מערביים סבורים כי יהיה זה הנאום הגורלי ביותר שהשמיע דה - קלרק בששת חודשי 
כהונתו . הנאום יטווה ככל הנראה קווים למדיניותו ויגלה טפח מכוונותיו להקל 
מחוקי האפרטהייד . 
