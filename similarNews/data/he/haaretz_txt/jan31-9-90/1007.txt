ההנחיות החדשות של הבורסה קובעות , שבחברות בהן יותר מסוג אחד של מניות , 
ייעשה גיוס הון במניות המועדפות , בין אם הן רשומות למסחר בבורסה ובין 
אם לאו . מה קורה כאשר המניות המועדפות מהוות מניות שליטה או כאשר הן מניות 
יסוד המקנות אחוז שליטה קבוע , או כאשר הן מניות רשומות בבורסה ואנשים קנו 
אותן במהלך השנים ושילמו עבורן מחיר הכולל פרמיה עבור מניות מועדפות . למעשה 
מובילות ההנחיות החדשות , במילים אחרות , לאיחוד ההון ואיחוד סוגי המניות 
לסוג אחד שייסחר בבורסה . במסגרת איחוד כזה מפסידים בעלי המניות המועדפות 
את היתרון שהיה להם עד עתה , לעתים עד אובדן שליטה או אובדן אחוזי שליטה 
רבים . לדוגמה : אדם מחזיק במניות יסוד המקנות לו % 05 בזכויות ההצבעה בחברה , 
ויחד עם זאת , מחזיק במניות רגילות הנסחרות בבורסה כמות של % 05 ממניות 
אלה , המהווה % 52 מזכויות ההצבעה בחברה . בסך - הכל הוא מחזיק ב%57 מזכויות 
ההצבעה בחברה . ביטול מניות היסוד יגרום לכך שכל הזכויות יתמצו במניות הרגילות 
מהן הוא מחזיק מחצית , כלומר , עתה יחזיק ב%05 בהון ובהצבעה בחברה . יוצא 
מכך , שהפסיד % 52 מזכויות ההצבעה שהיו לו . זו , כמובן , רק דוגמה ( 
לא בלתי מעשית ) וישנן דוגמאות שונות . נוצר מצב בו יש לאזן בין שני אינטרסים : 
האחד , אינטרס הרשויות לגרום לכך שלכל חברה ציבורית יהיה רק סוג מניות 
אחד עם זכויות הצבעה שוות . והאחר , האינטרס של בעלי השליטה או בעלי המניות 
המועדפות העלולים לאבד שליטה או חלק ממנה בעקבות הוראת הרשויות . אין , 
לדעתי , ללמוד גזרה שווה מהמתרחש בהשוואות זכויות ההצבעה בבנקים שבהסדר , 
שכן שם אובדן השליטה מקורו בהתחייבויות שקיבלה על עצמה הממשלה באוקטובר 
3891 , עם התמוטטות מניות הבנקים . כאן הנסיבות שונות , וההנחיות שהתקינה 
הבורסה באישור רשות ניירות ערך , מטרתן היא " הסדר השוק " ולא פגיעה ב"בעלי 
שליטה " . הפתרון שאין ממנו מוצא , לדעתי , הוא הקצאה פרטית של מניות 
לבעלי שליטה , כדי שיקבלו בחזרה את מה שהפסידו במסגרת איחוד המניות . פתרון 
זה אינו פשוט , שכן הוא כרוך בתשלום עבור המניות שיוקצו , והשאלה היא באיזה 
מחיר יוקצו המניות ומי יקבע , אסיפה כללית , בית - המשפט , הרשויות ? 
בשלב זה , כל הפעולות הנ"ל נדרשות בשלב של גיוס הון , וייתכן שעד שלא יימצאו 
תשובות מספקות לשאלות הנ"ל יימנע גיוס הון בחברות אלה . 
