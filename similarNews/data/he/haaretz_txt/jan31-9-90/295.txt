גור וידאל מאמין שכל אחד מאתנו נאלץ להכיר את העולם שמאחורי מערכת הסורגים 
של הכלוב שבו גודל . הוא עצמו גדל באחד מכלובי הזהב השמורים לבני הטיפוחים 
של הרפובליקה האמריקאית . סבו היה סנאטור מאוקלהומה , אביו היה חבר קבינט 
בממשלו של פרנקלין רוזוולט , ואמו היתה נשואה פעם ליו אושינקלוס , עו"ד 
עתיר - ממון שהיה גם אביה החורג של זקלין קנדי - אונאסיס . וידאל הוא מסאי 
מבריק , תסריטאי מבוקש , אינטלקטואל שוחר - מדון ומהפוריים שבסופרי ארה"ב . 
כל אחד מספרי ההיסטוריה שלו " בר " , " לינקולן " , " 6781 " , " אימפריה " , 
ו"ואשינגטון די - סי " היו רבי מכר ותורגמו לשפות רבות . " אני כותב 
על השליטים , על העריצים , על המלכים , על האלים ועל הגיבורים " , אמר 
לא מכבר בראיון ל"לוס - אנגלס טיימס " . " החזרתי את הסיפור למקור להומרוס , 
לדנטה , לשייקספיר , לטולסטוי . את הרפובליקה האמריקאית יש צורך לתאר 
במונחים שונים מאלה השמורים לספרי ההיסטוריה הנוראים שילדי ביה"ס , ברוב 
חוכמתם , אינם קוראים " . בספרו האחרון " הוליווד " חושף וידאל בפני 
קוראיו את ממשליהם של הנשיאים וודרו וילסון ורן הארדינג , בדלגו בין בירת 
הפוליטיקה לבירת הקולנוע . " הסרטים עיצבו את הדמויות שעיצבו את הסרטים " , 
הוא אומר . " לואי ב . מאייר ( נשיא אולפני מטרו - גולדווין מאייר ) 
המציא מחדש את אמריקה . עולמו של אנדי הארדי ( סדרת קומדיות סנטימנטליות 
בכיכובו של מיקי רוני , שפיארה את חיי הפשטות השלווים של העיירה האמריקאית ) 
פיתה לא רק את אמריקה , אלא גם את העולם . בסופו של דבר קיבלנו את רונלד 
רייגן , סמל זקוף - גו לימי הזוהר , תזכורת למשהו שהיה דמיוני עוד מלכתחילה . 
זו היתה ברירה שהמיטה אסון על המדינה , אך היתה מלאת השראה " . מסע הפרסום 
שסלל את דרכו של הרומן החדש אל התודעה האמריקאית איפשר לווידאל להגיח פעם 
נוספת מביתו שברומא ולשגר את דעותיו המקוריות לעבר קהל קוראיו המשועשע . 
" הם מוצאים דרכים להוציא לי שם רע " , הוא אומר על הממסד הספרותי , הממשלה 
וכלי התקשורת . " הם רוצים שלא יתייחסו אלי ברצינות . כלי התקשורת אמורים 
למנוע התייחסות רצינית לאנשים רציניים . ואשינגטון טיימס השמיץ אותי . 
ואשינגטון פוסט מתייחס אלי במדור הסגנון כאל מישהו חסר כל חשיבות . שמי 
מתנוסס בראש רשימת האויבים של הניו יורק טיימס . איני יכול לצאת כשידי על 
העליונה משום ראיון כתוב " . לפני שנים אחדות , כשהופיע במשדר ראיונות הבוקר 
של אן - בי - סי , ניסה המראיין , תום ברוקו , להסיט את השיחה עמו לבי - 
סקסואליות . וידאל רמז לו שהנושא הולם משדר לילה מאוחר , לא תוכנית בוקר . 
ברוקו ניסה שוב ווידאל התלקח : " כעת אני הולך לדבר על פוליטיקה " , גער 
במראיין . " לא נדבר עלי , לא נדבר על הנושא החביב עליך בי - סקסואליות 
אנחנו נדבר על גימי קארטר " . שנה לאחר מכן , בראיון ל"טיים " , הדגים 
ברוקו את חוויות הקרב שלו כמראיין באמצעות הסיפור על וידאל . " אני רציתי 
לדבר על פוליטיקה " , סיפר לכתב , " והוא רצה לדבר על בי - סקסואליות " . 
על ממשלת ארה"ב אמר וידאל : " זוהי ממשלתם של העשירים , למען העשירים 
ובאמצעות העשירים . שכח מהפוליטיקאים , הם בסך הכל הממשלה הקוסמטית . 
את הממשלה האמיתית מרכיבים עשירי - העל , כתריסר משפחות המעמידות פנים שאינן 
קשורות לעניין . הם שוכרים את הנשיאים , את הקונגרס " . על גימי קארטר : 
" רוקפלר ברא אותו . התכונות הנדרשות מנשיא הן לגלות עניין בבריות , 
לא באנשים המעניקים לו את הכסף . לדעתך הוא איש טוב ? מה זה שייך לעניין ? 
על סמים : " אלמנט חריג בסוכנות הביון המרכזית או בסוכנות למלחמה בסמים 
מבקש להשתלט על חייהם של אזרחי ארה"ב במטרה להפיק מכך רווחים . באמצעות 
חובת מבדקי הדם , מבדקי השתן וגלאי השקר הם ביססו את התשתית למדינת משטרה 
והם לא יוותרו עליה . הם יודעים שבמוקדם או במאוחר מישהו ינסה להפיל את 
הממשלה " . על היפאנים : " הם שונאים אותנו . גרוע מזה הם בזים לנו . 
הם באים מדי רבעון ורוכשים איגרות חוב המאפשרות לממשלה לתפקד . כל מה שהם 
צריכים לעשות זה לא לבוא יום אחד . לא תהיה כל דרך להחזיק את האימפריה המפורסמת 
הזאת . אמריקה לא יצרה תרבות . פה ושם התחלנו . אבל גלי ההגירה חייבו 
אותנו להתחיל שוב , לקלוט אנשים שהביאו עמם דברים בעלי ערך , אך גרמו להאטה 
בדברים אחרים . כעת אנו קולטים מדרום לגבול גלי ענק של מהגרים שאינם מתייחסים 
כלל לתרבות שלנו " . על התהליכים המתחוללים כיום בעולם : " שני דברים קורים 
כיום בעולם : כוח אחד מתאמץ ללכד את הכלכלה העולמית במטרה להציל את האוויר , 
המים והאדמה על כדור הארץ . כוח שני הוא מדינות שנמאס להן ממדינת - האומה . 
בסוף יוענק חופש מסוים לעממים שבפנים סקוטלנד , ולש , הבאסקים . כל 
המהומות האתניות המתחוללות בבריה"ם יבואו על פתרונן . אם אכן נגיע לכלל 
איזון , יהיה זה אידיאלי מבחינת הגזע האנושי . כדור הארץ לא ייהרס והשבטים , 
הסיעות והקבוצות יוכלו להיות מה שהם בתוך מדינת - העולם . אבל הרבה יותר 
סביר שהרעים יתפסו פיקוד , ישכחו להציל את כדור הארץ , וכולנו נהפוך לעבדים " . 
על צרלי צפלין : " פולט גודאר ( שמה הקולנועי של השחקנית מריאן לוי , 
שהיתה נשואה לצפלין בשנים 246391 והופיעה בסרטו " זמנים מודרניים " ) אמרה 
לי שהוא לא נימול . היא לא זכרה את המלה . כששאלתי אותה אם הוא יהודי 
משהו על כך הופיע פעם בעיתון היא אמרה : מי יכול לדעת עם צרלי ? הוא כל 
הזמן משקר . אבל , אתה יודע , יש לו את הדבר הזה " . " על אלינור רוזוולט : 
" בעשר השנים האחרונות לחייה נפגשנו די הרבה . סקס בכלל לא עניין אותה . 
קשה היה לדמיין אותה במיטה . אבל כשקראתי את מכתביה שראו אור , השתכנעתי 
שאהבתה ( לעיתונאית ) היתה גופנית במאה אחוז " . על הסופרים שהוא מעריץ : 
" בשיא האנרגיה שלי , כשקראתי הרבה , העדפתי את אפולייאוס ( סופר רומי 
שכתב את " מטאמורפוזות " ) ופאטרוניוס ( סופר רומי , מחבר " סאטיריקון " ) 
. שורשי תקועים בהם יותר מאשר בהאתורן ( " אות השני " ) או במלוויל ( 
" מובי דיק " ) , שאינם מעניינים אותי כלל . מובי דיק הוא יצירה לא רלוונטית . 
גורג אליוט טובה עליך להיות בן 04 ולהכיר את העולם כדי להבין עד כמה היא 
טובה . אני אוהב את הרומנים של קרסון מקלרס ( " צייד בודד הוא הלב " ) 
ואהבתי את אוולין וו ( " ביקור חוזר בבריידסהאד " ) , אך איני סבור שאני 
מסוגל לשוב ולקרוא בו " . על רענון עצמי : " מדי חורף אני שוהה חודש אחד 
בדרום - מזרח אסיה ; בתאילנד הישנה , מחוץ לעיר . יש לי חברים בודהיסטים 
רבים , ובמאמץ להנמיך את לחץ הדם שלי התחלתי ללמוד מדיטציה . כדי לזכות 
בשקט ובשלווה אתה חייב שלא לשאוף לכלום . אתה צריך לרוקן את המוח ולחשוב 
רק על הנשימה . כשאתה חדל לחשוב על עצמך , על מה שאתה רוצה , אתה מגיע 
לשלווה האמיתית " . 
