תוכנית ההבראה לשני מפעלי השמן של קונצרן " כור " " שמן " ו"עץ הזית " , 
קבעה כי פעילות מיצוי השמן תרוכז במפעל " עץ הזית שבפתח תקוה , ואילו 
ייצור הסבונים והדטרגנטים ומוצרי הקוסמטיקה ירוכז במפעל " שמן " שבחיפה . 
בתחילה התנגדו העובדים בשני המפעלים לצעדי ההבראה . עובדי " עץ הזית " 
טענו כי הפעולות הרווחיות הועברו למפעל בחיפה , ואילו העובדים בחיפה חששו 
כי הפעילות הרווחית מרוכזת במפעל בפתח תקוה . עם זאת , הוחלט כי קו ייצור 
של מיצוי שמנים יושאר במפעל " שמן " בחיפה כגיבוי ועל מנת לאפשר בעתיד 
למפעלים להרחיב את הייצור . מהנהלת כור נמסר , כי בתחילה נשקלו אפשרויות 
שונות , כתוצאה מהפסדי שני המפעלים ב88 , שהסתכמו ב21 מיליון ש"ח . אחת 
האפשרויות היתה סגירת אחד המפעלים וריכוז כל הפעילויות במפעל השני . כמו 
כן נשקלה האפשרות לבצע בדיקה של יעילות קווי הייצור ולערוך אותם מחדש . 
לאחר דיונים הוחלט לבצע את האפשרות השנייה , ובשל יעילות מיצוי השמנים הגבוהה 
יותר במפעל " עץ הזית " הוחלט לבצע פעילות זו שם . תוצאות הפעילות של שני 
המפעלים השתפרו ב98 ובתשעת החודשים הראשונים של השנה עברו המפעלים לאיזון . 
מהפסד תפעולי של 2 מיליון ש"ח ב88 הושג רווח תפעולי של 4 . 3 מיליון ש"ח 
בתשעת החודשים הראשונים של 98 . קווי הייצור של הסבונים , הדטרגנטים והקוסמטיקה 
הועברו למפעל " שמן " והתקבלו על - ידי עובדי המפעל בברכה . אולם הדרישה 
להעביר את מרבית פעילויות מיצוי השמן למפעל " עץ הזית " נתקלו בהתנגדות 
העובדים , שניסו למנוע מאת ההעברה . העובדים פנו באחרונה להנהלת המפעל 
ודרשו כי יחד עם הנהלת " כור מזון " תחתום עם הוועד על התחייבות חוזית , 
שתבטיח את המשך פעילות מיצוי השמנים במפעל בהיקף גדול . הנהלת המפעל סירבה 
לחתום וציינה בשיחות עם ועד העובדים , כי כל עוד ניתן יהיה להפעיל מבחינה 
כלכלית את מיצוי השמנים במפעל בחיפה יתמידו בכך . במסמך פנימי של משרדי האוצר 
והתעשייה מ78 עולה , כי באותה עת מחירי השמן היו מופרזים בשל עודף בכוח - 
אדם ואי יעילות במפעל " שמן " , שבו היו 08 עובדים יותר מאשר במפעל " עץ 
הזית " , ולשני המפעלים היתה תפוקה זהה . מחיר השמן נקבע אז על - ידי שרי 
האוצר והתעשייה לפי שיטת קוסט פלוס , על סמך התוצאות הממוצעות בענף , כך 
שהחברות הפרטיות נהנו מרווחים גדולים עקב יעילותן יחסית ל"שמן " . 
