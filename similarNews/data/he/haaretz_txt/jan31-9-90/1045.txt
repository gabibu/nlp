שולי נתן הוא שמה המסחרי של מרים וייס . היא גרה ברעננה בשכונה של בתים 
פרטיים צנועים , באווירה כפרית . בכניסה לבית קיר אבן ועליו חישוק של כדורסל . 
עשר מדרגות של אבן גולמית מובילות לרחבת דשא , שנתן מכנה " החצר " . על 
העץ במרכז הדשא בנו הילדים בית - עץ . הרחבה מרוצפת ועליה ניצב ריהוט גן 
בצבע לבן , פונה אל החצר מצד אחד ואל הסלון מצד שני . מעל הרחבה משתרגת 
גפן היוצרת כניסה טבעית - ירוקה . את הבית קנו לפני עשר שנים ולא שינו בו 
דבר . הריהוט בקווים נקיים , כריות גדולות רקומות , חלקן מעשה ידיה של 
נתן . שטיח מרוקאי וכיסאות קש , תקליטייה גדולה ומערכת סטריאופונית ממוקמת 
בתוך ארון עץ שחור ששופץ . הקירות מכוסים בציורים בסגנון אימפרסיוניסטי 
שעשה אביה הצייר , יהושע בורנפרויד , וכלי הקרמיקה שעשתה האם שעסקה בפיסול 
קרמי . משפחתה עלתה מאנגליה ב0591 . אמה היתה קדרת ומאיירת ספרים . היא 
זוכרת שלשכונה שלהם ברמת - חן הגיע מורה לגיטרה , יוסי ואלד . אמה הציעה 
שתיקח כמה שיעורים . בהמשך , במקום שהגיטרה תלווה אותה , היא ליוותה את 
הגיטרה . היא היתה בת שש עשרה ואהבה " פולק " אמריקני טהור . קריירה 
לא היתה בתכנון . אמיתי נאמן מ"קול - ישראל " שמע אותה שרה אצל ידידה . 
עשו לה " אודישן " והיא שובצה בתוכנית " תשואות ראשונות " וב"מועדון 
הזמר " . קפמאבינהבית קומפקטי , שני חדרים לחמישה ילדים . שתי מיטות קומותיים , 
והמון " לגו " . מאחורי הבית חצר קטנה עם פיסת דשא . עצי פרי מנגו , 
לימון , שזיף ושסק . ערוגות פרחים , שהם התחביב של נתן . השיחות והפגישות 
שלנו התנהלו בשעות שאחרי ההשכבה , או בין " פרפר נחמד " ל"רכבת ההפתעות " . 
נתן אינה יוצרת מצבים שיכניסו אותה ואת בני ביתה למתחים . כשהדברים מפריעים 
לילדים , פשוט מוותרים עליהם . לפני עשרים ושתיים שנים , כשירושלים הפכה 
זהב , היתה נתן לסמל . חיילת אלמונית בעלת עיניים גדולות וגיטרה . היא 
עלתה לבמה והרעידה את המדינה . " ירושלים של זהב " הפך להמנון . נתן 
הקליטה ששה תקליטים בזה אחר זה , והופיעה בארץ ובחו"ל . בלידה השלישית 
פסקה לחלוטין מלהופיע . שש שנים לא עלתה על בימה , ועשר שנים שמרה על שקט 
תקשורתי . היום קנט בן שלוש עשרה , אוריון בן אחת עשרה , מירה בת עשר , 
שון בן שמונה והראל בן שש . ביום שבו הלך הראל בפעם הראשונה לגן , חזרה 
אל הגיטרה . החזרה הולידה שלושה לחנים לשיריה של המשוררת זלדה ז"ל . ישראל 
דליות , איש הרדיו , ששמע את הלחנים החדשים , סיפר על - כך לרבקה מיכאלי , 
והיא הוזמנה לאולפן לראיון . מיד אחריו הוזמנה גם ל"ערב חדש " ול"ממני " . 
התקשורת חגה סביבה וראתה בכך " קאמבק " של זמרת שנעלמה לחלוטין . נתן 
יודעת לספר שאחרי שבע שנים שלא נגעה בגיטרה זה חוזר אליה באופן ספונטני מאוד . 
בצוותאות ובמתנ"סים מקבל אותה הקהל בחום . מגיעות הזמנות ממוסדות רשמיים , 
מהכנסת , מקונגרסים ומכנסים . בעוד חודש יוצאת קלטת חדשה שתכלול 01 שירים , 
שבעה מהם חדשים , שלחלקם הלחינה מנגינות למלים של לאה גולדברג וזלדה , 
וחלק אחר כתבה והלחינה בעצמה . שניים מתוך עשרת השירים הם מרוקאים . את 
הקלטת החדשה מפיקה נתן בעצמה . ברדיו מתנגנים כבר שלושה משיריה : " שושנה 
שחורה " , " אל תשליכני מלפניך " ו"אנא השם " . 
