" הלל " מאת יחזקאל בראון ( ביצוע בכורה ) היא יצירה יפה וקליטה , המשתמשת 
בתמליל הפולחני המבוסס על טקסט מן התנ"ך . היצירה רחבת ההיקף והבנויה 
היטב זכתה לביצוע מרשים בשל האינטרפרטציה הנבונה של סטנלי ספרבר ושירתו של 
אלברטו מזרחי , החזן - טנור בעל הקול הגמיש ורב - העוצמה . הקונצרט נפתח 
ביצירתו של בלוך , " בעל שם " , שלוש תמונות מחיי החסידים , לכינור ולתזמורת . 
חלקה האמצעי של היצירה , " ניגון " , הוא הידוע ביותר , אך בשלמותה 
היא איננה זוכה לביצועים רבים , אולי בשל חולשתו הבולטת של הפרק האחרון . 
לואיס לב ניגן את תפקיד הסולו בצורה מאופקת וזהירה , והשתדל לא לגלוש לרגשנות - 
יתר . חלקו השני של הקונצרט הפגיש את הקהל עם הפסנתרן גפרי סוואן , יליד 
אריזונה , אשר העניק למאזיניו ביצוע מרתק של הקונצרטו במי מינור מאת שופן . 
