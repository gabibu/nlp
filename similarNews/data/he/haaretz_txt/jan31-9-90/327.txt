וארשה ( ע"ץ ) . אם ייערכו בחירות כלליות בפולין יצביע הרוב המכריע של 
הפולנים בעד סולידריות , אך יחד עם זאת נחלשת והולכת תמיכת הפולנים בתנועה 
זו . עובדה זו עולה מתוצאותיו של סקר דעת קהל , אשר פורסמו אתמול בביטאון 
התנועה . אילו נערכו הבחירות ב12 בינואר ( מועד עריכת הסקר ) , היו % 84 
מאזרחי פולין מצביעים בעד סולידריות , % 3 בעד מפלגת האיכרים , % 2 למפלגה 
הקומוניסטית , שניים למפלגה הדמוקרטית , ו%4 למפלגות שונות אחרות . בסקר 
דומה שנערך בנובמבר אשתקד , היתה התמיכה בסולידריות גדולה יותר ב%11 . 
לפי הסקר האחרון איבדה מאז המפלגה הדמוקרטית שליש מתומכיה , והמפלגה הקומוניסטית 
חמישית מתומכיה . במקביל עלה מספרם של העונים שטרם החליטו למי להצביע , 
או שגילו אדישות לנושא הפוליטי . 
