שר הכלכלה והתכנון , יצחק מודעי , קרא לשר החוץ , משה ארנס , לשקול הופעה 
לפני מועצת שרי השוק האירופי שתתכנס בראשית פברואר בבריסל כדי לנסות להניאה 
מלקבל החלטה אנטי ישראלית ברוח ההחלטות שקיבל הפרלמנט האירופי לפני שבועיים . 
במכתב אל שר החוץ , אומר מודעי כי בשבועיים שחלפו נתקבלו במוסדות השוק המשותף 
כמה החלטות שעניינן גינוי ישראל והפעלת סנקציות נגדה על בסיס פוליטי . ההחלטה 
שנתקבלה בפרלמנט האירופי ב81 בחודש קוראת לנציבות השוק להקפיא מייד את סעיף 
התקציב המוקדש לשיתוף פעולה מדעי עם ישראל . שר החוץ של אירלנד קולינס , 
שהוא היו"ר התורן של מועצת שרי השוק , אף התבטא בחריפות נגד ישראל בהופיעו 
לפני משלחת ח"כים מישראל . מודעי מציין במכתבו כי בימים אלה מופעל לחץ מסיווי 
על נציבות השוק לאמץ את החלטות הפרלמנט האירופי וליישמן , כלומר להקפיא 
את ההסכמים לשיתוף פעולה בין ישראל לבין הקהיליה האירופית בתחום המדעי , 
ואף יש חשש להמשך שיתוף הפעולה התעשייתי - טכנולוגי בין ישראל לבין השוק 
האירופי המשותף . 
