לוס אנגלס ( מיוחד ל"הארץ " ) . מסע לחצים חסר תקדים הסתיים שלשום בלוס 
אנגלס בעת שאנשי התביעה המחוזית ביקשו לשוב ולהעמיד את ריימונד באקי , בן 
13 , למשפט חוזר על 31 סעיפי אישום , שבהם טרם נפלה הכרעה במשפט המקורי . 
השופט נעתר לבקשתם והורה לפתוח במשפט ב9 בחודש מארס . כזכור , זוכה ריימונד 
באקי לפני כשבועיים מ25 סעיפי אישום בסיומו של הארוך והיקר במשפטים הפליליים 
שנערכו אי פעם בארה"ב . 87 חודשים , 51 מיליון דולר , 421 עדים ו06 אלף 
דפי עדויות לא שכנעו את תריסר המושבעים כי ילדי גן הילדים , שבו עבד ושנוהל 
על ידי אמו , פגי מקמקטין באקי , בת 25 , נפלו קורבן למעשי אונס , פורנוגרפיה 
ופולחני שטן . בדיון דרמתי , שנערך בבית המשפט , אמר סגן התובע המחוזי : 
" איננו מבקשים לזכות מחוסר הוכחות . אנו מבקשים להורות על משפט חוזר . 
" באקי , שהיה כלוא משך חמש שנותיה של הפרשה הממושכת , נראה המום בעת 
שהאזין להחלטת השופט . הוא עזב את האולם ללא תגובה . ההחלטה לשוב ולהעמידו 
לדין נפלה בשיאו של מאמץ חסר תקדים , שבוצע בידי הוריהם של ילדי הגן וארגונים 
שונים להגנת ילדים . מסע הלחצים כלל שידול פוליטיקאים , שיגור אלפי מכתבים , 
הפגנות , מסיבות עיתונאים והופעות במשדרי טלוויזיה . היום דחה התובע המחוזי , 
איירה ריינר , את הטענות לפיהן החלטתו לשוב ולתבוע לדין הנחו שיקולים פוליטיים . 
