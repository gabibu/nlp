ביקורת חריפה נגד דרך טיפולה של הממשלה בקליטת יהודי בריה"ם הטיחו כמה מן 
הבולטים באסירי ציון לשעבר , ביניהם יוסף מנדלביץ , יוסף ביגון , אידה 
נודל , יולי אדלשטיין וולדימיר סלפאק . בכינוס חירום שקיימו כמה עשרות אסירי 
ציון לשעבר , הם האשימו את הממשלה במחדל מזעזע של תנועת " שלח את עמי " 
בגלל העיכוב הממושך , הנמשך לדבריהם כשנה , של משלוח דרישות ליציאה ליהודי 
בריה"ם ואי - הבטחת מקומות במטוסים היוצאים מבריה"ם לבוקרשט ולבודפשט ומשם 
לישראל . לדבריהם , בבריה"ם ממתינים עתה כ05 אלף יהודים עם אשרות יציאה 
בידיהם , משום שטרם נמצאו להם מקומות בטיסות ארצה . קבוצת אסירי ציון לשעבר 
ציינה כי השלטון הסובייטי הולך ומתמוטט והממשלה , הצבא והמשטרה של בריה"ם 
לדבריהם אינם מסוגלים להשליט סדר . עוד אמרו הדוברים , כי המציאות של 
מלחמת אזרחים מאיימת על כל אזרחי בריה"ם ובעיקר על היהודים . הם התריעו כי 
למרות ההסתה והאנטישמיות נגד היהודים והאיום בפוגרומים , נמצאים אזרחי ישראל 
עדיין שרויים במצב של אופוריה ושתיקה נוכח הצורך לפנות באורח מיידי את היהודים 
מבריה"ם . הם יצאו בקריאה לממשלה " לראות בעיניים פקוחות " את חומרת המצב 
ולפעול לאלתר לפינוי היהודים מבריה"ם בכל הדרכים , ע"י תגבור מספר הטיסות , 
הכשרת קווי טיסה היוצאים מבריה"ם למערב כנתיב יציאה ליהודים , מתן הדרכה 
והכוונה ליהודים לצאת בכל דרך אפשרית , ניצול כל דרכי התחבורה , לרבות 
אוניות , ובדיקת האפשרות ליצירת דרכי מילוט דרך פינלנד . 
