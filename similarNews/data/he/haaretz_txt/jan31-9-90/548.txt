בימים אלה מתקיימת במוזיאון מטרופוליטן שבניו - יורק תערוכת תצלומים בשם 
" הראייה החדשה " . התצלומים שייכים לאוסף המוזיאון . המטרופוליטן התחיל 
באיסוף תצלומים ב6291 , עשר שנים לאחר הקמתה של המחלקה לעבודות על נייר 
במוזיאון . העבודות הראשונות באוסף היו עבודותיו של סטיגליץ , צלם אמריקאי 
בעל השפעה . בתקופה שלפני מלחמת העולם הראשונה מפתח סטיגליץ ביצירתו את 
מה שנקרא " צילום פיקטוריאלי " , כלומר צילום שהוא ציורי באופיו גם מבחינת 
הנושאים שהוא מטפל בהם וגם מבחינת אופן הטיפול . זהו צילום הפועל על עקרונות 
שהתגבשו על - ידי מסורת הציור , צילום המצהיר על ההבדל שבין הצלם החובב 
לצלם האמן . ביטוי הולם לרעיון זה ולמאבק להגשמתו היה בתערוכה מ0191 שאצר 
סטיגליץ . התערוכה נקראה : " התערוכה הבין - לאומית של צילום פיקטוריאלי " . 
לאחר מלחמת - העולם הראשונה צמח גם בארה"ב וגם באירופה דור חדש של צלמים , 
שפנה עורף לצילום הפיקטוריאלי ובחר בדרכים אחרות של ביטוי . התערוכה " הראייה 
החדשה " מנסה לבחון את התקופה שבין שתי המלחמות , את האופן שבו צומח 
הצילום ופורץ מתוך ההיבט הפיקטוריאלי אל כיוונים חדשים וכן את מידת ההשפעה 
שיש לעבודות הצלמים ולתפיסתם בשנים שלאחר מלחמת - העולם השנייה , כולל העשור 
האחרון . עבודתם של הצלמים מלווה תמיד במאמרי ביקורת ומחקר . קריאה בטקסטים 
הכתובים מבהירה את הדרך שבה מתפתחים הדברים וגם משפיעה על מגמת העשייה . 
כל אלה מסייעים בבנייתו ובקיומו של הזיכרון הקולקטיווי . בבניית המסגרת 
להבנת ההיסטוריה יש חשיבות רבה למוזיאונים ולאוצרים . הוויכוחים וחילוקי 
הדעות תורמים את חלקם לנושא ולהעשרתו . השבוע נפתחה במוזיאון ת"א תערוכה 
שכותרתה : " המוזיאון כאספן מבחר רכישות 97919891 " . התערוכה מציגה , 
בין השאר , מדגם מייצג של התצלומים שנרכשו על - ידי המוזיאון או נתרמו 
לאוסף שלו בעשור האחרון . התצלומים בתערוכה מצביעים על רמה מקצועית גבוהה , 
דבר שמחדד את הפער שבין תהליך היצירה המגוון לדלות הביקורת והמחקר . אין 
בתערוכה קו הגיוני , שמבהיר את מדיניות הרכישה של המוזיאון . בשנים האחרונות 
לא ברור מה תפקיד המוזיאונים ואוצרי הצילום בארץ בתעודו ומיקומו של הצילום . 
גם במוזיאון ישראל בירושלים וגם במוזיאון ת"א יש תחושה חריפה של תערוכות 
מזדמנות . הטקסטים המלווים רדודים וחסרי עניין . נכון שהצילום לא מתקיים 
רק בזכותם של מוזיאונים ואוצרים . מוסדות להכשרת אמנים מתפתחים בארץ ומתחזקים 
הקשרים עם מרכזי תרבות ואמנות בעולם . אלא שבתחום העשייה המקומית המוסדית , 
מצליחים האוצרים והמוזיאונים להביא את המצב לכעין תרדמה . 
