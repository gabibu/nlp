השבועיים האחרונים היו אולי המרשימים בתולדות קונווקס בישראל . בתוך שבועיים 
אלה הותקנו שלושה מיני מחשבי - על מתוצרת החברה ברפא"ל , באוניברסיטה העברית 
בירושלים ובטכניון בחיפה . מחשב נוסף הושאל לאוניברסיטת תל אביב . קונווקס 
חברה אמריקאית העושה חיל בתחום שרשם בשנים האחרונות כישלונות עסקיים , 
דוגמת מחשב ה"אטה " של קונטרול דאטה , שייצורו הופסק חודשים אחדים לאחר 
הכרזתו מוכרת מה שמכונה בפי אנשי מקצוע מחשב - על לעניים : לא מכונה דוגמת 
הקריי , המריצה במעבדיה המקביליים מיליוני פעולות בשנייה ומגיעה עם תג מחיר 
של 51 מיליון דולר ומעלה , ובכל זאת כושר עיבוד מקבילי , ביצועים גבוהים , 
והעיקר מחיר התחלתי של כמיליון דולר . מי שאחראי , אולי , יותר מכל להצלחה 
המסחרית הזאת של קונווקס , הוא הממשל האמריקאי . ההגבלות שמטילה ארה"ב 
על יצוא מחשבי - על לישראל הותירו את מחשבי - העל מתוצרת קריי מחוץ לרשימת 
הקניות של מוסדות בארץ . גם בקשתה של יבם לרשיון יצוא למחשב 0903 , הכולל 
מעבד וקטורי המיועד לתעשייה הצבאית בארץ , נענתה בשלילה . לאמריקאים , 
אגב , לא מפריעה כנראה העובדה שמדענים ישראלים עובדים על מחשב כזה : במרכז 
המדעי של יבם בחיפה מותקן זה מכבר 0903 בעל מעבד וקטורי . מחשבי - על , 
על פי הראייה האמריקאית , הם נכס אסטרטגי . המכונות האלה משמשות בין השאר 
לצורכי חיזוי מטאורולוגי , לסימולציות של תהליכים כימיים , אך גם לעיבודים 
בליסטיים מתקדמים ולסימולציות בתחום המחקר הגרעיני . לא שאי אפשר לפתח פצצת 
גרעין ללא מחשב כזה , והאמריקאים עצמם יודעים זאת . אלא שמי שמעוניין לפתח 
יכולת גרעינית בתנאים המקובלים בשנות התשעים , יעדיף להסתייע בטכנולוגיה 
של מחשבי - על . מאז הצגתן של המכונות הראשונות בתחום זה , לפני פחות מחמש 
עשרה שנה , ועד אשתקד , היתה ארה"ב היצרנית היחידה בעולם של מחשבי - על . 
בשנה שעברה הצטרפו גם היפאנים חברת היטאצי , המייצרת תואמים למחשבים הגדולים 
של יבם . אלא שגם אילו רצו היפאנים למכור לישראל מחשב כזה , היו ידיהם 
כבולות בהסכם עם האמריקאים , הדורש הסכמה של ואשינגטון לכל עסקה כזאת . 
בתוקף מעמדם כיצרנים בלעדיים , נהגו האמריקאים קמצנות יתר בהיתרי יצוא 
למחשבים כאלה : למעלה מחמש שנים חלפו לפני שנחתם ההסכם הראשון למכירת מחשב 
כזה למדינה אירופית . צרפת , למשל , היתה צריכה להמתין זמן רב עוד יותר , 
בשל פרישתה ממסגרת הכוח הגרעיני המאוחד של נאט"ו . למרות זאת , היכולת 
הגרעינית המעשית של צרפת היתה לעובדה גם בהיעדר מחשב כזה . בתוך שלל הנושאים 
המרכיבים את תמונת יחסי ישראל - ארה"ב כמעט אין עוסקים באמברגו המוטל עלינו 
בתחום מחשבי - העל . מנכ"ל משרד הביטחון , דוד עברי , אמר לא מכבר , 
כי בסך הכל מדובר במוסד אקדמי שלא קיבל היתר יצוא למחשב שבו חפץ , והוא 
מקים רעש מיותר . בכיר בענף המחשבים קבל לא מכבר , כי בין הנושאים המרכזיים 
המונחים על סדר היום ביחסי ישראל - ארה"ב נדחקת השאלה הזאת לשוליים , ואינה 
מטופלת כראוי . בשבוע שעבר נדמה היה כי נפתח לישראל צינור חדש אל עולם מחשבי - 
העל . הפעם , באמצעות שיתוף פעולה עם צרפת דווקא . נציגי משרדי המדע בשתי 
המדינות חתמו על הסכם לשיתוף פעולה בתחום המחשוב המקבילי , שיטת העיבוד 
שעליה מבוססים מחשבי - העל . לכאורה , יכול שיתוף הפעולה הזה לענות על צורכיהן 
של שתי המדינות . תעשיית המחשבים הצרפתית , ובראשה קבוצת בול שבבעלות ממשלתית , 
מבקשת לפרוץ לתחומים חדשים , והמומחיות הישראלית בתחומי התוכנה עשויה להשתלב 
בפריצה כזאת . שתי המדינות מבקשות מידה רבה יותר של עצמאות מכפי שיש להן 
כיום בתחום מחשבי - העל , ולצורך זה מוכנה צרפת להתעלם מההחלטות האחרונות 
בדבר צמצום קשרי המדע בין הקהילייה האירופית לישראל . אלא שפרופסור רבין , 
איש האוניברסיטה העברית בירושלים , העוסק בתחום המחשוב המקבילי ומי שהיה 
שותף לחתימה מן הצד הישראלי על ההסכם עם צרפת , אומר כי הפרסומים בנושא 
מוגזמים . ההסכם הנוכחי , הוא מטעים , אינו קשור כלל לאמברגו האמריקאי . 
בסך הכל , הוא מסביר , מדובר במחקר בתחומי המחשוב המקבילי . שום דבר 
כמו קריי . בתוך שבועיים ייצא בקול קורא בצרפת ובארץ להזמנת הצעות מחקר 
משותפות לקבוצות בשתי המדינות . מחשבים מקביליים מכונות המכילות כמה מעבדים 
המטפלים בו זמנית בקטעים שונים של בעיה אחת אינם התחום היחיד שבו אמורות 
שתי המדינות לשתף פעולה . מדובר גם בשיתוף בתחום המערכות המבוזרות : כמה 
מעבדים בקופסאות שונות , העובדות בתקשורת . מה שעשוי לתת מושג אמיתי על 
המרחק בין ההסכם הזה ובין פיתוחו של מחשב - על צרפתי - ישראלי הוא סדרי הגודל 
של ההשקעה . משרדי המדע בשתי הארצות יעמידו כל אחד רבע מיליון מדי שנה . 
הפרויקטים שבהם מדובר מתוקצבים בסכומים של 52 עד 051 אלף דולר . חברת קריי , 
יצרנית מחשבי - העל , מוציאה כיום כמאה מיליון דולר בשנה להוצאות מחקר 
ופיתוח . ארנון בנקין , העומד בראש נציגות קריי בישראל , אומר כי אסור 
להסתנוור לא מקצב ההתקנות המהיר של קונווקס ולא מההסכם עם צרפת . בסך הכל , 
הוא אומר , האמריקאים מסרבים להיענות לבקשות גופים ישראליים דוגמת הטכניון 
לרכוש מחשבי קריי , ובאישור הייצוא למכונות קונווקס , המפגרות באורח מהותי 
אחרי הקריי , הם יוצרים מצב שבו אין מונחות בקשות ישראליות על סדר היום . 
אירופה , הוא מזכיר , קיבלה את מחשב - העל הראשון שלה בתחילת שנות השמונים . 
ישראל מפגרת כיום אחרי אירופה בתשע שנים בתחום רכש המחשבים הגדולים , ואחרי 
ארה"ב ב41 שנה . 
