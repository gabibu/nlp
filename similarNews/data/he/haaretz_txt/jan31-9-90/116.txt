סופת ההוריקן שחלפה על פני אנגליה בשבוע שעבר הותירה עשרות הרוגים , נזקים 
במיליארדי ליש"ט , והרבה פחדים . השיבושים החמורים במערכת התחבורה וניתוקה 
של המדינה מן היבשת שיתקו לחלוטין את החיים בבריטניה והציבו סימן שאלה על 
יכולתה להתמודד עם פגעי הטבע . סוף השבוע השחור הילך אימים על הבריטים , 
והם מעסיקים עתה פסיכולוגים כדי להעניק סעד נפשי לילדים . מהירות הרוח הגיעה 
ל081 קמ"ש , אוטובוסים התהפכו , בתים התמוטטו ומיליוני עצים קרסו על מכוניות 
חונות ונוסעות . היתה זו תזכרות מכאיבה לטרגדיות שהיו מנת חלקה של המדינה 
בחמש השנים האחרונות . השבוע מתנהל המשפט נגד האחראים להתהפכותה של המעבורת 
האנגלית בתעלת לה - מאנש לפני שנתיים וחצי . באסון זה מצאו את מותם 391 
נוסעים , וכל זאת משום שהקברניט ועוזריו שכחו לסגור את הדלת . באוגוסט שעבר 
אירע אסון ימי אחר . סירת שעשועים קטנה התנגשה בדוברה בנהר התמזה וכארבעים 
חוגגים טבעו . קפמאבינלפני כשנה התרסק מטוס נוסעים בטיסה מלונדון לבלפאסט , 
בשל תקלה במנוע ובלוח המחוונים . שיעור הקורבנות בהתרסקות זו הגיע לכמה 
תריסרים . 4 שנים קודם לכן נשרף מטוס דומה בשדה התעופה של מנצסטר טרם המראתו , 
וגם הוא תבע מכסת הרוגים . לפני שנתיים כילתה שריפה רציף של תחנת הרכבת 
התחתית קינגס קרוס בלונדון וגרמה למות יותר מ05 איש . כמה חודשים לאחר מכן 
אירעו שתי תאונות רכבת . הרכבות היו עמוסות בנוסעים ועשו דרכן מן הדרום 
ללונדון . שריפה אחרת קיפחה את חייהם של 06 איש במגרש הכדורגל של בראדפורד 
בחבל יורקשייר , וכמובן , אסון הכדורגל במגרש של שפילד שבו מתו 39 איש . 
הזנחה , טמטום ורשלנות פושעת , סיגריה בוערת , טעות במערכת האיתות , 
שיקול מוטעה , חוסר מידע , אדישות וזלזול בכללי הבטיחות הם בדרך - כלל 
הנוסחה לאותן תאונות מחרידות . לכאורה יכולים הבריטים לטעון כי ההוריקן 
של השבוע שעבר היה גזירה משמיים . אולם גם כאן אין הם יכולים לרחוץ בנקיון 
כפיהם . השירות המטאורולוגי כשל בניסיונו לחזות את ממדי הסופה הממשמשת , 
כשם שלא עלה בידו לנבא אותה לפני שנתיים . לו הוזהרו האזרחים בזמן , אפשר 
שרבים לא היו יוצאים לרחובות ולא היו שולחים את ילדיהם לבתי הספר . באין 
מידע מספק הופקרו אלה לחסדי מזג - האוויר . בתחנות הרכבת התחתית של לונדון 
אפשר לאתר על נקלה את מוקדי הטרגדיה הלאומית הבאה . חוטי חשמל מבצבצים , 
פיגומים רעועים ודוחק איום במקומות מפתח מבשרים כבר עתה על אסון מתקרב . 
מעל הכל בולטת תופעה שהבריטים עצמם מכנים אותה " פלגמטיה לאומית " . סימניה 
הם חוסר מודעות לסביבה , כשרון בלתי רגיל שלא להתערב בענייני הזולת גם אם 
המדובר בפיקוח נפש , ונטייה להתעלם מן המתרחש בדלת האמות . האופוזיציה 
טוענת כי אלה סימני ההיכר הבלתי נמנעים של המשטר התאצריסטי , שחינך את נתיניו 
לאגואיזם ולחומרנות . העיסוק המתמיד בהעלאת רמת החיים הסיר מעליהם את הדאגה 
לזולת , טוענת האופוזיציה , והסירוב להקצות משאבים כספיים לאסונות מוכיחים 
זאת . כל זאת כמובן לא משחרר את הפרט הבריטי מאחריותו הטבעית , אבל זה 
יתקע את עיניו בתוך העיתון כאשר לידו מתרחש שוד אלים . עברו הימים שבהם 
נעזרו הקשישות המקומיות בצעירים בנסותן לחצות את הכביש . בריטניה איבדה 
את תמימותה ועמה גם את הרגישות לחיי אדם . האומה פשוט מושכת בכתפיה . 
