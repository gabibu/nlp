היחסים המתרקמים עם גרמניה המזרחית החזירו השבוע לכותרות את הסכמי השילומים , 
שהיו בשעתם אבן - הפינה לכינון היחסים עם גרמניה המערבית . ישראל דורשת 
מגרמניה המזרחית שאף היא תכיר באחריותה למעשי הנאצים , ותתן את חלקה בשילומים 
לישראל ולניצולי השואה . הסכם השילומים שנחתם ב2591 לא היה הסכם חד - סטרי , 
שהזרים לישראל לבדה כסף וסחורות מגרמניה . גם ישראל שילמה פיצויים לאלפי 
גרמנים , ובהם חברים במפלגה הנאצית . גרמנים אלה ישבו עשרות שנים בארץ - 
ישראל , גידלו בה את ילדיהם , הקימו משקים ומפעלים . הם נעקרו מכאן בטלטלה 
של מלחמת - העולם השנייה ומלחמת הקוממיות , גרגר קטן בנדידת העמים שהביאו 
המלחמות . עם חתימת הסכם השילומים , התחייבה ממשלת ישראל , בהסכם נפרד , 
לפצותם על רכושם שהופקע : עשרות אלפי דונמים של קרקעות עירוניות וכפריות , 
מאות בתים יפים עם גג אדום , פרדסים , מלונות ובתי - חרושת . אחרי משא 
ומתן ממושכקפמאליד4חמבמובוררות , שנמשכו כעשר שנים , שילמה להם ישראל ב2691 
45 מיליון מרקים . הסכום הזה , בהצמדה למדד , שווה היום 19 מיליון שקלים . 
בהסכם קודם רכשה ישראל , במחיר מגוחך , רכוש יקר של מוסדות - דת גרמניים . 
הגרמנים היו קבוצת הפליטים היחידה מארץ - ישראל , שקיבלה פיצויים על רכושה 
ויתרה על כל דרישות נוספות . הם חיים היום בגרמניה המערבית ובאוסטרליה . 
רשמית , הם ויתרו על " זכות השיבה " , אבל הדור המבוגר עדיין מתגעגע לנופי 
ילדותו ובא לבקר בנחלת אבותיו ולעלות לקברותיהם . כשרידים לקהילה שהיתה , 
נותרו רק שתי קשישות חיפאיות , והבתים אדומי - הגגות , עם כתובות מעוטרות 
על כרכובי הדלתות . ראשוני הגרמנים הגיעו לארץ ישראל ב8681 , 41 שנה לפני 
הביל"ויים . תולדות התיישבותם מותחות קווי - דמיון עם ניסיונם של בני העליות 
הראשונות . אלה כאלה נאבקו באקלים הקשה , במלריה שהפילה בהם חללים רבים , 
בתשתית המפגרת של הממשל העותמני . כשנכשל ניסיונם לעלות על הקרקע בעמק 
יזרעאל ( בנהלל של היום ) , החליטו להתבסס בערים , והקימו את המושבות 
הגרמניות בחיפה , יפו וירושלים , ואת הכפר שרונה ליד יפו ( היום הקריה , 
בתל - אביב ) . אבל הם לא נטשו את חלומם לעבוד את האדמה בארץ הקודש . 
כמו שהברון רוטשילד חיזק את העולים היהודים בשעתם הקשה , ובכספו נבנו המושבות 
הראשונות , נמצא גם לגרמנים " הנדיב הידוע " , הברון פון אולריכהאוזן , 
שסייע להם בשעת המשבר . בכספים שגייס הברון נקנו אדמות רבות בבקעת לוד 
ובגליל התחתון , ועליהן נוסדו בראשית המאה הנוכחית שלושה כפרים : וילהלמה , 
ואלדהיים ובית - לחם . רוב המתיישבים הגרמנים היו איכרים בני כת הטמפלרים , 
שנוסדה בדרום גרמניה ופרשה מהכנסייה הלותרנית . הם הלכו אחר מנהיגם כריסטוף 
הופמן , שמתח ביקורת על עיקרי הכנסייה והטיף להתיישבות של " העם הנבחר " 
בארץ - הקודש . אבל שלא כיהודים , הגרמנים לא חלמו להפוך את פלשתינה למדינה 
גרמנית , ולא ניסו לצבור כאן השפעה פוליטית . הם חיו כקהילה סגורה , כמעט 
שיתופית , עם מוסדות והנהגה משלהם . הם מיעטו במגע חברתי עם שכניהם היהודים 
והערבים , ושמרו על אזרחותם הגרמנית . ילידי הארץ , בני הדור השני והשלישי , 
דבקו פחות בלהט הדתי ופיתחו משק כלכלי ועסקים משגשגים . לארץ שהתנוונה בתקופת 
השלטון העותמני , הביאו הגרמנים את הבנייה האירופית , בשכונות מסודרות 
ונקיות , עם רחובות רחבים . הם היו חלוצי התחבורה , החקלאות והתעשייה 
המודרניות בארץ . משרבו היהודים , קיימו יחסים טובים אתם , בעיקר יחסי 
מסחר . מהנדסים ובנאים גרמנים השתתפו בהקמת המושבות העבריות , וגרמני ניצח 
על התזמורת העברית הראשונה שפעלה ביפו . מלחמת - העולם הראשונה הראתה לגרמנים 
עד מה רעוע מעמדם כאן ומושפע מאינטרסים גלובליים שאין להם דבר עם אמונתם . 
בתחילת המלחמה , ישב בארץ הצבא הגרמני והטמפלרים עבדו בשירותו , בילו 
עם קציניו ועשו כסף רב בעסקיהם . כשהלכו הגרמנים ובאו הבריטים , הם החרימו 
את רכושם והגלו אותם למחנה במצרים . ב0291 הוחזרו לבתיהם . הם לא האמינו 
כי הגירוש ייגזר עליהם שוב , שיקמו את משקיהם ומפעליהם ואף הקימו בנק טמפלרי , 
בעל סניפים בערים הגדולות . בפרוץ מלחמת - העולם השנייה חיו בארץ כאלפיים 
גרמנים . בפיה של היידי הרדג , שסבה היה ממייסדי הכת , נשמעים זיכרונות 
הילדות כאידיליה . היא נולדה בחיפה ב1191 ועודה יושבת בה . היא זוכרת את 
ההליכה ברגל לחוף הים , בקרבת המושבה הגרמנית ( " היום כבר יש שם נמל " , 
היא מתאוננת ) . את הקהילה הקטנה ובניה החרוצים , אדון שמידט מחנות הצעצועים , 
מיבשלת הבירה של ואגנר , חנות השעונים של מינצנמאייר וגן הירק של מאדר . 
איפה הם כולם . אילולא היטלר , היו יכולים להמשיך ולחיות כאן , היא אומרת 
בצער . הרדג עצמה כבר איננה טמפלרית . הוריה עזבו את הכת . כל שנותיהם 
בארץ ראו עצמם הגרמנים חלק מגרמניה , וארצם השיבה להם אהבה , ראתה ועדיין 
רואה בהם חלק מן האומה . הקייזר וילהלם , שביקר בפלשתינה בשנת 8981 , 
התקבל אצלם בכבוד . בניהם שירתו בוורמאכט , במלחמת - העולם השנייה . אחרי 
המלחמה דאגה ממשלת הרפובליקה הפדרלית כי ישראל תפצה אותם על רכושם . אפילו 
ב5891 , כשביקר בישראל נשיא גרמניה , ריכרד פון וייזצקר , הוא לא החמיץ 
פגישה עם נלי שומכר , אחרונת הטמפלרים , החיה בבית - אבות בחיפה . עליית 
הנאציזם בגרמניה אחזה גם את הגרמנים בארץ . רבים , בעיקר הצעירים שבהם , 
הקימו סניפים של המפלגה הנאצית וה"היטלר יוגנד " בפלשתינה . הם קיימו 
קשר הדוק עם קונסולי הרייך ביפו וירושלים , ונהגו להיוועץ בעניינים רבים 
בשלטונות ברלין . התחזקות הנאציזם הקימה חיץ שלא הוסר עוד בין הגרמנים והיהודים 
בארץ . קשרים חברתיים ותרבותיים נותקו , יחסי המסחר שובשו . בשנות ה03 , 
לפני מלחמת - העולם השנייה , התגבשה המשוואה של רכוש יהודי בגרמניה תמורת 
רכוש גרמני בארץ . עולי גרמניה , שבאו לארץ באותה תקופה , היו הראשונים 
שהבינו את הפוטנציאל הטמון בחליפין כאלה . הרעיון נראה גם לאותם גרמנים 
שהודאגו מהמצב הפוליטי וחשבו על חזרה שקטה למולדת . אבל הנהגת הטמפלרים 
בארץ , כשלטונות הנאציים בגרמניה , התנגדו להעברת רכוש גרמני לידי יהודים . 
הד"ר שמעון שטרן מאוניברסיטת בר - אילן , שחקר את הנושא , כתב שהנאצים 
ידעו כבר כי הרכוש היהודי ייפול לידיהם מאליו . הם התירו למכור רק חלקות 
שהיו בשולי היישובים הגרמניים , מכותרות בהתיישבות יהודית . את עסקת החליפין 
הגדולה ביותר עשתה מרגוט קלאוזנר , שמסרה לגינתר , תושב שרונה , שני בתים 
יקרים בברלין , וקיבלה מגרש גדול בתל - אביב : כל רחוב המלך כורש , ופינת 
לינקולן - יהודה הלוי - שינקין ( היום בית - דואר ומתקני חברת בזק ) . 
לימים , מכרה את המגרש והקימה את אולפני הרצליה . בעסקה אחרת רכשה הסוכנות 
היהודית 000 , 2 דונם של חוות חקלאיות בעמק בית - שאן . היום יושבים שם 
הקיבוצים עין הנצי"ב ושדה אליהו . עם פרוץ המלחמה , נעצרו הגרמנים ורוכזו 
במחנות שהוקמו בסמוך ליישוביהם . רכושם הופקע . הותר להם להמשיך ולעבד 
את האדמה ולטפל במפעלים , אבל הבנק הטמפלרי נסגר וכספי הגרמנים הוחרמו . 
ב1491 הוגלו כ005 גרמנים לאוסטרליה , אחרי שנחשדו בפעילות נאצית . מאות 
גרמנים אחרים הועברו לגרמניה והוחלפו בפליטים יהודים ; אחד מאותם יהודים 
היה הילד אליהו בן - אלישר , היום חבר - כנסת . כתום המלחמה , התחבטו 
הבריטים בגורל המיעוט הגרמני . העצורים הושארו במחנות והתחננו לשוב לבתיהם 
ולאדמתם . אבל היישוב העברי התקומם . המחשבה שגרמנים יוסיפו לחיות בארץ , 
למחרת השואה , היתה קשה לעיכול . " אין אנו מעלים על דעתנו , שהממונה 
על הבית הלאומי ( הבריטים ) ירשה למרצחינו , ולא חשוב אם מרצחים בפועל 
או בכוח , להישאר בארץ " , כתב אברהם יעקב בראוור ב"הארץ " . שבועיים אחרי 
כניעת גרמניה , פנתה הסוכנות היהודית לממשלת בריטניה ודרשה למסור את יישובי 
הגרמנים בארץ לפליטים יהודים ולחיילים משוחררים מהבריגדה . כעבור שנה חזר 
משה שרת , בפני ועדת - החקירה האנגלו - אמריקאית שביקרה כאן , על התביעה 
לחסל את ההתיישבות הגרמנית " ולהעברת נכסיה לרשות היהודים כפיצוי " . אחרים 
נקטו גישה אקטיוויסטית יותר . כשבאה הגב אפינגר הגרמנייה , ממחנה - המעצר 
לבית - המלון שלה בחיפה , הותקפה בפצצות הפחדה ובכרוזים . גוטהולד ואגנר , 
מנהיגם של גרמני יפו ושרונה ובעל בית - חרושת גדול , חוסל ב6491 בירי מתנקשים 
מהפלמ"ח . הבריטים היססו . הם ניסו לשמור על יחסים טובים עם הגרמנים , 
ועם זאת , השתעשעו ברעיון להקים על אדמתם שכונות ויישובים בריטיים . ב7491 
מכרו שלטונות המנדט 000 , 6 דונם מאדמת שרונה , שהופקעו עם פרוץ המלחמה , 
לעיריות תל - אביב ורמת - גן . קק"ל שילמה מיליון וחצי ליש"ט תמורת הקרקעות 
האלו , ועליהן הוקמו בין השאר שכונת יד אליהו , ואזור - התעשייה שליד נחל 
איילון . בסוף 6491 הודיעו הבריטים כי 003 הגרמנים שנותרו עצורים חייבים 
לעזוב את הארץ . " תודה לאל " , התרונן אורי קיסרי ב"הארץ " . " השלטונות 
ישליכו את הגולגלות הבלונדיות אל קרקע צמיחתן . נברך ברכת ברוך שפטרנו ונאחל 
דרך צלחה למטען הדודנים של האדון הנאצי " . אבל לא נקבע מועד ברור לגירוש . 
הטמפלרים קיוו כי יצליחו לקיים את מפעלם עד יעבור זעם , ואז ישובו לבתיהם . 
רק בסוף תקופת המנדט הבריטי , באפריל 84 , הורו להם הבריטים להתפנות . 
זוג גרמני שהתנגד לכוחות ה"הגנה " בכיבוש ואלדהיים , נהרג בקרב . ב02 
באפריל הועלו הגרמנים על אונייה בחיפה , חוץ מ07 קשישים שנשארו בירושלים . 
גם הם גורשו באביב 0591 . עוד בעיצומה של מלחמת - הקוממיות הוקמו קיבוצים 
על חלק מאדמות הגרמנים . בשוך הקרבות משהתייצב השלטון הישראלי , נותרה 
פתוחה שאלת הבעלות על הרכוש שהיה עדיין מופקע בתוקף החוק הבריטי . במדינות 
המערב החלו לשחרר לגרמנים את רכושם המוקפא . ממשלת ישראל לא התכוונה להשיבו 
לבעליו הקודמים , אבל הרפובליקה הפדרלית , שקמה על חורבות הרייך , הבהירה 
לישראל כי כל משא ומתן על שילומים יותנה בפיצוי הגרמנים המקומיים . ברוח 
זו קיבלה הכנסת ביוני 0591 את חוק נכסי הגרמנים , שקבע ברישא שלו : " מטרת 
החוק היא לכנס את נכסי הגרמנים ולממשם , כדי שנכסים אלה , או תמורתם , 
יוכלו לשמש ביטחון לסילוק תביעות של אנשים היושבים בישראל , או העשויים 
להתנחל בה , מאת המדינהתח34שהגרמנית , או מאת גרמנים או תושבי גרמניה " . 
החוק קבע שימונה אפוטרופוס לנכסי הגרמנים , והוא יכנס את הרכוש וימכור 
אותו לרשות הפיתוח ( גוף ממלכתי , שהוקם לניהול נכסי הפליטים הערבים ) 
. נקבע עונש של שנתיים מאסר למי שיסתיר נכס גרמני ולא יסגירו לשלטונות . 
משמעות ההחרמה היתה סמלית בעיקרה . " לעומת היקף תביעותינו , הרי הרכוש 
הגרמני בארצנו כמוהו כטיפה מן הים " , הסביר שר האוצר אליעזר קפלן . " אבל 
בכל זאת חושבת הממשלה לנכון להקפיא את החלק הזה , כדי שחלק , ויהא הקטן 
ביותר , מן התביעות המוצדקות שלנו , יובטח בדרך זו " . החוק הפריד סוג 
אחד של רכוש מכלל הנכסים : נכסים של כנסיות ואגודות צדקה . אורי צבי גרינברג 
( אצ"ג ) , אז חבר - כנסת מטעם חירות , מיחה : " לגרמנים אין דת אחרי 
אושוויץ " , ודרש להחרים גם את הרכוש הדתי ולגרש את אנשי הדת . ללא הועיל . 
בזמן שהתקבל החוק , כבר נשאה ישראל ונתנה עם האיגוד הלותרני העולמי על 
רכוש המיסיונים הגרמניים שפעלו בארץ מסוף המאה ה91 . ב1591 הוסכם שהאיגוד 
יקבל לבעלותו את הכנסיות ביפו ובחיפה , וישראל תקנה במחיר סמלי את יתר הרכוש , 
שכלל מגרשים יקרי - ערך בירושלים , חוות מטופחות בשפלה , מחצבה בקסטל 
ועוד . רק את הפעמונים והעוגב שהיו בבנייני שנלר , דרשו הלותרנים לעצמם . 
הם גבו גם 05 אלף דולר למימון פעולות שעשו לשיקום הפליטים הערבים . בשל 
התנאים הטובים , הצניעה ישראל את העסקה ותנאיה דלפו לעיתונות רק כעבור כשנה . 
הטמפלרים לא שתקו . הם רצו כסף . בעיצומו של המשא והמתן על השילומים בהאג , 
הופיעו שם שניים ממנהיגיהם , יון הופמן מגרמניה וילהלם אברלה מאוסטרליה . 
הם הגישו חשבון של 03 מיליון ליש"ט תמורת רכושם , ודרשו מנציגי גרמניה 
לייצגם ולדאוג לאינטרסים שלהם . הם הביאו גם שדר מטעם ממשלת אוסטרליה , 
שתמכה בתביעתם לפיצויים . ולא מאהבת הגרמנים : האוסטרלים העניקו לטמפלרים 
אזרחות כדי שישקיעו את הונם בארצם ועכשיו הרגישו כי הוליכו אותם שולל והכסף 
איננו . גרמניה הבטיחה לעזור וישראל הסכימה לשלם פיצויים , אך טענה שדרישת 
הטמפלרים מנופחת . בספטמבר 2591 , ביום חתימת הסכם השילומים , נחתם גם 
הסכם הפיצויים . סכום הפיצויים הושאר פתוח , לקראת משא ומתן עתידי . לטמפלרים 
היה קשה לקבל את הקשר שנכרך בין השילומים על זוועות השואה ורכושם בארץ . 
" כיצד באים להעמיס עלינו משא כה כבד , בגלל עוול שלא רצינו בו ושלא גרמנו 
לו ? " טענו בביטאונם , אך הוסיפו כי הם מודעים לאחריות המשותפת של הגרמנים 
כלפי היהודים . באותן שנים עוד חלמו על שיבה הביתה , ובביטאון הטמפלרים 
פורסמו רשימות גדושות כיסופים לארץ שנעקרו ממנה בכוח . ממשלת הרפובליקה הפדרלית 
התחייבה לייצג את תביעותיהם , וסיכמה עם ישראל כי לא ינוהל משא ומתן עם 
תובעים פרטיים . היו טמפלרים שסברו לימים כי במשא ומתן ישיר עם ישראל היו 
מקבלים יותר . המו"ם התפוצץ ב4591 . ב9591 הוחלט לפנות לבורר , היועץ 
המשפטי של משרד החוץ הדני , הפרוף מקס סורנסן . בינתיים שילמה ישראל , 
החל ב5591 , מקדמות על החשבון . במאי 2691 נפגשו הצדדים בזנווה עם הבורר , 
לסיכום סופי של המשא והמתן . בראש המשלחת הישראלית לשיחות עמד השופט חיים 
כהן , שהושאל מבית - המשפט העליון . " היתה אווירה נעימה " , זוכר כהן 
היום . " לא פגשנו את הטמפלרים עצמם , רק את נציגי ממשלת גרמניה . אני 
טענתי בפני הבורר בשם ממשלת ישראל , והוא קיבל את הצעתנו שהיתה בערך עשירית 
ממה שהם דרשו . איזו אירוניה היסטורית : בשנות ה03 , כשהיה עורך - דין 
צעיר בירושלים , ייצג כהן אחדים מבני המושבה הגרמנית בתביעות על שכר דירה . 
הבולט שבהם , הר בויירליך , בעל המאפייה והקולנוע המקומי , אף בא להיפרד 
ממנו לפני גירושו . ההסכם נחתם ב1 ביוני 2691 . סוכם שישראל תשלם 54 מיליון 
דולר תמורת הרכוש שתבעו הטמפלרים , ועוד תשעה מיליונים כפיצוי על אדמות 
שרונה שמכרו הבריטים ב7491 ( בריטניה החזירה את הכסף לישראל ) . נקבע 
שבזאת תמה פרשת הרכוש הגרמני בישראל , ולא תהיה זכות לתביעות נוספות בעתיד . 
אחרי ההסכם , הביע ביטאון הטמפלרים מורת - רוח . " חשבנו שאחרי תקופת 
ההמתנה הממושכת מגיע לנו סכום גדול בהרבה " , טען , אבל הוסיף חצי - נחמה : 
" בנוסף לשילומים שקיבלה ישראל מהרפובליקה הפדרלית , הענקנו גם אנחנו , 
הטמפלרים , סיוע לשיקום ישראל , בהיקף של כשני שלישים מרכושנו לשעברקפמאליד4חמבמבפלשתינה " . 
חביב כנען , סופר " הארץ " שראיין את מנהיגיהם ב5691 בגרמניה , שמע 
מהם צער וגעגועים על המולדת שאבדה . הנס לאנגה , היום מנהיג הכת , מיחה 
על הקישור בין רכושם האבוד לפשעי הנאצים באירופה . היתה גם מחלוקת בין שני 
הפלגים , הגרמני והאוסטרלי , על חלוקת הכסף ; האוסטרלים קיבלו יותר . 
הטמפלרים ממשיכים להתקיים ככת , בעיקר הדור המבוגר שלהם . הם באים לישראל 
כתיירים , מבקרים בבתים שגדלו בהם ופעם בשנה הם עושים טקס זיכרון בבית הקברות 
שלהם בחיפה ( הם אף דואגים לאחזקתו ) . ב2791 החליטו לוותר על השיבה לארץ - 
ישראל וקבעו כי אפשר להיות טמפלר נאמן ולחיות בחו"ל . " יש כמה שמאוד התגעגעו " , 
אומרת היידי הרדג , " אבל לאן יבואו ? הרי אין להם בית עכשיו . וחוץ 
מזה , טוב להם באוסטרליה " . הרדג , כחברתה נלי שומכר , ניצלה מהגירוש 
בזכות דרכון פלשתינה שהיה ברשותה . היום היא אזרחית ישראל ומצביעה בבחירות . 
מחצית מהמגרש של הוריה עדיין בבעלותה . היא מקבלת עליו שכר דירה מחברת 
עמידר . רכוש הגרמנים נפל לזרועות הביורוקרטיה הישראלית . עם חקיקת חוק 
נכסי הגרמנים , מונה לו אפוטרופוס , שטיפל בהעברת הנכסים בטאבו על שם רשות 
הפיתוח . החוק עומד בתוקפו גם היום , וכן מישרת האפוטרופוס לנכסי גרמנים . 
אליהו בבאי , המשנה למנכ"ל מינהל מקרקעי ישראל , נושא בתואר זה מאז 1891 . 
" זה תופס חלק אפסי מעבודתי " , הוא אומר , " אבל צריך מישהו שיטפל בזה . 
מדי פעם מגלים נכס גרמני שצריך להעביר בטאבו " . בבאי לא פגש מעולם בבעלים 
המקוריים , אבל לפני שלוש שנים קיבל מכתב מאוסטרליה , מטמפלר שרצה את החלקה 
שלו ביפו . " שלחנו אותו לממשלת גרמניה " , הוא מספר . המינהל עושה עכשיו 
סקר - נכסים ארצי , בגלל פגמים ברישום הקרקעות ונוכח המעבר למיחשוב . רק 
השנה גילו שלושה מגרשים ושני בתים בחיפה , שהיו בבעלות גרמנית ונרשמו סוף - 
סוף על שם המדינה . " גם יש נכסים של גרמנים שהסתננו לרכוש יהודי בגלל 
שמם " , אומר בבאי , וצריך להשתלט עליהם . כשיושלם הסקר , לא יהיה עוד 
שימוש לחוק , אבל בבאי סבור שעוד לא הגיעה השעה לבטלו . מי יודע , אולי 
יגלו עוד נכס גרמני באיזה מקום . 
