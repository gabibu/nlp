ביירות ( ע"ם ) . אספקת המים והחשמל בסוריה נפגעה כתוצאה מהקמת הסכר על 
נהר הפרת בטורקיה , כדי למלא את מאגר המים " אתא תורק " בדרום אנטוליה . 
העיתון " סבאח אל - חיר " מוסר כי הטיית אפיק הפרת גרמה לכמה תופעות שליליות . 
כעת פועל רק מנוע אחד של טורבינה אחת , מבין שמונה הטורבינות הגדולות על 
סכר הפרת , המספק לסוריה % 06 מתצרוכת החשמל שלה . הדבר גרם לירידה בהיקף 
אספקת החשמל לכל הערים , כולל הבירה דמשק . פקיד בכיר במשרד ההשקייה הסורי 
מסר עוד כי כל החקלאים ששאבו מים מהנהר , כדי להשקות אלפי הקטארים של אדמה 
חקלאית , אינם יכולים לעשות זאת כעת , ולכן נגרמו להם הפסדים גדולים ביותר . 
כן חלה ירידה בכמות מי השתייה לריכוזי האוכלוסין הגדולים ואספקת המים למקומות 
היישוב הקטנים יותר כמעט נפסקה והם מקבלים מים במכליות . שלטונות סוריה 
דורשים להגיע להסכם בין שלוש המדינות שבתחומן עובר נהר הפרת , כדי שכל מדינה 
תקבל את חלקה במי הנהר , בהתאם לחוק הבין - לאומי . פקידים מסעודיה פעלו 
קודם לכן באנקרה כדי לשכנעה לשנות את עמדותיה , אך לטענתה היא איפשרה זרימת 
מים יותר ממה שנקבע במהלך 15 הימים שחלפו . לדבריה , אין זו אשמתה אם עירק 
או סוריה אינן מסוגלות לאגור את הכמויות הנחוצות להן . מצבה של סוריה , 
גם לטווח הרחוק , יהיה קשה מזה של עירק , שבשטחה זורם גם החידקל , אם 
טורקיה תמשיך לבצע את תוכניותיה ולהשאיר ברשותן שליש מכמות מי הפרת . 
