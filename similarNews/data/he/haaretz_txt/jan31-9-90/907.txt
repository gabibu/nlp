מה עושה לך האינתיפאדה ? האם היא שוחקת , מחשלת , או אולי שוחקת ומחשלת 
כאחד ? השאלה היתה חלק ממחקר שאת תוצאותיו הצגתי לפני חודשים מספר בכנס 
השנתי של אגודת הפסיכולוגים האמריקאיים בניו אורלינס . השאלה הופנתה לחמש 
קבוצות : 23 אנשי שמאל ( חברי יישוב שנוסד על - ידי מפ"ם ואשר % 08 מאנשיו 
הצביעו מפ"ם בבחירות האחרונות ) , 53 אנשי ימין ( חברי יישוב שנוסד על - 
ידי חרות ואשר מרבית אנשיו הצביעו בבחירות האחרונות בשביל הליכוד ) , 23 
דתיים לאומניים ( מרביתם מתגוררים בירושלים ) , 03 קציני צה"ל ( מדרגת 
רס"ן ומעלה , מרביתם סגני - אלוף ) ו03 ערבים ישראלים ( כולם דוברי עברית ) 
. קפמאפרק יותר מהמשיבים בכל הקבוצות האחרות , אנשי השמאל תיארו את האינתיפאדה 
כמלחיצה ושוחקת ( % 65 תיארו אותה כמלחיצה מאוד , % 91 כמלחיצה ) . בראיונות 
האישיים הם הסבירו : " האינתיפאדה יוצרת אווירה של התקרבות הסוף " . " מה 
שאני קורא בעיתונים מזכיר לי את סיפורי הנאצים ואני מרגיש אשמה איומה , 
וזה מה ששוחק אותי " . " נסעתי בעזה במכונית ערבית . זו היתה סכנת נפשות . 
חיילים שלנו ניסו בכוונה להוריד אותנו מהכביש . זה היה פחד מוות . החיילים 
לא מתייחסים אל ערבים כאל בני - אדם . השחיקה הופכת לקהות - חושים " . " כשאני 
בעזה מה שהכי מפריע לי זה הילדים . העניין של להפחיד ילד מאוד משמעותי עבורי . 
ואני צריך לעשות הפרדה נוראה , כמעט בלתי - אנושית . סוג ההתמודדות הזה 
שוחק . התמונות האלה כל הזמן לפני העיניים : הילד הפוחד , הוא נראה 
כמו הבן שלי " . " איבדנו את ההרגשה שאנחנו עושים משהו חשוב . ככל שהאינתיפאדה 
נמשכת אני מרגיש שאין שום משמעות למה שאנחנו עושים . דברים קורים במרחק 
של 5 ק"ם , וכאילו לא קורה כלום . אני מרגיש גם קשה מאוד עם ההשוואה לנאצים . 
בהתחלה התקוממתי נגד ההשוואה . כעת אני רואה שזה נכון " . בהשוואה בין 
אנשי הימין לאנשי השמאל ניכר הבדל בתחושות שהובעו ובדרך ההסתכלות הבסיסית . 
אצל אנשי השמאל יש תחושות של ייאוש ואכזבה ; אצל אנשי הימין תחושות זעם 
וחרדה . אצל אנשי השמאל דרך ההסתכלות היא אוניוורסלית ומקורה בהערכת זכויות 
הפרט של כל אדם באשר הוא אדם . לאנשי הימין דרך הסתכלות לאומנית . קפמאליד1פחות 
אנשי ימין מאנשי שמאל תיארו את האינתיפאדה " מלחיצה מאוד " ויותר מהם תיארו 
אותה " מחזקת מאוד " או " מחזקת " . בכל זאת הרוב ( % 75 ) תיארו את 
האינתיפאדה " מלחיצה " , אך הסיבות שתוארו היו שונות : " זו הרגשת זעם 
ותסכול . אם מישהו יזרוק עלי אבן , אני גומר אותו . מבחינתי לא בא בחשבון 
לעזוב את הארץ , פה מקומי " . " הבעיה היא לא האינתיפאדה לא זריקת האבן 
אלא המצב הבלתי - פתיר . אני מאשים את שכנינו הערבים בזה שאין תקווה . 
אם נלך בדרך ההומנית ונתחיל בנסיגה , לא יהיה לזה סוף " . " חזרתי מחודש 
מילואים . שירתתי בחאן - יונס ושירתתי באנצאר 3 . המצב הוא לא שפוי . 
חיילים יוצאים לסיורים בעיר , וזה נותן סיבה לילדים לזרוק אבנים . מי שיושב 
בתצפית חוטף אבנים , ואסור לו להחזיר . אתה יוצא משם מתוסכל . אתה לא 
מאומן בזה , ואתה צריך להתחיל לרדוף אחרי בני נוער שזורקים אבנים . " מה 
שמתסכל ומלחיץ אותי זה שאין פתרון אנושי . אני רואה חורבן בית שלישי . 
" הייתי פטריוטית גדולה וגדלתי בבית פטריוטי . ואני דואגת יש לי ילדים . 
מה יהיה כשהם יגדלו ? מה הפתרון ? הפתרון שלי הוא לחרוש את הערים הערביות . 
אבל זה לא הומני " . " אני מרגישה שאין עם מי לדבר . אני חרדה מאוד מפני 
מה שיקרה . למרות שאני לא חושבת על עזיבת היישוב או על עזיבת המדינה " . 
" זה מחזק את ההרגשה שאין לנו בעצם עם מי לדבר . ב84 לא היה לנו עם מי 
לדבר וגם היום אין . זה המקום שלי ופה אני רוצה לחיות " . " אני לא רואה 
פתרון , משום שהצד השני לא מסכים . המטרה שלהם לשלוט בחלקה הזו שקוראים 
לה מדינת ישראל . אני לא משוכנעת שמדינה פלשתינית תיתן לי לחיות בשקט בארצי . 
גם כשהמדינה תהיה שלהם הם ימשיכו להילחם . ה000 , 02 ק"ם שלנו זה מה שיש . 
אין לנו ברירה זה הם או אנחנו " . יותר מאשר כל קבוצה אחרת , הדתיים תיארו 
את עצמם מחוזקים על - ידי האינתיפאדה ( % 3 . 32 תיארו את האינתיפאדה " מחזקת 
מאוד " , % 3 . 31 תיארו אותה " מחזקת " . הרוב , % 3 . 33 , תיארו אותה 
" מחזקת וגם מלחיצה " ) . הם הסבירו : " אני מחוזק מבחינה הכרתית ( 
זכותי על הארץ ) , אך טכנית יש להיות עירניים , להיזהר , מבלי להימנע 
מאף טיול ונסיעה בכל מקום " . " האינתיפאדה מחזקת את הבירור הפנימי בתוך 
עם ישראל ובינו לבין העולם " . " אנו מגיעים סוף סוף לשיא ההתמודדות על 
ארץ - ישראל , וזהו החושך לפני האור הגדול " . " זה מחזק אצלי את ההרגשה 
שאסור לוותר להם וצריך להמשיך לחיות באזורים אלה " . " האינתיפאדה מזכירה 
לכל עם ישראל שהוא עם ישראל ולא נותנת לו לאבד את זהותו הלאומית . אם הוא 
היה יודע זאת בלי האינתיפאדה , אולי לא היה צורך בה מבחינה אלוקית " . " אני 
גורס שיש לנקוט יד קשה כמה שהמצב יותר קיצוני , יותר ברור הצורך לפעול 
בצורה דרסטית . ליישם את הכלל : הרוצה בשלום יהיה מוכן למלחמה " . " האינתיפאדה 
מחזקת אותי מאוד מפני שאיננה מורידה מעל סדר - היום את השאלה האידיאולוגית 
של ערכה , זכותה ומגמתה של התנועה הציונית " . הקצינים דמו בתגובותיהם לאנשי 
הימין ורובם ( % 27 ) תיארו את עצמם כלחוצים במידה מסוימת . ההסברים : 
" ברור היה שזה עומד לקרות . בתור איש צבא אתה רואה את זה יותר מקרוב . 
מצד אחד זה יותר מלחיץ , מצד שני זה פחות מלחיץ , דווקא בגלל שאתה בעניינים 
ויודע בדיוק מה קורה " . " האינתיפאדה מדאיגה אותי , אני חרד להתבהמות 
של החברה שלנו . מרגיש קונפליקט בין תפקידי בצה"ל לבין מה שאני רואה " . 
" כל המצב מלחיץ אותי , וזה הולך ונעשה יותר גרוע " . אני לא רואה איך 
הבן שלי יחיה אחרת , ( איך ) יחיה בשקט , וזה מלחיץ אותי . גם הוא ילך 
לצבא , וזה לא חיים " . " לא מפריעה לי האבן , מה שמפריע לי זה העיניים 
של הילד הערבי הקטן שאוסרים את אביו , שמבזים את אביו ואמו לעיניו . קצינים 
רבים דיברו על ההפרדה שעליהם לעשות , והשריון הרגשי שעליהם ללבוש , כדי 
למלא את תפקידם : " אני לא אחד שמרביץ , אבל כשהייתי בעזה רדפתי אחרי 
אחד שזרק אבנים . כשתפסתי אותו הכנסתי לו עם הקת של הרובה בפרצוף . הפרצוף 
שלו נחתך לכל האורך . זו הרגשה איומה שמלווה אותי כל הזמן . אבל כשאתה 
שם אתה נעשה אדיש , אין לך ברירה . " אני לא אחד שמרביץ , אבל ראיתי 
אחרים שמרביצים , חברים שלי , ולא עשיתי כלום למנוע את זה . אתה תופס 
כזו מין אדישות " . " בתור איש צבא , זה לא תחום ההתעסקות שלי . אם הסיטואציה 
היתה שונה , היה נוח יותר לכולנו לפעול בה . מכיוון שזה לא כך , ותפקידו 
של צה"ל לדאוג לביטחונה של ישראל , והאינתיפאדה היא הבעיה הביטחונית שלנו 
כיום , זה מה שצריך לעשות . אני מנסה להתייחס לעניינים בצורה נטולת רגש , 
להיות ענייני . אני צריך להשרות על האנשים סביבי הרגשה של שלמות עם התפקיד " . 
קפמאליד1כמו הדתיים , גם הערבים הישראלים מוצאים משמעותיות קיומית באינתיפאדה 
ומשום כך הם מרגישים שהאינתיפאדה מחזקת אותם . הדבר נכון , גם אם במידה 
מועטה יותר , לגבי אנשי הימין והקצינים , הרואים באינתיפאדה מאבק הכרחי . 
אנשי השמאל , לעומת זאת , המזדהים עם סבלם של הפלשתינאים , אינם מוצאים 
בה אותה תחושה של משמעותיות שמוצאים בה הפלשתינאים , ולכן שחיקתם רבה יותר . 
יותר מכל קבוצה אחרת , תגובותיהם של הערבים לאינתיפאדה דומות לתגובותיהם 
של הדתיים . האחוז הגבוה ביותר של הערבים ( % 3 . 34 ) תיארו את האינתיפאדה 
כמחזקת ומלחיצה כאחד , חלק גדול אחר ( % 3 . 32 ) תיארו אותה כמלחיצה , 
ואחוז זהה ( % 3 . 31 ) תיארו אותה כמחזקת מאוד ומלחיצה מאוד . וההסברים : 
" למרות מה שקורה , אני לא מרגישה שחוקה . אני מרגישה שמשהו מתקרב . 
אלה הם צירי הלידה של משהו . זה נותן לי הרגשה שעלי להיות חזקה כדי לראות 
את היום הזה . האינתיפאדה מחזקת אותי , נותנת לי גאווה והרגשה שאני והעם 
שלי צודקים , שזו רק שאלה של זמן " . " האינתיפאדה מחזקת אותי כערבי , 
אבל גם עושה לי בעיות ביחס של היהודים " . " לוקחים את כל הערבים בצורה 
אחת עכשיו . לא מסתכלים לי בעיניים . גם אנשים שמכירים אותי לא מסתכלים 
יפה " . " מצד אחד זה מלחיץ , מצד שני זה מחזק . המצב לא זז שנים , וזה 
פשוט התפוצץ . לכל דבר יש גבול אדום " . " מחזק אותי שאנשים התעוררו והתחילו 
לחשוב . מלחיץ מה שקורה כל יום . התקווה היא למחר " . " אני מזדהה עם 
אנשים שנאבקים באבן . הם לא חמושים . אני נגד אלימות . מדברים על שוויון 
ואין שוויון , מדברים על דמוקרטיה ואין דמוקרטיה . לגבי החייל הישראלי 
אני חשוד . רומסים את הכבוד של הבן - אדם . לגבי האוכלוסייה המקומית אני 
נחשב למשתף פעולה " . יותר מכל בולטים הדמיון בתגובותיהם של האנשים בתוך הקבוצות 
השונות , וההבדלים בתגובות בין הקבוצות . הבדלים אלה מעוגנים בתפיסת - 
עולם שונה ובתפיסה עצמית שונה , ואפשר יהיה לגשר עליהם רק מתוך התייחסות 
לתפיסות אלה . 
