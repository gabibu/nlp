הערב יופיעו המנצח מישל קורבוז והמקהלה שלו מלוזאן עם התזמורת הקאמרית הישראלית 
בתוכנית של באך : המגניפיקט והמיסה השלישית . ביום שלישי בבוקר נערכה החזרה 
הראשונה . קורבוז והמקהלה הגיעו מוכנים לחזרה על המיסה השלישית של באך . 
התזמורת באה לחזרה על המיסה הראשונה ( וכך גם פורסם בתוכנייה ) . לא 
ברור מה היה מקור הקצר התקשורתי , אבל קורבוז משבח את הנגנים : " גם אם 
עשו חזרות על המיסה הראשונה , הם מנגנים נפלא את השלישית " . קורבוז מנהל 
את החזרה כשהוא נשען על כסא המנצחים , ומדריך את הנגנים , בצרפתית . 
אחד הנגנים מתרגם . " אני מפורסם בכל העולם בכך שאני לא דובר אנגלית " , 
אומר קורבוז . אבל פרסומו העולמי הוא לא בשל שליטתו בשפות , אלא בזכות 
עבודתו עם מקהלות . כיום הוא מנצחן הקבוע של מקהלת גולבנקיאן מליסבון , 
ושל מקהלת לוזאן , שאותה הקים ב1691 , והוא מנהלה האמנותי . המקהלה 
מונה 83 זמרים , ומתמחה בביצוע יצירות א - קאפלה מתקופת הרנסנס והבארוק . 
קורבוז חד משמעי בנושא ביצוע מוסיקה בכלים אותנטיים . " אף אחד לא יודע 
איך נשמעה המוסיקה הזו בזמן שחוברה . כל אלה שאומרים שהם יודעים , אינם 
מסכימים אחד עם השני . אלה שגורסים שיש להשתמש רק בכלים עתיקים הם צרי 
מחשבה . מה שקובע הם לא הכלים , אלא הסגנון " . הוא מודה שעם תזמורת קבועה 
אפשר להגיע להשגים גדולים , אבל ניהול תזמורת כרוך בהרבה מאוד עבודה . 
" במפגש עם תזמורות שונות יש משהו מפרה . לאחרונה הופעתי עם המקהלה ביפאן , 
עם תזמורת מאמסטרדם , המנגנת בכלים מודרניים , ומתמחה במוסיקת בארוק . 
יש להם פרשנות משלהם למוסיקה , והמפגש בינם לביננו אילץ אותם ואותנו להתפשר . 
התוצאה היתה חוויה לכולנו . נכון שלעתים יש לי מפגשים מתסכלים עם תזמורות , 
שאינן מבינות את הדרישות שלי , ואז פרט לניסיון לתת להם כיוון למחשבה 
אחרת , איני יכול לעשות דבר . אבל זה בפירוש לא מה שאני חש כלפי התזמורת 
הקאמרית הישראלית . הקשר בביקור הראשון ב5891 היה מצוין . אם יציעו לי 
עכשיו להקליט איתם אני אומר מיד כן , אבל צריך שמישהו יציע " . הקונצרט הראשון 
ייערך הערב , במוזיאון ת"א . קונצרטים נוספים יתקיימו במוצאי שבת בתיאטרון 
ירושלים , וביום א ( 2 . 11 ) וב ( 2 . 21 ) במוזיאון ת"א . ביום ג 
יופיעו באודיטוריום חיפה , וביום ד ( 2 . 41 ) באולם נגה ביפו . אלה 
קונצרטים המיועדים למנויים של התזמורת . ביום ה ( 2 . 51 ) ייערך קונצרט 
מיוחד במכירה חופשית באולם נגה . בקונצרט זה יושמעו המגניפיקט ויצירות 
א - קאפלה . 
