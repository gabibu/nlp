, מבלי ששמנו לב לכך , הנפיק שר התחבורה תקנה הקובעת כי רשיון רכב שגילו 
מעל 91 שנה , לא יחודש בעתיד אלא אחת לששה חודשים . בהתאם לכך תשולם בעת 
החידוש החצי - שנתי אגרה בגובה מחצית סכום האגרה השנתית . בשמי ובשם מכוניתי 
ברצוני למחות על תקנה זו , המבטאת חוסר התחשבות ופוגעת ללא הצדקה בבעלי 
רכב ישן . כבעל מכונית המשרתת אותי בנאמנות מאז 9691 אינני רואה כל הצדקה 
ליחס המזלזל שמגלים השלטונות כלפינו . אני קורא מדי פעם את הכתבות הנלהבות 
של עיתונאי רכב על מכוניות חדישות היוצאות לשוק . כולי נפעם מעומק הרגשות 
שהם מגלים כלפי הצעירות שנמסרו להם לניסוי בכבישי אירופה , בין ארוחת מלכים 
במסעדת שלושה מזלגות לבין בילוי במועדון לילה יוקרתי במלון פאר . התרוממות 
הרוח שלהם נוכח חוויית המכונית ה"נושאת אותי באלגנטיות על האוטוסטרדה " , 
" מגיבה ברעבתנות ללחיצת רגל קלילה על הדוושה " , " נענית בצייתנות למגע 
יד על ההגה " , ופיוטים דומים , מביאה אותי לא פעם למחשבה , שהחברה איבדו 
משהו מיישוב הדעת במהלך הרומן הסוער עם הנערצת התורנית , שהעמידו לרשותם 
היצרנים . אבל בינינו לבין עצמנו , איפה היא תהיה בעוד חמש - שש שנים , 
ולכל היותר שבע - שמונה ? איפה נמצאות כל היפהפיות שעליהן השתפכו עיתונאי 
הרכב לפני תשע עשר שנים ? רובן נמצאות היום במגרשי חלקי חילוף , או בדרך 
לשם . המכונית שלי , לעומת זאת , מודל 96 , עומדת ליד הבית , שמורה היטב 
מלגו ומלבר . נדלקת בסיבוב ראשון של מפתח ההתנעה , יוצאת לדרך ללא חימום 
מיוחד , מגיעה בקלות למהירות חוקית ומעבר לה , ומשאירה מאחור בקלי - קלות 
צעירות ממנה . בניגוד לצעירות , הוצאות אחזקתה נמוכות . זה שנים אין חברת 
ביטוח המוכנה לבטחה בביטוח מקיף ( רק צד שלישי ) רווח נקי . מאחר שירדה 
מפס הייצור בתקופה שבה עדיין ייצרו מכוניות מחומרים סבירים במטרה שיחזיקו 
מעמד לאורך שנים ההוצאות על תיקונים נמוכות במידה מפתיעה . עם שמונה תשעה 
ק"ם לליטר , אין להתלונן על צריכת דלק מופרזת , מה גם שהמדובר בסטיישן 
71 כ"ס , הילוכים אוטומטיים . נכון , קשה להשיג חלפים . זה 51 שנה חדלו 
לייצר את הדגם . לפני שנים אחדות נסיתי את מזלי במגרשי הגרוטאות בגרמניה , 
ארץ ייצורו . התברר כי חדלו מזמן להחזיק אפילו שם גרוטאות מ9691 . למזלי , 
המוסך המצוין של צביקה ומוישה , שבו אני מקבל שירות מסור מאז 2791 , פותר 
בעיות כאשר הן מתעוררות . בתחשיב כלכלי הדוק מתברר כי המכונית הזאת הופחתה 
כבר שלוש פעמים . הודות למכונית זו לא קניתי שתיים חדשות . חסכתי למשק 
אלפי דולרים ולכיסי עשרות אלפי שקלים . אבל התענוג הגדול ביותר הוא , 
כמובן , המחשבה על עשרות אלפי השקלים שילמתי לאוצר כמכס , מס קנייה , 
תמ"א ומע"ם על שתי המכוניות שלא קניתי . בצד התועלת השוטפת , אני רואה במכונית 
השקעה לטווח ארוך . אם הכל ילך כשורה , כלומר אם מטורף כלשהו לא יסטה מהמסלול 
כאשר יגיח מול מכוניתי , וזב - חוטם נלהב מאלה שקיבלו את רשיון הנהיגה אך 
שלשום לא ינסה לחתוך אותה בסיבוב , היא עשויה להגיע בעוד תשע שנים לגיל 
03 . או - אז ייפתח עידן חדש : המכונית תיכנס פורמלית לקטיגוריה של מכוניות 
ישנות באמת . מי יודע , אולי עוד תזכה פעם בפרס ענתיקות , ואני אמכור אותה 
תמורת הון עתק לאיזה אספן משוגע . אם אוכל להיפרד ממנה , זאת אומרת . לא 
פעם שואלים אותי ליד רמזורים : " מוכר ? " " בהחלט " אני משיב . " בכמה ? 
" אני נשאל ( והשואל בהתלהבותו מתעלם מהאור שהתחלף בינתיים לירוק ) . 
" עשרת - אלפים " אני משיב . " השתגעת ? " הוא שואל ונוקש באצבעו על 
מצחו ( לפי המחירון שוויה 000 , 1 בקושי ) , ואני מסביר תוך כדי תזוזה 
על רקע צפירות הנהגים שמאחור : " זה מה שהיא שווה לפי השירות שהיא נותנת " 
( ההיגיון פשוט : כדי לקבל שירות כזה , בעלות כזאת , אצטרך להשקיע עשרת - 
אלפים במשומשת בת שש - שבע . ) נוכח כל אלה , אני חש נעלב ופגוע מהחלטת 
שר התחבורה לחייב אותנו ברישוי חצי - שנתי . קל לשער מה היתה המכונית אומרת , 
אילו יכלה לדבר . האם לא די בכך שעלינו להציג בפני הבוחן בעת הרישוי תעודה 
מיוחדת על בדיקת הבלמים ? האם אי - אפשר להסתפק בבדיקה המחמירה שעורך הבוחן 
ממילא במכוניות ישנות ? אני מוחה נמרצות על ההחלטה לחייב אותנו לרוץ פעמיים 
בשנה לבנק כדי לשלם את האגרה , לבוא פעמיים בשנה לרישוי , לחכות פעמיים 
בתור ולבזבז פעמיים שעות יקרות . אם לשר התחבורה עודף מרץ , שיוציא אותו 
על הילדים המשתוללים בכבישים באופנועים אופנתיים או במכוניות המצוחצחות של 
האבא שלהם , ונוהגים בלי מעצורים במלוא מובן המלה ; לא רק בין חצות לחמש 
לפנות בוקר , אלא גם בין חמש לחצות . אני בטוח שמספר התאונות היחסי במכוניות 
חדשות גדול פי - כמה ממספר התאונות במכוניות ישנות . למכוניות ישנות מגבלות 
( בעיקר באשר למהירות ) , ורוב הנהגים מודעים להן . לא כן בחדשות . 
לנהגי הישנות יש יחס למכוניותיהן ; לא כן לנהגי החדשות . אשר - על - כן 
אקרא כאן , גם בשם שאר 999 , 73 בעלי המכוניות שגילן מעל 91 : תבוטל אפליית 
הישנות ! יוכרו זכויותיהן של הוותיקות ! קצת כבוד לענתיקות ! 
