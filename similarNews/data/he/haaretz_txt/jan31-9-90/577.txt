" למרבית האירוניה , ידע טכנולוגי ישראלי שימש כאחד הבסיסים לפיתוח וייצור 
טילי הקרקע - קרקע הבליסטיים הסיניים המצויים עתה בידי ערב הסעודית " טוען 
איש הממסד הביטחוני האמריקאי , שביקש להישאר בעילום שם , כאשר התייחס לקביעה 
לפיה העבירה ישראל בעבר לסין טכנולוגיית טילים . טענה זו העלו לאחרונה כלי 
תקשורת בארה"ב . לדברי איש הממסד הביטחוני האמריקאי , עשתה סין שימוש גם 
בטכנולוגיית טילים שרכשה מישראל בתהליך פיתוח הטילים הבליסטיים מדגם סי - 
אס - אס - 2 . טילים מסוג זה , שטווח הפעולה שלהם הוא כ000 , 3 ק"ם , 
נמכרו על ידי הסינים לערב הסעודית . לאחר שהתגלתה עסקת הטילים הסינית - סעודית 
הביעו גורמים ביטחוניים בישראל , ובהם שר הביטחון , יצחק רבין , חשש רב 
מהצבתם של טילים בליסטיים על אדמת מדינה ערבית . השר רבין הבהיר אז שבידי 
ישראל לא מצויות מערכות נשק המסוגלות ליירט את הטילים הבליסטיים שבידי ערב 
הסעודית . במערכת הביטחון הישראלית סירבו כבר בעבר להגיב על ידיעות שהתייחסו 
לקשרים הביטחוניים בין ישראל לסין . ידיעות מסוג זה הופיעו בתדירות גבוהה 
בתקשורת העולמית כבר לפני כמה שנים . לפי כמה ידיעות שימשו חברותיו של שאול 
אייזנברג כמתווכות בין מערכות הביטחון של שתי המדינות . פרסומים שונים ציינו , 
כי ישראל מכרה לסין ציוד צבאי מגוון , ובין השאר גם טילי אוויר - אוויר 
שפותחו בישראל . על פי פרסומים זרים פיתחה ישראל טילים בליסטיים מדגם יריחו . 
לפני כמה חדשים איתרו לוויינים אמריקאים וסובייטיים את שיגורו של טיל בליסטי 
ישראלי למימי הים התיכון , לטווח של כ000 , 1 ק"ם . לדברי השבועון הבריטי 
לענייני ביטחון " גיינס דיפנס וויקלי " מפתחת ישראל טילים בליסטיים מדגם 
יריחו 2 שטווחם הוא 005 , 1 ק"ם . 
