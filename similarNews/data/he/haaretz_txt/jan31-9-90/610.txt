לונדון ( ע"ר וע"ץ ) . הסופר סלמאן רושדי , המסתתר כבר קרוב לשנה , 
מאז הורה האייטוללה חומייני לרצוח אותו , אמר בראיון שפורסם שלשום כי הוא 
מתגעגע לתענוגות הפשוטים כמו נהיגה במכונית והליכה לקולנוע . בראיון לשבועון 
" ניוזוויק " אמר רושדי כי הוא חש שאם ספרו , " פסוקי השטן " , לא יופיע 
בכריכה רכה , הרי שגזר דין המוות שהוצא נגד ספרו , הצליח וחומייני ניצח . 
חומייני הורה למוסלמים לפני שנה לרצוח את רושדי על חילול השם ופגיעה באיסלאם . 
גם לאחר שרושדי התנצל לא בוטל גזר הדין . הסופר , ממוצא הודי , ירד למחתרת 
ב41 בפברואר אשתקד . חומייני מת ביוני בשנה שעברה , אולם איראן לא הסירה 
את גזר הדין נגד רושדי שנאלץ להמשיך ולהסתתר . רושדי אמר כי הוא מתנצל על 
הנזק שגרם עקב פרסום ספרו , אולם הכחיש שהוא מהווה פגיעה באל . במאמר תחת 
הכותרת " באמונה באל " , שפורסם בעתון " אינדיפנדנט " אתמול , קרא רושדי 
למוסלמים " בעלי דעה הגונה " לעיין מחדש בספרו באווירה שקולה . הוא אמר 
כי נפגע מן האלימות מצד כמה מוסלמים שהפגינו בבריטניה וביקר את ההחלטה לא 
להעמיד לדין את המנהיגים המוסלמים שקראו לרוצחו . 
