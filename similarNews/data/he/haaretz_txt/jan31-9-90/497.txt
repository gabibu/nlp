שני מחבלים נהרגו אור ליום אתמול בהיתקלות עם כוח צה"ל באזור הביטחון בדרום 
לבנון . לכוח צה"ל לא היו נפגעים . ההיתקלות אירעה כשמונה ק"ם מגבול ישראל 
לא הרחק מהכפר רשף בגזרה המערבית של איזור הביטחון . דובר ארגון " החזית 
לשחרור פלשתין " נטל עליו אתמול את האחריות לפעולה והודיע כי המחבלים השתייכו 
לארגון . מפקד בגזרה בגבול הצפון אל"ם ש . מסר כי המחבלים היו כנראה בדרכם 
לבצע פיגוע בגבול ישראל . ברשותם נתגלו רובי קלצניקוב , טילי לאו , פצצות 
אר . פי . גי . ורימוני יד . אחד המחבלים היה לבוש מדים צבאיים , מחבל 
אחר היה לבוש בגדים אזרחיים . שני המחבלים לבשו חולצות לבנות טריקו לבנות 
ועליהן סמל של החזית לשחרור פלשתין . על גופות המחבלים נמצא מכתב בו נרשם : 
" הדרך היחידה במאבק המזויין הינה הדרך לשחרור האדמה הכבושה " . כן נמצאה 
תעודת מעבר אותה מקבלים גורמי טרור ע"י ארגונים פלשתיניים שונים . אלוף 
פיקוד הצפון , יוסי פלד , הגיע למקום התקרית ותיחקר את המפקדים והחיילים . 
בגזרה המערבית של אזור הביטחון היו באחרונה כמה תקריות . לפני שבוע נפצעו 
שלושה חיילי צה"ל באותו אזור בעת שכלי רכב צבאיים בהם נסעו עלו על מוקשים . 
כמה ימים קודם לכן נהרג אלוף משנה יצחק רחימוב בעת היתקלות עם חוליית מחבלים . 
" נמשיך להכות במחבלים באשר הם , אנחנו כבר נערכים לקראת חוליית הטרור 
הבאה " , אמר אמש אלוף משנה ש . 
