הטלוויזיה החינוכית וגלי - צה"ל החליטו אתמול במפתיע לפרוש מהתחרות של רשות - 
השידור , " תפוח הזהב " , והם דורשים מן הרשות לא לפרסם את הנתונים הנוגעים 
לתוכניות שלהם כפי שדורגו על - ידי שולחי השאלונים . בהודעה משותפת לעיתונות 
מסרו אתמול שני הגופים , כי החינוכית וגלי - צה"ל שותפו בתחרות ללא תיאום 
מדויק מראש , וניסיונותיהם למצוא דרכים לשיפור השאלון כפי שהופץ לציבור 
לא זכו להתייחסות רצינית של המנכ"ל , אריה מקל . " במצב שנוצר , לא היה 
טעם להמשיך ולהשתתף בתחרות של רשות - השידור בצורה שאינה משקפת את מגוון 
התוכניות של כלי - התקשורת שלנו " , מסרו . דוברת רשות השידור , איילה 
כהן , מסרה בתגובה שעל רשות השידור לא חלה מלכתחילה החובה לשתף את שני הגופים , 
והרשות עשתה זאת כמחווה כלפיהם , שכן זו תחרות של רשות השידור ועל חשבונה 
הבלעדי . לדבריה , כל פרטי התחרות סוכמו בין המפיק , חנוך חסון , לבין 
הטלוויזיה החינוכית וגלי צה"ל , ואף על פי כן הם התחילו אחר - כך להתלונן 
ולדרוש שינויים , זאת אחרי שהטפסים כבר פורסמו . מנכ"ל הרשות , אריה מקל , 
נפגש עם מפקד גלי - צה"ל , אפרים לפיד , וסוכם ביניהם על פתרון שבו היתה 
הרשות הולכת לקראת גלי - צה"ל . " מטעמים שאינם ברורים לנו הם הודיעו על 
פרישה , ואנחנו מכבדים את רצונם " , אמרה כהן . 
