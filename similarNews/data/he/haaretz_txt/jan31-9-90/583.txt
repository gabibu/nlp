רכב של צה"ל עלה אתמול אחר - הצהריים על מוקש בגזרה המזרחית של אזור - הביטחון . 
איש לא נפגע . הדבר אירע סמוך לכפר כאוכבה שבגזרה המזרחית , בצפון תחום 
אזור הביטחון . האזור כולו נסגר על - ידי כוחות צה"ל שפתחו בסריקות בניסיונות 
למצוא את המחבלים שהטמינו את המוקש . אחת ההנחות היא שמדובר במוקש שאותו 
הטמינו בלילה מחבלים שהגיעו מחוץ לאזור - הביטחון . חילופי אש היו אור ליום 
אתמול בין מחבלים לחיילי דרום - לבנון בגזרה המערבית של אזור הביטחון סמוך 
לראס - ביידה . במהלך חילופי האש היה ניסיון של מחבלים לפגוע במעבר המחבר 
בין אזור הביטחון לצפון לבנון . מקורות באו"ם מסרו שצה"ל סגר אתמול את המעבר 
לצורך המשך החיפושים , ורק בשעות אחר - הצהרים אישר מעבר של אנשי או"ם 
דרך מעבר זה . 
