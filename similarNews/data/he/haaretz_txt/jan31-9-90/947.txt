ניו - יורק ( מיוחד ל"הארץ " ) . רגשי עוינות כלפי היפאנים רווחים בשעור 
גדל והולך בקרב אמריקאים זאת עולה מסקר דעת קהל שנערך על ידי ה"ניו - יורק 
טיימס " ורשת הטלוויזיה " סי - בי - אס " . עורכי הסקר מציינים , כי גם 
בין אמריקאים הנוהגים במכוניות יפאניות ומשתמשים במוצרים יפאניים , גוברות 
נטיות אנטי - יפאניות . % 76 מהנשאלים אמרו כי דעתם הכללית על היפאנים היא 
עדיין חיובית . אך בסקר דומה שנערך בחודש יוני שעבר אמרו % 47 כי הם ידידותיים 
כלפי יפאן . בשנת 5891 הביעו % 78 דעה דומה . מהסקר עולה כי כרבע מהאמריקאים 
אינם ידידותיים כלפי יפאן עלייה של % 91 מהסקר שנערך ביוני . הסיבה לכרסום 
המתמשך באהדה ליפאן בקרב האמריקאים מעוגנת , לדברי עורכי הסקר , בעובדה 
שאמריקאים רבים השתחררו מרגשי עוינות כלפי ברית - המועצות שנחשבה שנים רבות 
כאויבת הגדולה של ארצות - הברית ומפנים עתה את איבתם כלפי יפאן . התמוטטות 
המשטרים הקומוניסטיים במזרח - אירופה והשינויים המהפכניים בברית - המועצות , 
הקטינו באורח משמעותי את האיבה המסורתית כלפי הגוש הקומוניסטי בקרב האמריקאים , 
והיעד החדש לעוינות היא יפאן . בראיונות שנערכו עם משתתפי הסקר , הסבירו 
רבים מהם את רגשי העוינות שלהם כלפי יפאן בנוכחות היפאנית הגוברת בתחומי 
ההשקעות והמסחר בארצות - הברית . אחדים ציינו , כי דעתם על יפאן הושפעה 
לרעה לאחר שמשקיעים יפאנים רכשו חברות ונדל"ן הנחשבים לנכסים לאומיים , 
כמו מרכז רוקפלר בניו - יורק וחברת הסרטים קולומביה . קפידבינמומחים לדעת 
קהל הביעו דאגה מהעוינות הגוברת כלפי יפאן ומפני ההשלכות השליליות על יחסי 
שתי המדינות , בעיקר בתחומי הסחר , כתוצאה מהנטיות האנטי - יפאניות המתחזקות 
בקרב אמריקאים רבים . מומחה אחד אמר , כי התגברותן של נטיות אלה בארצות - 
הברית עשויה להזין רגשי עוינות כלפי ארצות - הברית בקרב יפאנים דבר העלול 
ליצור מתח בין שני העמים . סיבה נוספת לרגשי העוינות כלפי יפאן נעוצה בהערכה 
כי התחרות העזה בתחומי הסחר עם ארץ השמש העולה היא אחד הגורמים להאטה במשק 
האמריקאי . ה"ניו - יורק טיימס " מסביר , כי חברי קונגרס ופוליטיקאים 
מקומיים חשים באחרונה בלחץ גובר והולך מצד בוחרים להתבטא בשלילה כלפי יפאן 
עניין , שלדברי העיתון , עלול לחבל במאמצים לשפר את יחסי הסחר בין שתי 
המדינות . " נוצרה דינמיקה מסוכנת בשתי המדינות " , אמר חבר הקונגרס הדמוקרטי 
לס אאוקין ממדינת אורגון , " אם לא נפעל לבלימת רגשי העוינות כלפי יפאן , 
יבוא אסון " . מומחים הביעו את החשש , כי היחס השלילי כלפי היפאנים מקורו 
בדעות קדומות ועלול ליצור גל של גילויי גזענות . האיבה כלפי יפאן חזקה בעיקר 
בין אמריקאים קשישים הזוכרים את אירועי מלחמת העולם השניה . אך גם בין צעירים 
רווחת דעה שלילית כלפי היפאנים . אחד מכל חמישה אמריקאים צעירים התבטא באורח 
בלתי - ידידותי כלפי יפאן . הסקר העלה כי העוינות רווחת בכל מדינות ארצות - 
הברית . רק בין בעלי השכלה גבוהה היו כאלה שהיססו להשמיע דעה שלילית כלפי 
יפאן . 
