התעשייה האווירית תיאלץ לבטל בתוכנית העבודה שלה עבודות מתוכננות בהיקף של 
עשרות מיליוני דולר . בכך תפסיד התעשייה האווירית רווח מתוכנן , שהיה מבוסס 
על תוכניות ההצטיידות של צה"ל , כפי שהופיעו בתוכנית העבודה הרב - שנתית 
שלו , שגובשה לא מכבר . הצורך לבטל את העבודות המתוכננות , ואת ההיערכות 
להן במתקני התעשייה האווירית , נובע מהחלטה שהתקבלה לאחרונה בחיל האוויר , 
לבטל פרויקט רחב - היקף , שעיקר העבודות בו היו מתוכננות להתבצע על - ידי 
התע"א . המדובר בפרויקט הקשור במערכת נשק עיקרית של החיל , וההחלטה לבטלו 
בשלב זה נבעה מהצורך לקצץ כ002 מיליון ש"ח מתקציבו של חיל האוויר . את החלטתו 
לוותר על הפרויקט קיבל מפקד חיל האוויר , האלוף אביהו בן - נון , למרות 
החשיבות הרבה שמייחסים בחיל למימושו , ולמרות ההשלכה שעלולה להיות לכך על 
ביצועי חיל האוויר בעתיד . יש לציין גם כי חלק מהעבודות הקשורות לפרויקט 
בוצעו כבר על - ידי התעשייה האווירית , ובמתקניה נערכים להשלים את תוכנית 
הפרויקט כולה , שהיתה מתוכננת להתבצע לאורך תקופה של חודשים רבים . הצורך 
להחליט על ביטולו של הפרויקט הוא אחת הסיבות לרצונו של מפקד חיל האוויר להופיע 
בפני בכירי הדרג המדיני , במגמה להבהיר להם את ההשלכות החמורות העלולות 
להיות לקיצוץ שנכפה על צה"ל . לאחר גיבוש תקציב המדינה , ומשהתברר גודלו 
הסופי של תקציב הביטחון , הוחלט במטה הכללי לקצץ בתקציבי החילות והזרועות 
השונים . הצורך בקיצוץ נבע מכך שתקציב הביטחון אינו מאפשר לממש את כל סעיפי 
תוכנית העבודה של צה"ל ל0991 . הוחלט כי הקיצוץ יתבצע בהתאם לחלקו של כל 
חיל בתקציב הכולל של הצבא . היות שחלקו של חיל האוויר הוא הגדול ביותר , 
הרי שגם הקיצוץ אותו הוא נאלץ לבצע היה הגדול ביותר . מתוך כ002 מיליון 
השקלים אותם נאלץ החיל לקצץ , כ001 מיליון מקורם בתקציב הדולרי , המיועד 
לרכש בחו"ל . לטענת גורמים צבאיים בכירים , הקיצוצים האחרונים שביצע צה"ל 
בסעיפים שונים של תוכנית העבודה שלו וההחלטות על ביטולם של פרויקטים נוספים 
מקרבים את הצבא אל הקו האדום שמתחת לו לא יוכלו מפקדיו לשאת באחריות לשמירת 
הביטחון הלאומי . 
