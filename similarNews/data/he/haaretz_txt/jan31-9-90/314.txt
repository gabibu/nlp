יחידת גבול לבנון ללוחמה בסמים סיימה בימים אלה את התארגנותה מחדש ואתמול , 
בטקס שנערך במעמד מפקד המחוז הצפוני של המשטרה , החלו שוטרי היחידה המיוחדת 
לפעול בגבול הצפון לאחר שסיימו אימונים קשים ומקצועיים . הופקו לקחים ממעצרו 
של מפקד היחידה בעבר החשוד כי הוא עצמו השתתף בהברחת סמים מלבנון לישראל . 
מפקד המחוז הצפוני , ניצב אלברט מוספיה , אמר אתמול כי סביר שניסיונות 
הברחות הסמים יימשכו ואולי יגברו . עוד אמר כי בשנה שעברה היתה עלייה ניכרת 
במספר האירועים על רקע לאומני במחוז הצפוני של המשטרה , והתריע על כך שאנשי 
חינוך ואנשי דת עוסקים בהסתה נגד המדינה במגזר הערבי , בעיקר אצל ילדים 
בגילאים צעירים ביותר . " אם תופעה זו לא תיפסק הרי דור ערבי צעיר בעוד 
כמה שנים יהיה ספוג בשיטנה נגד היהודים . תופעה כזו קשה מאוד לעקור אותה . 
