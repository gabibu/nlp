חברון הקדומה , אחד האתרים המקראיים החשובים בארץ , מזוהה עם תל א - רומידה , 
שבירכתי חברון של היום . זו היתה עיר האבות ובירת יהודה בראשית ימי מלכותו 
של בית דוד . דוד מלך בה שבע וחצי שנים , וכלב קיבל את נחלתו בה . בזמנו 
ניסה משה דיין לחדור בלא הצלחה לקברים במתחם המסגד בעיר חברון , שלפי המסורת 
קבורים בהם האבות . פרט לכך לא נערכו עד 2891 פעולות חיפוש ומחקר של חברון 
הקדומה . אז פתחה משלחת הר - יהודה מטעם אוניברסיטת תל - אביב , בראשותו 
של אבי עופר מקיבוץ מענית , במחקר ארכיאולוגי אזורי של השטח . במבצע תמכו 
הקרן של המועצה הלאומית למחקר ופיתוח שבמשרד המדע , שתמכה בעשרות מחקרים 
ארכיאולוגים - היסטוריים ברחבי בארץ , והמנהל האזרחי של יו"ש והחברה לחקירת 
א"י ועתיקותיה . המשלחת חפרה בהצלחה במשך שלוש עונות . התגלה לוח בכתב 
יתדות מהמאות ה61 וה71 לפנה"ס ועוד ממצאים , שעתה פורסמו בראשונה ב"קדמוניות " 
והמפיצים אור על אתר מתקופת האבות והמלוכה , ואולי גם על קברי האבות . 
יש מחקרים המצביעים על כך שקברי האבות אינם במתחם המקודש אלא דווקא בתל א - 
רומידה , שבו מצויים קברי ישי ורות המואביה ובקרבתם קברים נוספים . ואולם , 
החקירות והחפירות הופסקו מהעדר משאבים , אומר עופר . הוא קיווה לפחות 
להשלים את שלבו הראשון של המחקר . משרד המדע , המממן הראשי , הפסיק לתקצב 
את חפירות תל א - רומידה , כמו חפירות בעשרות אתרים אחרים שזכו במשך שנים 
למענקי חפירה . ייתכן שפעל כך גם ממניעים פוליטיים . יש החוששים שמכאן 
ועד הפסקת כל פעילות מחקרית בחברון והאזור , הדרך קצרה . חברון הקדומה שוכנת 
מדרום ללב חברון הערבית . היא הוקמה באזור אדמה חקלאית , ליד מעיין עין - 
גדידה ( המעיין החדש ) , על פני קרוב ל07 דונם . על אף ההפרעות במבנה 
השטח , נערכו בו חפירות בשנים 48916891 . נערך חתך שכבות כדי לוודא אם 
החרסים על פני השטח מעידים על השכבות העתיקות של התל החל מהתקופה הכלקוליתית 
ומאז שההתיישבות בו חודשה , בתקופה הכנענית הקדומה . נמצאו כל השכבות , 
החל מהתקופה הכנענית הקדומה ועד סוף התקופה הישראלית . ניכרים גם שרידי 
נוודים שחיו בסביבה והשאירו קברים רבים . בחפירות נמצאו חלקי חומת העיר מהתקופה 
הכנענית התיכונה . במערב התל נמצא שטח מישורי , שכנראה היה מיקומו של 
שער העיר . נמצאו שם סימני חפיר , להגנה על מקום התורפה . בחומה הצפונית 
נמצאו סימנים של הרחבת העיר והחומה , מהתקופה הישראלית . בתקופה הכנענית 
התיכונה היתה חברון מבוצרת על פני קרוב ל03 דונם והוקפה בחומת ענק . אך 
היא לא בוצרה ערב ההתנחלות . חברון הגיעה לשיא פריחתה בשלהי המאה ה11 ועד 
סוף המאה ה01 לפנה"ס . באותן שנים העיר התרחבה והחומות הקדומות שימשו כנראה 
לביצור חלקה העליון בלבד . פריחתה חלה עם צמיחתה כמרכז שבטי ודתי של אוכלוסיית 
הר - יהודה וכבירתו הראשונה של דוד המלך . ממצאים חשובים נמצאו גם מימי חזקיהו . 
ביניהם כמה טביעות חותם , " למלך " , על ידיות קנקני אגירה ובהן סמל בעל 
שתי כנפיים . בשתי טביעות נזכר שמה של חברון . בתקופה הפרסית ננטש התל 
והעיר נבנתה במקומה הנוכחי . היישוב בו התחדש בתקופה ההלניסטית , כפרבר 
של חברון החדשה . בתקופה הרומית פרח היישוב בתל . התגלו בריכות שתפקידן 
אינו ברור עדיין . שתי שכבות המעידות על חורבן אלים מקורן כנראה בימי המרד 
הגדול ומרד בר - כוכבא . כן מצויים שני שלבים של התקופה הביזנטית , שבהן 
נבנה דיר ארבעין , המבנה בראש התל , ובו קברי ישי ורות . חפירותיו של 
האמונד בשנות השלטון הירדני חשפו מבנים מהתקופה האומאית ומהתקופה הצלבנית . 
בימי העותמנים שוב ננטש התל כליל . היום מצויים בו בתי מגורים וחלקות חקלאיות 
עם מטעי זיתים . מכל המבנים המעניין ביותר הוא זה הסמוך לחומה ומספרו 032 . 
בחדר שבמבנה זה השתמרו הקירות עד למעלה משני מטרים והוא שימש כנראה לאיסוף 
אפר . נמצאו בו עצמות וחרסים בשפע . כן נמצאה בו התעודה החשובה ביותר מן 
המאות ה71 וה61 לפנה"ס . משה ענבר , מחברי המשלחת שחקר את התעודה , מוסר 
שזו לוחית טין שבורה , כתובה משני עבריה בכתב היתדות באכדית , משמאל לימין . 
רוחב הלוחית כיום 2 . 5 ס"ם ( במקור 9 ס"ם ) , אורכה 2 . 6 ס"ם ועוביה 
3 . 2 ס"ם . הלוחית מכילה רשימת צאן , סימני מלים בשומרית , שמות של נשים 
שהיו כנראה גובות מס , ביניהם ארבעה שמות אמוריים ואחד חורי . גילה נקבע 
תוך כדי השוואתה עם לוחיות מגזר , משכם ומחצור , על - פי שיטת הכתיבה , 
הדקדוק ואוצר המלים . נוסח תוכן הלוחית קשה להבנה , אם כי סבורים שזו 
רשימת מסים מן הצאן המיועדים לפולחן , או לצורך ארמון המלך , לאו דווקא 
מלך חברון . לוחית זו מובילה את החוקרים להסיק שתל א - רומידה אוצר בתוכו 
ארכיון תעודות . זו שנמצאה פגומה הושלכה בזמנה לחדר הפסולת , אך היא אינה 
אלא סנונית המעידה על החבוי והעתיד להיחשף בתל עתיק זה . 
