מגדלי התמרים בישראל והנהלת חברת אגרקסקו הסכימו על מינויו של רו"ח בועז 
ארדה כבורר חיצוני , שיפסוק בפרשת האשמות המגדלים נגד אגרקסקו ותביעתה של 
החברה מהמגדלים להחזר כספים בגין הלוואות מימון . על מינויו של הבורר הוחלט 
לאחר שמגדלי התמרים יצאו בהתקפה חריפה נגד אגרקסקו ושיטת ההתחשבנות שלה , 
לפיה הם נדרשו להחזיר חובות נוספים בסך חצי מיליון דולר . במכתב , ששיגרה 
ועדת המגדלים של משקי צפון ים המלח , ישובי בקעת הירדן וישובי עמק בית שאן , 
לחברי ועדת הכספים של הכנסת , טוענים המגדלים , כי " במערכת הנהלת החשבונות 
של אגרקסקו שורר אי סדר מוחלט . אין דיווחי אמת לא של כמויות הפרי ולא של 
מחירי המכירה ובמערכת העלויות אין קשר בין הנתונים שמופיעים בדיווחי הנהלת 
החשבונות לבין מה שמחייבת המערכת השיווקית " . מגדלי התמרים , ששיגרו את 
המכתב בעקבות פגישה שקיימו עם דן צמחי , מנכ"ל אגרקסקו , טוענים , שאגרקסקו 
מחייבת אותם בעלויות שיווק ושינוע , שעליהן מתווספות עלויות קידום מכירות 
והפצה בשיעור של % 03 ממחיר המכירה . בסך הכל , הם טוענים , מנכה החברה 
כמחצית מהתמורות שמתקבלות עבור התוצרת בחו"ל . כמו כן טוענים המגדלים , 
שהשנה בעקבות ההכנסות הגדולות בענף , החליטה אגרקסקו לנכות מהתמורות המגיעות 
למגדלים חובות מהעבר . לדבריהם רווחיות הענף בירידה מסוכנת . בשנת 78 
זכו המגדלים לתמורה של 7 . 2 שקל לק"ג ואילו השנה הם מקבלים פחות משקל אחד . 
המגדלים דרשו במכתבם לחברי ועדת הכספים לחייב את אגרקסקו לדווח בצורה שוטפת 
ועדכנית את המגדלים על מצב השוק והמחירים בכל ערוצי השיווק , החל בבתי האריזה 
והנמלים וכלה בשווקי חו"ל . מאז נשלח המכתב נפגשו המגדלים פעם נוספת עם מנכ"ל 
אגרקסקו והצדדים החליטו על מינויו של רו"ח בועז ארדי כבורר חיצוני שיבדוק 
את טענות הצדדים . צמחי , הדגיש אתמול לשאלת " הארץ " כי כל החשבונות 
שהוציאה אגרקסקו למגדלי התמרים " מעודכנים עד לאגורות " . יחד עם זאת הודה 
המנכ"ל , כי בשנת 88 לא נעשו רישומים של כמויות התמרים שטופלו על ידי החברה 
וכל ההתחשבנות נעשתה על פי דיווחים חשבונאים . לדבריו המגדלים הגישו ערעור 
על התחשבנות זו אך בדיקת החברה העלתה שאין ממש בהאשמותיהם . המנכ"ל ציין 
את התרומה השיווקית הגדולה שנעשתה באגרקסקו להגדלת היקף ייצוא התמרים מ004 , 
1 טונות בשנים עברו ל008 , 2 טונות הצפוי השנה ואמר , כי המגדלים נדרשים 
לשלם עבור כך . הוויכוח נסוב על פער של חצי מיליון דולר בחוב המגדלים . 
ללא קשר למאבקם של מגדלי התמרים באגרקסקו נערכים בימים אלה הדיקלאים כדי 
לספק את הדרישות המוגברות של השוק המקומי לקראת ט"ו בשבט . בתקופה זו משווק 
הענף כ006 , 1 טונות תמרים המהווים כ%04 מהיקף השיווק השנתי בשוק המקומי 
המסתכם ב000 , 4 טון . ארגון הדיקלאים ישקיע השנה כ000 , 006 דולר בהפקת 
תשדירי שירות לעידוד צריכת התמרים בשוק המקומי שמחציתם מוצאת בתקופה זו . 
