צעיר ערבי השליך אתמול שלושה מטעני חומר נפץ אל עמדה של צה"ל בככר מדינה 
בעזה , שפצעו קל חייל צה"ל . התוקף נפצע קשה כשמטען חומר נפץ התפוצץ בידיו . 
נציג דובר צה"ל בפיקוד הדרום הודיע כי מדובר בשלושה מטענים שהורכבו מצינורות 
והושלכו לעבר עמדה של צה"ל . שני מטענים התפוצצו בתוך אזור ככר מדינה , 
ופצעו קל חייל צה"ל , להט אלשקוביץ , בן 91 ממעלה אדומים . המטען השלישי 
פצע את הצעיר הערבי באורח קשה מאוד , והוא הועבר אמש לביה"ח ברזילי באשקלון , 
תחת שמירה . בהתנגשויות עם חיילי צה"ל ברצועת עזה נפצעו אתמול , לדברי 
מקורות ערביים , שמונה תושבים . ההתנגשויות התמקדו במחנות הפליטים במרכז 
הרצועה ובמחנות בדרום הרצועה . שלושה תושבים נפגעו מירי גז ע"י חיילי צה"ל . 
אתמול הודיעה הנהלת אגודת עורכי הדין ברצועת עזה על התפטרותה . עקב כך התפטר 
גם יו"ר לשכת עורכי הדין , עו"ד פאיז אבו רחמה , המכהן שתי קדנציות רצופות 
כיו"ר לשכת עורכי הדין . מקורות צבאיים בפיקוד הדרום דיווחו על הפרות סדר 
מקומיות ברצועת עזה , ואמרו כי לא דווח על פצועים ברצועה . קפידבינבתקריות 
יידוי אבנים בשכם נפצעו אתמול מירי של כדורי פלסטיק שני תושבים : עיסאם 
פתאייר , בן 02 ואחמד עוואד , בן 22 . שניהם אושפזו בבית החולים האנגליקני 
בעיר . מקורות צבאיים מסרו כי פציעתם קלה . מקורות פלשתינים טענו כי צה"ל 
ביצע אתמול פעולות יזומות בשכונות ראס אל - עין ואל - עמוד בשכם . החיילים 
הורו לתושבים ברמקולים לפתוח את דלתותיהם , ובמהלך החיפושים הוכו , לדברי 
המקורות , חמישה תושבים , שאושפזו אחר כך בביה"ח אל - איתיחאד בעיר . תושב 
הכפר גמאלא שליד רמאללה , ואחיד עבדאללה ראשיד , בן 92 , מת אתמול בבית 
החולים הממשלתי ברמאללה , לאחר שהוכה ע"י רעולי פנים . האיש נחטף שלשום 
ע"י רעולי פנים , והוכה קשות בכל חלקי גופו , בחשד ששיתף פעולה עם השלטונות . 
תחילה הוגדר מצבו קל עד בינוני , אך אתמול הוא מת בבית החולים מדימום . 
צה"ל והמשטרה חוקרים את המקרה . ביציאה הצפונית מגנין נדרס אתמול בצהריים 
ילד בן שבע , טארק אל - עאדי , ע"י מכונית ישראלית שהיתה נהוגה בידי איש 
שירות בתי הסוהר . הילד , בן יחיד להוריו , נפגע כשחזר עם חברו מבית הספר . 
המכונית שפגעה בו אספה אותו לבניין המימשל הצבאי בגנין , שם קיבלו הוריו 
את הגופה . המשטרה חוקרת את התאונה . תושבי שכם אמרו כי לפחות 02 מכוניות 
של הצבא והמינהל נרגמו אתמול ברחוב פייסל בעיר . נמסר כי עשרות בעלי חנויות 
בעיר העתיקה בשכם הצטוו אתמול לסגור את דלתות החנויות כדי שניתן יהיה לראות 
אם נרשמו עליהן סיסמאות לאומיות , ולמחוק כל כתובת כזו . בעיר העתיקה של 
שכם צעדה אתמול תהלוכה של כאלף תלמידים . בכפר בית פוריק ממזרח לשכם היה 
אתמול טקס גדול בהשתתפות אלפי תושבים ואורחים , לציון יום ה04 למותם של 
שניים מתושבי הכפר , שנהרגו בתקרית עם צה"ל . מקורות פלשתינים ציינו כי 
בתהלוכה צבאית צעדו עשרות רעולי פנים , אליהם הצטרפו רוב תושבי הכפר , 
וכ001 משתתפים לפחות מכפרים שכנים . מעל במה מרכזית הושמעו נאומים של פעילי 
הפתח והמפקדה המאוחדת מהכפר ושליחים מחמישה כפרים נוספים . אתמול נמשך העוצר 
על הכפר אבו - דיס במבואות המזרחיים של ירושלים ועוצר הוטל גם על העיירה 
ענבתא ליד טול - כרם . מקורות פלשתינים מסרו על הריסת 4 בתים בכפר חוסאן , 
ליד בית לחם , שנבנו ללא רישיון . 
