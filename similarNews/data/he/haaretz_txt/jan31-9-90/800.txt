דקות אחדות אחרי ששופטת בית המשפט המחוזי בירושלים , דליה דורנר , קראה 
את תמצית הכרעת - הדין המרשיעה נגד יהושע הלפרין ועורך הדין שמואל ברזל , 
מצאו סניגוריו של ברזל נחמה : מרשם זכה משתי עבירות הגניבה , העבירות 
החמורות ביותר שבהן הואשם . עיון בהכרעת - הדין מעלה כי ברזל זוכה מאישומים 
אלה מחמת - הספק . יהושע הלפרין , חרדי בן 65 , שימש בתקופה הנדונה יו"ר 
הנהלת הבנק ובעל מניות שליטה בו . הלפרין ידוע כבעל קשרים מסועפים בחו"ל . 
במשך המשפט , כעמיתו ברזל , כפר בהאשמות שהועלו נגדו . לטענתו , הדסה 
מונסה העלילה עליו . בבית המשפט אמר , כי מסר במשטרה גרסה שקרית , מפני 
שלא רצה לסבך אנשים , ביניהם הקבלן מוריס רגואן , שלו החזיר חוב אישי של 
3 . 1 מיליון דולר , כסף שגנב מכספי הבנק . הוא הוסיף , כי את העצה לשקר 
במשטרה קיבל מהרב מרדכי עקיבא רבינוביץ מישיבת " דרכי צדק " בירושלים . 
בעניין זה כתבה השופטת דורנר , כי ההכחשה הכוזבת ( במשטרה ) ש"בה הצביע 
על מונסה כאשמה במעשה שעשתה , הוא עניין חמור על פי כל קנה מידה " . לצד 
הלפרין ישב על ספסל הנאשמים עו"ד ברזל בן ה85 , לשעבר שותפו של עו"ד חיים 
צדוק , ושותף במשרדי עורכי - דין בניו - יורק ובאנטוורפן . פרטי כתב האישום 
שהוגש נגדו ( יוני 78 ) היו מפתיעים , על רקע דימויו המקצועי הרווח , 
בעיקר בקרב עורכי - דין עמיתים . ריבוי תפקידיו של ברזל בבנק צפון אמריקה 
היה לו למכשול . בעניין זה ראוי להזכיר את נאום הפתיחה במשפט שנשא התובע 
עו"ד שמעון דולן . דולן הציג לשופטת תרשים ובו פירוט תפקידיו וקשריו של ברזל 
בבנק צפון אמריקה . לטענתו , חבש הנאשם שישה כובעים : דירקטור בבנק כנציגו 
של תושב חוץ שנפטר בשם איירה גילדן ; חבר ההנהלה המצומצמת ; יועץ משפטי 
חיצוני ; יועץ משפטי של בעלי הבנק ; עו"ד של לקוחות ולקוח של הבנק . המחלוקת 
במשפט היתה באשר לכובע הששי . כלומר : האם היה ברזל לקוח גדול שקיבל בעצמו 
אשראי מהבנק ללא ביטחונות . התביעה ביקשה להוכיח את חבישת " כובע הלקוח " , 
במסגרת מאמציה להוכיח את עבירת הגניבה . בצד הזיכוי מעבירת הגניבה , קבעה 
השופטת כי שני הנאשמים היו בעלי עניין בחברות אחדות וקיבלו אשראי במיליוני 
דולרימללא ביטחונות וללא מתן ערבויות אישיות . עם זאת קבעה כי אין בכך כדי 
להוכיח את עבירות הגניבה ( הלפרין הורשע בעבירות גניבה שבהן לא הואשם ברזל ) 
. את המשפט , שהכרעת - דינו משתרעת על 593 עמודים , אפשר לחלק לשני חלקים : 
האחד המרמה של הנאשמים כלפי בנק ישראל . פרק זה כולל דיווחים שקריים לבנק 
ישראל שמנעו את תפיסת הבנק בעוד מועד , כאשר עוד היה אפשר להקטין את הנזקים 
שגרמו מנהליו . ההון העצמי של הבנק ( בעל ששה סניפים ברחבי הארץ ) היה 
51 מיליון דולר והמדינה הזרימה לקופתו המרוקנת , כדי להעמידו על הרגליים , 
כ06 מיליון דולר . כמחצית מהזרמת כספי המדינה שולמה ללקוחות ( בעיקר מחו"ל ) 
, שטענו כי רומו וקופחו בדרכים שונות . החלק השני של המשפט קשור לחברות 
זרות ( פנאמיות ) , שלטובתן הוציא הבנק אשראים בהיקף של מיליוני דולרים 
( בכל עסקה ) מבלי לתת לבנק ביטחונות כלשהם . השופטת קובעת כי בעלי העניין 
בחברות אלה היו הנאשמים עצמם . הסיפור הזה נשמע ממש מדהים לכל אזרח מן השורה , 
שכדי לקבל הלוואה של כמה אלפי שקלים מצטווה להביא כמה ערבים . קפמאפרקעוד 
לפני שהלפרין וברזל הושבו על ספסל הנאשמים , נשלחו שני מנהלים בכירים בבנק 
צפון אמריקה לבית הסוהר . הראשון הוא משה שטרן , שהיה המנהל של הסניף הירושלמי 
של הבנק . הוא נדון לשבע שנות מאסר ולקנס של 51 מיליון ש"ח אחרי שהורשע , 
במסגרת עסקת - טיעון , בסדרה של עבירות , לרבות גניבת כספי הבנק . שטרן 
לא החזיר כספים כלשהם ואין סיכוי שיעשה זאת . כחצי שנה אחרי משפטו נדונה 
הדסה מונסה לחמש שנות מאסר , גם כן במסגרת עסקת - טיעון עם התביעה . התרומה 
של מונסה היתה בהובלת התביעה ושני החוקרים יעקב אללוף והדסה יפה להלפרין 
ולעו"ד ברזל . בתמורה להודאתה נמחקו האישומים בעבירות הגניבות נגדה . התביעה 
החליטה לעשות אתה עסקת - טיעון אחרי שהשתכנעה כי לא שלחה את ידיה לכספי הבנק 
אם כי , כמובן , השתתפה בביצוע עבירות פליליות שהתבטאו בהעדפת בעלי הבנק 
על פני טובת הבנק עצמו ולקוחותיו . לאורך כל הכרעת - הדין מאמצת השופטת 
את עדותה שנתמכה בראיות אובייקטיוויות ( מסמכים ) . אחד הנושאים הראשונים 
במשפט שקיבל ביטוי רחב בהכרעת - הדין קשור לוויסות מניות הבנק בעזרת אשראי 
של 2 . 4 מיליוני דולרים שניתן ללקוחות פיקטיוויים . גרסתה של מונסה היתה , 
כי הבנק משך מכספיו סכום זה ושייך 006 אלף דולר לשבעה לקוחות . כדי לבצע 
את מעשה המרמה הזה , הכינה מונסה מסמכים מזויפים שלפיהם ביקשו שבעה לקוחות 
אשראי של 006 אלף דולר כל אחד . מטרת הפעולה של מונסה , שטרן והלפרין היתה : 
לגרום עלייה מלאכותית בערך מניות הבנק . יש לזכור בעניין זה נתון רקע חשוב : 
המדובר בתקופה שאחרי אוקטובר 3891 , שלאחריה הפסיקו הבנקים לווסת את מניותיהם 
כתוצאה מהמפולת הגדולה של מניותיהם . בעלי המניות של הבנק היו זקוקים לוויסות 
כדי לשמור על הונם אחרי שהשקעה קודמת בוויסות הלוואה של עשרה מיליון דולר 
שנטל הבנק מבנק הפועלים ירדה בצורה תלולה . בתמורה לאותם עשרה מיליון דולר 
שיעבד בנק צפון אמריקה 45 ממניות השליטה שלו בידי בנק הפועלים . אי - פירעון 
ההלוואה היה גורם לכך שבנק הפועלים היה בולע את הבנק הזה . לבנק הפועלים 
היה אינטרס לבלוע את בנק צפון אמריקה בגלל לקוחותיו הטובים , יהודים מחו"ל . 
השופטת דורנר שאלה את מונסה : " באיזה כסף עשיתם את זה ? מונסה : " בכסף 
של הבנק " . התובע עו"ד דולן : " מה אמרתם לברזל ? מונסה : " אמרנו לו 
שאנחנו ( צפריר הלפרין ז"ל , שהיה מנכ"ל הבנק , ומונסה ) רכשנו מניות 
ויש לנו חוב . עכשיו אנחנו צריכים לעשות את זה פורמלית . מר ברזל אמר שגם 
אם יש לקוחות , צריך לבסס את זה מבחינה משפטית ואי - אפשר לעשות את זה בחשבון 
כללי ולכל לקוח חייבים לפתוח חשבון . אני ניסחתי את המכתב והעברתי אותו 
לברזל לביקורת . אני לא יודעת מי במשרדו עשה את הביקורת . על כל פנים , 
הועברו לי מעט הערות . מר ברזל התייחס לזה מהכיוון המשפטי . מר ברזל ידע 
את מצב הבעיות שלנו בבנק וחשב שאנחנו העמקנו אותן עוד יותר . מר ברזל אמר : 
צריך לעשות פורמליזציה של זה על - ידי ישיבת מנהלה ( מנהלה מצומצמת ) 
שתחליט על האשראי . ואז היתה ישיבת מנהלה טלפונית שהחליטה על האשראי הזה . 
ברזל אמר שצריך להביא את נושא האשראי הזה למנהלה גם אם האשראי פיקטיווי . 
הוא אמר שהצד הפורמלי צריך להיות יפה " . התובע הציג למונסה מכתב של בנק 
ישראל , שבו התבקשו מנהלי בנק צפון אמריקה לתת הסברים לאשראי של 2 . 4 מיליון 
דולר . בנק ישראל ביקש לדעת , בין - השאר , מהו המניע העסקי לפעולות אשראי 
אלה . התובע ביקש ממונסה התייחסות לכך . מונסה : " כשהגיע המכתב מבנק 
ישראל , והלפרין וברזל טענו שהם לא יודעים מכל הפרשה הזו , אני מאוד כעסתי 
כי זה היה שקר . דרשתי מהם מכתב תשובה לבנק ישראל שיסביר את כל העניין . 
ביקשתי שיכתבו מכתב ויודיעו בו שהם כן ידעו על העניין ושהם כן היו שותפים 
לעניין , ושלא ינסו כאילו להתנער מאחריות שהיתה גם שלי אבל גם שלהם . 
זה מאוד הרגיז אותי . מעבר לזה טענתי בפניהם שאם זה נכון שהם לא ידעו , 
אז הם צריכים לפטר אותי באותו יום " . התובע : " מה ברזל והלפרין אמרו 
על זה ? מונסה : " הם ישבו אתי יחד לנסח מכתב לבנק ישראל " . קפמאפרקבאשר 
לאחריותו של ברזל בפרשת הוויסות , כתבה השופטת דורנר כי אין לקבל את גרסתו 
המיתממת . " דבריו המיתממים של הנאשם המנתק עצמו מאשר התרחש בנושא ההלוואה 
אינם יכולים להתקבל . הוויסות היה אירוע מרכזי בחיי הבנק . הושקע בו הון 
עתק שירד לטמיון , ואין להעלות על הדעת כי הוסתר מעיני הנאשם , שנמנה עם 
הקבוצה הקובעת בבנק . עדותו סותרת לא רק את עדותה של מונסה , אלא גם את 
עדותו של הנאשם 1 ( הלפרין ) . . . הנאשם 2 היה אקטיווי בעשיית הרישומים 
הכוזבים . הוא יעץ כיצד לתת לבוש חוקי , כביכול , למעשים שנעשו , לעשות 
מסמכים שאינם משקפים את המציאות ולהסתיר על - ידי המסמכים אלה את אשר נעשה 
מעיני הרשויות המפקחות והציבור . הנותן עצות אלה הופך לשותף לעבירה . הוא 
סייע ברישום הכוזב והמרמה את הרשויות והציבור " . השופטת קבעה כי היא מרשיעה 
את ברזל בעבירות קבלת דבר במרמה , במרמה ובהפרת אמונים . הלפרין הורשע 
גם בעבירה של גניבה . החלק השני של כתב האישום נוגע להאשמות כלפי שני הנאשמים 
כי הם אישרו אשראי לחברות שבשליטתן ובכך עברו עבירות גניבה . התביעה טענה 
כי בנק צפון אמריקה שימש עבורם אמצעי ולא מטרה , כלומר מקור להוציא מיליוני 
דולרים בשביל החברות הפרטיות שלהם . לטענת התביעה הסתתרו שני הנאשמים מאחורי 
חברות פנאמיות . לפי כתב האישום החליטו הלפרין , ברזל , צפריר המנוח ועו"ד 
חיים שטריקס ( שותפו לשעבר של ברזל ) להשתלט על חברה אמריקאית רדומה ( 
" טי - טי - טי " ) ולהשתמש בה כמעין חברה - אם של החברות הפנאמיות . השופטת 
כתבה בהכרעת - הדין , כי התנאי להרשעה בשאלת הגניבה הוא נטילת כסף באשראי 
על - ידי מי שמופקד עליו , כשאין סיכוי סביר להחזירו . בהחלטתה לזכות את 
שני הנאשמים מעבירת הגניבה בפרשת החברה האם " טי - טי - טי " כתבה השופטת : 
" לאחר היסוס הגעתי לכלל דעה כי קיים ספק בעניין זה . אין חולק כי כוונת 
הנאשמים היתה להרוויח בעסקות אלה , כפי שאין חולק כי גם אחרי ההסתבכות קיוו 
שניתן יהיה , על - ידי השקעה נוספת , לסיים את העסקות ברווח . עובדה היא , 
שגם שותפיהם חברת אזורים , נקש וזוסמן השקיעו סכומי כסף נכבדים . הנאשמים , 
ועמם צפריר , נסחפו באווירה ששררה בציבור בכלל ובחוגים פיננסים בפרט , 
שד"ר מאיר חת ( עד במשפט ) הגדירה מטורפת . הם ביקשו להתקשר בעסקים בין - 
לאומיים , אלא שלא השקיעו מכספם . הם חיפשו שותפים בעלי יכולת וניצלו את 
מעמדם בבנק , כדי לממן בכספי הבנק את חלקם שלהם בשותפות . לא היו להם ביטחונות 
והם לא נתנו ערבות אישית " . בנוסף לעבירת הגניבה זוכו שני הנאשמים בפרשה 
זו ( " טי - טי - טי " ) גם מעבירה של קבלת דבר במרמה בנסיבות מחמירות . 
מאידך הורשעו בפרשה זו בעבירה של מרמה והפרת אמונים בתאגיד . " הנאשמים , 
ששימשו מנהלים בבנק , העמידו במצב של ניגוד עניינים ובנצלם את חברותם במנהלת 
הבנק אישרו ללא ביטחונות מספיקים אשראים במיליוני דולרים לחברות שהיה להם 
עניין בהן , ובכך פגעו בבנק " , כתבה השופטת . אגב , הכספים שהוצאו מהבנק 
בגניבה או במרמה לא הוחזרו אליו . 
