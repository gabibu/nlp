לפני כשנה הוקרן הסרט " החגיגה של באבט " סיפורה של טבחית עשירה ברוח 
ודלת אמצעים , המוציאה את כספי ירושתה על ארוחת מלכים לקבוצה של כפריים 
פשוטים . הארוחה , הספוגה בסמלים איקונוגרפיים , מחוללת שינוי בחיי המשתתפים 
וגם את צופי הסרט היא לא משאירה אדישים . משום מה מסעדות היוקרה אצלנו מזניחות 
לחלוטין את קהל אוכלי העשב , אם כי סקר של משרד הבריאות הבריטי הראה שמספרם 
ותוחלת חייהם עולים בהדרגה . בארץ , כנראה בגלל תסביך הכשרות , נוחתות 
כמעט בכל סלט , עם הירקות והגבינות , פיסות חיה מתה זו או אחרת . אולי 
לכן לא התלהבנו עם קבלת הזמנתו של איתמר דוידוב ממסעדת " פיטנגו " . רק 
יום סוער במיוחד הביא אותנו לרחוב אלקלעי הסמוך לרחוב בזל . עיצוב המקום 
מהלך בחן על החבל הדק שבין מסעדה מעונבת לבית קפה מהודר . החן מתגלם בכוסות 
נאות במיוחד והשאר מצטיין דווקא בחוסר תחכום עיצובי . מפות בוורוד - לבן , 
קירות שאינם זועקים את השכלתו האמנותית של המעצב או בעל הבית , ונרות למען 
האינטימיות . כיסאות הבימאי אינם הפתרון המוצלח ביותר לישיבה . בקבוק הר - 
חרמון של ירדן הצטרף כמלווה לארוחה . מחירי היין יותר מסבירים , אחרי 
הנחה של % 05 שניתנת לכל סוגי היין . הוגשו לחמניות יפות , בלוויית חמאת 
תבלינים שלא דמתה במאום למרגרינת השום המוגשת במקומות רבים . הסלט הירוק 
ברוטב ויניגרט היה נפלא והחסה המסולסלת , הטרגון , הריחן והיתר היו חגיגה . 
מרק קרם חצילים היה נהדר . בין המנות קיבלנו כדור שרט לימון וטרגון , 
שניקה את החיך והכין אותו לבאות . הבאות היו פטוציני ירוק , אחד ברוטב 
פסטו והאחר ברוטב טרגון ושמנת . שניהם היו עשויים אל - דנטה , מתובלים 
ומעוטרים כיאות . הפסטה היתה מצוינת , אך חסרה לנו לבביות של פסטה ענקית 
עם הרבה גבינה שמפזרים מדי פעם . האלגנטיות שמשווים כאן לפסטה עומדת בסתירה 
ליופי העממי שמשתקף בסרטיו של סקולה , המצטיין בזווית ראייה סוציאלית , 
ובהם הפסטה היא סמל העממיות . ב"אהבנו כל כך " חוזרים הגיבורים לאותה 
חצי מנת ספגטי לאורך כל חייהם , וקשה לשכוח את ארוחת הספגטי הצבעונית והמורעלת 
ב"משפחת המלוכלכים " . הפסטה ב"פיטנגו " עזבה מזמן את הפרולטריון לטובת 
הבורגנות . התנסינו בארבעה מדורי פטוציני . שני המאוחרים רוטב עגבניות 
ורוטב חצילים , לא ביישו את המוקדמים . בשיחת אקראי , ששימשה גם הפסקה 
מתודית , התברר שהבחור שהגיש הוא גם הבעלים והחיך שמאחורי התפריט . איתמר 
דוידוב ( בן 13 ) לא התחנך אצל גדולי השפים ולא עשה קורסים ב"מקסים " . 
לקרוא מתכון למד מאמו , ואת היצירתיות טיפח בראשונה בשנת לימודי הקרמיקה 
בבצלאל ואחר כך בארוחות ניסיוניות רבות משתתפים ומנות , שנערכו בקיטון מטבח 
ברחוב מלצט . האופטימיות שלו שובת לב : הכל , רבותי , משתפר . בשוק הכרמל 
יש כל התבלינים הטריים , הפסטה הטרייה הולכת מחיל אל חיל וגם מספר האנשים 
המבקשים ספגטי בפיתה הולך ומתמעט . המנות האחרונות היו שילוב של טארטים ממולאים 
קרם פטיסייר , פירות טבולים בקצפת ופאטה שוקולד כבד מצוין . גולת הכותרת 
היתה , ללא ספק , תמרים ממולאים בפרג ומכוסים טופי חם . בחזית המסעדה מוצבים 
כמה שולחנות המתפקדים כבית - קפה . אמנם בלי הנחה , אבל גם בלי מס נסיעות , 
סעו לאבן - גבירול ל"פסטה ורה " וקנו פטוציני ( הכותבות מעדיפות " פסטה 
ורדה " ירוקה ) . בדרך הביתה השלימו את החסר לרוטב האלוהי הבא : קפמאפרק51 
ערמונים גדולימ2 כפות חמאה21 כוס חלבשקית שמנת מתוקהקורט פלפל לבנקורט אגוז 
מוסקט2 שיני שום קצוצות51 עלי ריחן ( בזיליקום ) טרי קצוץ , או כפית ריחן 
יבש001 גרם גבינת פרמזן מגוררת דק . סמנו צלב בחלקו המעוגל של כל ערמון . 
את שיירת המצולבים הכניסו לתנור לוהט והשחימו כחצי שעה . קלפו והכניסו 
את הערמונים העירומים למעבד מזון לגירור גס . בסיר ממיסים חמאה ומוסיפים 
את הערמונים לבישול של חמש דקות , שלאחריו מוסיפים חלב , מביאים לרתיחה 
ומוסיפים את התבלינים . מנמיכים את האש , מוסיפים את השמנת ומערבבים בהתמדה 
בכף עץ עד שהתערובת נעשית סמיכה , אך לא רותחת . מוסיפים את הפרמזן ומכבים 
את האש . כוס שמן זית4 שיני שום קצוצות דק ( לא כתושות ) 5 עלי מרווה2 עלי 
דפנהכפית רוזמרינכפית ריחן ( יבש ) או ארבע כפיות ריחן טרי קצוצ21 כפית 
מלחפלפל שחור טריבחצי כוס שמן מטגנים את עלי המרווה במשך כמה דקות , מוציאים 
ומשליכים . מוסיפים את השום לדקותיים ומכבים את האש . מוסיפים את יתרת 
השמן ושאר החומרים ומניחים להם להגיע להיכרות אינטימית זה עם זה כחצי שעה 
לפחות . 
