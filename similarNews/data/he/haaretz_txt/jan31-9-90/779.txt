שולמית גבאי , מורה מאור עקיבא , שנפגעה בשיתוק ילדים לפני שנה וחצי , 
תעזוב בקרוב את בית לוינשטיין ותשוב לביתה . גבאי משותקת לחלוטין מצווארה 
ומטה , והיא מתכננת להתפרנס מהפקת עלון חינוכי לבתי - הספר הדתיים שיציע 
לתלמידים מבחר מתוך העיתונים היומיים . התוכנית הזאת היא מעשית הודות לראיית 
העולם היציבה של גבאי , המשולבת בהרבה הומור , ולפיתוח של קבוצת מהנדסים 
בחברת " קיוביטל " , שמסייעת בהתנדבות למחלקה לריפוי בעיסוק בבית לוינשטיין . 
את הקשר בין אנשי " קיוביטל " למוסד יצרה שרית פומרנץ , אישתו של מנכ"ל 
החברה , יצחק פומרנץ . קודם למחלתה לא השתמשה גבאי במחשב אישי , ושליטתה 
באנגלית היתה מוגבלת . האתגר שעמד בפני קבוצת המפתחים הזאת היה לנצל את 
התנועות הרצוניות המעטות שהיא מסוגלת לבצע , להפעלה מלאה של המחשב . שלוש 
התנועות שבהן שולטת גבאי הן זו של הגולגולת , העיניים ( מצמוץ ) והפה . 
אנשי " קיוביטל " החליטו להצמיד לראשה עט - אור עם מגבר טלסקופי שפיתח 
בהתנדבות מהנדס האופטיקה , שי גינאי , ולהציג על מסך המחשב תרשים של לוח 
מקשים . הצבעה בעזרת עט - האור על אחד ממקשי הלוח משנה את צבעו ונשיפה באמצעות 
צינורית מיוחדת שאותה מחזיקה גבאי בפיה מאשרת כי זו האות הרצויה ורושמת 
אותה כאילו הוקשה במקלדת . בטכניקה זאת נותרות העיניים חופשיות , והדבר 
מאפשר מהירות עבודה רבה יותר ומעקב צמוד אחד הטקסט הנכתב . לאחר לימוד מיקומם 
של המקשים , אפשר להפוך את תרשים המקלדת ל"שקוף " לחלוטין ולהציבו מעל 
כל תוכנה קיימת . הצבעה בעט - האור תאיר רק מקש יחיד ותותיר את שאר המסך 
בלא שינוי . כך אפשר לעבוד במעבד תמלילים , בגיליון יישומים , או במערכת 
ההפעלה , בלי שהשינוי באמצעי הקלט מפריע ליישום . כיום מדפיסה גבאי באמצעות 
עט - האור וצינורית - הנשיפה שלה בקצב של אדם בריא , המדפיס במהירות באצבע 
אחת . בעתיד ידמה עט - האור של " קיוביטל " לעכבר , ויאפשר עבודה חופשית 
גם ביישומים גראפיים . התוכנה שנכתבה לגבאי בבית תוכנה ירושלמי , " מטאסיסטם " , 
תופסת קטע מוגבל של הזיכרון הפנימי של מחשב אי - טי , ואינה קשורה ביישום 
המסוים שבו היא עובדת . עם תחילת העבודה על המחשב המיועד לשולמית גבאי , 
נערך סקר ספרות מקצועית ונבדקו פתרונות קיימים בעולם . מתברר כי חברות 
רבות עוסקות בפיתוח עזרי - מחשבים ממין זה , אלא שבדרך - כלל חברות אלה 
מתמחות בפיתוחים שאותם אפשר למכור לאוכלוסייה רחבה יותר . המתקן הישראלי 
אינו מוגדר על - ידי מפתחיו המצאה , אלא תפירה של פתרון טכנולוגי , המתבסס 
על רעיונות קיימים , לחבילה אחת המתפקדת באורח טוב מהקיים בעולם . מייחדת 
אותו האפשרות להפעיל כל תוכנה קיימת למחשב אישי . הפתרונות האחרים המצויים 
בשוק משתמשים בקופסה נפרדת , שכוללת מסך נוסף , המחייב התייחסות אליו , 
או שהם גוזלים קטע קבוע ממסך המחשב האישי . יצחק פומרנץ אומר כי ההתבססות 
על רכיבים סטנדרטיים בעבודת הפיתוח שנועדה לשולמית גבאי תאפשר מכירת פתרון 
זה בסדרות ייצור גדולות יותר תמורת כ007 דולר , לעומת 005 , 1000 , 2 דולר 
הנדרשים על - ידי יצרני פתרונות אחרים . הפיתוח של " קיוביטל " מאפשר להפוך 
את המחשב גם למכשיר בקרת - סביבה , ולהפעיל באמצעותו מכשירים שונים , לרבות 
טלפון , מפסקי חשמל וכיוצא באלה הכל באמצעות המסך . ל"קיוביטל " אין כוונות 
רווח בפרויקט הסיוע לבית לוינשטיין . החברה השקיעה כ000 , 01 דולר מקופתה , 
בשעות אדם , בציוד ובתשלום לספקים , למימוש הרעיון . עתה מנסים ב"קיוביטל " 
לעניין את אגף השיקום במשרד הביטחון ברכישת מערכות דומות לכשלושים נכי צה"ל 
שמסוגלים לעשות בהן שימוש . החברה מוכנה לבצע עבודה זאת תמורת החזר הוצאותיה 
בלבד . חברת יבם כבר הודיעה כי תתרום לשולמית גבאי מחשב עם יציאתה הביתה . 
