ההנהלה של רשת עמל ההסתדרותית דורשת מוועדי העובדים של הרשת להסכים לניכוי 
של שלושה מיליון שקל משכרם , במסגרת המאמצים לכסות את גרעונות הרשת . הגרעון 
של רשת עמל תפח בשנים האחרונות וכיום הוא עומד על כ53 מיליון שקלים . סיבת 
הגרעון היא ההתרחבות המואצת , עליה נמתחה ביקורת בהסתדרות . עמל מקיפה 
כיום 23 מרכזי הכשרה , 32 בתי ספר מקיפים , 32 בתי ספר טכנולוגיים בהתיישבות 
העובדת 22 בתי ספר לחניכים , 12 מרכזי פיתוח , 11 בתי ספר תעשייתיים ושש 
מכללות בתי ספר תעשייתיים ובסך הכל 831 מוסדות . עם זאת יצויין , שבחלק 
מהמוסדות שותפים גורמים מחוץ לעמל . בחודשים האחרונים פנתה הנהלת רשת עמל 
פעמים אחדות לוועדי העובדים , כי יסכימו לכך ש0002 העובדים ( מהם 0031 
מורים והיתר עובדים מינהליים ) יוותרו על 0051 שקל משכרם ( סה"ך כ3 מיליון 
שקל ) , שיפרסו למשך שנה אחת , כדי לסייע להבראת הרשת בנוסף לצעדים אחרים 
הננקטים כמו צמצום הדרגתי בכח האדם והאטת הבנייה של מוסדות חדשים . ועדי 
המורים והעובדים המינהליים , שנפגשו בימים אלה עם היו"ר הזמני של רשת עמל , 
רואה החשבון דורון שורר , השיבו בשלילה על דרישת ההנהלה . פסח לנדסברג , 
המייצג את המורים של רשת עמל בהסתדרות המורים , טוען , כי " עובדי הרשת 
אינם חייבים לממן מכיסם את מחדלי הניהול " . לדבריו , במשך שנים מתריעים 
ועדי המורים והעובדים המינהליים על השקעות מופרזות ובזבוז כספים ברשת עמל , 
אך דבר לא נעשה כדי להפסיק זאת והרשת הלכה מדחי אל דחי . לנדסברג מוסיף , 
כי לגבי חלק מהמורים הניכוי מתקרב ל01 אחוז מהשכר החודשי ואילו לגבי העובדים 
המינהליים מדובר בניכוי בשיעור גבוה יותר . 
