התעשייה האווירית תיאלץ לבטל בתוכנית העבודה שלה עבודות מתוכננות בהיקף של 
עשרות מיליוני דולר , ובכך תפסיד רווח מתוכנן . התוכנית כולה התבססה על 
תוכניות ההצטיידות של צה"ל , כפי שהופיעו בתוכנית העבודה הרב - שנתית שאושרה 
זה מכבר . הצורך לבטל את העבודות המתוכננות , ואת ההיערכות להן בחברה , 
נובע מהחלטה שהתקבלה באחרונה בחיל האוויר לבטל פרויקט רחב היקף , שעיקר 
העבודות בו היו מתוכננות להתבצע על - ידי התעשייה האווירית . המדובר הוא 
בפרויקט הקשור בפיתוח מערכת נשק וההחלטה לבטלו בשלב זה נבעה מהצורך לקצץ 
כ002 מיליון ש"ח מתקציבו של חיל האוויר . את החלטתו לוותר על הפרויקט קיבל 
מפקד חיל האוויר , האלוף אביהו בן - נון , למרות החשיבות הרבה שמייחסים 
בחיל למימושו . יש לציין גם כי חלק מהעבודות הקשורות לפרויקט זה בוצעו כבר 
על ידי התעשייה האווירית , ובמתקניה נערכים להשלים את תוכנית הפרויקט כולה , 
שהיתה מתוכננת להתבצע במשך חודשים רבים . לאחר גיבוש תקציב המדינה , ומשהתברר 
גודלו הסופי של תקציב הביטחון , הוחלט במטה הכללי לקצץ בתקציבי החילות והזרועות 
השונים . הצורך בקיצוץ נבע מכך שתקציב הביטחון אינו מאפשר לממש את כל סעיפי 
תוכנית העבודה של צה"ל לשנת 0991 . הוחלט כי הקיצוץ יתבצע בהתאם לחלקו של 
כל חיל בתקציב הכולל של הצבא . היות שחלקו של חיל האוויר הוא הגדול ביותר , 
הרי שגם הקיצוץ אותו הוא נאלץ לבצע היה הגדול ביותר . מתוך כ002 מיליון 
השקלים אותם נאלץ החיל לקצץ , כ001 מיליון הם מתוך התקציב הדולרי , המיועד 
לרכש בחו"ל . לטענת גורמים צבאיים בכירים , הקיצוצים האחרונים שביצע צה"ל 
בסעיפים שונים של תוכנית העבודה וההחלטות על ביטולם של פרויקטים נוספים , 
מקרבים את הצבא אל הקו האדום שמתחת לו לא יוכלו מפקדיו לשאת באחריות לשמירת 
הביטחון הלאומי . 
