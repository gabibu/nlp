בשנים האחרונות נקלעו אלפי חברות לקשיים , וחלקן אף נכנס להליכי פירוק והתמוטט , 
תוך כדי גילוי מעשי תרמית מצד מנהלי החברה , ניהול כושל ורשלני של החברה 
וכו . העדרם של כלים נאותים למלחמה בתופעה זו והגל הגואה של ניצול לרעה 
של עקרונות - היסוד בדיני החברות , הניעו מפרקים רבים לשלוף מהמגירה סעדים 
מיושנים וארכאיים שאינם הולמים עוד את רמת תחכומם של המנהלים בשנות ה09 . 
המדובר בסעדים הקבועים בסעיף 373 ו473 לפקודת החברות , שאפשר לקבלם כנגד 
מנהלים במהלך פירוק של חברה בלבד , אם התברר שניהלו את עסקיהם בתרמית והשתמשו 
שלא כדין ברכוש החברה . במרבית הפירוקים הגדולים שבוצעו באחרונה בישראל , 
כגון פרשת ף - י - ט ובנק צפון אמריקה , נעשה שימוש בסעיפים אלה . ואולם , 
נוכח הקשיים בפרשנות הסעיף והוכחת יסודותיו , נדחו במרבית המקרים התביעות 
הנ"ל בלי שהביאו בסופו של דבר כל תועלת ממשית . מכוח סעיף 373 הנ"ל אפשר 
לחייב מנהלים שהשתתפו ביודעין בניהול עסקים בתרמית בחבת אישית לכל חובות 
החברה , בניגוד לעקרון האחריות המוגבלת ולעקרון האישיות המשפטית הנפרדת , 
אשר לפיהם בעלי המניות או המנהלים אינם חייבים בחובות החברה . בנוסף לכך , 
אפשר להפעיל כנגד המנהלים סנקציה פלילית של מאסר וכן סנקציה משמעתית , 
האוסרת עליהם לכהן כמנהלים או להיות קשורים בניהולה של חברה במשך 5 שנים . 
מקרה כזה נדון באחרונה בפני סגן נשיא בית המשפט המחוזי בתל - אביב , השופט 
ישי לויט . המדובר בהסתבכות הארוכה והמפותלת של חברת מיף - גליקו , שהיתה 
עד לא מכבר מאר חברות הטקסטיל בארץ . בעל מניות השליטה בחברה , משה שחר , 
הקים עם שני יזמים נוספים חברה - בת ושמה ם - ץ מפעלי צביעה בע"ם , שייעודה 
היה לצבוע את המוצרים שמייצרת מיף - גליקו . החברה הקימה מפעל חדיש שהושקעו 
בו סכומי עתק , בין השאר מתוך תקווה לקבל סיוע ממשלתי . משבושש הסיוע לבוא , 
קרסה החברה והעמידה נושים רבים , וביניהם עובדי החברה , בפני שוקת שבורה . 
כעבור זמן הסתבך משה שחר בעבירות פליליות הקשורות במכס . הוא ניסה להימלט 
מהארץ בניגוד לצו מניעה שניתן נגדו , נתפס ונכלא לששה חודשים , ולבסוף 
הצליח לחמוק מהארץ . מפרק החברה טען , כי יש לחייב את חמשת מנהלי החברה , 
וביניהם יזמיה , בחבות אישית לכל חובות החברה , בין השאר בהסתמך על הטענה 
כי רימו את הנושים ופעלו בחוסר יושר . לטענת המפרק , אי ניהול ספרי חשבונות 
נאותים במקרה כזה הוא לעצמו אינדיקציה לתרמית . השופט לויט דחה את הטענות 
האמורות בנימוק כי המפרק לא ביססן בראיות מספקות . יש לציין , כי מטבע 
הדברים עשוי כל מפרק לעמוד בפני קשיים מרובים בהוכחת תרמית בחברות שהתמוטטו , 
בפרט אם האדם שהיה הרוח החיה של החברה נעלם ועמו מרבית מסמכי החברה . ואולם , 
חשיבותו של פסק דין זה קשורה דווקא למיהות הנפשות שנתבעו על - ידי המפרק . 
מפרק החברה תבע את שלושת יזמי החברה , את אחיו של אחד המנהלים , את חברת 
מיף - גליקו ( כמנהלת ) וכן עובד שכיר שלה . ארבעה מהמנהלים טענו את הטענה 
השכיחה ביותר במקרים מסוג זה שלא השתתפו כלל בניהולה הפיננסי של החברה . 
שני מנהלים טענו כי הודחו למעשה מכל תפקיד בחברה זמן קצר לאחר שהוקמה , 
ואילו שני המנהלים הנותרים טענו כי השתתפו רק בישיבה אחת או שתיים , וכלל 
לא ידעו שהם מנהלים . טענות אלה נדחו כולן על - ידי השופט לויט , והוא קבע 
כי נוכח ההגדרה הרחבה של המונח " מנהל " בפקודת החברות , הכוללת גם אדם 
שלא מונה לתפקיד מנהל , ובהתחשב בעובדה שהנתבעים היו רשומים כמנהלים במשרדי 
רשם החברות , הוכח לכאורה כי השתתפו בניהול החברה . לא עמדו טענותיו של 
אחד מהנתבעים , אשר טען כי כלל לא ידע שהחברה דיווחה עליו כמנהל , ושהיא 
עשתה כן בלא הסכמתו , כשם שלא עמדה טענתו של נתבע אחר , שהוכיח כי השתתף 
באופן חד - פעמי בישיבת מנהלים , לפי הוראת מעבידו . ל היה המפרק מוכיח 
כי החברה ביצעה תרמית ביודעין , היה מחייב גם את הנתבעים הללו , אם כי 
קרוב לוודאי שלא נטלו חלק פעיל בניהול עסקי החברה . מסקנה זו חמורה במיוחד , 
נוכח העובדה שתרמית לצורך הסעיף הנ"ל היא כל מקרה שבו נוטל מנהל הלוואה 
בשביל החברה מתוך ידיעה כי החברה לא תוכל להשיבה . בגדר מקרים אלה יכול להיכלל 
מקרה שבו מנהל מושך המחאה בעד החברה ובשמה , והבנק אינו מכבדה . במציאות 
הישראלית תופעה זו שכיחה , אך מובן שמנהל החותם על המחאה כזאת היה חושב 
פעמיים אילו ידע כי הוא צפוי לשלם את כל חובות החברה אם לא תכובד ההמחאה . 
המסקנות המעשיות : מנהל שסיים את כהונתו ושמו עדיין בפנקס הדירקטורים ובמשרדי 
רשם החברות עלול לשאת באחריות לכל חובות החברה שנוצרו לאחר התפטרותו , אף 
אם לא השתתף כלל בניהול החברה . מנהל חברה שסיים את תפקידו חייב לוודא כי 
שמו נמחק מרישומי רשם החברות ומפנקס הדירקטורים של החברה . עדיף שמנהל שסיים 
את כהונתו ידווח על כך בהקדם לרשם החברות ובאופן אישי . 
