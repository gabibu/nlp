מי שחי במאה ה02 יכול ליהנות לא רק מפלאיה , אלא גם מכל נפלאות המאות שקדמו 
לה . נטייתו הטבעית של מדען היא להביט קדימה בתקווה . נטייתם של מרבית 
האנשים להתרפק על העבר בנוסטלגיה מוזרה . האמן נהנה משני העולמות . יש 
אמנים שהעבר הוא להם לחם חוק יום יומי . יש המשתמשים בו ככותרת וחיזוק לרעיונותיהם . 
ראובן ברמן משקיע את האנרגיה שלו ביצירותיו ובהוראה . אחרי שנים של כתיבת 
ביקורות בעיתונים , קולו כמעט שאינו נשמע . הוא מציג מעט תערוכות , בהן 
הוא מפתח את רעיונותיו המבוססים על תרבויות העבר , ואת מסעו האישי בתוכן , 
בחוויית " גילוי מצרים " . הוא מעמיד רצף של מבנים , שכבה על גבי שכבה , 
כשכל פרט מעביר את שלמות המבנה . בהיותם מעשי ידי - אדם , יש בהם כוח 
עליון , ויופי שהוא מעבר לאסתטיקה . בתערוכה עבודות משלוש השנים האחרונות 
וביניהן עבודה אחת של עשר שנים . ברמן מנסה לגשר בין ההשפעות השונות הפועלות 
עליו בו - זמנית . קטע ממשקוף מבנה של פלצו במאה ה61 באיטליה , ליד אבן 
מהמאה ה21 בסיני . צירופי צבעים בהרמוניה יפאנית עתיקה ליד גרפיקת מחשב . 
העבודות הן מבנים תלת ממדיים : עץ ובד , ומשטחי צבע חלקים , המצטרפים 
למערך צורני . לכאורה צורות יפות בצבעים יפים , המקרינות מהקירות שלווה 
גדולה . מבט נוסף וקצת ידע מעבירים את הצירופים הבלתי אפשריים האלה . יגאל 
תומרקין בגלריה " מבט " הוא היפוך גמור . אמן פעיל מאוד , יוצר , מציג , 
כותב , אומר , נלחם על דעותיו בכל דרך אפשרית . מדי פעם הוא מציג תערוכה 
שלו , כמין סיכום לעיסוקו הרעיוני , נכון לרגע התערוכה . בתערוכה 2 פסלים 
ורישומים משלימים . באחד מהם האמן מוצג כדמות חנוטה על מערך פסים . על 
פני החנוט דק - הגב ויפה - התואר מסכה . הפירמידה היא סמל קטן למראשות החנוט , 
והוא לא נמצא בתוכה . הפסל השני הוא ברוח דומה , ועוסק בזאן זנה . אלה 
פסלים מרתקים ביופיים ובמוזרותם , גם כשאלה אמירות בתחביר התומרקיני המוכר . 
זו מעלתם וזה כוחו של אמן , הנוגע בכל תולדות התרבות . משהו מזה הוא רק 
שלו , ושלו בלבד . 
