סוכנים של ארגוני ביון מערביים , ואפשר שמדובר באנשי המוסד הישראלי , הם 
ככל הנראה אלה שהטמינו מכשירי האזנה בארמונו של נשיא ארגנטינה , קרלוס מנם . 
המכשירים הוטמנו כדי לגלות מידע על מעורבות אישתו ובני משפחתה בנסיונות 
לבסס את שיתוף הפעולה של ארגנטינה עם מדינות ערב , בפרויקט הטיל הבליסטי 
קונדור המסוגל לשאת ראשי חץ גרעיניים . כך טוען השבועון הספרדי רב - התפוצה , 
טיאמפו , בגליונו היוצא היום לאור . לדברי השבועון התגלו מכשירי האזנה 
ב"קאזה רוסאדה " ( הבית הוורוד ) , מקום מגוריו של מנם , ובתחילה העריכו 
כי מדובר בניסיון של מנם לצותת לאישתו , סולמה יומה , או אולי ניסיון של 
האשה להתחקות אחר מעשיו של בעלה הנשיא . אולם לטענת כתב השבועון בבואנוס 
איירס , רוחליו גרסיה לופו , אין יסוד להשערות אלה , והציתותים בבית הנשיא 
קשורים בריגול אחר עסקות הטילים של ארגנטינה עם מדינות ערב . לדברי השבועון , 
מעוניינות מספר מדינות להשיג מידע בנושא זה , ובהן ישראל , בריטניה וארה"ב . 
כתב השבועון בארגנטינה חושף את קשרי בני משפחתה הקרובים של אשת הנשיא עם 
מדינות ערב , ופעילותם הענפה למען האינטרסים של מדינות אלה ( משפחותיהם 
של הנשיא מנם ואשתו הן ממוצא סורי ) . אמירה יומה , אחותה של אשת הנשיא , 
מכהנת בדרגת מנכ"ל במשרד הנשיאות , והיא אחראית על מתן הראיונות של הנשיא 
לעיתונות . אחות זו גרה בעבר 41 שנים בסוריה , והיא ממשיכה להיות חברה במפלגת 
הבעת הסורית . ב81 באוקטובר נגנבה מכוניתה , ולטענת השבועון לא נעשה הדבר 
על - ידי גנבי מכוניות אלא על - ידי מקצוענים , שמגמתם היתה לשים יד על 
מסמכים שהיו במכונית . אחות אחרת , דליה יומה , נשואה לסגן אלוף במילואים 
של הצבא הסורי . הקצין לשעבר משמש עתה כמנהל בפועל של המכס בארגנטינה . 
הוא שומר על קשרים ענפים עם בכירים בממשל של חאפז אל אסד בדמשק . קארים 
יומה , אחיה של אשת הנשיא הארגנטיני , עבד במשך עשר שנים בשגרירות ספרד 
בדמשק . היום הוא האחראי בממשלת ארגנטינה על כל ההסכמים הבילטרליים בין 
ארגנטינה לספרד ולאיטליה . אח נוסף , אמיר יומה , כיהן כדיפלומט של נסיכות 
קאטר במדריד . לטענת השבועון הספרדי עוסקים בני משפחתה של אשת הנשיא הארגנטיני 
בטיפוח הקשרים עם מדינות ערב השונות בניסיון להשיג מימון שיאפשר את השלמת 
פיתוח הטיל הבליסיטי קונדור . בשל מצבה הכלכלי הרעוע , נאלצה ארגנטינה 
לחפש מקורות מימון חיצוניים עבור פרויקט הטילים שלה . בעבר נחתם כבר הסכם 
לשיתוף פעולה בנושא הקונדור בין ארגנטינה למצרים , ופרסומים רבים כרכו גם 
את עיראק במסגרת שיתוף פעולה זה . הקונדור הוא טיל בליסטי שטווחו כ009 ק"ם , 
המסוגל לשאת ראשי חץ גרעיניים , ולדברי השבועון הספרדי יהיה מסוגל לפגוע 
בכל מטרה בשטחה של ישראל . בכתבה מצוטט מפקד חיל האוויר של ארגנטינה , חוזה 
חוליה , האומר כי פרויקט הקונדור נמצא בשלב מתקדם מאוד , ו"אנחנו מסוגלים 
לייצרו בכל רגע שנרצה בכך " . סוכני ביון מערביים , ובהם סוכניה של ישראל , 
מסכם השבועון הספרדי , מעוניינים מאד לברר למי מנסים הארגנטינאים למכור 
את הקונדור ומי מעוניין לממן את פיתוחו . 
