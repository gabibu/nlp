לוס - אנגלס ( מיוחד ל"הארץ " ) . קבוצת מפגינים שהסתננה לארוחת ערב מפוארת 
שנערכה על ידי המפלגה הרפובליקאית בלוס - אנגלס במחיר אלף דולר למנה שיסעה 
שלשום בצעקות מחאה את נאומו של נשיא ארה"ב , גורג בוש , בטרם סולקה מהאולם 
בכח הזרוע . " אתה הורג ילדים באל - סלוודור , " צרחה אחת המפגינות לעבר 
בוש , שנראה נדהם , באולם הסנצורי פלאזה . " אתה מתיימר להיות דתי . 
אתה מתיימר להיות אפיסקופלי , " שאגה אחרת . בעת שהנשים נגררו אל מחוץ 
לאולם הסתער אחד הנוכחים על המפגינה ברנט וורלי , חברת כח משימה בין - דתי 
למרכז - אמריקה , וכמעט הוריד מעליה את חולצתה . " די קשוחה , " אמר 
הנשיא המופתע לאחר שהאשה הוצאה מהאולם . קודם לכן , משתפס את מקומו בראש 
שולחן הכבוד , קם אחד הנוכחים ושאג לעבר הנשיא : " גורג בוש שילם תמורת 
הכדורים שהרגו את אחי הישועים . ההרג חייב להיפסק . " מפגינה אחרת צרחה 
לעברו : " גורג בוש , יש לי איידס . מה בדעתך לעשות , גורג ? " . ההתפרעות 
באולם התחוללה בשעה שכ006 מפגינים נושאי כרזות התייצבו בחזית מלון הפאר 
וקראו סיסמאות נגד מדיניות הנשיא בנושא האיידס , זכויות ההפלה לנשים ומעורבותה 
של ארה"ב במרכז - אמריקה . 
