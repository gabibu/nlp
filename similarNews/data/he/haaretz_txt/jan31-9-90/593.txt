חיפה , ( ע ) . בדיקת דם של חשוד ברצח סגן מנהל סניף " דבר " בחיפה , 
משה בן צור ז"ל , שגופתו התגלתה באפריל 8891 בביתו בשכונת נווה שאנן בחיפה , 
יש בה כדי לקשור את החשוד לרצח אמר אתמול בא כוח משטרת חיפה בבית משפט 
השלום בעיר , בהליך הארכת מעצרו של אחד מארבעת החשודים העצורים בפרשה זו . 
החשוד בן ה52 , ששמו נאסר לפרסום , נעצר על ידי משטרת חיפה ב91 בינואר 
השנה . זאת , לאחר שחשוד אחר , המעורב בפרשה זו , נעצר , שיתף פעולה 
לדברי המשטרה עם חוקריו ושיחזר את הרצח שבוצע במהלך שוד . פקד אלי שחר 
טען לפני השופט התורן , כמאל חיר , כי חלה התפתחות בחקירה , הקושרת את 
החשוד שהובא בפניו , לפרשת הרצח . קצין המשטרה גילה , כי מהחשוד נלקחו 
דגימות של דם , רוק ושיער , שהועברו לבדיקת המעבדה לזיהוי פלילי של המטה 
הארצי בירושלים . בשלב זה , ציין קצין המשטרה , נתקבלו בעל פה תוצאות 
ממצאי בדיקת הדם , שיש בהם כדי לקשור את החשוד לאשמה המיוחסת לו . עו"ד 
תמי אולמן טענה , כי החשוד מכחיש כל קשר לפרשת הרצח המיוחסת לו וטוען שמעצרו 
בוצע בעקבות עלילת שקר שנרקמה נגדו על ידי אחרים . השופט חיר עיין במידע 
סודי שהוצג לו מתיק החקירה וקבע , כי אין ספק שיש יותר מראיה לכאורה , 
הקושרת את החשוד לפרשת הרצח . בית המשפט ציווה , לפיכך , להאריך את מעצרו 
ב31 ימים , להמשך החקירה . 
