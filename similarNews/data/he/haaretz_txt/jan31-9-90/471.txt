לראשונה , מאז החלה האינתיפאדה , הושלך אתמול אחרי הצהריים על מכונית עם 
נוסעים בתל אביב בקבוק תבערה שהתלקח . למרות שנוסעי המכונית הפרטית לא נפגעו , 
מתייחסים במשטרה למקרה שהרקע שלו , לפי ההערכה , הוא חבלני עוין כאל 
אירוע חמור ביותר ומדאיג , אף שמדגישים כי מדובר באירוע חריג . גורמים משטרתיים 
בכירים העריכו בעקבות האירוע , כי בשלב זה לא צפויה הסלמה באירועים מהסוג 
הזה באיזור תל אביב . הם הדגישו , כי היערכות המשטרה ופעילותה השוטפת בתחום 
הסיכול והמניעה בכלל זה הפיקוח על ערבים מהשטחים השוהים בתל אביב מספיקים 
ולא דרוש שינוי בהיערכות המשטרתית , אף כי יש צורך להגביר את העירנות ואת 
הבקרה על ערביי השטחים בתל אביב . בעניין זה אמר אמש נצ"ם עמוס עזאני , 
מפקד מרחב איילון של המשטרה , שבתחומו אירעה התקרית , כי הפעילות האינטנסיווית 
השגרתית של המשטרה , כוללת באופן קבוע הרבה סיורים גלויים וסמויים , ביקורות 
ורישום במקומות לינה וריכוז של פועלים ערבים מהשטחים , בדיקות במחסומים 
ופיקוח לאורך צירים בעייתיים . עם זאת ציין נצ"ם עזאני , כי קשה למשטרה 
להיות בכל מקום בכל רגע , ולכן אירוע ספוראדי כזה שבו אדם בודד נוטל יוזמה 
ומשליך בקבוק תבערה אפשרי . מאז ליל שבת נמשכה במשטרת תל אביב חקירתם של 
שמונה ערבים נוסעי מונית , בעלת לוחית זיהוי של עזה , שנעצרו שלשום לפנות 
ערב על ידי מחסום משטרתי ליד אשדוד , בדרכם לעזה , לאחר שעדי ראייה מסרו 
למשטרה תיאור של מונית חשודה מעזה ופרטי מספר הרישוי שלה . המונית נראתה 
סמוך לזירת השלכת בקבוק התבערה בדרום תל אביב . בשלב זה עדיין לא ברור אם 
למישהו מנוסעי המכונית יש קשר להשלכת בקבוק התבערה . חקירת החשודים נמשכת 
והבוקר יוחלט אם לבקש את הארכת מעצרם על ידי בית המשפט . בקבוק התבערה הושלך 
שלשום סמוך לשעה 5 אחרי הצהריים על מכונית , שנסעה בשדרות הר - ציון בדרום 
תל אביב לכיוון דרום . במכונית נהג נסים הררי , בן 22 , ולידו ישבה אשתו 
טלי הנמצאת בחודש התשיעי להריונה . על מה שהתרחש סיפר זמן קצר לאחר האירוע 
נסים הררי : " החזרתי את אשתי מבדיקה בבית החולים ליולדות הקריה . כשהיינו 
בבמרחק של כ001 מטרים מהצומת של בית המעצר אבו כביר שמעתי פתאום מכה באוטו . 
מין בום כזה . הסתכלתי אחורה וראיתי אש . עצרתי , הוצאתי את אשתי שרעדה 
כולה , וכיביתי את האש . הבקבוק פגע במסגרת העליונה של החלון שליד אשתי . 
" ראיתי בחור צעיר בן 3222 בורח מהמקום לכיוון חורשה סמוכה . הוא לבש מכנסי 
גינס , מיזע ירוק ונעל נעלי ספורט . היה לו שיער מתולתל . לא ראיתי שעלה 
לרכב , אבל אני לא כל כך זוכר את הפרטים , כי הייתי קצת מבולבל ובבהלה . 
נסים הררי , מפעיל חניונים מחולון , סיפר עוד , כי נהג של מכונית , אשר 
נסעה אחריו ושהבחין במתרחש , עצר את מכוניתו והתחיל לרדוף אחרי החשוד שנמלט , 
אך לא הצליח ללכוד אותו . עוברים ושבים , שהגיעו למקום סייעו להרגיע אותו 
ואת אשתו , וניסו לאתר את החשוד . המשטרה , לדבריו , הגיעה רק כעבור 
52 דקות . עדי ראיה ראו שתי מוניות נושאות לוחיות זיהוי של עזה שעזבו את 
האזור לאחר התקרית . בחקירת המשטרה הוברר , כי בקבוק התבערה התפוצץ והתלקח 
על הכביש , סמוך למכוניתו של הררי . העובדה , שהחלון היה סגור מנעה את 
חדירתו והתלקחותו בתוך המכונית . מיד עם קבלת ההודעה על המקרה , הוזנקו 
לאיזור כוחות משטרה גדולים שהחלו בסריקות . הופעלה מערכת מחסומים ארצית , 
על פי תכנית קבועה מראש , שסייעה לאיתור המונית החשודה . יצויין כי סמוך 
למקום שבו הושלך בקבוק התבערה נמצא מקום ריכוז גדול להסעת פועלים ערבים מרצועת 
עזה ומוניות עזתיות רבות מגיעות דרך קבע למקום , יוצאות ממנו וחולפות בצומת 
אבו כביר . 
