הגבלת הכניסה של מועמדים לשבע האוניברסיטאות בארץ נשענת על רמת ציונים של 
תעודת בגרות ועל בחינות כניסה פסיכומטריות . המיון המבוסס על אמות מידה 
אלו יצר סלקציה חברתית מדאיגה . " באוניברסיטאות " , אמר השבוע ח"ך רובינשטיין , 
" לומדים אך ורק תלמידים ממוצא חברתי שיכול לאפשר תנאים אלה " . הוא דיבר 
בכנס מחאה מטעם המועצה הציונית בישראל , במרחב המרכז , שנערך בסמינר אפעל , 
ושנושאו היה העדר מספר מספיק של מקומות לימוד באוניברסיטאות . בשנת הלימודים 
7891 נתקבלו רק מחצית מ82 אלף המועמדים ללימוד באוניברסיטאות . אותה שנה 
נתקבלו לפקולטות למשפטים רק % 02 מ0022 מועמדים שכמעט כולם היו בעלי רמה סבירה . 
בשנת 8891 התקבלו פחות ממחצית מ52 אלף המועמדים ללמוד באוניברסיטאות . 
בין השנים 5891 ו9891 צימצמו האוניברסיטאות את מספר תלמידיהם . מכל מקום , 
אמר , בהתחשב בגידול בשנתונים , יש צמצום הדרגתי במספר המתקבלים לאוניברסיטאות . 
רבים לא ניגשים כלל להרשמה , בהכירם את הסיכויים הקלושים להתקבל ללימודים 
מהמניין . האלטרנטיווה היא הימנעות מלימודים אוניברסיטאיים , או פנייה 
ללימודים בחוץ לארץ , על כל המשתמע מכך . בין הנמנעים מהירשמות , מבוגרים 
בעלי תעודת בגרות מחוץ לארץ . תופעה זו איננה באה לביטוי בסטטיסטיקה . " כאשר 
אנו שוללים מאדם בגיל שלאחר צבא את זכותו ללמוד , אנו מכריעים באופן אדמיניסטרטיווי 
את גורלו לכל חייו " , אמר רובינשטיין . בנתחו את אמות המידה של הצטיינות 
שלפיהן מחליט מוסד להשכלה גבוהה לקבל תלמיד ללימודים , אמר שרוב המחקרים 
שנעשו הוכיחו כי לאוניברסיטאות אין דרך לחיזוי של מידת ההצלחה של סטודנט 
לאחר השלמת לימודיו , ואפילו לא של מידת הצלחתו בלימודים בין כותלי האוניברסיטה . 
לדבריו הוכח , כי אין התאמה בין מטענו של התלמיד בכניסתו לאוניברסיטה לבין 
מטענו בתום לימודיו בה . הוכח , אמר , שאין קשר בין פסילת תלמידים לבין 
הצלחת תלמידים בלימודים . את המצב הוא הציע לפתור באחת משלוש הדרכים הבאות , 
והפתרונות מוצעים לאו דווקא לצורך פתרון המצוקה בפקולטות למדעי הטבע והרפואה , 
שתשתית ההוראה בהן יקרה , אלא לפקולטות כמשפטים או ראיית חשבון , שבהן 
נדרשת תשתית הוראה זולה יחסית : האוניברסיטאות ימצאו דרך לפתוח לרווחה את 
שעריהן , תוך מאמץ למנוע את סכנת ירידת הרמה . האוניברסיטאות יקימו בעצמן 
קולגים ובתי ספר עצמאיים , שאינם תלויים בהן , עם דיפרנציאליות של רמת 
הוראה . בעניין הפקולטות למשפטים , יותר בחוק לקולגים ומכללות מחוץ למסגרת 
אוניברסיטאית ללמד משפטים תוך פיקוח - על סטנדרטי מינימלי , והממשלה תדאג 
להבטיח שלא יהיה מי שלא יוכל ללמוד בגלל מחסור בכסף . בהצעה זו תמך אורי 
גורדון , ראש מחלקת הקליטה בסוכנות היהודית , שביקש אף להרחיבה : לדעתו 
צריכות חלק מהאוניברסיטאות לעבור לידיים פרטיות ולגבות שכר לימוד גבוה וריאלי . 
האוניברסיטאות האחרות , ועוד כמה אוניברסיטאות שיוקמו מכספי מכירת חלק 
מהאוניברסיטאות , ומקרנות יהודיות , יהיו אוניברסיטאות ציבוריות שיאפשרו 
לכל מי שחפץ בכך , ושמתאים לכך , לסיים את לימודיו לתואר ראשון . בהביעו 
יאוש מיכולתה של ההנהגה הקיימת במדינה " להוביל אותנו לחוף - מבטחים " , 
אמר אורי גורדון : " תיקון המצב יוכל לבוא רק מלמטה " . 
