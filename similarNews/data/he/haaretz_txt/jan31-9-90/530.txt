תוך מתח גואה בין שרי החישוקים לראש הממשלה נכשל בסוף השבוע ניסיון לפשרה 
בין הצדדים . חברי הכנסת ממחנה החישוקים ראובן ריבלין ומיכאל קליינר העבירו 
לראש הממשלה הצעה לסדר - יום מוסכם , שנועד לאפשר פתיחה מסודרת של המרכז . 
אולם מקורבי שמיר דחו על הסף את הצעות הפשרה והבהירו כי בישיבת המרכז תתקבל 
הכרעה חד - משמעית . עמדתו של שמיר היא כי גם חילוקי הדעות הנוהליים יוכרעו 
על - ידי הצבעות בפתיחת הישיבה . ההצעה שגובשה קובעת כי השרים הבכירים בליכוד 
לוי , ארנס , שרון , מודעי ונסים ימונו לוועדה מדינית עליונה בליכוד , 
שתנווט את מדיניות המפלגה וראש הממשלה . מקורבי שמיר מסרו בתגובה , כי 
" ראש הממשלה עומד על כך שמרכז הליכוד יצביע על תוכן נאומו ויתן לו אמון 
כיו"ר התנועה . מדובר בהצעת פשרה מדומה שכל כוונתה השתלטות החישוקים על 
הליכוד . בכוונת שמיר לשים מעתה קץ להשתוללות שלהם " . קפידבינהסלמה נוספת 
במשבר חלה אתמול , כאשר לשמיר נודע כי השר שרון זימן אסיפה מיוחדת שתערך 
הערב בהשתתפות כל 006 הליברלים המצטרפים למרכז הליכוד . שרון שיגר לכל ה006 
הזמנה מיוחדת וציין כי במקום יינתנו תעודות " חבר מרכז הליכוד " , שבאמצעותן 
ניתן יהיה להצביע ביום רביעי . מקורבי שמיר אמרו אמש כי צעדו זה של שרון 
מבטא חוצפה העוברת כל גבול ויש בכך ניסיון להוליך שולל את הליברלים החדשים 
המצטרפים לליכוד . מקורבי שמיר הדגישו כי פרשת שרון חייבת להגיע לתומה ורק 
מרכז הליכוד על - ידי החלטה ברורה עתיד להביא לכלל סיום את התופעה המסוכנת 
ששמה אריאל שרון . בהזמנות ששלח שמיר לחברי המרכז צויין כי ההצבעות יבוצעו 
בעזרת תעודה מזהה כלשהי , ולא על - פי תעודת חבר מרכז . מקורבי שמיר ציינו 
אתמול כי לראש הממשלה עצמו אין תעודת חבר מרכז והוא אינו מכיר בתעודות שמנפיק 
שרון . ראש הממשלה עצמו הביע זעמו בעקבות צעדו של שרון וטען כי החשש לזיוף 
יהיה גדול . קפידבינבהופיעו בפני קבוצת חברי מרכז אמר שמיר ביום ששי , כי 
" בישיבת המרכז יש להגיע להכרעה איזו דרך מקובלת על התנועה . צריך להגיע 
לכך שיושם קץ לתופעה שלה אנו עדים , לסדרה ממושכת יום - יומית של גינויים 
והתגרויות ביו"ר התנועה . לזה צריך לשים קץ , כי תופעה זו מעמידה בספק 
את כושר תנועת הליכוד לנהל את העם והמדינה " , אמר שמיר . לדברי ראש הממשלה , 
בעשרות פגישותיו מתברר לו כי מאחוריו רוב ברור בתנועה . " אומרים לי כי 
הרוב ברור ואין צורך בהצבעה , ואולם יש כאלו המנסים בכל מיני תחבולות לטשטש 
את כוחה של ההצבעה על - ידי ערבוביה של הצבעות , כדי שיוכלו אחר כך להגיד 
המרכז אמר גם כן וגם לא " . שמיר הדגיש בפני חברי המרכז : " במרכז צריכה 
ליפול הכרעה ברורה , משום שאם יהיו הצבעות נוספות פרוש הדבר שהמרכז הסתיים 
באפס . אולם פה יש התעקשות של אנשים שאינם רוצים הכרעה ברורה ומעוניינים 
בתוהו ובוהו . זה אבסורד שיו"ר המרכז אינו מסכים עם יו"ר התנועה על סדר 
היום . אם גם לזה מתנגד יו"ר המרכז הרי זה בניגוד לכל כלל דמוקרטי ולכל 
היגיון . למרות הרצון לעורר מהומות אני מקוה שישיבת המרכז תעבור בשלום והכרעת 
הרוב תקבע . אין סכנה לפילוג ולא יהיה פילוג " , הדגיש ראש הממשלה . קפידבינהשר 
אריאל שרון בהופיעו בבית יהודי בסרביה בתל - אביב , ביום ששי , אמר כי 
אינו חושש מהאיומים המופנים כלפיו מצידו של ראש הממשלה ומקורביו . " אני 
מסתכל בצער על הודעות האיומים האלה . הם לא מפחידים ולא מרתיעים אותי . 
אני לא יושב בממשלה בחסד , אני יושב בזכות . כמו ששמיר נבחר כך אני נבחרתי 
כיו"ר מרכז וכשר בממשלה . אני פועל על - פי עקרונות הליכוד ואין כל סיבה 
לנקוט סנקציה כלשהי נגד מי שפועל ומאמין בעקרונות הליכוד " , אמר שרון . 
בסוף השבוע חזר בו שרון מכוונתו להעביר את ישיבת המרכז לאיצטדיון הכדורסל 
ביד אליהו , לאחר התנגדות עזה מצד ראש הממשלה . ח"ך ראובן ריבלין , מראשי 
מחנה השר דוד לוי , קרא אמש לראש הממשלה לגלות מנהיגות ולמצוא נוסחת פשרה 
שתרצה את כל הצדדים באשר לנוהלי המרכז . לדברי ריבלין ישיבת המרכז לא תיפתח 
כאשר קיימות שתי הצעות לסדר היום . ריבלין קרא לשמיר לנהוג כראש תנועה ולא 
כראש מחנה ולנסות להביא לפשרה בעניין זה . 
