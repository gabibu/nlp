לייפציג ( ע"ר ) . מאות מגולחי - ראש צעדו אתמול ב"צעידה פרוסית " ברחובות 
לייפציג , כשהם קוראים את הקריאה הנאצית " זיג הייל " ומנפצים חלונות , 
במהלך ההפגנה השבועית הקבועה למען אחדות - גרמניה . בדומה לחולצות החומות 
של אדולף היטלר , שהעלו את הנאצים לשלטון בשנות ה03 , נאבקו מגולחי הראש 
עם עוברים ושבים , קראו " מוות ליהודים " ושרו שירים גזעניים . לפחות 
שני אנשים נפצעו כאשר ניפצו הצועדים חלונות של בית - קפה . שוטרים נאלצו 
להדוף כ05 מגולחי - ראש שניסו לפרוץ לתוך בית - חולים . ההפגנה המרכזית , 
בה השתתפו כ001 אלף איש , שובשה גם ע"י קבוצה של מפגינים שזעמו על מערב - 
גרמנים ימניים שניסו לחלק עלונים והם קרעו את כרזותיהם . היו אלה חברי המפלגה 
הרפובליקאית הימנית קיצונית של מערב - גרמניה . אשה מזרח - גרמנית קראה לעברם : 
" יש לשרוף את כולכם " . אחרים קראו לעבר המערב - גרמנים : " נאצים החוצה " . 
היתה זו התקרית האלימה ביותר של פעילות ימנית שפרצה עד כה בהפגנות השבועיות 
של לייפציג . 
