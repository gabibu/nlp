( ע ) . בית המשפט הגבוה לצדק הוציא אתמול צו - על - תנאי , המורה לשר 
הביטחון ולרמטכ"ל לנמק מדוע לא ישונו היבטים מסוימים בהוראות פתיחה באש בקליעי 
פלסטיק בשטחים , בהוראות פתיחה באש כלפי רעולי פנים ובנוהל עצירת חשודים , 
באופן שיתירו ירי רק כדי למנוע סיכון חיים רציני ומיידי של חיילים ואזרחים . 
הצו , שהוציאו השופטים אהרון ברק , דב לוין ותיאודור אור , מעניק לשר 
הביטחון ולרמטכ"ל שהות של 06 יום לתשובה . הצו ניתן לבקשת חייל המילואים 
יואב הס מירושלים , איש תנועת יש - גבול , שעתר לבג"ץ באמצעות עו"ד אביגדור 
פלדמן , לפני כמה חודשים ועתה התקיים הדיון בעתירתו . המדינה הסכימה לחשוף 
את ההוראות לפתיחה באש בשטחים , ובכך העמידה אותן לראשונה לביקורת בג"ץ . 
יואב הס , שהוא מורה בבית - ספר תיכון שעל - יד האוניברסיטה העברית בירושלים , 
טוען בעתירתו , בין השאר , כי צה"ל משתמש בשטחים בסוגים שונים של קליעי 
פלסטיק , בהם כאלה המכילים ליבת - מתכת , ואחרים המצופים בפלסטיק קשיח . 
לדבריו , מחייבות אמנם ההוראות ירי בקליעי פלסטיק מטווח העולה על 07 מטרים , 
אך : " המחיר שגבה השימוש בקליעי פלסטיק , הריגתם של 711 בני - אדם ( 
עד סוף ספטמבר 9891 ) , ומספר רב של פגועי - ראש , מלמד כי הקפדה על הוראה 
זו היא בלתי אפשרית " . זאת , לטענתו , משום שנעשית " הערכה חפוזה של מרחק 
המטרה האנושית בלהט תקריות אלימות " . לחיזוק טענתו , על אופיים הקטלני של 
קליעי פלסטיק , מביא העותר חוות - דעת על ארבעה רופאים , פרוף תיאודור 
עמנואל , ד"ר רלף גוגנהיים , ד"ר אלי ריכטר וד"ר אחמד טיבי ( ששמו הוזכר 
כמתווך בין השר עזר ויצמן לנציג אש"ף בחו"ל ) . הרופאים מציינים , כי קליע 
הפלסטיק יכול לחדור כל רקמה בגוף ולפגוע באיברים פנימיים . אשר לירי כלפי 
רעולי פנים , שאינם נענים לקריאה לעצור , גורס העותר כי יש בנוהל זה משום 
הסרה מסוכנת של האחריות האישית של היורה , תוך יצירה אפשרית של טעויות זיהוי 
ואבחנה בין רעול - פנים העושה דרכו לביצוע עבירה , לבין עובר אורח תמים . 
הס מוסיף בעתירתו , כי יש להתיר פתיחה באש כלפי חשודים , רק אם בריחתם 
יוצרת סכנה ממשית וקרובה לחיי החיילים או מי שהחיילים מופקדים על הגנתם . 
