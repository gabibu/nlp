רשות ההשקעות באוצר החלה כבר השבוע לפעול למימוש הסיכומים , שהושגו בשבוע 
שעבר בין חברי המשלחת מאילינוי שביקרה בארץ לבין יזמים ואנשי עסקים מישראל . 
המשלחת , בה 51 נשיאים ומנהלים של חברות , סיימה את ביקורה בסוף השבוע 
שעבר . חבריה נועדו ל05 פגישות בשלושת הימים ששהו בארץ . בראש המשלחת עמד 
מושל אילינוי , גיימס תומפסון . את הבאת המשלחת לארץ אירגנו רשות ההשקעות 
והאגף הבין לאומי באוצר , משרד התעשייה והמסחר , משרד החוץ ומכון היצוא . 
בין השיחות העסקיות שאירגנה רשות ההשקעות היתה פגישה בין לסטר קראון בעל 
החברה האמריקאית הענקית " גנראל דיינמיקס " ונשיאה , לבין מנהלי התעשייה 
האווירית . שני הצדדים דנו בפרוייקטים משותפים על פי הצעות שהכינה הרשות . 
קרול ברולסטהיימר מחברת " סנטל " המספקת שירותי טלקומוניקציה , ומחזור 
עסקיה מסתכם ב4 . 1 מיליארד דולר , נפגש עם מנהלי החברות תדיראן , ראד 
וטלראד ודן עימם באפשרות לשיתוף פעולה . הארי קריסף , נשיא חברת משקאות 
קלים מאילינוי , ובעל שמונה מפעלים למילוי פפסי קולה ומשקאות אחרים , התעניין 
ביבוא תרכיזים ומשקאות קלים מתוצרת תשלובת תבורי . חברי משלחת העסקים מאילינוי 
הביעו את שביעות רצונם מהביקור ומהפגישות . הם ציינו במיוחד את הגישה המקצועית 
של מארגני הסיור ואת תכליתיות הפגישות . " זו פעם ראשונה שבביקור בארץ 
שמענו דברים ממשיים על אפשרויות עסקיות ולא רק נאומים " , אמר דובר המשלחת . 
הוא הוסיף : " קיימנו פגישות ענייניות מאד עם יזמים ואנשי עסקים ישראליים , 
ובקרוב נראה את התוצאות לכך בשטח " . 
