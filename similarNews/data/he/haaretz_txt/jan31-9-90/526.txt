מוסקווה ( שירות " ניו יורק טיימס " ) . פקידים של ממשלת בריה"ם התחילו 
להזהיר ארגונים לאומניים ואתניים מפני פרובוקציות , שיעוררו שנאה כלפי יהודים , 
ואפילו פוגרום . האזהרה הלא שגרתית פורסמה בשבוע שעבר על ידי השלטונות 
בעיר הנמל האוקראינית אודסה , לחוף הים השחור , שהיתה לפנים מרכז התרבות 
היהודית ברוסיה הצארית . הם הפנו אותה למנהיגי " החזית העממית " המקומית 
ולהתאחדויות אתניות , על רקע גל של פחד ושל שמועות על פוגרום , האוחז יהודים 
בכל רחבי בריה"ם . הגל הנוכחי קשור בכמה מאורעות , ובמיוחד בהתפרעות ב81 
בינואר , במהלך ועידת סופרים במוסקווה . כנופיה של מפריעים , שניהלו תעמולה 
במסגרת מערכת בחירות מקומית , התפרצו לאולם הדיונים וקראו : " יהודונים , 
הסתלקו לישראל ! " . אחד המפריעים קרא : " השאלה היהודית ברוסיה חייבת 
לעלות בדרג המתאים " . הוא התגרה בקהל הנדהם , שכלל אנשי רוח ליברלים , 
לבוא ולהכות אותו ואת 03 חבריו . מקץ מהומה והתכתשות יצאו המפריעים ללא 
שום התערבות מצד המשטרה . מאורעות אחרים , שמזכירים יהודים מפוחדים , הם 
הסתה אנטישמית גלויה במהלך מערכת הבחירות בערים כלנינגרד , וגאות הלאומנות 
האתנית . בעניין הזה מזכירים את מצוקתם של 02 אלף היהודים בבאקו , בירת 
אזרבייגאן . הם אמנם לא נפגעו במהלך המהומות האחרונות , אבל רוצים לעזוב 
מפחד הבדלנות הקשוחה של האוכלוסיה המקומית . מערכת הבחירות מספקת בימים האלה 
במה מובהקת לרגשות לאומניים . בשבוע שעבר , במהלך ויכוח פומבי במוסקווה 
בין מועמדים לפרלמנט של הרפובליקה הרוסית , יצא הקהל מכליו בהתלהבות לשמע 
תלונותיהם של לאומנים רוסים נגד מיעוטים לאומיים . מועמד אחד , ויקטור 
אנפילוב , סחט צחוק ותשואות , כאשר הגיב על הכרזה של אחד הבוחרים , כי 
הוא חושש מפני התרחבות ההסתה האנטישמית הנעשית בשם לאומיות רוסית . המועמד 
הגיב במלה אחת . הוא חזר על שמו היהודי של המתלונן . " ליברמן " , אמר 
אנפילוב , כשהוא מתבונן בקהל . הוא הכחיש שהוא עצמו אנטישמי . קפידבינתקריות 
כאלה מזינות את השמועות הגואות על פוגרום ממשמש ובא . לפי אחת מהן , 5 
במאי הוא היום שבו יתחיל הפוגרום . התאריך הזה מוזכר אפילו בדיווחים עיתונאיים , 
ובאזהרות רשמיות . כמה מנהיגים יהודיים חושדים , שהאזהרות האלה עצמן הן 
ביטוי של אנטישמיות . " מדוע מתפרסמת אזהרה באודסה , שבה יש יהודים כל 
כך מעטים ואין היא מתפרסמת במוסקווה , שבה חיים היהודים ? " , שאל מיכאיל 
צלנוב , יו"ר משותף של " הוועד " , השם העברי שניתן לארגון הגג של אגודות 
התרבות והחברה היהודיות . הוא אמר , כי ההזכרה הרצינית הראשונה של בעיית 
האנטישמיות במוסקווה , שבה מתגוררים 002 אלף יהודים , הופיעה ביום ה שעבר 
בעיתון המקומי " מוסקובסקאיה פראוודה " . העיתון פרסם מסה ארוכה תחת הכותרת 
" על אודות השאלה היהודית הקשה " , כותרת שצלנוב חושב לפרובוקטיווית . את 
המאמר כתב ואלרי רבינוביץ , חוקר יהודי האומר , כי ההיסטוריה של האנטישמיות 
בבריה"ם מושרשת ברעיונות " מבחילים " , התפורים על מדותיהם של אזרחים " נאיוויים " . 
המסה היתה תגובה למוסקוואי שכתב : " נכדתי בוכה . הנשים מפחדות לצאת 
לקניות . שמועות מלוכלכות מתהלכות על פוגרום נגד היהודים . מדוע שותקים 
העיתונים ? מדוע אין שלטונות מוסקווה מרימים קול ? צירי אופוזיציה בקונגרס 
הסובייטי מותחים ביקורת על המשטרה , ואומרים עליה שהיא פאסיווית , ואפילו 
נוטה אהדה למפירי החוק , המפיחים פעם אחר פעם שנאה אתנית . " התנסינו 
בפחדים האלה בעבר " , אמר צלנוב , " אבל הפעם הפניקה גדולה מתמיד . הפניקה 
עצמה מסוכנת , מפני שהיא עלולה לסייע בהתחוללות הפוגרום " . הוא קרא למנהיגי 
הקרמלין לדון באופן גלוי בבעיה , לפני שתהיה התפרצות אלימה . צלנוב אינו 
מאמין , שיציאת היהודים לישראל היא אחד מגורמי המצב הזה . " אנטישמיות 
אינה תגובה על היהודים , אלא על המשבר הפנימי של החברה הרוסית " . גל הפחדים 
קשור בדיווחים על התנהגות עזת מצח של אנטישמים , יותר מאשר בתקריות ספציפיות 
שבהן הותקפו יהודים גופנית . ההתפרעות בוועידת הסופרים הוקלטה , והיא חוזרת 
ומתוארת בין יהודים . אחד המתפרעים , שהציג את עצמו בשם סמירנוב , קרא : 
" חברים יהודים , עיזבו את האולם ! אנחנו אדוני ארצנו ! הפוגרום יבוא 
בתוך כמה חודשים ! תושבת יהודיה אחת של מוסקווה , פולינה אפשטיין , אמרה , 
כי היא שומעת משכניה סיפורים , כי כל חבר חדש בארגון הלאומני פמיאט ( 
זיכרון ) נתבע לספק למנהיגיו שמות וכתובות לפחות של ארבעה יהודים . " אנחנו 
מתכוננים לקראת ליל הסכינים הארוכות " , אמרה . מלנינגרד באים דיווחים על 
חברי פאמיאט , המתגודדים בגלוי ברכבת התחתית , קוראים ססמאות אנטישמיות , 
ומאיימים לפגוע ביהודים . כמה יהודים מקומיים טוענים , כי הפעילות הזו 
מקבלת את הסכמתם השקטה של מנהיגי המפלגה הקומוניסטית , המעוניינים לנצל 
את האנטישמיות כאמצעי להחזיר למפלגה את התמיכה הציבורית הנחלשת . רומאן קראייכין , 
תושב יהודי , המנסה לסייע לידידים ולקרובים המגיעים מבאקו , סיפר , כי 
יהודים רבים כל כך נמצאים עכשיו במעבר על פני כל בריה"ם , ונושאים אתם את 
כל מיטלטליהם , עד שיש סכנה גוברת של שוד . " מוסקווה נוראה , והמצב 
מחמיר והולך ככל שמתרבה מספר היהודים המגיעים לכאן " , אמר . " הם קרבנות 
קלים , ושודדים צופים על הקונסוליה הישראלית , ומנסים לגנוב אשרות , ולדרוש 
כופר " . נמסר , כי בבית דירות אחד במוסקווה , שבו מתגוררים יהודים , 
גבר הפחד במידה כזאת , שהדיירים ביקשו , וקיבלו , סיורים תכופים יותר 
של המשטרה . מנהיגים יהודים דנים עכשיו אם לנסות ולהגיש תלונה למזכיר המדינה 
של ארה"ב , גיימס בייקר , העומד לבקר במוסקווה בשבוע הבא , ולהפציר בו 
שידחק במנהיגי בריה"ם לדון בפומבי בבעיה . קפידבין : גנאדי גראסימוב , 
דובר ממשלת בריה"ם אמר בראיון לרשת הטלוויזיה סי - בי - אס , כי יתכן שהאנטישמיות 
המתרחבת בארצו היא ביטוי של תרעומת כלפי עליית יהודים לישראל . " אולי 
זה ביטוי של תרעומת על העובדה , שיהודים רבים עוזבים . הם עוזבים , אנחנו 
נשארים . אולי . . . אתם רוצים ללכת לארץ זבת חלב ודבש , ולנו כאן אין 
דבש , ולפעמים אפילו לא חלב " . גראסימוב שדיבר באנגלית , הוסיף : " הגישה 
הרשמית ( כלפי אנטישמיות ) היא שלילית מאד . המדיניות הרשמית היא , ובאופן 
תיאורטי תמיד היתה , ידידות בין העמים ( המרכיבים את בריה"ם ) . אבל 
התבונן - נא בארמנים ובאזרים ידיהם שלוחות זה אל גרונו של זה " . סי - בי - 
אס שידרה ביום ו כתבה קודרת על מצב היהודים בבריה"ם . כתב הרשת ראיין יהודים 
הממתינים בתור האשרות ליד הקונסוליה הישראלית במוסקווה . " המלה פוגרום 
מתפשטת במוסקווה , בלנינגרד ובמרכזי אוכלוסיה אחרים " , אמר הכתב . אחד 
היהודים דיבר על " תחושה כללית של פאניקה " בין היהודים . " אנו רוצים 
ערובה רשמית ששום דבר לא יקרה כאן " , אמר המרואיין , גבר בעל זקן אדמוני , 
בשנות ה03 שלו . " אבל שום ערובה לא ניתנה . האנטישמיות לא גונתה רשמית " . 
מרואיין אחר , גבר בשנות ה05 אמר : " מתנכלים לך , מתנכלים לילדיך . 
הכול יכול לקרות " . מרואיינת שהציגה עצמה כפיסיקאית מלנינגרד אמרה : " עכשיו 
פחד לחיות בבריה"ם . הרבה אנשים רוצים להרוג אותנו , רוצים להרוג את היהודים " . 
מנהיג פמיאט אמר בתגובה : " אין לנו בעיה יהודית . היא הומצאה במערב , 
כדי לתת סיבה ליהודים לעזוב " . הדובר גראסימוב דיבר על " מצב של מגדל בבל " 
בבריה"ם . " לאומנים רוסים מטילים אשמה על היהודים " , הוא הוסיף , " וזו 
דרך נוחה מאד , להטיל על מישהו אחר את האשמה לכשלונותיך " . גראסימוב נשאל 
על חומרת משבר הלאומים בארצו , וענה בחידוד פילוסופי : " בסינית , המלה 
משבר נכתבת באמצעות שני סימנים . אחד הוא הסימן של סכנה , והשני סימן של 
הזדמנות . אם אתה מפרש משבר באופן הזה כן כמובן , יש משבר . יש סכנה , 
ויש הזדמנות " . 
