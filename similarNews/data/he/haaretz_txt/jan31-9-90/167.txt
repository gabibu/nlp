איש נעצרו בחשד לסחר בסמים , במהלך מבצע משטרתי גדול , שנערך אתמול בבוקר 
בשרון ובכפרי המשולש . בחיפושים בבתים בעת המבצע , נמצאו שרידי סמים וכלי 
עישון . הצלחת המבצע התאפשרה הודות להפעלת שוטר סמוי באזור , במשך שלושה 
חודשים . כדי למנוע את זיהויו של הסוכן המשטרתי הסמוי , הופעל שוטר , 
המשרת במרחב תל אביב וסופח , לצורך המבצע , למרחב השרון . במהלך פעולתו 
הוא קנה כמויות הירואין שונות , מסוחרי סמים מקומיים , והחשיד 74 איש בסחר 
בסמים . החשודים הם מהישובים טייבה , טירה , גלגוליה , ראש העין ופתח 
תקווה . על המבצע פיקדו מפקד מחוז המרכז , ניצב חיים אלבלדס ומפקד מרחב 
השרון , ניצב משנה משה פרידמן . מאתיים שוטרים מכל תחנות המשטרה בשרון 
השתתפו במבצע , בהם אנשי היחידה המרכזית , אנשי מודיעין , משמר הגבול 
והמשמר אזרחי . דובר מרחב השרון , זאב אבן חן , סיפר , כי עם שחר התכנסו 
השוטרים בכוכב יאיר לתדרוך לקראת המבצע , שכונה " קטיף ירוק " . לאחר מכן 
התחלקו לצוותים , כשלכל צוות נמסרו פרטי אחד החשודים , אותו אמור היה לעצור . 
בשש בבוקר , כשהם מלווים בכלבים לאיתור סמים , התדפקו השוטרים על דלתות 
בתי החשודים ועצרו אותם . חמישה מהחשודים לא נמצאו באותה עת בדירותיהם . 
עוד מסר הדובר , כי איש לא התנגד למעצר ולא נעשה שימוש בכוח . חקירת המשטרה 
נמשכת . 
