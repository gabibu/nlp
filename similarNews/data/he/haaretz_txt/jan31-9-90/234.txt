בעקבות קבלת אור ירוק מאש"ף באמצעות מצרים , בנושא רעיונות הגישור של שמעון 
פרס ויצחק רבין לגבי הרכב המשלחת הפלשתינית מצפים בירושלים ובקהיר כי בשעות 
הקרובות תגיע הזמנה ממזכיר המדינה , גיימס בייקר , לשרי החוץ של ישראל 
ומצרים , להיפגש עמו בראשית השבוע הבא בפאריס או בזנווה , שם יחנה בדרכו 
למוסקווה . על פי מקורות אמריקאיים , ידרוש בייקר ממשה ארנס תשובה חד משמעית 
ביחס להסכמה המצרית למשלחת פלשתינית הכוללת שני מגורשים , שני תושבי מזרח - 
ירושלים המחזיקים בכתובות קבועות גם בגדה ושישה מתושבי השטחים . כל חברי 
המשלחת לא יהיו מזוהים כפעילים באש"ף , ואין להם קשר לפעולות טרור . המכניזם 
להודעה על הרכב המשלחת יהיה באמצעות מצרים שכמדינה המארחת תודיע על הרכב 
שתי המשלחות , או שאחד מחברי המשלחת הפלשתינית יציג אותה ברבים . בתמורה 
לפשרה זו , מוסכם שהמשלחת הפלשתינית תוכל לצאת מיד לאחר המפגש לפגישה עם 
הנהגת אש"ף . זאת במסגרת הצהרותיהם של פרס ורבין כי הפלשתינאים רשאים להתייעץ 
עם כל גורם שיבחרו . סדר היום לא יוגבל לבחירות , אם כי יוסכם מראש שזה 
יהיה הנושא המרכזי . ההתפתחות האחרונה עלולה לשנות את לוח הזמנים של המשבר 
הממשלתי סביב יוזמת הבחירות . רבין כבר הבהיר לראשי הליכוד ממחנה שמיר כי 
דחיית הצעות אלה לא תאפשר לו לדבוק בתמיכתו בממשלת האחדות . לעומת זאת , 
שרי החישוקים דורשים שהקבינט יכריע באותן שאלות לפני המפגש עם בייקר , 
בהנחה ששמיר וארנס ייאלצו להתמודד עם נושא המגורשים ושיתוף ערבים מירושלים 
במשלחת הפלשתינית . שמיר השמיע בימים האחרונים את הטענה כי אין להפריז בחשיבות 
המפגש עם המשלחת הפלשתינית . השר יצחק מודעי אמר אמש בשיחה עם סופר ה"הארץ " 
כי בכך מבקש שמיר להכשיר את הדרך לוויתורים בנושא הרכב המשלחת , והוא שומר 
זאת בלבו עד למחרת כינוס מרכז הליכוד . שמיר אישר אתמול בקבינט כי אפשר שמפגש 
שרי החוץ יתקיים עוד לפני ה7 בפברואר , יום כינוס מרכז הליכוד , וכי הוא 
אינו רואה מניעה ששר החוץ ייענה להזמנה . עם זאת הבהיר שמיר כי לארנס לא 
יהיה מנדט לסכם על המפגש עם הפלשתינאים . מקורות מדיניים בכירים בירושלים 
אמרו שבייקר החליט כי הגיעה שעת האמת , והוא מבקש לצאת בתום המפגש המשולש 
בהודעה פורמאלית על מועד פתיחת הדיאלוג הישראלי - פלשתיני בקהיר . לדעתם , 
ידחה בייקר כל ניסיון של ארנס להמשיך את הדיון על הביטחונות , ואם לא תיענה 
ישראל להזמנה למפגש קהיר לא תהסס ארה"ב להטיל עליה את אשמת הכשלת התהליך 
המדיני , על כל המשתמע מכך בהקשר של יחסי ארה"ב - ישראל . במסגרת ההכנות 
למפגש , קיים השבוע עוזר מזכיר המדינה , דניס רוס , פגישה עם עמיתו הסובייטי , 
גנאדי טרסוב , והבהיר לו כי בריה"ם חייבת לחדש את היחסים הדיפלומטיים עם 
ישראל , אם ברצונה להשתתף במפגש זה ובהמשך התהליך . מוואשינגטון יצא טרסוב 
לשיחות עם ראשי אש"ף בתוניס . פרס אמר בישיבת הקבינט כי בשיחה עם מובארק 
הוא הבהיר שבריה"ם יכולה להשתתף בתהליך אם תחדש תחילה את היחסים עם ישראל . 
פרס דיווח אתמול לקבינט על שיחתו עם הנשיא מובארק . הוא ציטט את דברי הנשיא 
המצרי שאין טעם להתמקח על הביטחונות ויש לדבוק בהצעה לשתף במשלחת הפלשתינית 
שני מגורשים ושני נציגים ממזרח ירושלים שברשותם דירות מחוץ לעיר . כן דובר 
על רעיונות שונים בדבר הדרך להודעה על הרכב המשלחת הפלשתינית . פרס אמר 
כי בשיחתו עם מובארק שררה גם הבנה שאם יש הסכמה כי הנושא העיקרי הוא הבחירות 
אין מקום להתמקח על סדר היום , והצד הפלשתיני יוכל להעלות נושאים אחרים 
במהלך המפגש . כן מובן שהמשלחת הפלשתינית יכולה להתייעץ עם כל גורם . קפידבין 
מקור בכיר באש"ף אמר אתמול כי הארגון מוכן למתן את עמדותיו לגבי הרכבה של 
המשלחת הפלשתינית . בראיון לרדיו מונטה קרלו , תוך שהוא מבקש להישאר בעילום 
שם , אמר הגורם הפלשתיני כי אש"ף מוכן שלא לכלול במשלחת חברים בוועד הפועל 
של הארגון . כמו - כן מוכן הארגון לא לכלול אנשים שהיו מעורבים בפעולות 
טרור , ומגורשים מהתקופה האחרונה . עם זאת , אש"ף עומד על זכותו לקבוע 
את הרכב המשלחת לשיחות . הגורם הפלשתיני אמר עוד כי אין בבחינת הדברים הללו 
ויתורים משמעותיים , אבל יש בהם בהחלט עמדה מתונה שמציגה גמישות של אש"ף . 
הנהגת הארגון לא פרסמה תגובה על דבריו של המקור שאמר את הדברים ברבת - עמון . 
הוועד הפועל של אש"ף סיים אמש את דיוניו בתוניס בנושא גל העלייה היהודית 
מבריה"ם . בין ההחלטות שקיבלו פנייה לבריה"ם שתקים מחנות מעבר ליהודים 
שעוזבים אותה על - מנת שלא יעלו ישירות לישראל . כן סיכמו חברי הוועד הפועל 
לשגר פנייה לארה"ב שתגדיל את מכסת אשרות הכניסה של יהודי בריה"ם לתחומה . 
אש"ף דורש עוד שבריה"ם תאסור כניסת יהודי שעלה לישראל לתחומה בעתיד . קפידבינרבת - 
עמון ( אי - פי ) . המקור הרשמי באש"ף שדיבר אתמול ברבת - עמון אמר בין 
השאר כי הארגון קיבל את ברכתן של ארה"ב ומצרים באשר לקריטריונים החדשים לחברות 
במשלחת שהוא הציע . לדברי המקור , אישור ההצעות ייעשה ככל הנראה בהמהלך 
ישיבת הוועד הפועל של אש"ף שתתחיל היום בתוניסיה . הוא הוסיף וציין כי מכך 
לא משתמע שאש"ף יסכים לוויתורים נוספים , אך יש לראות בכך את נכונות הארגון 
לגמישות כדי להתקדם בתהליך השלום . המקור גם אמר כי נראה שפגישת שלושת שרי 
החוץ תיערך בקרוב , אך לא בוואשינגטון אלא במדינה אירופית . קפידבינפאריס 
( ע"ם ) . יאסר ערפאת עומד לבוא לביקור נוסף לרבת - עמון למרות שטרם חלף 
חודש מאז ביקורו האחרון . כך נמסר מחוגים המקורבים לאבו מאזן שהגיע לבירת 
ירדן לפני מספר ימים , כדי להכין את סדר היום של הביקור . במידע נוסף שהגיע 
ל"אל - מוחרר " נאמר כי היחסים הירדנים - פלשתינים שבמהלך שנת 98 שוררת 
בהם קרירות יתהדקו במידה ניכרת בעתיד הקרוב . יתכן גם כי ירדן ואש"ף ישובו 
להסכם רבת - עמון שחתמו בשנת 58 ואשר בוטל בשנת 68 . 
