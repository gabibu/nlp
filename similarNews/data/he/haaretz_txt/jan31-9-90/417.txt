קבוצה חדשה של משקיעים מבריטניה מעוניינת לרכוש את מניותיה של חברת אל - 
על . נציגי הקבוצה , יחד עם איש העסקים נחמן פרל , נפגשה בנושא זה עם 
שר התחבורה , משה קצב , בסוף השבוע שעבר . הנציגים פרסו לפני שר התחבורה 
תוכנית לרכישת אל - על . קצב הבהיר לנציגי המשקיעים , כי עדיין לא סוכמו 
עקרונות ההפרטה של חברת התעופה . הצוותים השונים שהוקמו לטפל בנושא ההפרטה 
ממשיכים בעבודתם . מדובר בין השאר בצוותים נפרדים לבדיקת נושא מכירת מניות 
לעובדים , לנושא זכויות מניית הזהב , ולנושא יישומו של סעיף 4 לחוק החברות 
הממשלתיות הקובע , כי חברה צריכה להתנהג כחברה עסקית . אם חדלה להיות ממשלתית , 
זה לא מחייב אותה , אך כדי להנפיקה יצטרכו למצוא פתרון לכך . ועדה נוספת 
עוסקת בטיפול בהוצאות הביטחון . בימים אלה אף נחתמו ההסכמים עם החברות הבנקאיות 
פירסט בוסטון ושירסון , שיתנו שירותי ייעוץ לממשלת ישראל בענייני הפרטת 
אל - על . נציגי החברה נפגשו עם נציגי אל - על וקיבלו מהם נתונים לצורך תחילת 
עבודתם . אולם עד שתסתיים עבודת הוועדות הממשלתיות השונות , לא תחול כנראה 
פריצת דרך בעבודתן של החברות המייעצות . 
