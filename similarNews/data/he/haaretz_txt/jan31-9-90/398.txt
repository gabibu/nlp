ואשינגטון ( מיוחד ל"הארץ " ) . יו"ר הנהלת המפלגה הדמוקרטית בארה"ב אומר 
כי קיבל הבטחה מישראל לפרסם בהקדם לוח זמנים לסיום קשריה הצבאיים עם דרום 
אפריקה . היו"ר , רון בראון , ביקר בשבוע שעבר בישראל ונועד עם ראש הממשלה 
ועם ממלא מקומו . הוא אמר את הדברים לשבועון היהודי " גואיש וויק " , המופיע 
בוואשינגטון . השבועון מייחס למקור בלתי מזוהה את הידיעה , שלוח הזמנים 
יוגש בתוך חודשיים . לפי המקור שמע בראון מפי שמעון פרס , כי הקשרים הצבאיים 
עם דרום אפריקה יסתיימו " בתוך 81 עד 42 חודש " . בראון אמר לשבועון , כי 
הוא " מעודד מאוד " ממה ששמע . גם סטיבן סולארז , ציר קונגרס יהודי וחבר 
רב השפעה בוועדת החוץ של הסנאט , אמר שהחלטה כזאת " תקל על ידידי ישראל 
בקונגרס " בדאגתם למילוי צורכי הביטחון של ישראל . . לעומתו אמר איבראהים 
גאסאמה , מראשי " טראנס - אפריקה " , שדולה פרו - אפריקאית בעלת מהלכים 
בוואשינגטון , שלוח זמנים של 42 חודש הוא חסר משמעות , וביטוי לחוסר כנותה 
של ישראל . " ישראל נאמנה לחוזים . אבל אנחנו עוסקים בממשלה ( בדרא"ף ) 
, חסרת לגיטימיות מעיקרה " , אמר . 
