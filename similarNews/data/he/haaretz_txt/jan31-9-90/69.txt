בון ( מיוחד ל"הארץ " ) . הכרזת נשיא בריה"ם , מיכאיל גורבצוב , שאין 
לשלול באופן עקרוני איחוד אפשרי של גרמניה , התפרשה אתמול בשתי הגרמניות 
כמפנה בעמדה הסובייטית . בבון אמרו אמש דיפלומטים גרמניים , כי בכך נטשה 
מוסקווה את הדגמה של תמיכה בלתי - מסויגת בקיום מזרח - גרמניה עצמאית . גורבצוב 
השמיע את הערותיו בעניין איחוד גרמניה אתמול , לפני פגישתו עם ראש ממשלת 
מזרח - גרמניה , הנס מודרו , המבקר במוסקווה . המנהיג הסובייטי אמר , 
כי רעיון האיחוד אינו מוטל בספק , אך הוסיף , שהתפתחות כזו צריכה להתבצע 
במסגרת כלל - אירופית , ותוך התחשבות בעמי אירופה האחרים . גורבצוב הדגיש 
עוד , כי שאלת איחוד גרמניה צריכה לעלות לדיון על בסיס ניתוח המציאות הקיימת 
של שתי מדינות גרמניות נפרדות ; השתלשלות האירועים בעולם , בבריה"ם ובמזרח - 
גרמניה ; והתפקיד המיוחד שממלאות ארבע מעצמות החסות בריה"ם , ארה"ב , 
בריטניה וצרפת בברלין . לדבריו , צריכות החלטות בעניין עתידה של גרמניה 
להתקבל מתוך שיקול - דעת ואחריות . " הזמן אמנם לוחץ בתהליך זה , ומעניק 
לו דינמיות " , אמר , " אך אין לקבל החלטות בלחץ הרחוב " . קפידבינבמסיבת 
עיתונאים , שנערכה לאחר הפגישה , אמר הנס מודרו , כי איחוד גרמניה הוא 
פרספקטיווה לטווח ארוך , שאין להוציאה מכלל אפשרות . גם הוא הדגיש , שהתפתחות 
כזו צריכה להיות הדרגתית , ולהיעשות במסגרת כלל - אירופית . " אין לפעול 
על פי לוח - זמנים כלשהו " , אמר מודרו . בבון הדגישו אמש פרשנים , כי הצהרת 
גורבצוב היא הכרה בכך , שאין עוד אלטרנטיווה ריאלית לאיחוד . המפלגה הקומוניסטית 
במזרח - ברלין קבעה אמש בעקבות דברים אלו , כי ייתכן שהשאלה הגרמנית תצטרך 
למצוא את פתרונה במסגרת קונפדרטיווית . לפני כן התנגדה המפלגה בתוקף לכל 
צורה של איחוד שתי הגרמניות . חבר נשיאות המפלגה הקומוניסטית , יוכן ווילרדינג , 
אמר אמש כי ההנהגה הקודמת של מזרח - גרמניה עשתה שגיאה חמורה , כשהכריזה 
שהשאלה הגרמנית כבר מצאה את פתרונה . הוא הוסיף , שהנהגה זו הביאה את מזרח - 
גרמניה ואת המפלגה הקומוניסטית השלטת למשבר החמור ביותר בתולדותיהן . המפלגה 
הקומוניסטית במזרח - גרמניה עומדת לשנות את שמה באופן סופי ביום ראשון הקרוב . 
כל הודיע הממונה על מדיניות החוץ במפלגה . כיום היא נקראת באופן רשמי " מפלגת 
האחדות הסוציאליסטית " , ובעתיד תיקרא " המפלגה הסוציאל - דמוקרטית " . 
שינוי השם הוא חלק ממאמץ למתוח קו על העבר , ולמתן את האיבה של האוכלוסייה 
למפלגה , הממשיכה להיות מזוהה באופן מלא עם המשטר הקודם , השנוא . קפידבינאתמול 
ציווה שופט במזרח - ברלין לשחרר מן הכלא את המנהיג המודח של מזרח - גרמניה , 
אריך הונקר . השופט דחה את ערעור התביעה הכללית המזרח - גרמנית נגד שחרורו 
של הונקר , שיועמד כנראה לדין באשמת בגידה במולדת , ושורה של עבירות חמורות 
אחרות , בהן שחיתות ושלטון כושל . אם יורשעו הונקר ושלושה מעוזריו , העומדים 
לדין יחד אתו , הם צפויים לעשר שנות מאסר לפחות . השופט נימק את החלטתו 
במצב בריאותו של הפוליטיקאי הישיש , בן ה77 . רופאיו של הונקר קבעו שלשום , 
עם שחרורו מבית - החולים , כי אינו מסוגל לשהות במעצר בשל מחלת הסרטן , 
שממנה הוא סובל ובעטיה אף נותח פעמיים באחרונה . למרות זאת , החליטה התביעה 
הכללית לעצרו מיד עם צאתו מבית - החולים , ולבקש מבית - המשפט להאריך את 
מעצרו עד לפתיחת משפטו , הצפויה בחודש מארס . אתמול אישרה מערב - גרמניה , 
כי היא ממשיכה גם כיום בהאזנה לשיחות טלפון ובדיקת דברי הדואר , הנשלחים 
בין שתי הגרמניות . קודם לכן פורסם , כי השירותים החשאיים של מזרח - גרמניה 
נוהגים בצורה דומה . בבון דרשו אמש מפלגות אחדות , שלאור המצב החדש ייפסקו 
ההאזנות לשיחות טלפון ופתיחת דברי הדואר . הממשלה אמרה בתגובה , שבכוונתה 
לבדוק את הנושא מחדש , ולהכריע בעניין . קפידבינהמדינות המחוזיות במערב - 
גרמניה דרשו אתמול לשתף אותן בכל הדיונים הצפויים עם מזרח - גרמניה על כינון 
הסכם קהילייתי בין שני חלקי הארץ החצויה . ראשי המדינות המחוזיות סבורים , 
כי הדרך הקצרה ביותר לאיחוד שתי הגרמניות היא אימוץ המבנה הפדרלי , המקובל 
כיום במערב - גרמניה . מדינת באדן - וירטמברג הודיעה אתמול , שתעניק סיוע 
בסך 02 מיליוני מארקים למחוז סאכסוניה במזרח - גרמניה . מדינת שלזוויג - 
הולשטיין שיגרה צוותי רופאים לערים בחלק הצפוני של מזרח - גרמניה , במטרה 
להקל על מצוקת האשפוז , השוררת בהן . מצוקה זו נוצרה , במידה רבה , בשל 
בריחה של חלק גדול מן הסגל הרפואי למערב , עם פתיחת הגבולות . מצב הכלכלה 
המזרח - גרמנית ממשיך להידרדר בשל המשך הנהירה הבלתי - פוסקת של מזרח - גרמנים 
למערב , ובהנהגה הפוליטית במזרח - ברלין גוברים החששות מפני ערעור היציבות . 
" המצב הכלכלי והחברתי מחריף בצורה מדאיגה " , אמר שלשום הנס מודרו בפרלמנט 
המזרח - גרמני , לפני צאתו לביקור במוסקווה . לדעתו של מודרו , יסתכמו 
העלאות השכר , החופשה בתשלום והפנסיות , שתבעו העובדים המפגינים ושובתים 
ברחבי המדינה ביותר מ04 מיליארד מארקים מזרח - גרמניים ( שמונה מיליארד 
דולר ) . " סכום כזה יעלה בהרבה על האפשרויות שבידי אוצר המדינה , ויסכן 
את עצם קיומה של מזרח - גרמניה " , אמר . קפידבינהשלטונות צופים השנה ירידה 
בשיעור של % 4%5 בייצור לעומת 9891 , בשל המיתון שנגרם כתוצאה מההגירה ההמונית . 
ועדה כלכלית , שמינתה הממשלה , פרסמה דו"ח , הקורא להנהיג " כלכלת שוק 
בעלת אוריינטציה סוציאלית ואקולוגית " , במטרה לחלץ את מזרח - גרמניה מהמשבר 
הכלכלי . לפי אומדני הוועדה , הסתכם הגירעון בתקציב 9891 בשישה מיליארדי 
מארקים ( כמעט מיליארד דולר ) . שלטונות מערב - גרמניה מעריכים , כי כאלפיים 
מזרח - גרמנים ממשיכים לעזוב מדי יום את ארצם , ומשתקעים במערב - גרמניה . 
לפי סיכומים מזרח - גרמניים רשמיים , הביאה הגירתם של 053 אלף מזרח - גרמנים 
בשנה שעברה לתחילתו של מיתון , וברבעון הרביעי של 9891 נרשמה ירידה של % 3 
בצמיחה הכלכלית , לעומת התקופה המקבילה ב8891 . חומרת המצב הביאה לידי כך , 
שהאופוזיציה הסכימה להשתתף בממשלת אחדות לאומית , הממשלה הראשונה בתולדות 
המדינה שבה יש רוב לא - קומוניסטי . ממשלה זו אמורה לנהל את ענייני המדינה 
עד לבחירות הכלליות ב81 במארס . הקואליציה הממשלתית הקודמת , שבה היה רוב 
לקומוניסטים , כבר אישרה מספר עקרונות של כלכלת שוק . בין היתר אושר צו 
ממשלתי למפעלים משותפים , המאפשר כמעט חופש פעולה למשקיעים זרים . במערב - 
גרמניה הקדישו כלי התקשורת בימים האחרונים מקום נרחב לשיחות , שמנהלות ישראל 
ומזרח - גרמניה על חימום היחסים ביניהן . כמעט כל הפרשנים בבון סבורים , 
כי מזרח - גרמניה מעוניינת כיום ביחסים עם ישראל , במטרה להרחיב את בסיס 
הלגיטימציה שלה . בפרשנויות אחדות נקראת ישראל לנהוג מתינות , ולא לשכוח 
את התפקיד שמילאו ידידיה במערב - גרמניה בעשרות השנים האחרונות . 
