לבית - החולים בגנין הובאו אמש שלוש גופות חבולות של תושבים מהכפר הקטן ערבונה , 
המצוי צפונית מזרחית לגנין . לטענת תושבי הכפר השלושה נהרגו כתוצאה מריב 
חמולות מקומי . המשטרה חוקרת . גופה נוספת , של מחמוד אחמד חאמד עומר , 
בן 96 , מכפר בית - אמין , דרומית מזרחית לקלקיליה , נמצאה אתמול מוטלת 
בצד הכביש בין כפר תלת לכפר סניריא . בדיקה ראשונה העלתה כי האיש יצא מביתו 
בדרכו לשכם . על גופו לא נמצאו סימני אלימות , מלבד פגיעה בפניו ולפי השערת 
המשטרה ומקורות ערביים הוא נפגע בתאונת פגע וברח . המשטרה פתחה בחקירת האסון 
והעבירה את גופתו למכון לרפואה משפטית באבו - כביר . כוחות הביטחון אטמו 
אתמול את בתיהם של שניים מאנשי חוליית " הפנתר השחור " בקסבה של שכם . 
השניים , מחמוד שיחה ואמגד אל - עאדה , נלכדו באחרונה לאחר שהיו מבוקשים 
במשך תקופה ארוכה . הם חשודים ברצח של שמונה תושבים , ביניהם שתי נשים , 
שנחשדו בשיתוף פעולה עם השלטונות , בתקיפה אלימה של חשודים נוספים וכן 
בפיגועי ירי לעבר חיילי צה"ל ויידוי בקבוקי תבערה . לאחר מעצרם הסגירו השניים 
לידי צה"ל תת - מקלע סטן , שהיה ברשותם . לאחר אטימת הבתים פרצו בשכם תקריות 
אלימות ותלמידים הקימו מתרסים , הבעירו צמיגים ויידו אבנים . בכפר עוריף 
הרסו אתמול כוחות הביטחון בית שנבנה ללא רשיון . קפידבינמאזור חברון דיווחו 
אתמול מקורות פלשתיניים על פציעתם של שלושה תושבים . שניים מהם נפצעו מיירי 
כדורי פלסטיק בעיר עצמה , ותושב נוסף נפצע בחלחול . בחברון התפרעו אתמול 
מתנחלים שנרגמו באבנים , וניפצו זגוגיות של מכוניות מקומיות ופגעו בדודי 
שמש וברכוש אחר . התושבים התלוננו על הפגיעות במשטרה . בשכם נפצע אתמול 
קל תינוק בן שנה וחצי מפגיעת אבן ושוחרר לאחר טיפול . גם אתמול נמשך העוצר 
על הכפרים אבו - דיס ואל - עזריה במבואות ירושלים . סוכנות הסעד והתעסוקה 
לפליטים ( אונרוו"א ) , השלימה אתמול את גידור בית הספר לבנים במחנה הפליטים 
גילזון , שליד רמאללה , כהגנה מפני מיידי אבנים מתוך בית - הספר . בעקבות 
זאת , התיר המינהל האזרחי לפתוח את בית - הספר שנסגר בגלל ריבוי תקריות 
האבנים . לפי הסכם בין אונרוו"א והמינהל , תגדר אונרוו"א על חשבונה כמה 
ממוסדות החינוך שלה בגדה , ביניהם גם בית - ספר לבנות בגילזון ובית - ספר 
ע"ש פייסל בשכם , כהגנה מפני זורקי אבנים . ראש המינהל האזרחי בגדה , תא"ל 
שייקה ארז , נפגש אתמול עם האחראים על החינוך ועם מנהלי בתי - הספר בעיירה 
חלחול . הוא הזהיר אותם כי אם יימשכו תופעות יידוי האבנים בידי תלמידים , 
הוא ייאלץ לסגור את בתי - הספר בעיירה . תא"ל ארז נפגש אתמול גם עם תלמידות 
תיכון בעיירה יאטה הסמוכה , לבקשת התלמידות . ארז הבטיח לדון בחיוב בבקשתן 
לפתוח מגמה ריאלית במוסדן , כדי לחסוך למעוניינות בכך את הנסיעה ללימודים 
בחברון . ביאטה , הבטיחו ארז ומושל חברון אל"ם אלי גרוסמן , בפגישה עם 
עשרות תושבים , להסדיר את בעיית הגבולות המוניציפאליים של העיירה ולפתור 
בעיות נוספות שהעלו אנשי המקום . קפידבינשני חיילי צה"ל נפצעו אתמול מיידוי 
אבנים ברצועת עזה . החיילים הועברו לטיפול בבית - החולים ברזילי באשקלון . 
אחד החיילים , מריאן דיין , שנפצע במצחו מאבן , שוחרר לאחר טיפול בביה"ח 
ברזילי . החייל השני , מיכאל אלשווילי , נפצע מרסיסי זכוכית בעיניו , 
והועבר לטיפול במחלקת העיניים של אותו בית - חולים . כתוצאה מפציעת החיילים , 
סרקו כוחות צה"ל את אזור עזה ועצרו כמה חשודים . מקורות פלשתיניים דיווחו 
אתמול על פציעתם של 11 תושבים ברצועה . המקורות דיווחו על הפרות סדר בכמה 
שכונות בעזה ובמחנות הפליטים רפיח , חאן יונס , גבאליה , שאטי ומועזי . 
נציג דובר צה"ל לא דיווח אתמול על פציעת חיילים או תושבים . נמשכות הפרות 
סדר בבתי - הספר ברצועה , ומקורות באזור דיווחו שהחל מתחילת שנת הלימודים 
לפני כ03 יום לא פסקו המהומות , שלהן שותפים התלמידים . בינתיים סגורים 
81 בתי - ספר , ובכוונת המינהל לסגור בתי - ספר נוספים . שר הביטחון יצחק 
רבין ביקר אתמול ברצועה , שוחח עם חיילים ושמע סקירות ממפקדים בכירים . 
בכלא קציעות שבתו אתמול העצירים רעב בשני גושים במכלאה מס 2 . לפי גירסת 
דובר צה"ל העצירים שבתו כהזדהות עם אחד מחבריהם שנכלא בצינוק לאחר שרצח אסיר 
שהוחשד בשיתוף פעולה עם שלטונות הכלא . הדובר הוסיף שהשביתה הסתיימה אתמול 
בערב . 
