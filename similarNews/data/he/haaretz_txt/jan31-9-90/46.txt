ריאד ( ע"ם ) . אבו - איאד אמר לעיתון הסעודי " עכאט " , כי אש"ף ישתמש 
באמצעים אחרים אם מאמצי ההסדר לא ישאו פרי וייכנסו למבוי סתום . אבו - איאד 
אמר : " יש לנו אמצעים רבים ואנו מקווים שלא נשתמש בהם " . הוא הבטיח כי 
האינתיפאדה תימשך בתנופה ואף תהיה חזקה יותר מאשר עד כה . לדבריו , קיימים 
אמצעים נוספים שישמשו את האינתיפאדה כדי לאלץ את האויב לבחור בשלום . " אש"ף 
ישתמש בכל האמצעים שיאלצו את ישראל לכבד את הרצון הבין - לאומי ורצון האומה 
הערבית והעם הפלשתיני " . בתגובה לקריאתו של חאלד אל - פארום לכל הפלגים הפלשתיניים 
להצטרף לאש"ף , אמר אבו - איאד , כי הכל צריכים לדעת שהמגמה היא בעד איחוד 
הפלגים . אבו - איאד אמר , כי מצעד השלום מישראל לקהיר יתקיים בחודש פברואר , 
אם כי טרם נקבע לו מועד סופי . " נקיים את המצעד על אף הניסיונות הישראליים 
להכשיל מצעד זה , הזוכה לברכת המצרים " . 
