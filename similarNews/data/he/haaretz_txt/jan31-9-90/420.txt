הנהלת המכס תשקול לשנות את מבנה דו"ח מע"ם באופן שיאפשר גילוי נאות של תשומות 
ועסקאות הנגרמות מתעודות חיוב וזיכוי שהעוסקים מוציאים . כך נמסר בדיונים 
בין הנהלת המכס לבין לשכת יועצי המס , במסגרת הכינוס השנתי של הלשכה שננעל 
אתמול בירושלים . בדיונים אלה הביעה לשכת יועצי המס התנגדות להחלטת הנהלת 
המכס לחייב קבלנים בהפרשי מע"ם בגין עסקות קומבינציה . על פי תביעת הלשכה , 
דנה כעת הנהלת המכס עם שלטונות מס שבח , הקובעים את בסיס החיוב , בנושא 
זה . לדעת יועצי המס , החיוב מתעלם מחוזה העסקה ומתנאי השוק וגורם נזק 
לקבלנים . לשכת יועצי המס תבעה מהנהלת המכס כי כל פקידי השומה ומנהלי תחנות 
המכס יקיימו את התקנה שלפיה יש אפשרות בעת הדיון עם פקיד השומה לסכם גם את 
חבות המע"ם הנובעת מהסכם זה , והסכום הנקבע מחייב את שלטונות מע"ם . בנושאי 
מס הכנסה הביעה לשכת יועצי המס את דעתה כי הצעת הנציבות בנושא ניהול ספרים 
בידי בעלי מקצועות חופשיים צריכה להיות מיושמת רק לאחר שיתואם ההון שהשקיע 
בעל המקצוע החופשי לערכים ריאליים , שאם לא כן תהיה תוצאת התיקון גביית 
מס נוסף , לא מוצדק , על אותה הכנסה . אשר לתקנה המסדירה את נושא המיסוי 
על שכר - מכר , אומרת הלשכה כי אי אפשר ליישם את השיטה לגבי נכסים ששיעור 
הפחת שלהם נמוך . הלשכה תובעת לשנות את טבלאות שיעורי הפחת שאינן משקפות 
את אורך החיים הכלכלי של רוב הנכסים . בעניין הגשת הדו"חות השנתיים לשנת 
המס 9891 , הלשכה עומדת על כך שאישור דו"חות המס ייעשה בלא קשר לעליית המדד 
משנת המס 8891 , אלא תוך התחשבות במיתון השורר במשק ובגורמים אובייקטיוויים 
וענפיים המשפיעים על גובה ההכנסה המדווחת . ערב נעילת הכינוס ה02 של לשכת 
יועצי המס , מסר נשיא הלשכה , משה ליבל , כי הלשכה התקשרה עם האוניברסיטה 
הפתוחה כדי להקים מסגרת קבועה ללימודי מקצוע ייעוץ המס , מתוך כוונה להפוך 
את המקצוע לאקדמי ולחוקק את חוק יועץ המס , שיגדיר באופן ברור את מעמד המקצוע , 
חובותיו וזכויותיו . 
