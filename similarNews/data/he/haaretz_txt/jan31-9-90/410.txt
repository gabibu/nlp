הדובר קם מעדנות ממקום מושבו , פסע אל הדוכן , ופתח : " המשק הישראלי 
מתבוסס זה ארבע שנים בקצב אינפלציה של % 02 . זו אינפלציה גבוהה פי ארבעה 
מהקצב המקובל במדינות המערב . אם לא נצליח להדביר את המחלה , היא תחסל 
אותנו . האינפלציה מאלצת אותנו לבצע פיחותים יזומים פעמיים בשנה כדי לשמור 
על רווחיות הייצוא ; היא כופה עלינו לחתום על הסכמי תוספת יוקר אוטומטיים 
ועל הצמדת השכר לרוחב ולאורך . כל יצרן וכל עובד מתכנן כבר בתחילת השנה 
איך להגן על עצמו מפני השחיקה האינפלציונית . העובד דורש תוספות שכר והיצרן 
מעלה במקביל מחירים כדי לא לפגר אחרי האינפלציה . כך אנו ממשיכים להסתובב 
במעגל הקסמים הזה כבר ארבע שנים , כאשר ברקע קיימת כל הזמן הסכנה שנידרדר 
להיפר - אינפלציה נוסח ראשית שנות השמונים " . הדובר ביצע הפסקה מתודית קצרה , 
הרים לרגע את עיניו והמשיך : " האינפלציה היא הגורם לרמת אי - הוודאות 
הגבוהה במשק . אף פעם לא ברור אם הפיחות יתבצע ומתי . לא ברור אם הריבית 
תמריא . אי - אפשר לדעת מראש את גודל תוספות היוקר והשכר , והתוצאה היא 
הפסקת ההשקעות . ואמנם , בשנתיים האחרונות ירדו ההשקעות והמשק שקע במיתון 
עמוק . אין צמיחה , ואין דבר רע יותר לכלכלה מאשר קיפאון " . הרחש שעמד 
בחלל האולם בפתיחת הנאום פסק לחלוטין . המאזינים הבינו שמשהו מהפכני קורה , 
מין מתח חשמלי ריחף באולם . הדובר כיחכח בגרונו והמשיך : " לכן אני מגיש 
היום לכנסת תקציב חדש , תקציב מהפכני . זה תקציב שמאחוריו עומדת מטרה אחת 
בלבד : הורדת קצב האינפלציה ל%5 בשנת 09 . אני מתחייב שלא להגיש תקציב 
נוסף . כלומר , מספרי התקציב הם סופיים לחלוטין , ואם יגיעו יותר עולים , 
נקצץ בהוצאות אחרות . אין אני דורש מההסתדרות מאומה . אלא רק להמשיך עם 
הסכם תוספת היוקר הנוכחי . ממילא ההסכם מאפשר לקזז מדי חודש חצי אחוז מעליית 
המדד , ולפי התוכנית שלי לא יעלה המדד על חצי אחוז לחודש כך שלא תשולם 
כל תוספת יוקר בשנת 09 . אני מהמר כאן על גורלי הפוליטי . אם בשנת 09 תעלה 
האינפלציה על % 5 , אראה בכך כישלון אישי ואגיש את התפטרותי . אבקש עכשיו 
מהכנסת לאשר את התקציב " . רק חלום היה הנאום הזה . במקומו שמענו השבוע את 
שמעון פרס בנאום שונה לחלוטין . נאום עם מאה מטרות , אלף האשמות ומיליון 
הסברים וסיבות . התוצאה היתה אחת : יותר חוסר אמון , יותר אי - וודאות . 
המשמעות : אינפלציה וקיפאון . די לפתוח את ספר התקציב , והראש מסתחרר 
מיד משפע הרעיונות והמטרות . די קל גם להבחין שאין שום קשר בין המטרות לבין 
התקציב עצמו . במבוא מדובר על יצירת תנאים לצמיחה בת - קיימא , הקטנת מעורבות 
הממשלה , הקטנת אי - השוויון , הפחתת שיעור האינפלציה , שיפור רווחיות 
הסקטור העסקי והשקעות בתשתית . אין בן - תמותה המסוגל לבנות מערכת יעדים 
יפה יותר , בדיוק כמו שאין סיכוי שאפילו מטרה אחת תצא לפועל . התנאי לצמיחה 
הוא שהממשלה תקטין את הוצאותיה כדי שתשאיר יותר משאבים לסקטור העסקי . הרי 
אין אנו רוצים צמיחה חד - פעמית שתבוא כתוצאה מעלייה בצריכה . אך התקציב 
מבשר בדיוק את ההיפך : יש בו עלייה של % 5 בהוצאה המקומית . כלומר , הממשלה 
תיקח יותר משאבים על חשבון הסקטור העסקי וזה אומר פחות צמיחה . בנושא 
זה יש חשיבות עליונה לגודל הגירעון בתקציב . בתחילת הדרך , לפני כחודשיים , 
הציג פרס גירעון של % 5 . 3 מהתוצר המקומי הנקי . כששמע זאת מיכאל ברונו , 
הזדעק והצהיר שחייבים לרדת לרמה של % 5 . 2 . טיכסו יועצי פרס עצה וגילו 
שבעצם , הגדרת הגירעון של ברונו שונה מזו של פרס . ברונו אינו מכליל בגירעון 
את האשראי נטו שנותנת הממשלה . ואז , בן - לילה , שינה האוצר את הגדרת 
הגירעון וגם העלה קצת את תחזית ההכנסות . ואז יצא פרס שנית לתקשורת עם 
גירעון של % 5 . 2 מהתוצר . אחר כך , בישיבת הממשלה , נכנע שר האוצר בקלות 
יתרה לדרישות יצחק רבין , הגדיל את תקציב הביטחון והתפשר קצת גם עם שרים 
אחרים עד שהגירעון טיפס ועלה ל%3 מהתוצר . אבל אין לשכוח כי אין זה הגירעון 
הנכון . זה האמיתי עומד כיום על % 4 מהתוצר וזה הרבה יותר מדי . המשמעות 
היא שהתקציב יגרום לתהליך הפוך בדיוק מהיעד של הורדת האינפלציה . זו לבטח 
מטרה נעלה , אך האם תצא לפועל ? האם יקטן הנטל המושת על המעמד הבינוני ? 
מדובר הרי בהעלאת מס הערך המוסף באחוז , בביטול קצבת הילד השני , בהעלאת 
מחיר הדלק והסיגריות , בתשלום שכר לימוד ליום לימודים ארוך ובתשלום לביקור 
אצל רופא . מול הגזירות הללו מבטיחים לנו שביולי נקבל כ051 ש"ח נטו יותר . 
אז לא מעוקצכם ולא מדובשכם . הכל מסכימים שאין דבר חשוב יותר מאשר לשפר 
את כבישי ישראל , אך בתקציב אין לכך הד אמיתי . באוצר משווים את תקציב 
התשתית של שנת 09 לעומת התכנון של שנת 98 , וכך מציגים גידול של % 02 . 
אך אם עושים את ההשוואה הנכונה , מול ההוצאה בפועל שהיתה בשנת 98 , מתברר 
שהגידול סמלי בלבד , וזה כאשר יש כיום ציוד כבד מובטל הן במע"ץ והן בשוק 
הפרטי . אם פרס היה מתחייב ל%5 אינפלציה ולתקציב מאוזן , הוא היה יכול לשנות 
גם את שאר חוקי המשחק . הוא היה יכול לשחרר את שער החליפין ולפתוח את שוק 
ההון ואת שוק המוצרים לייבוא חופשי . אז הצלחתו היתה מובטחת , וגם העלייה 
לא היתה מוצגת כנטל , אלא כהזדמנות הגדולה של המשק הישראלי . כי אז היתה 
נוצרת אווירה של יציבות , השקעות ויוזמות , והעולים היו נקלטים בקלות ועוזרים 
בצמיחה . היתה לשמעון פרס הזדמנות לבצע את כל אלה , אך בשביל זה צריך מנהיג 
אמיתי . 
