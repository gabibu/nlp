עבדאללה אבן סעיד המשמש אחראי על יחסי הציבור בעיריית עזה , מתח אתמול ביקורת 
חריפה על תפקודה של אגודת העיתונאים ברצועה , ועל אישים באגודה שאינם מתאימים 
לתפקידם . אבן סעיד התראיין לשבועון המזרח ירושלים אל - ביאדר א - סיאסי . 
בראיון טוען אבן סעיד כי ברצועה יש ריבוי של לשכות הסברה הפועלות לשם עשיית 
רווחים על חשבון מסירת מידע מדויק . סופר ה"ארץ " מציין כי מאז תחילת ההתקוממות 
בשטחים הוקמו ברצועת - עזה עשרות משרדים בהם עובדים תושבים צעירים מהרצועה 
המשמשים כעיתונאים מקומיים . למעשה , רק למעטים מבין אותם עיתונאים יש 
תעודת עיתונאי מלשכת העיתונות הממשלתית . ברצועה פועלים עיתונאים שהיו בעבר 
במעצר מינהלי וכיום הם משמשים כמתווכים להעברת אינפורמציה . רובם עובדים 
עבור רשתות זרות כמו אן - בי - סי והסי - אן - אן . בדרך כלל האינפורמציה 
של אותם עיתונאים היא אמינה ואף מהירה הרבה יותר מזו שמוסר נציג דובר צה"ל . 
