שלמה קור , המשנה ליו"ר הוועד המנהל של רשות השידור , ידרוש השבוע מהוועד 
המנהל להתערב מיידית נגד הכוונה לשדר בערוץ השני שידורים מהכנסת עוד בתקופת 
הביניים , בה אסורים שידורי חדשות ואקטואליה . חוק הערוץ השני שהתקבל בכנסת 
לפני כשבועיים , כולל גם סעיף האומר שבתקופת הביניים " ניתן יהיה לשדר 
שידורים מדיוני מליאת הכנסת " . קור טוען שהחוק בכללו מעמיד את רשות השידור 
בסכנה ואילו שידורים מן הכנסת יהוו תחרות לרשות השידור , במיוחד כשלדבריו 
זהו ערוץ ללא פיקוח ציבורי , " שנתמך על - ידי מפרסמים " . לדבריו ידרוש 
שהוועד המנהל יתכנס אצל שר החינוך יצחק נבון , כדי לגבש קו פעולה נגד הערוץ 
השני , לו ניתנו שעות שידור ללא הגבלה ו"תוכנית פוליטית כמו שידור מהכנסת " . 
