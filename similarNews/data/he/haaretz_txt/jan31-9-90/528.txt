גרגירי תפרחות של מיני האלה המצויים ברחבי הארץ גורמים להפרעות אלרגיות בדרכי 
הנשימה , לנזלת מימית ולהתעטשויות מסתבר ממחקר שנעשה ביחידה לאלרגיה במרכז 
הרפואי בילינסון , בשיתוף עם המדור לאקולוגיה במחלקה לבוטניקה באוניברסיטת 
תל - אביב . ד"ר רמי טמיר , מהיחידה לאלרגיה בבילינסון , שריכז את המחקר , 
אמר שבמהלך המחקר שנמשך שנה , נבדקה הרגישות לתפרחת באמצעות תבחיני - עור 
שנעשו ל06 חולים , במסגרת בית - החולים והיחידה לאלרגיה במרפאת " זמנהוף " 
בתל - אביב . תמציות שהופקו מגרגירי התפרחת הוזרקו מתחת לעור של 06 חולים 
אלרגיים . אצל % 14 היתה תגובה על העור , שאישרה את הרגישות לגרגירי האבקה . 
מדובר ברגישות למיני האלה הנפוצים בארץ והם : האלה האטלנטית , אלת - ארץ - 
ישראל , אלת - המסטיק ואלה - אמיתית , שפריה הוא הפיסטוק חלבי . הרגישות 
היתה רק לתפרחת ולא לפרי . ד"ר טמיר הוסיף , כי זו הפעם הראשונה שדווח על 
תפרחת האלה כגורם אלרגי . כ%51 מהאוכלוסייה סובלת מתופעות אלרגיות שנגרמות 
על ידי צמחייה . התגובות החריפות ביותר הן בתקופת האביב והסתיו , בה מפזרים 
הצמחים אבקה לצורך רבייה . מחקרים שנעשו בעבר אישרו כי עצי - הזית , הברוש 
ודשא גורמים לתגובות אלרגיות . כיום נמצאת בשלבי מחקר תפרחת עץ - החרוב . 
נמסר כי בדיקת הקשר בין תפרחות צמחים לתופעות אלרגיות נועדה להביא לשינוי 
מדיניות הנטיעות ולמציאת עצים וצמחים לנטיעה , שאין בהם נזק בריאותי . 
