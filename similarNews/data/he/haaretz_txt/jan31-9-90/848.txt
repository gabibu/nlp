גנבה ( ע"ר וע"ץ ) . צוות מטעם ארגון הבריאות העולמי הגיע לרומניה , 
כדי לעמוד מקרוב על ממדי מגפת האיידס בקרב הילדים שם כך מסרה דוברת מטעם 
הארגון העולמי בגנבה . הצוות אמור לשהות ברומניה שבוע ימים . בראש המשלחת 
עומדים ד"ר דייוויד היימן , מומחה אמריקאי ממטה הארגון , וד"ר אלכסנדר 
גרומיקו מקופנהאגן . המומחה הצרפתי זאק לאבה אמר במסיבת עיתונאים בבוקרשט , 
כי בבדיקה שנערכה ב520 , 1 ילדים חולים ממתחת לגיל שלוש שנים בבתי חולים 
ברומניה , נתגלה כי 763 מהם נושאים את נגיף האיידס , וכי % 06 מהם מראים 
כבר סימנים ברורים של המחלה . פירוש הדבר , כי שיעור חולי האיידס ברומניה 
גבוה במידה ניכרת מן השיעור במדינות רבות אחרות . לאבה הביע את הדעה כי הילדים 
נדבקו כאשר קיבלו עירויים של דם נגוע , או שקיבלו זריקות במחטים שהשתמשו 
בהן מאות פעמים . באורח רשמי מסרה רומניה כי עד ל13 בדצמבר אשתקד נרשמו בה 
לא יותר מ96 מקרים של איידס . 
