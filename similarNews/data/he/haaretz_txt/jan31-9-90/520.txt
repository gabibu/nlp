אין ספק שהצעדים עליהם הוחלט לא היו צפויים , בוודאי שלא בהיקף בו נעשו . 
להערכתי , אלו הצעדים הרציניים ביותר שנעשו או שייעשו בכלל בדרום אפריקה , 
משום שמדובר בהכרה פוליטית במפלגות ובארגונים , שהיו אסורים כמעט 03 שנה , 
לרבות הקומוניסטים . למעשה , נוצרו עתה התנאים למו"ם בין הלבנים לשחורים 
ומבחינתה של הממשלה הכדור נמצא עתה במגרשם של השחורים . משמעות נאומו של 
דה - קלרק היא שהוא אמר לשחורים : בואו , נשב ביחד . יש לנו על מה לדבר . 
באשר להפחתת המתיחות , עדיין מוקדם לקבוע מסמרות , כי חשוב לדעת שיש פה 
אזורים מסוימים המוגדרים כאזורי מתיחות בגלל בעיות פוליטיות ובכל יום עדיין 
נהרגים בהם אנשים . ברור ששחרור האסירים הפוליטיים היא צעד משמעותי ביותר . 
ישנם אסירים היושבים בכלא שנים ארוכות ביותר . גם להחלטה בדבר החזרת הגולים 
הפוליטיים יש משקל רב . אבל ישנה עדיין מחלוקת , לגבי משמעות ההחלטה לשחרור 
האסירים הפוליטיים . רשמית נאמר , כי ישוחררו אלה שנאסרו מסיבות פוליטיות . 
לעומת זאת , אלה שנאסרו על עבירות של אלימות וטרור , לא ישוחררו . היום 
נשמעו קולות הטוענים שההגדרה מיהו אסיר פוליטי , יוצרת כר נרחב לאי הבנות 
בעתיד . הנשיא דה - קלרק הודיע בנאומו שהממשלה החליטה לשחרר את מנדלה , 
אבל לא נאמר מתי הדבר יתבצע . הנשיא אמר שהדבר כרוך בבעיות ביטחוניות וכי 
זהו עניין של זמן . דבריו התפרשו ככוונה לעכב את השחרור עד שתיווצר אווירה 
מתאימה לכך . חשוב לציין שעד לרגע זה , חוץ מתגובות של תדהמה ואושר בקרב 
השחורים על ההחלטות החדשות , הם עדיין לא ישבו והחליטו כיצד יתארגנו לקראת 
המו"ם עם הממשלה . הקהילה היהודית היא חלק מהתושבים של דרום אפריקה . אסור 
לנו לראות ביהודים כאן קבוצה מוגדרת . אינני חושב שיש מקום להשוואה . אסור 
לשכוח שהמיעוט הלבן כאן מונה כ5 מיליון איש וזו קבוצה השולטת בתעשייה , 
במסחר ובתחומים אחרים וחיה כאן מאות שנים . הלבנים והשחורים חיים בדרום 
אפריקה ביחד . אצלנו המצב שונה לחלוטין . בישראל בניגוד לדרום אפריקה אין 
רוב הנשלט ע"י מיעוט . היהודים הם הרוב . 
