דוגמה טובה כיצד מסר פכיסולוגי מולבש בסיפור אמנותי רגיש , בכתיבה שאינה 
דידקטית יבשה אלא תיאורית - מטאפורית , בלשון קולחת ובהירה ומתאימה לקליטתם 
של גילאים צעירים ועם זאת מלאת המצאות ( " צריכלאום " , " זערערון " , 
" לטייס " וכדומה ) ומחויכת הוא ספרה של עמלה עינת " צריך ל . . . 
" ( ספריית פועלים , 9891 ) . לפנינו סיפור של התחנכות , למידת מהותה 
של חובה , חריגה אטית , רוטנת , סרבנית מנינוחות של רחם מגונן אל מציאות 
של חובות ודרישות של " צריך ל . . . " . פרידה זאת מעולם זה שאין בו 
תביעות , קשה עד מאוד , מעוררת התנגדות , יוצרת תחושה של פגיעה בזכויות 
נקנות , מערערת שלווה . עולה מחאה כנגד כל הצריכלאים המאיימים צריך לקום , 
צריך להתלבש , צריך להתרחץ , צריך לאכול , צריך להזדרז , צריך להיזהר , 
צריך להקשיב , צריך לכתוב רק בתוך השורות , צריך להפסיק לחלום , צריך 
להכין שיעורים , צריך להיות מנומס , צריך ללכת לישון . " הצריך ל . . 
. " הטורדני והמאיים הזה לובש דמות חיה בעיני אורי , דמות של " זערערון 
בגודל של יתוש ירקרק עם ראש מבריק ועיניים מתרוצצות , כנפיים שקופות המתנועעות 
במהירות עצומה , וגם מין חדק ארוך ומסולסל כמו קפיץ שנוגע ומפעיל כל דבר 
את השעון ואת הפה של אמא " . זערערון אלים זה קל נפשית להאשים , לראות 
בו את מקור האיום והלחץ . הוא המפעיל את שפתיה של אמא כאשר " הרגליים עומדות 
חזק על השפה התחתונה של אמא , והחדק נוגע בשפה העליונה ומפסיק . נוגע ומפסיק : 
צריך לקום כבר ! צריך להתלבש , צריך להתרחץ . . " . דווקא החצנה זאת 
של " הצריך ל " והפרדתו מהדמויות האהובות מקלה על הילד את ההתמודדות מבלי 
לפגוע בנושאי אהבתו , להפעיל נגדם כעס , לצבור כנגדם איבה וכתוצאה מכך 
לערער את בטחונו או לפתח רגשי אשמה . ואכן תהליך גדילתו של אורי , שהוא 
תהליך אטי של השלמה , קבלה ואף הפנמה של " הצריך ל " , תהליך של פיתוח 
תודעת גבולות וחובות ואחריות , הוא מאבק שראשיתו באי - נוחות , בכעס , 
בהתקוממות , ברצון לתפוס את " הצריך ל " ולכלוא אותו . " ברור למדי 
שזה הוא המשגע אותי ככה כל הימים ושאם רק אתפוס אותו ואצמיד לו את הכנפיים 
בגומייה לגוף , ואכניס אותו לקופסת גפרורים או למשהו כזה , יהיה לי שקט 
מהנדנוד שלו כל היום " . " צריך ל " מציג לו את דרישותיו קודם כל במישור 
הביתי וההתנהגותי הראשוני שבקימה , ורחיצה , אכילה ושתייה , לבוש והתנהגות . 
אך הוא מרחיב תחומי שלטונו על ההתנהגות בכביש והזהירות בדרכים , על ההתנהגות 
בבית - ספר ועל מכלול הקשרים החברתיים . המחברת אינה נתפסת לתיאור התפתחותי - 
קליני , אלא מחייה את הדברים . בלכתו לבית - הספר " כשרצה לחצות את הכביש 
במהירות כדי לחסוך זמן , ומיד שמע את הזמזום שלו למעלה , מעל לזוג רגליים 
ענקיות בתוך סרבל כחול , שסתמו לו את כל המעבר . כשהרים אורי את המבט כדי 
לבדוק מה זה , פגש בעיניים כועסות של איש , שמסתכלות עליו מתחת למצח מלא 
תלתלים שחורים . ובין השפתיים העבות שלו שנפתחו ונסגרו , מי ריחף לו אם 
לא הקטנציק המנדנד עם הכנפיים המהירות והקול הזמזמני שלו " ? זעזערון זה עשוי 
אף ללבוש צורתם של מייצגי הציוויים המבקשים להכניע אותו , ובו מתגלים שיקופם 
המאיים . כך , כאשר הוא יושב על השפה העליונה של המורה המבקשת להשליט את 
חובות הסדר הבית - ספרי " סביב העיניים הכדוריות שלו היו עכשיו שתי מסגרות 
של משקפיים , בדיוק כמו של המורה רינה . וגם הקול שלו נעשה שרקני כזה , 
דומה לשלה " . לרגע נדמה לאורי שאולי יש לזערערון טורדני זה אחים וקרובים 
הממלאים את כל העולם . אולם הוא דוחה מחשבות אלה . באורח מטפורי - סמלי 
מתגבשת בו לאט לאט ההכרה שאין אלה כוחות חוץ אלא מהות אחת שתובעת את היענותו 
ובסופו של דבר היא כוח מכוחות נפשו . לצורך הקלת ההתמודדות היא עדיין מוחצנת 
ומגולמת בדמות הזערערון , אך עם גדילתו והתבגרותו של אורי תופנם ותהיה חלק 
מעולמו הפנימי . המחברת משכילה לרמז על ראשית ההפנמה הזאת , כאשר אורי , 
מבלי משים , נוטל עליו תפקיד אחראי ואומר לאחיו התינוק היושב בתוך תוהו 
ובוהו של צעצועים מפוזרים " צריך לעשות קצת סדר במיטה " . הדברים יוצאים 
מפיו פתאום בלי ששם לב . ואז בא רגע של הכרה ועמו פחד אמיתי : " אמאלה , 
מה יצא לי מהפה ? . . . אולי ההוא על השפתיים שלי עכשיו בלי שהרגשי 
בכלל ? ואולי ככה כולם לא מרגישים ? מכאן ואילך התהליכים הנפשיים נעשים 
אינטנסיוויים יותר , מעמיקים ומופנמים יותר . הדברים מתחילים לפקוד אותו 
בחלומות הלילה . " גם בתוך השינה לא הצליח לנוע בגלל כל הצריכלאים שהצטופפו 
בחלום שחלם . . . הוא ניסה להכות בידיים , ברגליים , והם שום דבר 
עפים וחוזרים " . המלחמה המתרחשת בפנים קשה לאין שיעור . העמדות הבצורות 
מתחילות להתערער , השאלות מתחילות לנקר , שוב אין הדברים בוטים ומוקצנים 
כל כך . עדיין הוא נאבק ותוקף , אך העמדה מתרככת לאט וממתקפה הוא עובר 
להפצרה , לתחינה : למה ? למה תמיד ? אולי אפשר להפסיק קצת ? חדירתה של 
השאלה ואף חלחולה האטי של ההכרה ש"אתה צריך ל . . . מוכרח . אין ברירה " , 
עדיין לא מפסיקה את המאבק . התהליך אטי ומדורג . אולם ברגע שנוצר הפרץ 
הוא מתרחב והולך עד שמתגבשת הקבלה , שאינה רק השלמה אלא אף היענות . המאבק 
הנפשי התרחש בחלומות הלילה , ההתמודדות הנפשית במלוא עוצמתה היתה בעצימת - 
עיניים ועם פקיחתן ההכרתית ביום החדש כבר מודעת לו חשיבותו של זערערון זה . 
אורי מכיר כי בלעדי " הצריך ל . . . " לא יפעל העולם . הוא מזמין 
אותו , קורא לו שיבוא ולאט לאט חש כי הוא כבר חלק ממנו . " אולי תבוא 
כבר ודי ? ! התהפך לו כל הכעס של אתמול לדאגה כל כך גדולה עד שלא הרגיש 
שמשהו זז בכיס חולצת הפיגמה שלו . מין חדק קפיצי , ואחריו כנפיים מבהיקות 
שנוגעות לו בקצה האף ממש " . הספר עשוי לעניין ילדים המתמודדים אף הם עם ה"צריך 
ל . . . " ובנקל יזדהו עם אורי . אחרי הקריאה רצוי לקיים שיחה בין הורים 
וילדיהם . 
