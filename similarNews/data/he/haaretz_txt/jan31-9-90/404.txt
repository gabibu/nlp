רק אצל מרינה ומארק וולפסון , בדירה השכורה שלהם בנווה שרת , נרגעתי קצת 
השבוע מהפחד שהממשלה תהרוס את גל - העלייה הנהדר הזה . פתאום הבנתי שגם 
ממשלה כל - כך לא - יוצלחית , כל - כך בטלנית , לא תוכל לשבש את חייהם 
של האנשים האלה . התחלתי לחשוב כך כשמארק שאל אותי , בעזרת החבר שלו שתירגם , 
אם יש בארץ מכונות - רחוב למכירת עיתונים . מארק ומרינה , שבאו מטשקנט 
לפני חודש , יודעים עברית של חודש באולפן , לא מדברים אנגלית . הוא איש 
גדול עם עודף - משקל רוסי נכון , בן 53 , סגן מנהל חברה לשירותי מחשב . 
לשעבר , כמובן . הכול לשעבר . מרינה , בת 82 , בעלת יופי שקט ונימוסים 
עדינים , הגישה קולה , ביסקוויטים , תפוזים חתוכים , תה , קפה . מהנדסת , 
מרצה להנדסת קירור בטכניון של טשקנט . לשעבר . נשואים חמש שנים . בלי 
ילדים . הם הרוסים שלי . ביקשתי שיקשרו אותי עם משפחת עולים . את הנטייה 
הכפייתית שלי לסדר עניינים רציתי להשקיע בעזרה לביסוסם של מארק ומרינה בארץ . 
בפעם הראשונה הבאנו עציץ , ישבנו שעתיים . דרך מאכערים שפשטו על האולפן , 
הם שכרו את הדירה הקטנה בנווה שרת , 003 דולר לחודש . באזור , הם אומרים 
בנוסח ברוקלין , יש כבר " ליטל ראשיה " , רוסיה הקטנה : אבא שלה ואחותה , 
קרובי משפחה , מכרים , עשרות משפחות שבאו אל הסביבה , זו בעקבות המלצתה 
של זו . המשפחה שלו בדרך . הסוכנות והממשלה לא התערבו במיקום שלהם , לא 
שלחו אותם לפה או לשם . נתנו אולפן , קצת רהיטים משומשים ודמי כיס , רשמו 
את הפרטים המקצועיים . בבוקר הם נוסעים באוטובוס אל האולפן , חמישה ימים 
בשבוע . עד הצהריים . בדרך חזרה מטיילים קצת ברחובות . ראו את שוק הכרמל , 
רחוב אלנבי , דיזנגוף . קצת חיפה , בשביל סידורי המטען . בירושלים עוד 
לא היו . צהריים הם אוכלים בבית . מבריק שם , בין הרהיטים שקיבלו , מתחת 
לנברשת ישנה ( מנורת סוכנות , מארק כבר יודע לומר ) . אחר - כך יושבים 
שעות , כמו ילדים טובים , על שיעורי העברית . בערב ניגשים לקרובים , 
לחברים , או מזמינים אליהם הביתה . קודם - כל אתה רואה שאין בהם מרירות . 
אין כאן ראשיתו של איזה מיתוס די - די - טי או השלכה באישון לילה לחור נידח 
בלי ששאלו אותם , או אדנת של " מיישבים " . אין התלות הנוראה , המשתקת , 
שנוצרה בדורות המוקדמים של עולים בעיירות ה"פיתוח " , הנגררת עד היום . 
מולך ניצב הגניוס היהודי נטו . זה שיצטרך להיות מופעל , בדחפם של כוחות 
ההיצע והביקוש , כדי לסדר אותם בחיים : העיניים הנבונות , התושייה , 
הרגלי החינוך ורכישת ההשכלה והלקח הישן - הנושן של סבל יהודי שאמור לבוא 
כאן אל קצו . אני חייב להודות במשיכה הגדולה שיש לי אל מארק ומרינה כסמלים 
חדשים של השתלשלות היסטורית שגם אני נצר שלה . משפחותיהם נדחקו במלחמה אל 
טשקנט . וולפסון , מעיירה בביילורוסיה ורך מאודסה . עכשיו , בפעם השנייה 
בחמישים שנה , הם היגרו שוב . הסתדרו לא רע , במשך השנים , באוזבקיסטן 
בלי עזרה של איזו סוכנות רוסית . כאן כל מה שצריך הוא להניח להם , עם תמיכה 
קלה , לשלח אל תוך החברה המקומית את כישרונותיהם , את רצונם להצליח . החבר 
שלהם מטשקנט , מיכאל , לאחר 21 שנים בארץ , הוא דגם כזה . עובד בחברת 
מחשבים , נשוי , ארבעה ילדים , עברית אידיומטית טובה מאוד . מפיו אני 
מבין עד כמה אינם מצפים לעזרה , רוצים קודם - כל ללמוד עברית . קשה לחשוב 
עד כמה הם נבלמים על כל צעד בלי עברית . איך , ממחיש מיכאל , אפשר לדעת 
בסופרמרקט אם זה שמנת , ואיך לשאול ? הדחפים לעזור , המוזכרים לעיל , 
מצטיירים במשך השיחה כצורך שלי יותר מאשר שלהם . הם , מלאי כבוד עצמי , 
רוצים לעזור לעצמם . בפטרונות מסוימת אנחנו מסתכלים כאן על העולים בבואם 
ומנסים לאפיין אותם , לסדר להם את החיים , ולא פחות מזה , לארגן בעזרתם 
את החיים שלנו . לפזר את האוכלוסיה , ליישב את השטחים , למהול אותם עם 
יוצאי ארצות אחרות , להקנות לנו הרגשה של מעשה חלוצי וציוני גדול , מיזוג 
גלויות . אני מסתכל על מרינה ומארק , ויותר מכול הם מראה לעצמנו . על 
גבם אנו עלולים לחזור על השגיאות המפורסמות שלנו , להשקיע בהם את הפחדים 
ואת היצרים הישראליים , כמו אמא יהודיה טרחנית המחוללת תסביכים ורגשות - 
אשם . מה שצריך הוא להוריד מעל גבם את הפוליטיקאים ואת הפקידים ואת המתכננים 
הקלוקלים שהמיטו עלינו כאן מלשכותיהם כישלון אחרי כישלון , ב"כור " , בחקלאות , 
בבנקים , בעיירות העולים . צריך לתת להם קצת כסף ביד וחיבה הנובעת מהשכנים 
ומחוצות הרחוב ולהניח להם לפלס דרך אל הגומחות שיבחרו לעצמם בחברה ובמשק . 
הם עשו לנו טובה כשבאו לכאן ולא אנחנו להם . אחרי שבאתי אל מרינה ומארק , 
עם היצר הגדול לעזור להם להסתדר , מה שבעצם רציתי להגיד לזוג הזה מטשקנט 
הוא איך לומר ? תודה . 
