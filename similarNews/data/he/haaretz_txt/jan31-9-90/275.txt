השר משה נסים הפר אתמול , בראשונה אחרי זמן ממושך , את שתיקתו בנושאי המשק 
ומתח ביקורת נוקבת על שר האוצר ועל מדיניותו , בלי לנקוב בשמו של פרס . 
הוא אמר כי שוב אנו מצויים בעידן של גירעון גדול בתקציב , ו"שנת 9891 היא 
שנה שמשנה את פני ההישגים של השנים הקודמות החל מ5891 , שנות המאבק שהצליח 
בגירעון הממשלתי " . נסים אמר כי לא היתה שנה נוחה להורדת האינפלציה כמו 9891 , 
שכן היו באותה שנה מיתון עמוק , אבטלה , שחיקת שכר והורדת הריבית . אף 
על פי כן עלתה האינפלציה . נכון שטענו כי האינפלציה נובעת מהעלייה , אמר 
נסים , אך מדד מחירי הדיור עלה לא רק בדצמבר אלא גם בחודשים שבהם לא חלם 
איש על עלייה גדולה . השר נסים דיבר בכינוס השנתי של לשכת יועצי המס בירושלים . 
נסים אמר כי יעדי המשק הם צמיחה , הורדת האינפלציה ונטל מסים נסבל . ואולם 
אין הוא רואה היום איך יושגו שלושת היסודות הללו השנה . הגירעון בתקציב 
יגדל . מדברים על גירעון של 5 . 2 מיליארד ש"ח בלי מתן אשראי , אך זהו 
מונח חדש , אמר נסים והזכיר כי בכל השנים שעברו כלל הגירעון גם את מתן האשראי . 
לדעתו , גם להנחה שעליה בנוי התקציב כי תהיה צמיחה של % 5 אין על מה לסמוך , 
ואומדן ההכנסות הכלול בתקציב גבוה מעל לכל סבירות . גם ההוצאה , בלי כל 
קשר לעלייה , תהיה הרבה יותר גדולה מהחזוי . בעניין זה מתח נסים ביקורת 
חריפה על הסיוע המיועד לכור , שלדבריו יסתכם ב002 מיליון דולר . הוא הזכיר 
את הסיוע שניתן בסוף השנה שעברה לקופת חולים , יותר מ001 מיליון ש"ח , 
על אף התנגדות הממונה על התקציבים באוצר . " אלה נושאים שלא הובאו לממשלה 
ואין עליהם אחריות קולקטיווית , ואפשר לדבר עליהם בכבוד בלי להזכיר שמו 
של איש " , אמר נסים . נסים גם תקף את הכוונה להעלות את מס ערך מוסף ואמר 
כי הוא אינפלציוני ומגביר את אי השוויון בחלוקת ההכנסות . לדבריו , הצמיחה 
אמורה לבוא מהעלייה , אך השנה הקציבו לקליטה רק 006 מיליון ש"ח . " צריך 
לעשות הכל , גם הגדלת גירעון , לצורכי העלייה , אך רק ליצירת תעסוקה ודיור , 
ולא להוציא כספים לעניינים שאפשר בלעדיהם , משיקולים פוליטיים " , אמר 
נסים . השר נסים גם דחה את הניסיונות לתלות בעלייה את כל צרותיו של המשק . 
הוא גם קרא לחדול מההלקאה העצמית על שההתנגדות שיש מבחוץ לעלייה נובעת מההתיישבות 
של חלק מהעולים בשטחים . הוא הזכיר כי כבר באוקטובר 9891 , הרבה לפני שראש 
הממשלה אמר את המשפט השנוי במחלוקת על ארץ ישראל גדולה , הוחלט בישיבת הוועד 
הפועל של אש"ף להגביר את המאבק נגד העלייה . הוא קרא לראות בעלייה הגשמה 
של שיבת ציון ולהתלכד , " במקום לנהל חילוקי דעות ומאבקים , ובמקום לנסות 
לפרק בתגרנות את הממשלה ולהקים ממשלה צרה , ניסיון שמשמעו דחיקה מוחלטת 
של תהליך השלום , כמעט גניזתו " . ממשלה צרה פירושה רק החמרה נוראה במצב 
המשק ואי יכולת להתמודד עם הערך ההיסטורי של קליטת העלייה . 
