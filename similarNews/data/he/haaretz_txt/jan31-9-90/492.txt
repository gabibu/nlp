שלומה של דרום אפריקה נכרך שלשום , בדרמטיות בלתי - צפויה , בשלומם הפיסי 
והפוליטי של שני אישים . האחד הוא בן 17 ואת 03 ימי ההולדת האחרונים שלו 
הוא חגג בבתי סוהר . שמו נלסון מנדלה , ובדור האחרון הוא לבש ממדים כמעט 
מיתיים , בדרום - אפריקה ומחוצה לה . בעיני 03 מיליון שחורים וצבעונים 
בארצו הוא הסמל העליון של מאבק למען כבוד אנושי וחרות . בעיני הרוב הגדול 
של חמישה מיליון לבנים הוא הביטוי האופטימאלי של כוונות זדון , שליח " הקומוניזם 
הבין - לאומי " בכף התקווה הטובה . השני , פרידריק וילם דה - קלרק , בן 
35 , היה ילד בן שמונה , כאשר התחיל מנדלה את פעילותו הציבורית . הוא 
הושבע רק לפני ארבעה חודשים לנשיא דרום - אפריקה . ראש הכנסיה האנגליקנית 
של קייפטאון , הארכיבישוף דזמונד טוטו , אמר אז בסארקאזם : " אין לנו 
טעם אפילו להתחיל להעמיד פנים , שאולי התחילה תקופה חדשה . זה משחק בכסאות 
מוסיקאליים " . ביום ו זינק טוטו ממושבו , מול מקלט הטלוויזיה , והריע 
כילד קטן למשמע נאום דה - קלרק . " יתכן שאנחנו רואים עכשיו את ההיסטוריה 
בהתהוותה " , אמר טוטו . אבל בעוד שדה - קלרק הוא פוליטיקאי משופשף , אשר 
התקדם בדרך חתחתים בפרוזדורים השבטיים המסובכים של האומה האפריקאנרית מנדלה 
הוא נעלם . בפעם האחרונה עמד מנדלה מחוץ לכלא בשנת 0691 . אמנם בשנים האחרונות 
התירה לו הממשלה הלבנה לעמוד בקשרים אינטנסיוויים עם פעילי תנועתו , " הקונגרס 
הלאומי האפריקאי " אבל לא פעם נמצאו ציניקנים , שאמרו , כי מאנדלה מועיל 
לתנועה כמיתוס כלוא יותר ממה שיועיל לה כפוליטיקאי משוחרר . בחוץ הוא יהיה 
חייב להפוך לבן - תמותה . הוא יצטרך לקבל החלטות קשות , ולהגיע לפשרות . 
האחדות השחורה , שהתקיימה הרבה בזכות הדיכוי הברוטאלי של האפארטהייד , 
אולי לא תתנדף , אבל ספק אם תישמר באותה מידה . יתכן אפילו שהסיכוי לפלג 
את שורות השחורים הוא אחת הסיבות ליוזמת דה - קלרק . הוא התיר למשל את חידוש 
פעולתו של " הקונגרס הפאן - אפריקאי " והעניק מעמד חוקי לק " , הזרוע הצבאית 
של ה"פאן - אפריקאים . מבלי להציע שום אנאלוגיות מלאכותיות , ורק כדי להדגיש 
את הדרמטיות של ההחלטה הזו , מוזמן הקורא להעלות על דעתו , שיצחק שמיר 
יודיע בכנסת על הענקת מעמד חוקי לא לאש"ף בלבד , אפילו לא לארגון אל פתח , 
אלא לחזית העממית של גורג חבש ולמיפקדה הכללית של אחמד גיבריל . " הקונגרס 
הפאן אפריקאי " נוסד בסוף שנות ה05 , מתוך מחאה על נכונות מנדלה לכלול 
ב"קונגרס הלאומי האפריקאי " גם חברים לבנים . ה"פאן - אפריקאים " מאמינים , 
כי בדרום - אפריקה החופשית אין מקום ללבנים , ושחורים בלבד הם אדוני הארץ . 
כיוצא בזה הדהים דה - קלרק את בני עמו בהחלטה לחדש את חוקיותה של המפלגה 
הקומוניסטית . מאבק ב"קומוניזם הבין - לאומי " היה הצידוק העליון של המדינה 
הלבנה . ביסוד מערכת החוקים שלה עמדה " הפקודה נגד קומוניזם " , שמכוחה 
הושלכו אלפים לבתי סוהר , ומאות הוצאו להורג . רומניה וצכוסלובקיה התעוררו 
בתחילת החורף אל החרות , ומייד התפצלו לעשרות מפלגות זעירות , המתכננות 
כיצד לחבל זו בסיכוייה של זו . האם 03 מיליון שחורי דרום אפריקה יהיו ממושמעים 
יותר ? . נלסון מנדלה יוסיף בינתיים להיות לא רק התקווה השחורה הגדולה , 
אלא כנראה גם התקווה הלבנה הגדולה . מאקס דה - פריס , עורך של עיתון אפריקאנרי 
בולט , אמר לרשת הטלוויזיה האמריקאית אי - בי - סי : " קבוצה של דרום - 
אפריקאים התכנסה לאחרונה לדבר על העתיד . היה מובן לכולנו , כי דרום - 
אפריקה זקוקה למשה , אשר יוציאנה מן המדבר . היתה הסכמה כללית , כי משה 
לא יהיה דה - קלרק . המשה היחיד העולה מן האופק הוא מנדלה " . 
