( ע ) . " ידוע לי כי תושבים ערבים מנסים בכל דרך לפלוש לאדמות מדינה . 
כל אחד שפולש , מוגשת נגדו תלונה , ונטיעות באדמות מדינה נעקרות בתוך 
84 שעות " כך העיד אתמול יגאל צופי , נציג הממונה על הרכוש הממשלתי 
הנטוש בנפת טול כרם , במשפטו של משה זר , לשעבר חבר בארגון הטרור היהודי 
וסוחר קרקעות . זר מואשם ביחד עם שלושה מתנחלים אחרים , בתקיפת ערבי באזור 
גינות שומרון , כאשר זה עיבד את אדמתו . הוא גם נאשם בעקירת עצי זית שנטע 
הערבי . כל ארבעת המתנחלים מואשמים בבית משפט השלום בכפר סבא בתקיפה , 
הסגת גבול והיזק בזדון . צופי העיד עוד , כי השטח עליו מדובר , נמצא באדמות 
כפר דורסטיה ומוגדר כשטח לא מוסדר , דהיינו אין עליו טאבו במס הרכוש הירדני 
משנת 8391 . עוד מצא , כי השטח רשום על שם עאדל ראני חסן , שאיננו המתלונן 
בתיק זה ואילו המתלונן אדיב חסן עסאף מהכפר לאקף , הגיש תביעה משפטית בשכם 
נגד בעל הקרקע בבקשה לרשום את השטח בטאבו על שמו . להלן העיד צופי עוד , 
כי עמדת המדינה בעניין השטח הזה , הסמוך לגינות שומרון , היתה שלילית 
בכל הקשור לביצוע עסקאות . מאחר שלא היתה בשטח התאמה בין גודלו לבין השטח 
בפועל שצויין בתוכנית ההגשה . עוד נאמר , כי השטח הוא שטח טרשי , לא היה 
מעובד , לא בתאריך הגשת הבקשה ולא עשר שנים קודם . ארבעת הנאשמים : משה 
זר מקרני שומרון , יוסי ניראל מהישוב גינות שומרון , יצחק דרקסלר מהיישוב 
עמנואל וצבי סאמט מקרני שומרון מואשמים , כי ב82 בנובמבר 6891 בשטח הסמוך 
לגינות שומרון , שהיה בחזקתו של אדיב חסן עסאף , תקפו אותו בשעה שעיבד 
את אדמתו . כאשר סירב לסלק שתילי זית שהיו נטועים באדמה , דחפוהו , הפילוהו , 
עקרו את עצי הזית ונטלו עימם את השתילים . המשך המשפט נדחה לחודש אפריל . 
