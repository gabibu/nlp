יו"ר הוועדה לביקורת המדינה , פרוף דוד ליבאי ( מערך ) , דרש משרי האוצר , 
החקלאות , השיכון , הפנים והתחבורה למלא אחר הנחיות היועץ המשפטי לממשלה 
ומבקרת המדינה , למנות מיד דירקטוריון לחברת " ערים " . בתום ישיבה שקיימה 
הוועדה בעניין " ערים " , מסר ליבאי שעל השרים להשלים את מינוי חברי הדירקטוריון 
עד יום ב הקרוב . אם יבוצע הליך זה , יכנס מנהל רשות החברות הממשלתיות 
את הדירקטוריון יום למחרת מינויו , כדי לבחור יו"ר . היועץ המשפטי לממשלה , 
יוסף חריש , דיווח לוועדה כי לקראת ישיבתה , התכנסו בלשכתו כל הצדדים 
הנוגעים בדבר והסכימו על מינוי דירקטוריון לחברה . מבקרת המדינה , מרים 
בן - פורת , הביעה הערכתה לוועדה על שעשתה מלאכתה נאמנה , תוך התעלמות 
משיקולים פוליטיים . המבקרת הביעה תקווה שהתערבות הוועדה תמנע מקרים דומים 
בעתיד . המבקרת המדינה שבה ואמרה , כי מרגע שחבר דירקטוריון מתמנה , עליו 
להתחשב רק בטובת החברה , ולהתנתק מכל מחוייבות כלפי אלה שמינו אותו . ח"ך 
ליבאי אמר שייזום הצעת חוק שתסמיך גורם חיצוני למנות דירקטוריון לחברה ממשלתית , 
אם השרים האחראים לא מצליחים להגיע להסכמה ומונעים מינוי דירקטוריון כחוק . 
לדעת פרוף ליבאי אין להשלים עם נטרול חברה ממשלתית ופגיעה בתפקוד חיוני 
למדינה ולמשק בשל מחלוקת פוליטית בין שרים . סגן שר האוצר , יוסי ביילין , 
אמר כי שר החקלאות שיכנע אותו שאין הצדקה להמשך קיומה של החברה , אבל נוכח 
דרישת הוועדה , מבקרת המדינה והיועץ המשפטי לממשלה , החליט להסכים למינוי 
דירקטוריון ולהמשך תפקודה הסביר של החברה . קפידבינח"ך ראובן ריבלין ( ליכוד ) 
תקף את התנהגות שרי המערך בפרשה , שבאים לדבריו בידיים לא נקיות . " בחברת 
ערים אין לשר החקלאות אמון במנכ"ל שמונה על - ידי אנשי חרות , למרות היותו 
מקצועי ורק בשל ייחוסו הפוליטי . מבקרת המדינה נוזפת , ומ"ם ראש הממשלה , 
שמעון פרס , נותן יד לרדיפה פוליטית . איזו עזות מצח , איזו חוצפה . 
כאשר אין מפא"יניק מקבל מבוקשו דורש הוא לפרק החברה , על אף היותה אחת 
מהטובות והיעילות בחברות הממשלתיות . לא מזרימים כספים , לא מאפשרים פעילות 
תקינה וכל זאת עד סילוקו של ליכודניק נבזה " . בתגובה אמר ח"ך בורג כי ח"ך 
ריבלין מזכיר לו נאנסת שהחלה לצעוק שנה לאחר האונס בנימוק שלא ידעה שצריך 
לצעוק . " היכן היה ח"ך ריבלין עד היום " , שאל ח"ך בורג , " כאשר שרי 
מפלגתו ומחנהו ביצעו מינויים פוליטיים בהיקף סיטוני " . ח"ך יוסף עזרן ( 
ש"ס ) אמר כי לא נכון לפרק חברה בונה ומאבקים בין שרים לא מצדיקים חיסול 
חברה שפעולותיה חיוניות . ח"ך אליקים העצני ( התחיה ) הציע לוועדה להיכנס 
לעובי הקורה ולבדוק את הטענות על ליקויים בתפקוד בחברה , ואם יתברר שהעניין 
אינו כצעקתה , תוציא הוועדה מסקנה חד משמעית שתגן על החברה מפני התנכלות 
פוליטית . ח"ך שמעון שטרית ( מערך ) אמר כי אינו מסכים עם פסילת מועמדים 
רק בשל היותם פעילים פוליטיים . הוא הוכה בתדהמה כאשר נודע לו כי הוראה 
חד משמעית של מבקרת המדינה והיועץ המשפטי לממשלה אינה מקויימת . פרשת ערים 
היא דוגמה מובהקת לאי כיבוד סדרי שלטון תקינים , אמר ח"ך שטרית . קפידבינח"ך 
יגאל ביבי ( מפד"ל ) סיפר כי מהיכרות קרובה עם החברה , למד שמינוי דירקטוריון 
על בסיס פוליטי , פוגע בתפקוד החברה ובתקופה שבה לא היה לחברה דירקטוריון 
היא תיפקדה טוב יותר . ח"ך רענן כהן טען שמקור הרע הוא במעורבות המוגזמת 
של הממשלה במשק . 
