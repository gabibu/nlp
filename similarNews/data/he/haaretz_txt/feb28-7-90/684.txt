זה כשנתיים שקונצרן כור מפרפר . האלטרנטיבות המצטיירות הן שתיים : האחת , 
מינוי כונס נכסים ומפרק אשר ימכור את נכסי כור בהדרגה לכל המרבה במחיר . 
כתוצאה מכך הכונס אמור לפצות , באופן חלקי , את הנושים המובטחים כלומר , 
הבנקים הישראליים . השנייה , השארת הקונצרן במבנה הנוכחי , כאשר הנושים 
מוותרים על חלק מהחוב . מסתבר , שהבנקים נוטים להשאיר את כור במבנה הנוכחי 
ומסכימים למחיקת חובות חלקית . ברירה זו עדיפה בעיניהם מאשר האלטרנטיווה 
של כינוס נכסים ופירוק . אפשרות מחיקת חובות חלקית חייבת להיות מעניינת במיוחד 
בעבור הבנקים הזרים , הבלתי - מבוטחים עתה , שהכוונה היא להמציא להם ביטחונות 
טובים על חלק מהחוב . קפמאבינהמשמעות של מחיקת חובות על - ידי הבנקים הישראליים 
היא , שהשווי הנכסי של הבנקים ירד בסכום המחיקה . כלומר , על - ידי המחיקה , 
תרוויח כור כחצי מיליארד דולר והבנקים הישראליים יהיו שווים פחות . ממשלת 
ישראל , שרכשה את הבנקים מהציבור תקבל תמורתם , עם מכירתם הצפויה , לא 
מיליארד ורבע דולר , אלא כ057 מיליון דולר . שאלה נוספת יש להציג : האם 
מחיקת חובות מאסיווית תביא את כור לתזרים מזומנים חיובי ולאחר מכן לרווחיות ? 
על השאלה הזאת אפשר כנראה לקבל תשובה חלקית על - ידי העובדה שזה כשנתיים 
כור לא משלמת פרוטה על חשבון הקרן והריבית שהיא חבה לבנקים . היא כבר מחקה 
דה - פקטו את כל חובותיה לבנקים , ולמרות זאת רוב מפעלי כור לא עומדים בתשלומי 
המשכורות במועדם , לא כל שכן בניכויים למס הכנסה , לביטוח לאומי ולקרן 
הפנסיה " נתיב " . טבעת החנק של חוסר המזומנים הולכת ומתהדקת . קפמאבינהמצב 
צריך היה להיות שונה לגמרי . ישעיהו גביש התחיל ובני גאון המשיך בפיטורים 
מאסיוויים במפעלי הקונצרן . התפוקה והמכירות לעובד הולכים וגדלים , והגיעו 
לשיאים מבחינת כור . הנהלת כור משבחת את עצמה בהתייעלות ובחיסכון שהנהיגה . 
למרות זאת תזרים המזומנים הוא שלילי . הלחץ על משרד האוצר הולך וגובר , 
כדי שירים את תרומתו לשמר את אוניית הדגל של התעשייה הישראלית . אין זה 
בטוח כלל ועיקר שמחיקה , ככל שתהיה מאסיווית , עשויה להבטיח את המשך קיומה 
של כור . כדי שמפעלי הקונצרן ימשיכו לתפקד , כור זקוקה מיד להשקעות כבדות 
משקל כדי להשתכלל , לפתח קווי ייצור רווחיים חדשים ולהחליף ציוד שהתבלה . 
זה כשלוש שנים לא הושקע דבר בכור ( ראה הפיאסקו של תנור הזכוכית ל"פיניציה " , 
שרבץ בנמל חודשים רבים ) . אם מחיקת החובות של כור , על - ידי הבנקים 
הישראליים , היא למעשה הקטנת נכסי האוצר בסכום זהה לחובות המחוקים , ייתכן 
שיש לשקול אם טובת הציבור דורשת תמיכה ישירה של האוצר בקופה המידלדלת של 
כור . כל פעולה של הזרקת מזומנים או של מתן ערבויות תהיה הלאמת הקונצרן , 
בשעה שגם המערך דוגל בהפרטה . נוסף לכך , האם משרד האוצר היה למומחה להבראת 
חברות תעשייתיות ? קפמאבינהפתרון הפחות גרוע הוא למנות בעזרת בית - המשפט 
מפרקים לכור , לתדיראן ולכל המפעלים הכושלים , להטיל עליהם מכירת נכסים 
בהדרגה ובצורה מבוקרת , ובינתיים להמשיך את המצב הקיים ; אך הפעם כחוק , 
כשלא נעשים כל תשלומים לבנקים . בנקים ישראליים יקבלו , אחרי הבראת מפעלים 
מסוימים ומכירתם , חלק מחובם . הבנקים הזרים לא יקבלו דבר . מפעלים באזורי 
פיתוח ומפעלים חיוניים במיוחד יקבלו סיוע ספציפי של מרכז ההשקעות , בשעה 
שיימצא להם קונה סולידי ולאחר שיעמדו בקריטריונים המקובלים . ייתכן שהגיע 
הזמן שהאנכרוניזם הזה , הנקרא " מפעלים הסתדרותיים " , ייעלם מן המפה הכלכלית . 
הכישלונות של העשור האחרון לא משאירים מקום לספק , שחברת העובדים מתפרקת 
מנכסיה . הרעיון להקימם היה מעניין וחשוב לזמנם בתקופת טרום המדינה . 
להחזיק בהם עתה לא יהיה לתפארת מדינת ישראל . 
