בולגריה תחדש בחודש הבא את היחסים הדיפלומטיים עם ישראל בטקס שייערך במעמד 
שר החוץ , משה ארנס . ארנס הוזמן לרגל האירוע לביקור רשמי בסופיה . סגנו , 
בנימין נתניהו ייצא כבר בחודש זה לביקור ראשון של מדינאי ישראלי בבולגריה 
מאז ניתוק היחסים בין שתי המדינות ב7691 . בשבוע שעבר נועד איש העסקים , 
שאול אייזנברג ועוזרו , דוד קמחי , מנכ"ל משרד החוץ לשעבר , עם שר החוץ 
הבולגרי וקיבלו מידיו מסר לעמיתו הישראלי . המגעים לקראית חידוש היחסים 
התנהלו בין שגרירי ישראל ובולגריה באו"ם . בירושלים מצפים בימים אלה להזמנה 
מיוגוסלוויה לשיחות בין פקידים משתי המדינות לקראת החלטה על חידוש היחסים 
בין שתי המדינות , מעשה שישאיר את אלבניה כמדינה היחידה במזרח אירופה שאין 
לה יחסים עם ישראל . בחודש הבא צפוי ביקור של נשיא צכוסלובקיה ואצלב האוול 
בישראל . הוא יופיע בצד הנשיא חיים הרצוג בכנס של יהודים יוצאי צכוסלובקיה 
מכל העולם שיתקיים בבנייני האומה בירושלים . 
