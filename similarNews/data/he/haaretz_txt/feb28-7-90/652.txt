שרים בממשלה מתחו אתמול ביקורת על שר החוץ משה ארנס , על שעסק בביקורו בגרמניה 
בשאלת איחוד שתי הגרמניות ואף התבטא בנושא זה בפומבי מבלי שהתקיים דיון עקרוני 
בממשלה בנושא . שר התחבורה , משה קצב , אמר כי יש להתנגד לאיחוד גרמניה , 
מחשש שהתהליכים שעברו על אירופה בשתי מלחמות העולם יכולים לחזור על עצמם . 
הוא הוסיף , שגרמניה המאוחדת תהיה מעצמה כלכלית וצבאית , ובעקבות זאת 
גם מדינית . קצב הביע חשש שבעתיד הקרוב תהווה גרמניה איום על פולין , על 
חבל הסודטים ואפילו על צרפת . לדבריו , על ישראל להוביל בהתנגדות לאיחוד 
גרמניה . ארנס השיב , כי ביקורו ברומניה לא נועד לעסוק באיחוד גרמניה אלא 
בנושאים הקשורים לקהיליה האירופית ועל כן לא נדרש דיון בממשלה . 
