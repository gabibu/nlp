שר האנרגיה משה שחל אומר כי בהעדר חוק , תקנה ודין האוסרים על עובדי חברת 
החשמל לצרוך חשמל חינם , אין מקום לפרסם ברבים את שמות העובדים הצורכים 
כמות ניכרת של חשמל . שחל השיב אתמול בוועדת הכנסת לתלונתו של ח"ך אוריאל 
לין ( ליכוד ) לפיה הוא נמנע מלהתייחס לשאלתא שהוגשה לו ולמסור את שמותיהם 
של 96 עובדים בחברת החשמל הצורכים מעבר ל52 אלף קוט"ש בשנה , ואינם משלמים 
עבור צריכתם . הוועדה תמשיך את הדיון בנושא בשבוע הבא . שחל טען כי פרסום 
השמות הוא בבחינת ענישה שלא בדין , ופגיעה בשמם של אותם אנשים על - פי חוק 
הגנת הפרטיות ולשון הרע . הוא אמר כי בהתאם לתקנון הכנסת אין לוועדת הכנסת 
סמכות לכפות עליו גילוי ופרסום השמות . לדבריו , על - פי תקנות הכנסת אין 
להוסיף בתשובות לשאלתות פרטים שאינם נחוצים להבנת הסוגייה העקרונית . ח"ך 
לין טען כי לא מדובר בהטבה סוציאלית , אלא בהפיכת הטבה סוציאלית לנורמה 
של שחיתות הפוגעת בשמם הטוב של עשרות אלפי עובדי חברת החשמל . לדברי לין 
הצריכה הממוצעת במשק היא 000 , 4 קוט"ש לשנה , ואין כל אפשרות לצרוך 52 
אלף קוט"ש בשנה למטרות אישיות . מאחר והציבור משלם מכיסו עבור צריכה פרועה 
זו , יש אינטרס ציבורי עליון לחשוף את שמותיהם של אותם עובדים . יו"ר הוועדה 
ח"ך חיים קורפו ( ליכוד ) אמר כי פרסום שמו של עובד אין בו משום תועלת 
לציבור , ויש בכך משום ביזוי שמו ושם משפחתו בשעה שאינו עובר כל עברה . 
צריך לחפש דרך לשנות את המצב ולהגביל את צריכת החשמל בדרך של החלטה או באמצעות 
הוראת חוק . ח"ך יוסי שריד ( רץ ) אמר כי 96 העובדים אינם צורכים לשימושם 
האישי אלא מוכרים חשמל , ויש לפרסם את שמותיהם על - מנת שיראו וייראו וירסנו 
עצמם . ח"ך אברהם פורז ( שינוי ) פנה אל יו"ר ועדת הכלכלה ח"ך שושנה ארבלי - 
אלמוזלינו בתביעה לקיים דיון דחוף בהצעת החוק שלו המגבילה צריכת חשמל חינם 
של עובדי חברת החשמל עד פי - שלושה מהצריכה הממוצעת במשק . פורז טען כי 
בזמנו ניתנה להנהלת חברת החשמל ועובדיה אורכה להגיע להסכם להגבלת הצריכה 
מרצון , אבל עברו חודשיים ולא מסתמן שום הסדר או רצון מבין עובדי החברה 
להגיע להסדר . 
