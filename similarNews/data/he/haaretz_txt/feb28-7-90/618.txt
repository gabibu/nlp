" ( ע ) . במשך שנה איימה חבורת נערים מחולון על בעלי עסקים במרכז המסחרי 
בנאות רחל , ואף פגעה בהם פיסית ; הנערים נהגו לקחת לעצמם מצרכי מזון ללא 
תשלום כך נטען בסדרה של כתבי אישום שהוגשה לבית - משפט השלום בתל - אביב 
נגד תשעת הנערים . בכתבי האישום נאמר כי במהלך כשנה , עד מחצית שנת 98 , 
קיבלו הנערים ללא תמורה מצרכים , ובהם גחנון , מלאווח , פיצות , סיגריות , 
פיצוחים ואסימונים . הנאשמים היו ידועים כ"חבורת בריונים המפילים חיתתם 
על סביבתם " . באחד המקרים , הגיע אחד הנערים לפיצריה " פיצה פצץ " במרכז 
המסחרי , הפעיל בעצמו את מכשיר הגלידה , מילא לעצמו גביע גלידה , וסירב 
לשלם . בעל הפיצריה שהעז לשאול אותו אם הוא " עושה אצלו פרוטקשן " הוכה 
בגבו באמצעות צינור גומי , ונדקר בידו . הנאשמים נהגו לצעוק , בטון מאיים , 
על עובדי הפיצריה , ולהצביע בידיהם על גרונם בתנועת שחיטה , בכוונה להפחידם . 
בעל קיוסק פיצוחים שביקש מאחד הנאשמים לחדול ממעשיו קיבל איומים על חייו . 
כאשר העיר , במקרה אחר , לאחד הנאשמים , הוכה בפניו באמצעות כף גלידה , 
ושניים מעובדיו הוכו אף הם באופן נמרץ . 
