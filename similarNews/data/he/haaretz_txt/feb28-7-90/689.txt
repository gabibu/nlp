אחרי דרך ארוכה ארוכה הגעת סוף סוף לארץ המובטחת בכרטיס הטיסה . אולם במקום 
להתמלא במרץ ושמחת נעורים לקראת המסע המופלא , אתה מרגיש עייף ומבולבל . 
קהות חושים , סחרחורת , כאב ראש , לאות כללית , ובעיקר אובדן תחושת 
הזמן . בענף הרפואה תופס מחקר תופעת הגטלג מקום מרכזי . אין פלא : היא 
מוכרת כמעט לכל מי שחצה מרחק רב בדרך האוויר ללא חנייה ממושכת . בין עשרות 
מיליוני התיירים החוצים מרחק כזה בשנה , רבים הסובלים מן התופעה לא רק ימים 
אחדים , אלא אפילו שבועות . בלשון המדענים הגטלג מכונה כלומר : שיבוש 
מנגנון הפיקוח על קצב הפעולה היומי של הגוף . זהו המנגנון הנקרא בלשון העממית 
" שעון ביולוגי " . ה"שעון " מושפע מגורמים כגון טמפרטורת הגוף , העומס 
על מערכת העיכול , ורמת ההורמונים השונים בדם . כשאלה משתבשים , נפגע 
באופן בלתי - נמנע גם המנגנון הרגיש : יום הופך לילה ולילה ליום , ומכאן 
הבלבול , העצבנות ומצב הרוח הרע . מחקר שנערך במעבדה לחקר השינה והפרעות 
במצב הרוח , באוניברסיטה למדעי הבריאות של אורגון בפורטלנד , ארה"ב , 
גילה קשר ברור בין אור שמש או אור מלאכותי חזק מאוד לגטלג . האור מפחית 
את הפקת ההורמון מלא - טונין , הורמון שרמה גבוהה יחסית ממנו מעודדת שינה . 
מחקר זה ומחקר אחר בנושא , הם בעלי השלכה מעשית ישירה : ביום הראשון לאחר 
ההגעה ליעד מוטב לשהות בשמש זמן מועט ככל האפשר . כתוצאה מכך גדלים בהרבה 
הסיכויים שהתייר יצליח להירדם בבוא הלילה לפי הזמן המקומי , ויסתגל במהירות 
רבה יחסית ללוח זמנים זה . קבוצת מדענים בהרווארד עיבדה נוסחת חשיפה לאור 
באופן כזה , שניתן יהיה להיפטר מהגטלג על - ידי תוכנית המותאמת לכל אדם 
ואדם . על - פי תוכניתם , נחשף התייר לאור לפרקי זמן קצובים ברווחי זמן 
הנקבעים לפי טיסתו ותכונותיו . המומחים צופים שהתוכנית תוצע בבתי מלון הממוקמים 
בנמלי תעופה עוד בשלהי המאה הנוכחית . בוונקובר שבחוף המערבי של קנדה מתמחה 
אחת החברות במתן ייעוץ לטייסים איך להילחם בגטלג . אומר ד"ר ולטר הארטזל 
מנהלה הרפואי : " קודם כל צריך להבין , שאין נוסחה יפה לכל . לכל אדם 
סיפור שונה . יש כאלה שאינם סובלים כלל מגטלג , יש הלוקים בו שבועות אחדים " . 
באופן כללי , אנשים בעלי כושר גופני טוב מהממוצע , סובלים פחות מגטלג . 
" ציפורי לילה " סובלים ממנו יותר . בילוי לילי טרם יום הטיסה מחמיר 
מאטד את המצב . לרופא הקנדי יש עוד כמה עצות מעשיות : אנשים נוטים לאכול 
הרבה בטיסה כדי " להרוג את הזמן " או לנצל את מחיר כרטיס הטיסה במלואו . 
אכילה רבה למדי איננה מזיקה , ובלבד שהמזון קל לעיכול יותר דברי מאפה , 
ירקות ופירות , פחות מאכלים עתירי שומן או עשירים בחלבון מן החי . קפה 
ומשקאות חריפים בהחלט אינם רצויים , כי הם מטילים עומס מיותר על הכליות 
שעות רבות . יציאה ל"טיול " בתוך המטוס מדי פעם רצויה עד מאוד . אפשר גם 
לעשות תרגילי התעמלות קלים בישיבה . גם לאחר ההגעה לנמל התעופה , כדאי 
לבצע תרגילי התעמלות מעטים כדי להרפות את המתיחות . השינה הממושכת הראשונה 
לאחר ההגעה , היא החשובה ביותר להסתגלות ללוח הימים החדש . לכן צריך להקדיש 
לה פרק זמן ארוך דיו , ואם אפשר רצוי שתיעשה בתנאים הנוחים לך . ד"ר הארטזל 
מאמין , שכאשר אדם מגיע ליעדו בשעות הבוקר והצהריים לאחר שלא ישן כל הלילה , 
הפתרון הטוב ביותר להתמודד עם הגטלג איננו ללכת מיד לישון , כי אז יישן 
עד שעות הערב ושוב לא יישן בלילה . מוטב לדחות את הכניסה למיטה בעזרת טיול 
ברגל , קריאה , אמבטיה הגונה או כל פעילות נעימה אחרת , שהתייר נוהג לעשות 
בביתו בשעות הערב המאוחרות הרגילות שלו . בדרך זו משיגים שני דברים : ראשית , 
מקרבים את זמן הכניסה למיטה לזמן השינה במקום שאליו הגיעו זה עתה . שנית , 
" משדרים " לגוף ולנפש מסר ברור , שלפיו " האדם הולך עוד מעט לישון " , 
דהיינו מתכוונים מכל הבחינות לשינה באופן הדרגתי וכמעט נורמלי . 
