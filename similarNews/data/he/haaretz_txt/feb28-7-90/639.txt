" למרבית האירוניה , ייתכן שידע טכנולוגי ישראלי שימש כאחד הבסיסים לפיתוח 
וייצור טילי הקרקע - קרקע הבליסטיים הסיניים המצויים עתה בידי ערב הסעודית " , 
טוען איש הממסד הביטחוני האמריקאי , שביקש להשאר בעילום שם , בהתייחסו 
לפרסומים לפיה העבירה ישראל בעבר לסין טכנולוגיית טילים . טענה זו העלו 
לאחרונה כלי תקשורת בארצות הברית . לדברי האיש קיימת לפיכך אפשרות שסין עשתה 
שימוש בטכנולוגיית טילים שרכשה מישראל בתהליך פיתוח הטילים הבליסטיים מדגם 
סי - אס - אס - 2 . טילים מסוג זה , שטווח הפעולה שלהם הוא כ000 , 3 ק"ם , 
נמכרו על - ידי הסינים לערב הסעודית . לאחר שפורסם דבר ביצועה של עיסקת 
הטילים הסינית - סעודית הביעו גורמים ביטחוניים בישראל , ובהם שר הביטחון , 
יצחק רבין , חשש רב מהצבתם של טילים בליסטיים על אדמת מדינה ערבית . השר 
רבין הבהיר אז שבידי ישראל לא מצויות מערכות נשק המסוגלות ליירט את הטילים 
הבליסטיים שבידי ערב הסעודית . במערכת הביטחון הישראלית סרבו כבר בעבר להגיב 
על ידיעות שהתייחסו לקשרים הביטחוניים בין ישראל לסין . ידיעות מסוג זה 
הופיעו בתדירות גבוהה בתיקשורת העולמית כבר לפני מספר שנים . כך , למשל , 
תיאר ה"סאנדיי טיימס " הלונדוני את מערכת הקשרים הצבאיים בין שתי המדינות . 
לפי מספר ידיעות שימשו חברותיו של איש העסקים שאול אייזנברג כמתווכות בין 
מערכות הביטחון של שתי המדינות . פרסומים שונים ציינו כי ישראל מכרה לסין 
ציוד צבאי מגוון , ובין השאר גם טילי אוויר - אוויר שפותחו בישראל . על - 
פי פרסומים זרים פיתחה ישראל טילים בליסטיים מדגם יריחו . לפני מספר חדשים 
איתרו לווינים אמריקאים וסובייטים את שיגורו של טיל בליסטי ישראלי למימי 
הים התיכון , לטווח המתקרב ל000 , 1 ק"ם . לדברי השבועון הבריטי לענייני 
ביטחון " גיינס דיפנס וויקלי " , מפתחת ישראל טילים בליסטיים מדגם יריחו - 
2 שטווחם הוא 005 , 1 ק"ם . 
