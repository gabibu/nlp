בר לכינוס של " המרכז הבין - לאומי לשלום " שהתקיים בירושלים , מקדיש 
אחד מחלקיו לנושא שהנהגת אש"ף יודעת כי הציבור היהודי בישראל רגיש לו במיוחד : 
זכות השיבה . ערפאת , קרוב לוודאי , מבין את הרגישות הישראלית לנושא זה 
ולכן צימצם את הדרישה שהיתה מקובלת עד עתה במחנה שהוא עומד בראשו להצהרה : 
" אנו מוכנים לדון בתנאי יישומה ( של זכות השיבה ) על בסיס החלטה 491 " . 
בניסוח זה יש משום רמז לכך , שהנהגת אש"ף ( אשר מן הסתם תנחה ותדריך את 
המשלחת הפלשתינית במפגש קהיר ) תגלה גמישות מעשית , בהשוואה לנוקשת תביעתה 
העקרונית . לא נופתע אם ניסוח זה ייתקל בהתנגדות נמרצת מצד גורמים בתוך 
אש"ף , אשר יאשימו את ערפאת בפשרנות יתרה כלפי ישראל . עם זאת , מעוררת 
גם הנוסחה הזאת את הבעיה העקרונית , ולא נקדם את עניין השלום אם ננסה לדלג 
עליה או לטשטש אותה . נדודי אוכלוסין אירעו בעולם לפני ארבעים שנה ויותר ; 
בעקבותיהם נוצרו מצבים דמוגרפיים חדשים , שעם הזמן קיבלו הכרה כבמצב של 
קבע , שכל מאמץ לערער אותו עלול לגרום לסבל חדש . לדוגמה : מי שחרד ליציבות 
בתת - היבשת ההודית לא יטיף לזכות השיבה של מוסלמים , שגרו לפני 8491 בשטחי 
מדינת הודו ומצאו מקלט בפקיסטאן , ולא לזכות מקבילה של מאמיני ההינדאיזם , 
שברחו משטחי פקיסטאן לשטח מדינת הודו של היום . הדעת נותנת , כי יאסר ערפאת 
אינו משלה את עצמו בנידון זה . יש מקום להעריך , כי אימץ את הנוסחה בדבר 
" יישום כצעד ותרני נוסף לאלה שנקט בהצהרותיו בשטוקהולם ובזנווה בדצמבר 
88 . עם זאת מן הראוי להזכיר לו את המגבלות , ששום ממשלה ישראלית לא תרצה , 
ולא תוכל , לחרוג מהן . מי שרוצה לעודד את כוחות השלום בישראל , מוטב 
לו שלא לגעת בסטטוס - קוו הדמוגרפי כפי שהתעצב מאז 84 . מפחלתארמפחלמארועדת 
הכספים של הכנסת החליטה ביום א השבוע , כי הרשויות המקומיות יהיו רשאיות 
להעלות את תעריפי הארנונה למגורים ב%7 . 02 , בעוד שהארנונה לתעשייה ומלונאות 
יעלו ב5 . 61 עד 5 . 71 אחוזים בלבד . מדוע האפליה ? כי לציבור הרחב אין 
לובי . אין " התאחדות האזרחים " , אך יש " התאחדות התעשיינים " ו"התאחדות 
המלונאים " , ואלה עושים את עבודתם נאמנה . לאזרחים המתגוררים בבתיהם או 
בשכירות אין מי שידבר בשמם , והתוצאה רמת מיסוי בתחום זה שהיא מן הגבוהות 
בעולם . העלאת הארנונה למגורים ב%7 . 02 אינה צודקת גם משום שנהוג למדוד 
את שיעור האינפלציה בין ינואר לינואר , והשנה עמד שיעור זה על % 5 . 61 בלבד . 
אך השנה שינו את הנוהג ומדדו בין דצמבר לדצמבר ואז החשבון מצביע על % 7 . 
02 . לות את הארנונה למגורים ולעסקים ב%52 . גם עיריית ירושלים וגם עיריית 
נתניה החליטו על העלאת הארנונה בשיעור גבוה מהשיעור שבהחלטת ועדת הכספים . 
מתברר שלכל כלל יש יוצא מן הכלל . בהחלטת ועדת הכספים ניתן היתר לשר האוצר 
ולשר הפנים לקבוע במשותף שיעורי ארנונה גבוהים יותר מעליית המדד לרשויות 
מסוימות , כך שאנו צפויים בקרוב למסעי שכנוע מצד אותן עיריות אצל שמעון 
פרס ואריה דרעי , שיאשר להן חריגות מהכללים שקבעה ועדת הכספים . הבעיה היסודית 
עם העיריות היא שראש העיר נשפט אצל בוחריו בעיקר לפי צד ההוצאות : ככל שהוציא 
יותר , ככל שבנה יותר , ככל ששיפץ יותר , ככל שסלל יותר , ככל שריצף 
יותר כך הוא נחשב לראש עיר טוב יותר . הבוחר אינו שופט אותו לפי הגירעונות 
שיצר בתקציב העירייה או לפי חובותיו לבנקים . לכן ראוי לתבוע מהעיריות תביעה 
כפולה . ראשית , לעשות סדר בביתן , להתייעל , לחסוך ולהוריד את מספר 
העובדים כמו שנאלץ לעשות בשנה האחרונה כל הסקטור העסקי . ואז כאשר יצומצמו 
המנגנון וההוצאות , תבוא הדרישה השנייה : להסתפק בעלייה של % 71 בארנונה 
למגורים בדיוק כמו שאישרה ועדת הכספים לענפי התעשייה והתיירות . מפחלתארמפחלמארהשביתה 
במגזר הערבי שלשום , בהיקף כמעט מלא , היא תזכורת נוספת למחדל יוצא דופן : 
הוא אינו נובע מעיוורון כלפי העובדות , אף לא מחוסר אמצעים . יחס הרשויות 
כלפי כששית מאוכלוסי המדינה הוא תוצאה של מדיניות מכוונת . זוהי הזנחה ביודעין . 
ראש הממשלה , שר הפנים , השר המופקד על ענייני הערבים , כולם חזרו ואישרו 
באחרונה כי יש לשנות את אופן הטיפול בבעיות המגזר הערבי . כך אמרו , מן 
השפה ולחוץ , קודמיהם במשך שנים ארוכות . אולם אמירות אלה , בצל מצוקה 
קשה ברחוב הערבי , לא הביאו למעשה . על 001 מיליון השקלים , שהם העילה 
המיידית להשבתה , נאמר כי לא אושר עדיין הסדר פריסת החובות לרשויות המקומיות , 
ועל כן הזרמת הכסף לא בוצעה . והנה , הפלא ופלא , עובדה זו לא מנעה את 
העברת הכספים לרשויות המקומיות היהודיות . ערביי ישראל לוקים בשיעור אבטלה 
הגבוה פי שלושה כמעט מאשר במגזר היהודי . רמת השירותים הניתנת להם נחותה 
בהרבה . די להסתובב בכפרים ערביים , ואף באלה שזכו במעמד עיר , כדי להתרשם 
בנקל עד כמה הופקעו ערביי ישראל במשך השנים מאיכות החיים ומטיב השירותים 
שלהם זוכים אזרחים אחרים , המתגוררים לעתים במרחק הליכה מהם . הרשויות המקומיות 
הערביות נכשלות לעתים קרובות בניהול ענייניהן . הן מפגרות בגביית מסים , 
אינן עושות שימוש נכון במשאבים העומדים לרשותן . אולם עובדה זו אינה משחררת 
את הממשלה מהטענה כי היא מקיימת מדיניות פסולה של אפליית המגזר הערבי . מפחלתארמפחלמארההערכה 
החדשה , האומרת כי במשך השנה הנוכחית יגיעו ארצה כ032 אלף עולים מברית המועצות , 
הכתה בהלם את האחראים לקליטת העלייה , ובהם חברי ועדת המנכ"לים . כך מתברר 
מדיווחים מהישיבה שבה נמסרה ההערכה ומתגובות שהושמעו אחריה . יש המבקשים 
להרגיע באומרם , כי ההערכה הזאת היא גבוהה מדי , ובמציאות יגיע מחצית מהמספר 
הנקוב . יש שאינם מוכנים להירגע וטוענים , כי " הפקיד הבכיר " , שמסר 
את ההערכה החדשה , הוא מקור מהימן שדייק עד עתה בתחזיותיו בנושא זה . נראה 
כי מה שבולם עכשיו את זרם העולים מבריה"ם הם בעיקר קשיים טכניים בהעברתם 
ארצה . יותר נתיבי תחבורה משמעותם יותר עולים ביום , בחודש , בשנה . 
גם פשפוש בזהותם היהודית של העולים לא תורמת . אין ספק , כי גודל פוטנציאל 
העלייה הרוסית הוא היום כגודל החרדה של יהודי בריה"ם נוכח התמורות העוברות 
עתה על רוסיה והרפובליקות האחרות בבריהם . ליתר דיוק : פחד מן האנטישמיות 
המתעוררת עם הליברליזציה של השלטון מצד אחד , וחשש מפני סגירת השערים , 
אם תיכשל הליברליזציה , מצד אחר . אפשר להבין את החששות שמעוררת התחזית 
של מאות אלפי עולים בשנה וכמחצית מיליון בשנתיים אצל כל אלה האמורים להתמודד 
עם קליטתם . אין לקליטה בממדים אלה , או אפילו בקטנים מהם , כיסוי בתקציב 
המדינה , וגם לא במבנה היערכות המוסדות האמורים לטפל בעולים . גם המפה 
הפוליטית , הרועדת בלחץ היוזמות המדיניות , אינה מעודדת היערכות ממלכתית 
לקליטת עלייה גדולה . ואפילו ישתנה הכל לטובה , עדיין צפויים קשיים לא 
מעטים . אלא שכל זה אינו משנה כהוא זה את הצורך לעודד , לארגן ולקלוט את 
העלייה הזאת ככל האפשר . למרות כל הקשיים הנראים באופק קשיי תעסוקה , 
דיור , קליטה רוחנית העלייה הזאת איננה אסון . היא ברכה , ואולי אף הסיכוי 
הגדול של החברה הישראלית . 
