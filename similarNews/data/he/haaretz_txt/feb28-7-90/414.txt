לס ( מיוחד ל"הארץ " ) . במפגש ידידותי שהתקיים אתמול בקומה ה43 של ה"פוקס 
פלאזה " שבסנצורי סיטי , בין נשיא ארה"ב לשעבר רונאלד רייגן , לבין הקונסול 
הכללי של ישראל בדרום - מערב ארה"ב , רן ( פקר ) רונן , הביע הנשיא לשעבר 
הערכה רבה למדינת ישראל ואמר כי הוא שמח על הידידות העמוקה השוררת בין שתי 
המדינות . גם רונן לא חסך במחמאות . עם ישראל , אמר לרייגן , לא ישכח 
לעולם את הסיוע שהענקת לו משך שמונה שנות נשיאותך . השניים נפגשו לראשונה 
במהלך קבלת פנים שנערכה לפני כארבעה חודשים על ידי הנהגת הוועד היהודי אמריקאי 
בסנצורי פלאזה . בתחילת המפגש הנוכחי , שנערך במשרד הנשיא הנשקף אל העיר , 
העניק רונן לרייגן שי על " תרומתו לעם ישראל ולמדינת ישראל " אלבום ישראל 
וצילום ענק של פאנטום ישראלי מעל הר הבית וירושלים העתיקה . לאחר מכן ביקש 
הנשיא לשעבר לשמוע על חוויות הטיס של פקר , שהיה בשעתו מפקד בכיר בח"א הישראלי . 
" אמרתי לו שפיקדתי על שתי טייסות במלחמה וסיפרתי לו שהדור שלנו אולץ ללחום 
בשש מלחמות " , אמר רונן . " הוא התעניין במטוסים האמריקאים ואמרתי לו 
שמבחינה טכנולוגית , אמריקה מקדימה בהרבה את שאר המדינות שאינן יכולות לייצר 
מערכת נשק מתוחכמת כמו האפ51 והאפ61 . אמרתי לו שלחיל האויר הישראלי יש 
לא רק קשר , אלא גם שפה משותפת עם ח"א האמריקאי " , סיפר רונן . רייגן קרן 
מאושר ונראה שנהנה מאוד מן המפגש , סיפר רונן . הוא אמר לרונן כי את נסיונו 
הצבאי רכש בחיל הפרשים . השניים נפרדו לאחר שרייגן הזמין את רונן לגולף . 
