נציגי העובדים ברשות השידור הודיעו על הפסקת העיצומים ברדיו ובטלוויזיה , 
כמחווה של רצון טוב . כך סוכם בתום ישיבה שהתקיימה בסוף השבוע בין מנכ"ל 
רשות השידור , אריה מקל , לבין משלחת האיגוד הארצי של עיתונאי ישראל . 
בישיבה סוכם שהנהלת הרשות ונציגי העובדים ייכנסו באופן מיידי למשא ומתן אינטנסיווי 
לפתרון הנושאים שעדיין נותרו שנויים במחלוקת , מתוך מגמה לסיים את המשא 
ומתן בתוך שבועיים ימים . הטלוויזיה תשדר אחת לחודש מחזה של שקספיר , מתוך 
מאגר של 73 מחזות שניקנו מן הבי - בי - סי . לדברי מנכ"ל רשות השידור , 
אריה מקל , זוהי הפקת יוקרה של הבי . בי . סי . , סידרה שהושלמה רק באחרונה 
ומשתתפים בה מיטב שחקני הבמה הבריטית . שעת השידור תהיה ככל הנראה לקראת 
סוף המשדרים , ב11 בלילה . המשנה ליו"ר הוועד המנהל של רשות השידור , 
שלמה קור , שיגר תלונה אל מנכ"ל רשות השידור בעניין העצומה של תנועת " בני 
הכפר " נגד העלייה . לדבריו , זו פעולה חתרנית ובלתי חוקית , " באשר , 
כהגדרת החוק היא שוללת את קיומה של מדינת ישראל כמדינת העם היהודי . עורכי 
החדשות היו צריכים לבקש תגובה של היועץ המשפטי ושל משטרת ישראל , כדי להדגיש 
שמדובר בפעולה הסותרת את עצם מהות המדינה . אני דורש שתעיר לראשי המדיה 
על שבדיווחים על עצומת בני הכפר התעלמו השידורים שלנו ברדיו ובטלוויזיה מן 
ההיבט החתרני " , הוסיף קור . 
