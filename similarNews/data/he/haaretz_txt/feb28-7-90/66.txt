הקריה למחקר גרעיני בדימונה תשלם פיצויים כספיים לעובד בכיר שלה , לאחר 
שהושג הסכם פשרה בינה לבין העובד , שהגיש תביעה נגדה ונגד משרד ראש הממשלה . 
העובד טען כי לקה בסרטן , אחת מכליותיו נכרתה והשנייה ניזוקה , כתוצאה 
ממגע עם חומרים כימיים וזיהום רדיואקטיבי . גם המוסד לביטוח לאומי הכיר 
בתביעת העובד לנכות . ההסכם נשמר בסוד , אך מקורבי המהנדס אישרו את קיומו . 
מדובר ביוסף איילנברג , מהנדס בקריה למחקר גרעיני , שהגיש תביעת נזיקין 
ראשונה מסוגה . בתביעתו טען איילנברג כי הקריה לא דאגה להפרדה מוחלטת בין 
המקומות בהם היה זיהום רדיואקטיבי וכימי , לבין המקומות שאמורים היו להיות 
נקיים . כמו - כן נטען כי הקריה למחקר גרעיני לא ביצעה בדיקות רפואיות מספקות 
לתובע . נערכו לו בדיקות אחת לשנה בלבד , ואף היו שנים בהן הוא לא נבדק 
כלל . גם כשאירעו תקלות והעובד נחשף לחומרים רדיואקטיביים , הוא לא נשלח 
על - ידי מקום עבודתו לבדיקה רפואית . הבדיקות עצמן לקו בחסר , והקריה 
התעלמה מהימצאות חומרים רעילים בשתן התובע . עקב מחדלי הקריה נגרם לאיילנברג 
נזק ממשי . בעקבות נשימה ובליעה של חלקיקים מחומרים מסרטנים התפתח אצלו 
גידול ממאיר בכלייתו , שהתגלה בשנת 5891 , וכן דימום בכלייתו השנייה . 
הקריה למחקר גרעיני הגישה כתב הגנה והכחישה חלקים נרחבים מהתביעה . עתה 
מסתבר כי שני הצדדים הגיעו להסכם פשרה , לפיו תשלם הקריה פיצויים כספיים 
למהנדס . הוא יוחזר לעבודתו , אם - כי לא במתכונת הנוכחית . כמו - כן 
הביטוח הלאומי הכיר בתביעתו לאחוזי נכות . 
