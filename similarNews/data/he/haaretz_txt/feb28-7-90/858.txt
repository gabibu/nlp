אגודת פקחי הטיסה של ישראל נענתה לבקשת ארגון פקחי הטיסה ברומניה , לסייע 
בייעוץ מקצועי כדי להתאים את מעמדם לסטנדרטים מערב אירופאים , ולהתקבל כחברה 
בארגון הבינ"ל . במקביל , ביקשו פקחי הטיסה הישראלים מעמיתיהם מרומניה , 
לא לשבש את תנועת העולים החדשים דרך בוקרשט , במהלך מאבק שכר שהחלו לנקוט . 
פקחי הטיסה של רומניה ביקשו מהארגון הישראלי מידע על מעמד פקחי הטיסה במדינות 
מערב אירופה ובישראל . הארגון הרומני ביקש גם מידע על מבנה השכר והתנאים 
הסוציאליים של פקחי הטיסה בארץ , ביחס לשכרם של הטייסים הישראלים . הם 
סיימו את פנייתם בהבעת תקווה , להידוק הקשר בין אגודות פקחי הטיסה של שתי 
המדינות . האיגוד המקצועי של פקחי הטיסה ברומניה הוקם לאחר המהפיכה ואינו 
חבר עדיין באיגוד העולמי של אגודות פקחי הטיסה , המונה למעלה מ07 מדינות . 
פקחי הטיסה ברומניה פתחו בסוף השבוע שעבר במאבק והשביתו ליממה אחת את שדה 
התעופה של בוקרשט . הם מתכוננים להחריף את צעדיהם , עד כדי השבתה כללית 
של התנועה האווירית . לדברי נציג אגודת פקחי הטיסה , אבי הכהן , צורפו 
בתשובות מישראל , הנחיות מתאימות להצטרפות פקחי הטיסה של רומניה לארגון 
הבינ"ל , שאמור להתכנס כבר באמצע חודש אפריל הקרוב , באקפולקו שבמכסיקו . 
לדבריו תשקול האגודה בארץ אפשרות לארח משלחת פקחי טיסה מרומניה . 
