שמות מתעשיית הרכב במזרח אירופה , שהיא בבחינת אדמה קפואה המתחילה להפשיר 
למגע האווירה הפולטית המתבהרת , מצאו את דרכם בחודש שעבר לעמודי הכלכלה 
בעיתונים . אצבעות המארקים , הלירטות והינים של ענקי הרכב באירופה וביפאן , 
המגששות אחר מקום ראוי לטמון בו השקעות ענקיות , הסעירו מן הסתם את דימיונם 
של בעלי סוכנויות ליבוא מכוניות בישראל . הנה התבשרנו כי בנוסף ל"מוטוקרס " 
המשווקת כאן דלתאות רומניות , חתמה גם " רסקאר " ( ב - ם - וו ) על 
חוזה לייבוא סקודה מצכיה ו"טלקאר " ( לנציה , דייהטסו ) מתעתדת לייבא 
מכוניות לאדה מרוסיה . את הדציה ( המכונה אצלנו , מסיבות שיווקיות , דלתא ) 
על דגמיה השונים אין כל צורך להציג . השתיים האחרות הן בבחינת נעלם לרוב 
הציבור שלא נמנה עם גלי העלייה האחרונים מרוסיה . . לאדה מייצאת למערב אירופה 
שלושה דגמים ; ריווה , שהיא גרסה רוסית לדגמי פיאט מתחילת שנות ה07 , 
ניווה גיף בנפח 006 , 1 סמ"ק , שהמלעיזים משווים אותו לטרקטור , וסמארה 
עם מנוע 003 , 1 סמ"ק , מכונית הנחשבת לצעד רוסי מהוסס ברוח שנות ה08 המוקדמות . 
סקודה מייצרת אף היא שלושה דגמים : 021 , ראפיד ופיווריט . הדגמים הצכים , 
בעיקר הפיווריט שבנפח 003 , 1 סמ"ק , נחשבים מתקדמים בהשוואה למקובל במזרח 
אירופה . היבואן העתידי לחש באוזני כתבים הסמוכים אל שולחנו כי הסקודה פיווריט 
נבחרה על ידי ירחון אנגלי מסוים לאחת מעשר המכוניות הטובות של 0991 . כמובן 
שלא פירט את הסיבה המחיר , ואת ההקשר שבו היא הוזכרה כממלאת המשבצת שפינתה 
הסיטרואן דה - שבו , שייצורה ייפסק השנה אחרי 24 שנים . הוא גם שכח שמחיר 
דגמי סקודה צפוי בקרוב להגביה עוף כי המפעל שהתבסס בעבר על מאות פועלי - 
כפייה , נאלץ בימים אלה לשנות באופן ניכר את חישובי העלויות שלו . אחת 
הפעולות הראשונות של ואצלב האוול עם כניסתו לתפקיד היתה שחרור אסירי סקודה . 
קפמאפרקבכל אופן , תג המחיר הוא הפיתוי העיקרי שבגללו קורצים התוצרים המוטוריים 
פרי הקומוניזם . אבל , אליה וקוץ בה . דווקא המחיר הנמוך עלול להיות לרועץ 
ולגרום ליבואן הפסדים מסחררים . הכיצד ? ובכן , מכוניות עד 006 , 1 סמ"ק 
נמצאות בישראל תחת פיקוח מחירים , המגדיר מתח רווחים מרבי של % 41 על מחיר 
המכונית בשער הנמל ולפני מס . נניח , כפי שפורסם , שמכונית מזרח אירופית 
אמורה להימכר כאן במחיר קוסם של כ000 , 51 ש"ח . אם נפחית את המכס בשיעור 
% 61 ( לארצות מחוץ לשוק הארופאי המשותף ) , מס קנייה בשיעור % 011 ומע"ם 
נגיע למחיר בסיסי של כ007 , 4 ש"ח . הרווח המרבי האפשרי : כ056 ש"ח לכל 
מכונית , לפני הובלתה מהנמל ליבואן ולפני חישוב ההוצאות הקבועות הכרוכות 
בהפעלת הסוכנות . חופן מטבעות זהב אין כאן . אין גם מכירת חלפים לדגמים 
משומשים שתשמש כמשענת בתקווה לכסות את הוצאות הייבוא ( ואפילו להיפך , 
כדי לחדור לשוק מממנים מכיסם יבואני דלתא , למשל , שלוש שנות אחריות ) 
. רק התנפלות היסטרית ומכירה של אלפי מכוניות בשנה עשויה להצדיק ייבוא 
שכזה , אך בתנאים הקיימים כיום , כשנמכרות כאן פחות מ000 , 05 מכוניות 
חדשות בשנה , חזון הסתערות ההמונים על אולם התצוגה הוא מקסם שווא לכל היותר . 
היבואנים עצמם ודאי בקיאים בתחשיב המוצג כאן . את פשר הידיעות על אפשרויות 
חדשות יש לחפש במניעים אחרים . למשל , הפרסום על הזיכיון - לכאורה לייבוא 
סקודה לישראל נלחש בעתוי מתוזמן היטב . הוא נועד להרגיע את הלחצים שהפעילו 
בעלי החוב על סוכנות ב - ם - וו . מה יותר משובב נפש ומרגיע בעלי חוב מרוטי 
עצבים מדיווחים על עסקאות חדשות בשווקים עלומים , מעבר למסך הברזל . ( 
אולי רק החזרת החוב , אבל זה כמובן לא מתאפשר ) . איזי רוזוב מבעלי רסקאר 
סירב לאשר , אך גם לא הכחיש את הטענה הזו . רמי אונגר , בעליה של טלקאר , 
הדליף את הידיעה על ההסכם עם לאדה מטעמים אחרים , ויש הטוענים שרק בשביל 
להרגיז אחדים ממתחריו . אונגר עצמו מודה כי אין בכוונתו לייבא בקרוב מכוניות 
מרוסיה . לאדה הוא ענק רדום , הוא טוען , אך בעוד כמה שנים , בעזרת השקעות 
הענק של פיאט , תהפוך לאדה לגורם רב חשיבות בתעשיית הרכב , ובאופציה הזו 
מתמקדת חשיבותו של הזיכיון . קפמאפרקרבים בענף סבורים כי הן לרוזוב והן לאונגר 
אין זיכיון של ממש . אולי מכתב כוונות כללי , אולי הסכם בראשי פרקים , 
אבל לא חוזה חתום לשיווק בלעדי של המכוניות . החברה היחידה הקושרת באופן 
ברור את גורלה עם מכוניות ממזרח אירופה היא מוטוקרס . שלושה חודשים הפעילה 
החברה אולם תצוגה מבלי שמכרה אפילו דלתא רומנייה אחת . החודש , לאחר שהגיע 
סוף סוף המשלוח הראשון , נמכרו כ06 מכוניות . אלי לויאן , מבעלי הסוכנות , 
עדיין מצפה להסתערות הלקוחות שתצדיק את ההשקעה . מנכ"ל הסוכנות , דרור 
אהרונוב , יצא השבוע לשיחות במזרח אירופה . מוטוקרס שואפת לרכז בצל קורתה 
את כל היצרנים שנחשפו עם הרמת מסך הברזל . אהרונוב לוטש עיניים ליוגו , 
היצרנית היוגוסלווית , למפעל החדש שיוקם במימון סוזוקי בהונגריה וגם לזיכיונות 
החתומים לכאורה של סקודה ולאדה . ריכוז כל התוצרת המוטורית המזרח אירופית 
בסוכנות אחת עשוי , לדעתו , לצמצם את עלויות ההפעלה ולפתור את בעיית מתח 
הרווחים המצומק . ענקי רכב , כגון פיאט או פולקסווגן , מסבים פניהם למזרח 
אירופה במגמה לתקוע יתד בשווקים בתוליים הצמאים למכוניות . מבחינתם , זו 
תגובה מיידית לתנאים משתנים המתחייבת ממעמדן כמובילות בתעשיית הרכב . יש 
אולי היגיון מסוים בהחזקת אופציה לייבוא מכוניות ממפעלים שיזכו בקרוב למגע 
הקסם של התעשייה המערבית . אבל , החיפזון להביא אלינו את המכוניות המיוצרות 
במזרח אירופה כיום יעלה בחכתו חרס . 
