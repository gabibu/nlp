חמיותר מכל , מזוהה יגאל אלון , שבימים אלה צוין עשור למותו , עם התוכנית 
הקרויה על שמו . תוכנית אלון אומצה על - ידי ממשלות המערך באמצע שנת 8691 , 
כשנה לאחר שגובשה , ושימשה במשך תשע שנים אבן - הפינה בפעולתן המדינית . 
עם מות מנסחה , נעשתה תוכנית אלון מזוהה זיהוי מוחלט עם האופציה הירדנית 
וקשורה במגעיה החשאיים של הממשלה עם המלך חוסיין . ואמנם , כבר שנים רבות 
קודם - לכן , ב72 בספטמבר 8691 , אף הציג אלון את תוכניתו לפני המלך חוסיין , 
בלונדון , בפגישה שהשתתף בה גם שר החוץ אז , אבא אבן . בניגוד לסברה 
המקובלת , לא דחה חוסיין את תוכנית אלון בעת שיחתו עם שני השרים הישראלים . 
יועצו הקרוב , זייד א - ריפאעי , נטה אמנם לשלול את התוכנית מכל וכל וטען 
כי אין בה כל חידוש לעומת הדברים שמסר אבא אבן למלך בעת פגישתם ארבעה חודשים 
קודם - לכן , במאי 8691 אך חוסיין עצמו העיר כי אין זה כך : " שמעתי 
רק עכשיו את ההצעות שהועלו " , הדגיש המלך הירדני , בניגוד לעמדת יועצו , 
את החידוש שבדברי אלון על תוכניתו . לא עברו אלא ימים מספר וריפאעי העביר 
ליעקב הרצוג , מנכ"ל משרד ראש הממשלה אז ( שהשתתף בכל הפגישות שהיו עם 
חוסיין ) , שדר סודי מהמלך חוסיין , המתייחס לתוכנית אלון כפי שהציג לפניו 
מנסחה . מששת הסעיפים המופיעים בשדר של מלך ירדן , החמישי היה בעל המשמעות 
החשובה ביותר . סעיף זה התייחס במישרין לתוכנית אלון וקבע כי " התוכנית 
עצמה אינה מקובלת לחלוטין מפני שהיא מפירה את הריבונות הירדנית " . אלון , 
שזוהה בסוף דרכו הפוליטית עם האופציה הירדנית ועם המגעים עם מלך ירדן , 
הוא שאמרקפמאליד4חמבממשלה , ב03 ביולי 7691 : " הייתי יותר מרוצה אילו 
בעמאן , במקום חוסיין , היה יושב היום שוקיירי " . אחמד שוקיירי מילא באותה 
תקופה את התפקיד שממלא היום יאסר ערפאת יו"ר אש"ף . המחפש את שורשי האינתיפאדה 
יוכל למצוא אותם נטועים בנטישת האופציה הפלשתינית על - ידי ממשלת אשכול . 
ממשלה זו , שרוב שריה תמכו , למחרת מלחמת ששת הימים , באוריינטציה פלשתינית 
לפתרון בעיית הגדה המערבית , נגררה תוך כשנה לתמיכה בלתי - מסויגת באופציה 
הירדנית , שהסיכוי להגשימה גווע למעשה עוד בטרם הוצגה לפני המלך שהיה אמור 
לאמצה . חטאם של השרים בממשלות אשכול , גולדה ורבין , מתמצה בכך שבמשך 
תשע שנים חדלו תושבי הגדה המערבית ועזה להיות גורם בחשיבתם המדינית . מרכז 
הכובד בפעילותן המדינית של ממשלות המערך הועתק בשלמותו , החל מ8691 , אל 
מעבר לירדן . קפמאפרקחמכשבוע לאחר תום מלחמת ששת הימים , בישיבת הממשלה 
ב91 ביוני 7691 , הביעו רוב מכריע של השרים תמיכה ברורה באופציה הפלשתינית , 
החל בכינון אוטונומיה פלשתינית ועד להקמת מדינה פלשתינית עצמאית בשטחי הגדה 
המערבית . שלושת מקבלי ההחלטות הבולטים ביותר בממשלה , ראש הממשלה , שר 
הביטחון ושר העבודה ( לוי אשכול , משה דיין ויגאל אלון ) הם שנתנו את 
הטון לתמיכה באופציה הפלשתינית . כעבור כחודש , ב31 ביולי , העניק אלון 
דחיפה נוספת לאופציה הפלשתינית כשביסס את תוכניתו המפורסמת על רעיון כינונה 
של אוטונומיה פלשתינית בגדה המערבית . ואולם , ככל שחלף הזמן , החלו קובעי 
המדיניות , ובהם גם אלון , לשנות את גישתם ונטשו בהדרגה את האופציה הפלשתינית 
כפתרון המועדף , לטובת האופציה הירדנית . אימוצה של אופציה זו לא נעשה 
במהלך אחד ברור ומוגדר , אלא היה תוצאה של שינוי מתמשך בתפישותיהם של קובעי 
המדיניות . במשך תקופה לא - קצרה דרו שתי הגישות בכפיפה אחת אצל מקבלי ההחלטות . 
מאלף לעקוב אחר התבטאויותיו של אלון מיד לאחר מלחמת ששת הימים , בישיבת 
הממשלה מה91 ביוני 7691 . זו הישיבה שבסיומה קיבלה הממשלה החלטה הקובעת 
כי ישראל מוכנה לכרות חוזה שלום עם מצרים וסוריה על בסיס נסיגת הכוחות של 
צה"ל לקו - הגבול הבין - לאומי . החלטה זו קיבלה הממשלה פה - אחד . מה 
שלא הוחלט באותה ישיבה הוא עתידה של הגדה המערבית . בשאלה זו לא הצליחו 
שרי הממשלה להגיע לכלל הסכמה . לפיכך , העדיפו להתעלם בהחלטה האסטרטגית 
של ה91 ביוני 7691 מהגבול המזרחי ולהסתפק בהצעת שלום המתייחסת רק לגזרות 
מצרים וסוריה . בדבריו בדיון , פרש אלון לפני עמיתיו השרים מה שאפשר לראות 
כניצניה של תוכנית אלון , שהוא הניח על שולחן הממשלה כעבור כחודש . את 
עיקר דבריו הקדיש אלון להדיפת רעיון האופציה הירדנית , שהעלו מעט שרים , 
כדוגמת ישראל ברזילי ומשה קול . " רבותי " , אמר אלון , " אנחנו השתעשנו 
בזה ( באופציה הירדנית ר"ף ) ב98491 בכל מה שנוגע לבית ההאשמים , ובמקום 
לכבוש את ירושלים , שהיה בגדר הישג יד , וכל הגדה המערבית , שהיה עניין 
של שלושה - ארבעה ימים , השתעשענו עם בית ההאשמים ושילמנו בעד זה ביוקר . 
אני חושש שזה חוזר מחדש . הדבר האחרון זה החזרת אינץ אחד של הגדה המערבית . 
לא צריך לראות את חוסיין כקיים לנצח " . אלון גם תקף ישירות ובחריפות מאין 
כמוה את חוסיין עצמו , והטיל ספק בהיגיון שבהליכה למשא ומתן עמו . " היום 
זה חוסיין , מחר זה נאבולסי , מחרתיים איזה סורי שישתלט עליהם , ואחר - 
כך יהיה להם הסכם - הגנה עם בריה"ם ועם סין , ונמצא עצמנו במצב הרבה יותר 
קשה . אנחנו דנים בעניין שאיננו נצח , ומשתיתים זאת על תופעה שהיא בשר 
ודם , ואולי מקסימום יחיה עוד 06 שנה , אם בינתיים לא יקבל כדור " . קפמאפרקחממסקנתו 
של אלון ברורה וחד משמעית : אין למסור אף שעל מאדמת הגדה המערבית לשום גורם 
זר , שאחרת , עלולה להיות בכך פגיעה חמורה בצורכי הביטחון של ישראל . 
במסגרת זו הוא אף מוכן לספח מיליון וחצי ערבים לישראל . " לדעתי , שליטתנו 
בבקעת הירדן היא הכרח שאין לוותר עליו . על כן , מה שלא יהיה עם האוכלוסייה , 
על בקעת הירדן אין לוותר . הייתי מרחיק לכת ואומר : אילו היתה לי ברירה 
או שלימות הארץ עם כל האוכלוסייה הערבית , כנוסח הצעת השר בגין , או ויתור 
על הגדה אני בעד שלימות הארץ עם כל הערבים " . אך אלון מעדיף פתרון אחר . 
הוא מציע שתקום מדינה ערבית - פלשתינית עצמאית בגדה המערבית , באזור הרי 
אפרים , ויסופחו לישראל בקעת הירדן וחלקה הדרומי של הגדה המערבית . " אני 
לוקח אפשרות מקסימלית לא קנטון , לא חבל אוטונומי , אלא מדינה ערבית עצמאית , 
קפמאליד4חממוסכמת בינינו וביניהם , במובלעת המוקפת טריטוריה ישראלית , 
בהרי אפרים . אפילו עצמאית במדיניות החוץ שלה " . לשאלתו של השר מנחם בגין : 
" אתה מתאר לך את הנאומים וההצבעה של מדינה זו באו"ם ? " משיב אלון : 
" אינני מפחד מזה . אני לא חושש שעל - ידי הקמת מדינה ערבית הקשורה עם 
ישראל בצורה זו או אחרת , מסתיימת תוכנית החלוקה . . . אינני מגדיר מה 
תהיה הדמות המדינית - המשפטית של טריטוריה ערבית שתהיה מובלעת מוקפת מסביב 
בטריטוריה ישראלית " . כעבור חודש , שינה אלון במקצת את הנוסחה המדינית הזאת , 
ובתוכניתו דיבר על חבל אוטונומי ולא על מדינה פלשתינית עצמאית . בהצעת 
ההחלטה על תוכניתו , שהגיש לממשלה ב62 ביולי 7691 , כתב : " ייפתח משא 
ומתן עם מנהיגים ועסקנים מתושבי הגדה על הקמת חבל אוטונומי ערבי בכל התחומים 
שלא הוכללו בשטח המדינה . החבל האוטונומי יהיה קשור בישראל במסגרת כלכלית 
משותפת , בחוזה הגנה הדדי , בהסכמי תרבות ושיתוף - פעולה טכני ומדעי " . 
בדברי ההסבר שצירף להצעת ההחלטה של תוכניתו , כתב אלון : " כיוון שאני 
מאמין כי ניתן להגיע לפתרון כזה תוך שיתוף - פעולה עם גורמים ערביים בעלי 
משקל בגדה , הרי שאנו משמיטים מתחת רגליהם של מקטרגים את הטיעון שמקורו 
בדאגה - כביכול לפתרון בעיית פלשתינה . עתידה המדיני של הגדה הוא בראש וראשונה 
עניינה של ישראל המותקפת ופתרונה צריך להימצא לכל היותר במגע ישיר בינינו 
לבין ערביי הגדה " . אלון הניח , כאמור , את תוכניתו על שולחן הממשלה ב62 
ביולי 7691 . כעבור ארבעה ימים , ב03 ביולי , התייחסו שרי הממשלה , בישיבתם 
השבועית , לתוכנית המדינית שהגיש עמיתם . כל השרים , ללא יוצא מן הכלל , 
שללו את תוכנית אלון , ואחדים אף תקפו אותה במלים חריפות וקשות ותיארוה 
" בלתי מציאותית " . קפמאפרקחמסיפור מעניין כשלעצמו הוא כיצד , תוך פחות 
משנה , אימצו את תוכנית אלון כל השרים שיצאו נגדה בחריפות כה רבה , ועתה 
הפכוה למדיניות ממשלתם . אך לענייננו חשובים דברי אלון עצמו בישיבת הממשלה 
ב03 ביולי 7691 . ביסודו של דבר , חוזר אלון על עקרונות האופציה הפלשתינית 
שהציג בתוכנית שהניח על שולחן הממשלה . אלון מסתייג מכל מגע והידברות עם 
חוסיין מפני שאינו מוכן לסלוח למלך הירדני על כניסתו למלחמה ביוני , למרות 
ההבטחה הישראלית שלא יאונה לו כל רע אם לא יתערב בקרבות . אלון תוקף אותו 
במלים בוטות ובאירוניה מושחזת . " ישנו עכשיו אדם שכולם מרחמים עליו " , 
אומר אלון על המלך ; " הסבא שלו נרצח , האבא שלו בבית - משוגעים , אותו 
ניצחו היהודים והוא לא אשם בשום דבר . אנו מתחילים ללכת אחרי מקסם - השווא 
הזה , הפאטה - מורגנה הזאת . היום חוסיין נמצא בטול כרם ומחר יהיה שם משטר 
בחסות סובייטית " . שוב חוזר אלון על נכונותו להסכים אפילו להקמת מדינה פלשתינית 
עצמאית , ובלבד שלא יוחזרו שטחי הגדה המערבית לירדן . " במידה והדבר תלוי 
בי הייתי מזדרז ופותח במו"ם רציני עם אנשי - מפתח באוכלוסייה הערבית , 
על מנת לכונן חבל אוטונומי ערבי , אפילו יביא הדבר להקמת מדינה סוברנית 
המיוצגת באו"ם " . אך לא עברו אלא חודשים מספר ואלון עצמו נתפס למה שתיאר 
כ"מקסם שווא " . אט - אט החל לסגת מרעיון האופציה הפלשתינית ולפתח את הגישה 
המצדדת בעקיפת הגורם הפלשתיני והשגת הסדר במישרין עם המלך חוסיין . ב72 בפברואר 
8691 , שינה אלון את התוכנית הקרויה על שמו , תוך שהוא מחליט להינתק ממחויבות 
ברורה לאופציה הפלשתינית . בשלהי 7691 , הגיע למסקנה כי הסיכוי לממש את 
רעיון האוטונומיה אינו גדול , וזה היה בשעה שלחץ אמריקאי מסיווי הופעל על 
ישראל להגיע להסדר עם חוסיין . הוא שינה איפוא את קווי - היסוד בתוכניתו 
וקבע כי אין לדבוק באופציה הפלשתינית אלא להשאיר את האופציות פתוחות . קפמאליד4חם " אני 
מבין את הרצון להשאיר בידינו אופציות שונות " , מסביר אלון בישיבת הממשלה 
ב5 במארס 8691 , " לכן הכנסתי תיקון בהצעה שהנחתי על שולחן הממשלה לפני 
קרוב לשמונה חודשים והתיקון בא לאפשר אותן אופציות פתוחות " . וכך , מי שניסח 
בבהירות כה רבה את המדיניות שביסודה כינון ישות פלשתינית מדינית בגדה המערבית , 
מסביר ב12 באפריל 8691 , בישיבת מרכז המפלגה , כי " האוכלוסייה בארץ 
לא היתה מעולם חטיבה לאומית נפרדת . לא היתה בהיסטוריה חטיבה לאומית פלשתינית " . 
את המעגל השלים , כאמור , אלון ב72 בספטמבר 8691 , כאשר נפגש עם המלך 
הירדני , שתקף כה בחריפות רק שנה אחת קודם - לכן , הציג לפניו את התוכנית 
הנושאת את שמו והציע להשיב לו שטחים נרחבים של הגדה המערבית . אלון שטען 
כי תהיה פגיעה חמורה בביטחון אם יוחזר לירדן אפילו אינץ אחד משטחי הגדה 
הוא שהגיש למלך חוסיין הצעה שבמסגרתה יוחזרו לשליטתו כ%08 משטחים אלה . תוך 
כדי נטישתה של האופציה הפלשתינית , החל אלון לפתח תזה אחרת שלמראית עין 
היה בה מענה גם לבעיה הפלשתינית . זו היתה התזה שגרסה כי לפלשתינאים כבר 
יש מולדת , בירדן , ולפיכך אין כל צורך ואף יהיה מיותר ומסוכן לכונן 
יחידה מדינית פלשתינית נוספת , בין הים לנהר . זו היתה תזה שקל להזדהות 
עמה , מפני שאיפשרה להמשיך לדחות ולעקוף את הצורך בפתרון קבע למעמדם המדיני 
העתידי של תושבי יהודה , שומרון ועזה . חסרונה היה כמובן חד - צדדיותה : 
זו היתה תזה ישראלית שהצד השני , בירדן ובשטחים הכבושים , לא קנה אותה . 
ביטוי בולט לתזה זו נתן אלון בהרצאה שנשא ב21 בפברואר 1791 . " לאמיתו 
של דבר " , טען , " קיימת מדינה פלשתינית כבר היום , בעבר הירדן המזרחי . 
מונרכיה זו והוא הדין לוא היתה זו רפובליקה אינה פחות פלשתינית מעבר הירדן 
המערבי . מי האוכלוסייה בירדן המזרחית ? מחציתם מהגרים . מי שם הפרלמנט ? 
מחציתם פלשתינאים . למעלה ממחצית השרים פלשתינאים . הפתרון לשאלה הפלשתינית 
יכול להימצא בעבר הירדן המזרחי עצמו " . תזת " המדינה הפלשתינית שמעבר לנהר " 
העניקה לקובעי המדיניות את הגיבוי המוסרי להתעלמותם מתושבי השטחים כנתון - 
מפתח בתהליך המדיני . שהרי אם ממילא קיימת כבר מדינת לאום לפלשתינאים , 
מדוע על ישראל לתת ידה להקמתה של ישות פלשתינית נוספת ? חיבוטי הנפש של 
מעצבי המדיניות בישראל בהקשר הבעיה הפלשתינית נבלעו באופציה הירדנית , ולא 
נודע כי באו אל קרבה . יגאל אלון לא היה כמובן היחיד מבין קובעי המדיניות 
שנטש את האופציה הפלשתינית . שותפים היו לו עמיתיו לשולחן הממשלה : לוי 
אשכול , משה דיין וישראל גלילי , ובעקבותיהם , כל השרים . ואולם אלון 
היה השר היחיד שניסה להתמודד , לאחר מלחמת ששת הימים , עם שאלת עתיד השטחים 
ולהציע פתרונות גם במישור האסטרטגי . לפיכך , דווקא לנטישתו שלו את האוריינטציה 
הפלשתינית ולאימוצו את האופציה הירדנית , היתה השפעה מפליגה על מדיניות 
הממשלה . 
