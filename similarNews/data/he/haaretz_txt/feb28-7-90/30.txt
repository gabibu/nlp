שר הבריאות יעקב צור , מראשי מחנה רבין במפלגת העבודה , עומד לקחת חלק 
במפגש של המשמרת הצעירה במפלגת העבודה עם פייסל אל - חוסייני . הפגישה המתוכננת 
של צור עם חוסייני , ביום ששי בסמינר אפעל , מעוררת ביקורת בקרב הנצים 
במפלגת העבודה וגם גם אצל חלק מאנשי מחנה רבין . השר יעקב צור אמר אתמול 
כי הוזמן לשני ימי עיון אותם מארגנים אנשי המשמרת הצעירה של התק"ם , בהם 
יטול חלק גם פייסל אל - חוסייני . לדברי צור לא מתוכנן עימות ביניהם , 
אלא בסך הכל נקבע כי לאחר דברי חוסייני ישמיע הוא את דברו . " אם וכאשר 
אפגוש אותו , אלחץ את ידו ואגיד לו שלום , הרי אצלנו במפלגת העבודה מבקשים 
להיפגש ולדבר עם הפלשתינים . אין בדעתי לנהל עימות . אני אשמע את דבריו , 
ולאחר מכן אגיד את מה שיש לי . אני לא מבין איזה ביקורת יש לאישים שונים 
במפלגת העבודה כלפי בנושא זה " , אמר השר צור . בעת הופעתו של חוסייני ביום 
העיון מתכוונים ראשי המשמרת הצעירה של מפלגת העבודה להגיש לו מכתב ובו מסר 
לראשי אש"ף , בהם גם יאסר ערפאת . המכתב יכלול דרישה להפסיק את פעילות 
הארגון לסיכולה של העלייה מברית המועצות לישראל . 
