עובדי תדיראן עומדים לקיים היום שביתת אזהרה בת שעתיים , במחאה על מדיניותה 
של הנהלת החברה , הנוהגת , לטענת העובדים , בכפפות של משי עם הבנקים בקונסורציום , 
תוך גילוי חוסר התחשבות ורגישות כלפי עובדי החברה . עובדי תדיראן קיימו 
אתמול אסיפות הסברה במפעלים , במחאה על אי - תשלום משכורות חודש פברואר 
במלואן לכל עובדי החברה . ועדי העובדים מכל מפעלי החברה הגיעו אתמול ללשכתו 
של מנכ"ל תדיראן , יוסף מעיין , במטרה להפגין , אולם הם התקבלו על - ידו 
לשיחה ובה דנו עימו במצב . מעיין אמר לנציגי העובדים , כי תדיראן נמצאת 
בקשיי נזילות , שנגרמו בשל אי נכונות הבנקים למחזר ולפרוס לחברה את חובותיה . 
הוא טען בשיחה , כי על הבנקים לקחת חלק באחריות הכוללת להבראת החברה , 
בכך שיפרסו את חובותיה . מעיין הדגיש , כי תדיראן , בניגוד למפעלים וחברות 
אחרות , איננה מבקשת מחיקת חובות , אלא פריסה לטווח ארוך , כדי לאפשר 
לחברה להתגבר על הקשיים הזמניים בתזרים המזומנים של החברה . דובר וסמנכ"ל 
תדיראן , שלום איתן , אמר , כי אסיפות המחאה של העובדים פוגעות בחברה 
ומקשות עליה את תהליך ההבראה . לדבריו , מיחזור החובות הוא תנאי הכרחי 
להמשך תפקודה התקין של החברה . הוא הוסיף , כי אי היענות הבנקים לבקשת 
הנהלת החברה לפרוס ולמחזר את החובות גורם לאי שקט תעשייתי ופוגע בהזמנות 
של הלקוחות למוצרי החברה . איתן הוסיף , כי עמדת הבנקים , הגוררת את צעדי 
העובדים מקשים על יישום תוכנית ההבראה לתדיראן ועלולים לפגוע בסיכויים , 
שהחברה תסיים את 09 על - פי תוכנית העבודה באיזון או אף ברווח . מהנהלת 
תדיראן נמסר , כי בידי החברה צבר הזמנות בהיקף של למעלה ממילארד דולר לשנים 
הבאות ומניעת מיחזור החובות פוגעת היכולתה של החברה להמשיך בפעילותה ועלולה 
בסופו של דבר להביא בעתיד למצב שבו הבנקים ידרשו למחוק חובות ולא להסתפק 
במיחזור ובפריסת חובות . 
