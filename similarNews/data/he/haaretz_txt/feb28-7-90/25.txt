לונדון ( ע"ר ) . נציגים של ארה"ב ושל איראן נפגשו לשיחות חשאיות בזנבה , 
לבחון אפשרות לנרמול הקשרים בין שתי המדינות ולשחרור בני הערובה המוחזקים 
בלבנון על כך מסר אתמול העיתון הלבנוני " אל - חייאת " , היוצא לאור בלונדון . 
העיתון מציין כי חוגים רשמיים , פוליטיים ודתיים בביירות מסרו כי השיחות 
היו חיוביות , אם כי טרם הביאו לפתרון סופי . העיתון אינו מגלה מי היו האישים 
המעורבים בשיחות . מאידך , פקידים בוואשינגטון הכחישו מכל - וכל את השיחות 
עם נציגים איראניים בזנבה . מקורות מפלגתיים בביירות הביעו את הדעה שהושג 
כנראה קונסנסוס בין חוטפי בני הערובה בלבנון ובין פקידים איראניים , בדבר 
הצורך לשחרר את בני הערובה . העיתון יודע לספר כי נשיא איראן , עלי אכבר 
האשאמי ראפסאנגאני , הנחשב כחותר לשיפור היחסים עם המערב , זכה בתמיכתו 
של המנהיג האיראני הדתי האייטוללה עלי חמנאי למדיניותו . 
