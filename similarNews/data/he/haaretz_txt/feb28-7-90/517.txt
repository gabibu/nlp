צנעא ( אי - פי ) . ממשלות צפון ודרום תימן יערכו את ישיבתן השנייה המשותפת 
בעדן ב32 במארס , כדי לדון בתוכניות האיחוד ביניהן . התאריך נקבע בפגישה 
בלתי רשמית בין שני ראשי הממשלות שהתקיימה ביום ששי בתעיז שבצפון תימן , 
נאמר בגילוי דעת משותף שהופצץ בכלי התקשורת הרשמיים התימניים . ראשי הממשלה 
עבד אל - עזיז עבד אל - ראני מצפון תימן ויאסין סעיד מדרום תימן , הסכימו 
כבר להגיש תקציב משותף לשנת 1991 , וששני הבנקים המרכזים של שתי המדינות 
יאוחדו . בגילוי הדעת נאמר כי גופים אחרים שאמורים להתאחד כוללים את קווי 
התעופה , סוכנויות הידיעות הממשלתיות , תחנות הרדיו והטלוויזיה , רשויות 
הדואר , הנמלים , המכס והתיירות . שתי המדינות שבקצה הדרומי של חצי האי 
ערב הן אמנם עניות אך יש להן כמויות בלתי מנוצלות אך משמעותיות של נפט . 
מנהיגיהן החליטו בפגישה שהתקיימה ביניהם בנובמבר האחרון לאחד את שתי המדינות 
תוך שנה , למרות חילוקי הדיעות האידיאלוגיים ביניהן . דרום תימן היא מדינה 
מרקסיסטית , בעוד צפון תימן נחשבת שמרנית ופרו - מערבית . שתי הממשלות ערכו 
כבר ישיבה משותפת בה היתוו את הקווים לוועידה משתופת לבעיות המיזוג . לפי 
התוכניות שהוסכמו על שני המנהיגים , הגופים התחיקתיים של שתי המדינות יאשררו 
את החוקה המשותפת עד מאי , ובנובמבר ייערכו משאלי עם לצורך אישורה הסופי . 
לונדון ( ע"ם ) . השינוי שמתחולל בדרום תימן לקראת האיחוד עם צפון תימן 
מעורר דאגות באזור , מוסר ה"פוריין ריפורט " . סעודיה חוששת מהתבססותה של 
שכנה חזקה חדשה בדלתה האחורית , בעלת אוכלוסיה השקולה לערך לאוכלוסיתה שלה , 
ובעלת כוח עבודה מיומן יותר ממנה ( כשפועלים רבים כאלה כבר עובדים בסעודיה ) 
. ואילו ההמשטרים הסמכותיים במדינות המפרץ מודאגים ככל הנראה מהתחלתו של 
אי - שקט תעשייתי ומעיתונות פחות מבוקרת . 
