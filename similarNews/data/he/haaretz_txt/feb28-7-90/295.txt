חברת אגרקסקו מטיסה לארצות - הברית עגבניות במבצע משולב הכולל הובלה ימית , 
יבשתית ואווירית , במחיר נמוך מזה שהיא משלמת עבור הטסתן בטיסות המטען 
הרגילות של חברת " אל - על " מנמל התעופה בן - גוריון לארצות - הברית . 
לנוכח הגידול שחל השנה בייצוא העגבניות מישראל לארצות - הברית ( כ000 , 
4 טון במקום 005 , 2 טון בשנה שעברה ) , נוצר מחסור משמעותי בנפח ההובלה 
האווירי במטוסי המטען של חברת אל - על . לאגרקסקו הסכם להטסת כמות מסוימת 
של מטען חקלאי לארצות - הברית עם חברת אל - על , אך עבור מטען חורג עליה 
לשלם מחיר רגיל המגיע ל005 , 1 דולר לטונה . לפיכך נקטה העונה אגרקסקו בצעדים 
בלתי שגרתיים , כשהיא משלבת הובלה ימית באניית קירור של החברה מנמל אשדוד 
לנמל מרסיי , עם הובלה יבשתית עד נמל התעופה של פאריס , ומשם לניו - יורק 
באוויר באמצעות מטוסי המטען של חברת התעופה האמריקאית פאן - אם . למרות השילוב 
והלוגיסטיקה הנדרשת לביצוע המבצע המשולב , הופתעו ראשי החברה כשהסתבר להם 
שעלות ההובלה בצורה זו זולה בכ002 דולר לטונה מזו שהחברה משלמת לאל - על 
במסגרת ההסכם הקיים . כל משלוח כזה מכיל עגבניות במשקל של כ51 טון , ועד 
כה שיגרה החברה בדרך זו למעלה מ001 טון עגבניות לארצות - הברית . יעקב מלינוביץ , 
מנהל אגף ההובלה באגרקסקו , מציין שבדרך זו חוסכת החברה כ002 דולר לטונה , 
אך החיסכון גדול יותר אם לוקחים בחשבון שהאלטרנטיווה , הטסת המטען העודף 
בטיסות ישירות ובמחירים המלאים של אל - על או חברות תעופה אחרות , יקרה 
בהרבה . מלינוביץ אומר כי לאור הצלחתו של מבצע ההובלה המשולב , שוקלת החברה 
את הגדלת היקף הייצוא בדרך זו עד כדי מחצית מכלל ייצוא העגבניות לארצות - 
הברית , כלומר כ000 , 2 טון בשנה . 
