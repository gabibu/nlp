מועצת המנהלים של קופת חולים הכללית קראה אתמול לשר הבריאות לפעול כשר בריאות 
של כל מערכת הבריאות ולחוקק אמנת בריאות לאומית ולביטוח בריאות ממלכתי . 
יו"ר מועצת המנהלים של הקופה , ד"ר מקסים שיינפלד , אמר אתמול כי המשך 
קיום הסכם האשפוז האזורי , כפי שדורש שר הבריאות היא כסות אידיאולוגית לבעיה 
תקציבית של בתי החולים הממשלתיים . ההסכם לא עומד במבחן מאחר ובתי החולים 
הממשלתיים חרגו מזמן מההסכם . לדברי ד"ר שיינפלד הדבר בא לידי ביטוח בניתוחי 
לב , בטיפולי דיאליזה ואחרים . ביטול ההסכם האישפוז האזורי יאפשר לשתי 
המערכות להתייעל . " יש לעבור לשיטת ההתחשבנות על בסיס קפיטציה , כלומר 
בית החולים יתוגמל על בסיס מספר הנפשות שהוא אמור לשרת בתחום האזור שיוגדר 
לו . ד"ר שיינפלד תקף את הניסיון להכניס שר"ף ( שירות רפואי פרטי ) למערכת 
הבריאות , כדוגמת הסכם " שיבא " עם בית החולים רמת מרפא , בו מבצעים 
רופאי שיבא , עבודה פרטית במשרת שניה . הוא ציין כי קופת חולים אינה מתנגדת 
לרפואה פרטית , אבל לפני שמנהיגים רפואה פרטית יש צורך להגדיר את סל השרותים 
למבוטחים ואחר כך לדבר על רפואה פרטית . מנכ"ל קופת חולים , נחום פסה , 
מסר כי הוחלט על הקמת צוות משותף לקופת חולים והנהלת המרכז הרפואי תל - 
אביב , בראשותם של סמנכ"ל ומנהל החטיבה הרפואית של הקופה , פרוף יאיר שפירא , 
ומנהל בתי החולים העירוניים בתל אביב פרוף דן מיכאלי . הצוות יגבש הצעות 
למודל חדש לתכנון האשפוז האזורי בתל - אביב רבתי . המודל יושתת על שיטת 
הקפיטציה ועל התחשבנות ישירה עם הנהלת המחוז של קופ"ח . כזכור במקביל הוטל 
על הממונה לשעבר על התקציבים באוצר , יעקב גדיש , לבדוק שיטות התחשבנות 
ובקרה במודל של התחשבנות על בסיס קפיטציה . מחר תדון לשכת מפלגת העבודה בסכסוך 
שנוצר בין הנהלת קופת חולים ושרי הבריאות והאוצר . בדיונים שנערכו בימים 
האחרונים בדבר דרישתה של קופת חולים לסיוע של כ002 מיליון ש"ח מקופת המדינה 
לכיסוי גרעון תקציבה ב98 , לא הושג כל הסכם , מאחר ודרישות האוצר נוגדות 
את מדיניות קופת חולים . האוצר מוכן לתת סיוע בסכום של 001 מיליון ש"ח שמורכב 
מ04 מיליון ש"ח עבור העברת נכסים למכירה על ידי האוצר , 03 מיליון פריסת 
חובות ו03 מיליון מענק מעבר להשלמה שהאוצר התחייב לקופה עד לתקרה של הכנסות 
ממס מקביל , כפי שכלול בהסכם ההבראה שנחתם עם הקופה באוקטובר 6891 . תמורת 
הסיוע דורש האוצר מהקופה למכור את בית החולים לחולי נפש טלביה בירושלים , 
את המגרש ומבנה שמיועד להקמת מרפאות ובית חולים בתל ברוך או לחילופין למכור 
את בית ההבראה ארזה ליד ירושלים . עוד דורש האוצר מהקופה להוריד ב%01 את 
שכר העובדים , ולקצץ 000 , 1 תקנים ממצבת כח האדם , ולהמשיך בהסכם האשפוז 
האיזורי . 
