המפקח על הבנקים הודיע אתמול לשר הפנים על הסרת התנגדותו להסדר פריסת החובות 
לרשויות המקומיות שגובש בין הבנקים המסחריים למשרד הפנים . בעקבות כך הודיעו 
הבנקים כי הם נכונים לחתום על ההסדר ולהתחיל בביצועו כבר בימים הקרובים . 
הודעתו של המפקח , לאחר משא ומתן שנמשך מספר ימים , הביאה להפסקת השביתה 
ברשויות המקומיות הערביות . ההסדר יקיף יותר מ002 רשויות מקומיות . לא ייכללו 
בו כ02 רשויות מקומיות , בהן שלוש דרוזיות ועוד שלוש או ארבע רשויות ערביות , 
שהבנקים מסרבים להעמיד להן אשראי בשל החשש שלא יעמדו ביכולת החזר . הסכום 
הנדרש לרשויות אלה הוא יותר מ04 מיליון ש"ח והוא יועמד להן ככל הנראה כהלוואה 
בערבות מדינה או כאמיסיה ממשלתית . עם חתימת ההסכם יזרימו הבנקים כ042 מיליון 
ש"ח כאשראי לכ002 רשויות מקומיות לכיסוי גרעון שוטף ותשלום חובות לספקים , 
תשלום משכורות וכדומה . ההסדר מבטיח גם שהלוואות שנטלו הרשויות המקומיות 
מהבנקים ואשר מועד פרעונן המקורי אמור היה לחול בשבע השנים הקרובות , ואשר 
מסתכמות בסכום כולל של ך - 5 . 1 מיליארד ש"ח , ימוחזרו להלוואות חדשות 
לתקופה של 51 עד 02 שנה בתנאי הצמדה וריבית שנתית של עד % 5 . 4 . הסדר זה 
יביא לכך שהנתח בתקציב השנתי השוטף של הרשויות המקומיות המוקדש לפרעון מילוות 
יקטן מכ%21 לכ%8%6 מהתקציב . עובדה זו , בצירוף תיקון בסיס התקציב בשנה 
הבאה של חלק ניכר מהרשוחיות המקומיות , ותכנית הבראה וההתייעלות שבהן חוייבו 
הרשויות אמורים להבטיח תקציב שייענה לכל צרכי הרשויות . משרד הפנים הודיע 
כי רשות שתחרוג מתקציבה ללא היתר ותיקלע שוב לגרעונות תפוזר ומשרד הפנים 
ימנה לה ועדה קרואה . יו"ר ועד ראשי הרשויות המקומיות הערביות וראש עירית 
שפרעם , איברהים נימר חוסיין , אמר אתמול כי הוא מקווה שבכך חוסלה הפרשה 
ושלרשויות המקומיות הערביות לא תהיינה " הפתעות נוספות " . 
