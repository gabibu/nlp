יוהנסבורג ( ע"ר ) . צבא מדינת החסות סיסקאי בדרום - אפריקה נטל לידיו 
את השלטון לאחר שהדיח את הממשלה אתמול לפנות בוקר כך הודיע רדיו סיסקאי . 
בריגדיר או . גי . גקוזו הודיע בשידור רדיו , כי הצבא החליט ליטול את השלטון 
מתוך היענות לבקשות חוזרות ונשנות של העם בסיסקאי . סיסקאי היא אחת ממדינות 
החסות השחורות הראשונות שהקימה ממשלת דרום - אפריקה במסגרת תוכנית האפרטהייד . 
גקוזו , מפקד הגדוד הראשון של סיסקאי , אמר כי כמה שרי ממשלה וכן שלושה 
קצינים , ביניהם הגנרל קוואמה סבה , בנו של נשיא סיסקאי , לנוקס סבה , 
נעצרו . הנשיא היה בשעת ההפיכה בביקור בחו"ל . קודם לכן קרא שר החוץ של 
דרום - אפריקה , פיק בותה , לרגיעה ואמר כי המשטרה עוקבת אחר המצב . לדבריו 
איש לא נפגע ולא נגרם נזק לרכוש . סיסקאי , ששטחה הוא 000 , 9 קמ"ר בלבד , 
שוכנת לחוף האוקינוס ההודי במחוז הכף המזרחי . היא זכתה בעצמאות מצד דרום - 
אפריקה אולם נמנעה ממנה כל הכרה בין - לאומית והיא תלויה בסובסידיות הכלכליות 
שהיא מקבלת מפרטוריה . אלפים מתושבי סיסקאי יצאו לרחובות ופתחו בריקודי שמחה 
לאחר שנודע על ההפיכה . ההפיכה שמה קץ לשלטונו העריץ של סבה שמשל במקום 
מאז קיבלה סיסקאי את עצמאותה מדרום - אפריקה ב1891 . חברי הממשלה הושמו 
במעצר בית . בעיר ביש , בירת סיסקאי , ובערים אחרות החלו להישמע שירי חג . 
החיילים הצטרפו לריקודים ונהגים רבים צפרו במכוניותיהם . 
