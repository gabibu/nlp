ראשי הבונדס בצפון אמריקה , באמריקה הלטינית ובאירופה ישתתפו בוועידה הבין - 
לאומית של מפעל איגרות מלווה העצמאות והפיתוח , שתיפתח הערב בירושלים , 
לציון 04 שנה לייסוד הארגון . הוועידה תעמוד בסימן מחויבות הבונדס לסייע 
בקליטת גלי העלייה החדשים , הצפויים מבריה"ם . בין המשתתפים איש העסקים 
הבריטי סמי שמעון ; דייויד הרמלין מבעלי " אורמת " , שרכש באחרונה את מפעל 
פניציה " ; ויליאם בלזברג , שהודיע בשעתו על נכונותו לרכוש את קונצרן כור ; 
הבנקאי ארט הייסטון שנכנס באחרונה לעסקי הטלוויזיה בכבלים בארץ ; התעשיין 
האמריקאי איירה מילר ; הנרי מוסקוביץ , בעל השקעות בענף המלונאות בארץ ; 
והתעשיין הצרפתי קלוד קלמן . משתתפי הוועידה ינכחו מחר בטקס החנוכה של תחנת 
המשנה הראשונה של מוביל החשמל הארצי " צפית " , ליד כפר מנחם . ילווה 
אותם בביקורם שר האנרגיה והתשתית , משה שחל . אחר - כך יבקרו בבסיס חיל 
האוויר בתל - נוף . מאוחר יותר ייערך , במשכן נשיאי ישראל , טקס פתיחה 
רשמי של הוועידה , בהשתתפות נשיא המדינה חיים הרצוג וראש הממשלה יצחק שמיר . 
כמו - כן ייפגשו האורחים עם ממלא מקום ראש הממשלה שמעון פרס , שרים , 
חברי כנסת ואנשי כלכלה ומשק . מפעל מלווה העצמאות והפיתוח רשם אשתקד שיא 
של מכירות בונדס : 987 מיליון דולר . הארגון מבקש להרחיב כעת את מכירותיו . 
השבוע אישרה הממשלה הצעה של שר האוצר לאשר לו ללוות , באמצעות הבונדס , 
עוד 008 מיליון דולר . 
