ביירות ( ע"ם ) . העיתון הלבנוני " א - שראע " מגלה , כי המלך חוסיין 
העלה בביקורו האחרון בבגדאד הצעה לאיחוד בין ירדן ועיראק . מתכונת המשטר 
במדינה המאוחדת המוצעת תהיה של מונרכיה תחיקתית , כאשר ראש הממשלה יהיה 
בעל הסמכויות הביצועיות ותפקיד זה יימסר לידיו של סאדאם חוסיין , ואילו 
מלך ירדן ישמש כמונרך בעל סמכויות מוגבלות בהתאם לחוקה . המלך חוסיין הציע 
גם להרחיב את המסגרת של גוש המדינות לשיתוף פעולה ערבי ולצרף אליו את סוריה 
בשלב ראשון , ולאחר מכן את פלשתין ולבנון . זאת , במטרה להתגבר על המכשול 
שמציבים חילוקי הדעות בין סוריה לעיראק . משקיפים ערביים סבורים , כי צעדו 
של חוסיין הוא תגובה על ניסיונות ישראל לכפות את האופציה , שעל - פיה ירדן 
תשמש כמולדת החלופית לעם הפלשתינאי . 
