ראוי לשים לב כי רוב המתנגדים לפרויקטים של מפעל מיחזור הפסולת הכימית בתמנע 
ותחנת קול אמריקה בערבה באים משורותיהם של העוסקים באיכות הסביבה . גורמים 
פוליטים כמעט ולא נקטו עמדה פומבית בוויכוח זה . אין זה מקרה . בשלב מוקדם 
של הוויכוח הציבורי הוצב סיכון הפגיעה באיכות הסביבה מול הסיכוי ליצירת מקומות 
עבודה . בתקופה של אבטלה גואה , איזה פוליטיקאי יסתכן במלה נגד תוכניות 
העשויות להביא תעסוקה ופרנסה למאות ישראלים מובטלים ? בעבר הלא - רחוק , 
גם במערב אירופה ובארצות הברית , המאבק בעד ונגד מפעלים כלכליים הוצג כבחירה 
בין איכות הסביבה לבין תעסוקה . כך היה , למשל , כאשר התפלמסו בשנות ה07 
על הקמתן של תחנות כוח גרעיניות . השמאל דאג , באופן מסורתי , ליצירת 
מקומות עבודה , ונקלע למצב קשה בוויכוחים הללו . כאשר נאלץ לנקוט עמדה , 
הכריע , במקרים רבים , למען עבודה ולא איכות הסביבה . אך דברים רבים השתנו 
בשני העשורים האחרונים . אסונות אקולוגיים רבים שנבעו מתאונות בתחנות כוח 
גרעיניות , מפסולת תעשיתית או משימוש יתר בחומרים מסוכנים , העלו את המודעות 
לסביבה בקרב אזרחי המדינות המתועשות . תנועות פוליטיות שהתמקדו בנושא איכות 
הסביבה קמו וצברו , ועדיין צוברים , תמיכה רבה בקרב קבוצות חברתיות שונות , 
ובעיקר בקרב צעירים . חישובים פוליטים וההבנה כי אין זה נכון להעמיד את 
איכות הסביבה מול תעסוקה גרמו לתפנית בעמדותיהם של רוב הכוחות הפוליטיים , 
ובראשם המפלגות הסוציאל - דמוקרטיות . כיום נעשה ניסיון להעמיד את שני 
הנושאים בראש סדר העדיפויות ולנסות לאמץ מדיניות שתתחשב גם בצורכי הסביבה 
וגם בצורכי התעסוקה . המירוץ להשגת הון כדי להביא לצמיחה , שאיפיינה את 
כלכלת ישראל ברוב שנותיה , הביאה תוצאות שליליות רבות . הפגיעה באיכות 
הסביבה היא רק אחת מהן . כיום , גם כאשר הכל מחפשים דרכים לעורר את המשק 
לצמיחה וליצור מקומות תעסוקה , כדאי להרים את הראש , להסתכל מסביב , ולהביא 
בחשבון שאנו עתידים לחיות בפיסת האדמה הזאת עוד שנים רבות , ועל כן כדאי 
לשמור עליה . גבעת חביבהבצער רב ובכאב קראתי את הידיעה בדבר העלאת פקידים 
בכירים לדרגת מנכ"לים , על כל המשמעויות הכספיות והמוסריות הנובעות מכך . 
מצבה של ישראל כיום הוא אחד הקשים שהיו לה אי - פעם . על המדינה להתמודד 
עם בעיות גורליות , כגון קליטת עולים מסיווית , ביטחון , כלכלה , מצב 
חברתי וירידה , בעיות קשות מאין כמוהן , אשר אחד האמצעים המכריעים לפתרונן 
הוא המימון . קופת המדינה האומללה , הנחלבת באופן מאסיווי על - ידי מנהיגות 
חסרת - לב , אינה יכולה להושיע . לכן , רק מעבר מהיר למשטר של חיסכון 
ויעילות יכול להביא מזור למדינה החולה . הידוק החגורה ועצירת המירוץ השיגעוני 
אחר החומריות הוא צו השעה , והדוגמה האישית צריכה להינתן על - ידי המנהיגות 
על כל שכבותיה , החל מנשיא המדינה , השרים , הח"כים והפקידות הבכירה . 
העלאת בכירים לדרגת מנכ"לים , שתעלה לקופת המדינה מיליוני שקלים בכל שנה , 
היא שערורייה מאין כמוה , שכל אזרח אחראי במדינה מסתייג ממנה . בפני הציבור 
האחראי במדינה הוטחה פעם נוספת הוכחה להסתאבות ההולכת וגוברת . רק המאמינים 
בנסים נשארו אופטימיים . האם הגיעה העת לקחת דוגמה מאזרחי רומניה ? רמת 
השרונרשימתו של צבי זרחיה ( " הארץ " , 2 . 12 ) פשוט מזעזעת . קשה להאמין 
כי בתקופה כה קשה , כאשר אנו עומדים בפני עלייה המונית והקופה ריקה , זוכים 
15 פקידי ממשלה נבחרים לתנאים הגובלים ממש בהפקרות . בין השאר ( פרט למשכורת 
של כ000 , 6 ש"ח , מכונית ונהג וטלפון אלחוטי ) 52 אלף שיחות טלפון חינם 
לשנה לכל ימי חייהם , % 4 פנסיה לכל שנת עבודה , ואלמנה שתקבל פנסיה מלאה , 
ולא % 06 , כמקובל לפשוטי העם . המעניין הוא שחברי הכנסת מכל המפלגות ומכל 
הסיעות אינם מתריעים ואינם מגישים שאילתות . אך בכל הזדמנות מעלים על הכוונת 
את הטיסות הניתנות לעובדי אל - על , או החשמל הניתן חינם לעובדי חברת החשמל . 
תל אביבלפני שבועות אחדים פירסמתם בעיתונכם כי עובדיה סופר , שגריר ישראל 
בצרפת , לא השתתף בטקס הזיכרון לשחרור מחנה ההשמדה אושוויץ , והעדיף , 
כביכול , לצפות באירוע של מירוץ סוסים . מאז פירסמתם שני מכתבים שעניינם 
ביקורת על מעשי השגריר . מי שמתעניין ברזי הדיפלומטיה והטקסיות , ובצרפת 
בפרט , יודע כי אין אפשרות שהשגריר יהיה נוכח בכל האירועים הרבים המגוונים 
המתקיימים בבירה שוקקת חיים כפאריס . לפיכך , תפקיד ייצוגי זה מוטל בדרך 
כלל על הציר בשגרירות או על דיפלומט אחר . האירוע נשוא כתבתכם הוא אירוע 
שולי , אשר אורגן על - ידי ארגונים יהודיים לא - רשמיים , ולכן לא היה 
מקום כי השגריר ישתתף בו בכבודו ובעצמו . מאידך , האירוע שבו השתתף השגריר 
היה אירוע דיפלומטי מרכזי שבו נכחו שרים , אנשי ציבור וכלי התקשורת . כדיפלומט 
ותיק ומשופשף , ידע השגריר כי אסור לו , לטובת המדינה שהוא מייצג , להחמיץ 
אירוע כזה . ירושלימנדמה שא . שוייצר , בנסיעתו לאירופה , שכח לקחת אתו 
את ספר התנ"ך . אלמלא מחדל זה , לא היה נאלץ לרעות בשדות זרים ולפתוח את 
רשימתו ( " הארץ " , 2 . 91 ) מבירת גרמניה במימרה לטינית של ימי הביניים : 
" אילו שתקת , היית נשאר חכם " . מן הראוי היה לכתב עיתון עברי לכתוב : 
חבל שנשתכחה מראש ממשלת ישראל יצחק שמיר קביעתו של החכם מכל אדם : " גם 
אוויל מחריש חכם ייחשב " . רחובותלמדנו כבר את כללי הזהירות בחציית כבישים 
במעברים המסומנים . תחילה ממתינים לאור הירוק ברמזור ואחר מפנים את הראש 
לצדי הכביש כדי להיווכח כי כלי הרכב עצרו , ואז לחצות את המסלול בבטחה . 
הניסיון הרב אכן מלמד כי רוב הולכי הרגל מסתפקים אך ורק בהופעת האור הירוק , 
ומוותרים מראש להוסיף מבט חטוף שמאלה וימינה . ואז קורא לעתים שנהג יהיר 
ממשיך לדהור עוד שתיים שלוש שניות אחרי שהאור התחלף , ואז קוראת תאונה קטלנית , 
שהיתה יכולה להימנע , לו היה ברור להולך הרגל מה היה קודם למה ? משרד התחבורה 
צריך לפעול כדי לתדרך את ציבור הולכי הרגל לנהוג בזהירות ובדרך הנכונה . 
