ראש המינהל האזרחי בגדה , תא"ל שייקה ארז , החליט לאפשר את חזרתה לשטחים 
של חנאן מוחמד סעיד , תושבת חברון , שגורשה באחרונה לירדן . סיפורם של 
בני הזוג , שהופרדו , פורסם אתמול ב"הארץ " : האישה , בת 22 , תושבת 
ירדן , נישאה באוגוסט 9791 לדיראר האשם אבו - סנינה מחברון , בעת ששהתה 
בביקור משפחתי בגדה . מאז הנישואין נולד לזוג ילד ועתה האישה בהריון . 
אחרי שנישאו לא חזרה האישה לירדן , למרות שתוקף אשרת השהייה שלה פג . מקרים 
דוגמת זה הסתיימו בעבר בגירוש האישה לירדן , אך לפני חמישה שבועות מסר שר 
הביטחון באופן רשמי על השעיית הגירושים . למרות הכרזה זו , טען אבו - סנינה 
כי בסוף החודש שעבר זומן לנפת חברון של המינהל האזרחי , שם איים עליו קצין 
שאם לא ישלח את אשתו מתחומי הגדה ייכנס מייד לכלא . למחרת הפגישה עם קצין 
המינהל האזרחי שלח אבו - סנינה את אשתו לירדן , עם ילדם המשותף ( כיום 
בן שנה ) . למרות טענתו של אבו - סנינה , מדגישים עדיין במינהל האזרחי 
כי קיימת הוראה ברורה להפסיק את הגירושים . על אנשי המינהל נאסר לאיים על 
" מאחרים " אלה שאשרות השהייה שלהם פגו במפורש או במרומז ולגרום לעזיבתם . 
במקרה זה , טענו בנפת חברון של המינהל , פנתה למינהל קרובת משפחה של האישה 
בבקשה לסייע לחנאן אבו - סנינה לצאת לביקור בירדן , מכיוון שבעלה מונע זאת 
ממנה . הבעל זומן לבירור , ותוך כדי שיחה התברר שהאישה שוהה בגדה כבר שלוש 
שנים ללא אישור שהייה . הבעל נשאל מדוע היא נמצאת באזור ללא אישור , ולפי 
גירסה זאת הבטיח מרצונו כי כבר למחרת ידאג להוציאה . אתמול הוציא ראש המינהל 
האזרחי הנחייה , לפיה אם יבקש הבעל רשיון להחזיר את אשתו לגדה , תאושר 
בקשתו לאלתר . נודע , כי הבעל יזומן כבר היום למינהל האזרחי בחברון לקבלת 
הרשיון המבוקש . 
