( ע ) . שופט השלום החיפאי רפאל חרסונסקי האריך שלשום את מעצרם של שני 
הנערים החשודים באיומים , סחיטה ותקיפה בנסיבות מחמירות לארבעה ימים לצורך 
חקירה . שני החשודים " בני טובים " הובאו לפני השופט ובא כוח מחלק הנוער 
ציין , כי החקירה בפרשה זו נמצאת בעיצומה . שני נערים אחרים , המעורבים 
בה , טרם נעצרו אמר . לטענת המשטרה , התנכלה החבורה לנערים בשעות לילה 
במרכז הקניות חורב , שבשכונת אחוזה . הנערים חשודים במעשי תקיפה וסחיטה , 
שבמהלכם ריסקו מרפק ידו של נער באמצעות מוט ברזל . בעת הארכת המעצר , טענה 
אמו של אחד החשודים , פסיכולוגית , כי קיים חשש שהנערים עוברים טראומה 
קשה במקום מעצרם . היא הביעה תקווה שהם לא נקלעו למצב נפשי בלתי הפיך . 
הסניגור עורך הדין אבי תגר , ביקש מבית המשפט לשחרר את החשודים וטען , 
כי יש לראות את הפרשה בפרופורציה המתאימה , שכן מדובר בתלמידי בתי ספר בני 
משפחות מכובדות , " שעשו שטות " . החשודים טענו , כי הרקע למעשה התקיפה 
שבו נשברה ידו של נער אחר , מקורו בכך שהמתלונן סירב לכבד את אחד החשודים 
בפלפל שהחזיק בידו . השופט רפאל חרסונסקי ציין , כי דפוסי התנהגות כאלה 
פוגעים בחברה ובסביבה ויש לעקור אותם מהשורש , עם כל הצער בלב , המלווה 
את הארכת מעצרם . נודע , כי לפני כשלושה שבועות התלונן נער בן 41 , ששעה 
את דרכו לדוכן לממכר פלפל יחד עם אחותו בת ה9 , תקפו אותו ארבעה נערים , 
לאחר שלא התרצה למעשה סחיטה , משביקשו ממנו לתת להם שקל אחד . ביום א האחרון 
הגיעה למשטרה תלונה דומה של נער כבן 51 , שטען כי הוכה על ידי ארבעה נערים , 
שביקשו לסחוט ממנו כסף . 
