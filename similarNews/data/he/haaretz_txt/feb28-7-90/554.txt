שר המשפטים , דן מרידור , החליט לבטל את סמכותו של האפוטרופוס הכללי , 
עו"ד עמרם בלום , לעסוק בחלוקת כספי העזבונות והנחלות הנתרמים למדינה . 
השר מרידור הגיע למסקנה שאין זה מצב בריא שהאפוטרופוס הכללי יעסוק בחלוקת 
כספי העזבונות , המסתכמים בעשרות מיליוני שקלים מדי שנה . במקביל , כפי 
שפורסם לראשונה שלשום ב"הארץ " , עומד השר מרידור להציע לממשלה לבטל את פעילותה 
של ועדת השרים המיוחדת בראשותו , העוסקת מאז 5591 בחלוקת כספי עזבונות . 
מרידור סבור שטיפולה של ועדת השרים בנושא זה אינו הולם , משום שהממשלה 
ושריה פועלים במסגרת התקציב וחוק התקציב , ולא ראוי שיעסקו בחלוקת כספים 
מחוץ למסגרת זו . אם הממשלה תאשר את הצעתו של מרידור תפסיק ועדת השרים המיוחדת 
את פעילותה . במקום זאת ממליץ שר המשפטים לשחרר את האפוטרופוס מעיסוק בחלוקת 
כספי העזבונות , ולמנות לצורך זה ועדה ציבורית בראשות שופט בדימוס ושני 
נציגי ציבור , אשר תמליץ בפני האפוטרופוס על המטרות והגופים שלהם יוקצו 
כספי העזבונות . על פי ההצעה , תהיה הממשלה רשאית להנחות מדי פעם את הוועדה 
הציבורית לגבי סדר העדיפויות הלאומי להקצאת הכספים . הוועדה תקבל את החלטותיה 
על פי אמות המידה שנקבעו על ידי היועץ המשפטי לממשלה , לאחר שתובא לפניה 
עמדת המשרד הממשלתי הנוגע בדבר ועמדת אגף התקציבים באוצר . מרידור מציע 
כי במקרים מיוחדים , תהיה הממשלה רשאית להורות לאפוטרופוס להקצות כספים 
שלא על פי המלצת הוועדה הציבורית . סופר " הארץ " מעיר כי בעבר נמתחה ביקורת 
ציבורית על כך שהאפוטרופוס עוסק בפועל בחלוקת כספי העזבונות , שאושרה על 
ידי ועדת השרים , בשעה שעל פי החלטת הממשלה לא היתה כוונה שהאפוטרופוס יהיה 
מעורב בצורה כלשהי בהליכים של חלוקת הכספים . 
