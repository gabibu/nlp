בית הדין הצבאי של פיקוד הדרום , הדן במשפטם של נאשמי גבעתי ב , דחה אתמול 
את בקשתם של הסניגורים לזכות את ארבעת הנאשמים . הסניגורים ביקשו מבית המשפט 
לפסוק , כי אין להשיב כלל על האשמה , בטרם נשמעו העדויות של עדי ההגנה . 
נשיא בית הדין הצבאי , אלוף משנה יורם צלקובניק , דחה את בקשתם של הסניגורים 
בלא שנימק לפרוטוקול את החלטתו . אל"ם צלקובניק הסביר לסניגורים בעל - פה , 
כי מדובר בנושא מורכב שיש עמו בעיות רבות . לטענת הסנגורים , יש לזכות 
את הנאשמים כיוון שמלבד הודאותיהם אין לתביעה הצבאית כל עדויות אחרות הקושרות 
אותם למקרים שבהם הם נאשמים . עו"ד משה ישראל טען בבית הדין , כי למעשה 
לא ברור , גם מתוך מסכת עדויות התביעה , כי מדובר באותו מקרה , ואף התביעה 
הצבאית לא הצליחה להוכיח עד כה כי ארבעת הנאשמים אכן היו מעורבים בהכאתם 
של שני התושבים ממחנה הפליטים אל - בורג , שאחד מהם מת בבית החולים מספר 
שעות לאחר מכן . בקשה נוספת שנדחתה אתמול , היתה בקשתו של התובע הצבאי , 
לעשות הפסקה במשפט , על - מנת לאפשר לתביעה לחקור את כל האנשים ששמעו את 
ההוראות של תת - אלוף יעקב אור , בעת שהיה מפקד כוחות צה"ל ברצועת עזה . 
לדברי התובע , רב - סרן שטיינמיץ , התביעה מבקשת לחקור את כל העדים האפשריים 
בנושא הוראותיו של תא"ל אור . הנימוק לדחיית בקשת התובע היה , העיכובים 
הרבים שכבר נגרמו במשפט זה ; אילו היתה מתקבלת בקשת התובע הצבאי לחקור 
מאות אנשים נוספים במילואים ובסדיר , היה חל עיכוב נוסף במשפט . עד ההגנה 
הראשון שאמור להעיד בשבוע הבא הוא הבכיר מבין הארבעה , המג " ד רב סרן יצחק 
לויט , אשר עדותו תימשך יום שלם , והיא מעוררת סקרנות רבה . נודע , כי 
רב סרן יצחק לויט מחזיק בידיו מסמכים רבים , הוראות של מפקדים ברצועת עזה 
וכן חומר צבאי רב הקשור למהלכי כוחות צה"ל באותה תקופה . 
