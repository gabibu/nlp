( ע ) . ועדת השחרורים של שירות בתי הסוהר דחתה את בקשתה של הדסה מונסה , 
לשעבר מנהלת בנק צפון אמריקה , להעניק לה שחרור מוקדם ממאסרה כך התברר 
אתמול ממכתב תשובה שהגישה הוועדה לבית המשפט המחוזי בתל אביב , לערעור של 
מונסה על ההחלטה . הדסה מונסה מרצה עונש מאסר בן חמש שנים בשל עבירות מרמה 
והפרת אמונים בתאגיד , שאותן ביצעה בהיותה מנהלת בנק צפון אמריקה . שחרורה 
הצפוי , לאחר ניכוי שני שליש בשל התנהגות טובה , יחול ב51 במאי 09 . מונסה , 
שריצתה עד עתה 83 חודשי מאסר , פנתה באוגוסט 98 לוועדת השחרורים של נציבות 
בתי הסוהר ועתרה לשחרור מוקדם , מסיבות בריאות . בדיון שהתקיים אתמול בפני 
הרכב השופטים חג - יחיא , סגן נשיא ביהמ"ש המחוזי , בן - יאיר ורוטלוי 
קיבלו השופטים את בקשתה החילופית של מונסה לקיים דיון חוזר בבקשתה לשחרור 
מוקדם , בפני ועדת שחרורים , בה לא יהיה חבר ד " ר קרליין . מונסה טענה , 
כי ד"ר קרליין לא היה צריך לשבת בוועדה שדחתה את בקשתה , מאחר שהיא סירבה 
בעבר בתוקף לקבל ממנו טיפול רפואי . השופטים המליצו בפני שירות בתי הסוהר 
לקיים את הדיון החוזר בפני הוועדה , בהקדם . 
