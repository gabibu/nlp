עיריית הרצליה שרפה פסולת , הכוללת חומרים רעילים , במזבלה שבמבואות העיר . 
השריפה , שנעשתה בניגוד לחוק , נמשכה שבוע ימים , וגרמה לעשן סמיך מעל 
כביש החוף ובאזורים שונים בעיר בכל שעות היום . השריפה כובתה רק לאחר תלונה 
של סיעת האופוזיציה , רמ"ה , שנשלחה למנכ"ל העיריה , למשרדי הבריאות ואיכות 
הסביבה ולעיתונות . רמ"ה התלוננה , כי העשן מהווה מפגע בריאותי חמור ביותר 
לתושבי העיר , וכי הוא גורם לשיבושי תנועה בכביש החוף . הסיעה דרשה להפסיק 
לאלתר את שריפת הפסולת , משום ששריפה זו היא בלתי חוקית . " עיריית הרצליה " , 
כך נכתב , " מתעלמת מהוראות החוק במודע ומסכנת את בריאות תושביה " . לדברי 
רות רזניק , העומדת בראש הסיעה , החלה העיריה לשרוף בשבוע האחרון כמות 
גדולה מן הרגיל של גזם , שנארז בשקי פלסטיק גדולים . ידוע שבפלסטיק יש 
חומרים רעילים , אפילו מסרטנים , וגם העשן גורם לבעיות בריאותיות לחולי 
אסטמה ומחלות אחרות של דרכי הנשימה . עד עתה היו בעיות סירחון ושריפה מדי 
פעם , אבל עכשיו הדבר חמור ביותר . עו"ד דוד ששון אמר , כי העיריה מבעירה 
שריפות כאלה מדי פעם , כי אין לה דרך אחרת לסילוק האשפה . דובר העיריה , 
יוסי גבעתי , מחה על כך שרמ"ה פנתב לעיתונות עוד בטרם הגיעה המברק לעיריה . 
דליה בארי , יועצת מחוזית מטעם המשרד לאיכות הסביבה , מסרה כי ביקרה במקום 
ביום חמישי שעבר . " מנכ"ל העיריה אמר לי ששרפו גזם למרות שאסור היה לשרוף . 
זו לא פעם ראשונה שהדבר קורה . הטיפול של העיריה לא מספיק . אשפה המטופלת 
בקבורה סניטרית חייבים לכסות בעפר , והעיריה לא מכסה מספיק . בפעמים קודמות 
העניין טופל לאחר שהתקשרתי לעיריה , הפעם העניין נסחב . מה שברור הוא שהעיריה 
אחראית לכיבוי השריפה . במשרד המשפטים ממתינה כיום תקנה לרישום ברשומות , 
האוסרת כל שריפת מזבלות . תקנה זו מתבססת על חוק כנוביץ , ועל פיה אם 
פורצת שריפה חובה על הרשות המקומית לכבות אותה . המזבלה גם מזהמת את מי התהום . 
כיוון שהיתה בעייה אמיתית של סילוק אשפה חיפשנו פיתרון מעבר לתחומי הרצליה . 
כיום אנו מנסים לקדם פרויקט ניסויי של מחזור אשפה וסילוק האשפה שאינה ניתנת 
למיחזור מהרצליה לדרום הארץ . אז תיפתר בעיית המזבלה . 
