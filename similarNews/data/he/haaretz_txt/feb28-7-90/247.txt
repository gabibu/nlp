התנועה הקיבוצית המאוחדת ( תק"ם ) , הנחתה בימים אלה את כל קיבוצי התנועה 
בהם קיימים מפעלי תעשייה , לגבש מבנה משפטי אחר למפעלים , כגון חברה בע"ם . 
זאת במטרה " לשחרר את הקיבוץ מהתלות הנוכחית בהצלחה או כישלון של המפעל 
התעשייתי " . ההנחייה לפעול לשינוי המעמד המשפטי של מפעלי התעשייה בקיבוצים , 
גובשה בעקבות מצוקת הנזילות אליה נקלעו בשנת 98 עשרות ממפעלי התעשייה בקיבוצים . 
בהנחייה נאמר שיש לקבל " החלטות דרסטיות " לגבי עתידם של מפעלים הנמצאים 
בקשיים פינסיים . מפעל שאין לו " סיכוי מהיר " לצאת מהמשבר , תגובש תוכנית 
לסגירתו , ללא שהיות . ההנחייה אינה מפרטת לוח זמנים לסגירת המפעלים , 
אך מציינת ש"לגורם הזמן חשיבות עליונה " . אשתקד נסגרו שמונה מפעלים מבין 
כ022 מפעלי התעשייה שבקיבוצי התק"ם . ביצוע ההנחייה הנוכחית , פירושו סגירת 
מפעלים במספר גדול בהרבה . בחוזר ששוגר לקיבוצים על - ידי ועדת המשק של התק"ם , 
מתריע מנהל מדור התעשייה , עלי סורקין , על היעדר מערכת מידע מתקבלת על 
הדעת במפעלים רבים בתק"ם . " אין סיכוי להגיע לתוצאות חיוביות , כאשר 
לא קיימת מערכת פיננסית משוכללת , תמחיר מוצרים , תמחירי שווקים , ניהול 
מלאי ומעקב אחר החלטות " , מטעים סורקין . מנהל מדור התעשייה מציע לצרף להנהלה 
של כל מפעל בקיבוץ מסוים , חבר מקיבוץ אחר , כדי לאלצה לבחון ולדווח תקופתית 
ובזמן אמת את התנהגות המפעל והתפתחותו הכלכלית , בכלים אובייקטיביים . סורקין 
מזהיר מפני המגמה הגוברת של קיבוצים לפתח יוזמות במגוון רחב של תחומים במסגרת 
המאמץ להגדלת ההכנסות , כגון הפעלת מרפאות שיניים , מכוני פיזיותרפיה , 
מזנונים , קייטרינג , שיעורי עזר , קייטנות , הפעלת בריכות שחייה וביצוע 
אירועים . לדבריו , פעולות אלה עלולות לגרום לתחרות בין הקיבוצים לבין 
עצמם , ולגרום הפסדים לרבים מהם . לעומת זאת ממליץ מנהל מדור התעשייה לפתח 
שותפויות מלאות או חלקיות בין מספר מפעלים קיבוציים העוסקים בענפים זהים , 
כדי להפסיק את התחרות ביניהם . יצויין , שבשנת 88 ירד הייצוא של מפעלי 
התעשייה בקיבוצי התק"ם בשיעור של % 3 , לעומת גידול של אחוז אחד בייצוא המפעלים 
של משקי הקיבוץ הארצי ו%73 בייצוא מפעלי הקיבוץ הדתי . 
