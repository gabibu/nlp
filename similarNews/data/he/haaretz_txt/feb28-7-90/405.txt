ניו דלהי ( אי - פי וע"ר ) . עם הצטברות תוצאות הבחירות בהודו , נראה 
שמפלגתו של הנשיא לשעבר רגיב גנדי , מפלגת הקונגרס , נחלה מפלה כבדה בשש 
או שבע מבין שמונה המדינות בצפון הודו . התוצאות החלקיות של הבחירות במדינה 
הדמוקרטית הגדולה בעולם , מצביעות על ניצחונות גדולים למפלגה השלטת , " גאנאטה 
דאל " , שבראשה עומד ראש הממשלה וישוואנאת פראטאף סינג , ולבעלת בריתה , 
" בהאראטייה גאנאטה " , ברוב המדינות . היום מצפים לתוצאות סופיות מרוב 
אזורי הבחירות . דיפלומטים מערביים בניו - דלהי הביעו את הדעה , כי התוצאות 
האלה יביאו לשידוד מערכות בזירה הפוליטית ההודית . לדעתם מפלגת הקונגרס 
חייבת לשמור על מעמדה לפחות באחת מבין המדינות הצפוניות ולא יפרוץ בשורות 
המפלגה מרד נגד הנהגתה וחבריה , בעיקר ה"גברדיה הישנה " , יעמידו עתה בספק 
את הנהגתו של גנדי . התקווה היחידה למפלגת הקונגרס היא במדינת מאהאראשטרה 
שמערב . מנתונים לא - סופיים נראה כי במדינה זו שמרה המפלגת על שלטונה . 
כוחות צבא סיירו אתמול ברחובות העיר הצפונית מהאם , בה החלה אלימות הבחירות , 
שבעקבותיה נהרגו לפחות 89 איש ברחבי המדינה . בין ההרוגים במהלך הבחירות 
לפחות 08 איש , שנהרגו ביום שלישי במדינה המזרחית ביהאר , הידועה בכנופיות 
הפשע המאורגנות שלה . מקרי המוות האחרים דווחו מהמדינות גוגראט ומהרשטרה . 
31 נהרגו במהאם , שבמדינת נאריאנה , שם התנגשו שלשום תומכי המפלגות השונות , 
כאשר התקבלה הוראה לספור את הקולות מחדש בכמה ממרכזי הבחירות , בעקבות 
טענות לרמאות במהלך הבחירות ביום שלישי . המשטרה מסרה , כי שלושה אנשים 
נהרגו בהתנגשויות ועוד עשרה נורו למוות , כאשר המשטרה פתחה באש , כדי להשתלט 
על ההמון הפרוע . בעקבות כך הופסקו הבחירות והצבא נקרא להתערב . 
