הפועל ירושלים עדיין מדורג אחרון בטבלת הליגה הלאומית , אך השינוי בעיקבות 
בואו של המאמן יהושע פייגנבוים כבר מורגש היטב . בשלושת מישחקיה האחרונים 
צברה הקבוצה הירושלמית חמש נקודות ( שני תיקו וניצחון ) , לעומת ארבע 
נקודות בלבד בששת המחזורים שלפני כן ( ארבעה הפסדים , תיקו וניצחון בודד 
בדרבי ) . " אין קוסמים . צריך לעבוד קשה " , זה ההסבר של המאמן פייגנבוים , 
בן 24 , העוסק באימון כדורגל השנה השישית . הוא חזר לירושלים לפני כשלושה 
שבועות , לאחר שסיים את עבודתו במכבי נתניה . " כשבאתי לקבוצה מצאתי שחקנים 
שפופים , ראשם כלפי מטה , עושים טובה שהם באים לאימון וממעטים לדבר זה 
עם זה . היום , אחרי שיחת קבוצה , הם לא ממהרים ללכת הביתה , הם מפרגנים 
וחדורי מוטיווציה . סוף סוף הגענו למצב של שיוויון בנקודות עם קבוצות התחתית 
האחרות . בשבת אמרתי לשחקנים שרמת גן , בלחץ מפני שהם ביתיים ואם נהיה 
סבלניים נצליח . מי שלא יכנס ללחץ עד לסיום הליגה וישמור על אחריות הוא 
שישאר בליגה " . קפכות " בשביל להצליח צריך לסבול וזה החלק שאנחנו עוברים 
עתה " , אומר שולי גילרדי , שוער הפועל רמת גן ( עלה השנה ללאומית ) , 
המועדון שצבר עד כה ניצחון בודד בסיבוב השני ( 21 על בני יהודה במחזור 
ה - 41 ) בנוסף לחמישה הפסדים ושלושה תיקו . " יש לנו קבוצה טובה , אך 
מה שדירדר אותנו זו העובדה שאנחנו לא מנצחים במישחקי הבית . חשבנו שנהיה 
בפליי - אוף העליון , אבל עכשיו אנחנו רק רוצים להישאר בליגה . אומרים 
שיש לנו בעיה עם הבקעת שערים . כנראה שחסר לנו משהו ברחבה של היריב . אני 
יודע דבר אחד , כשמתחילה הידרדרות מאד קשה לעצור אותה . יותר גרוע מהמצב 
הנוכחי לא יכול להיות . הגענו לשלב ממנו חייבים להתקדם . המישחק עם הפועל 
ירושלים היה חשוב לנו מאד , אך מעתה עד סוף העונה כל מישחק יהיה קובע . 
אנחנו חייבים להאמין בעצמנו , להיות סבלניים ולשחק עם הרבה נשמה . אם 
נילחם יגיע גם הכדורגל ועימו יגיעו גם הנקודות " , מסיים גילרדי במידה רבה 
של אופטימיות . 
