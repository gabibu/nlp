הנשיא אסד מבקש להיוועד בקרוב עם מנהיג בריה"ם , מיכאיל גורבצוב , כדי 
לעמוד מקרוב על הכוונות הסובייטיות האמיתיות כלפי המזרח התיכון והסכסוך 
הערבי - ישראלי . העיתון הכווייתי " אל - קבס " , שמסר על כך אתמול מפי 
מקורות דיפלומטיים , ציין כי מוסקווה נוטה להזמין את אסד . בינתיים מינתה 
מצרים את שגרירה החדש בדמשק , לאחר החלטת שתי המדינות על חידוש היחסים 
הדיפלומטיים ביניהן . בהודעה רשמית שפורסמה בקהיר נאמר כי ראש לשכת שר 
החוץ , ד"ר מוסטפא עבד אל - עזיז ( 45 ) ששירת בעבר בביירות , ברבאט 
ובתוניס , התמנה לשגריר החדש בדמשק . 
