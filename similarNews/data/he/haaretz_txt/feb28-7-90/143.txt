) ואת שירתו הכרתי רק בפסטיוואל המשוררים בירושלים . בוודאי הייתי יכול 
להגיע אל מבחר שיריו שראה אור באנגלית ב8891 גם בדרך אחרת ואף - על - פי - 
כן , במאמץ הגדול שהשקיעו " משכנות שאננים " להטיס לכאן ולארח פה כשלושים 
משוררים מפינות שונות של העולם , היה איזה קיצור דרך תרבותי ראוי לשבח ולתודה . 
ומאחר ששמעתי על סאלאמון בפעם הראשונה קורא שירים סלובניים , בירושלים , 
קניתי לי את מבחר שיריו באנגלית ביציאה מאולם החאן . המו"ל האמריקאי השכיל 
לשלוח את הספרים בזמן , ובכמות סבירה , מניו יורק עד ירושלים שלא כמו מו"ל 
תל - אביבי מסוים שלא הצליח לעמוד במבצע מסובך כזה אף - על - פי שבין המשוררים 
שקראו את שיריהם בפסטיוואל היו שמונה שפירסמו את שירתם אצלו ! הנה סיום 
משיר קצר של סאלאמון " שיר עממי " ובו מקצת שבחי השירה : כל מי שרצה , 
יכול היה להתוודע בדרך של רכילות וניחושים ואלימינציה אל שמותיהם של עורכי 
הפסטיוואל ( הפרוף גרשון שקד , הפרוף שמעון זנדבנק , הד"ר דוד ויינפלד 
וכמה מצטנעים אחרים ) . איש מהם לא חתם בגלוי על " הנבחרת הישראלית לפסטיוואל " . 
ואכן , הנבחרת הזאת דמתה , בכמה מן הגרסאות שלה ( היא השתנתה לקראת הפסטיוואל , 
כמעט מדי שבוע ) לעוף מוזר מאוד . אבל אין אנתולוגיה בלי עורך , אפילו 
האנתולוגיה היא אנתולוגיה חיה , ומישהו הרי צריך היה לנמק , למשל , למה 
חדוה הרכבי השתתפה בערבי הקריאה הללו ולמה שולמית אפפל , למשל , לא השתתפה ; 
ולמה אברהם הוס השתתף , ויעקב אורלנד לא השתתף ; ולמה אריה זקס השתתף 
ויעקב בסר לא השתתף ; ולמה אבנר טריינין השתתף ולמה עמוס לויתן לא השתתף . 
ומישהו צריך היה להסביר למה יוסף יחזקאל לא נקרא לפסטיוואל הבין - לאומי 
הזה ולמה לא נקרא לפסטיוואל מרדכי גלילי . אבל כיאה לאנשים שאת האינטגריטי 
שלהם למדו באקדמיה , היטיבו אנשי הוועדה המסדרת " להכתיב את הרפרטואר העברי 
הייצוגי ולרוץ ולהתחבא מאחורי כתפיה של מנהלת הפסטיוואל , הד"ר יעל אמזלק . 
ובעניין זה יצוין עוד , כי צוות " משכנות שאננים " עשה עבודה יוצאת מן 
הכלל במסירותה . לא היתה בעיה שלא נפתרה מיד , תוך התגייסות מהירה של העובדות 
ועל כך , שוב , תודה . את האורחים מחו"ל הזמין יהודה עמיחי ונראה שהמשורר 
הירושלמי הזוכה כבר שנים רבות בעיקר לתהילה עולמית , מיטיב להכיר את זירת 
הפסטיוואלים הבין - לאומיים . האם היה מכנה משותף למשוררים שבאו ? לאו 
דווקא . אולי גילם הממוצע הגבוה למדי , אולי הכבוד שרחשו או התודה שהכירו 
לעמיחי על הזמנתם . בלטה מאוד ההיכרות שהפגינו חלק מהאורחים בכל הנוגע לרוח 
השטות הפסטיוואלית . חלק גדול מהמשוררים הכיר כל - כך הרבה שטיקים וטריקים : 
איך לעלות על במה , איך לבצע שירים פלקטיים ( כן , גם שירי אהבה יכולים 
להיות פלקטיים ) ולשדר , נניח , אקזוטיקה , או רעשים אחרים . כמו בסצינה 
קומית , טעתה בי היח"צנית של הפסטיוואל וניסתה ללחוש לי ( במקום למישהו 
אחר , אני מניח ) ש"האוסטרלי והאירי הם התגלית של הפסטיוואל " , כאילו 
באנו לתחרות רובינשטיין . ואמנם , האירי ישב לידי באחת הארוחות ורטן על 
פרסומו העולמי של ברייטן ברייטנבך , הדרום - אפריקאי הגולה , " רק מפני 
שהוא נרדף " . ברייטנבך הוא באמת משורר טוב . והאוסטרלי , שהומלץ על ידי 
היח"צנית ? הוא כמו הרבה אנשים שמנים מאוד התמחה בעיקר בהצחקה וכן התלונן 
מדי פעם על גורלם של הלאטווים שנאלצו להגר אחרי מלחמת העולם השנייה לאוסטרליה . 
גם אחרי הביקור ב"יד ושם " . והיו שם משוררים חזקים מאוד . מרתקים . הזכרתי 
כבר את סאלאמון . והיה שם בן ארצו הגדול , הסרבי ואסקו פופה , וביי דאו 
ובן ארצו דאו דאו והסובייטי הצשובי , הכותב עכשיו ברוסית , גנאדי אייגי 
והמקסיקאים ורוניקה וולקוב והומרו אריגיס והצכי מירוסלאב הולוב והיו עוד 
משוררים טובים ולא את כולם הספקתי ללמוד בזמן כל כך קצר . לא כל מי שהוזמן 
לירושלים בשנה השלישית לאינתיפאדה הסכים לבוא . אלן גינזברג סירב לבוא . 
על כך ידעו כולם , מפני שנתן זך נתן לכך פרסום . אבל מסתבר שגם משוררים 
אחרים סירבו לבוא . המשורר השוודי תומס טראנסטרומר , איש ומשורר א - פוליטי , 
סירב לבוא ל"מדינה שבה מושיבים משוררים בבתי סוהר בלי משפט " . אני מתאר 
לעצמי שבירור עיתונאי חרוץ יותר היה מעלה עוד שמות של מחרימים . משוררים 
אחרים ביקשו לדעת מראש שבפסטיוואל ישתתפו גם משוררים פלשתינאים מן השטחים 
הכבושים . ורוניקה וולקוב המקסיקאית , למשל , אמרה : " אנחנו חייבים 
להם ( לפלשתינאים ) תודה , על שהשתתפו בפסטיוואל , אחרת לא היינו יכולים 
לבוא לכאן " . את זה כדאי למארגנים לזכור לקראת הפסטיוואלים הבאים . משוררים 
הם אנשים חפים וניתנים לתמרון פשוט , כי אין בהם מעשים . אפשר לגרור אותם 
לסיורי משרד החוץ לעיר העתיקה , לגדה המערבית ( " רק בדרך לים המלח " ) 
, ל"יד ושם " וכמובן מיד אחרי " יד ושם " לרמת הגולן אבל אי אפשר להסתיר 
מהם את הכיבוש ואת מוראותיו ואז להסתתר מאחורי " זה לא אירוע ממלכתי " . 
מנהלת הפסטיוואל כתבה בהקדמתה לקטלוג : " הפסטיוואל נושא אופי תרבותי בלבד . 
הוא אינו אירוע ממלכתי . אין לו מניעים פוליטיים כלשהם " . כאמור , היעדר 
המניעים הפוליטיים של מארגני הפסטיוואל לא בדיוק הוכח במשך השבוע ויעיד רפרטואר 
הסיורים התעמולתיים . לזכותם של המארגנים ייאמר , כי הם דאגו לסימפוזיון 
פוליטי על הסכסוך , סימפוזיון שריתק את המשוררים האורחים יותר מכל דבר אחר , 
אם לשפוט על פי ההתרגשות שאחזה בהם מאז הסימפוזיון ( הסגור ) שהתקיים 
במכון ואן ליר . מן הבחינה הזאת היו מארגני הפסטיוואל הרבה יותר יעילים 
מפעילי השלום ועסקניו , שלא השכילו לקדם את פני שלושים המשוררים החשובים 
שבאו לירושלים אפילו בדפדפת אחת של חומר על מאות הספרים האסורים בשטחים , 
על אלפי המעצרים השרירותיים ועל ההרג היום - יומי . כתב אחר של " על המשמר " 
שפך רעל רב בדיווח שלו על הופעתו של המשורר הפלשתיני אסעד אל אסעד . גם 
כתבת הטלוויזיה הישראלית השתמשה בביטוי מעליב מאוד ביחס להופעתו של אל - 
אסעד . שני העיתונאים הללו , לדעתי , לא נכחו בחייהם אפילו בערב אחר של 
קריאת שירה . מה עשה אסעד אל - אסעד , שהשוו אותו לחוטף מטוסים , או לגנב ? 
בטרם קרא את שירו שלו , קרא קטע משירו של המשורר הפלשתיני , מותוואכל 
טה , שקוראי " תרבות וספרות " זכו בעבר לקרוא תרגום נפלא , מעשה ידיו 
של אורי ניר , לשיר אחר שלו שנכתב במחנה המעצר " אנצאר 3 " . הקטע שקרא 
אל - אסעד הוגש על ידי טה לפסטיוואל ונפסל על ידי המארגנים ( מיהם המארגנים 
המסתוריים שידעו לקרוא שירה ערבית ? ) . מה שלא הבינו העיתונאים המתודרכים 
הללו היה שזכותו של משורר לקרוא מעל הבימה את מה שהוא רוצה לקרוא . דאו 
דאו הסיני עלה בקיץ האחרון על הבימה בפסטיוואל רוטרדם ושר בל - קאנטו איטלקי 
במקום לקרוא שיר סיני . את זה אולי קשה להסביר לכתבי הטלוויזיה ו"על המשמר " , 
אבל אילו באמת ישבו באולם החאן במשך הפסטיוואל , היו שומעים איך גנאדי 
אייגי , לפני שקרא שירים רוסיים מפרי עטו , קורא שיר צשובי של משורר צשובי 
אחר , לכבודה של השפה הקטנה והרחוקה ההיא . הוא לא חטף ולא גנב . אבל 
אל אסעד כן . אולי מסביר את הרעל הזה דווקא אחד השירים שקרא עמיחי . בשיר 
מחפש אב יהודי את ילדו בגיא שבין ירושלים שלנו וירושלים שלהם . ממש באותו 
גיא מחפש את הטלה שלו רועה ערבי . ככה זה . אסעד אל אסעד " חטף " , " קרא 
בגניבה " . ואיש , למשל , לא התלונן למשמע שיר עלוב על השלום המזויף ועל 
חודשי הרעה נגד העם היהודי , שקרא ירושלמי אחד מעל הבמה . ההיסטוריון של 
התרבות יתבונן יום אחד בחיוך ברפרטואר העיוני של הפסטיוואל ובשמותיהם של 
משתתפי הפאנלים : סמי אל כילאני , המשורר והפיסיקאי , שישב 81 חודשים 
במחנה קציעות , לא נכלל בין המשתתפי הסימפוזיון " המשורר כמהפכן " . אסעד 
אל אסעד , שנולד בבית מחסיר , היום בית מאיר , לא נכלל בסימפוזיון שהוקדש 
למשורר כגולה " . כי ככה זה , לנו יש ילד ולהם יש חיה . כמה מטובי משוררינו 
השתתפו ב"כל מלחמות ישראל " או " במוסד לעלייה ב " או בפלמ"ח בכלל והקריינים 
טרחו לתרגם את הפרטים החשובים הללו לאנגלית . הם האורחים מעבר לכביש אפילו 
לא הוצגו כמי שישבו במחנה המעצר בנגב . ככה זה , לנו יש ילד ולהם יש כבשה . 
ביי דאו ( " אתה בר - מזל " , אמרתי לו , כיוון שבמקרה נעדר מסין בעת 
הטבח הנורא בכיכר השלווה השמימית . " לא , אני לא בר מזל " אמר הוא 
" אני ניצול " ) כתב את השיר " סוף או התחלה " , לזכר חברו שמת בכלא . 
