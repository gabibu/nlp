טוקיו ( ע"ר ) . טושיקי קאיפו נבחר מחדש אתמול כראש ממשלת יפאן , ונמסר 
כי הוא עושה מאמצים לא לצרף לממשלתו החדשה פוליטיקאים שהיו מעורבים בשערוריות , 
זאת בניגוד לרצונם של ראשי המפלגה הליברלית - דמוקרטית השלטת . קאיפו , 
95 , הבטיח כי לפחות בטווח קצר ישמור על תפקידו , למרות שאין לו בסיס - 
כוח במפלגת השלטון , וזאת הודות לכך שהוביל אותה לניצחון בבחירות הכלליות 
ב81 בפברואר . אולם , למרות שראשי הסיעות במפלגת השלטון לא הצליחו להדיחו , 
הם הבהירו כי ינסו לאלצו לשתף בממשלתו אישים מפלגתיים מסוימים , שהיו מעורבים 
בשנה שעברה בשורה של שערוריות . אחדים מהם אף הורשעו . מיד לאחר בחירתו 
החל קאיפו במאמצים להרכיבקבינט שישקף אתמעמדו הפוליטי המתחזק . כאשר בחירתו 
מחדש אושרה לאחר ההצבעה בבית התחתון של הפרלמנט בטוקיו , קד קאיפו קידה 
עמוקה . הבחירה לוותה במחיאות כפיים סוערות וקריאות צהלה מפי מאות הנבחרים . 
קאיפו הצליח לסיים את המלאכה העדינה של חלוקת התיקים שלושה ימים בלבד לפני 
צאתו לפסגה עם הנשיא בוש . במבחן חשוב למנהיגותו הצליח קאיפו לדחות את הלחצים 
ממנהיג בכיר במפלגה שלחץ לכלול בממשלה את קוק סאטו , שנידון למאסר על תנאי 
בעקבות פרשת לוקהיד בשנות ה07 . על מקומם בממשלה שמרו שר החוץ טארו נאקאיאמה 
ושר האוצר ריוטארו האשימוטו . האשימוטו יאלץ לטפל במסי הקניה הלא - פופולאריים 
ונאקיאמה ימשיך את הטיפול במחלוקות הסחר עם ארה"ב . 
