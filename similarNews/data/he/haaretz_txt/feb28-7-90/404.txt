( ע"ר ) . הפרלמנט ברומא אישר שלשום בערב חוק חדש , המקשה על כניסתם 
לגבולותיה של נתינים זרים שאינם מאזרחי הקהיליה האירופית . מצד אחר , משפר 
החוק החדש את מצבם של נתינים זרים הנמצאים כבר באיטליה : נתינים זרים שאינם 
מיוצאי מדינות הקהיליה האירופית , שנכנסו לאיטליה בחשאי לפני ה13 בדצמבר 
9891 , יוכלו ליהנות מעתה מביטוח לאומי , מסיוע רפואי ומזכויות שונות בענייני 
דיור . החוק החדש גם מאפשר לממשלה לקבוע מדי שנה את מספרם של היתרי ההגירה 
לאיטליה שיונפקו לאזרחים שאינם יוצאי הקהיליה האירופית . כוונת ההוראה היא , 
ככל הנראה , לבלום את נהירתם לאיטליה של מהגרים מן העולם השלישי וממזרח 
אירופה . הצעת החוק גרמה למתיחות בממשלת הקואליציה האיטלקית , והמפלגה הרפובליקאית 
הקטנה הצביעה נגד החוק . עם זאת אושרה הצעת החוק ע"י שני בתי הפרלמנט , 
הודות לתמיכה מצד הקומוניסטים הנמנים עם האופוזיציה . ע"פי אומדנים רשמיים , 
שוהים כיום באיטליה כמיליון נתינים זרים שאינם יוצאי מדינות הקהיליה האירופית , 
ואשר נכנסו למדינה בחשאי . 
