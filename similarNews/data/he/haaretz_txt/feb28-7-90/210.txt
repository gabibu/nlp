מועצת עיריית ר"ג החליטה אמש להעלות את הארנונות מעבר לעליית המדד , אם 
לא ישונה החוק , לפיו תקטין הממשלה את השתתפותה במימון שירותים ממלכתיים 
והעברת הסכומים לרשויות מקומיות במצב כספי קשה . מועצת העירייה החליטה , 
כי במקרה של אי שינוי החוק יועלו הארנונות למגורים בשיעור % 52 ולתעשיה בשיעור 
% 5 . 71 , כדי לפצות את ההפסדים של אי העברת כספי הממשלה וכמחאה על צעד 
זה . אם תבוטל הגזרה יהיה שיעור העלאת הארנונה בשיעור % 7 . 02 , כגובה 
עליית המדד . ראש עיריית ר"ג , צבי בר , ציין בישיבה כי העיריה שינתה סיווג 
של כמה אזורים בעיר לצורך ארנונה במטרה להקל על התושבים , ואולם העירייה 
לא העלתה סיווג של אף אזור במקביל . צעד זה נעשה בעקבות פעולה של ועדת שימוע 
בראשותו של סגן ראש העיר , עו"ד משה ל . מרון , אשר שמעה חוות דעת של 
חוגים שונים של התושבים . צבי בר הסתייג בחריפות מהעובדה שתושבי ר"ג וכמותם 
תושבי ערים אחרות נאלצים לממן בכספי הארנונה שלהם תושבי ערים אחרות והבטיח , 
כי הוא ועמיתיו ימשיכו להיאבק נגד גזרה זו בממשלה ובכנסת . בר הוסיף כי 
חרף המציאות הקשה תמשיך העיריה לתת הנחות למשפחות חד - הוריות , גימלאים , 
חיילים משוחררים , זוגות צעירים , סוחרים ובעלי מלאכה ויינתן פטור מלא 
מארנונה לשנה שלמה לעולים חדשים שייתישבו בר"ג . שיעורי הארנונות אושרו ברוב 
של 51 קולות הקואליציה נגד 9 קולות סיעת המערך שבאופוזיציה . 
