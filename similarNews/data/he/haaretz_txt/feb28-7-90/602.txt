( ע ) . שיר אחרון שכתב המשורר ש . שלום בבית החולים כרמל בחיפה לפני 
ימים מספר , בהיותו על ערש דווי , הוקרא אתמול על קברו בבית העלמין נווה - 
דוד בחיפה . פרוף אדיר כהן , ראש אגודת הסופרים בחיפה , קרא את שירו של 
המנוח שנכתב ביד רועדת על טופס רפואי " שיר אחרון " . " רגעים נפלאים בחיים 
נעימים וקלים ונאים קדימה דואים ונעים נפתחים אל שערי גבהים צלילים , צלולים , 
זוהרים בשומים בצרי וגמורים אם שערי רקיעים נסגרים לעד אינם נגמרים " . קהל 
רב ליווה את ש . שלום , חתן פרס ישראל , ונשיא כבוד של אגודת הסופרים 
העבריים , אזרח כבוד של העיר חיפה , חתן פרסי ביאליק וטשרניחובסקי ופרסי 
מופת אחרים שהלך לעולמו בגיל 58 . אשתו ואחיו , סופרים , משוררים , אישי 
ציבור , מורים ותלמידים בבית הספר הריאלי , ובני משפחה , ביניהם השר לשעבר 
יוסקה שפירא , ליוו את המנוח בדרכו האחרונה . ליד ארונו שהוצב במבואות היכל 
העירייה בחיפה , ניצב משמר כבוד של סופרים ומשוררים . ראש עיריית חיפה , 
אריה גוראל , הרב הראשי לחיפה שאר - ישוב כהן ויו"ר אגודת הסופרים העבריים 
שמאי גולן , ספדו למנוח . שלום שפירא , שזכה לכינוי ש . שלום , הוא נצר 
למשפחת האדמור מדרוהוביץ שנולד בפרצב שבפולין . התחנך בוינה , לשם עקרה 
משפחתו בתקופת מלחמת העולם השנייה ועלה לארץ בשנת 2291 . סיים את לימודיו 
בבית המדרש למורים של המזרחי בירושלים . היה מראשוני המתיישבים בכפר חסידים , 
שם שימש מורה . עסק בהוראה גם בראש - פינה , ירושלים , חיפה ורחובות . 
אחיו של המנוח , נשיא בית הספר הריאלי העברי בחיפה , המחנך יצחק שפירא , 
קרא קדיש . המשורר יעקב אורלנד אמר בהספדו שעבודתו הספרותית של ש . שלום 
מעוגנת בשלושה קודקודים שקו אחד מנחה את כולם והם : האדם , היהודי שקונן 
בליבו , והמשורר שעשה חשבון עם שלושתם גם יחד . " בכל הדרכים מגואלות 
הדם אשא עיני אל האדם " , כתב ש . שלום באחד משיריו . " לש . שלום היו 
שורשים עמוקים במסורת היהודית שמעטים מסופרי ישראל ידעו כמוהו " , אמר אורלנד . 
