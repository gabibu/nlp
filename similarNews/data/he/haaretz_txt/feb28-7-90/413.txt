חרף התנגדותם של שרי מפלגת העבודה למינויו של ח"ך דוד מגן כשר ללא תיק ומינויו 
של משה ניסים כשר התעשייה והמסחר , יביא ראש הממשלה ככל הנראה לאישור מינויים 
אלה ביום א לממשלה . על פי הערכת שמיר יזכו מינויים אלה לרוב , אפילו אם 
יתנגדו להם שרי מפלגת העבודה . פורום שרינו של מפלגת העבודה , חזר וקיבל 
אתמול החלטה שלא לתמוך במינויי השרים החדשים , עד אשר ייחתם הסכם בין הליכוד 
למפלגת העבודה בשאלת תיק העבודה והרווחה . לשרי מפלגת העבודה אין כל התנגדות 
לצירופו של השר משה קצב לקבינט המדיני . לעומת זאת , מתנגדים הם למינוייהם 
של מגן ונסים . נודע כי שמיר מבקש להביא את אישור קצב , מגן ונסים לממשלה 
כמקשה אחת . בלשכת ראש הממשלה נשקלה אתמול גם האפשרות , כי נוכח התנגדות 
שרי המערך , יימנע שמיר פעם נוספת מלבקש לאשר את מינויי השרים בישיבת הממשלה . 
במקרה כזה , לא יכנס שמיר את הקבינט בנימוק כי לליכוד יחסרו שני שרים בעת 
הדיון ( השר מודעי , שיצא אמש לשלושה שבועות לחו"ל , והשר משה קצב ) . 
עוד נודע , כי בלשכת ראש הממשלה חוששים מתגובה חריפה של מפלגת העבודה , 
שתנסה לפרש את ביטול ישיבת הקבינט , כהתחמקות מדיון בנושא המדיני , והדבר 
עשוי להוביל לפירוק הממשלה , בניגוד לרצונו של שמיר . 
