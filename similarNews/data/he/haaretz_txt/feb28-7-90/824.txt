השר לאיכות הסביבה , רוני מילוא , החליט לבצע שינוי בהרכב המוצע של המליאה 
החדשה של רשות שמורות הטבע . במקומו של עוזרו הפוליטי , יגאל עמדי , ימונה 
למליאה ראש המכון לשמירת טבע באוניברסיטת תל אביב , הפרופסור לב פישלזון . 
מילוא נענה בכך לפניותיהם של מדענים , ראשי החברה להגנת הטבע וארגונים סביבתיים 
אחרים , שביקשו ממנו לכלול בין הנציגים למליאה החדשה מדען מוכר ובעל מוניטין , 
העוסק בנושאי שמירת והגנת הטבע בארץ . פישלזון נחשב זה שנים לאחד ממדעני 
הטבע הבולטים בארץ . עד - כה לא נודע אם שר החקלאות , אברהם כץ עוז , שמינה 
גם הוא למליאת רשות שמורות הטבע את עוזרו הפוליטי , יוסי בית הלחמי , נענה 
לפניות וללחצים הציבוריים , והחליט למנות מדען מתחומי הביולוגיה או הבוטניקה , 
כפי שתובעים אנשי שמירת הטבע . ככל הידוע לא יעלה בישיבת הממשלה הקרובה 
נושא אישור המינויים החדשים לרשות שמורות הטבע . 
