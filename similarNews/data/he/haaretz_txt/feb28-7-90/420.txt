ואשינגטון ( מיוחד ל"הארץ " ) . בוועדת משנה של בית הנבחרים האמריקאי לענייני 
אפריקה , נמתחה אתמול ביקורת קשה על התפקיד שממלאת ישראל באתיופיה , אם 
כי פקיד בכיר שהעיד לפני הוועדה , נמנע מלאשר את הידיעות על היקף המעורבות 
הישראלית . היושב ראש בפועל של הוועדה , ציר הקונגרס הדמוקרטי דונלד פיין , 
הוקיע את הסיוע הצבאי הזר הניתן למשטר מנגיסטו . הוא דיבר על סיוע סובייטי 
שהסתכם ב9891 ב008 מיליון דולר , ו"זרימה ניכרת של סיוע ביטחוני ישראלי " . 
פיין האשים כי הסיוע הזה הגביר את נחישות דעתה של הממשלה להאריך את המלחמה 
נגד תנועות גרילה , במקום להיכנס למשא ומתן עימן . פיין דרש " התערבות 
רבת כוח " של ארה"ב " בדרגים הגבוהים ביותר " , כדי לשכנע את בריה"ם ואת 
ישראל להפסיק את הסיוע . הוא הזכיר גם סיוע ערבי , מבלי לציין מי הם הנהנים 
ממנו . נראה שהוא התכוון לתנועות העצמאות במחוז אריתריאה , המקבלות עזרה 
משורה של גורמים בעולם הערבי . עוזר מזכיר המדינה לענייני אפריקה , הרמן 
כהן , אשר העיד לפני הוועדה , אמר כי " הישראלים הודיעו לנו שיש להם יחסים 
מינימליים עם ממשלת אתיופיה , במובן של אימונים ואספקה מסוימת של נשק קל . 
אבל הם הבטיחו לנו כי זה מינימלי " . כהן , אשר דן בחודש שעבר בענייני אתיופיה 
עם מנכ"ל משרד החוץ ראובן מרחב , אמר כי אין הוא יודע על סיוע נוסף . חברי 
ועדת המשנה ציירו בצבעים טרגיים את המצב באתיופיה . אחד מהם דיבר על סכנת 
גוויעה ברעב , המאיימת על חמישה מיליון בני אדם , בגלל התארכות מלחמת האזרחים . 
חבר אחר דיבר על ההתעלמות " המזעזעת " של העולם מן הטרגדיה האתיופית . 
