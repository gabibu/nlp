פרוף דניאל עמית , בעבר ראש מכון רקח לפיסיקה באוניברסיטה העברית בירושלים , 
יחרים את הכנס השנתי של החברה הישראלית לפיסיקה באוניברסיטה , בגלל יחסה 
לפיסיקאים הפלשתינאים בשטחים . עמית , המכהן עתה כפרופסור מן המניין במכון , 
דחה את פנייתו של מזכיר הוועדה המארגנת של הכנס , פרוף מיכאל פינקנטל , 
לסייע בארגון ישיבה בנושא " רשתות נוירונים " לכנס . בעבר , בהיותו 
ראש המכון , ריצה עמית ( 25 ) , עונש מאסר על סירובו לשרת בלבנון בתקופת 
המלחמה שם . במכתב לפרוף פינקנטל , כותב עמית , כי " לאור תגובותיה העקביות 
של החברה לפיסיקה , כפי שבאו לידי ביטוי בעמדותיהם ובפעולותיהם של רבים 
מיושבי ראשה , בנושא זכויות האדם של הפיסיקאים הפלשתינאים בשטחים , אין 
כל מקום לשיתוף פעולה עם החברה לפיסיקה ולא להשתתפות בחגיגותיה " . עמית מפרט , 
כי נסיונו זה החל עוד ב47 , כאשר הוגלה הפיסיקאי ד"ר חנא נאסר , שהיה 
אז נשיא אוניברסיטת ביר זית . לדבריו , התנהגות מוסדות החברה לפיסיקה אז , 
היתה " בלתי מוסרית " , כאשר חבריה סירבו לדון בנושא , ובמקום הדיון הקימו 
ועדה בראשותו של פרוף יובל נאמן , אשר לא מצאה לנכון לנקוט עמדה . עמית 
מוחה גם על העדר תגובתם של הפיסיקאים הישראלים , כאשר 0001 פיסיקאים בעולם 
מחו על הכוונה לגרש את הד"ר תייסיר ערורי ( כיום בפאריס , מוזכר כמועמד 
למשלחת אש"ף למשא ומתן ) . עמית טוען , כי תגובתם של שני נשיאיה האחרונים 
של החברה לפיסיקה , ליו"ר הוועדה לחירות בין לאומית של מדענים , " מתאימה 
לפאר את קירות משרדיהם של בכירי המדענים ששיתפו פעולה עם משטרים טוטליטאריים ; 
תשובות מסוג זה היינו כולנו דוחים בשאט נפש אילו נתקבלו מבריה"ם או מדרום 
אפריקה . אגודה שכזו , אין לי חלק בה " . 
