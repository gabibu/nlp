עיריית עכו מסרה , שמשרד השיכון מתכוון להקים שכונה בת 002 יחידות דיור 
לערבים שפונו מהעיר העתיקה בעכו , ליד בריכות הדגים של הקיבוצים כפר מסריק 
ועין - המפרץ , במפרץ חיפה . מזכירת קיבוץ עין - המפרץ תלמה בן - דוד אמרה 
אתמול בתגובה כי לא הועבר לקיבוץ כל מידע על התוכנית . " לא נראה לי הגיוני 
שיבנו באזור שלנו , אולי מזרחה מכביש עכו - צפת " , העריכה . דובר עיריית 
עכו מסר כי בנוסף לשכונה המתוכננת , הוחלט להקים עוד 02 יחידות דיור בשכונת 
וולפסון בעכו , ולשכן גם בהם מפונים מעכו העתיקה הגרים בבתים מסוכנים שלא 
ניתן לשפצם . לפני חודשים מספר , נמסר שמאות בתים נבדקו בעיר העתיקה והוגדרו 
כמסוכנים לדייריהם . רבים מהבתים נאטמו ולבעליהם מוצעים פיתרונות דיור . 
חלקם הועברו בשנים האחרונות לכפר מכר שליד עכו , ובשנה האחרונה החלה להסתמן 
מגמה ליישבם בשכונות עירוניות בתחום העיר או בסמוך לה . 
