" התנהלו שתי מלחמות בין - לאומיות : המלחמה הקרה ומלחמת העולם השלישי . 
בזו האחרונה נהרגו מיליונים . בראשונה לא נהרג איש , אבל שתי מעצמות התחמשו 
מכף רגל ועד ראש על חשבון תקציבי הרווחה החברתית , החינוך , הבריאות והפיתוח 
שלהן . השאלה לא היתה מי ינצח , אלא מי יבזבז את דרכו אל התמוטטות כלכלית . 
בריה"ם ביזבזה ראשונה , אבל גם ארה"ב יצאה בשן ועין . למלחמה הקרה היו 
סמלים מקאבריים . תחילתה היתה המירוץ אל הפצצה האטומית , המשכה אל פצצת 
המימן . בסוף שנות ה07 הופיעה פצצת הנייטרון , שהקומוניסטים קראו לה בסרקאזם 
" הפצצה הקפיטליסטית " ( הורגת אנשים , אבל אינה פוגעת ברכוש ) . ב3891 
נענה נשיא זקן ולא - משכיל לכמה מיועציו , והחליט לפתח נשק חללי , שליצנים 
קראו לו " מלחמת הכוכבים " . למלחמת העולם השלישי היו כמה מוקדים גיאוגרפיים . 
הבולטים ביותר : אפגניסטאן , אמריקה המרכזית ואפריקה הדרומית . מלחמת 
העולם השלישי הוציאה מאלמוניותן שתי מלים . אחת , בלשון אפריקאנס , זכתה 
לחיי נצח , הלא היא " אפארטהייד " . השנייה נגזרה משמו של לוחם גרילה משנות 
ה03 , " סאנדיניסמו " , על שם גנרל אוגוסטו סזאר סאנדינו . נשיא זקן ולא - 
משכיל נענה ב2891 לכמה מיועציו , והחליט לקדש מלחמה על יורשי סאנדינו , 
הסאנדיניסטים . התיאורים הלא - נדיבים האלה של רונלד רייגן אינם אלא הקדמה 
להערה נדיבה הרבה יותר : רונלד רייגן צדק . אולי לא צדק במובן של צדיקות , 
אבל צדק במובן זה שתחזיותיו התאמתו . מירוץ חימוש מסחרר במלחמה הקרה , 
והתערבות ברוטאלית באחד ממוקדי מלחמת העולם השלישי , הנחילו לארה"ב הרבה 
יותר ממה שיכלה לקוות לו . מירוץ החימוש של שנות ה08 הפיל את בריה"ם על ברכיה . 
אמנם כלכלתה צעדה במשך שנים אל פי התהום , אבל היא לא היתה מגיעה אליה 
במהירות הזו ובדרמטיות הזו , אלמלא הכריח אותה רייגן להתמודד בזירה , שמרקסיסטים 
לניניסטים דוגמאטים אינם מכירים : טכנולוגיה מתקדמת ותעשיית המידע . קרל 
מרקס אמר פעם , שגילוי הזהב בקליפורניה דחה במאה שנה את התמוטטות הקפיטליזם . 
בפאראפראזה אפשר לומר , שגילוי הסיליקון בקליפורניה הבטיח את התמוטטות 
הקומוניזם . חברה שבה מנסה משטר לכוון מלמעלה כל מהלך וכל מחשבה , נידונה 
להפסיק לחשוב . כלכלה של סטאטיסטיקות כוזבות על ייצור פלדה , חשמל ודגנים 
אינה יכולה להתמודד עם מקוריות , עם העזה , עם זרימה חופשית של ידע , 
ובעיקר עם רצון וולונטארי של אנשים , החופשים להביע את דעתם , ולבחור את 
ממשלותיהם . מכל האובססיות של ימי המלחמה הקרה לא היתה אף אחת , שהשתוותה 
לנחישות דעתו של רונלד רייגן לסלק את המשטר הסאנדיניסטי בניקרגואה . המשטר 
הזה היה איום בלתי פוסק לא על ביטחונה של ארה"ב , ולא על שטחה , אלא על 
האופן שבו תפסה את יחסיה עם העולם החיצון . רייגן אסר על הסאנדיניסטים מלחמה 
חשאית , התיר את מיקוש מי החופים שלהם , הרעיב את כלכלתם באמצעות סנקציות , 
שלל מסחורותיהם את הכניסה לשוק החשוב ביותר בעולם , ומימן צבא מורדים . 
המורדים לא נכנסו עטורי ניצחון אל עיר הבירה , אבל אי הצלחתם היתה הישג 
טאקטי בלבד של הסאנדיניסטים . הם הפסידו במלחמה , מפני שכלכלתם נעלמה אל 
תוך חור שחור . מערכת הבחירות של ויולטה צאמורו נוהלה אפוא מן הבית הלבן 
במשך קרוב לעשר שנים . אין ספק שניצחונה הוא ביטוי נאמן של דעת העם הניקרגואי 
על ממשלתו . אבל אין קושי לנחש , שדעת העם הניקרגואי היתה שונה , אלמלא 
היתה בטנו מקרקרת , וכיסיו ריקים . אחרי מסיבות הנצחון אפשר לשאול אם כל 
זה היה כדאי . האם מלחמת הכוכבים היתה שווה את חירותה של אירופה המזרחית ? 
אם תשאלו את תושבי פראג , וארשה , בוקרשט וברלין הם יגידו שכן . אם תשאלו 
את תושבי הגטאות השחורים של ערי אמריקה , שתקציבי המלחמה הקרה גזלו מהם 
את עתידם , והרגילו אותם לקראק ולקוקאין , הם אולי יספקו תשובה אחרת . 
האם המלחמה על ניקרגואה היתה שווה את ניצחון האופוזיציה האזרחית על מערכת 
בעלת נטיות טוטליטריות ? רבבות גולים ניקרגואיים יגידו שכן ; 000 , 05 
המתים , ומאות אלפי הפצועים והמנושלים , אולי יהססו במתן התשובה . לקח 
מעניין שסיפקו בפברואר 0991 שניים ממוקדי מלחמת העולם השלישי : בניגוד לדעה 
המקובלת , סנקציות כלכליות עובדות . הן הוציאו את מנדלה מן הכלא , הן 
הכניסו את דוניה ויולטה אל ה"קאסה דל גוביירנו " . מעניין שרונלד רייגן התנגד 
לסנקציות הראשונות בטענה שהן יפגעו בעניים ובחלשים , ותמך בסנקציות השניות , 
שפגעו בהחלט בעניים ובחלשים . אבל עקביות אינה צד חזק של פוליטיקאים . 
לשם כך נחוצים מחזאים . 
