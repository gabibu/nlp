לוסאקה ( ע"ר וע"ץ ) . מנהיג הקונגרס האפריקאי הלאומי , נלסון מנדלה , 
אמר אתמול בלוסאקה , בירת זמביה , כי לא יהיו ויתורים מוקדמים מצד הארגון 
כדי לסייע לנשיא דה - קלרק במאבקו נגד הימין הקיצוני המתנגד לביטול האפרטהייד 
בדרום - אפריקה . בהופיעו במסיבת עיתונאים בלוסאקה דחה מנדלה הצעה שהעלה 
נשיא זמביה קנט קאונדה כי הקונגרס האפריקאי יסייע לדה - קלרק בהכרזה על השעיית 
פעולות אלימות בדרום - אפריקה . קאונדה אמר כי דה - קלרק חייב להתמודד עם 
" שוליים מטורפים מן הימין " המתנגדים לרפורמות והמחווה הזה דרוש לו לחיזוק 
מעמדו . אולם מנדלה , אורחו של קאונדה , סרב להצעה וטען כי ממשלת דרום - 
אפריקה עדיין לא קיבלה את תנאי הקונגרס לפתיחת השיחות ביניהם . " אין לצפות 
מאיתנו לוויתורים למען הממשלה , למרות הקשיים בהם היא נתונה " , אמר מנדלה . 
מנדלה קרא לדה - קלרק לשים קץ למצב החירום , לשחרר אסירים פוליטיים ואף 
להבהיר את מעמדם החוקי של הגולים במקרה שיחזרו לדרום - אפריקה . " ברור 
בהחלט כי הממשלה עדיין אינה מוכנה להיענות לתביעותינו ולכן אין לצפות לוויתורים 
לממשלה מצידנו " , הכריז מנדלה . לפני מספר ימים הסכים הקונגרס האפריקאי 
הלאומי לשגר משלחת לשיחות בירור עם דה - קלרק בקשר למו"ם בעתיד . 
