מתאם פעולות הממשלה בלבנון , אורי לוברני , אמר אתמול כי ימליץ להעלות 
את שכרם של חיילי צבא דרום לבנון באזור הביטחון . הוא אמר את הדברים בביקור 
אצל מפקדים וחיילים בצד"ל . ישראל משלמת את שכרם של חיילי הדרום , בנוסף 
למימון פעולות אזרחיות וצבאיות באזור הביטחון . אנשי צד"ל ציינו בפגישה 
עם לוברני כי שכרם של החיילים נשחק . לוברני אמר כי ישראל איננה מתכוונת 
להרחיב את אזור הביטחון בדרום לבנון . הוא נפגש בין השאר עם ועדה מקומית 
לבנונית בכפר חצבייה , והבטיח לפתור כמה בעיות אזרחיות שהתגלו באזור . 
