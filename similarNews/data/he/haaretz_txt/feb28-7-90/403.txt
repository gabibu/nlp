קהיר ( ע"ר וע"ץ ) . לפחות 61 איש , רובם תיירים זרים , ניספו אתמול 
לפנות - בוקר בדליקה עזה שהשתוללה במלון שרתון בן חמשת הכוכבים בהליופוליס 
שמצפון לקהיר . בין הניספים 8 צרפתים וזוג קשיש מפינלנד . 6 גופות נוספות 
חרוכות עד - כדי אי - יכולת לזהותן , וארבע מבין קבוצה של 61 עיתונאיות 
בריטיות עדיין נעדרות . המשטרה מסרה כי מספר הפצועים המאושפזים מגיע ל65 . 
אנשים שהחזיקו תינוקות בידיהם קפצו מהקומה השישית של המלון הבוער , ואחרים 
דחפו את ילדיהם מהחלונות וקפצו אחריהם . " תפסתי שניים מילדי , בני 9 
ו5 חודשים , דחפתי את שלושת האחרים מן החלון וקפצתי אחריהם " , סיפרה נאדייה 
אחמד בהגאט . דיירים אחרים הצליחו להימלט דרך פרוזדורים חשוכים , לאור 
הלהבות . ניצולים סיפרו : " היתה אנדרלמוסיה איומה . איש לא הודיע לנו 
שיש דליקה " . הצרפתי מארסל פאברו , אשתו דניז ובתם סילבי סיפרו שהתעוררו 
כששמעו אנשים צועקים שיש שריפה . הם יצאו לפרוזדורים הבוערים , והצליחו 
לרדת בחשכה דרך מדרגות החירום . תייר מערב - גרמני שקפץ מן הקומה החמישית , 
שבר את גבו ואושפז במצב קריטי . שר התיירות המצרי , פואד סולטאן , אמר 
כי הדליקה פרצה בתנור החימר של בית הקפה , שבו אופים את ככרות הלחם המסורתיות 
הפופולריות ברחבי העולם הערבי . הלהבות התפשטו אל הבניין המרכזי , דרך 
מסעדת המלון . בשל קרבתו אל נמל התעופה , זכה המלון לפופולאריות בקרב קבוצות 
תיירים , ושימש תכופות כמרכז ועידות לאנשי עסקים זרים . הפצועים הוחשו לשני 
בתי חולים סמוכים בפרבר הליופוליס שמצפון לקהיר , כשרובם סובלים מכוויות 
ושאיפת עשן . הנספח הצבאי העיראקי בלונדון היה בין הנפגעים , ומקורות בבית 
החולים אמרו כי מצבו איננו יציב . שגרירויות ניסו להשיג ידיעות על הנפגעים . 
דובר של שגרירות בריטניה אמר כי הוא מנסה לבדוק רשימה של לפחות 03 בריטים 
ששהו בבית המלון . לא ידוע אם היו ישראלים בזמן הדליקה במלון . 
