זעם ומורת רוח , מבוכה וגמגום , אפיינו את התגובות לדבריו של הגורם הממשלתי 
הבכיר , שזרק בשבוע שעבר לחלל חדר הישיבות של משרד האוצר את הערכתו כי 032 
אלף עולים עשויים לעלות השנה מבריה"ם . ראשי הסוכנות היהודית , שמחה דיניץ 
ואורי גורדון , תקפו את הגורם הממשלתי . גורמי עלייה אחרים האשימו אותו 
בחוסר אחריות . הטיחו נגדו שהערכותיו אינן מבוססות ועומדות בסתירה להערכות 
הממונה עליו ביחידה המיוחדת של משרד החוץ האחראית על הקשר עם יהודי בריה"ם , 
שאמד לאחרונה את מספר העולים השנה מבריה"ם בכ001031 אלף . אין ספק שהכרזתו 
של האיש מספר שתיים ביחידה המיוחדת של משרד החוץ , עלולה להסב נזק חמור . 
ראשי מדינות ערב , החל מהמלך חוסיין וכלה בנשיא מצרים חוסני מובארק , שהקימו 
קול צעקה לנוכח ההערכות כי 001 אלף עולים מבריה"ם צפויים השנה , יגבירו 
את הלחץ על שלטונות הקרמלין להגביל את מספר היתרי היציאה ליהודים , למנוע 
הנהגת טיסות ישירות ולאסור פתיחת נתיבי יציאה חדשים לעולים . הם גם יפעילו 
לחצים על הממשל האמריקאי להגדיל את המכסות למהגרים היהודים מבריה"ם , כדי 
שיטוסו לארה"ב , לקנדה , לאוסטרליה ולניו - זילנד ובלבד שלא יגיעו לישראל . 
ברור שההערכה על עלייתם הצפויה של 032 אלף עולים במהלך 0991 , גם הכניסה 
ללחץ את כל מערכת הקליטה בארץ . שכן היא מחייבת היערכות חדשה . עד לפני 
חודשים ספורים היה תקציב המדינה מושתת על תחזית של 04 אלף עולים . בחודש 
ינואר , משהוברר שצפויים השנה 001 אלף עולים , עודכן תקציב המדינה בהתאם 
לכך ( מסתכם ב3 מיליארד שקל ) , וראשי המגביות נקראו להגדיל את סכומי 
התרומות שלהם למגבית החירום ( הם הגדילו את ההתחייבות ל002 אלף דולר לשנה ) 
. הממשלה גם אישרה בנייה ושיפוץ של 62 אלף יחידות דיור . אולם ההערכה 
העדכנית מחייבת שינויים מפליגים . סגן שר האוצר , יוסי ביילין , העומד 
בראש ועדת המנכ"לים לקליטת העלייה , אומד את עלות קליטתם של 032 אלף עולים 
ב701 מיליארד שקל . הוא סבור כי לא יהיה מנוס מהפשרת קרקעות ומהקמת אלפי 
יחידות דיור בבנייה מתועשת ( מבנים טרומיים ) על - ידי חברות ישראליות 
ועל - ידי חברות זרות , משום שבניית 62 אלף יחידות הדיור שמשרד השיכון מתכוון 
לבנות , תימשך כשנתיים . גם לא ברור מה יהיו השיקולים שינחו את ועדת המנכ"לים 
היכן להקים את המבנים הטרומיים , רצון העולים או אפשרויות התעסוקה ? ביילין 
המתייחס ברצינות להערכות של הגורם הממשלתי הבכיר רואה גם היבט חיובי בהדלפת 
הנתון על ממדי העלייה הצפויים מישיבת ועדת המנכ"לים . על פי ביילין הדבר 
יגביר את תחושת החירום בקרב הציבור בארץ . אבל לאור העובדה שישנם גורמי עלייה 
המתייחסים להערכה זו בספקנות , ראוי לבחון על מה היא מתבססת . בעל ההערכה 
מצוי בקשר טלפוני יום - יומי עם אנשי הנציגות הקונסולרית הישראלית במוסקווה , 
והוא מקבל דיווחים על היקף מגישי הבקשות . באחרונה חל גידול ניכר בשיעור 
מקבלי הוויזות ממשרדי ה"אוביר " ( כ000 , 01 בפברואר לעומת כ000 , 5 בינואר ) 
. במקביל חל גידול משמעותי במספר מקבלי הדרישות לעלייה מישראל ( כחצי 
מיליון נפש מחזיקים בידיהם דרישות כאלה , אולם טרם סיימו את ההליכים הביורוקרטיים 
במשרדי ה"אוביר " ) . כן צופים לפתיחת נתיבי יציאה נוספים לעולים , בעקבות 
סירובם של השלטונות הסובייטיים לאשר פעולת טיסות ישירות ממוסקווה לתל - אביב . 
כמו כן מתנהל מו"ם מתקדם על פתיחת קו תעבורה ימי מאודסה לנמלים באירופה , 
וצפוי גידול במספר היוצאים מבריה"ם ברכבות ( כיום כ%02 מן העולים יוצאים 
ברכבות ממוסקווה ולנינגרד לבודפשט ) , חרף התנאים הבלתי נוחים והנסיעה 
הממושכת . אין ספק שאם המגעים לפתיחת נתיבי יציאה נוספים יוכתרו בהצלחה , 
עשויה ההערכה של הגורם הממשלתי הבכיר להתגשם , ובמקום 000 , 5 עולים מדי 
חודש המגיעים עתה , יחלו לנחות בחודשים הקרובים בלוד כ53 אלף עולים מדי 
חודש . אולם אם המאמצים הרבים להרחיב את נתיבי היציאה ייכשלו , סביר להניח 
שההערכה של ממונהו ביחידה המיוחדת של משרד החוץ , היא שתתממש . מכל מקום , 
לאור העובדה שמרבית הגורמים העוסקים בקליטת העולים ( ראשי הסוכנות דיניץ 
וגורדון , יו"ר ועדת העלייה של הכנסת ח"ך מיכאל קליינר ) מיהרו להצהיר 
כי הערכתו של הגורם הממשלתי לא הפתיעה אותם , משום ששמעו עליה שבועות ארוכים 
קודם לכן ( רק סגן שר האוצר יוסי ביילין , אמר ששמע את ההערכה הזו לראשונה 
בשבוע שעבר ) , ראוי לשאול , מדוע ההיערכות התקציבית והקליטתית לא נעשתה 
בהתאם ? מדוע איש לא קרא לשר האוצר לגייס תוספת תקציבית לנוכח העובדה שההוצאה 
עלולה לגדול מ3 ל7 עד 01 מיליארד שקל השנה ? מדוע איש לא האיץ בסגן ראש 
הממשלה בשר הבינוי והשיכון דוד לוילהורות לחברות הבנייה לזרז הקמת ושיפוץ 
הדירות לעולים ? מדוע לא הוחל במו"ם עם חברות בארץ ובחו"ל העוסקות בייצור 
בתים טרומיים ? דומה שגם הגיעה העת לבטל את הנוהג שלא לאזכר את שמו של הגורם 
הממשלתי הבכיר שפירסם את ההערכה המספרית על ממדי העלייה ואת שם הגוף שאליו 
הוא משתייך . זהו שריד לימים שבהם היו מגבלות צנזורה על פרסומים בנושאי 
עלייה מארצות מצוקה והטיפול ביהודי בריה"ם נעשה במחשכים . עתה כשהפעילות 
של שליחי הסוכנות בבריה"ם מתבצעת בגלוי , והקונסוליה הישראלית במוסקווה 
עוסקת בפומבי בהעלאת היהודים לישראל , אין מקום שנתייחס לאנשי היחידה המיוחדת 
במשרד החוץ , כאילו היו חלק מהשירותים החשאיים . 
