נוסובסקי , אהרוני , ויאס , רבינוביץ , קפיאס , יפה , סטולפר ( ע . 
שלום ) , בן - דיין , מוחרר , יאני , טיומקין ( נזהר ) . המאמן : 
וייטק לאזארק . חדד , יגאל הלל , ברדה , שמעונוב , הלוי , א . עובדיה 
( אדמוני ) , לחם , ש . מזרחי , מליחי , גויטה , סייג ( שיקווה ) 
. המאמן : צבי רוזן . שפט יוסף שועי , 005 , 2 צופים בכפר סבא . איצטדיון 
יפהפה , שמש אביבית , שחקנים חסונים ומבטיחים , קהל מפרגן ורב ציפיות 
הכל היה אתמול בכפר סבא , חוץ מקצת כדורגל . שמשון וכפר סבא השלימו יחד 
מירשם בדוק להברחת הקהל : שמשון בכדורגל הנוקשה שהציג וסימל את " הנקודה 
בכל מחיר " שרצתה להשיג , והפועל בכדורגל השקוף והבלתי מאורגן שלו עד כדי 
פלגמטיות . מלחמת ההישרדות של שמשון בלאומית באה לידי ביטוי בפגיעות חוזרות 
ונישנות בשחקני כפר סבא . במחצית הראשונה נרשמו ארבעה כרטיסים צהובים לשמשונים 
על מישחק מסוכן ( שמעונוב , לחם , הלוי וגויטה ) . בהמשך ספג גם אבינועם 
עובדיה צהוב . אבל לא רק הנוקשות עצרה את כפר סבא . חוליית הקישור שלה היתה 
הפעם למטה מרמתה הרגילה וחולשה בלתי מובנת של סטולפר ויפה השליכה על יכולת 
הקבוצה כולה , שלא הצליחה לבצע פעולות תקיפה מדוייקות ולכן השער של שמשון 
כמעט לא הועמד בסכנה . נראה לי כי המאמן וייטק לאזארק , שקצר מחמאות על 
עבודתו בקבוצה , מתקשה למצוא את ההרכב הקבוע , מרבה באילתורים ואינו נותן 
את הדעת על הרכב יציב . שחקנים עם ניסיון כמו מימוני , סמבל ונזהר מוצאים 
עצמם חדשות לבקרים על הספסל ושחקנים אלמונים כמו אלי טיומקין ( כשרוני אך 
חסר בשלות ) ועופר שלום מוצאים את הדרך להרכב ופוגעים ביכולת הקבוצה . בעיטה 
אדירה של נתי בן דיין לקורת שער שמשון , היתה סך הכל מאכזב מאוד מבחינת 
הזדמנויות של כפר סבא . הרחקתו של השמשוני כריסטיאן גויטה ( 67 ) , שזינק 
כשוער ועצר את הכדור בידיו , כאשר נזקף לחובתו כרטיס צהוב , לא סייעה לכפר 
סבא לנצל יתרונה המספרי לכיבוש שערים . על כן האכזבה מהתוצאה הסופית . 
