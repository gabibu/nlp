" יש לנו אמון במערכת המדינית של ישראל ובתהליכים המתרחשים בארץ , ומתפקידנו 
הוא להביע זאת כלפי הממשל בארה"ב " אמר אמש יו"ר ועידת הנשיאים של הארגונים 
היהודיים הגדולים בארה"ב סימור רייך בסעודה שנערכה על שולחנו של יו"ר הכנסת . 
רייך הוסיף , שממשלות אינן יכולות לפעול בלחץ של זמן , ומותר להן לשקול 
דברים היטב תוך הבאה בחשבון של גורם הביטחון . " ברור גם , שלעולים מברית 
המועצות מותר להתיישב בארץ בכל מקום שהם רוצים " אמר , והוסיף כי את התערבות 
הערבים בנושא זה יש לדחות , ולציבור האמריקאי יוסבר , שאין לתת להם להסיט 
את היהודים וישראל מעמדה זו . יו"ר הכנסת , דב שילנסקי , אמר כי ישראל 
רוצה בשלום , אך היא רוצה לחיות , ולכן היא חוששת מפני אשליה של שלום . 
