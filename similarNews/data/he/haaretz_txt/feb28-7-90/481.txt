לונדון , ( ע"ם ) . בטהראן נפוצו שמועות כי ארה"ב ואיראן החלו במו"ם 
חשאי , שדיוניו נערכים בפאריס ובמסקט , והוא קשור לגורל כל בני הערובה 
המערביים המוחזקים בידי ארגון חיזבאללה , המקבל תמיכה מאיראן . העיתון " אל - 
חיאת " , המוסר על כך , מציין כי בו בזמן מחריף הסכסוך בחוגים הדתיים האיראניים 
בנושא פסק ההלכה של חומייני להרוג את הסופר סלמאן רושדי , לאחר פרסום ספרו 
" פסוקי השטן " . רפסנגאני ניסה להתחמק מפסק הלכה זה באומרו שהוא מבטא השקפה 
של אחד מחכמי הדת וכי אין להחשיבו כהחלטה ממשלתית . בשל הצהרה זו נמתחה 
עליו ביקורת נוקבת של אייתוללה מוחמד יזדי , בכיר השופטים , אשר אמר כי 
ההחלטה להרוג את סלמאן רושדי אינה רק פסק דין דתי , אלא גם פסק דין חוקתי 
מטעם הממשלה , אשר אין חזרה ממנו ולא ייתכן ששלטון כלשהו יעקוף אותו . 
