שר החוץ , משה ארנס , הבהיר אתמול לוועדת החוץ והביטחון , כי המשכו של 
התהליך המדיני מותנה במידה רבה ביכולתה של הממשלה להגיע להסכם פנימי בין 
מרכיביה הפוליטיים בקשר לעמדות שתנקוט ישראל בדיוני קהיר . במהלך הדיון ציין 
ארנס , כי יש לתאר את המפגש הצפוי בקהיר בעיקר כדיון בעניינים הנוהליים 
של הבחירות . לדעתו רצוי להוריד את פרופיל הדיון בהם . אבל בהקשר אחר הוא 
הציג אותם נושאים עצמם בנימה אחרת ; שאלת השתתפות המגורשים וערביי מזרח 
ירושלים במשלחת הפלשתינאית היא עניין מהותי , אמר . שר החוץ אמר , כי האמריקאים 
מנסים להכתיב לישראל " תנאים קשים מנשוא " למשא ומתן ונעזרים ב"כמה מתנדבים 
מהמערך המכהנים בממשלת ישראל " . יו"ר הוועדה אליהו בן אלישר ( ליכוד ) 
הטיח בארנס כי או שהוא מזלזל באינטליגנציה של חברי הוועדה או שלדעתו הם אינם 
מסוגלים לקרוא בין השורות , שכן ארנס מציג את הנושאים השנויים במחלוקת כטכניים 
בלבד , אבל גם כקיומיים . " על מה גיימס בייקר שוחח איתך ? " שאל בן 
אלישר . כשהסתייג ארנס מביטוי של עוזי לנדאו ( ליכוד ) שישראל הולכת לקהיר 
כמו לקאנוסה , אמר לו יו"ר הוועדה : " יש עוד עיר באירופה , מינכן . 
פנחס גולדשטיין ( ליכוד ) תהה אם ממשלת ישראל ערוכה לאפשרות שהמשלחת הפלשתינית 
תכריז בשיחות קהיר , כי היא מייצגת את אש"ף . האם במקרה זה תעזוב המשלחת 
הישראלית את המקום ? " אתה מורח אותנו בדבש ובשמן זית , " אמר גולדשטיין 
לארנס . יוסי שריד ( רץ ) התערב בוויכוח בין ארנס לבן - אלישר ולנדאו . 
לא צריך ללכת לקאנוסה ולא למינכן אלא לאוויאן , שם התפייסו הצרפתים והאלגיראים . 
המערך , אמר שריד , יכול להתחייב לליכוד , כי לא יקים ממשלה כל עוד מתנהל 
המשא ומתן עם הפלשתינאים בקהיר . בתשובתו אמר ארנס כי אין ערובה שהמשא ומתן 
יסתיים בהסכם . קפידבינסיעת המפד"ל נפגשה אתמול עם ראש הממשלה , יצחק שמיר , 
ומסרה לו כי היא מודאגת נוכח התפוררות הממשלה הרחבה . היא תובעת , כי 
הרכב המשלחת הישראלית לקהיר ייקבע רק אחרי שתושג הסכמה פנימית בממשלה לא 
להכליל את ירושלים באוטונומיה . חנן פורת אמר לאחר המפגש , כי אם בכל זאת 
תתפרק הממשלה , אין להקים תחתה ממשלה צרה . לדעתו אין זה אחראי ואין זה 
מוסרי לחתור להקמת קואליציה צרה . אבל ההכרעה , אם להעדיף במקרה זה בחירות 
מוקדמות תלויה בהחלטת מרכז המפד"ל . ראש הממשלה הסכים עם המפד"ל , כי הבעייה 
העיקרית היא איך תגיב המשלחת הישראלית בקהיר , אם לאחר נאומי הפתיחה יתברר , 
שהמשלחת הפלשתינאית מזהה את עצמה כנציגת אש"ף , או שהמשלחת הזאת תעלה את 
שאלת הצבעת ערביי מזרח ירושלים . שמיר אמר , כי גיימס בייקר מעוניין להשתתף 
בשיחות וכך להעלות את הדרג שלהן , ואין זה לטובת ישראל . עוד סיפר לאנשי 
המפד"ל , כי טרם הושגה הסכמה עם שר הביטחון , יצחק רבין , על עמדה ישראלית 
משותפת בקשר לתביעה הצפויה של הפלשתינאים לאפשר לתושבי מזרח ירושלים להשתתף 
בבחירות להנהגת השטחים . הוא אמר , כי צריך להבטיח שהממשלה לא תיפול בעיצומו 
של המשא ומתן המדיני ולא תורכב קואליציה צרה במקומה . יצחק לוי אמר , כי 
המערך נוהג בחוסר אחריות לאומי . יגאל ביבי השיב כי הליכוד מרוסק ושרי המערך 
פטריוטיים לא פחות ממנו . אבנר שאקי התאכזב מהליכוד שאינו מלוכד . זבולון 
המר תמך בציר שמיר - רבין . קפידבינבקשת צרלי ביטון להקים מחוז - שכונות 
במפלגת העבודה נדחתה על הסף . מפלגת העבודה אינה מוכנה לשנות את מפתה הארגונית . 
" לפיכך נושא הצטרפותו לסיעת המערך בכנסת ירד מעל הפרק " , נאמר אתמול 
מפי חוגים פרלמנטריים . עם זאת הוחלט להציע לביטון שיתוף פעולה פרלמנטרי 
הדוק . ועדה בראשות חיים רמון , שהוקמה על ידי המערך , דיווחה למזכ"ל 
המפלגה , מיכה חריש , על המגעים עם ביטון . 
