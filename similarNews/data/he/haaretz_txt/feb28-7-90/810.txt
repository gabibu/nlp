משפט בקובלנה פלילית פרטית של יו"ר ועד העובדים בצים לשעבר , אורי צוקרמן , 
נגד מנכ"ל צים , מתי מורגנשטרן ושלושה בכירים בחברה , יתקיים בחודש מאי , 
בבית המשפט המחוזי בחיפה . על - כך החליט אתמול השופט , מיכה לינדשטראוס . 
בתחילת הישיבה הודיע השופט על החלטת הפרקליטות בחיפה , שלא להגיש קובלנה 
בשם המדינה נגד מורגנשטרן , בחשד לסחיטה ואיומים על צוקרמן . בא - כח חברת 
צים , עו"ד אלכס קיסרי , ניסה למנוע את קיום המשפט , בטענה שאין בסמכות 
בית המשפט המחוזי לדון בקובלנה פרטית . הוא גם ביקש למחוק מהקובלנה את אשמת 
הסחיטה , ולהגביל אותה לעבירת איומים בלבד . השופט קיבל את בקשת צים למחוק 
את עבירת הסחיטה , אך דחה את הטענה שעקב פירצה הקיימת בחוק סדר הדין הפלילי , 
אין בסמכות בית המשפט לדון בקובלנה . קיסרי אמר כי שולחיו כופרים בכל האשמות 
המופיעות בקובלנה . לדבריו , יפנה לבג"ץ בעקבות החלטת השופט . בא - כוחו 
של צוקרמן , עו"ד שלמה רבלסקי , אמר שיש בידו ראיות לכך שהחברה עקבה אחרי 
צוקרמן , כדי לאיים עליו שאם לא יתפטר ייחשפו פרטים מחייו האישיים . הוא 
מסר , כי במקביל לקובלנה הפלילית מתבררת כעת גם תביעה אזרחית לתשלום פיצויים 
בסך 002 אלף ש"ח . אתמול הגיעו עובדי צים לעבודה בשעה 00 . 01 במקום ב03 . 
7 , בהתאם להחלטתם שלשום . בחברה קיימת תסיסה נגד ההנהלה בימים האחרונים , 
על רקע ויכוחים על חתימת הסכם עבודה חדש . " המשא - ומתן מתנהל כסדרו 
ובנקודות החשובות הושגה התקדמות , ואין סיבה לעיצומים " , אמר אתמול המנכ"ל 
מורגנשטרן . 
