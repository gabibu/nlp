( ע ) . שר הקליטה , יצחק פרץ אמר אתמול שיש לצפות השנה למאה אלף עולים 
מברית - המועצות , ופרסום מספרים כמו 032 אלף רק גורם נזק ואינו מדוייק . 
" מאה אלף , הוא המספר הנכון " , אמר השר במסיבת עיתונאים שנערכה בנמל 
בן - גוריון עם שובו מארה"ב . פרץ הצדיק את ההחלטה להטיל צנזורה על מספר 
העולים מבריה"ם ואמר : " אני מברך את ראש הממשלה על החלטתו זו . הפרחת 
מספרים כמו 032 אלף , יצרה לחצים מיותרים מצד ארצות ערב . מאה אלף , זו 
ההערכה המדוייקת " . כן אמר פרץ שנציגי ממשל אמריקאים איתם שוחח , הביעו 
באוזניו הבנה להטלת הצנזורה על הנושא . " נכון שזה יכול ליצור רושם כאילו 
יש לנו מה להסתיר , אבל הפרסומים על 032 אלף עולים צפויים גרם להתכווצויות 
בארה"ב , אמר השר וקבע : " כל הדיבורים הלא אחראיים עם המספרים הלא מדוייקים 
נוצרים על ידי מנהיגים המעוניינים יותר בכותרות מאשר בעלייה " . בסכמו את 
שיחותיו בביקורו בארה"ב אמר שביקש משר החוץ האמריקאי גיימס בייקר לסייע לישראל 
להגיע לטיסות ישירות מבריה"ם או לנתיבי יציאה חילופיים לישראל . באשר למאמצי 
הקליטה , הודה השר שעדיין אין תשובה לבעיות התעסוקה של העולים . למטרה 
זו כינס את הקונסולים הישראלים בארה"ב , והטיל עליהם לגייס יזמים ומשקיעים 
שייצרו מקורות פרנסה ועבודה בארץ . בארה"ב התרשם השר שגל העליה עורר מחדש 
את התעניינותם של הישראלים היורדים במולדת ולדעתו , דרוש ארגון מחדש בתהליכי 
החזרתם , כדי להקל ולסייע לקליטתם כאן . גם מפי נושרים שבחרו בארה"ב שמע 
ביטויים של צער על שלא הגיעו לישראל , בעקבות ידיעות על קליטתם הטובה של 
ידידים וקרובים שעלו לישראל מבריה"ם . 
