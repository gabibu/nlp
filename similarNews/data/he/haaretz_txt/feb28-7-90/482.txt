יו"ר התאחדות עולי בריה"ם בישראל , רוברט גולן , קורא לממשלה " להטיל 
סנקציות על ערביי ישראל הפועלים נגד העלייה " . לדברי גולן , ההפגנה של 
ערביי ישראל בנצרת בשבוע שעבר , מעידה על הסלמה במאבק הערבי נגד העלייה 
מבריה"ם , הלובש אופי לאומני מאורגן . גולן סבור , כי יש לראות בחומרה 
את ההתארגנות של ערבים תושבי ישראל , המנצלים לרעה את חופש ביטוי שמעניקה 
המדינה , ולכן יש לנקוט מייד בצעדי ענישה חמורים , כולל הטלת סנקציות על 
ערביי ישראל , הפועלים נגד העלייה מבריה"ם . יו"ר התאחדות עולי בריה"ם הדגיש , 
כי ההסתה והטרור הערבי הלאומני מכוון כיום לא רק נגד היהודים , אלא נגד 
כל הגופים והממשלות המעורבים היום בנושא עלייה , לרבות בריה"ם . הוא קורא 
לממשלה לנקוט בכל דרכי הפעולה האפשריים , כדי לקלוט במהירות את יהודי בריה"ם . 
