שלא כמקובל בספרי שירה , הוציאה ספריית הפועלים את ספר שיריו השני של גד 
קינר " חייך הקליניים " , כשעל עטיפתו מופיע קטע מציור של הירונימוס בוש . 
הבריחה מהמתכונת הצפויה בספרי שירה ברוכה לכשלעצמה , מעצם היותה שונה ומסקרנת . 
אלא שהנחיתה הרכה בחיקו החמים והבטוח של הירונימוס בוש הפחיתה את עירנותו 
של המעצב , הנדרש לגלות את אותה מידה של תחכום שאפיינה את בחירת בוש כמאייר . 
הכוונה בעיקר לאופן השגרתי שבו הועמדו הטקסטים על העטיפה . רמת ההדפסה , 
של הציור לפחות , אינה מלהיבה בלשון המעטה , ואני מניח שמוקד הבעיה מצוי 
באיכות הרפרודוקציה או באחד התהליכים הטכניים בדרך אל הדפוס . צילומו של 
קינר בעטיפה האחורית מייצג היטב את " שורשיה של אוטוביוגרפיה נפשית ורוחנית 
סגופה " , כמצוין בטקסט . 
