שלה בשבוע שעבר בשבע מתוך שמונה המדינות ברחבי הודו , בהן נערכו בחירות 
מקומיות . נגנזה בכך תקוותו שמפלתו הגדולה בבחירות לפרלמנט , בנובמבר האחרון , 
היתה תופעה חולפת וכי יש התאוששות במצבה של המפלגה ששלטה בהודו במרבית 34 
שנות עצמאותה . המפלגה החלה עתה לבחון אם המפלות מצביעות על פגם במבנה המפלגה 
ובהתארגנותה , או שהשמות גנדי - נהרו חדלו להיות מילת קסם בהודו . מכל 
מקום , הדיבורים על הצורך להחליף את גנדי נפוצו ( והוכחשו ) מיד עם היוודע 
התוצאות הראשונות . אך לא היה בבחירות המקומיות הרבה כדי לשמח את ראש הממשלה 
וו . ף . סינג , שירש את רגיב גנדי , כי גם מפלגתו לא זכתה בהצלחות . 
רוב הקולות הצפים עברו אל מפלגת בהרטיה גנאטה הלאומנית - ימנית , שהיא 
כיום שותפה זוטרה בקואליציה של סינג . נוסף לכך שהתוצאות לא מבטיחות המשך 
שותפות קלה בין סינג והבהרטיה גנאטה בדרג הממשלתי , עלולה התזוזה ימינה , 
שבאה לידי ביטוי בהצבעות , להקשיח את עמדת הודו כלפי פקיסטאן בסיכסוך הנצחי 
על קשמיר . העובדה שהדבר קורה כאשר קשמיר עוברת אחת מתקופות ההתנגשויות 
הבין - עדתיות , לא מקלה , כמובן , על ממשלת הודו וכנראה גם לא על ממשלת 
פקיסטן . בחלוקת הודו בתום השלטון הבריטי , בחרו המדינות ההינדיות להצטרף 
אל הודו והמדינות המוסלמיות אל פקיסטאן . ( בשני הצדדים נשארו עשרות מיליונים 
מעבר לקו החלוקה , כמיעוט במדינה ההודית או הפקיסטאנית ) . במדינת קשמיר 
החליט הנסיך השליט להצטרף להודו , אף שרוב האוכלוסייה היתה מוסלמית , וצבא 
פקיסטאן פלש לחלק הצפון - מערבי של קשמיר " כדי להגן על זכות ההגדרה העצמית " 
של האוכלוסייה ( המוסלמית , כמובן ) . מאז מנהלות שתי המדינות מלחמה 
מילולית קשה ובלתי פוסקת , שבמהלכה היו גם שתי מלחמות ללא הכרעה . התסיסה 
בקשמיר הגיעה שוב לאחד משיאיה . לאומנים הודים ניסו לתפוס תחנות גבול הודיות 
לאורך קו שביתת הנשק החוצה את קשמיר ; בחלק ההודי תקפו מפגינים מוסלמים 
שוטרים , ואלה פתחו באש ו13 איש נהרגו . האיומים בחידוש המלחמה נשמעו תחילה 
כדיבורים בעלמא . עם העלייה במספר הקורבנות בהתנגשויות , הופכת הסכנה לממשית 
יותר , אף ששני הצדדים לא מעוניינים במלחמה . אך הצלחות המפלגה הלאומנית 
בהרטייה גנאטה בהודו מחייבות את ראש הממשלה סינג להקצין את עמדותיו כלפי 
פקיסטאן בכלל , ויותירו לו פחות גמישות בעניין קשמיר בפרט . גם ראש ממשלת 
פקיסטאן , בנאזיר בוטו , נתונה ללחץ מצד מוסלמים קיצונים בארצה שלא לוותר 
על " אף שעל " להודו . כך מצטבר , בשני צידי קשמיר המחולקת , חומר הנפץ 
להתנגשות החדשה . 
