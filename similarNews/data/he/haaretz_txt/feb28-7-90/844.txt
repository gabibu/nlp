( ע ) . " לאזרח מן השורה אין כלים בהם הוא יכול להתמודד עם עוצמתם ותפוצתם 
של אמצעי התקשורת האלקטרוניים , אלא אם - כן תנהג רשות השידור בדרך הוגנת , 
ותיתן לאדם המבוקר או הפגוע הזדמנות להציג את עמדתו " . כך קבע נשיא בית 
המשפט העליון , מאיר שמגר , בפסק דין בו חייב בג"ץ את רשות השידור למסור 
הודעת תיקון והתנצלות בתכנית " כלבוטק " , בשל דופי שהטילה התכנית בבעל 
עסק . מדובר בכתבה ששודרה ב"כלבוטק " , לפני כ01 שנים , בה נמתחה ביקורת 
על חנות לחיות בית . בעל החנות הגיש תביעת דיבה נגד הטלוויזיה , וזכה בפיצויי 
נזיקין בסך 000 , 52 שקלים ישנים , אם - כי טענותיו התקבלו רק בחלקן . 
האיש לא הסתפק בכך , וביקש כי יאפשרו לו להופיע בתכנית , כדי להגיב על 
הכתבה ששודרה בעניינו . בקשתו נדחתה על - ידי רשות השידור , בנימוק כי 
" היה משפט בנושא ו"כלבוטק " זכה בו " . בעקבות כך , עתר האיש לבג"ץ וביקש 
כי יתערב למען הופעתו בטלוויזיה . בא - כח רשות השידור סירב לבקשת העותר 
בהסבירו , כי הרשות הניחה שכיוון שבית המשפט פסק לו רק רבע מסכום הפיצויים 
שתבע , הרי " משמעות הדבר שהרשות זכתה במשפט " . הסבר זה נדחה על - ידי 
נשיא ביהמ"ש העליון , השופט מאיר שמגר , המשנה לנשיא , השופט מנחם אלון 
והשופט אליעזר גולדברג . הנשיא , שכתב את פסק הדין , קבע כי מסקנת רשות 
השידור בטעות יסודה , והעותר הוא שזכה פורמלית במשפט . הוא גם ציין כי 
בנסיבות הקיימות , כאשר מדובר בשידור מלפני 01 שנים , אין מקום להורות 
לרשות השידור שתתיר עתה הופעה אישית של העותר ב"כלבוטק " . אולם , הדגיש 
שמגר , יש לאפשר לאיש לתקן את הדופי שהוטל באופן ניהול עסקו , על - ידי 
כך שתימסר בתכנית הודעה המעמידה דברים על דיוקם , בתוספת התנצלות . 
