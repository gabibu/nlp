לפני חמש שנים הגיש יעקב גדיש , לשעבר הממונה על התקציבים באוצר , דו"ח 
שלפיו הפתרון היחיד להקטנת התקציב הוא ביטול אגפים , יחידות וגופים מיותרים , 
שחלקם כפולים וחלקם ראוי שיהיו שייכים לסקטור הפרטי . אחד מהגופים הללו 
הוא המכון לפריון העבודה והייצור , השייך למשרד העבודה . מאז לא בוצע דבר . 
גם השנה הגיש משרד האוצר רשימה מכובדת של מועמדים לסגירה ולמיזוג . אחד 
מכוכבי הרשימה הוא המכון לפריון העבודה והייצור . כששמע על כך יוסף דוריאל , 
מנכ"ל המכון , נזדעק כולו וקרא : הפסקת תיקצוב הממשלה פירושה חיסול המכון . 
לפי דוריאל , רק חלק קטן מתקציב המכון הוא כסף ממשלתי , והשאר הן הכנסות 
ממכירת שירותי המכון . אם כך , אין בעיה . צריך רק לכנס את מומחי המכון 
לישיבת עבודה קצרה ולהתייעל ב%11 , הסכום שבו משתתפת הממשלה בתקציב המכון , 
על - פי דוריאל . הרי כל תפקידו של המכון הוא לייעל את המשק ולהביא להעלאת 
התפוקה . כולם גם מסכימים שתקציב המדינה גדול מדי והסקטור הציבורי מנופח 
וזה הגורם להורדת הפריון . לכן היינו צריכים לראות את דוריאל קם וצועד בראש 
המסע להוצאת המכון מתחת לכנפי משרד העבודה . הרי המנכ"ל עצמו מתפאר בפעולותיו 
של המכון : הכשרת 000 , 02 איש בשנה , ביצוע מחקרים , הדרכת מהנדסי תעשייה 
וניהול , פיתוח נושא האוטומציה והרובוטיקה במפעלים שונים , הפעלת מעבדה 
שבה משתלמים מאות תלמידים , השתלמויות למהנדסים בנושאי מיחשוב ועוד כהנה 
וכהנה פעולות רבות ומבורכות . כלומר המכון מעלה את הפריון בכל אתר בו הוא 
פועל . כתוצאה מכך עולים הרווחים של כל מי שמשתמש בשירותיו . לכן יש לדוריאל 
סחורה משובחת עם שוק טוב כי אין ספק שיש עדיין הרבה מה לעשות בשטח ההתייעלות . 
האוצר לא מציע לסגור את המכון , אפילו לא להוציא אותו מהמשרדים שבצפון 
תל - אביב , ברחוב הנרייטה סולד 4 . האוצר רק מציע שמהיום ואילך דוריאל 
ינהל את העסק כמו שמקובל בסקטור העיסקי : למכור שירותים כדי שיהיה איך לממן 
את ההוצאות . כך יהפוך המכון למשק סגור , בלי תקציב מדינה , בלי טובות 
מהפקידים הרשעים של משרד האוצר . האם חושש דוריאל שברגע שהמכון ייאלץ להיאבק 
עם מכונים דומים הקיימים בשוק החופשי , הוא ייאלץ להתנהג בפעם הראשונה בתולדותיו 
באופן כלכלי ? אולי ייאלצו גם לצמצם את כוח האדם המופרז במכון : 041 איש . 
על המכון לייעול להתייעל בעצמו . 
