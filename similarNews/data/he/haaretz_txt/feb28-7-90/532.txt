פאריס , ( אי - פי ) . ששת חברי המשלחת הבין - לאומית הגיעו אתמול לבסיס 
סובייטי בחוף המזרחי של אנטארקטיקה , ובכך השלימו את החציה הבלתי - ממוכנת 
הארוכה ביותר של יבשת זו . " אני מרגיש אושר גדול וגם הקלה גדולה בסיומם 
של שבעה חודשים קשים " , אמר אחד מראשי המשלחת , הצרפתי זאן לואי אטיאן , 
בראיון חי בטלוויזיה הצרפתית . הוא אמר שחוץ מעמיתיו והכלבים הרתומים למזחלת 
הוא ראה במשך כל התקופה רק שלושה בעלי חיים , כולם צפורים . עם הגעתה של 
המשלחת לבסיס הסתיימו שבעה חודשים ו511 , 6 ק"ם של מסלול מפרך שנעשה כולו 
על סקי ומגלשות רתומות לכלבים . ההרפתקה כמעט הפכה לאסון , ממש לפני סיומה , 
כאשר היפאני קייזו פונאטסו נעלם בסופת שלג למשך 11 שעות עד שמצאו אותו חבריו 
המודאגים ביום ששי בבוקר . ב21 בפברואר השלימו האיטלקי ריינהולד מסנר וההפרתקן 
הגרמני ארב פוקס מסלול בן 047 , 2 ק"ם באנטרקטיקה ברגל , ללא שימוש בכלבי 
מזחלת . הם אמורים להגיע לפרנקפורט לקראת סוף החודש כדי למסור פרטים נוספים 
על מסעם . הטלוויזיה הצרפתית הקרינה את השלבים האחרונים של מסע המשלחת הנוכחית 
בשידור חי . האנשים בסרבלים אדומים וכחולים בלטו היטב על רקע השלג הלבן , 
כאשר הם וכלביהם הגיעו לשלט עליו היה כתוב " סיום " באנגלית , ליד מימיו 
האפורים של האוקינוס ההודי . ששה דגלי לאום , המיצגים את מדינות משתתפי 
המשלחת , התנופפו ברוח . נוסף לצרפתי וליפאני נטלו חלק במשלחת סטגר מארה"ב , 
בויארסקי מבריה"ם , סומרס מבריטניה ודהה מסין . המשלחת נועדה לגייס תמיכה 
לשימור אנטרקטיקה ולהדגים את כוחו של שיתוף פעולה בין - לאומי . כדי למשוך 
את תשומת לב התקשורת העולמית החליטה המשלחת על מסע לא ממוכן . ב11 בדצמבר 
הגיעה המשלחת לנקודת האמצע של המסע והיתה בכך למשלחת הראשונה שהגיעה לקוטב 
הדרומי על מזחלות כלבים מאז גילה אמונדסן את הקוטב בשנת 1191 . המסע החל 
ב82 ביולי בקצה חצי האי האנטארקטי הפונה לעבר דרום - אפריקה , והסתיים בתחנת 
המדע הסובייטית לידי האוקינוס ההודי . אטיין אמר בראיון הטלוויזיה כי החודשיים 
הראשונים היו הקשים ביותר , וכי אחרי חודש הם לא היו בטוחים כי ישלימו את 
המסע . הנשיא גורג בוש שלח מברק למשלחת והזמין את חבריה לבית הלבן . גם 
נשיא צרפת הזמין את המשלחת למעונו . 
