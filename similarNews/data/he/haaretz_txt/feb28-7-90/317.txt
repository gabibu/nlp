טליות , הזוהמה והאווילות הנוכחיים " של העיר הצרפתית האופיינית . כדי 
להשיג חלופה " טהורה , מסודרת ורציונלית " , הוא בנה שורות של בתי בטון 
עתידניים בלבם של יערות אורן סמוך לעיירה פסאק . כל אחד מהבתים צויד בחלונות 
אופקיים בולטים ובמרפסות גג . כל אחד מהם היה צבוע בצבעי חום , ירוק או 
כחול טבעיים . לה קורבוזיה כינה את יצירותיו " מכונות מגורים " , והכריז : 
" הבית הכפרי השווייצי , שובך היונים האלזסי , הושארו במוזיאון של העבר " . 
היה זה לפני שמישהו עבר לגור בבתים . כיום הצמיחו קוביות הבטון של האדריכל 
יליד שווייץ ברבורים וכרובים מגבס . במקום שבו היו הקווים ישרים והמראה 
אחיד , התוספו אדניות של חלונות ומרפסות של ברזל . היגט פציני קישטה את 
חוץ - ביתה בחיקוי מרצפות , מכיוון שלדבריה , " הבית לא נראה לנו כל כך 
יפה ולא רצינו שייראה כמו האחרים " . דעותיה של פציני מייצגות צד אחד של ויכוח 
לוהט על הפרויקט של לה קורבוזייה ברובע פריגס בפסאק . כמה תושבים והשלטונות 
המקומיים נאבקים להשבת הפרויקט למצבו הראשוני , בתקווה לשמר אותו כאות הוקרה 
לאחד האדריכלים הגדולים של התנועה המודרניסטית . אחרים טוענים שמן הראוי 
שהאנשים המתגוררים במקום הם שיחליטו איך הם רוצים להשתמש בשטח . הפרויקט 
של לה קורבוזייה היה אפוף מחלוקת מלכתחילה . כאשר אנרי פיזס , תעשיין מקומי , 
הזמין אצלו בראשונה את תכנון הבתים , הוא ביקש תוכנית של 002 יחידות דיור 
שיוכלו להרשות לעצמם פועלי בית - הזיקוק שלו בבורדו . אבל הפרויקט היה אסון 
פיננסי . 35 בתים עלו למעשה פי כמה וכמה מהתכנון המקורי . גרוע מכך , 
הפועלים של פריגס דחו את מקום המגורים החדש , על אף המקלחות , ההסקה ובתי - 
השימוש בתוך הבית , שיחסית היו בחזקת מותרות באותה תקופה . " פיזס ולה 
קורבוזייה היו נאיווים בצורה שלא תיאמן , באמונתם שפועלים פשוטים וטהורים 
יימשכו על - ידי הרעיונות החדשים האלה " , אמר האדריכל המקומי פטריק הרננדז . 
הבתים עמדו ריקים במשך שנים עד לרכישתם . אפילו לאחר שהתושבים החדשים הכניסו 
בהם שינויים איטום החלונות האופקיים והחלפתם בחלונות מסורתיים יותר שהעניקו 
להם פרטיות רבה יותר נמשכו הצרות . רבות מהתקרות דלפו , כך שהבעלים החדשים 
נאלצו לבנות גגות של לוחות גליים . תריסי העץ נרקבו , קירות הבטון התפוררו , 
ואפילו תוכנית הצבע המתוכננת בקפידה של לה קורבוזייה דהתה לאפור אחיד . 
בהיעדר כסף או מוטיווציה מספיקים , עשו רוב בעלי הבתים רק מעט לבלימת ההתפוררות . 
כאשר שופץ בית של לורנס ברזס , ב0891 , הוא הוכרז כאנדרטה היסטורית . 
כתוצאה מכך יש לרשות ארצית , בטימן דה פראנס ( בנייני צרפת ) , סמכות 
לאשר כל בנייה במרחק של 005 מטר מהבית מרחק הכולל את כל רובע פריגס והיא 
מנסה להבטיח שכל השינויים התשתיתיים והדקורטיוויים באזור ייעשו על - פי הנחיותיה . 
" זה די אותוריטרי " , אמר הדייר ברנר מורן , כשנאמר לו שעליו להחליף 
את החלונות הקיימים בחלונות האופקיים המקוריים , ולהקים גדר תיל במקום קיר 
הגינה שלו . לפני כמה שנים רכשה עיירת פסאק את אחד הבתים התלת - קומתיים 
ברובע ושיפצה אותו כדי לחזור למתכונת המקורית של לה קורבוזייה . הבית משמש 
כיום גם כמוזיאון ציבורי וגם כדוגמה איך יכולים וחייבים אנשים לשפץ את בתיהם . 
עם זאת , קיימת התנגדות חזקה לשיפוץ . דייר אחר , סיפריאן טורטורה , 
הוסיף חדר בצדו האחורי של ביתו בלי לבקש היתר . " הם אומרים שאתה לא יכול 
להכניס שום שינויים , אבל אני עושה מה שאני רוצה בביתי " , הוא אמר . רבים 
מתלוננים כי השיפוצים יקרים ולא - מעשיים . במצב שבו כספי העיצוב מחדש וסבלנות 
התושבים אוזלים , אפשר כי רובע פריגס עוד יופקר לחסדי הטבע . וייתכן שלה 
קורבוזיה לא היה מופתע לו היה יודע כי חזון העתיד שלו התגלה כחזון קודר . 
" אתם יודעים " , אמר פעם , " אלה תמיד החיים שצודקים , והאדריכל שטועה " . 
