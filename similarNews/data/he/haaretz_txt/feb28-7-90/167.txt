סגן ראש הממשלה ושר החינוך והתרבות , יצחק נבון , קרא לממשלה ולכנסת להבטיח 
את המשך קיומן ועתידן של הטלוויזיה הכללית והטלוויזיה החינוכית , כדי לאפשר 
להן להתמודד עם הערוצים המסחריים ההולכים ומוקמים בארץ . נבון , הממונה 
על ביצוע חוק רשות השידור ועל הטלוויזיה החינוכית , סקר במליאת הכנסת את 
היערכות משרדו בתחום התקשורת . השר נבון ציין כי בימים אלה מתחוללת בישראל 
מהפכה תקשורתית שכמוה לא ידענו מאז הקמת המדינה , שכן נוסף לערוץ הטלוויזיה 
הקיים , הולכות ומוקמות תחנות טלוויזיה בכבלים שיציעו למנויים 42 ערוצים 
והוחל בהקמתו של הערוץ השני , המסחרי . נבון הגדיר את המצב הנוכחי בתקשורת 
הממלכתית כאבסורד מאין כמוהו , שכן הטלוויזיה הכללית משדרת כ5 . 6 שעות 
ביום ונהנית מתקציב שנתי של כ041 מיליון ש"ח , והטלוויזיה החינוכית משדרת 
כ5 . 9 שעות ביום ותקציבה מסתכם בכ02 מיליון שקל בלבד . השר נבון אמר עוד 
כי הוא מברך על כך שבישראל יתפתח פלורליזם תקשורתי , במקום המונופול הקיים 
כיום , אך בצד התפתחות זו , חייבות הממשלה והכנסת להבטיח כי כלי התקשורת 
הממלכתיים הקיימים יתחזקו , כדי שיוכלו להוביל במירוץ התקשורת . 
