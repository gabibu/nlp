ואשינגטון ( ע"ר ) . משפטו של גון פוינדקסטר , סגן אדמירל בדימוס , 
לשעבר יועצו לביטחון לאומי של רייגן שהיה ממונה על הקולונל אוליבר נורת , 
נפתח אתמול . נורת והנשיא לשעבר רייגן יושבעו , כנראה , כעדים במשפטו 
של פוינדקסטר , המואשם בחמישה סעיפים , הקשורים לפרשת " איראנגייט " 
הניסיונות למכור נשק אמריקאי לאיראן , ולהעבירו למורדי הקונטראס בניקרגואה . 
פוינדקסטר , בן 35 , מואשם בשני סעיפים של עדות שקר בפני הקונגרס , שני 
סעיפים של שיבוש הליכים בקונגרסים ובסעיף נוסף של קשירת קשר לשיבוש הליכים 
בקונגרס . אם יורשע בכל הסעיפים , הוא צפוי למאסר של עד חמש שנים ולקנס 
של רבע מיליון דולר . מקור ההאשמות הוא בניסיונות להסתיר את התוכניות למכור 
נשק לאיראן , תמורת שחרור בני - ערובה אמריקאיים , ולהסוות את העברת הכספים 
מהעסקה למורדי הקונטראס , בתקופה שהקונגרס אסר סיוע כזה . נורת , קולונל 
בחיל הנחתים שהיה עוזרו של פוינדקסטר בבית הלבן , הורשע במאי אשתקד בשלושה 
סעיפים . הוא הגיש ערעור על הרשעתו , ועשוי להיות עד תביעה במשפטו של פוינדקסטר . 
ייתכן שיהיה קשה למצוא חבר מושבעים ללא משוא פנים , בשל הפרסום הרב שניתן 
בכלי התקשורת לשערוריה שפרצה ב6891 ולדיונים בקונגרס ששודרו בטלוויזיה ב7891 , 
שבהם העידו פוינדקסטר ונורת לאחר שזכו בחסינות . 
