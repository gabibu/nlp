, 05 בולגרים כשבידיהם דגלי אופוזיציה כחולים , התאספו אתמול בלב סופיה , 
כדי לדרוש מעבר מהיר יותר לדמוקרטיה . הם קראו במקהלה " הלאה המפלגה הקומוניסטית 
הבולגרית " . נשיא איחוד הכוחות הדמוקרטיים , זלו זלב , אמר להמונים ליד 
הקתדרלה ע"ש אלכסנדר נייבסקי : " היו לנו מספיק ניסויים בהיסטוריה שלנו 
כדי לא לנסות עוד פעם הצעה קומוניסטית לסוציאליזם דמוקרטי . אפילו עיוורים 
יכולים לראות את המשבר של הסוציאליזם במדינות הסוציאליסטיות , ואת הניצחון 
של הדמוקרטיות המערביות הליבראליות " , הכריז . מאז ויתרו הקומוניסטים על 
זכותם האוטומטית לשלטון בסוף השנה שעברה , הם מנהלים שיחות עם קבוצות אופוזיציה . 
אולם האופוזיציה האשימה אותם בכך שהם גורמים לסחבת ומונעים הסכם על שינויים 
דחופים כדי להוביל לדמוקרטיה . העצרת שאורגנה על - ידי איחוד של כוחות דמוקרטיים , 
היתה ההפגנה ההמונית השלישית תוך שבוע ימים נגד הממשלה הקומוניסטית שהושבעה 
בחודש שעבר , לאחר שקבוצות אופוזיציה סירבו להצטרף לקואליציה יחד עם הקומוניסטים . 
ביום שישי צעדו 000 , 02 סטודנטים בחוצות הבירה , וביום א שעבר נערכה ההפגנה 
האנטי - קומוניסטית הגדולה ביותר , בהשתתפות יותר מ000 , 08 איש . 
