העיתונאי יואב יצחק פנה אתמול במכתב ליועץ המשפטי לממשלה יוסף חריש , בבקשה 
שיורה למשטרה לחקור חשדות לעבירות לכאורה על פקודת החברות מצד מנכ"ל קונצרן 
כלל אהרון דברת , ומצד המשנה למנכ"ל יצחק שרם . במכתבו לחריש מעלה יצחק 
את החשד שראשי כלל הטילו " חרם מודעות " על " מעריב " מתוך שיקולים אישיים 
שאינם עולים בקנה אחד עם טובת הקונצרן . לטענתו , החרם לו אחראים גם חברי 
דירקטוריון " כלל " והיו"ר אהרון מאיר , פגע בו אישית כעיתונאי , ועלול 
גם לפגוע במעריב . במכתבו מציין יצחק כי בחרם המודעות משתתפות עשרות חברות 
הקונצרן " והוא מתבצע תוך שימוש בוטה בכספי ציבור . כן הופעלו לטענתו משרדי 
חקירות שהטרידו ובלשו אחרי עיתונאים וגורמים אחרים שסייעו בחשיפת הפרשה . 
בתגובה נמסר ממערכת מעריב : " אין אנו קשורים ואין אנו עומדים מאחורי פנייתו 
של העתונאי יואב יצחק , הנמצא בחופשה . ככל שהדבר נוגע למעריב פנייתו 
של יואב יצחק היא עניינו האישי ועל דעתו ואחריותו בלבד " . בפנייתו ביקש יצחק 
שהיועץ המשפטי יורה על פרסום דו"ח רשות ניירות הערך שבדקה את האשמות נגד 
מנהלי הקונצרן . לטענתו גנז הדו"ח את פרשת הדירות והחנויות שרכשו דוברת 
ובני משפחתו . המכתב לחריש כולל רשימה של 31 דירות ושתי חנויות שנרכשו לטענת 
יצחק מכלל ושלוחותיו בין השנים 6791 6891 " בתנאים מיוחדים ובשיטות שאיפשרו 
להם לשלם רק כשליש עד שני שליש מערך הנכסים " . בתגובה נמסר מהנהלת כלל כי 
" בעקבות חשדות והשמצות נגד כלל ומנהליה שפרסם הכתב יואב יצחק במעריב , 
ערכה הרשות לניירות ערך במשך כשנה שלמה חקירה מקיפה ביותר שמסקנותיה הועברו 
לפרקליט מחוז תל אביב . החלטת הפרקליטות היתה שאין מקום לפעולה שהיא נגד 
כלל ומנהליה . החקירה שנוהלה בעקבות האשמות חסרות הבסיס של מר יואב יצחק 
עלתה לרשות ולמשלם המיסים סכומי עתק . כלל ומנהלה אינם רואים יותר מקום 
להתיחס להאשמות חסרות היסוד עליהן חוזר יצחק ואינם מתכוננים להגיב עליהם " . 
לפני כשנתיים פרסם יואב יצחק , סדרת כתבות ב"מעריב " שהצביעה על עבירות 
לכאורה שביצע מנכ"ל קונצרן כלל , אהרון דברת . בעקבות הפירסום הפסיק קונצרן 
כלל את פרסום מודעותיו ב"מעריב " , פעולה שמעריכים כי גרמה למעריב נזק של 
מיליוני דולרים . עו"ד רם כספי ניסה בשעתו לתווך בין עורך " מעריב " , עידו 
דיסנציק , למנכ"ל כלל אך מאמציו נכשלו . עם הצטרפותו של דב יודקובסקי , 
לקבוצת מירור שבשליטת רוברט מקסוול זימן יודקובסקי את דברת ודיסנציק לארוחת 
ערב בביתו . זמן קצר לאחר מכן הוצא יואב יצחק לחופשה בתשלום . יואב יצחק 
אמר לאחרונה כי אינו מתכונן להרפות מהנושא " גם אם אצטרך להדביק פמפלטים 
על הקירות " . בקרב ציבור העובדים בעיתון שורר זעם רב על החלטתו של העורך 
הראשי " להפקיר את אחד מטובי העיתונאים בעיתון בשל הלחץ הכלכלי המופעל עליו " . 
