( ע ) . חוליית לוכדי הכייסים של היחידה המרכזית של משטרת מחוז ת"א הצליחה 
שלשום בבוקר ללכוד את אחד הכייסים המוכרים למשטרה הפועלים בגוש דן . שלשום 
יצאו בלשים , בפיקודם של מפקח אברהם רווח ורס"ב שלמה וייס , לחולון , 
שם מתגורר הכייס . הם המתינו לו בפתח ביתו ועקבו אחריו באוטובוס שנסע לכיוון 
שוק הכרמל בת"א . תוך כדי נסיעה , בשעה שמפקח רווח התיישב לפני הכייס , 
ניסה זה האחרון לכייס אותו , ללא הצלחה . הקצין החליט להמתין להזדמנות 
נוספת , כדי לתפוס את הכייס בפעולה לא אצל איש משטרה . הם הגיעו לשוק הכרמל 
בתל אביב , ולאחר שהצליח הכייס , שרק לאחרונה השתחרר מבית הסוהר , לכייס 
שלושה אנשים בשוק , שמו עליו הבלשים את ידם , כאשר ידו נמצאת בתוך כיסו 
של אדם רביעי . הוא נעצר במקום . עם מעצרו פנה הכייס בתחינה אל הבלשים וטען , 
כי עומד נגדו עונש מאסר על תנאי , וביקש מן השוטרים לשחררו עד מועד הבאתו 
בפני שופט , כדי לארגן קצת כסף . השוטרים לא נעתרו לבקשתו ועצרו אותו . 
הכייס יובא הבוקר בפני שופט . 
