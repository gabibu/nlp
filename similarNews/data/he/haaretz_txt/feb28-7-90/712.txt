שר האוצר שמעון פרס גילה אתמול כי בשבוע האחרון בחן שתי הצעות : האחת לפחת 
את השקל ב%7 והשנייה לפחתו ב%5 . לבסוף בחר בפיחות של % 6 לעומת השער שבעקבות 
הפיחות ביוני 9891 . פרס , שסקר אתמול בממשלה את המהלכים הכלכליים , שבוצעו 
בסוף השבוע , אמר , כי אלה שצידדו בפיחות של % 7 ביקשו לתת לתעשיינים יותר 
תמריץ לייצוא . לעומתם , אלה שהציעו פיחות של % 5 חששו מההשפעות האינפלציוניות 
של פיחות גבוה . בהסבירו את הפיחות ציין פרס , כי יש כל הזמן ויכוח בין 
בנק ישראל לתעשיינים . בנק ישראל עומד על כך ששער החליפין יהיה עוגן לשמור 
עליו נגד תנודות אינפלציונית ולתעשיינים יש ציפיות אחרות . אשר לאי הפעלת 
מלוא הפיחות ביום חמישי , יום לאחר ההודעה על הפיחות , הסביר פרס , כי 
המטבע כמו כל מוצר אחר יהיה רגיש לכך שאף ספוקלנט לא יוכל לדעת מראש . " הצעדים 
שעשינו עלו יפה . זה בא בהפתעה . מעתה ואילך שער המטבע יגיב לשינויים שחלים 
בשוק . כשיתמנה שר תעשיה נוכל ללכת לתוכנית החשיפה , שחרור הגנות אדמינסטרטיביות 
בעיקר מארצות שלישיות . עוד צעדים בתחומי הליברליזציה בעולם , ויותר פתיחות 
לשווקים ביחסי מדינות " , אמר פרס . פרס ציין , כי קודם לביצוע הפיחות היו 
מגעים עם ההסתדרות ויש להניח , כי זו תתחשב בבקשה לעקר חלק מתוספת היוקר . 
הוא הוסיף כי ימשכו המגעים עם ההסתדרות , וכי לא ניתן היה לסכם את דבר 
העיקור לפני ביצוע הפיחות . מה שהעלה את האינפלציה יותר זה השירותים שנמצאים 
בפיקוח ממשלה כמו אגרות ולכן החלטנו שלא ניתן שהממשלה תעלה אותם מעל % 01 
בשנה . צעד זה הוא איתות לכוונות שלנו . נגיד בנק ישראל פרוף מיכאל ברונו 
אמר כי הוא חלוק עם הערכת היצואנים , ששינוי שער עוזר לייצוא , כיוון שפיחות 
מביא איתו התייקרויות ותוספות שכר וכעבור חודש חודשיים האפקטיביות שלו נעלמת . 
להצלחה של פיחות יש כמה חישוקים : עיקור , חשיפה לייבוא שתבוא לידי ביטוי 
בקרוב , ואי הגדלת הגרעון בתקציב המדינה . תקציב המדינה הוא בעייתי , 
מאחר ואינו עונה על עלות הטיפול במספר העולים הצפוי . כל עוד הדבר לא יבוא 
על פתרונו יהיו בעיות . שר המשפטים דן מרידור מדוע לא מורידים באחוז נוסף 
את ביטוח השער . שר החקלאות , אברהם כץ עוז , אמר , שיש לתת יציבות באמצעות 
ביטוח השער ליצואנים . ברונו השיב , כי הוא בדעה , כי יש להוריד את ביטוח 
השער בצורה יותר מהירה . יש להורידו כליל בטווח של שנתיים מקסימום שלוש . 
שר התקשורת גד יעקבי אמר , כי ההחלטות הן בכיוון הנכון . המבחן העיקרי 
יהיה למנוע את השפעת המהלכים הללו על קצב עליית המחירים . יש להמשיך ולפשט 
את המדיניות על ידי הקטנת ההתערבות בשוק ההון ובתחומי המטבע . ניתן לגייס 
ממקורות חוץ כ5 . 2 מילארד ש"ח לקליטת העלייה : מהמגבית 1 מיליארד ש"ח , 
ממלווה אמריקאי 009 מיליון ש"ח , מה"בונדס " 006 מיליון וזה עדיין לא 
יספיק לגייס את הסכום הדרוש של 01 מיליארד ש"ח . 
