בעלי חברת " מדינוואסט " מדרום - אפריקה החליטו להגיש תביעה משפטית נגד 
ממשלת ישראל בשל הפרת הבטחות למתן רשיון להפעלתו של " מדיקל סנטר , בית 
החולים החדש שהקימו במרכז חורב בחיפה . לדברי נציג המשקיעים בארץ , עו"ד 
רפאל דינרי הנושא הועלה בשיחות שקיימו המשקיעים בימים האחרונים עם הבנק הפדרלי 
הממלכתי בדרום - אפריקה שאחראי להשקעות של יהודי דרום - אפריקה בישראל . 
המשקיעים טוענים כי ממשלת ישראל הטעתה אותם וגרמה להם נזק כספי ניכר לאחר 
שההשקעה הכוללת בבית - החולים שהוקם בחיפה הגיעה ל5 . 6 מיליון דולר . ב8891 , 
קיבלו המשקיעים אישור מממשלת דרום - אפריקה וממרכז השקעות בארץ להשקיע בהקמת 
מבנה בית - החולים בחיפה . המבנה על מתקניו החדישים שומם מזה חודשים מספר 
בגלל סירוב שר הבריאות לתת לו רישיון הפעלה . שר הבריאות יעקב צור הודיע 
לפני שלושה ימים שהוא ממתין להמלצות ועדת החקירה הממלכתית למערכת הבריאות , 
ועד אז לא יאשר את הפעלת בית החולים במרכז חורב . עו"ד דינרי ציין כי קבוצת 
המשקיעים לא קיבלה כל הודעה רשמית בנושא , וכי ההודעה של השר אינה עולה 
בקנה אחד עם האישור שנתן לאחרונה משרד הבריאות להרחבת הפעילות של בית החולים 
" רמת מרפא " ברמת - גן . לדבריו , צעדו של השר גרם לאפליית המשקיעים . 
התביעה נגד ממשלת ישראל תוגש לבית משפט בדרום אפריקה . אין לתביעה זו כל 
קשר לעתירה לבג"ץ שהוגשה לפני שבועיים בה דרשו להורות למשרד הבריאות למלא 
אחר פסיקת שלושה שופטים בראשות נשיא בית המשפט העליון , בה נקבע כי " יש 
להעניק את הרישיון המבוקש כי מדובר בהשקעת הון ללא השתתפות תקציב המדינה 
וכי יש במתקן זה לתרום לקיצור תור הממתינים לטיפולים אלקטיביים במוסדות הרפואה 
בארץ " . 
