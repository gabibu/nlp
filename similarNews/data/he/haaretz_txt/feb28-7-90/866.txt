ניקוסיה ( אי - פי ) . צוותים כלכליים של איראן ובריה"ם קראו בשבת לזירוז 
העבודה על פרויקטים משותפים לפיתוח , ובמיוחד על שיפורים במפעל גדול לייצור 
פלדה באיספהאן הודיעה סוכנות הידיעות הרשמית של הרפובליקה האיסלמית , אירנה . 
הסוכנות הודיעה ששר הכלכלה האיראני , מוחסן נורבאחש , אמר שטהראן מעוניינת 
בהקמת קו תובלה ימית בין שתי המדינות , השוכנות על גדות הים הכספי , וברכישת 
ספינות חדשות מבריה"ם במחירים נוחים . נורבאחש גם הביע תקווה ששתי המדינות 
יתחילו בקרוב להניח את מסילת הרכבת בחוראזאן . תחת תוכניתו של הנשיא האשמי 
רפסאנגאני , שואפת איראן לייצר בעצמה את כל הפלדה שהיא צורכת . 
