ראש הממשלה , יצחק שמיר , הכריז אמש כי לעולם לא יאסור על שום יהודי להתיישב 
בשטחים או בכל מקום אחר . בנאום בפני 003 מנהיגי מפעל מלווה העצמאות והפיתוח 
בונדס המציינים בוועידה בירושלים את 04 שנות המפעל , אמר שמיר כי לממשלה 
אין מדיניות של הכוונת עולים לשטחים או מתן תמריצים לאלה מהם המתיישבים שם , 
אך הוסיף כי הם נהנים מחופש בחירה מוחלט ביחס למקום מגוריהם . שמיר גם טען , 
כי מאבקם של הערבים נגד יישוב העולים בשטחים אינו אלא אמתלה שנועדה להסוות 
התנגדות מסורתית לעליה והמשך המאמץ לחבל במדינת היהודים ולאיים על שלום האזור . 
בהתייחסו בעקיפין לנתוני עלייה צפויים אמר שמיר , כי על ישראל לבנות 53 
אלף יחידות דיור ו003 כיתות . עלות קליטתם של כל 001 אלף עולים היא לדבריו , 
מיליארד דולר . שר הביטחון , יצחק רבין , שגם הוא נאם בפני באי ועידת 
הבונדס אמר כי 03 שנות אינתיפאדה לא יצליחו לגרום למספר קורבנות כה רב כמו 
שלוש שנות המלחמה בלבנון . רבין הבהיר מיד כי אין הוא צופה 03 שנות אינתיפאדה . 
רבין הסביר , כי מאז מלחמת לבנון קמו ארגוני טרור חדשים ומסוכנים יותר , 
כמו החיזבאללה והגיהאד האיסלמי . " חרף תופעה זו , הצליח צה"ל להגן על 
גבולות המדינה , ובמחיר של 55 חיילים חללים הביא לכך שאף אזרח בישראל לא 
נהרג בשנים האחרונות כתוצאה מפעילות טרור שמקורה בלבנון " , אמר רבין . 
