ויכוח שולי יחסית , בין איש המשק של מכבי תל אביב , בועז רימון , לבין 
שוטר במגרש מכבי נתניה , אתמול במשחק מול מכבי נתניה ( 11 ) , התפתח 
לאירוע מביש ומכוער . במהלך התקרית הוכה ונחבל מאמן מכבי תל אביב , ניסים 
בכר , שנגרר על הקרקע בידי השוטרים . כן נעצרו שני אנשי הקבוצה מתל אביב , 
ששוחררו בערבות לאחר שעה ארוכה . לאחר הבקעת השער של אבי כהן לזכות ת"א , 
בדקה ה - 62 , טענו התל אביבים , כי מיציע הצופים מעבר לגדר ביציע המזרחי 
מושלכים לעברם חפצים שונים , וכן יורקים עליהם ומגדפים אותם . איש המשק 
של ת"א , בועז רימון , פנה לדבריו לשוטר שעמד בסמוך , רב - סמל נתן רוציחובסקי , 
וביקש התערבותו בהשלטת הסדר . מכאן נחלקות הדעות . אנשי המשטרה טענו , 
כי אנשי ת"א אשמים בליבוי היצרים , תקיפת שוטרים והכשלתם בעת מילוי תפקידם . 
השוטר טען , כי ביקש מאנשי ת"א להתאזר בסבלנות עד שישליט סדר , ולטענתו 
חבט בו איש המשק בגבו . רימון הכחיש וטען שנענה בגסות ע"י השוטר והותקף 
על ידו . תוך שניות חשו למקום שוטרים נוספים , שאחזו באפסנאי , וביקשו 
להרחיקו . מנהל הקבוצה , שמעון קורק , ניסה , לדבריו , למנוע את מעצרו 
של רימון . לטענת השוטרים התנפל עליהם מנהל הקבוצה , דחף אותם וניסה לחלץ 
את האפסנאי בכוח , לכן החליטו לעצור גם אותו . בשלב זה נטש המאמן ניסים 
בכר ספסל הקבוצה ומיהר להתערב לטובת אנשיו . התפתחה מהומה שגרמה להפסקת 
המשחק ליותר ם - 01 דקות , על ידי השופט רחמים דינצי . לאחר דין ודברים , 
והתערבות המנגר הנתנייתי מרדכי שפיגלר , הסכים מפקד כוח המשטרה ניצב משנה 
משה פרידמן , מפקד מרחב השרון , לאפשר למאמן בכר להמשיך לנהל את המשחק 
עד לסיומו . לדברי הקצין הבכיר , איים בכר על השוטרים , תקף אותם פיסית 
והפריע להם במילוי תפקידם , ובדעת המשטרה להגיש נגדו כתב אישום . המאמן 
בכר אמר לאחר המשחק , כי פנה לשוטרים וביקש מהם לשחרר את שני העצורים . 
" בתגובה חטפתי שני אגרופים , ונגררתי על הקרקע . לא היתה לי ברירה ואמרתי 
לשחקנים שלי לרדת מן המגרש , כי במצב כזה אין כל ערך ספורטיבי למשחק " , 
טען המאמן . מנהל הקבוצה והאפסנאי , הובאו בניידת לתחנת משטרת נתניה , 
שם נלקחו מהם טביעות אצבעות . גזבר הקבוצה יגאל גוזמן , שנסע אחריהם , 
הזעיק את עו"ד רמי בלומנפלד , חבר הנהלת הקבוצה , שבהתערבותו שוחררו קורק 
ורימון בערבות . " אנחנו שוקלים להתלונן על אנשי המשטרה , על תקיפת אנשינו " , 
אמרו אנשי מכבי ת"א . אוטובוס השחקנים מת"א התעכב בנתניה עד ששוחררו העצורים . 
ניסים בכר הוזמן להופיע היום בתחנת משטרת נתניה , כדי למסור עדות . קפספבין 
לפי דרישת חברי הכנסת דדי צוקר ופנחס גולדשטיין תדון השבוע ועדת המשנה לענייני 
ספורט של הכנסת בענין . צוקר התראיין אתמול ברדיו והשמיע דברי בקורת קשים 
על תיפקוד המשטרה בפרשה . ההתאחדות לכדורגל תדרוש למנות קצין בודק נייטראלי , 
כדי שיבדוק את הפרשה שהסעירה אתמול את קהילית הכדורגל . צילומי הטלוויזיה 
ב"מבט ספורט " אמש , חשפו בצורה ברורה את הטיפול החריף של השוטרים במאמן 
נסים בכר , בעיצומו של המשחק . בצילומי הטלוויזיה לא נראה כאילו המאמן 
תקף את השוטרים , כדבריו של מפקד המשטרה במקום . 
