מנילה ( ע"ר ) . תובעים ממשלתיים בפיליפינים הגישו אתמול כתבי אישום בעוון 
רצח ומרידה כנגד הסנאטור , איש האופוזיציה , חואן פונסה אנרילה . התובעים 
מאשימים את אנרילה כי עמד מאחורי ניסיון הקשר נגד הנשיאה אקינו בדצמבר האחרון , 
ובין היתר העניק מחסה למנהיג הצבאי של המרד , הקולונל לשעבר גרגוריו הונאסאן , 
הידוע בכינויו " גרינגו " . אנרילה היה בעבר שר ההגנה , ואחד ממנהיגי 
ההפיכה כנגד הנשיא לשעבר פרדיננד מרקוס . אקינו האשימה את אנרילה כי הוא 
זה שעמד מאחורי ניסיון המרד נגדה , בדצמבר האחרון , בו נהרגו 311 אנשים . 
לפני כשנה וחצי פיטרה אותו אקינו לאחר שטענה כי הוא חותר תחתיה . אנרילה 
היה שר ההגנה במשך 71 שנה תחת מרקוס . חואן פונסה אנרילה הוא עתה האופוזיציונר 
היחיד בסנאט , המורכב מ32 חברים . ביום ששי הוא לעג לאקינו , ואף התנצל 
בפני האומה הפיליפינית על שתמך בעבר בנשיאה , ואמר כי היא איננה ראויה לשלוט . 
לאחר הגשת כתבי האישום הורה שופט במנילה לעצור את הסנאטור . לאחר שהכחיש 
בסנאט את האשמות המיוחסות לו , הוא נעצר במסדרון בית המחוקקים על ידי קבוצת 
סוכנים ממשלתיים . במסיבת עיתונאים שנערכה בסנאט קודם למעצרו , האשים אנרילה 
את ממשלת אקינו כי היא פוגעת בעם , ואמר כי " הרודנות אינה נמצאת הרחק 
מאחורינו , והדמוקרטיה בסכנה " . קפידבינבעקבות מעצר אנרילה העמידה ממשלת 
הפיליפינים בכוננות את הצבא במנילה . שר ההגנה פידל ראמוס הזהיר מפני " פעולה 
אלימה או בלתי - חוקית כלשהי " , בהדגישו כי אנרילה , המואשם בניהול ניסיון 
ההפיכה העקוב מדם לפני שלושה חודשים , יזכה למשפט הוגן . המפלגה הלאומנית 
שבאופוזיציה האשימה את הנשיאה אקינו בפברק האשמות נגד אנרילה , בטענה כי 
הן נועדו להפחיד את האופוזיציה . אנרילה הפך בשנים האחרונות לאחד ממבקריה 
הגלויים ביותר של קורסון אקינו . 
