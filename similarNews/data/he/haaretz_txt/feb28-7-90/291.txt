ים שהוטלו עליהם על - ידי שלטונות מס - הכנסה , עלולים להיעצר בשבוע הבא 
במבצע מיוחד שיוזם אגף מס הכנסה באוצר בשיתוף עם משרד המשפטים והנהלת בתי 
המשפט . באגף מס הכנסה עסוקים בימים אלה בהתארגנות למבצע ארצי מיוחד . 
יוגשו בקשות לבתי המשפט למעצרם של מאות נישומים החייבים בקנס מנהלי לפי חוק 
העבירות המנהליות , ולא שילמו את הקנס , למרות שעברו ששה חודשים מאז שנדרשו 
לשלמו . מדובר בנישומים שנמנעו מלהגיש דו"חות למס הכנסה , או לא רשמו תקבולים , 
ונקנסו בגין זאת על - ידי האגף . בהתאם להוראת הנציבות , יגיש כל פקיד 
שומה עד עשר בקשות למעצר סרבני הקנסות לבתי המשפט שבתחום שיפוטו . בישראל 
פועלים כ03 פקידי שומה איזוריים , ולפיכך יוגשו לבתי המשפט מאות בקשות למעצר 
אותם הנישומים שלא שילמו את הקנסות . המבצע יחל בששי למרץ , ולפיכך כדאי 
למי שעדיין לא שילם את הקנס למהר ולשלמו , שכן על פי הנחיית הנציבות לפקידי 
השומה , כל מי שיצליח להוכיח שהספיק לשלם את הקנס לפני מועד תחילת המבצע , 
תבוטל פקודת המעצר שהוצאה כנגדו . 
