ברחבי הגדה התקיימו אתמול הפגנות רבות של תלמידים , והיו התנגשויות לא מעטות 
עם חיילים , במחאה על סגירת מוסדות החינוך . מקורות פלשתיניים דיווחו על 
ארבעה תלמידים שנפצעו בחלחול , בהתנגשויות עם הצבא . בחברון , לדברי המקורות , 
נפצעו שני תושבים בהתנגשויות . בקסבה של שכם התפוצץ אתמול מטען מאולתר 
בעת שעבר לידו סיור צבאי , אך לא היו נפגעים . כוחות הביטחון אטמו אתמול 
את בית משפחתו של אימאן רוזה , מנהיג חוליית " הנשר האדום " , שנתפסה לפני 
שלושה חודשים . בעת חקירת חברי החולייה שנתפסו באותה פעולה התברר כי רוזה 
היה מעורב ברציחתם של שמונה תושבים מקומיים שנחשדו בסיוע לשלטונות . כמו 
כן , היה מעורב בזריקת רימון יד על משטרת שכם , זריקת בקבוקי תבערה לעבר 
עמדות של צה"ל וחקירות אלימות של עשרות תושבים מקומיים . מקורות פלשתיניים 
טענו , כי כוח של צה"ל נכנס אתמול לכפר טלוזה בניסיון לעצור מבוקשים . 
משלא הצליח , כינס את גברי הכפר והטיל קנסות בסך 053 ש"ח ( כ"א ) על בעלי 
בתים שעל קירותיהם צוירו סיסמאות לאומניות . ראש המכללה האיסלמית לנות בבית - 
חנינא הותקף אתמול והוכה על - ידי שלושה רעולי פנים , כנראה על רקע של יריבויות 
פנימיות בתוך המכללה הדתית . אתמול הושלך בקבוק תבערה לעבר רכב ישראלי שחנה 
באזור השוק ברמאללה . הבקבוק התנפץ והתלקח על הכביש , אך לא היו נפגעים . 
עורכי הדין הערבים המופיעים בבתי - המשפט הצבאיים הכריזו אתמול על שביתה 
בת יום אחד במחאה על התנהגות שוטרי משמר הגבול , המוצבים בכניסה לבתי - 
המשפט . אתמול הוכה עו"ד המזרח - ירושלמי גואד בולוס על - ידי שוטר מג"ב 
ששמר בכניסה לבית - המשפט הצבאי בחברון . קפידבינרגיעה מסוימת נרשמה אתמול 
בהפרות הסדר ברצועת עזה , שניכרה בעיקר בעיר רפיח , במחנה הפליטים ובשכונות 
מסביב לה , לאחר שנפצעו שם שלשום 17 תושבים . על - פי מקורות פלשתיניים , 
נפצעו אתמול ברצועה עשרה תושבים , שלושה מהם במחנה הפליטים רפיח , למרות 
שהוטל בו עוצר . המקורות גם דיווחו על פצועים בבני סוהילה , בעיר עזה , 
בגבאליה , בבית חנון , ועל ילד בן 01 משכונת דרג , שנפגע בראשו מכדור 
ברזל . בחאן יונס פגע רכב צבאי בסואד חטאף , ילדה בת שמונה . היא נפגעה 
באורח בינוני והועברה לבית - החולים נאצר . בשבוע שעבר פגע רכב צבאי בילדה 
בת 6 והרגה . נציג דובר צה"ל בפיקוד הדרום מסר על הפרות סדר מקומיות שהיו 
אתמול ברצועה , על עוצר ברפיח וכל על שביתת מסחר חלקית בעיר עזה . נציג 
דובר צה"ל לא מסר על פצועים . הבוקר תהיה שביתה כללית בשטחים , לפי קריאה 
של הנהגת ההתקוממות . כוחות הביטחון ברצועה הרסו את בתיהם של שני אחים מבני 
סוהילה , רגא וחוסיין קאוגי , אשר נעצרו כחשודים בחברות בוועדות הההלם 
ובהשתתפות ברצח תושב מקומי על רקע סיוע לשלטונות . בבית - הדין הצבאי בעזה 
נגזרו עונשי מאסר של שבע עד 41 שנים בפועל על שני נאשמים , שהשתתפו בהפרות 
סדר בגבאליה , יצרו וזרקו 31 בקבוקי תבערה על סיורים של צה"ל . השניים 
כבר מרצים עונשי מאסר של 03 שנה ומאסר עולם , בעקבות הרשעתם בבית - המשפט 
המחוזי בבאר - שבע בביצוע רצח בכלא קציעות . קפידבינ09 רימוני הלם נאלצו 
להשליך כוחות צה"ל בסימטאות מחנה הפליטים ברפיח , בהפרות הסדר הקשות שהיו 
במחנה שלשום . " הגז והחצצית והכוחות הגדולים שהזרמנו לרפיח לא עזרו . 
עשרות צעירים נתלו על הגיפים , נשים מבוגרות זרקו לבנים , בלוקים אתי 
חפירה , ברזלים , גרזינים ופטישים . לא ידענו מה לעשות . הם רדפו אחרינו " , 
סיפרו החיילים . קצין המשרת ברצועה סיפר אתמול ל"הארץ " , כי מה שהתרחש 
שלשום ברפיח היה " כמו מלחמה " . " הזרמנו לרפיח כוחות גדולים , הפעלנו 
מסוק , גז , היכנו , פצענו לא עזר שום דבר , התושבים המשיכו ליידות 
עלינו אבנים ולהשתולל , ונאלצנו לירות ולפצוע עשרות " , סיפר הקצין . מקורות 
צבאיים מסרו , כי חיילי הנח"ל המשרתים ברפיח לא הצליחו בתחילה להשתלט על 
הפרות הסדר , ורק כוחות נוספים ועזרת המסוק שפיזר גז הביאה להתגברות על 
מה שהגדירו כ"מלחמה " . מקורות בצבא שיבחו את חיילי צה"ל שפעלו ברפיח , לאור 
העובדה שבזכות סבלנות , זהירות ונחישות לא נרשמו הרוגים . " נתנו הוראות 
מפורשות שלא לירות כדורי פלסטיק , ולא כדורים חיים , ולהשתמש ברימוני הלם , 
חזיזים , גז ואמצעים נוספים " . המקורות לא ידעו להעריך מה יקרה אם יוסר 
העוצר מרפיח , ואמרו כי ייתכן שהפרות הסדר יתחדשו . 
