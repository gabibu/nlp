" לא אנחנו קבענו את המישחקים נגד רומניה , ברית המועצות וארגנטינה . 
אלה יריבות חזקות שיבואו לכאן לפני הגביע העולמי וחייבים להתכונן לקראתן 
כראוי " , אמר אתמול בישיבת ההתאחדות לכדורגל , יעקב גרונדמן מאמן נבחרת 
ישראל . זה היה במהלך דיון על התוכנית המקצועית שהגישו מאמני הנבחרת שניאור 
וגרונדמן . עזריקם מילצן , מ"ם יו"ר ההתאחדות אמר בתגובה : " אם היו מאמנים 
אחרים הם לא היו לוקחים על אחריותם לשחק מול הנבחרות האלה . יש להם אחריות 
רבה והם הגישו תוכנית בתנאים מינימליים " . כזכור , תיאמו שלשום שניאור 
וגרונדמן את התוכנית עם מאמני קבוצות הליגה הלאומית . בתוכנית שהוגשה גם 
לוועדה המקצועית של ההתאחדות , נכלל מחנה אימונים ( יומיים ) באמצע השבוע 
הבא ( ראשון מאז קולומביה ) ומחנות דומים גם באפריל ובמאי בנוסף ליום אימונים 
שבועי ( פעמיים ) . בדו"ח שהוגש כתבו המאמנים בין היתר : " לא יהיה מוגזם 
לומר שכל התמודדות , גם ידידותית , מחייבת הופעה מכובדת . אסור שיווצר 
חלל של חודשים ארוכים ללא פעילות . הקפאת פעילות הנבחרת היום , תהיה חזרה 
על שגיאות העבר . פירושה , צעידה לאחור והתרחקות מחודשת מקהל הרבבות שנתן 
אמון בנבחרת . אנו מציעים למסד לאלתר את פעילות הנבחרת הלאומית " . 
