יוהנסבורג ( ע"ר ) . ראשי הקהילה היהודית של דרום אפריקה הודיעו אתמול , 
כי הם מעוניינים להיפגש עם נלסון מאנדלה , כדי לומר לו שטעה כאשר השווה 
את המאבק הפלשתיני לתנועת השחרור של השחורים בארצו . ועד שליחי הקהילות היהודיות 
של דרום אפריקה הגיב על דברים פרו - פלשתינים שהשמיע מאנדלה בעקבות פגישה 
שקיים השבוע בזאמביה עם יו"ר אש"ף יאסר ערפאת . בהודעה של ועד שליחי הקהילות 
נאמר , כי ראשי יהדות דרום אפריקה ישמחו להיפגש עם המנהיג השחור , כדי 
להסביר שהמדיניות של מדינות אחרות , כולל ישראל , איננה רלוונטית לדרום 
אפריקה . בהודעה הודגש , כי ישראל היא מדינה לא - גזענית . מאנדלה הכריז 
מצידו , כי " אם האמת איננה מוצאת חן בעיני הקהילה היהודית רבת - ההשפעה 
בדרום אפריקה , יש להצטער על כך . אני מאמין בכנות כי יש צדדים שווים רבים 
בין המאבק שלנו וזה של אש"ף " . לוסאקה ( ע"ר , ע"ץ ) . מאנדלה השתתף 
אתמול בלוסאקה , לראשונה מאז שוחרר בחודש שעבר אחרי 72 שנות מאסר , במושב 
של הוועד הפועל של הקונגרס הלאומי האפריקאי . בוועד הפועל של הקונגרס האפריקאי 
53 חברים . הוא ינסח את הדרישות שאותן תעלה משלחת שתבקר בדרום אפריקה ותנהל 
שיחות עם ממשלת המיעוט הלבן . אחדים מראשי הקונגרס אמרו , כי יתכן שהארגון 
יגלה גמישות לגבי השעייה אפשרית של האלימות משני הצדדים , כדי לסלול את 
הדרך למשא ומתן מקיף . הוואנה ( ע"ר ) . נשיא קובה , פידל קאסטרו , 
הזמין אתמול את מנהיג השחורים בדרום אפריקה , נלסון מאנדלה לבקר בקובה 
על כך מסרה סוכנות הידיעות הקובנית " פרנסה לאטינה " . בידיעה מלוסאקה מוסרת 
סוכנות הידיעות שההזמנה הועברה לידי מאנדלה על ידי דיפלומט בכיר מאנשי השגרירות 
הקובנית בבירת זמביה . קובה תמכה במשך שנים תמיכה איתנה במאבקו של הקונגרס 
האפריקאי הלאומי , שמאנדלה עומד בראשו , והנלחם למען ביטול משטר האפרטהייד 
בדרום - אפריקה . " המהפכה הקובנית הינה סמל למאבק . . . פידל קאסטרו 
הוא סמל בעיני עמנו " , אמר מאנדלה לדברי סוכנות הידיעות הקובנית . קייפטאון 
( ע"ץ ) . שר החוץ הדרום - אפריקאי , פיק בותה , ערך אתמול ביקור ראשון 
באנגולה על כך מסר דובר של משרד החוץ בקייפטאון אתמול אחר - הצהריים . הדובר 
הוסיף כי בותה אמור לשוב לקייפטאון בשעות הערב . בלואנדה , בירת אנגולה , 
עמד בותה להיפגש עם עמיתו האנגולי , פדרו דה - קאסטרו ואן דונם , וכן 
עם הנשיא זוזה אדוארדו דוס סאנטוס . משקיפים מציינים כי הביקור הקצר קשור 
בביצוע ההסכמים המשולשים אשר נחתמו בידי אנגולה , קובה ודרום - אפריקה בניו - 
יורק , בדצמבר 8891 , בדבר נסיגתם של כחמישים אלף חיילים קובנים מאנגולה , 
ובדבר הענקת עצמאות לנאמיביה . עיתון הערב סטאר , מצידו , מסר אתמול , 
כי בעקבותיו של בותה יבקר באנגולה גם נשיא דרום - אפריקה , פרדריק דה - 
קלארק . 
