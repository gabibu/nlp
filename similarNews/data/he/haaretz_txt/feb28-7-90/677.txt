" אני מקווה שהערב יהיו סיכומים , ומחר בבוקר אני מתכוון להציג את המימצאים 
בפני ועדת הספורט של הכנסת אליה הוזמנתי . חברי הכנסת יהיו הראשונים שישמעו 
אותם " , אמר אמש ל"ספורט הארץ " ניצב חיים אלבלדס , מפקד מחוז מרכז במשטרת 
ישראל , אשר מינה את סגנו , תת ניצב יוסי זכריה , להיות קצין בודק בפרשת 
התקרית החמורה בין השוטרים ואנשי הספסל של מכבי תל אביב , שלשום בנתניה . 
ניצב אלבלדס ביקש לא להביע דיעה , עד לאחר סיום עבודת הקצין הבודק . הוא 
אמר : " אי אפשר למנוע אירועים כאלה . מינוי הקצין הבודק בא לבדוק כיצד 
התבטאו השוטרים , מה גרם להתלקחות , איך התנהגו הקצינים , ואם אכן שוטר 
הרים יד על אזרח " , אמר הקצין שמתכוון להגיש את הדו"ח למפכ"ל המטשרה . הקצין 
הבודק גבה אתמול עדויות מן המעורבים בפרשה , בין היתר גם מפי מפקד הכוח 
המשטרתי במקום , ניצב משנה משה פרידמן , מפקד מרחב השרון . זכריה תיחקר 
את המאמן ניסים בכר משך כשעתיים . היום ישמע את גירסתם של מנהל מכבי שמעון 
קורק ואיש המשק בועז רימון . המאמן בכר על גירסתו שפורסמה בכלי התקשורת . 
לפני הצהריים נחקר מאמן מכבי ת"א במשטרת נתניה . המאמן מסר את גירסתו במשך 
ך - 04 דקות לקצין החקירות בתחנה , פקד עמנואל מילר . החקירה התנהלה באוירה 
נינוחה . בכר הדגיש בעדותו , כי לא תקף שוטרים , אלא ביקש מהם להימנע מלעצור 
את מנהל הקבוצה והאספנאי . לטענתו , לא שעו השוטרים להפצרותיו , דחפוהו 
והפילוהו על הקרקע . לאחר חקירתו לא נלקחו מבכר טביעות אצבעות והוא שוחרר . 
במשטרת מרחב השרון ביקשו אתמול להוריד פרופיל בפרשה . מפקד המרחב ניצב 
משנה משה פרידמן הקצין הבכיר שנראה בטלויזיה רץ לעברו של בכר מושכו מבין 
השוטרים , דוחף אותו בתקיפות עד שנפל הסתפק באומרו שהענין בטיפול . הקצין 
פרידמן טוען , כי מסרט הטלויזיה ברור , שהמהומה החלה עקב התנהגותו של בכר . 
עדיין לא ברור אם יוגש כתב אישום נגד המאמן . ברור , כי אם יואשם בכר באישום 
כלשהא יהיה זה אך ורק בהפרעה לשוטרים במילוי תפקידם , ולא אישום על תקיפת 
שוטרים ועל איומים , כפי שנטען תחילה . דו"ח השיפוט של רחמים דינאצי לא 
הגיע אתמול למשרדי איגוד השופטים בהתאחדות לכדורגל . ועדת הספורט של הכנסת 
תדון מחר באירועים שהיו בנתניה . ראשי קבוצת הכדורגל של מכבי תל אביב מתכוננים 
להקרין בפני חברי הנהלת ההתאחדות לכדורגל סרט וידאו שצולם עבורם במהלך המישחק 
בנתניה בו פרצה התקרית . לדברי אנשי מכבי ת"א מימצאי הסרט שבידם מחזקים 
את גירסתם . אמש התכנסה הנהלת מכבי תל אביב לישיבה ארוכה בה נדונו גם אירועי 
השבת בנתניה . 
