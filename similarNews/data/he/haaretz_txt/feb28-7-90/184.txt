נוסעים מישראל לחו"ל יוכלו לראשונה להאריך את תוקף דרכונם שפג בנמל התעופה 
בן גוריון , לאחר שהיום תיחנך לשכה חדשה למנהל אוכלוסין , במעמד שר הפנים , 
הרב אריה דרעי ומנכ"ל משרדו , דב קהת . הארכת תוקף הדרכון ברגע האחרון , 
תהיה כרוכה בתשלום מיוחד בסך 001 ש"ח , למרות ששירות זה ניתן ברגיל ללא 
תשלום . הלשכה תפעל בשלב ראשון באולם משרד הקליטה בנתב"ג עד להשלמת הקמתה 
של לשכה חדשה . היא תפעל 42 שעות ביממה . כן תייעל את תהליך הקליטה של 
העולים החדשים מבריה"ם . עד היום נהג משרד הפנים לקיים תורנויות באמצעות 
עובדיו במשרד הראשי בירושלים . כוננים מיוחדים היו אחראים במשמרות לטפל 
בבעיות שוטפות שהתעוררו בשדה התעופה , כמו טיפול בסירוב לכניסתם ארצה של 
נוסעים שנחשדו שבאו לעבוד כאן ללא רשיון . מהיום יטופלו כל הנושאים הקשורים 
למשרד הפנים ישירות בלשכה החדשה בשדה התעופה . במקום יופעל מחשב , שיוכל 
לספק את כל השירותים הניתנים באופן סדיר בכל לשכה אחרת למנהל אוכלוסין ברחבי 
הארץ . 
