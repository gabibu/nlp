בנק ישראל שינה החל מאתמול את מבנה האופציה שהוא מציע " דולר - שקל " ופיצל 
אותה לשני חלקים . עד כה היה המיכרז היומי על אופציית הדולר - שקל , בהיקף 
של 3 מיליון דולר , כאשר שער הבסיס נקבע מראש ופורסם עוד לפני תחילת המסחר 
היומי באופציה זו . מאתמול פוצל המכרז היומי לשניים : המכרז לפי השיטה 
הישנה שבו נקבע שער בסיס לדולר , ואילו המכרז השני , מבוסס על שער בסיס 
שהוא השער היציג האחרון שפורסם , דהיינו שער החליפין שנקבע ברוב המקרים 
יום קודם לכן . מעל שערי בסיס אלו נגבות פרמיות המגיעות לשיעור של % 1 במכרז 
בשיטה הישנה , ופרמיה גבוהה יותר שאתמול הגיעה ל%52 . 2 במכרז בשיטה החדשה . 
שינוי זה של הבנק המרכזי נעשה במסגרת מדיניותו לחשוף את שער החליפין ואת 
המכשירים הפיננסיים לשינויים בהתאם לכללי ביקוש והיצע . המכרז השני המבוסס 
על השער היציג הידוע , מהווה שינוי בתפיסת הבנק המרכזי , מאחר שהוא מאפשר 
הגנה מיידית מפיחות , במקרה שיבוצע . כלכלני חברת " כלל אינווסטמנט האוס " 
שהיא חברת הברוקרים בתחום המט"ח הפרטי הגדולה בישראל , העריכו אתמול כי 
כדאיות הרכישה של האופציה במיכרז שבו שער הבסיס הוא השער היציג הידוע תלויה 
מאוד בעלות הפרמיה שיגבה הבנק המרכזי במכרז זה . 
