ההפתעה הראשונה בטיסה לפולין היתה שהמטוס היה מלא . ההפתעה השנייה היתה 
כשהתבררה זהות הנוסעים . קבוצה אחת היתה של בעלי דרכונים סובייטיים שנסעו 
לברית - המועצות דרך ורשה . קבוצה נכבדה אחרת היתה של ישראלים הנוסעים לוורשה 
כדי להמר בחמשת אולמי הקאזינו שבה . ראינו את אנשיה כשהתאכסנו במלון ויקטוריה 
אינטרקונטיננטל המפואר , צמודים ללא לאות למילוי משימתם . במטוס האיליושין 
של חברת לוט היו גם מחפשי שורשים השבים אל גיא ההריגה המרכזי של יהדות אירופה . 
והיינו גם אנחנו , קבוצה של עיתונאים ישראלים . הוזמנו לסיור לקראת " שבוע 
פולין " העומד להיפתח ביום א הקרוב במלון רמדה בתל - אביב , ולכבוד חידוש 
היחסים הדיפלומטיים בין ישראל לפולין . המזמינים , חברת התעופה הלאומית 
הפולנית לוט וחברת התיירות הממשלתית הפולנית , אורביס , ביקשו להציג בפנינו 
את אתרי התיירות של פולין . מנהל אורביס בארץ , יזי שגידביץ , מסר לנו 
כי ב9891 נסעו לפולין יותר מעשרת אלפים ישראלים , שחלקם נסעו אליה כתחנת 
מעבר למזרח - אירופה . כארבעת אלפים מאלה היו תלמידים ( מתוכם כ005 , 1 
בני קיבוצים ) שיצאו לפולין במסגרת לימודי השואה . רבים אחרים נוסעים לפקוד 
את מקומות מגוריהם או מגורי משפחותיהם ב"חיפוש שורשים " . אף אני מצאתי יום 
אחד את עצמי יושב במונית הנוסעת בנוף הגבעות הכפרי של גליציה , בדרך לעיירה 
גורליצה שממנה עלו הורי ארצה בראשית שנות השלושים . את 051 הקילומטרים המפרידים 
בין קרקוב לגורליצה עשתה המונית בכשעתיים . לאחר כעשרים דקות במקום ושאלות 
אל עוברים ושבים איתר הנהג את אוליצה ( רחוב ) קשייבה ואוליצה ונסקה , 
שבהם התגוררו הורי . גורליצה , כעיירות רבות בפולין , היתה למעשה עיירה 
יהודית יותר מ%07 מתושביה היו יהודים . לאחר הסיור האישי במה ששרד בשני 
הרחובות הקטנים הללו , הובילני הנהג לבית הקברות היהודי בפאתי העיירה . 
הוא הכיר את הדרך . בלא היסוס נסע בדרך עפר בשדות עד שהגענו למרגלות גבעה . 
בראש הגבעה , בין עצים ובתי איכרים , נותרו כמה מצבות . כאן היה בית 
הקברות של גורליצה . מסתבר שיש מי שדואג בשנים האחרונות לבית הקברות השכוח . 
במקום נבנה קיר אבן ובו כתוב , בפולנית , כי כאן היה בית הקברות היהודי . 
לרגלי השלט ערוגה מטופחת . חלק מהמצבות הישנות רוכזו והושכבו על הקרקע 
כדי ליצור מהן שני משטחים מלבניים גדולים הנתחמים בחגורת בטון . בדרך חזרה 
מונה הנהג רשימה נכבדה של מקומות ברחבי גליציה שאליהם כבר הסיע מבקרים כמוני . 
מסתבר כי בקהל נהגי המוניות הפולנים , המשוועים לנסיעה מכניסה , מתפתחת 
התמחות מיוחדת : הסעת מבקרים ישראלים יחידים , מחפשי שורשים , אל עיירות 
קטנות . אם לשפוט לפי מה שהראו לנו מארחינו , פולין אינה מדינה שנופיה עשויים 
למשוך תיירים ישראלים הנוהגים לבקר במדינות אירופיות אחרות . אתרי הביקור 
שלנו במדינה זו הם אושוויץ , טרבלינקה ודומיהם . לאלה המבקשים להאריך את 
שהותם בפולין ולעשות משהו נוסף , מוצע להתרכז בדרומה , באזור קרקוב - זאקפנה . 
זאקופנה , שאינה נכללת במסלול המקובל של התייר הישראלי , היא שער לגן 
הלאומי טטרס , שבמערב הרי הקרפטים . בעיירת נופש הררית יפה זו מתגוררים 
כ02 אלף תושבים המציעים כמאה אלף מיטות למבקרים . בהרי הטטרה , שפסגתם 
מתרוממת ל505 , 2 ם , עובר הגבול בין פולין לצכוסלובקיה . זאקופנה היא 
מוקד לביקור כל ימות השנה . עיקר התיירים הפוקדים אזור זה הם ממדינות סקנדינוויה , 
גרמניה , הונגריה וצכוסלובקיה . החודשים העמוסים ביותר הם יולי - אוגוסט 
ופברואר . זהו אזור הסקי הפופולרי של פולין . נסיעה של כמאה קילומטרים 
מביאה אותנו לקרקוב , שהיתה גם בעבר בירת פולין . העיר לא נפגעה במלחמה 
והשתמרה היטב . היא יפה ומעניינת מוורשה האפרורית . קרקוב כלולה במסלולי 
הישראלים בעיקר בזכות שלושת בתי הכנסת שהשתמרו בה ברובע קזימירס . אתרי 
תיירות מרכזיים אחרים הם גבעת ואוול , שבמרכזה הארמון המלכותי , הקתדרלה 
והעיר העתיקה . כיכר השוק שם היא מהגדולות באירופה , כ04 אלף מ"ר . המדריכה 
המקומית מצביעה על מה ששרד מציורי קיר שפיארו בעבר את חזית הארמון וניזוקו 
מזיהום האוויר הכבד באזור . אין פלא שבפולין יש גם ניצנים ראשונים של תנועת 
" ירוקים " התובעת לנקוט פעולות של ממש ולסגור מפעלים שלא יפחיתו את הזיהום . 
אתר ייחודי ומומלץ , כ21 ק"ם מקרקוב , הוא מכרות המלח של ויליצקה . כאן 
השכילו הפולנים לפתוח לתיירות כמה מהמפלסים הישנים של מכרות המלח הגדולים 
הפועלים במקום מאז המאה השלוש עשרה . בתוך המכרה מצויים כנסייה בנויה ממלח , 
שתי קאפלות , פאב ואולמות מיוחדים לנשפים , טניס וכדורגל . לאורך מסלול 
התיור תצוגות ותמונות של כלי עבודה , פסלים ותמונות מאגדות עם . 
