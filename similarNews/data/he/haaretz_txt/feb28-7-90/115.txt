על העטיפה של " חייך הקליניים " מאת גד קינר , הוצאת ספריית הפועלים , 
מופיע קטע מציורו המפורסם של הירונימוס בוש , " גן התאוות " או " גן 
התענוגות הארציים " , שמציג עולם דימויים פנטסטי ומעורר חלחלה . 2קינר יליד 
תל - אביב . בבית דיברו גרמנית וחיו את התרבות המרכז - אירופית כבמובלעת 
בדלנית בתוך חברה שלא נטתה לקבלם . זו החוויה המרכזית של חייו , אומר קינר . 
קינר בחר את העטיפה לספרו : " קיים שם אלמנט של כליון עצמי , בליעה 
הדדית . ציפור - ענק המסמלת את שאר - הרוח הופכת לחיית - טרף היושבת כמלך 
על כסאו , ובולעת דמות אנושית שמישבנה עפות ציפורי סוזה שחורות . מיזוג 
פרדוקסלי בין אלמנטים של תאוותנות וחושניות כמעט פרוורטיים לבין רוחניות . 
תערובת היוצרת אפקט גרוטסקי . הניגוד הזה מדבר אלי " , אומר קינר . קינר , 
בן 24 , שחקן , מרצה לתיאטרון , מתרגם ומשורר , כותב עתה עבודת דוקטורט 
בנושא הצופה המובלע בדרמה וביטויו בתקופות שונות בדרמה הגרמנית . בחמש השנים 
האחרונות משמש קינר כדרמטורג של " הקאמרי " . לרוב הקהל מוכר קינר כ"מר 
כולסטרול " , הוא השתתף בתשדיר - השירות שהוקרן בטלוויזיה . " הפכתי בעיני 
הקהל למומחה לכולסטרול , עוצרים אותי ברחוב , שואלים בעצתי . מתווכחים 
אתי " . לקינר קריירה ארוכה בתיאטרון . החל מ"את ואני והמלחמה הבאה " של 
חנוך לוין , הצגה שבה השתתף בהיותו חייל , דרך הבימה ( " ד"ר פאוסטוס " 
ו"נשי וינדזור העליזות " ) ; תיאטרון חיפה ( " אכזר מכל המלך " ו"מחכים 
לגודו " ) ; תיאטרון בימות , החאן , תיאטרון הספריה והפקות פרטיות רבות . 
הוא תרגם את " האב " לאיבסן המוצג עתה בהבימה . בחודש הבא ישחק קינר 
בסרט טלוויזיה מערב - גרמני שיוסרט בארץ . בסרט ישחק אחד מן האפוסטולים 
המקיפים את ישו . קינר מושפע מיונה וולך , יהודה עמיחי , אורי ברנשטיין 
וזלדה . הוא אינו רואה עצמו שייך לקליקה ספרותית מסוימת . שמו של הספר , 
" חייך הקליניים " , כמו גם כריכתו והשירים , מעוררים שאלות . " יש 
אנשים שחווים את חייהם בתחושה של החמצה מתמדת , כחיים קליניים מדומים " , 
אומר קינר . " בקומדיה של ביכנר לאונס ולנה אומרת לנה : עולה בי מחשבה 
נוראה . נדמה לי שיש אנשים שהינם בלתי מאושרים , חשוכי - מרפא , פשוט 
משום שהם קיימים . אינני מזדהה אתה " , אומר קינר , " אולם אני מבין היטב 
את קרקע הצמיחה של חוויית קיום כזו " . 
