חמלמרבה האירוניה , דווקא בעת שאני משלים את התנתקותי מן הנושא שבו עסקתי 
כשנות דור , כשאני סוגר את מכון המחקר שלי וגוזר עלי שתיקה בכל הנוגע ל"שטחים " 
קם לפתע יוסי שריד ( " הארץ " 09 . 2 . 22 ) להשתלח בי תוך גיוסו של 
" כל העולם " , מייסר את מצפוני על הנזק האיום שהסבתי , מלעיג על " מופרכותה " 
ואפסותה של תפישתי ההיסטורית ותובע ממני חזרה בתשובה . אודה על האמת : 
קצה נפשי בטענות של יוסי שריד וחסידיו בני האור על הסיוע שהענקתי ל"ימין " 
בני החושך . קצה נפשי גם בטענות ההפוכות מצד התשלילים של שריד , הלא הם 
אנשי ארץ - ישראל השלמה , הרודפים אותי על " אהבת הערבים " שלי ומשגרים 
אלי מכתבים מלאי שמחה לאיד על שריפת מכוניתי . באדמה החרוכה שבין דמויות 
המראה האלו לא יצמחו כבר שום פרחים ושומר נפשו ושפיותו , יידום . אבל אולי 
חסד עשה עמי יוסי שריד בבלי דעת שהכריח אותי לשבת ולנסח כמה פסקאות של סיכום 
ופרידה עד שאני יוצא לחקור סכסוכים בין - קהילתיים של אחרים . לא " וידוי 
של חרטה " ואפילו לא " תיקון קטן לתיאוריה " , כפי שרוצה שריד , אלא הסבר , 
ולא ליוסי שריד אלא לאלה התמהים מה הניע אותו להתנפל עלי ולאלה השואלים 
אותי בכנות כיצד עומדת התיאוריה שלי במבחן הזמן . קוראי " הארץ " עשויים 
להסיק מסגנון כתיבתו האישי - הפמיליארי של שריד ( " מירון ידידי " ) , 
כי מתנהל בינינו זה שנים דיאלוג מעמיק ומתמשך . האמת היא ששריד לא קיים 
אתי מעולם שום בירור פרטי או ציבורי , תיאורטי או פוליטי . מדבריו עולה 
בי הרהור , שמא אף לא קרא את הדברים שפירסמתי ברבים . הוא וחבריו - חסידיו , 
אנשי מחנה השלום למיניהם , נידו אותי כמעשה שבשגרה וקיוו שאי - התייחסותם 
תסתום את פי . הם אכלו מידי כשהזנתי אותם בממצאים על " עוולות הכיבוש " , 
אבל כשצירפתי לממצאים גם את המסקנות סימנו אותי כבוגד בשירות " הימין 
שעט על התיאוריות כמוצא שלל רב " . קפמאפרקחמהסיבה היחידה שאילצה את יוסי 
שריד וחסידיו להתייחס אלי היתה התהודה הבין - לאומית שקיבלו דברי . " חוגי 
עיון ומחקר אמריקאיים " ( כדברי שריד ) לא רק התייחסו אלא גם קראו . 
ב6891 קבעתי ש"האלימות הפלשתינית בסגנונה החדש ( הקמת מחסומים , יידוי 
אבנים ובקבוקי תבערה ) והיחס המשתנה שבין מעשי - קפמאליד4חמאלימות ספונטניים 
לבין מעשי - טרור יזומים בנשק חם מצביעים על שלב חדש בהתנגדות הפלשתינית 
ובסכסוך הבין - קהילתי " . היה מי ששם אל לבו : " כגיאולוג הבוחן את חום 
האדמה " , כתב על עבודתי תומס פרידמן . על " האינתיפאדה שבנבנשתי לא חזה 
אותה " ( כדברי שריד , שתמיד חזה הכל , לפני כולם ) אמרתי בספטמבר 7891 
במסיבת עיתונאים : " רבותי , זוהי כבר מלחמת אזרחים " . אבל מדוע לבזבז 
זמן על מה שאמר בנבנשתי ? עוד באפריל 4891 חרץ שריד את דיני : " בלתי - 
הפיך ? רק המוות הוא בלתי הפיך " . מאז אני צריך ללחום בקריקטורה המרושעת 
והמעוותת של עצמי . תוויה של קריקטורה זו שורטטו שוב בהתפרצותו האחרונה 
של שריד . לדידו , מסתכמת ה"תיאוריה " שלי במשפטים אלה : " המצב בשטחים 
הוא נעשה שאין להשיב ; עובדות מוגמרות ; המתנחלים ישנו מעיקרו את הנוף 
הדמוגרפי ; הפלשתינאים יקבלו עליהם את עול הכיבוש , הסטטוס קוו יישאר לנצח " . 
כשמציגים כך את דברי , קל להוכיח את " נלעגותם ומופרכותם " ; נשאלת רק 
השאלה : מדוע זה חש כלפי יוסי שריד " אין - אונים במשך שנים רבות " , כשניצבה 
מולו תיאוריה שאינה אלא גיבוב שטויות מופרכות ? ומדוע זה בחר יוסי שריד 
בעיתוי הנוכחי להשתלח בי ? התשובה היא שיוסי שריד וחבריו חשים מאוימים מן 
המציאות הטופחת על פניהם ומציגה את כל תחזיותיהם בעליבותן . השתלחותו בי 
היא מעשה של משביע - פלא וקוסם - האוב ; קערה אני מקערות כתבי - המארות , 
שבניפוצן מבקשים לנפץ את המציאות . יוסי שריד , כמוהו כבני דמות - המראה 
שלו מימין , אינו מבחין בין תחזית נורמטיווית לניתוח ריאליסטי . הוא מאמין 
שמה ש"מוכרח " להתרחש אכן יתרחש , ואם לא התרחש הרי ש"עדיין " לא התרחש . 
שריד פועל ב"עתיד " ותמיד " נערך כראוי " לקראתו , אבל לעולם אינו מתמודד 
עמקפמאליד4חמההווה . הוא , ויריביו האידיאולוגיים בימין , נמצאים בעידן 
אין - סופי של פעמי משיח ; הניגוד ביניהם הוא רק בהגדרתה של מלכות - שמיים . 
זיקוקי דינור העיתונאיים שלו משרתים את שיטתו , שכן בניגוד להווה הקונקרטי , 
העתיד אינו אלא מושג אלסטי , ומי יזכור מחר מה כתב יוסי שריד אתמול ? 
לכן לא זכינו לעיין מעולם באסופת מאמריו המקובצת או במשנתו הסדורה . הכל 
רק " קטעי עיתונות " . תזכורת : במארס 4891 אמר שריד : " אנו נמצאים בסוף 
עונת ההתנחלות ועתה תבואנה חמש או שבע שנים רעות " . מאז , גדל מספר המתנחלים 
פי - ארבעה . עכשו הוא ממחזר את התחזית ומשליך אותה שוב " לעתיד " : " כל 
עתיד ההתנחלויות מאחוריהן " . הוא וחבריו חזו " שואה דמוגרפית " , טענו 
שאם לא יוחזרו השטחים , תהפוך ארץ - ישראל לבעלת רוב ערבי . עכשיו , לנוכח 
גלי העלייה ( ששריד וחבריו בזו לאפשרות בואה ) , התהפכו היוצרות ; הוא 
בעצם לא התכוון לסכנה דמוגרפית ליהודים במדינה היהודית אלא לסכנה דמוגרפית 
לערבים , והוא מרגיע אותם : גלי העלייה " לא יצליחו לטשטש את אופיים הפלשתיני 
של השטחים " . כשפרצה האינתיפאדה בישר שריד ש"קץ הכיבוש הגיע " . התיאוריה 
של בנבנשתי ( אמרו חבריו ) התמוטטה בהינף ידו של נער פלשתינאי ובידו אבן . 
עובדה , ישראלים חדלו לנגב חומוס בבית - לחם . העובדה שכנגד כל ישראלי 
מנגב - חומוס שנעדר מבית - לחם יש בה עשרה ישראלים אוכלי מנות - קרב , אינה 
רלוונטית , כמובן . הלא כל אחד יודע שזה צבא כיבוש קולוניאלי וכל אחד יודע 
שהעידן הקולוניאלי חלף - עבר ; לכן , הנוכחות הצבאית הישראלית כמוה כלא - 
היתה ותיעלם מאליה " בעתיד הקרוב " . עשרים ושבעה חדשים לאחר פרוץ האינתיפאדה 
יכול שריד לכתוב בביטחון מלא : " האינתיפאדה שמה קץ לכיבוש " . כל הסימנים 
מעידים שהאינתיפאדה נהפכה לאורח - חיים , שמאות הקורבנות הפלשתינאים לא 
סדקו אפילו את הקונסנסוס הלאומי היהודי ושסופו של העימות , ובוודאי של הכיבוש , 
אינו נראה לעין ( אף לא לעיניהם של הפלשתינאים ) , אבל יוסי שריד יודע 
אחרת , ו"עוד מעט " יראו כולם עד כמה צדקו תחזיותיו . מה יגיד ביום - 
השנה החמישי לאינתיפאדה ? " האינתיפאדה תביא לערעור מעמדה הבין - לאומי 
של ישראל , למחיר כלכלי בלתי - נסבל , למלחמת דמים עם מדינות ערב ולהסדר 
כפוי בידי מעצמות העל " חזר נביא הזעם והתריע . מה לעשות ומנהיגיהן החדשים , 
הדמוקרטים , של מדינות אירופה המזרחית ( שכה הציתו את דמיונו של שריד ) 
מחדשים אחד אחד את יחסיהם עם ישראל ; מדינות ערב אינן מעלות על דעתן להגיר 
טיפת דם אחת לטובת הפלשתינאים ; " המעצמות " עסוקות בעניינים דחופים יותר , 
ו"המחיר הכלכלי " הוא דחליל מגוחך . אבל אצל יוסי שריד התהליך הוא בלתי - 
הפיך , כפי שאומר ביטאון תנועתו , " פוליטיקה " : " כל אחד יודע שזה 
יקרה " ; המדינה הפלשתינית תקום משום שהיא " חייבת " לקום . " כל העולם " 
בעד יוסי שריד ; אבל מדוע זה כה מעטים הישראלים שבעדו ? שריד אינו טיפש . 
הוא מבין היטב שחוקי הטבע שהמציא אינם פועלים , שהעתיד כבר כאן ; שהאינתיפאדה 
לא תוליך למדינה פלשתינית וגם לא לחיסול התנועה הלאומית הפלשתינית ; שמוטב 
לו להשאיר את סיסמת המדינה הפלשתינית כמשאת - נפש בלתי - מושגת ; שאי - 
אפשר להפוך את התנועה הלאומית הפלשתינית ל"שלום עכשיו " , ומעבר לדיבורים 
היפים , ישנן תחושות - נקם על נישול , שהוא אחראי עליו כמו כולנו ; שאין 
שום " תהליך שלום " . ומעל לכל יודע שריד מה משמעותה של העלייה ההמונית 
מברית - המועצות . הוא מכיר יפה את ההיסטוריה הציונית ואת תרומתם של מאות 
אלפי יהודים לביצור הסטטוס קוו הטריטוריאלי . קפמאליד4חמהוא רואה כיצד האתוס 
הציוני הישן מלכד את כולם ומסיח את הדעת מ"עוולות הכיבוש " . כציוני , הוא 
נפעם מבואו של השבט האבוד , האחרון . העולים האלה אינם בני שבט אפריקאי 
אקזוטי או שוכני כפרים בהרי האטלס . מערש הציונות הם באים מפינסק , ממינסק , 
מווילנה ומהומל ; השפה המלודית שבפיהם היא מנגינת הציונות האותנטית , 
ניגונם של האבות המייסדים . הוא יודע שבואם דוחה כל סיכוי להסדר של שלום 
לפחות לדור . אבל הוא רוצה להיות גם ציוני וגם רודף שלום ( ואיננו מאנשי 
" ברית שלום " ) . לכן שיחרר הצהרה : " עלייה המונית מגבירה את ביטחונה 
העצמי של ישראל וישראל בטוחה בעצמה תסכים לנסיגה " שיכתוב מגמתי של ההיסטוריה 
הציונית . שריד וחסידיו גם קובעים סייגים : רק עולים שייתיישבו בהתנחלויות 
מסכנים את השלום . העולים שיתיישבו בתל - אביב , ילבשו מדי צה"ל , יפטרלו 
ברחובות שכם ויבחרו בליכוד אינם מסכנים את סיכויי ההידברות . שריד היה רוצה 
שאנשי גוש - אמונים יקימו זעקה על אי - הפניית עולים להתנחלויות , אבל הם 
שותקים ואפילו מצהירים : " אין מדיניות ואין עולים בהתנחלויות " . הם יודעים 
שאין למקום יישובם של העולים שום חשיבות , אלא לעצם עלייתם לארץ , ובכך 
תרומתם לבסיסו של הסטטוס קוו . התמוטטותן של התחזיות הנורמטיוויות הביאה 
את שריד לחפש שק איגרוף , לכלות בו את זעמו . מה קל יותר מאשר להתגולל 
על מנסחה של תיאוריית " אי - ההפיכות ? קפמאפרקחמועכשיו הגיעה העת לנסח 
מה היא " תיאוריות אי - ההפיכות " . לא ההגדרה המסולפת ששם בפי יוסי שריד , 
אלא זו המופיעה בלקסיקונים פוליטיים : " כיבוש הגדה המערבית ורצועת עזה 
ושליטת ישראל בכל שטח ארץ - ישראל יצרו מציאות גיאו - פוליטית חדשה , עד 
כי אין עוד דרך חזרה לסטטוס קוו ששרר בארץ - ישראל לפני 7691 . מדינת ישראל 
הפכה ממדינת לאום יהודית למדינה דו - אתנית . כך , הסכסוך היהודי - הערבי 
חדל להיות סכסוך בין - מדינתי והפך לסכסוך בין - קהילתי . ממשלה ישראלית 
תשלוט בעתיד הנראה לעין ( בין בכוח ריבונותה ובין בכוח זכות כיבוש - לוחמתי ) 
על כל שטחה של ארץ - ישראל המערבית ושלטונה זה יחזיק מעמד כל עוד תישמר 
לכידותו של המרכז הפוליטי היהודי . " הסטטוס קוו הגיאו - פוליטי הזה אינו 
סטטי הוא דינמי , אלים ובלתי - יציב , שכן הוא מעניק מונופול מוחלט לקבוצה 
האתנית היהודית ולכן כופה על הקהילה הפלשתינית לנקוט פעולות התנגדות אלימות . 
העימות הולך ומחריף , אבל נשאר מתחם במסגרתו הפנימית הישראלית - הפלשתינית . 
פתרונות תיאורטיים לסכסוך בין - קהילתי זה ( כמו לסכסוכים דומים ) הם 
חלוקה אנכית ( טריטוריאלית ) או אופקית ( מנגנוני שיתוף בשלטון ) . 
אלא שפתרונות אלה יישארו תיאורטיים כל עוד יתעקשו המעורבים בסכסוך לבחון 
תוכניות - פתרון רק דרך הפריזמה של מאווייהם הלאומיים המנוגדים " . מאז ניסחתי 
את התיזה הזאת ( 4891 ) לא התרחשו אירועים שחייבו אותי לעשות בה רוויזיה 
מהותית ; אדרבה , דומה שהאירועים העיקריים אישרו אותה . הקמת ממשלות האחדות 
הלאומית היא ביטוי ללכידותו של המרכז הפוליטי ; האינתיפאדה היא התפרצותו 
הגלויה של הסכסוך הבין - קהילתי , שגחליו לחשו עשרים שנה ; הסתלקותה של 
ירדן מהגדה היא הוכחה שלפחות היא הבינה כי המצב בלתי - הפיך ; " תהליך 
השלום " ותוכנית הבחירות מבוססים על הבנה ( אולי בלתי - מודעת ) בדבר 
אופיו הפנימי , הבין - קהילתי של הסכסוך ; תוכנית - העבודה של צה"ל מיסדה 
את עובדת היותו של הצבא לכוח שעיקר עיסוקו המבצעי בשיטור ; הכרזתם של הפלשתינאים 
שיעדם העיקרי הוא שינוי דעת - הקהל בישראל מעידה על הבנתם ( המאוחרת מדי ) 
שרק השתנות ולונטרית בעמדות המרכז הפוליטי היהודי יכולה אולי להביא שינוי 
ולא כפייה מבחוץ ; העלייה מברית - המועצות הפיחה חיים בציונות כדבק אידיאולוגי 
והחזירה את האמונה בעליונות הערכים השבטיים - היהודיים על פני הערכים האוניוורסליים . 
ההערכה בדבר יציבותו של הסטטוס קוו הגיאו - פוליטי בארץ - ישראל נראית " מופרכת 
ונלעגת " לנוכח המצב " המתהפך עד היסוד " באירופה המזרחית . אבל האמת 
היא שההשוואה הזאת מצביעה על אי - הבנת התהליכים שהביאו למהפכים באירופה 
המזרחית . כל היסטוריון מתחיל יודע את חוק הסטטוס - קוו : מערכות פוליטיות 
משתנות רק כאשר הכוחות השואפים לשנותן חזקים בהרבה מהכוחות השואפים לשמרן . 
משטרים מתמוטטים כאשר מרכז הכוח שבגלעינם אינו מחזיק מעמד ; כאשר תהליכים 
וכוחות פולטיים , כלכליים ואידיאולוגיים , מפוררים את לכידותו . התפוררות 
מרכזי הכוח באירופה המזרחית היא שהביאה לשינוי . האם יכול יוסי שריד להראות 
סימנים דומים של התפוררות במרכז הפוליטי היהודי בישראל ? האם הוא שחצן עד 
כדי כך שיאמין כי " כוחות השלום " המבקשים לשנות את הסטטוס - קוו חזקים 
מהכוחות שמתוך אינטרס - הקיום ( מפלגתי , כלכלי , אידיאולוגי ) רוצים 
לשמרו ? האם הוא מאמין שהפלשתינאים מסוגלים לסדוק את הלכידות של המרכז הפוליטי 
הישראלי ? קפמאפרקחמהמרכז הפוליטי , הכלכלי , האידיאולוגי בישראל מורכב 
מרוב החוגים המשתייכים לליכוד ולמערך . מאז 7791 התגבשה אליטה שלטונית משולבת , 
טושטשו ההבדלים האידיאולוגיים , נוצרו אינטרסים כלכליים וכוחניים משולבים , 
התגבש אינטרס משותף בשימור הסטטוס קוו . המרכז הזה נשמר מכל משמר מהסתבכות 
בשאלות שיאיימו על לכידותו . הוא מסוגל להתמודד רק באילוצי הסטטוס - קוו 
ולפתור רק את הבעיות הטקטיות שזה מעורר . " הקווים האדומים " נהירים לכל : 
" חיסול הטרור " נוסח שרון ירגיז את המרכז - שמאל ; " מו"ם עם אש"ף " 
ירגיז את המרכז - ימין ; מניעת מימון להתנחלויות " תיענה ב"מניעת מימון 
מהקיבוצים " . הכל מלווה כמובן בוויכוח קולני , עקרוני , בין " מחנה השלום " 
לבין " מחנה ארץ - ישראל " להראות שקיימות שתי תרבויות פוליטיות מנוגדות 
( זה חיוני לדימוי העצמי של שני המחנות ) . והפלשתינאים ? גם הם מסוגלים 
להתמודד רק עם אילוצי הסטטוס קוו . תוכניתם הפוליטית המוסכמת היא סיסמה 
פשטנית : " הלאה הכיבוש והקמת מדינה פלשתינית " . הכרעות אמיתיות על אופיה , 
גבולותיה , " זכות השיבה " , שרידותה הכלכלית של המדינהקפמאליד4חמהפלשתינית 
אלה יפוררו את המרכז הפוליטי הפלשתיני . הם ימשיכו , וביתר שאת , במאבקם 
לשינוי הסטטוס קוו . אבל ככל שיחריפו את מאבקם , רק יגבירו את לכידותו 
של המרכז הישראלי ורק התפוררותו יכולה לשנות את הסטטוס קוו . תהליכי שינויו 
של הסטטוס קוו הם אכן בלתי - הפיכים , שכן זרע ההרס של המערכת הקיימת טמון 
בה , והוא יצמח ויהרוס אותה מבפנים . אלא שבסכסוכים בין - קהילתיים , 
ארוך ומורכב הוא תהליך שינויו של הסטטוס קוו ומעורבים בו מרכיבים כלכליים , 
פוליטיים , תרבותיים וחברתיים . לבסוף יקום נלסון מנדלה הפלשתינאי ויפגוש 
את דה - קלרק היהודי ; לבסוף יחדל המרכז הישראלי לתפוס את הפלשתינאים כגורם 
מטריד גרידא ויתפוס אותם כאיום ; לבסוף יבין שהמשך הסטטוס קוו מסכן אינטרסים 
אמיתיים שלו . בינתיים , ישנו רק ההווה המסוכסך , חסר - ההכרעה ; בינתיים , 
אין סיכוי ל"פתרון " אלא רק לניהול חכם של המשבר המתמשך . למרות קולניותם 
וחשיבותם העצמית של יוסי שריד ובני דמות - המראה שלו הרי הם אנשים שוליים 
וחסרי - חשיבות . האוריינטציה המשיחית ( המנוגדת ) שלהם היא פשוט בלתי - 
רלוונטית . ומכל שכן , שוליים וחסרי - רלוונטיות הם תיאורטיקנים פסימיים 
כמוני . ההבדל הוא שאני יודע זאת . לכן אני יוצא לבחון את התיאוריות שלי 
בחבל קוסובו , בטרנסילווניה , בשלזיה ובצכוסלובקיה . סכסוכים בין - קהילתיים 
יהיו הגורם שיסכן בדור הבא את היציבות הבין - לאומית ויבוא במקום העימות 
הבין - מעצמתי והבין - מדינתי , כאיום העיקרי על השלום . יש מקומות בעולם 
שיש בהם ביקוש לניסיון שצברתי בלימוד הסכסוך הבין - קהילתי הישראלי - הפלשתיני , 
שהמחקר לא נהפך בהם לוויכוח תיאולוגי . ה"וידוי הפומבי " היחידי שיכול 
לחלוץ ממני יוסי שריד הוא זה : עייפתי ממך , מחסידיך וממתנגדיך . אני 
משאיר לך ולבני דמות - המראה שלך את העיסוק בגדה וברצועה . אתם זקוקים להן 
לצורך תרפיה קבוצתית . 
