ניו יורק ( מיוחד ל"הארץ " ) . הרב חיים שאולזון , העורך והמו"ל של " פנים 
חדשות " , שבועון ביידיש ועברית הרואה אור בברוקלין , נעצר שלשום בניו יורק 
אחרי שתבע כספים מרב מקומי כדי שלא ישמיץ את עדתו . דובר במשרד התובע המחוזי 
בברוקלין אמר , כי שאולזון " מוחזק במעצר בהמתנה להליכי הגשתו של כתב אשמה 
נגדו " . הרב משה פרידמן , איש קהילת סאטמר בבורו פארק , פנה באחרונה למשרד 
התובע המחוזי בתלונה על סחיטת כספים מצידו של שאולזון , שהוא בנו של הרב 
שאולזון , סגן ראש עיריית ירושלים לשעבר . הרב פרידמן הסכים ללבוש עליו 
מכשיר הקלטה , ולהקליט את הצעת השוחד . שאולזון נעצר בבורו פארק בשעות 
הצהריים ביום רביעי . השבועון " פנים חדשות " יוצא בבורו - פארק והוא מיועד 
בעיקר לקהילת החרדים בארה"ב , אבל הוא מופץ גם במקומות אחרים . חיים שאולזון , 
שהקים את העיתון אחרי שהגיע לניו יורק מישראל לפני מספר שנים , הגדיר אותו 
פעם כ"עיתון העצמאי היחיד בקהילה החרדית ללא משוא פנים . " בעיתון התפרסמו 
סיפורים סנסציוניים על הקהילות השונות בשכונות החרדיות בברוקלין וישראל . 
שאולזון התגאה בכך שהוא אינו תלוי באף אחת מעדות החרדים , ושהוא מתייחס 
לכולן באופן שווה . כותרות מעמודו הראשון של העיתון שיצא השבוע : " זקן 
ופיאות נגזזו בשבת " , " זעקה גדולה להצלת העגונות " , " הליטאים אינם 
רוצים בשלום " , " הרפורמים והקונסרווטיווים סכנה לעם היהודי " . בגלל 
סגנונו הבוטה של העיתון החליטה קהילת הרב שך לאחרונה להפיץ בארה"ב את העיתון 
המקורב לליטאים " יתד נאמן " , היוצא בארץ , שבו פורסמה גרסת הקהילה לאירועים 
שכוסו על ידי שאולזון . הכעס בברוקלין על עורך העיתון מצד מושמציו הגיע לעתים 
לאלימות מילולית ואפילו אלימות פיזית . לפני כמה חודשים הותקף ונדקר במכוניתו 
טכנאי מחשבים לאחר שיצא ממערכת השבועון בבורו פארק . המתקיפים , שזהותם 
לא נודעה , קראו באוזניו של הטכנאי , " אתה שאולזון " , למרות שהוא ניסה 
לשכנע אותם בטעותם . אבל עצמאותו של העיתון , שלדברי שאולזון יוצא ב - 02 
עד 03 אלף עותקים , לא היתה , לפי החשד , נטולת משוא פנים לחלוטין . 
בזמן האחרון נפוצו בברוקלין שמועות על כך ששאולזון משתמש בכוחו כמו"ל כדי 
לסחוט כספים מגורמים שונים , במיוחד מהליטאים ומסאטמר , בהבטחה למנוע פרסום 
השמצות עליהם . מקור בברוקלין אמר ש"שמועות ברחוב " מדברות על דמי שתיקה 
בסך חצי מיליון דולר , אבל עם מסירת היה קשה לאמת מספרים אלה . במערכת העיתון 
הברוקליני אמר ביום המעצר יוסי מרדי , שענה לטלפון : " אנחנו לא מוסרים 
שום מידע בנידון . 
