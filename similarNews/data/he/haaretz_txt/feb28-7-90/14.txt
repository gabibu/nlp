נציב מס ההכנסה , משה גביש , אומר כי ככל הידוע לו נעשו חלק מהפעולות הנחקרות 
כעת על ידי המשטרה , בעניין המשנה לנציב אברהם צרפתי , כתוצאה משאפתנות - 
יתר , אך לא מדובר בעבירות לכאורה , שנעשו למען טובת הנאה עצמית . בישיבתה 
של ועדת המשנה לענייני מסים , מטעם ועדת הכספים , אמר אתמול גביש כי בעבר 
רוב המקרים שנציבות המס הביאה למשטרה היו מקרים של חשדות להתנהגות חמורה 
לכאורה של עובדיה . " אין אצלנו טיוח . כאשר בכירים נחשדים יש פגיעה מוראלית " . 
הוא ציין כי לפרשת צרפתי לא היתה השפעה על פעילות אגף החקירות . להפך , 
" יש לכולנו רצון להראות שזה לא משפיע " . גביש מסר כי שיגר מכתב אישי 
אל העובדים וסיפק להם פרטים על מצב החקירה כדי שלא יקבלו פרטים בנושא מהעיתונות . 
נוכח הזעזוע שפקד את אגף החקירות , בעקבות פרשת צרפתי , ביקשה ועדת המשנה 
להגביר את פעולות הפיקוח והאכיפה בענפי המשק , שפוטנציאל ההעלמות בהם גבוה . 
יו"ר ועדת המשנה ח"ך אריאל ויינשטיין ( ליכוד ) תבע מהנציבות לפעול להסרת 
התחושה הקיימת בקרב מעלימי הכנסות הסבורים כי הם יכולים ל"חגוג " כי המערכת 
משותקת כתוצאה מבעיות פנימיות . 
