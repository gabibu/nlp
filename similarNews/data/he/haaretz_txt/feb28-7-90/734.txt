כאשר פרנק אפרים , קבלן יהודי פרסי מלוס אנגלס , רכש לפני 02 שנה מגרש 
בן חצי דונם בכיכר המדינה , הוא ציפה כי בתוך כמה שנים ההשקעה שלו , אז 
004 אלף דולר , תניב רווחים נאים . הוא הסתמך על ההבטחות שקיבל מהעירייה . 
השבוע , כשקיבל לידיו דרישה לשלם את התשלום השנתי של מס רכוש על המגרש 
הריק בסכום 000 , 23 ש"ח , איבד משלוותו והתפרץ בסערה למשרדי הוועדה המחוזית 
לתכנון ולבנייה . הוא דורש לדעת עד מתי ימנעו ממנו לממש את הנכס . " אני 
ציוני ונעניתי לקריאות להשקיע בישראל , אבל אני לא מוכן להפסיד כסף בשל 
כך . או שיתנו לי פיצויים על המגרש , או שיתנו לי לבנות " , דרש והנחה 
את עורך דינו , אברהם תורי , לנקוט בכל ההליכים המשפטיים הנדרשים לשם כך . 
" מדברים על בנייה לעולים . גם זה פרויקט שיכול לעזור לעלייה . לא כל 
העולים שבאים לארץ מסכנים . יש בהם גם בעלי אמצעים שיכולים לרכוש דירות 
בכיכר המדינה . למה למנוע זאת מהם ? " , מקשה המיליונר מלוס אנגלס . הוועדה 
המחוזית לתכנון ולבנייה בתל אביב תתכנס ב91 במארס לדון בתוכנית המתאר לכיכר 
המדינה , ולא מן הנמנע כי יוחלט על אישור התוכנית להפקדה . בכך ייחתם פרק 
של מאבקים הניטשים זה כעשרים שנה על צביונה של כיכר המדינה . בנושא זה עדיין 
לא נאמרה המלה האחרונה , שכן על - פי ההליכים , רשאי יהיה הציבור להגיש 
את התנגדויותיו לתוכנית , ולא מן הנמנע כי התנגדויות כאלה יוגשו הן על - 
ידי בעלי הבתים בכיכר , והן על - ידי בעלי מגרשים שעדיין לא מומשו . תכנון 
כיכר המדינה עבר גלגולים רבים . לפחות שלוש עתירות לבג"ץ הוגשו בעניין זה . 
תוכניות שונו כמה פעמים ואף אחת לא הצליחה לרצות את כל הצדדים . גם התוכנית , 
שככל הנראה תאושר עתה , היא מבחינתה של עיריית תל אביב " הרע במיעוטו " , 
שכן היא מצליחה לשמר חלק ניכר מהכיכר , בעוד שהתוכנית המקורית , שאושרה 
בשעתה על ידי ראש העירייה יהושע רבינוביץ , ואשר שלמה להט הכריז עליה מלחמת 
חורמה מיד כשנכנס לתפקידו , עמדה להפוך את הריאה הירוקה בצפון תל אביב לריאת 
בטון גדולה . כיכר המדינה היא הכיכר האחרונה שעוד נשארה פנויה מתוכניתו של 
סר פטריק גדס , האדריכל האנגלי שהגיש לעיריית תל אביב בסוף שנות ה02 תוכנית - 
אב לבינוי צפון העיר . כ003 בעלי מגרשים מחזיקים כחצי משטח הכיכר , המשתרעת 
על 15 דונם . שאר השטח שייך לעירייה ולמנהל מקרקעי ישראל . התוכניות המקוריות 
דיברו על בינוי במעגל היקפי פנימי בכיכר : חומה של בניינים בני 11 קומות 
ועוד מגדל בן כארבעים קומות באמצע . שלמה להט הלך לקיצוניות השנייה . הוא 
רצה להפוך את הכיכר לפארק ירוק בלבו של המטרופולין ואף הביא את החלטתו זו 
לאישור הוועדות המוסמכות בעירייה . הרעיון היה שפיצוי לבעלי המגרשים בכיכר 
המדינה , שיופקעו לצרכי ציבור , יינתן במסגרת " תוכנית 0002 " , הכוללת 
עשרות דונמים המיועדים לפיתוח בין דרך חיפה לבורסת היהלומים . גם משרד הפנים 
וגם בעלי הקרקעות בכיכר - המדינה התנגדו נמרצות להצעת פתרון זו . בעלי הקרקעות 
טענו כי " תוכנית 0002 " אינה מעשית , ויחלפו שנים רבות עד שיינתן להם 
לבנות באזור זה . מנגד , סירב משרד הפנים לאשר את החלטת העירייה להפוך 
את כיכר המדינה לגן ציבורי , בטענה כי העירייה לא תוכל לשאת בפיצוי הכספי 
לבעלי המגרשים . מנכ"ל משרד הפנים דאז , חיים קוברסקי , טען כי תוכנית 
העירייה תביא עליה שואה כלכלית . קוברסקי החזיר בסוף ינואר 3891 את תוכנית 
העירייה לוועדה המחוזית לתכנון ולבנייה בצירוף הוראה , כי תוגש לו תוכנית 
חדשה לבינוי כיכר המדינה , שבה ישולבו זכויות בעלי הקרקע . להט לא השלים 
עם החלטת משרד הפנים והמשיך בתוכניות להפוך את כיכר המדינה לפארק . בשלב 
זה הגישו בעלי הקרקעות באמצעות עורכי הדין ד"ר אמנון גולדנברג ואברהם תורי 
עתירה לבג"ץ נגד שר הפנים , הוועדה המחוזית לתכנון ולבנייה ונגד הוועדה 
המקומית . העותרים טענו כי בקשותיהם למתן היתרי בנייה נדחו בידי רשויות 
התכנון במשך יותר מעשר שנים ( העתירה הוגשה ב4891 ) . לטענתם , הם נקלעו 
למצב שאינם יכולים לממש למעשה את רכושם . מצד אחד , לא יכלו לקבל היתרי 
בנייה כי לא היתה תוכנית מאושרת לבנייה , מצד שני , גם לא זכו בפיצויים 
כי לא אושרה תוכנית המשנה את הייעוד לבנייה תוך פיצוי הבעלים . בג"ץ , 
בראשותו של הנשיא שמגר , החליט לקבל את העתירה ולהוציא צו נגד הוועדה המקומית 
והמחוזית המורה לה לבחור בתוך ארבעה חודשים בין החלופות התכנוניות , הקיימות 
או החדשות , ולממש את התוכנית שתיבחר בלא שהיות נוספות , על פי המועדים 
הקצובים שנקבעו במפורש בחוק התכנון והבנייה . נשיא בית המשפט קבע בפסק דינו , 
כי אכן אין לדחוק ברשות תכנונית שתגיע למסקנה על אתר , וכי דרוש זמן לגבש 
מחשבות ולהלבישן לתוכניות . אך גם לציפייה יש להקציב גבול . אין להותיר 
את האזרח במבוי סתום , אשר נקלע אליו , מאחר שאינו יכול לעשות ברכושו את 
אשר הוא רוצה . החלטת בג"ץ הביאה את העירייה " להרים ידיים " , כדברי להט , 
והיא ניגשה לתכנון בנייה בכיכר . הכוונה היתה להמעיט ככל האפשר בפגיעה 
בכיכר . מבין כעשר חלופות שהוכנו בחר להט בתוכנית שהמאפשרת בנייה על % 01 
משטח הכיכר , כלומר חמישה דונם בלבד . תוכנית זו , המונחת על שולחן הוועדה 
המחוזית ושככל הנראה תאושר בתיקונים קלים , מדברת על ריכוז זכויות הבנייה 
של כ003 בעלי המגרשים בשלושה קומפלקסים של בניינים בני 81 קומות כל אחד , 
בצירי הרחובות וייצמן וזבוטינסקי . המבנים מתוכננים בצורת שער ענק , מעל 
צירי הכבישים . לבו של הכיכר יהיה שטח ציבורי ובמרכזו מזרקות מים , ומסביבן 
יהיו בתי קפה . מכוניות לא יעברו בשטח הכיכר , וצירי התנועה של וייצמן וזבוטינסקי 
יעברו מתחת לשטח הכיכר . מתחת לפני הקרקע מתוכנן גם מגרש חנייה ליותר מאלף 
מכוניות . התכנון כולל שטח מסחרי של כ005 , 4 מ"ר . אופי תכנון השטחים 
המסחריים הוא אחת מנקודות המחלוקת שעיכבו את אישור התוכנית בוועדה המחוזית . 
העירייה מבקשת לפזר את החנויות בארקדות מיוחדות , בעוד שבוועדה המחוזית 
ביקשו לבדוק גם אפשרות לרכז את כל החנויות במקום אחד , במעין קניון . העירייה 
מתנגדת וטוענת כי העיר שבעה מקניונים ויש לחזור לדגם לרחובות שהם שילוב של 
בתי מגורים עם חנויות נאות . קושי נוסף קשור בנושא השלכות התוכנית על בעיות 
התחבורה . לתוכנית להעביר את כל התנועה העוברת בכיכר למנהרה מתחת לכיכר 
יש השלכות על צמתים מרכזיים באזור , כמו דרך חיפה , רחוב אבן - גבירול , 
רחוב רמז ורחוב הלסנקי , ומשרד התחבורה דרש לערוך בדיקה מקיפה של הנושא . 
התכנון המחודש של כיכר המדינה , שנעשה על ידי העירייה , בידי צוות האדריכלים 
תדי קניטל ודני קייזר , הוצגה בפני בעלי המגרשים ורק חלקם הודיעו כי הם 
תומכים בה . עד היום לא הצליחו כל בעלי המגרשים להתארגן . קיים ביניהם 
פיצול , והדבר פגע בקידום התוכניות וזכויות הבנייה שלהם . בוועדה המחוזית 
הושגה כבר הסכמה שתוכנית הבנייה תתבצע בשלבים : יגשו לבניית מגדל דירות 
לאחר שמספר נדרש של בעלי מגרשים יתן את הסכמתו לכך . על פי הנתונים שבידי 
העירייה , כבר עתה אפשר לגשת לבניית מבנה אחד מתוך השלושה . חלק מבעלי המגרשים 
מתנגדים לתוכנית , כי היא מקטינה את אחוזי הבנייה שלהם בהשוואה לתוכניות 
המקוריות שהוצגו בפניהם , כשרכשו את המגרשים . הם כבר הודיעו כי יאבקו 
על זכויותיהם , לרבות פנייה נוספת לבג"ץ . מנגד גם בעלי הבתים הוותיקים 
בכיכר המדינה מאיימים בפנייה לערכאות לסיכול התוכנית בטענה שהיא תרע את איכות 
חייהם ותוריד מערך נכסיהם . בעיקר הם חוששים שבידי העירייה לא יהיו האמצעים 
לממש את פיתוח השטח הציבורי , ומה שיקרה בפועל הוא שהשטח הפתוח יצומצם ויתמלא 
בגושי בטון . קפמאבינבעלי הבתים מגלים ספקנות גם לגבי מימוש הפתרון התחבורתי 
והם חוששים שתיווצר אנדרלמוסיה שלמה בתחום התחבורה והחנייה , תוך פגיעה 
קשה באיכות החיים של התושבים . אך יש הרואים את חצי הכוס המלאה בתוכנית . 
כיכר המדינה ירדה כבר מזמן מגדולתה . בעלי החנויות קובלים על ירידה חדה 
בעסקים . התוכנית עשוייה להביא לתחייה מחודשת של הכיכר כמוקד הקניות היוקרתי 
ביותר בעיר . במקרה של כיכר המדינה לא היה אפשר למלא את זכויות כל המעורבים . 
תהיה התוכנית אשר תהיה לכשתאושר , איש מבין הגורמים המעורבים לא יהיה שבע 
רצון לחלוטין . 
