" העיתונות משולה לאספרסו : מהירה , חריפה וזולה " , " לשון ספרותית 
נמוכה " אלה הן מקצת המחמאות שלהן זכתה שפת העיתונות בכנס על הקשר שבין 
העיתונות והלשון העברית , שהתקיים באחרונה באוניברסיטת בר - אילן . חברו 
לביקורת מומחים ללשון , נציגי האקדמיה העברית ללשון ואנשי תקשורת שצפו 
בשפה בעיניים נורמטיוויות של רצוי ומצוי . הם גם עסקו בשפה כמשקפת התייחסות 
לערכים . העיתונאי שמואל שניצר מ"מעריב " מחה על חלחול שפת הפרסומת לשפת 
העיתונות . לפרסומאים העברית היא מכשול בדרך למכירה ; הם מעדיפים את ניחוח 
העולם הגדול . לעיתונות מסתננת לשון מעורבת , עברית מתובלת באנגלית וביידיש . 
התערבות האנגלית בלשון היא בעיה עולמית , מסבירה ד"ר הדסה קנטור מאוניברסיטת 
בר - אילן . מאז היתה האנגלית לשפת התקשורת הרחבה , אין מנוס מזה . מדברים 
היום על אקולוגיה לשונית חקר האינטראקציות בין לשון לסביבתה . נוסף ל"ברמנים " 
יש כבר גם " סאונדרים " ו"ריבאונדרים " . מלים לועזיות רבות מופיעות אף 
במילון . סגנון בוטה , לא נקי , הוא נחלתם של המתקראים " שלומי אמוני 
ישראל " ושל חילוניים גם יחד , קבל משה אישון מ"הצופה " . המטפוריקה בעיתונות 
אלימה , טען גם פרוף רפאל ניר , ראש החוג לקומוניקציה באוניברסיטה העברית 
בירושלים . היא מאכלסת את מדורי הספורט והכלכלה : " שבר את השיא " , " שבר 
חשבון חיסכון " , " האינפלציה משתוללת " , " טרפד את העסקה " , " פריצת 
הסכמי השכר " , " קבוצות הספורט מתמודדות " , " חסמה את דרכה לאליפות " , 
" שופכים את דמי " , " תקיעת סכין בגב " , ו"חוות דעת קטלנית " . יש הנותנים 
לכך הסבר פסיכולוגי וטוענים , כי מוטב להשתמש בכסאח במלים מאשר במעשים . 
ה"טהרנים " שבין המרצים בכנס , שושנה בהט מהאקדמיה העברית ללשון ופרוף 
ם . ץ . קדרי , ראש המחלקה ללשון בבר - אילן , קבלו על מתן לגיטימציה 
לסלנג בעיתונות , ועל ערבוביה של שפה תקנית עם שפה נמוכה . הסלנג הנמוך 
כבודו במקומו מונח , אך אל לו להתערב בשפה התקנית . " השפה העיתונאית 
היא השפה שהקורא מבקש " , אמר העיתונאי מידד שיף , " העברית הולכת בדרך 
כל הארץ " . גישה שונה הציגה העיתונאית יהודית אוריין מ"ידיעות אחרונות " , 
וגם לא חסכה בביקורת על העיתונות . האויב האמיתי , לטענתה , אינו אמריקניזציה 
של הלשון ולא טעויות בעברית . " אין אסון באימוץ מלים לועזיות . מושגי 
האמרכלות שלנו באו מהשפה הפרסית , מונחי הבנייה מהשפה האכדית , ואין רע 
בהשפעה אמריקאית . יש מקום גם למלים שמקורן בארמית או באנגלית . ההיתוך 
מעיד על שפה חיה שניתן להתבטא בה לאורכה ולרוחבה . הבעיה היא מבחן העושר 
הלשוני , וזה חסר בעיתונות " . היא מבקשת להציל את המרתפים של הלשון . העברית 
אינה סדרות של מלים חדשות ותצורות שונות בלשון . תפקיד האקדמיה אינו לחדש 
מלים בלבד , כי אם להחזיר לשימוש מלים עתיקות . הסניגור הבולט של לשון העיתונות , 
שאיזן כמעט את מטחי הביקורת , היה פרוף רפאל ניר מהאוניברסיטה העברית : 
" לשון תקשורת ההמונים עברה דרך ארוכה מאז ייסד בן יהודה את העיתון העברי 
הראשון הצבי . אז ראו בעיתונות מכשיר חשוב להפצת חידושי לשון בצד דברים 
אחרים . הקושי העיקרי היה בהתאמה של אוצר המלים לעולם חדש , מודרני , לשון 
עתיקה למציאות דינמית משתנה . קפמאבינהמקור העיקרי היה מלים מהמקורות , 
ושאילה של מלים מארמית , מערבית ומשפות אירופיות . אחר כך , המצאת מלים 
חדשות והענקת משמעויות חדשות למלים עתיקות . העיתונות בעצם התעסקותה בחדשות , 
במשתנה , מילאה תפקיד חשוב בהתאמת העברית למציאות המודרנית . יש מלים 
שנוצרו על ידי עיתונאים : חללית , אמרגן , להיט . לדבריו , בן - יהודה 
לא היה מבין את הכתוב בעיתונות היום . ביסוד המוטיווציה לחידושי לשון מונה 
פרוף ניר את הצורך ביצירת מינוחים חדשים למושגים שנוצרו בעולם המודרני , 
כגון מרקע ומחשב . כמו כן יש הבחנות דקות יותר , כמו בין התקפה למתקפה 
ולהתקף . סיבה אחרת לחידושי שפה היא השאיפה להמיר מונחים לועזיים במונחים 
עבריים : קלטת במקום קסטה , מחווה במקום גסטה , יוקרה במקום פרסטיז . 
וקיימת גם הרדיפה אחר אופנה שימוש בלשון כתופעה חברתית , ולא רק כאמצעי 
תקשורת . 
