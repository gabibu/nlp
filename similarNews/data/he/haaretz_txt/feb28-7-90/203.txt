מנגואה ( ע"ר ) . הממשלה הסנדיניסטית בניקרגואה הורתה אתמול על הפסקת 
אש מידית במלחמה נגד הקונטראס . " נשיא הרפובליקה החליט להורות לצדדים 
הלוחמים לקיים הפסקת אש מידית על מנת לאפשר לכוחות האנטי - מהפכניים להתפרק 
מנשקם מיד " , נאמר בהודעת הנשיא דניאל אורטגה . אורטגה התנה את העברת השלטון 
בניקרגואה בפירוק מורדי הקונטראס מנשקם . בנאום , שלהערכת דיפלומטים נועד 
למצוא את האיזון הזהיר בין הקו הקיצוני בתנועה הסנדיניסטית לבין מחויבותו 
לכבד את תוצאות הבחירות , הזהיר אורטגה את ויולטה צאמורו שלא לנסות ולבטל 
את שורת הרפורמות שבוצעו בעשור האחרון , ולא לפרק את הצבא . אורטגה דיבר 
לאחר פגישה נדירה של תשעת חברי המועצה המנהלת של הסנדיניסטים עם כ005 , 1 
מאנשי המפלגה מכל רחבי המדינה . בין הרפורמות המרכזיות אותן דורש אורטגה 
להמשיך לקיים הרפורמה בקרקעות והלאמת הבנקים . משקיפים מעריכים כי בין 
הנושאים שיהוו סלע מחלוקת בין הממשלה לסנדיניסטים נמצא עתיד כוחות הביטחון 
המבוססים על המפלגה והמונים כ001 אלף איש . קריאתו של אורטגה לא נפלה על 
אזניים ערלות . כמה שעות לאחר מכן קראה צאמורו עצמה למורדי הקונטראס להתפרק 
מיד מנשקם ולחזור הביתה , מפני שהסיבות למלחמת האזרחים בניקרגואה אינן קיימות 
עוד . " אין סיבה להמשיך במלחמה . לפיכך , אלה שהחליטו ליטול את נשקם 
חייבים להניחו ולחזור בשלום לניקרגואה . כדי לתת כתף לשיקום מולדתנו " 
אמרה צאמורו . בתוך כך נמסר מהבית הלבן כי הנשיא בוש טלפן אתמול אל עמיתו 
גורבצוב כדי לשוחח על ההתפתחויות בניקרגואה ובמזרח - אירופה . שני המנהיגים 
שוחחו כ03 דקות , אך לא נמסרו פרטים על שיחתם . בוש , ששוחח עם המנהיג 
הסובייטי זמן קצר לפני צאתו לסיור של חמישה ימים בחוף המערבי של ארה"ב , 
התחמק משאלות של כתבים בצאתו מהבית הלבן . הוא עומד לקיים השבוע מסיבת 
עיתונאים בקליפורניה . שני הנשיאים שוחחו גם על ועידת הפסגה הקרובה שלהם , 
האמורה להתקיים בחודש יוני בארה"ב . 
