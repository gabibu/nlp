קצין דרוזי בדרגת סגן , ששימש כראש נציגות המינהל האזרחי בכפר חלמיש שבאזור 
רמאללה , הודח לאחרונה מתפקידו ונאלץ להתפטר , אחרי שהתברר כי הוא מנהל 
פרשת אהבים עם ערביה תושבת מזרח ירושלים . לפני כשלושה שבועות הגיע למינהל 
האזרחי מידע כי הקצין , שהירבה להיעדר מעבודתו , מנהל מערכת יחסים אינטימית 
עם אשה בשנות השלושים לחייה , המתגוררת במזרח ירושלים . הקצין זומן לבירור 
אצל ראש המינהל האזרחי ולאחר שאישר את השמועות , הודח מתפקידו . בשבוע 
שעבר נשפט קצין אחר של המינהל האזרחי , אף הוא בדרגת סגן , ל41 ימי מאסר 
בפועל , אחרי שהורשע באשמה כי השתמש במכונית שהוחרמה מתושב יריחו למטרותיו 
הפרטיות . הקצין המשרת בנפת הירדן של המינהל האזרחי הואשם כי יחד עם קצין 
נוסף , נטלו את המכונית ויצאו לחופשה הביתה . הקצין השני נידון ל41 ימי 
מאסר על תנאי . במינהל האזרחי ובלשכת מתאם הפעולות בשטחים התייחסו בחומרה 
רבה לשתי פרשיות אלה , המבטאות " חריגות של קצינים ומעוררות את זעמם של 
התושבים " . 
