שר התיירות גדעון פת , נפגש אתמול אחר - הצהריים עם עמיתו המצרי פואד סולטן , 
במלון אינטרקונטיננטל במערב - ברלין . השניים משתתפים ביריד התיירות הבין - 
לאומי הגדול והחשוב בעולם אי - טי - בי שנפתח במערב - ברלין . קודם לכן נפגש 
פת בשעות הבוקר עם עמיתו הספרדי . השניים דנו בלוחות הזמנים עליהם הוסכם 
לשיתוף פעולה בין שתי המדינות , ביצירת חבילות סיור מדרום אמריקה ובפעולות 
שיווק ופרסום . שר התיירות והתחבורה של ספרד יגיע כבר במאי הקרוב לישראל . 
פת חנך אתמול רשמית את ביתן ישראל ביריד . אלפי מבקרים פקדו את הביתן , 
שעוצב לראשונה השנה בצורה שאיפשרה הפרדה בין קהל המבקרים לאיזור הפגישות 
העסקיות של גורמי התיירות השונים . בפגישה בין שרי התיירות של ישראל ומצרים 
עלה נושא תנועת התיירות בין שתי המדינות , על רקע הפיגוע החבלני באוטובוס 
התיירים מישראל על אדמת מצרים בחודש שעבר . שר התיירות של מצרים היה מהראשונים 
ששיגרו לפת , מברק תנחומים וגינוי על מעשה ההתקפה . השניים העלו אפשרות 
לאירוח משותף של ועידת סוכני הנסיעות והתיירות של ארה"ב . נציגי משלחת סקר 
של הארגון הגיעו בסוף השבוע לישראל לאחר שביקרו בקהיר . נציגי הארגון בודקים 
אפשרות לקיים לקראת שנת 29 את ועידתם שתמנה כ000 , 6 סוכני תיירות בשתי המדינות . 
