שרי החישוקים מנסים לכנס את מרכז הליכוד לדיון מדיני ביום שלישי הבא , למרות 
התנגדותו של ראש הממשלה , יצחק שמיר . יו"ר המרכז , ח"ך אריאל שרון , 
פנה אתמול שוב לשמיר בדרישה לקבוע מועד , מקום וסדר - יום לכינוס המרכז . 
שרון תיאם מהלך זה עם השר דוד לוי , שהחרים אמש את כינוס שרי הליכוד בלשכת 
ראש הממשלה ואף גינה אותו . שמיר הודיע אמש , כי אם יכנס שרון את המרכז 
יהיה זה כינוס בלתי - חוקי , ולהחלטות שיתקבלו בו לא יהיה תוקף . ביום חמישי 
אמור להיערך במצודת זאב בתל - אביב כינוס של חברי חזית ארץ - ישראל . שרון 
ולוי החליטו , שלא להשתתף בכינוס זה , כדי לא להקנות לו אופי של " כינוס 
מחנה החישוקים " , ולהוכיח כי ההתנגדות בליכוד למהלכיו המדיניים של שמיר 
היא רחבה ביותר . סגן - שר החוץ , בנימין נתניהו , שאתמול פורסם , כי 
הציע להתפטר מתפקידו בשל התנגדותו למהלכי שמיר , דחה הזמנה להשתתף בכינוס 
זה . השר לוי קיים אתמול סדרת התייעצויות , ובסופו של דבר החליט להחרים 
את כינוס שרי הליכוד . בישיבת פורום זה במוצאי - שבת תקף לוי את היוזמה 
המדינית , והביע עמדה נחרצת נגד קבלת נוסחת מזכיר המדינה האמריקאי , גיימס 
בייקר . בהודעה , שפרסם לוי אמש , נאמר כי החליט שלא להשתתף בכינוס שרי 
הליכוד , לאחר שלמד מדברי שר החוץ , משה ארנס , בישיבה הקודמת , כי הנוסחה 
המדינית החדשה גובשה במשותף על - ידו ועל - ידי בייקר . לדברי לוי , אין 
נוסחה זו אלא כסות להסכמה עקרונית בין השניים על הכללת מגורשים ומזרח - ירושלמים 
במשלחת . " איני מעלה בדעתי , כי השר ארנס פעל כך ללא ידיעת ראש הממשלה . 
עובדה זו אינה מתיישבת עם ההנחה , כי מר שמיר טרם גיבש את עמדתו בנושא . 
ממילא עוסקות התייעצויות השרים בעובדות מדיניות מוגמרות " , הודיע לוי אמש . 
שרון שלח אתמול מכתב רשמי לשמיר , לאחר שפנייה רשמית קודמת שלו , לפני 
כשבוע , לראש הממשלה לא נענתה . במכתבו כותב שרון : " לצערי , לא מצאת 
לנחוץ לענות על פנייתי אליך מיום 72 בפברואר בעניין כינוס המרכז . עוד בטרם 
תתקבל החלטה בקבינט , או בכל פורום אחר , בעניין ירושלים והרכב המשלחת 
הפלשתינית לשיחות קהיר , אני פונה אליך שוב כדי שתנחה את אנשי לשכתך לתאם 
איתי בהקדם מועד , מקום וסדר - יום לכינוס המרכז " . שרון אמר אמש , כי 
התעלמותו של ראש הממשלה מפנייתו לכנס את המרכז היא רמיסה של כל כללי הדמוקרטיה , 
וכי אין לו ספק , שבכינוס המרכז תידחה יוזמת שמיר באופן חד - משמעי . שמיר 
אמר אתמול , בפגישה עם חברי סיעת המפד"ל בלשכתו , כי לכינוס המרכז דרושה 
הסכמת יו"ר התנועה . " אם יקרא שרון לכינוס המרכז בלי הסכמתי , אודיע 
שזו ישיבה חסרת - תוקף , ולהחלטות שיתקבלו שם לא יהיה תוקף . יש לי הרגשה , 
שאני נהנה מתמיכת רוב - רובם של החברים , וזה מה שנותן לי את הכוח להמשיך , 
ולהתגבר על הקשיים " , אמר שמיר . 
