חממדרך הטבע הוא שכל ניסיון לחזות את ההתפתחות ההיסטורית על סף המאה הבאה 
משולב בשאיפה עזה לראות בהתקדמות והשתפרות המין האנושי . כך גם מאמרו של 
יואב בירן ( " הארץ " , 2 . 61 ) , שהוא במידה רבה תגובה למאמרי בדצמבר 
ב"הארץ " , משקף גישה כזו . ההנחה שהמין האנושי ילמד ממהלך המאה ה02 ומהתנסויותיה 
נשענת על אמונה ביכולתו להתגבר על יצריו ולהפיק תועלת מלקחי העבר . השתחררותו 
של האדם מן הצורך בדת או באידיאולוגיה , יכולתו לשלוט בכוחות האפלים הפועלים 
בקרבו , והתגברותו על הסתירות המונחות בהוויית קיומו ובתודעת קיומו כל 
אלה הן חזרה לאותה אמונה תמימה בקידמה , אמונה שהיינו סוברים כיום שהלכה 
לעולמה . אחרי מאה של מלחמות עולם וכבשנים , הניתן עוד להאמין ברעיון הקידמה ? 
ואם אנחנו רואים אם כי עדיין מוקדם מדי לקבוע זאת בהחלטיות כי החלק השבע 
של האנושות לומד , בכאב לא - קטן , להסדיר את ענייניו בלי שפיכות דמים , 
מה לגבי החלק הרעב ? יותר ממחציתו של מין האדם מתלבטת עדיין בשאלות של 
הישרדות , פשוטו כמשמעו . באסיה , באפריקה ובאמריקה הדרומית נולדים תינוקות 
לתוך מציאות עוינת , עם מעט מאוד סיכויי קיום . והאנושות השבעה אינה רוצה 
לחלוק את עושרה עם המדינות העניות של כדור הלכת הזה . החוב החיצון של המדינות 
המתפתחות הולך ותופח : העשירים נעשים עשירים יותר והעניים שוקעים באשפתות . 
הזוהי הקידמה ? נניח לרגע לאנוכיות קצרת הימים של העולם " הנאור " . האם 
מובטח אמנם מהלכו השליו של עולם זה במעין שביל זהב של ליברליזם וסובלנות , 
של הכרה הדדית בהזדקקות חלקיו אלה לאלה , מבלי שיצטרך שוב לאותן תורות , 
בין דתיות ובין חילוניות , שהולידו את האימות הגדולות בעבר ? אף זו שאלה 
נכבדה . אבל דומני שהפשטנות של מאמרו של בירן נובעת מבלבול מושגים בין ראיית 
הנולד לבין שאיפה לעולם טוב יותר . כאילו די שנרצה במהלך מסוים כדי שנשתכנע 
בהכרחיותו . נהפוך הוא . רוב ההיסטוריונים יודעים היום כי המאה ה02 היתה , 
עד כה , אכזרית יותר מקודמתה . ויש כאלה הטוענים כי היא תיחשב בעתיד לאחת 
התקופות השחורות בתולדות האדם . עשרות מיליונים של חפים מפשע הומתו על מזבח 
אידיאולוגיות ושנאות גזעיות ; עשרות מיליונים אחרים לא מצאו בחייהם משמעות 
כלשהי והתמכרו להנאות הרסניות ולפולחן - גוויעה לשמו . ואם אמנם עדים היינו 
לפריחה תרבותית ואמנותית גדולה , הרי לעתים הביאה פריחה זו את המחשבה והיצירה 
אל קו הקץ והעמידה בספק את קיום התרבות והיצירה כשהם לעצמם , עד כדי כך 
שלפעמים ניטשטש הגבול שבין תרבות לאנרכיה , שבין היצירה האמנותית להפקרות 
הרוחנית . ולבסוף , הטכנולוגיה על כל צורותיה כמעט והמיטה כליה על קיום 
מין האדם בין אם בצורת האימה הגרעינית שכולנו חיים בצלה מאז תום מלחמת העולם 
השנייה , ובין אם בהשמדה שיטתית ומטורפת של הסביבה הטבעית שבה אנו חיים , 
השמדתו של כדור הארץ . פתאום מתחוור לנו שהרחקנו לכת . שכן , המשותף לכל 
ההתנסויות הפוליטיות , הכלכליות והאישיות במאה הזאת הוא התכונה של הליכה 
עד התהום . היתה זו , אם לומר כך , המאה של ההתנסויות הגבוליות . לא 
היה מושג או תופעה שהיו מקודשים דיים וחסינים דיים מפני ניפוץ או התנסות . 
ומתוך גישה " חופשית " זו ובשם ההשתחררות לשמה , התנסינו בזוועות הגדולות 
ביותר , ואיבדנו , כבני אדם , את המושג הראשוני של החטא . לא הסנקציה 
הקולקטיווית הקיימת עדיין בחברה ומשליטה בה סדר והיגיון , אלא הסנקציה הפנימית , 
זו שבלב וברוח . אם לנסח זאת בלשון ציורית , עשרת הדיברות אינם תופסים 
עוד כציווי קטיגורי , משום שהפכו להיות מנוגדים לרוח הזמן . כל מי שינסה 
להטיף בשם המושגים ה"מיושנים " האלה , מסתכן בכך שיכנוהו " ריאקציונר " . 
וכי מה הוא מבקש ? להחזיר את המוסרות האנושית העתיקים , את החישוקים שהטלנו 
על עצמנו בעבר וכיום הם נראים ככובלים את התפרצות האישיות , את הלהט המשחרר ? 
אין ספק שהמהלך של השחרור על היבטיו השחרור הפוליטי , האמנותי , שחרור 
האשה , שחרור ממוסכמות תבע את מחירו . אבל גם לולא זאת , ספק אם היה 
בו בלבד כדי לעשות את האדם למאושר . הסתירות היסודיות של הקיום האנושי : 
בגידת הגוף , הזיקנה והמוות , השונה והבלתי - ידוע , ההתרפקות על הקבוע , 
הניגוד בין היחיד לקבוצה כל אלה לא נעלמו . זוהי הסיבה העיקרית להופעתו 
מחדש של האלוהים באופק האנושי . גם כאשר יתמלאו כל התנאים המשחררים , עדיין 
יהיה האדם זקוק לאינסטנציה עליונה שתרגיע בו את חרדת קיומו . והמדענים הגדולים 
ביותר ( הפיסיקאים , למשל ) לא היו מתקרבים אל חידת היקום יותר אילו היו 
זונחים את האמונה באלוהות . דווקא בשיא התפתחותם המדעית נראה להם סודה של 
המציאות נורא וכביר כל כך , והם עצמם חסרי אונים לעומתו במידה כזו , עד 
שדבקו מחדש ברליגיוזיות , בתחושת " האב בשמים " . מכאן ועד חרדה מפני שלטון - 
האייטוללות הדרך רחוקה . ולא כל מי שמעלה את הרגשות הדתיים האלה אשר לעולם 
יישארו בקרבנו בצורה זו או אחרת הוא בגדר קנאי דתי , השייך לעבר , המתנגד 
לקידמה ולהישגיה , והמטיף לאיזו תיאוקרטיה בפועל או בכוח . התיאוקרטיה האמיתית 
היא בנפש האדם , בקוצר השגתו ובאימת קיומו . היא היא ביסוד תחושת הישות 
של הפילוסוף האקזיסטנציאליסטי או בחוויית הישות של איש המדע הרציונליסט , 
דוגמת פסקל באותו רגע של התגלות . והיא מצויה אף בחוויה האסתטית של האמן . 
החוויה הדתית , או חוויית הקדושה , היא חוויית יסוד במהלך החיים האישי 
או הקולקטיווי , גם כשהיא מיתרגמת ללשון חילונית , לאידיאולוגיה , לפולחן 
אישיות , להתנהגות של המון . הסיבה לקיומה של חוויה זו היא פשוטה : קיים 
בנו פחד מן השונה , ואין הוא נבדל מפחד המוות . אין התודעה האנושית יכולה 
לעמוד בשינויים רבים מדי . היא צריכה עוגן , בסיס ודאי , מוצק , ואין 
היא יכולה , כדברי טי . אס אליוט , לשאת את המציאות יתר על המידה . על 
כן היא נזקקת למיתוס ולחלום , לשירה ולאהבה . ואין הזדקקות זו מפחיתה מערכה 
של תודעתנו . אדרבה , היא מרחיבה ומעשירה אותה . בצד האמונה בהתקדמות האדם , 
בהשתכללותו האין - סופית , בנאורותו ובהשתחררותו עד כמה שאפשר , קיימת 
ההכרה במוגבלותו . מה שאנו מטיפים לו בדברים אלה , כמו בדברים הקודמים , 
אינו אנטי - הומניזם , אלא הומניזם של ענווה . ביסוד ההתפתחות השכלית והמדעית 
שלנו עמדה הגאווה , והיא הדריכה אותנו במסע הגדול שבו השתלטנו על הטבע , 
ניצלנו אותו לתועלתנו , והחלטנו להתנסות בכל החוויות הארציות של קיומנו , 
עד שנלכדו בצבתות ההתנסות הגבולית . מה שאנו רואים עתה לנגד עינינו הוא 
האימה והאפילה . וכשאנו נרתעים לאחור , אין זו נסיגה ; זוהי התפכחות . 
