( ע ) . שר החינוך והתרבות יצחק נבון קרא אתמול למנהיגי הציבור הערבי 
בישראל להסתייג חד - משמעית מפעילותה של תנועת בני הכפר , שאנשיה החלו להחתים 
את תושבי הגליל המערבי הערבים נגד העלייה , " היות ובנושא זה לא יהיו פשרות 
ולא ויתורים " . השר , שדיבר בנצרת - עלית , הדגיש כי העלייה היא בנשמתנו , 
וכל הפועל נגדה נותן יד לקלקול היחסים בינינו לבין שכנינו הערבים . הוא 
הביע תקווה שהציבור הערבי בכללו יוקיע את המחתימים . אשר לטענת בני הכפר 
שהבאת מאות אלפי העולים ארצה תגרור את סילוקם של הערבים מישראל , אמר נבון : 
" אין בכך אמת , משום שלא יזיזו אף לא ערבי אחד מביתו או מאדמתו . ההפך 
הוא הנכון , העלייה תהיה בבחינת תוספת חשובה של כוח - אדם למדינה . דבר 
זה הוכח כבר בעליות קודמות , שרק הביאו עמן לפיתוח משאבים ומקומות תעסוקה 
נוספים , מהם ייהנו גם ערביי ישראל " . לשאלה אם יש להעמיד לדין את המחתימים , 
אמר השר כי יש לבדוק זאת מבחינה משפטית . הוא הטעים שמה שצריך לעשות הוא 
להביא לאווירה ציבורית כזו שפעולת ההחתמה תיפסק מאליה . נושא ההחתמה בכפרים 
הערביים בגליל גורם למורת - רוח רבה בקרב תושבי הגליל היהודים . ראשי רשויות 
מקומיות וחברי - כנסת פנו כבר לממשלה ודרשו ממנה לנקוט אמצעים חריפים נגד 
בני הכפר . 
