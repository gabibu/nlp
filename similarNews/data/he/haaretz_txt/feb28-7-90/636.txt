אתמול נערכו בחירות לסובייטים העליונים ולרשויות המקומיות בשלוש הרפובליקות 
הגדולות בברית - המועצות : רוסיה , ביילורוסיה ואוקראינה . אחוז ההצבעה 
היה גבוה , ועד לשעות הצהריים הצביעו כבר כ%05 מהבוחרים . בפעם הראשונפה 
בתולדות בריה"ם יכלו הבוחרים להצביע בעד מועמדים מתנועות לא - קומוניסטיות , 
שאחדות מהן כבר נושאות שמות של מפלגות כ"ירוקים " או " סוציאל - דמוקרטים " . 
הבחירות נחשבות מבחן כוח חשוב מאוד למפלגה הקומוניסטית . בשלוש הרפובליקות , 
המשתרצעות מן הגבול הפולני ועד חצי - האי קמצטקה שבמזרח , חיים % 07 מבין 
092 מיליון תושבי בריה"ם , ו051 מיליון בעלי זכות בחירה ניגשו להכריע בין 
11 אלף מועמדים ל008 , 1 מקומות בסובייטים העליונים של שלוש הרפובליקות , 
וכן בדבר אלפי מנדטים ברשויות המקומיות . מיכאיל גורבצוב היה אתמול בטוח 
בניצחון מפלגתו : " המפלגה היא כוח פוליטי רב - עוצמה . איננו יכולים 
להתעלם ממנה . חובתם של כל הקומוניסטים היא לחדש אותה " , אמר אתמול לעיתונאים . 
ברפובליקה הרוסית חברים % 68 מהמועמדים במפלגה הקומוניסטית , ובאוקראינה 
% 08 . " זהו ממש קרב על לבה הסלאווי של המדינה בין הרפורמיסטים לבין הביורוקרטים 
השמרנים , המתבצרים בעמדותיהם " , אמר גורבצוב . " זהו קרב , ואין בלבי 
ספק , כי הפרסטרויקה תנצח בו . הציר , שעליו נסבות הבחירות , הוא התייחסותם 
של האזרחים כלפי הפרסטרויקה " . מספר המועמדים , שהתחרו על כל מושב , היה 
רב מאוד . בחצי - האי קמצטקה התחרו 21 מועמדים על כל מנדט . בלנינגרד התמודדו 
082 מועמדים על 43 מקומות . ברפובליקה של אוקראינה ביקשו כ000 , 3 מועמדים 
להיבחר ל054 מושבים , ובביילורוסיה עמד מספר המועמדים לכל מנדט על חמישה . 
צופים , כי במספר לא קטן של אזורי בחירה יידרש סיבוב שני להכריע בין המועמדים . 
הבחירות עמדו בסימן מאבק משולש בין המפלגה הקומוניסטית , " החזית הדמוקרטית " , 
שסיפחה אליה מועמדים רפורמיסטים וליברלים , ובראשם בוריס ילצין , וגוף 
המגדיר את עצמו " רוסיה הפטריוטית " חזית משותפת לחסידי הארגון האנטישמי 
" פאמיאט " , סלאוופילים לאומנים ונוצרים . חסידי " רוסיה הפטריוטית " 
מתנגדים לוויתורים שעשה גורבצוב בנושא פירוק הנשק , שפגעו לדעתם בעוצמת 
הצבא הסובייטי , ולתוכניות מרחיקות - הלכת של גורבצוב בדרך לכלכלה חופשית . 
השאלה המעניינת את תושבי בריה"ם ומשקיפים מערביים במוסקווה אינה כמה מועמדים 
קומוניסטים ייבחרו , אלא אלו יחסי כוחות ייווצרו בתוככי המפלגה בין השמרנים 
לבין הרפורמיסטים . אזרחים רבים במוסקווה אמרו , כי הצביעו בעד מועמדים 
של " החזית הדמוקרטית " . משרד הפנים הסובייטי הודיע אמש , כי בבחירות במזרח 
סיביר ובמזרח הרחוק , שבהן נסגרו הקלפיות 801 שעות לפני סגירתן במוסקווה , 
היה אחוז המצביעים % 07%57 . דובר משרד הפנים אמר בראיון בטלוויזיה הסובייטית , 
כי תוצאות הבחירות יפורסמו רק בעוד ימים אחדים , ובמוסקווה מעריכים , 
כי לא צפויות כל תוצאות לפני מחר . ערב יום הבחירות הדביקו חסידי " פאמיאט " 
סמלי מגן - דויד לתמונות מועמדים , הידועים בעמדותיהם הליברליות . מתחת 
למגן - דויד נכתב " יהודי " , ו"אל תצביעו בעד יהודי ! " מגני - דויד 
צוירו על קירות במוסקווה , בלנינגרד ובערים נוספות . רבים מבין המועמדים , 
שלצילומיהם הוצמד מגן - דויד , כלל אינם יהודים ומטרת " פאמיאט " היתה 
להכשיל את בחירתם באמצעות " השמצתם " כיהודים . בסך - הכל התנהלו הבחירות 
באווירה כללית של שקט , ואפילו באדישות - מה . באזורים כפריים רבים אפילו 
לא נמצאו מועמדים , שיתחרו במועמד הקומוניסטי הרשמי . בצאתו מתחנת הקלפי 
במוסקווה , שבה הצביע , אמר אתמול גורבצוב כי לא ישתמט מכהונת נשיא בריה"ם , 
שעליה יוחלט בשבוע הבא במושב שלא מן המניין של הפרלמנט הסובייטי המאוחד . 
" לא אציב בעצמי את מועמדותי , אם כי זכותי לעשות זאת בתור נשיא הסובייט 
העליון . אך אם היא תועלה , לא אשתמט ; זה ברור " , אמר גורבצוב בהשיבו 
לשאלות עיתונאים מערביים . " לדעתי , העם הסובייטי לא יבין זאת , אם בתקופה 
זו בתירוץ של מצב קשה אפרוש " , הוסיף , " אולם , בידי העם ההחלטה מי 
ייבחר " . עוד אמר , כי נוסח שינוי החוק בדבר כהונת הנשיא , שיפורסם היום , 
יחזק פונקציות מסוימות של הסובייט העליון . על התפקיד החדש של נשיא בריה"ם 
החליט הסובייט העליון , אך ההחלטה טעונה עדיין אשרור קונגרס צירי העם , 
הפרלמנט המורחב . ערב הבחירות פרסם ביטאון המפלגה הקומוניסטית " פראוודה " 
סקר דעת קהל מפתיע , שלפיו רק % 3 מאזרחי בריה"ם מאמינים , כי בכוחם להשפיע 
על מהלכים פוליטיים , בעוד ש%04 הגדירו את המצב הכלכלי והעלאת רמת החיים 
כסוגייה החשובה ביותר שעל סדר היום . ביטאון הממשלה " איזווסטיה " כותב , 
כי שליש מבין הנשאלים בסקר דעת קהל שערך מזלזלים בבחירות , ואינם נותנים 
אמון בהבטחות המועמדים . כתב פיני במוסקווה טוען , כי ביקור נשיא מצרים , 
חוסני מובארק , במוסקווה , שתוכנן להיערך החודש , נדחה , וטרם נקבע 
לו מועד חדש . סיבת הדחייה היא המצב הפוליטי הבלתי - יציב השורר בבריה"ם , 
והכנותיו של גורבצוב לקראת כינוס מיוחד של קונגרס צירי העם לאחר שייוודעו 
תוצאות הבחירות הכלליות . מול הגלריה החדשה " טרטיאקוב " במוסקווה עמדה 
קבוצה קטנה של בוחרים מבולבלים : " האם ידוע לך לאן הועבר הקלפי ? תמיד 
הצבענו כאן , והיום סגור " . הבוחרים בשכונה שבקרבת פארק גורקי נאלצו , 
במשך יותר מחצי שעה , לחפש את המקום החדש של תחנת הקלפי , בית - ספר לציור , 
החבוי מאחורי גדר עץ . " הכתובת החדשה , שנרשמה בהודעות לבוחר , לא היתה 
נכונה " , התנצל אחד השומרים , שכיוון את המצביעים לבניין בית - הספר . 
למרות זאת הגיעו רבים לאותו קלפי . " בעבר בא אחד מבני המשפחה עם המסמכים 
של כולם , והצביע בעד המועמד היחיד . היום באנו כולנו " , אמרה סטודנטית . 
אם היה קשה למצוא את תחנת הקלפי , הרי שזיהוי המועמד הרצוי ברשימות אינו 
קל יותר . באווירה של מבוכה מוחלטת התיישבו הבוחרים ליד שולחנות , וניסו 
לפענח את ארבעת פתקי ההצבעה ( לשני בתי הסובייט העליון של הרפובליקה הרוסית , 
לראשות העיר ולסובייט של השכונה ) . בחוץ התנהלו שיחות ערות . " מדוע 
אי - אפשר להצביע בעד זאסלאבסקי ( איליה זאסלאבסקי , רפורמיסט בסובייט 
העליון של בריה"ם ) ? איני מוצאת אותו ברשימה שלי " , מתלוננת אישה . 
" זה משום שהוא מועמד באזור בחירות סמוך . אך זכותך לבחור בתומכים שלו " , 
משיב גבר , היושב לשולחן סמוך . " אך איני מכירה את שמותיהם , וכאן 
אפילו לא רואים אם המועמדים הם חברי המפלגה הקומוניסטית או לא " , עונה האשה . 
הגבר מתבונן ברשימה שבידי האישה : " בחרת בדאורסקי ? מה איתך , הוא הרי 
מושחת לגמרי . צריך להצביע בעד חאדגאייב וגם בעד חאבאד , שהיה עוזרו של 
סחארוב " . האישה נבוכה , ואינה יודעת מה לעשות . על כל בוחר למחוק את כל 
השמות ברשימה , פרט למועמד , שבעדו הוא מצביע . תהליך זה לוקח זמן , 
ובשל התורים שהשתרכו לפני הפרגוד , ויתרו רבים על חשאיות הצבעתם , ומילאו 
את דפי ההצבעה על השולחן , לעיני כולם . גל חדש של אלימות אתנית פרץ בעיר 
פארקנט שברפובליקה של אוזבקיסטאן במרכז אסיה הסובייטית . מספר לא ידוע של 
אנשים נהרגו ונפצעו במהומות , שהחלו אתמול . כך דיווחו ביטאון תנועת הנוער 
הקומוניסטית " קומולסקאייה פראוודה " ותחנת טלויזיה בטשקנט , בירת הרפובליקה . 
המהומות פרצו על רקע תביעות של אוזבקים לגרש כמה מאות טורקים מסחטיים , 
שהגיעו לפארקנט לאחר המהומות האתניות האחרונות באוזבקיסטאן . לדברי עדי 
ראייה , פרצו המוני אוזבקים לתחנת המשטרה בעיר והעלו אותה באש , וכן שברו 
את חלונות בניין מטה המפלגה הקומוניסטית בעיר . 
