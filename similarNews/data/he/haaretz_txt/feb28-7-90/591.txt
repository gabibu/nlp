זוללי השטחים למיניהם מחככים כפות בהנאה ; נחשול העלייה שאו - טו - טו מציף 
אותנו , קובר תחתיו את השד הדמוגראפי הנורא . בתקתוק זריז של מחשבי כיס 
הם שבים ומוכיחים לכל מי שמוכן להאזין , כי אין עוד כל יסוד לנפנף לנגד 
עיניהם במספרים מבהילים . הרוסים באים . כמי שמעולם לא התבסס על הטיעון 
הדמוגראפי , אני חש זכות מלאה לצנן מעט את ההתלהבות הזאת . להטוטי הסטטיסטיקה 
האלה הם רק אחד מן השניים ; או בלתי רלוונטיים לחלוטין , או , אם נתעקש 
להעניק להם רלוונטיות כלשהי , זניחים לחלוטין . בלתי רלוונטיים , יען 
כי מעולם לא הצלחתי להבין מדוע מיעוט של % 04 הוא איום נוראי , אך מיעוט 
של % 03 , ( או % 3 ) , הוא אסקופה נדרסת שמותר להתעמר בו ולשלול את זכויותיו 
הבסיסיות ביותר . יתרה מזאת , אפילו לא הצלחתי להבין מדוע הביטוי " רוב 
ערבי " נעשה לסמרטוט אדום , שהטריף את דעתם של זוללי השטחים עד שיצאו מעורם 
כדי להוכיח שאין רוב שכזה צפוי לעולם . וכי אפילו אחד מהם מוכן להעניק ל"רוב 
ערבי " , את אשר מגיע על - פי כללי הדמוקרטיה לרוב ? האם היו מהססים אפילו 
לשנייה אחת בטרם היו רומסים " רוב ערבי " , באותה אדנות נחרצת שבה הם רומסים 
מיעוט ערבי ? ( ולא נתעכב על העובדה השולית , שבשטחי הגדה - המערבית קיים 
רוב ערבי צנוע של תשעים - וכמה אחוזים , ומיעוט גמדי נוהג בו ושולט בו ונוגש 
בו ורומס בו , ללא נקיפות מצפון דמוקרטיות יתרות ) . מאז ומעולם סברתי 
כי הטיעונים הפסוודו - דמוגראפיים האלה , אינם אלא תערובת מוזרה של טשטוש - 
ערכים וצביעות . המספרים גם זניחים לחלוטין , כי התמונה הכללית אינה עומדת 
להשתנות . לצורך ההדגמה החשבונית החדה , נניח כמה הנחות מופרזות בעליל : 
נניח שתוך שנה מגיעים הנה חצי מיליון עולים מרוסיה , ונניח גם שכולם עד 
אחד מתנחלים להם , ( ללא הכוונה כמובן ) , בשטחי הגדה המערבית . התמונה 
הדמוגראפית , טרם החצי מיליון הזה , היא לערך כך : כתשע - מאות אלף ערבים 
בגדה , כשבע - מאות - אלף במדינת ישראל , עוד כשבע - מאות - אלף ברצועה . 
כ4 מיליון יהודים , מתוכם כ58 אלף בשטחים . דהיינו , כ6 . 1 מיליון ערבים 
כבושים , 7 . 0 מיליון ערבים אזרחים , ואם נכניס את כל " המקומיים " 
האלה לסיר אחד , ( בניגוד לדעתי האישית , אגב ) , נראה כי מתוך סך כולל 
של 3 . 6 מיליון אוכלוסין , יש 3 . 2 מיליון ערבים כ%73 . ועכשיו נוסיף 
בתרועת - נצחון את חצי מיליון העולים . האם קרה משהו משמעותי ? קדחת . 
מספר היהודים עלה ל5 . 4 מיליון , מתוך סך כולל של 8 . 6 מיליון . המיעוט 
הערבי הצטמצם ל%43 . לא התמוטטות שערים מסעירה . . . אפילו במעגל המצומצם 
של הכיבוש , לא מדובר בשינוי דרמטי . השטחים הקרויים בפי זולליהם יש"ע , 
כוללים 6 . 1 מיליון ערבים , ו580 . 0 מיליון יהודים . נוסיף את החצי 
מיליון , ונקבל 6 . 0 מיליון יהודים . עדיין מיעוט די קטן . כ%62 . ( 
קטן אף , באופן משעשע , מגודלו של המיעוט הערבי בשטחי האימפריה כולה ) 
. אפילו שם , במעגל המצומצם של הקולוניות , ואפילו בעזרת סופת - עלייה 
דמיונית שכזאת , לא ייעשו הכובשים לאחוז משמעותי מן האוכלוסיה . נצמצם את 
המעגל עוד יותר . נתעסק רק בי"ש של היש"ע . המצב שם יהיה 9 . 0 מיליון 
ערבים ו6 . 0 מיליון יהודים . % 04 . ריבונו - של - עולם , אפילו במשבצת 
הזעירה ביותר , משבצת הגדה - המערבית בלבד , יישארו הכובשים מיעוט , גם 
לאחר שכל מוסקווה ולנינגרד יקימו לידם את מוסקווה - עילית ואת קרני לנינגרד 
ב . על - כן חוששני , אחים יקרים , שגם מן העלייה לא תבוא הישועה ליש"ע . 
ודאי לא אם ננחת שוב על קרקע המציאות , ננכה מן העלייה את תוספת משאת - 
הלב , נושיב את העולים במקומות שבהם הם כנראה יבחרו ברובם לשבת , ונעסוק 
רק במסכת המספרים האחת שהיא כאילו - רלוונטית לדידם של הדמגו - גראפים למיניהם : 
חשבון האוכלוסין ברחבי א"י השלמה והגדולה . ושם , לשוב ולהזכיר , השינוי 
יהיה בן כ%3 אחוזים עגומים בלבד . כבר כאשר אמר מר שמיר את אשר אמר " אנו 
זקוקים לישראל גדולה , כדי לקלוט עלייה גדולה " היה ברור שהוא בעצם מתכוון 
להיפוכו המוחלט של המשפט הזה : " אנו זקוקים לעלייה גדולה , כדי לקלוט 
ארץ ישראל גדולה " . אך , אויה , המשפט הזה הוא כה אווילי , עד שאפילו 
היפוכו אינו נכון . וכמו קאטו הזקן בשעתו , אני מבקש לשוב ולצרוח : לא 
הדמוגראפיה הביאה אותי לייחל להשתחררות מן השטחים , אלא הטומוגראפיה . 
מגידולים ממאירים צריך להשתחרר . ואין ממאיר מן הכיבוש . 
