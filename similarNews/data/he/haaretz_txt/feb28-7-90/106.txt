מדובר בלובסטר הענק לאניני הטעם , המצוי לרוב לאורך חופיו של האי הקריבי 
הגדול מכולם , ומוגש לשולחנם של תיירים בלבד . הקובנים עצמם אוכלים אורז 
וגם זה לא בשפע . ההומור , ככל הנראה , הוא הנשק הסודי של עשרת מיליוני 
בני העם הקובני , כדי להתגבר על הקשיים הכלכלים , שהשנה יהיו קרוב לוודאי 
גדולים מאי פעם . המהפכות והרפורמות שהתחוללו בחודשים האחרונים ברוב מדינות 
הגוש הסובייטי ובמיוחד בברית המועצות הותירו את קובה ומנהיגה הסוציאליסטי , 
תלושים מההסדר הישן , חסרים את התמיכה המסורתית ונטולי הקשרים המסחריים 
והכלכליים שהחזיקו את קובה " על הרגלים " עם מי שכבר היום מכונה בפי פידל 
קסטרו " המחנה הסוציאליסטי לשעבר " . השנה החלה קשה למדי . מכתב קר ומחושב , 
חתום ע"י הוועד הפועל של מועצת שרי קובה , הופץ בכל אמצעי התקשורת והודיע 
לתושבים : " הזמנים קשים " . המקדמות של דגנים ומוצרים אחרים שהיו אמורות 
להגיע מהאחות הגדולה בריה"ם , על חשבון שנת 9891 , לא הגיעו , " למרות 
הרצון הבלתי ניתן לערעור לשתף פעולה עם העם הקובני . התוצאה לא איחרה לבוא . 
מתחילת פברואר יש הקצבות לחם בכל המדינה , והתושבים מקבלים שתי ביצים לנפש 
בשבוע , פרט להוואנה הבירה , בה מוצרים אלה יקרים ב%05 . התורים משתרכים 
שוב , וכפי שהודיע קסטרו בנאום כן לאומה , " הקשיים ימשיכו לגבור , לא 
ידוע איזו עזרה ומזון יגיעו השנה , ועוד פחות מכך אפשר לנחש איזו עזרה תתקבל 
בחמש השנים הבאות " . הוא ביקש מהקובנים להקריב , כדי להמשיך ולהכריע את 
הקשייים תחת הדגל הסוציאליסטי . סוציאליזם שיתקדם בקצב איטי עד כדי זחילה , 
כיוון שההונגרים מעכבים חלקי חילוף לאוטובוסים " איקרוס " , התחבורה הכמעט 
בלעדית , ובנוסף לכך , דורשים את התשלום בדולרים בלבד . הפולנים שעסקו 
בבניית מפעל נייר ב"פינר דל ריו " לקחו חופשה בלתי מוגבלת בדצמבר , וממשלת 
קובה מחפשת עתה חברה ספרדית שתמשיך את ייצור המצרך ההכרחי כל כך , עד כי 
בבתי השימוש הציבוריים של בתי המלון הגדולים במדינה , יש פקיד המחלק חתיכות 
נייר טואלט בהקצבה לכל דורש . קובה תארח בשנה הבאה את המשחקים הפאן - אמריקניים , 
והגרמנים מהמזרח התחייבו לבנות מסלול למרוצי אופניים . מקורות באירופה 
אמרו שקובה כבר נערכת למקרה שהידידים הגרמנים " הדמוקרטים לשעבר " יפנו 
את גבם , ומחפשת בספרד ובכל מדינה אחרת חברה שתמשיך את הפרויקט במקרה הצורך . 
עם חוב חיצוני של ששה וחצי מיליארד דולר לעולם המערבי , ועוד חוב בלתי ניתן 
לחישוב לבריה"ם , וכן הסירוב של השוק האירופי המשותף להתפשר על הסדרי תשלום 
על פי נוחותה של קובה , העתיד של מדינה זו אינו נראה טוב ביותר . החיים 
היומיומיים מתנהלים בריצה מתמדת בין העבודה לתור כלשהו . עם שכר מינימום 
של 051 פסוס ( כ021 דולר ) כשהממוצע לא עולה על 001 דולר , מה שיש לקובני , 
ובשפע , זה כסף ומה שחסר לו יותר מכל זה זמן ומוצרי מזון . יש מקרים שבגלל 
מחסור בדיור מתחלקים כמה מפרנסים בדירה אחת , וכולם מרוויחים יחד כ000 , 
1 פסוס בממוצע לחודש . אם אין לך דירה פרטית , תשלם על דיור ממשלתי עלות 
נמוכה במיוחד של כ02 פסוס . זהו פן נוסף בהישגים היוצאים מן הכלל של השיטה 
הקובנית שעליה אין כל ויכוח המעניקה שירותי בריאות , חינוך ושירותיים 
חברתיים בחינם . היא מותירה כסף רב בכיסו של העובד , והוא יישאר שם , 
כל עוד אי אפשר להחליפו במוצרי צריכה . התזונה הבסיסית של הקובני מווסתת 
או " מנורמלת " כפי שמכנים זאת שם , באמצעות פנקסי הספקה . רשימת המוצרים 
" המנורמלים " כוללת אורז , דגנים , סבון , נייר טואלט ( גליל לחודש 
לאדם ) ואפילו סיגריות , אולם לצעירים אין זכות לטבק מוזל לפי ההסדר . 
המוצרים המסובסדים תמיד זמינים , כמעט ללא תורים , ועולים לקובני רק 01 
פסוס . הבעיה היא שאי אפשר לכלכל משפחה בסל שכזה , ולא נותרת ברירה אלא 
לפנות לשוק החופשי " לה ליברה " , שם אפשר להשיג הכל במחירים שעולים לפעמים 
עד פי חמישה מהמחיר הרשמי . את האלכוהול שכחו מזמן . בקבוק רום , כל - 
כך קובני , אפשר להשיג רק ב"לה ליברה " , אפילו הבירה המצויה ובאיכות טובה , 
אפשר לקנות בחנויות מיוחדות במחיר 06 סנט . בבארים מעטים אפשר לשתות את 
הבירה אחרי תור ארוך תמורת פסו אחד . רק תקווה אחת נותרה להם ההנאה מהטיפה 
המרה . ביום הולדת ה51 נהוג בעולם הנוצרי לערוך חגיגה רבת משתתפים כמו הבר 
מצווה אצלנו . לכבוד האירוע יכול חתן השמחה לקנות באישור 01 ארגזי בירה , 
עוגה אחת וזר פרחים אחד . אלא שאת השמחה הזו יכול אדם לחגוג רק פעם אחת 
בחייו , ואילו להתחתן אפשר בלי סוף . כמה מהירי תפיסה גילו את התכסיס 
להתחתן ולהתגרש חינם , ובאמצע לשתות בירה . אלא שכמה מהירי תגובה בשלטון 
עלו על העניין , והטילו אגרה של 001 פסוס על גרושין . האזרח הקובני אינו 
יכול לרכוש מכונית על דעת עצמו , זהו נכס שאפשר להגיע אליו רק באמצעות שיטה 
הנקראת " תמריץ " : התנהגות טובה בעבודה , ייצור גבוה והיעדרות נמוכה , 
הן רק כמה מהתנאים הנדרשים כדי שוועד העובדים ימצא אותו ראוי להטבה , והמענק 
יינתן במכונית ה"לאדה " , דגם של פיאט המיוצר בברה"ם . הסינדיקט ישלם 0002 
פסוס והעובד המצטיין ישלים את ה0002 הנוספים בתשלומים חודשיים . אם ירצה 
אזרח קובני לפנק עצמו בארוחה דשנה , הוא יכול כמובן לבחור לעצמו מסעדה טובה 
עם תפריט מפואר , ישלם סכום עתק לאחר המתנה של שעות בתור , וקרוב לוודאי 
שייתקל באיזה תייר שיעקוף את ההמתנה המתישה ויתפוס לו שולחן מובחר , מיד 
לאחר שיציג את הדולרים שלו . ההוראה לכבד את אותו תייר כמו את התיירים האחרים , 
באה מגבוה צריך לתפוס את הדולרים בכל מחיר . התיירות בהחלט יכולה להיות 
אחד הפתרונות הטובים למשבר הכלכלי . אם בשנה שעברה הגיעו לקובה 000 , 052 
תיירים שהשאירו במדינה כ021 מיליון דולר , הרי שבשנת אלפיים צפויים כ2 מיליון 
תיירים שמשלמים במטבע חזק . הבעיה היא שעם התיירות המגיעה , באות גם ההזדמנויות 
לשחיתויות קטנות . פקיד של הוואנה אוטו , סוכנות להשכרת מכוניות , נוהג 
לבקש בקבוק קוניאק כדרך להשגת מכונית שתאורטית אזלה מהמלאי . אומרים שמה 
שקסטרו שונא ביותר , אחרי האמריקאים כמובן , זה את המושחתים . חורחה גומז 
ברטה , העומד בראש המחלקה להכוונה מהפכנית , מסכים אמנם שהתיירות יכולה 
לגאול את הכלכלה בארצו , אך לדעתו אין להתעלם מהסכנה האידיאולוגית הטמונה 
בזרים . המגע בין הקובני לתייר יכול לעורר שאיפות צריכה שהממשלה לא תעמוד 
בהן . מי שסבור שבקובה לא חלות תמורות נוסח מזרח אירופה , אינו מכיר במציאות . 
השנה ייערך במדינה הקריבית הכינוס הרביעי של המפלגה הקומוניסטית השלטת , 
מאז נוסדה לפני כ03 שנה , ודווקא השנה הביאו המנהיגים לשינויים מרחיקי 
לכת , כמו למשל עריכת בחירות חשאיות לנציגי הפרלמנט . עד עתה נערכו הצבעות 
אלו בהרמת יד פומבית . חורחה גומז ברטה טוען שהשינויים במפלגה הקובנית החלו 
עוד ב68 לפני הפרסטרויקה . יתכן , אלא שמאז הלכה מוסקווה כברת דרך , והשאירה 
את לה - הוואנה מאחור . 
