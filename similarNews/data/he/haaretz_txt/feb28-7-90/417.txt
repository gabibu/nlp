ואשינגטון ( מיוחד ל"הארץ " ) . ארבעה ימים אחרי נצחון הבחירות המדהים 
של האופוזיציה בניקרגואה מתברר יותר ויותר , כי העברת השלטון אינה מונחת 
בכיסו של איש . הקולות הבוקעים מחוגי הממשלה מעוררים את הרושם , שהמפלגה 
הסנדיניסטית המובסת רואה את העברת השלטון לא כעניין מובן מאליו , אלא כמשהו 
המצריך משא - ומתן , ומחייב ויתורים מפליגים מצד הנשיאה המיועדת , ויולטה 
צאמורו . ב27 השעות האחרונות נרשמה בניקרגואה הסלמה רטורית מדאיגה . הנשיא 
היוצא דניאל אורטגה הכריז , כי בדעת מפלגתו להוסיף " ולשלוט מלמטה " , 
ופעילי מפלגתו אינם מסתירים את רצונם להחזיק במוקדי הכוח העיקריים במדינה 
גם אחרי 52 באפריל , היום המתוכנן להשבעת הממשלה החדשה . מנהיג סטודנטים 
סנדיניסטי ביטא את רחשי הלב של הרדיקלים במפלגתו , כאשר הכריז באסיפה פומבית : 
" לפני שנמסור את השלטון הפוליטי , יש לנו הרבה דברים , שעלינו לשאת 
ולתת עליהם . אנחנו נשמור בידינו את השליטה על כמה משרדים חשובים , דוגמת 
משרד הפנים ומשרד ההגירה " . משרד הפנים רב העוצמה הוא השולט במשטרה החשאית 
ובכוחות הביטחון הפנימיים , ועובדים בו הקיצונים והקנאים שבמהפכנים הסנדיניסטיים . 
צאמורו חרגה שלשום מן הטון הפייסני , שניסתה לסגל לעצמה מלכתחילה , והכריזה , 
כי הנשיא אורטגה יצטרך לציית להוראותיה , " בין אם ירצה ובין אם לא " . 
היא אמרה : " על פי החוקה , אני אהיה בשלטון " . היא הודיעה , כי בדעתה 
להעביר מתפקידו את שר ההגנה , המפקד העליון של הצבא , גנרל אומברטו אורטגה . 
זה האחרון הוא אחיו של הנשיא , ונחשב לאיש מס 2 בניקרגואה . בחסות נשיא 
ארה"ב לשעבר , גימי קרטר , ושר המשפטים האמריקאי לשעבר , אליוט ריצרדסון , 
התחילו במנגואה השיחות הרשמיות על העברת השלטון . למרבה העניין , גנרל 
אורטגה מונה לנציג הסאנדיניסטי בשיחות . צאמורו מינתה את גיסה , אנטוניו 
לאקאיו , איש עסקים , שהיה מנהל מסע הבחירות שלה . " לבבית ומבוגרת " , 
תיאר לאקאיו את שיחתו הראשונה עם גנרל אורטגה . נראה שהנשיא אורטגה , אשר 
הזדרז להודיע כי יכבד את תוצאות הבחירות , נמצא תחת לחץ כבד של האגף הרדיקלי 
במפלגתו . את דבריו על " שלטון מלמטה " הוא השמיע באוזני עצרת גדולה של 
פעילי מפלגתו , במרכז עיר הבירה . תחנת רדיו סנדיניסטית במנגואה מעודדת 
פעילים לטלפן לאולפן , ולתקוף בחריפות את צאמורו . אחד מהם אמר , בשידור 
חי , שהוא מחכה להוראת אורטגה , כדי " להרים נשק " , ולהילחם למען המהפכה . 
לרדיקלים בתוך המפלגה , ובכללם אישים מרכזיים דוגמת שר הפנים , תומאס בורחה , 
היו מאז ומעולם הסתייגויות מפני " דמוקרטיה בורגנית " , על כל מה שמשתמע 
ממנה . משקיפים מציינים בעניין ובדאגה את שתיקתו הפומבית של בורחה , מאז 
הוכרזה מפלתה של המפלגה . שר הפנים הוא אחרון האבות המייסדים של החזית הסנדיניסטית , 
ולחם בהרים נגד הרודנות הימנית של משפחת סומוסה עוד בתחילת שנות ה06 . 
הוא ישב בבתי סוהר , סבל עינויים קשים , וידוע כחסיד נלהב של פידל קסטרו . 
הסנדיניסטים עומדים על קיום מה שהם חושבים להשגים העיקריים של מהפכתם : 
הרפורמה הקרקעית רחבת הממדים , והלאמת הבנקים וסחר החוץ . בעוד שצאמורו 
מבטיחה לקיים את הרפורמה , היא מתנגדת להלאמת מגזרים ניכרים של הכלכלה . 
בהלאמה הזו תלתה האופוזיציה את המשבר החמור , שסימניו הבולטים ביותר הם 
המחסור במצרכי צריכה ואינפלציה של 007 , 1 אחוז . דיווחים עתונאיים מניקרגואה 
מדברים על נכונות של אנשי צאמורו להתפשר בשאלת השליטה בצבא . לפי דיווח 
של סוכנות " יונייטד פרס " מאתמול , מנהיגי האופוזיציה " מוכנים לעזוב 
את הצבא לנפשו , ובלבד שיכיר בצאמורו כמפקדת העליונה " . אבל אין ספק שיסודות 
אחרים במחנה צאמורו יתנגדו לנוסחה כזאת , אשר תגביל מלכתחילה את יכולתה 
לשלוט . 
