האירועים הפוליטיים שהתרחשו באחרונה במזרח אירופה הסיטו את דעת הקהל העולמית 
מגורלו של המיעוט הטורקי בבולגריה . מיעוט זה , אשר בשנים האחרונות עבר 
סבל רב , זכה שוב לתשומת לב לאחר שהממשל הבולגרי החדש הודיע על נכונותו 
לשפר את מצבו . הטורקים שנותרו בבולגריה , וגם אלה שעזבו והשתקעו בטורקיה 
ובארצות אחרות , ובמיוחד אלה המנסים בימים אלה לשוב לארצות מוצאם כולם 
כאחד נתונים עדיין במצוקה . חרף הודעות הממשלה , נתקלים השבים במשטמה מצד 
שכניהם , החוששים כי אלה ינסו ליטול לעצמם את מה שנגזל מהם . גם מצבם של 
הפליטים שמצאו מקלט בארצות אחרות מתוך תקווה להשתקע בהם אינו שפיר . כך , 
למשל , פליטים טורקים שהגיעו לשוודיה ניצלו מגירוש על ידי שלטונות ההגירה 
השוודיים רק לאחר שמצאו מקלט בכנסיות מקומיות באורח זמני . שפר במקצת גורלם 
של אותם טורקים , והם הרוב , שמצאו מקלט על אדמת טורקיה . תחילה התקבלו 
הללו בזרועות פתוחות , הן על ידי הממשל הטורקי והן על ידי הציבור הרחב . 
לפליטים הוגשה עזרה חומרית והם שוכנו במחנות ובמעונות על חשבון הממשלה הטורקית . 
לבעלי מקצועות חיוניים ניתנה עדיפות במתן עבודה ורבים נקלטו במשק הטורקי . 
רבים אחרים החסרים הכשרה מקצועית , לעומת זאת , מצאו עצמם מחוסרי עבודה 
ותלויים בנדיבותם של גופים הומניטריים . קפמאליד4אלה גם אלה עוברים בימים 
אלה משבר של הסתגלות חברתית המקשה על היקלטותם . על אף המכנה המשותף הנרחב 
בינם לבין אחיהם בטורקיה . הקשישים ביניהם דוברים טורקית עתיקה ואינם מודעים 
לשינויים המפליגים שהוכנסו בשפה הטורקית מאז קום הרפובליקה . הצעירים לעומתם 
דוברים בולגרית שוטפת והטורקית שבפיהם דלה . בימים הראשונים לבואם של הפליטים 
שרר בטורקיה קונסנסוס לגבי הצורך לקלוט את האחים השרויים במצוקה . ההפגנות 
נגד בולגריה , בין אם היו " מטעם " או לא , ביטאו רגשות אחווה ספונטניים . 
הטורקים , ללא ספק , חשים קרבה לאחיהם מאותו מוצא אתני הדרים מחוץ לטורקיה 
והשרויים במצוקה . כך הדבר לגבי המיעוט הטורקי ביוון ולגבי הטורקים - מוסלמים 
בברית המועצות . כאשר מדובר במיעוט טורקי הנרדף על ידי ממשל שנוא במיוחד , 
כמו בולגריה , מתגייס העם הטורקי רובו ככולו למען המטרה . התמיכה , אכן , 
באה ממרבית שכבות העם : אמנים ידועים ערכו מופעים פומביים שהכנסותיהם קודש 
למען הפליטים ; בנקים וחברות כלכליות תרמו סכומים גדולים לרווחת הבאים ; 
ארגונים וולנטריים ותרבותיים תרמו רהיטים ואביזרים הנחוצים לאלה שבאו מקרוב . 
אפילו ארגונים של יהודים יוצאי טורקיה , כמו אלה שבישראל ובלוס אנגלס , 
ערכו מסעות לגיוס תרומות עבור בני ארצם לשעבר . בביקורי במחנות פליטים 
שליד הגבול הטורקי - בולגרי מצאתי מכשירי טלוויזיה שנתרמו על ידי התאחדות 
יוצאי טורקיה בישראל . עם זאת , זמן מה לאחר בואם של הפליטים הראשונים הצטננה 
במקצת אווירת ההתלהבות שקידמה את פני הבאים בימים הראשונים . סגירת הגבול 
הטורקי - בולגרי על ידי הממשלה הטורקית , האפשרות שניתנה לפליטים לשוב למולדתם , 
תשומת הלב שהוענקה לגורלם של טורקים - אתניים ביוון ובאזרבייגאן , ובעיקר 
חששם של טורקים רבים מכך שהפליטים יזכו להטבות על חשבונם , שינו במידה מסוימת 
את היחס של הציבור הרחב כלפי אחיהם מבולגריה . באחרונה חל שינוי בדעת הקהל 
בטורקיה ושוב מורגשת התעוררות ודאגה לגורל המיעוט הטורקי בבולגריה , במיוחד 
לגבי אלה המנסים לשוב לבתיהם . בעקבות הפרסומים הרבים באמצעי התקשורת בטורקיה , 
המתארים את היחס הנוקשה אשר המגורשים נתקלים בו בבואם לשוב למקומות מוצאם , 
נערכו הפגנות תמיכה בערי טורקיה . בהפגנות אלה תבעו המפגינים , כמו גם 
דוברי הממשל הטורקי , לנהוג באיפוק בשבים לבתיהם ולהגן על חייהם ורכושם 
של כל תושבי בולגריה ללא הבדל דת ומוצא . קפמאבינהתסיסה האנטי - בולגרית 
בטורקיה התחדשה ביתר שאת דווקא לאור הציפיות שנתלו במשטר הבולגרי החדש , 
המנסה להפגין גישה ליברלית יותר כלפי האוכלוסייה בכלל והמיעוטים בפרט . 
האשמות על התעללות בבני המיעוט הטורקי והפלייתם לרעה נדחו על ידי דוברי המשטר 
הקודם בסופיה . בעבר הוחזקה הגרסה הרשמית , שלפיה הטורקים שעזבו עשו זאת 
בלחץ תעמולה טורקית רשמית , שהפצירה בהם לנסות ולהימלט מארצם . לפי גרסה 
זאת , הטורקים שעזבו את בולגריה עשו זאת מרצונם החופשי ומבלי שהופעל עליהם 
לחץ לעזוב . נהפוך הוא . לעוזבים ניתנה אשרת תייר והובטח להם שיינתן להם 
לחזור לבתיהם לאחר שיגמרו לסייר ברחבי העולם . גרסה זאת , אשר אף הבולגרים 
עצמם מודים כיום בכך שהיא מפוברקת , הופצה , ועדיין מופצת , על ידי אמצעי 
התקשורת ודוברי הממשלה ביוון השכנה , המקיימת יחסי ידידות עם בולגריה , 
במיוחד על רקע העימות המשותף עם טורקיה . הסיפורים מסמרי השיער של פליטים 
מבולגריה , בעיקר אלה ששוכנו במחנות פליטים באזור הגבול בתקופה שלפני המהפך 
הפוליטי בבולגריה , מציגים את הגרסה שהופצה בעבר על ידי הבולגרים ותומכיהם 
באור אחר . למרות אשרת התייר שהוטבעה בדרכונם , היו הטורקים אזרחי בולגריה 
מעדיפים להישאר בארצם לו רק יכלו . לגירושם , שבוצע במהירות ובאכזריות , 
קדם מסע נרחב ומתכונן היטב , שבו ניסו השלטונות הבולגרים להטמיע את המיעוט 
הטורקי בכלל האוכלוסייה המקומית . במהלכו של תהליך " בולגריזציה " כפוי 
זה , הוכרחו אזרחים ממוצא טורקי להחליף את שמותיהם לשמות בעלי צליל סלאווי 
ולחדל מכל פעילות דתית ותרבותית בעלת צביון מוסלמי - טורקי . בשנה שקדמה 
לנפילת זיווקוב ניתנה לטורקים - מוסלמים שרצו בכך אפשרות לעזוב . למעלה 
מרבע מיליון בולגרים ממוצא טורקי ניצלו אפשרות זאת ועברו , מרצונם או שלא 
מרצונם , לשטח טורקי . הפליטים הושמו תחילה במחנות באזור הגבול הטורקי - 
בולגרי , ורבים מהם מצאו את דרכם לאחר מכן לפנים הארץ . כיום בכל ריכוז 
אוכלוסין גדול בטורקיה יש רבים ממוצא בולגרי , המזוהים במראה פניהם ובשערם 
הבהיר והטורקית המוזרה משהו שבפיהם . ההגירה המסיווית לטורקיה פסקה זמנית 
לאחר שהממשל הטורקי הודיע ( בסוף אוגוסט ) כי לא יתקבלו פליטים נוספים 
מבולגריה הבאים ללא אשרת כניסה , עד אשר יימצא הסדר כולל לבעיה . צעד זה , 
שנועד ללחוץ על הממשל הבולגרי לשנות את מדיניותו , הותיר פליטים רבים כשהם 
תקועים משני צדי הגבול , כולל משפחות שהופרדו . רק נפילתו של המשטר הקודם 
בסופיה פתרה את מצוקתם של האחרונים . אלה מהפליטים ששהו עדיין בצד הבולגרי 
של הגבול , ושלהם קרובים בצד הטורקי , הורשו להתאחד עם בני משפחותיהם . 
אחרים החלו לשים פניהם למקומות מגוריהם הקודמים . אל האחרונים הצטרפו רבים 
שכבר מצאו מקלט זמני בטורקיה , במיוחד כאלה אשר לא נקלטו כלכלית וחברתית . 
ההקלה במצבם של הטורקים הבולגרים , הן של אלה שעזבו והן של אלה שנשארו 
בבולגריה , התאפשרה לאחר שהממשל החדש בסופיה הכיר בטעות שעשה קודמו , והודיע 
על נכונותו להסדר כולל עם ממשלת טורקיה לגבי מכלול הבעיות שבין שתי המדינות 
ובכללן שאלת המיעוט הטורקי . השיחות בין שתי המדינות נערכו בכוויית בחודש 
שעבר בנוכחות שרי החוץ של שתי המדינות ובתיווכו של השליט הכווייתי . בתום 
השיחות , שהתנחלו , כפי שנמסר , באווירה ידידותית , נמסר כי הושגה התקדמות 
לפתרון הבעיות העומדות על הפרק . בעוד שסיבוב השיחות הראשון בין שני שרי 
החוץ , שהתקיים סמוך לנפילת המשטר הקודם , נערך באווירה חשדנית , הרי 
שהסיבוב השני התאפיין בלבביות רבה יותר . אווירה זו הושגה לאחר שממשלת בולגריה 
הודיעה רשמית , ב92 בדצמבר , על נכונותה לאפשר לכל הטורקים ממוצא בולגרי 
לשוב לבתיהם . כך , כפי שמסר הקונסול הכללי של בולגריה באיסנטבול , יוכרו 
דוברי הטורקית בבולגריה כאזרחים שווים בפני החוק ללא כל הגבלות או זכויות 
יתר . הקונסול , שדיבר במסיבת עיתונאים ראשונה מזה שנים ארוכות , הדגיש 
כי מעתה יותר לטורקים בבולגריה לשאת שמות טורקיים , לדבר את שפתם ולקיים 
את דתם ללא הפרעה . כל הטורקים שעזבו את בולגריה מוזמנים לחזור אליה ורכושם 
ומקומות עבודתם הקודמים יוחזרו להם עם שובם . הפליטים החוששים לחזור למקומות 
מגוריהם הקודמים ייושבו באזורים חדשים בעידוד הממשלה . מאז פרסומן של הודעות 
אלה חלו התפתחויות משמעותיות : הטורקים בבולגריה החלו להשמיע דרישות פוליטיות . 
כ000 , 5 מהם השתתפו בהפגנה שנערכה לא מכבר בסופיה וכ006 מהם צרו על הפרלמנט 
בתביעה להשיב לבם את זכויותיהם . לראשונה מזה שנים נשא מנהיג הטורקים בבולגריה 
נאום בטלוויזיה הממלכתית . בנאום , שנשא בטורקית , נמתחה ביקורת על פקידים 
בולגרים בדרג מקומי , הממשיכים להצר את רגלי הטורקים המקומיים . נמסר כי 
הממשלה החדשה בסופיה הקימה ועדה מיוחדת שתפקידה ללמוד את בעיות המיעוט הטורקי 
ולהציע פתרונות נאותים . דיווחים מבולגריה מסרו כי לא מוטלים כעת עונשים 
על טורקים המדברים בשפתם בפומבי , ומותר להם לבצע ברית מילה כמקובל אצל 
מוסלמים . בתחילת ינואר , לראשונה מזה שנים , נמסר כי תינוק שנולד להורים 
טורקים נרשם במשרד הפנים הבולגרי תחת שמו הטורקי . מעודדים מהכרזות אלה החלו 
הפליטים הטורקיים לשוב לארץ מוצאם . עד כה שבו מטורקיה לבולגריה כמאה אלף 
פליטים ונראה שרבים נוספים יבואו בעקבותיהם . למרות התפתחויות מעודדות אלה , 
לא תם סבלם של בני המיעוט הטורקי בבולגריה . לעומת העידוד הרשמי שניתן על 
ידי השלטונות , החלו גורמים שונים בבולגריה , בהם תומכי המשטר הישן , 
לנקוט צעדים שמטרתם להניא את הפליטים מלשוב לבתיהם . ממקומות שונים ברחבי 
בולגריה , במיוחד כאלה שאוכלסו בעבר על ידי טורקים רבים , נמסר על הפגנות 
שקידמו את פני השבים . מאחורי ההפגנות ניצב ארגון חדש הנושא את השם " החזית 
להגנת האינטרסים הלאומיים של בולגריה " . הארגון הקים ועדות מחוזיות והודיע 
על כוונתו לערוך כנס לאומי בסופיה . מנהיגו , יוטו פטרוב , הודיע כי אין 
בכוונת אנשיו להיאבק בממשלה החדשה , וכי גם בולגרים ממוצא טורקי מוזמנים 
להצטרף לשורות הארגון . הפגנות אנטי - טורקיות נערכו , ועדיין נערכות , 
במיוחד באזור קורדזהלי , כ052 ק"ם דרומית לסופיה , שבו הוחל בעבר המסע 
להטמעת הטורקים הרבים שהתגוררו באזור . המפגינים התלוננו כי לא נועצו בהם 
עת שהוחלט להחזיר את המגורשים , ומשלחת מטעמם אף יצאה לסופיה להפגין מול 
הפרלמנט . נראה כי הממשלה והציבור בטורקיה נותנים אמון מסויג בהודעו המרגיעות 
אמצעי התקשורת מזכירים את העודה שרבים מאנשי המשטר החדש באו משורות המשטר 
הישן , ובכללם כאלה שהיו מעורבים ישירות בדיכוי הטורקים . העתון הטורקי 
הפופולרי " גונש " מציין כי מאחורי הגורמים המסיתים עומדים כוחות " שובינסטים - 
ריאקציונרים מתומכי זיקוב , המנצלים את המצב כדי לזרוע מבוכה ואנרכיה במדינה " . 
לסיום נותר לשאול מה מביא עם כמו הבולגרים , הידוע כפי שניתן לראות ביחסו 
ליהודים בשואה בסבלנות מסורתית כלפי מיעוטים , לנהוג כפי שנהג ? נראה כי 
הן תחת המשטר הישן והן תחת המשטר החדש נובע יחסם של הבולגרים מסיבות כלכליות . 
הטורקים בבולגריה , שהיוו את עמוד השדרה הכלכלי , שימשו ומשמשים מושא 
לקנאה מצד עמיתיהם הנוצרים . גם אם העם הבולגרי הינו סבלני באופיו , שנים 
של תעמולה אנטי - טורקית , כמו גם ניסיון של המשטר הסטאלינסטי הקודם להסיט 
את דעת הקהל המקומית מהקשיים האמיתיים על ידי חיפוש שעיר לעזאזל כל אלה 
עשו את שלהם . לבולגרים כיום יש סיבות טובות לחשוש כי הטורקים , המנסים 
לשוב למקומותיהם , עלולים לגזול מהם מקומות עבודה ויתרונות כלכליים . חשש 
זה הוביל להפגנות אנטי - טורקיות בערים שונות בבולגריה , המבטאות יותר חשש 
כלכלי מאשר איבה על רקע אתני - דתי . ללא ספק , מאחורי הפגנות אלה עומדים 
תומכי הממשל הישן , אשר חוששים לגורלם כעת ומנסים לזרוע אנרכיה . תמיכת 
הממשל הנוכחי במיעוט הטורקי מוצגת על ידי הגורמים המתסיסים כ"בגידה " בלאומיות 
הבולגרית , טענה שמדרך הטבע נתפסת על ידי רבים . בולגריה כיום שרויה במצוקה 
כלכלית עמוקה וכל מי שמוצג כמוסיף למצוקה נתקל ברגשות איבה . העובדה שהטורקים 
בבולגריה ידועים כגורם קונסטרוקטיווי בכלכלה המקומית , וכי עזיבתם העמיקה 
את המשבר הכלכלי וחייבה גיוס עממי למניעת התמוטטות ענפים שונים בתעשייה ובחקלאות , 
שהיו קודם בידיים טורקיות אינה נלקחת בחשבון על ידי הגורמים שמאחורי ההסתה 
האנטי - טורקית . הללו אף שוכחים את התועלת שיכולים להביא הטורקים הרוצים 
לשוב לבולגריה . גם העזרה שהם יכולים לקבל מהממשלה הטורקית ומחברות כלכליות 
בטורקיה לשיקום כלכלתם כפי שמקבלות מדינות שכנות כדוגמת רומניה נשכחת מלבם 
של אלה העומדים מאחורי ההסתה האנטי - טורקית . קפמאליד4אלא שהפעם , בניגוד 
לעבר , המשטר בסופיה אינו עומד , לפחות רשמית , מאחורי ההסתה . המשטר 
החדש בבולגריה מודע גם לנזק שנגרם לכלכלת המדינה בעקבות עזיבת הטורקים , 
כמו גם לצורך לשפר את הדימוי של בולגריה בעיני העולם המערבי ולנרמול היחסים 
עם אנקרה . נראה כי ההבטחות שניתנו לאנקרה להגן על המיעוט הטורקי משקפות 
כנת מצד סופיה . הבטחות אלה , שנתקבלו באהדה מעבר לגבול הטורקי , לא תמיד 
ניתנות למימוש בשטח . חוסר היציבות הפוליטית והכלכלית בבולגריה ואי - היכולת 
של הממשלה בסופיה להטיל מרותה בפרובינציות משאירות למעשה את המיעוט התורכי 
אלה שנשארו ואלה שחזרו לחסדיהם של שליטים מקומיים . עד אשר תשתרר יציבות 
פוליטית וכלכלית בבולגריה ימשיך המיעוט הטורקי בבולגריה לשמש שעיר לעזאזל . 
