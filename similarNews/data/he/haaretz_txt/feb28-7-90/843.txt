שר החוץ , משה ארנס , הותקף אתמול בכנסת משמאל ומימין , אולם הדגיש דווקא 
את המאחד את הליכוד והמערך הסרוב לדבר עם אש"ף , והסכמה שירושלים תישאר 
בלתי מחולקת ובירת ישראל . ארנס השיב על הצעות לסדר היום . בתום הדיון 
הועברו כל ההצעות לוועדת החוץ והבטחון , לפי הצעתו . שר החוץ לא ענה לחברי 
הכנסת על שתי השאלות היסודיות שנשאל : האם יסכים פורום ממשלתי כלשהו לכך 
שבמשלחת הפלשתינית לשיחות עם ישראל יהיו מגורשים מהשטחים , והאם יסכימו 
שייכללו בה תושבי מזרח ירושלים , שהם בעלי דירות גם במקום אחר בשטחים . 
לדברי שר החוץ יש להבין כי הוויכוח על הרכב המשלחת הפלשתינאית בדיונים הוא 
חשוב : אש"ף עדיין מבצע מעשי טרור בקנה מידה גדול ורואה עצמו כמייצג שישה 
וחצי מיליון פלשתינאים , בשטחים ובפזורה , בעוד ישראל רוצה לדון רק עם 
מיליון וחצי תושבי יהודה , שומרון ועזה בלבד . לכן יש להקפיד על - כך שהם 
ולא אש"ף , יישבו מולנו בשיחות , אמר ארנס . אם יסכימו שתי המפלגות הגדולות 
ללכת למשא ומתן על בסיס המאחד אותן , אפשר יהיה להשיג תוצאות שיאפשרו בחירות 
דמוקרטיות בשטחים , אמר השר . אך כאשר יש דרישות לוויתורים מתוך הממשלה , 
תוך איום לפרק אותה , אי - אפשר לנהל משא ומתן יעיל . מיכה גולדמן ( מערך ) 
, אמר שאם ימשיך שר החוץ להתבצר בעמדתו , הוא יהיה אשם במצוקה המדינית 
שאליה תיקלע ישראל , ולהתרחקות מארה"ב . יוסי שריד ( רץ ) , אמר שמי 
שתמך ביוזמה המדינית של הממשלה מחודש מאי אשתקד , צריך היה לדעת מלכתחילה 
שייאלץ לדבר עם אש"ף . רחבעם זאבי ( מולדת ) , תבע לקיים בחירות או משאל 
עם , בטרם תתחייב הממשלה להסכמה כלשהי לדרישות ארה"ב . יואש צידון ( צומת ) 
, אמר שככל שישראל נסוגה , גובר הלחץ האמריקאי . מיכאל איתן ( ליכוד ) 
, אמר כי " אנחנו בעימות עם ארצות הברית " . הוא האשים את ארנס בהסתרת 
האמת מהעם . " ארצות הברית מתואמת עם אש"ף , ואם נגיע לקהיר נמצא עצמנו 
מול חזית מאוחדת של שלושתן " , אמר . גאולה כהן ( התחיה ) , פנתה אל חברי 
הליכוד וביקשה מהם להתפטר מהיוזמה , או מהממשלה . " שמיר משמש ראש ממשלה 
על תנאי בממשלת רבין " , היא טענה . " הצהרת בייקר מכוונת לדרדר אותנו 
למדינה פלשתינית . חייבים לעצור אותה . הליכוד עוצר את מאמצי המחנה הלאומי 
להיאבק על ארץ - ישראל , ובמצב זה חייבים לערוך בחירות " , אמרה . קפידבינכמאתיים 
אסירי ציון , רובם מברית המועצות , התארחו אתמול בכנסת , כאשר הועלו בה 
שתי הצעות לסדר היום בעניינם , שעליהן השיב השר משה נסים . " מי שמתנגד 
לעלייה בכל מקום שהוא , אינו מכיר במדינת ישראל " אמר השר , בהתיחסו להתבטאויות 
ערביות נגדה . יו"ר הכנסת , דב שילנסקי , ברך את המוזמנים . שושנה ארבלי - 
אלמוזלינו , שידברה על הנושא בשם המערך , אמרה שאין להרפות גם מהמאבק לשחרור 
אסירי ציון בסוריה , אתיופיה ותימן . אברהם שריר , שדיבר בשם הליכוד , 
אמר שהידיעות על הגברת האנטישמיות בברית המועצות מחייבות את ישראל לעשות 
הכל כדי להוציא את היהודים משם ולהביאם ארצה . 
