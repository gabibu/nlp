" ביטחון חיינו כאן קודם לכל יחסי ציבור טובים לישראל ברחבי העולם . אין 
בדעתנו להפקיר נכסים ביטחוניים שנכבשו במחיר כה יקר , ולו רק כדי למצוא 
חן בעיני זרים " . כך אמר אתמול שר הביטחון יצחק רבין , בטקס האזכרה השנתי 
לחללי מערכות ישראל שמקום קבורתם לא נודע , בהר הרצל בירושלים . הטקס נערך 
בהשתתפות המשפחות השכולות , נשיא המדינה חיים הרצוג , ראש הממשלה יצחק 
שמיר , שרים , ומוזמנים רבים . השר רבין אמר בטקס : " בקרב על השלום 
כמו במלחמה אנו זקוקים לדמיון , תושייה ולהתפתחות , ולאותו אומץ - לב שהקנה 
לנו את ההישגים הצבאיים הגדולים . עלינו לכלכל צעדינו בזהירות ובתבונה כדי 
שלא נחמיץ את השעה , אבל כדי שלא ניפול בפח , ובקרב הזה על השלום שאנו 
כה מייחלים לו , יעמוד לנגד עינינו תמיד ההר הזה וכן אלפי הקורבנות שבאו 
על מדינת ישראל במלחמה על חייה , וכן הנעדרים והחללים שמקום קבורתם לא נודע . 
" כאבן וצערן של משפחות השכולות יהיו מוטלים על כתפי כל מי שההחלטות הגורליות 
בידיו בזמן הקרוב . לא שילמנו את המחיר המר והכבד הזה כדי להיכנע . לא 
שיעבדנו את חיי החברה והכלכלה במדינת ישראל במשך שנת דור , כדי לתת ולא 
לקבל תמורה מלאה עד תום של שלום וביטחון . " הצער והכאב כפולים ומכופלים 
ואין להם שיעור , כאשר אין לכם ולנו מקום להניח עליו ראש ולבכות , ורק 
טבלת - האבן הריקה עדה ליגון הנורא . היום , ז באדר , יום מותו של משה 
רבנו שמקום קבורתו לא נודע , אנו באים לומר לכם , הורים , רעיות , אחים 
ואחיות , בנים ובנות , שאין מרפא לכאבכם ופצעיכם , אולי לא יגלידו לעולם , 
אך אנו , שנשארנו כדי לזכור ולהזכיר , רואים עצמנו חלק מכם ומכאבכם הנורא . 
במקום הזה , כולנו משפחה אחת . " משפחות יקרות , אני יודע שאין מלים 
שיכולות לנחם ואולי תהא זו נחמתכם בידיעה שאנו ממשיכים לזכור את חברינו הלוחמים 
שלא זכו למנוחה אחרונה ועושים הכל כדי להיות ראויים לקורבנם " . הטכס נפתח 
בהדלקת אבוקת הזיכרון בידי דליה אש , אלמנת הטייס , רס"ן שמעון אש ז"ל , 
שמטוסו הופל בסיני , ואמירת קדיש מפי הנער דוד מזרחי , ששכל את אביו יעקב 
מזרחי ז"ל בקרבות סיני , במלחמת יום כיפור . 
