כיום , כמה חודשים אחרי שהסתיים מבצע הגבייה התקיף בבית - סאחור , מתברר 
כי מרי המסים בעיירה הנוצרית לא היה " מסיבת התה " של בוסטון . בית - 
סאחור לא הצליחה לבשר לעולם כי , שלטון מול אוכלוסייה , שוב ניצחה האוכלוסייה . 
השלטון הישראלי הוכיח כי בידיו הכלים והאמצעים לכפות על התושבים את רצונו , 
בכוח , בכל תחומי החיים כמעט . דו"ח מרכז המידע לזכויות האדם בשטחים " בצלם " , 
על מערכת המסוי בשטחים , שפורסם השבוע , מצביע שוב על המחיר שנאלצת ישראל 
לשלם כדי לממש את שלטונה . היכולת לגבות מסים נחשבה מתמיד הביטוי המיידי 
ביותר ליכולתו של השלטון המרכזי לממש את שלטונו , כמו הלקח מ"מסיבת התה 
של בוסטון " , שהציתה את מלחמת העצמאות האמריקאית . כאשר מימשל אינו מסוגל 
לגבות מסים מהתושבים , מרמז הדבר שימיו ספורים . לפיכך , כבר בתחילת האינתיפאדה 
גיבשו אישים פלשתינאים , כמו חנא סיניורה ומובארק עוואד , עקרונות להתנתקות 
כלכלית מהשלטון הישראלי , כצעד להתנתקות הפוליטית הסופית . פרק חשוב באסטרטגיה 
שגיבשו המליץ על פתיחת מרי מסים , כמו זה שהיה בבית - סאחור . הנהגת ההתקוממות 
שילבה רעיונות אלה בכרוזים שהפיצה , והשלטון נערך לסכל את המגמה הזאת . 
היה לכך מחיר . ישראל , יש לחשוש , הופכת את תושבי השטחים , באמצעות 
הפגיעה המתמדת באורח חייהם ובכבודם , לאנשים מרירים וזועמים שאין להם עוד 
מהקפמאליד4חמלהפסיד . בהקשר זה נזכיר את דבריו של ראש אגף המכס והבלו , 
מרדכי ברקת , שאם היה מנסה להפעיל בתחומי הקו הירוק רק חלק מהאמצעים שהופעלו 
בשטחים להגברת גביית המסים , היו תולים אותו בכיכר ציון בירושלים ( ראיון 
ל"הארץ " , 01 . 13 ) . מהן השיטות שעליהן אומר האיש , העומד בראש אגף 
במערכת המסוי , דברים כה קשים ? לעתים קרובות נעשה שימוש באמצעים לא - 
חוקיים לגביית המס , נכתב בדו"ח " בצלם " : גביית מסים מקרובי משפחה של 
נישום , התניית מתן שירותים בתשלום מסים , התניית שירות בתשלום חובו של 
צד שלישי והחרמת תעודות זהות ורשיונות רכב של חייבים או של צד שלישי . הוראות 
צו 2621 , למשל , מתנות מתן שירות בתשלום מס , והן כוללות את רוב תחומי 
החיים של תושבי השטחים . מאחורי צו זה עומדת דרישה המשפיעה באופן יום - יומי 
כמעט על כל תושבי השטחים . כל מי שנזקק להוצאת רשיון נהיגה או חידושו , 
לחידוש רשיון הרכב , לאישור יציאה לחו"ל , לאישורי יבוא או יצוא , להתקנת 
טלפון או אישור בנייה ואפילו לרשיון לעסוק בראיית חשבון , במדידה או בביטוח , 
חייב להחתים מעין טופס טיולים בשבע רשויות שונות של הממשל הישראלי : המשטרה , 
מס הכנסה ( החתימה מותנית בהיעדר חובות מס ) , בלו ומס ערך מוסף ( החתימה 
מותנית באי - חובות מס ) , מינהל אזרחי , עירייה , משרד הפנים ומס רכוש . 
ביצוע ההליך הזה מחייב להשקיע כמה ימי עבודה ועמידה מורטת - עצבים בתור 
בכל אחד מן האגפים האלה בנפרד . ההיתקלות עם הפקידים הישראלים היא לעתים 
קרובות לא - נעימה , והפקידים נוהגים לחרוג לפעמים גם מהתקנות , הנוקשות 
כשלעצמן . לדוגמה , עדותו של אחמד אבו - עידה מבית - לחם . ב88 . 4 . 5 
נולדה לו בת והוא רצה לרשום אותה ולקבל תעודת לידה . נאמר לו שעליו להחתים 
את שבע הרשויות בטופס הטיולים כדי לזכות בתעודה . כשהגיע למשרדי מס ההכנסה , 
לא ניתנה לו החתימה המבוקשת בשל טענה על חוב של 009 ש"ח . בסופו של דבר , 
מילאה אישתו בקשה בשמה שלה , קיבלה את חתימת שבע הרשויות וקיבלה את תעודת 
הלידה . דובר צה"ל מסר בתגובה לדברים אלה כי התניית מתן תעודת לידה בהצגת 
אישור בדבר אי - חבות המבקש ממסים ומתשלומי חובה אחרים אכן נוגדת את הוראות 
צו 2621 . קפמאפרקחמהוראות צו 2621 , אומר " בצלם " , לא היו עומדות במבחן 
משפטי בתוך ישראל . " צו זה שובר את מערכת הזכויות והחובות , מכיוון שהוא 
מנחית חובת - על לתשלום מסים , שבכוחה לשלול מאדם את זכויותיו על אף שמילא 
את כל חובותיו הרלוונטיות . סמכויות קיצוניות אלה באות בנוסף למנגנון אכיפה 
וגבייה הקיים בחוק המסוי . בנסיבות אלו , נעשה שימוש רב במתווכים תמורת 
תשלום " . הנה דברים מעדותו של רסאן עבד אל ואהב אל - חטיב , מדריך לאמנויות 
באוניברסיטת ביר - זית , תושב אל - בירה שליד רמאללה : " פניתי לפני כחודשיים 
למשרד הפנים ברמאללה כדי לקבל תעודת מעבר לצורך נסיעה לחו"ל . הצטיידתי 
בטופס טיולים . כאשר הגעתי למס הכנסה , ביקש ממני הפקיד שלושה שוברי משכורת 
אחרונים . הצגתי לו מכתב מאוניברסיטת ביר - זית המוכיח כי אני עובד בה , 
והסברתי לו כי האוניברסיטה משלמת לעובדיה במזומן ולא בהמחאות . הפקיד ענה 
לי שזו בעיה שלי ולא שלו . שאלתי אותו האם קבלת משכורת במזומן ולא בהמחאה 
זה בניגוד לחוק . הפקיד צעק עלי וגירש אותי ממשרדו " . רסאן , על - פי עדותו , 
פנה אל אדם שאינו עובד במינהל אבל בעל קשרים טובים שם . תמורת תשלום ( 
התשלום נע בין 05 ל001 דולר , לפי חומרת המקרה ) הסדיר האיש את היתר היציאה 
שלו . תגובת דובר צה"ל למקרה זה היתה כדלקמן : " המקרה לא מוכר לנו . 
בכל מקרה , אם אדם עובד באוניברסיטה , הרי שחייב הוא בתשלום מס הכנסה . 
אם מעבידתו היתה מצייתת להוראות החוק ומנכה במקור את המס שהוטל עליו , 
היה בכך להקל על חובותיו של מר אל - חטיב . לא נראה לי כי יש לבוא בטענות 
אל המינהל האזרחי בשל מחדלה של האוניברסיטה " . באשר לטענה בדבר קבלת אישור 
אי - חבות תמורת תשלום לעובד המינהל האזרחי , אמר הדובר כי מדובר בטענה 
חמורה , וכי ישמח לקבל פרטים נוספים כדי לברר את העניין עד תום . אצל עורכי - 
הדין המטפלים בענייניהם של תושבי השטחים מתרבות באחרונה התלונות על התניית 
קבלת רשיון או תעודה בתשלום של חוב מסים של צד שלישי . ב98 . 7 . 5 נכנס 
לשטחים סאלח מוסבח איברהים עטעוט , תושב הגדה , עם אישתו וחמשת ילדיהם . 
האיש מתגורר כבר 41 שנה בסעודיה , והוא ביקש לבקר את משפחתו באל - בירה . 
כאשר ביקש לחזור לסעודיה , דרך ירדן , לא ניתן לו היתר יציאה בגלל חוב 
של אביו . האב , עובד של מפעל מיפרומאל בירושלים , הציג ניכויים במקור 
ממעבידיו , אך במינהל לא קיבלו את האישור שהציג ודרשו שישלם את החוב . 
מאחר ולפי חוקי סעודיה אין האם יכולה להיכנס למדינה עם ילדיה ללא הבעל , 
פרע איברהים עטעוט את הסכום שנדרש מאביו ( 48 . 386 ש"ח ) ויצא מן הארץ . 
מעבר לשאלה אם חוב מסוים זה היה מוצדק , ברור שהטלתו על הבן אינה חוקית 
גם לפי הצווים הקיימים , וכמובן שאינה נהוגה בישראל . גם דובר צה"ל הודה 
כי המקרה המתואר לא נראה תקין , והמליץ להעביר את העניין לבדיקת היועץ המשפטי 
במינהל . באותו עניין ציין כי בשטחים קיימת תופעה רחבת - היקף של העברת 
נכסים פיקטיווית , בין השאר כדי להקשות על פעולות של גביית מסים והקמת שותפויות 
עם בני המשפחה , כאשר רק אחד השותפים רשום במשרדי המס . עדויות אחרות מלמדות 
על שיטות אכיפה מגוונות נוספות . החרמת תעודות זהות של נישומים ושל צד שלישי 
( צה"ל : לא מדובר בהחרמה אלא בנטילה על - פי צו ) , החרמה שגרתית של 
רשיונות רכב בשל אי - תשלום מסים ועיקול המוני של כלי רכב בגלל אי - תשלום 
מס מיוחד שהוטל בתקופת האינתיפאדה על כל המכוניות בשטחים . קפמאפרקחמאת ההיגיון 
שמאחורי המס המיוחד אפשר ללמוד מתשובת פקיד במינהל האזרחי בתשובה לפניית 
" המוקד מרכז להגנת הפרט " ב11 . 91 . על השאלה מדוע הוחרמה מכוניתו 
הפרטית של מאהר אל - חגוג , מורה מחברון , ענה עובד המינהל האזרחי בחברון 
בכתב את התשובה הבאה : " על רכבו של הנדון נקבע מס אחיד כמו לכל הרכבים , 
מאחר וידוע שבגדה כל הרכבים נוסעים ומסיעים נוסעים בשכר " . גם כשהחקיקה 
הרשמית נאכפת כלשונה , לא תמיד היא נאכפת ברוחה , נכתב במסקנות דו"ח " בצלם " . 
הפעלת התקנות והצווים בהתאם לרוח החוק פירושה שמירה על חירות האדם , על 
זכותו לרכושו ועל זכותו לערער בצורה כנה ומסודרת על דרישות השלטון . כל 
אלה אינם מתקיימים בשטחים , אומר הארגון . " מעצרים בשל עבירות מס הם 
נדירים וקצרים בישראל , ואילו בשטחים הם המוניים וממושכים . פשיטות על 
עסקים ובתים פרטיים בישראל הן פרי שיקול דעת והחלטה מבוקרת . לא כן בשטחים . 
הגזירה של התניית מתן שירותים בתשלום מסים פוגעת באורח משמעותי בכל התושבים 
ואינה עולה בקנה אחד עם הנחיות המשפט הבין - לאומי . כל אחד מתושבי השטחים 
מועד לחדירה לביתו , לעיקול רכושו , לפגיעה ביכולת התנועה שלו ובאפשרות 
העבודה " . הנושא אינו איפה המסוי והאם הוא נעשה לרווחת התושבים , מכיוון 
שהמסוי נעשה , לדברי " בצלם " , לפן נוסף של מערכת השליטה בתושבי השטחים 
בתקופת ההתקוממות . " שימוש באמצעים מינהליים שלא למטרה שלהה נועדו גורם 
להשחתת השלטון וליחס ציני ומבטל מצד התושבים . שיטת האכיפה של מערכת המסוי 
הפכה למכשיר פוליטי , שהוא גם מכשיר של אלימות ביורוקטית . ספק רב אם שיטת 
אכיפה כזו יעילה , אבל אין ספק שהיא משבשת כליל את חייהם של תושבי השטחים . 
השיטה פוגעת לא רק בכיסם ובאורח חייהם של התושבים , אלא גם בכבודם , והיא 
מביאה לזעם , למרירות ולנתק גובר והולך בין התושבים לבין השלטונות . אותם 
מסים שמוטלים בישראל באורח דמוקרטי , משתנים בשטחים לגזירת שלטון , לכלי 
משחית שהופך תושבים לאנשים שאין להם עם מי לדבר , גם לא על מה לדבר , ואין 
להם עוד מה להפסיד " . 
