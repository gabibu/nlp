שר התקשורת , גד יעקבי , אומר כי יש להמשיך בהקמת תחנת הממסר של " קול 
אמריקה " בערבה , למרות הספקות שהתעוררו בקונגרס ובציבור האמריקאי והישראלי , 
מאחר שהממשל וממשלת ישראל סבורים כי יש לממש את ההסכם שנחתם ביניהן . בהופעה 
בפני ועדת הכלכלה של הכנסת אמר אתמול יעקבי כי שיקוליה האסטרטגיים של ארה"ב 
עומדים בעינם , ובכוונתה למקד את השידורים לאזורים מוסלמיים - פונדמנטליסטיים 
במרכז אסיה ודרומה . הוא אמר , כי ארה"ב תשקיע בפרויקט למעלה ממיליארד דולר 
ב52 השנים הבאות , בהקמה ובתפעול . כ006 מיליון דולר מתוכם יישארו בישראל 
( בידי חברות ומבצעי העבודה ) . הפרויקט יעניק לישראל יתרונות כלכליים 
עצומים . בשלב ההקמה יועסקו 005 עובדים וכ002 עובדים יועסקו דרך קבע בתפעול . 
השר ציין עוד כי חוות - דעת חדשות העלו שלא צפויה סכנה בריאותית ליישובים 
הסמוכים לתחנה . לדבריו , גובשו כיווני פתרון בשיתוף ארה"ב , בנושא הטיסה 
באזור ( חיל האוויר נאלץ לשנות את שטחי האימונים בעקבות הקמת התחנה ) . 
יו"ר הוועדה , ח"ך שושנה ארבלי - אלמוזלינו ( מערך ) , אמרה כי יש להמשיך 
ולנקוט בכל האמצעים ולבצע את המחקרים הדרושים , כדי למנוע נזקי בריאות ונזקים 
לאיכות הסביבה ולטבע , הנובעים מהפעלת תחנת הממסר " קול אמריקה " . היא 
דרשה לחייב את " קול אמריקה " בסעיף חוזי להעסיק עובדים ישראלים בפרויקט . 
