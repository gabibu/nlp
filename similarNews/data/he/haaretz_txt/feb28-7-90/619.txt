בוקרשט ( ע"ץ ) . הגנרל גורגיקה פופה , נשיא בית המשפט הצבאי שהורה על 
הוצאתם להורג של בני הזוג צאושסקו והתאבד ביום חמישיט שעבר , שקל פעמים 
מספר לבקש מקלט בשגרירות ארה"ב , כך מסר אחד ממקורביו . אחרי ה52 בדצמבר , 
מועד הרשעתם של בני הזוג צאושסקו , נשאר הגנרל פופה שבוע ימים בתוך בית 
המשפט הצבאי בבוקרשט , ושקל בקשת מקלט לו ולבני משפחתו בשגרירות האמריקאית . 
הקולונל קומריולאן ויניאה , שמסר זאת , אמר כי יעץ לו לא לעשות כן , 
כדי " לא לסבך את המצב " . אולם , לאחר שהשתקם בדירה צבאית , תחת הגנתו 
של הקולונל , שקל לצאת לארה"ב , ועמד להודיע על כך באותו יום שבו שלח יד 
בנפשו . הקולונל בוימיאה , שהציג את עצמו כידידו הטוב ביותר של הגנרל פופה , 
האשים את שלטונות רומניה כי דחפו אותו להתאבדות . בתו של הגנרל , סורלה , 
אמרה אתמול כי אביה חי בפחד מתמיד משך חודשיים ימים , מאז גזר הדין נגד 
צאושסקו . היא הכחישה שאביה היה שרוי בדיכאון . 
