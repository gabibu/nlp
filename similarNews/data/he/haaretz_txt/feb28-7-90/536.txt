רבת עמון , ( ע"ר וע"ץ ) . חוסיין מלך ירדן יצא אתמול לבגדאד לשיחות 
עם נשיא עיראק , סאדאם חוסיין , אחד מבני בריתו הקרובים ביותר . סוכנות 
הידיעות הירדנית מסרה כי השניים ידונו בהתפתחויות האחרונות במזה"ת ובבעיות 
הנוגעות לשתי המדינות . נשיא עיראק נפגש עם מלך ירדן ברבת - עמון בשבוע 
שעבר , בעת שהתקיימה שם ועידת ארבע המדינות הנוטלות חלק במועצה הערבית לשיתוף 
פעולה . זהו ארגון כלכלי המאגד את מצרים , עיראק , ירדן וצפון תימן . 
פקידים ברבת - עמון הוסיפו כי המלך יטוס מחר לפאריס , ויקיים שיחות על תהליך 
השלום במזה"ת , ועל העלייה של יהודי בריה"ם לישראל . לאחר מכן ימשיך ללונדון 
לשיחות דומות עם ראש הממשלה מארגרט תאצר . 
