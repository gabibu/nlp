משלחת מטעם קרן המטבע הבין - לאומית ממליצה לממשלת ישראל להנהיג מדיניות 
כלכלית חדשה , ולנקוט במסגרתה פעולות דראסטיות . המשלחת מציעה שתי דרכי 
פעולה חלופיות : האחת ביצוע פיחות משמעותי של השקל ולאחריו קיבוע שער המטבע 
לזמן בלתי - מוגבל , והשנייה פתיחה וליברליזציה מיידית ומוחלטת של שוקי 
העבודה וההון וסחר - החוץ . בתום סדרת דיונים עם ראשי האוצר , בנק ישראל 
והמשרדים הכלכליים , הגישה המשלחת אתמול דו"ח ביניים לשר האוצר , שמעון 
פרס , ולנגיד בנק ישראל , פרוף מיכאל ברונו . חברי המשלחת סבורים , כי 
הגיעה העת למדיניות חדשה ולפעולה חריפה . לדעתם , מהווים ממדי העלייה הצפויים 
וכניסתם של עולים רבים בעלי כישורים גבוהים - יחסית לשוק העבודה קרקע נוחה 
למדיניות זו . בדו"ח המשלחת נאמר , כי המדיניות תביא להתאוששות הנדרשת 
ברמת ההשקעות , שתגרום להרחבת התעסוקה היצרנית . המשלחת מציעה שתי חלופות : 
הראשונה מצדדת בביצוע פיחות גדול של השקל , שיחזיר לפירמות השונות את הרווחיות , 
שנשחקה בשנים האחרונות שחיקה , שהוחרפה במיוחד על רקע עליית - היתר בשכר . 
לפי ההצעה , יישאר שער החליפין לאחר הפיחות קבוע לזמן בלתי - מוגבל בתחום 
ניוד קטן , ככל האפשר . מדיניות זו תיתמך במדיניות פיסקלית ומוניטרית מרסנת . 
משלחת קרן המטבע מציינת , כי השפעת הפיחות הגדול על האינפלציה מעבר להשפעה 
המיידית על המחירים תלויה בהתנהגות השכר , שתבוא בעקבותיו . העלייה הגדולה , 
סבורים חברי המשלחת , תהיה בלם לשכר בשוק העבודה . האלטרנטיווה השנייה 
כוללת פתיחה וליברליזציה מיידית ומוחלטת של שוקי העבודה , ההון , המוצרים 
והשירותים . בדרך זו ייווצרו אפשרויות והזדמנויות רווחיות חדשות לפירמות 
ולבתי - עסק להעסיק את כוח העבודה החדש והמובטל , שהוא בעל מיומנות ומוטיווציה 
גבוהה . על - פי הצעה זו , יהיה שער החליפין גמיש יותר , אפילו בתחום ניוד 
רחב מזה , שעליו הוחלט עתה . כך ישמש שער החליפין כאמצעי לספיגת תנועות 
ההון , הצפויות עם הסרת המגבלות בתחום מאזן התשלומים . עם זאת , כותבים 
מחברי הדו"ח , יש להבטיח את יציבותו של שער החליפין באמצעות מדיניות מרסנת 
בתחום התקציב ובתחום המוניטרי . המשלחת מציינת , כי בחירה באלטרנטיווה הראשונה , 
שהיא מציעה , טומנת בחובה סכנה של שמירה והגנה על מפעלים , עסקים ופעילויות 
בלתי - כדאיים לטווח הארוך . לעומת זאת , יש הסוברים , כי בחירה בדרך 
השנייה עלולה להעמיד את המשק הישראלי בפני תנועות הון בממדים כאלו , שלא 
יוכל להתמודד איתן בדרכים , שנוקטות מדינות גדולות יותר . נראה , כי חברי 
המשלחת מעדיפים את האפשרות השנייה . הם כותבים בדו"ח , כי על ישראל לבחור 
בין הישארות במצבה לבין הצטרפות לעולם הרחב . אימוץ החלופה השנייה תואם 
יותר את הרחבת יחסי הסחר של ישראל עם אירופה ועם ארה"ב . בדו"ח נאמר עוד , 
כי ניתן לבחור בדרך אחרת מן השתיים המוצעות , או בקומבינציה כלשהי של שתיהן . 
" כפי שעשתה ישראל ב5891 , כשהחליטה באופן ברור על דרך חדשה וחד - משמעית , 
שהביאה לייצוב הכלכלה בדרך , שהפתיעה רבים , כך יש גם עתה להחליט על מדיניות 
גורפת חדשה , לאור העלייה הגדולה הצפויה " . המשלחת העלתה על נס את הצלחתה 
של תוכנית החירום הכלכלית לייצוב המשק , שהופעלה ביולי 5891 , והדגישה 
במיוחד את העובדה , שהורדת האינפלציה לא באה על חשבון מאזן התשלומים . משלחת 
קרן המטבע הבין - לאומית חלקה גם שבחים לכך , שלמרות הלחצים השונים נשמרה 
בשנה האחרונה מסגרת התקציב , במיוחד אם לוקחים בחשבון את הירידה בהכנסות 
המדינה ממסים בעקבות השפל בפעילות הכלכלית . מומחי הקרן סבורים , כי העלאת 
מע " ם ב%1 תסייע לשמור על תקציב מרוסן גם בשנה הקרובה . לדעתם , גדלה 
חשיבות הריסון התקציבי בשל העלייה בשכר הריאלי בשנים האחרונות ובשל הצורך 
לתקן את שער החליפין מפעם לפעם . עם זאת , מדגיש הדו"ח כי חשוב להישמר מגידול 
בגירעון התקציבי . התוצר הלאומי צריך לגדול השנה ב%5 במטרה לשמור על יציבות 
בתעסוקה . מחברי הדו"ח סבורים , כי עלייה גדולה תחייב גידול רב יותר בתוצר , 
כלומר בהשקעות . העולים החדשים יתרמו בטווח הקצר לעלייה בביקושים יותר 
מאשר בעלייה בהיצע . ואולם , בטווח הארוך יותר תהיה להם תרומה חשובה לצמיחה 
כלכלית וליעילות , כיוון שמדובר בכוח עבודה בעל מיומנות גבוהה . חבר ההנהלה 
המצומצמת של בנק ישראל , מרדכי פרנקל , אמר בתגובה לדו"ח , כי אין חובה 
לקבל את הדברים בצורה מדויקת . עם זאת , ציין כי הוא מאמץ את ההמלצה העיקרית 
הפעלת ליברלזיציה מוחלטת בכל המשק בשוק העבודה , שוקי הכספים , חשיפת 
סחר - החוץ ועוד . לדבריו , פועלת ישראל בכיוונים אלה , אך אולי אין הדבר 
נעשה בתנופה מספיקה . פרנקל אמר , כי אינו מקבל את ההמלצה לבצע את הרפורמות 
האלו בבת - אחת . הוא סירב להתייחס להמלצה לבצע פיחות גדול של השקל . 
