לא רק השדות בעיבורי עיירת הולדתו של הנשיא אסד , קרדאחה , מוריקים , 
אלא גם במרבית אתרי הנופש הסוריים שהיו פעם מוקד תיירות . גינותיה של העיירה 
מטופחות יותר ובתי המגורים שבה יפים יותר מאשר אלה שבעיירות ובכפרים האחרים 
במחוז אל - לאדקיה שלחוף הים התיכון . בעונה זו של השנה מתחילה הפריחה 
באתר הנופש בלודאן ואפילו בעיר המחוז הדרומית חמה , שבה שטיחים בצבעי ירוק 
וזהוב מכסים את קברות האחים שנטבחו בידי אנשי היחידות המיוחדות של צבא סוריה , 
במסגרת המבצע לטיהור העיר מפעילי האחים המוסלמים . הקברים הללו , שהכילו 
גם אלפי גופות של ילדים , נשים וזקנים , טושטשו כאשר הטרקטורים של חיל 
ההנדסה הסורי עקרו מן האדמה רבעים שלמים באותה עיר . קפמאבינטבח אל - חמה 
הוא רק חוליה אחת בשרשרת מבצעים שהתחוללו ב02 השנים האחרונות של שלטון הגנרל , 
בן המיעוט העלאווי , חאפז אסד . בניגוד לאחיו הצעיר , ד"ר ריפעת אסד , 
מאמין הנשיא בפאן - ערביזם ורואה בקיצוניות כלפי ישראל ערבות להמשך שלטון 
המיעוט העלאווי על הרוב הסוני בסוריה . עובדה אומרים בדמשק שמרבית המדינות 
הערביות מתיישרות בסופו של דבר עם " העמדה הסורית בשאלת המאבק באויב הציוני " . 
העמדה הסורית , הגורסת פתרון בכוח לסכסוך באזור , מאפשרת לאסד ליהנות 
מחופש פעולה מסוים , לא רק בתחום הפנימי אלא גם בזירה הבין - ערבית . 
לא אחת עמדה סוריה מבודדת בעולם הערבי , אך לא לזמן רב , וכך גם בשבועות 
האחרונים . מינויו של ד"ר מוסטפה עבד אל - עזיז , מן הדיפלומטים המומחים 
לבעיות האזור , לשגרירה החדש של מצרים בדמשק , הוא ביטוי נוסף לשובה של 
סוריה למוקד הזירה הבין - ערבית . מהלך זה של חידוש היחסים , שהיו מנותקים 
זה 21 שנה בין סוריה למצרים , יגיע לשיאו עם בואו הצפוי של הנשיא מובארק 
לדמשק . בימים הקרובים תיפתח שגרירות סוריה בקהיר . זה יהיה גם המהלך האחרון 
לפני שובה של הליגה הערבית לקהיר לאחר 21 שנות גלות בתוניס . לא היה אפשר 
להעלות על הדעת שמשרדי הליגה הערבית ישובו לקהיר בלא ששגרירויותיהן של מדינות 
העימות ישובו לפעילותן התקינה בבירה המצרית . אין ספק כי יציבות היחסים , 
או אפילו שיפורם , עם העולם הערבי , מאפשרים לנשיא אסד להתמקד ביחסים 
עם הגוש המזרחי ובראשו בריה"ם . עוד בשנה שעברה לא היה אסד שקט לגבי היחסים 
עם מוסקווה . כמרבית המנהיגים הערבים , אסד מייחס חשיבות מכרעת ליחסים 
האישיים הנרקמים בינו לבין ראשי המדינות הגדולות בעולם . מבחינתו , היחסים 
הדו - צדדיים של סוריה עם מדינות ידידות בעולם הם ביטוי ליחסים האישיים בינו 
לבין ראשי אותן מדינות . ביקור ההיכרות עם גורבצוב שערך אסד במוסקווה לא 
הביא להעמקה של יחסי הידידות . לא זו בלבד שלא נוצרה כימיה בין השניים , 
אלא שאסד לא הצליח לתהות על קנקנו של גורבצוב . על אחת כמה וכמה כיום . 
אסד אינו מבין כלל את מהלכיו האחרונים של מנהיג בריה"ם , במיוחד על רקע 
התהפוכות במדינות הגוש המזרחי . הגרוע מכל בשביל אסד הוא אובדן ידידיו האישיים 
הקרובים במזרח - אירופה , כמו הונקר הגרמני , זיווקוב הבולגרי וצאושסקו 
הרומני . בדמשק טורחים להבהיר כי אסד אינו פוחד מהפרסטרויקה , או מודאג 
מהתהפוכות במזרח - אירופה . הצהרות ברוח זו היו הכרחיות , בעיקר בשל המועד 
ההולך ומתקרב ( בחודש הבא ) של הוועידה התשיעית של מפלגת הבעת , השלטת 
בסוריה . בדמשק גברו השבוע השמועות על שינויים אפשריים בצמרת השלטון לקראת 
הוועידה , והשאלה המרכזית היא , אם ריפעת אסד ישוב מהגלות למלא תפקיד מרכזי 
בצמרת . צריך לזכור שבצד הוועידה התשיעית , ייערכו בחירות למועצת העם , 
לבחירת 591 חברי פרלמנט שייצגו את מפלגת הבעת , ושאר גורמי השמאל המקורבים 
והמורשים לפעול בסוריה . דווקא ערב האירועים המרכזיים האלה בחיי הממשל הסורי 
עושה אסד ניסיון נוסף להבין את גורבצוב . מקורות ערביים אומרים כי לשכת 
הנשיאות בארמון אל - מוהאגירין בדמשק פנתה כבר למוסקווה באמצעות שגרירותה , 
וביקשה להסדיר ביקור דחוף לאסד . המקורות אומרים שאסד מבקש לעמוד מקרוב 
על הכוונות האמיתיות של הקרמלין בכל הנוגע למתרחש במזה"ת מצד אחד וליחסים 
הדו - צדדיים , המושתתים על הסכם הידידות ושיתוף הפעולה , בין דמשק למוסקווה 
מצד שני . אסד רוצה להבהיר במיוחד את המשך המחויבות הסובייטית ל"כושרה ההגנתי " 
של סוריה . אסד הפר בשבוע שעבר את שתיקתו וניצל את ההזדמנות של סיום מושב 
מועצת העם , כדי להתייחס להתרחשויות בגוש המזרחי . הוא קבע כי אין בדעתה 
של סוריה להסתלק ממחויבותה להמשך קיומו של המשטר הסוציאליסטי במדינה : סוריה 
אינה פועלת על - פי תכתיבים מבחוץ ואינה מחקה אחרים ; מדינות מזרח - אירופה 
יפעלו כראות עיניהן , אך סוריה תמשיך להיות מחויבת לדרכה . על - פי ניסיון 
העבר בזירה הבין - ערבית , אפשר לומר בוודאות כי דברי אסד אכן מבטאים את 
דעתו הנחרצת . סוריה עמדה לא פעם על דעתה בניגוד לדעת מרבית המדינות הערביות , 
והיא ממשיכה לחתור ל"איזון אסטרטגי " מול ישראל . אסד סבור כי סוריה תשמור 
על יחסי ידידות ושיתוף פעולה עם המנהיגים החדשים במזרח - אירופה . הוא אינו 
רואה שינוי מהותי במרקם היחסים עם בריה"ם , ומדגיש כי כל הידיעות המדברות 
על מצב אחר הן מרושעות וכוזבות . ייתכן כי הצהרות אלה הן מעין הקדמה לשיחות 
הצפויות עם גורבצוב . אסד אמנם רוצה לדעת היכן הוא עומד עם משענתו העיקרית , 
אך לפי שעה כל הדיבורים על התמתנותו של נשיא סוריה הם בגדר משאלות לב . 
