במכון החדש לריסוק אבנים , שנפתח בבית חולים " רמת מרפא " ברמת גן , 
הצליח ד"ר א לפני שבוע לרסק אבן בשופכן ( צינור שעובר בין הכליה לשלפוחית 
השתן ) של אירנה א , בת 04 , באמצעות מכשור חדיש . האבן שנוצרה בכלייתה 
נדדה וננעצה בשופכן וגרמה חסימה בדרכי השתן , שסיכנה את תפקוד הכליה . 
במשך שעה שכבה החולה על מיטה שבמרכזה כרית מים . בעזרת מכשיר אולטרסאונד 
מיקד ד"ר א את עוצמת גלי ההדף שמפיק המכשיר אל האבן בשופכן , מבלי שאירנה 
חשה כאב , כדי לגרום ריסוק אטי ושיטתי של האבן עד הפיכתה לאבקה . לאחר 
הטיפול היא שבה לביתה . במהלך השבועיים הבאים אמורה אבקת האבן להתנקז מהשופכן 
באמצעות השתן . המעקב על תוצאות הטיפול יימשך באמצעות מכשירי ההדמיה . 
אירנה היא מהמטופלים הראשונים במכון החדש , האמור על פי תוכנית משרד הבריאות 
לשמש מכון מרכזי ציבורי לריסוק אבני כליה לאזור גוש דן . ריסוק אבני כליות 
הוא דוגמה בולטת לשימוש באנרגיה הרסנית לתועלת האדם . בעזרת טכנולוגיה 
חדישה ניתן לרסק באמצעות גלי הדף כמעט את כל סוגי האבנים המצטברות בכליות 
וזו הסיבה שבשנים האחרונות קיבל הטיפול בשיטה זו תאוצה וב%09 מהמקרים הוא 
משמש חלופה לניתוחי הוצאת אבנים מהכליות שנוצרות בהשפעת גורמים שונים . 
בקרב הארצות שבהן שיעור התחלואה באבני כליות גבוה נמצאת גם ישראל . כשני 
אחוזים מן האוכלוסייה סובלים מאבנים בכליות או בדרכי השתן . ההערכה היא 
כי האחוז גבוה אף יותר , מאחר שהאבנים עשויות להצטבר בכליות מבלי לגרום 
נזק ואפשר לגלות אותן רק באקראי . מספר הניתוחים והפעולות הפולשניות האחרות 
לריסוק והוצאת אבנים מגיע ל005 , 1 לכל מיליון תושבים בשנה . שיטת הטיפול 
בגלי הדף לריסוק אבנים פותחה בסוף שנות השבעים וקיבלה תאוצה בשנות השמונים 
עם פיתוח סדרת מכשירים ממוחשבים . מנהל המחלקה האורולוגית במרכז הרפואי 
שיבא , והאחראי על הניהול הרפואי של המכון ב"רמת מרפא " , פרוף בנעד גולדווסר , 
מציין כי הטכנולוגיה שבעזרתה מרסקים אבני כליות מבוססת על ייצור גלים ממקור 
אנרגיה בתוך מים . מכשירים אלה נבדלים מקודמיהם בכמה תכונות טכנולוגיות , 
שאחת מהן היא השוני בעוצמת הכאב שחש המטופל . יש שני סוגי מכשירים : 
האחד מבוסס על עקרון יצירת גלים באמצעות אלקטרודה אלקטרומגנטית , הממוקמת 
בתוך קערית מים אליפטית , שבשל המבנה שלה זווית הכניסה של הגלים לנקודת 
המוקד היא צרה . עוצמת הגלים על הגוף גדולה ומלוה בכאב . יש צורך לתת זריקות 
כנגד כאבים , או להרדים את החולה הרדמה חלקית או מלאה , המחייבת אשפוז . 
עוצמת הריסוק הופכת את האבנים במהירות לחלקיקים , ואלה מופרשים עם השתן 
ובדרכם החוצה עלולים לגרום חסימה של דרכי השתן , אומר פרוף גולדווסר . 
במכשור החדיש יותר , שפותח בשנים האחרונות , יוצרים את הגלים באמצעות תאים 
הממוקמים על מבנה טבעתי בתוך מים ( תאים פיאזו - אלקטריים ) , זווית הכניסה 
של הגלים לנקודת המיקוד רחבה יותר ולכן עוצמתם חלשה יותר והטיפול מתבצע כמעט 
ללא כאב וללא צורך בהרדמה או אשפוז . בשל העוצמה הנמוכה יש צורך בטיפולים 
חוזרים כדי לרסק אבנים קשות וגדולות במיוחד . בשיטה זו האבן מתרסקת והופכת 
לאבקה שמופרשת ללא בעיות וסכנות חסימה של דרכי השתן פחותה בהרבה . " שני 
המכשירים " , אומר פרוף גולדווסר , משלימים האחד את השני , אלא שאין היום 
מכון המצויד בשניהם . קפמאבינבשני המכשירים יצירת הגלים נעשית בתוך כרית 
של מים , ופעולתם היא על פי העיקרון של גלי קול . הם ממשיכים לנוע בקו 
ישר מנקודת המוקד בכרית המים , שהוצמדה לגופו של המטופל , שעיקר תכולתה 
רקמות מימיות . המיומנות של מפעיל המכשור מתבטאת בכיוון הגלים למיקום האבנים 
מבלי שיעברו דרך הריאות ויגרמו להן נזק . פרוף גולדווסר מוסיף , כי אין 
מרסקים אבנים כשהכליה שאינה מתפקדת , או שיש היצרת מולדת של צינור השתן . 
מצבים נוספים שבהם אסור לרסק אבנים הם נטייה לדמם , מחלה בלבלב או זיהום 
בכליה . את אחוזי ההצלחה של הטיפול קובעים גם ההרכב הכימי של האבן , גודלה 
ומצבו הפיזי של החולה . אבנים קשות לריסוק הן אבני ציסטין , או אבני סידן 
( קלציום ) מסוימות . אבני סידן קשורות בהפרשת יתר של קלציום מהגוף . 
אצל % 5 מהחולים הסיבה להיווצרות אבנים בכליות קשורה בפעילות יתר של בלוטת 
הפרשה פנימית הממוקמת ליד בלוטת המגן . הטיפול המונע במקרה זה הוא הוצאת 
הבלוטות , כדי שתיפסק ספיגת היתר של הקלציום מהמעיים ומהעצמות . על היווצרות 
אבנים משפיע גם פירוק עצם , כבמקרים שבהם אדם שוכב תקופה ארוכה במיטה , 
בעיקר לאחר תאונות . וגופו מתחיל לשחרר קלציום מהעצמות וכמות החומר 
בשתן עולה . אבנים זיהומיות שכיחות בעיקר אצל נשים , כתוצאה מתהליכים כימיים 
המתרחשים בשתן עקב זיהום כלייתי , והן מתפוררות בקלות . סוג אחר של אבנים 
הוא אבני חומצה אורית , אף הן מתפוררות בנקל בתהליך הריסוק . אצל אחוז 
לא מבוטל של החולים נשארים לאחר הריסוק חלקיקי אבן בכליה , אך אם הם לא 
גורמים כאבים , חסימה או זיהומים בכליה , אין צורך לנקוט כל פעולה כדי 
לסלקם . היום מאפשרים אמצעי ההדמיה לעקוב בצורה יעילה אחר מצבו של החולה . 
טכנולוגיות אחרות של ריסוק אבנים הן שימוש במכשיר הנפרוסקוף , שבאמצעותו 
חודרים דרך נקב בעור ישירות לתוך הכליה , ובעזרתו ניתן לפורר אבנים או לשלוף 
שברי אבנים ממנה ישירות . פעולה דומה ניתן לבצע גם באורטרוסקוף , המוחדר 
לכליה דרך שלפוחית השתן והשופכן . ריסוק אבנים נעשה גם באמצעות קרן לייזר . 
הטיפול התרופתי לריסוק אנים יעיל בעיקר כטיפול מונע לאחר פעולת הריסוק . 
בעזרתו ניתן להמיס אבן , כמו במקרים של אבני ציסטין או אבני חומצה אורית . 
טיפולים אלו ממושכים וכאשר מדובר באבן שחוסמת מעבר בין כליה לשלפוחית השתן 
לא ניתן להמתין תקופה ארוכה . לעתים הזרימה במובילי השתן נעצרת במידה כזו 
שהנוזל הכלוא מרחיב את אגן הכליות וגורם נזק לכליה . " אחוזי ההצלחה של 
טיפול בגלי הלם , עם או בלי שילוב טיפולים פולשניים , מגיע היום ל%09 עד 
% 59 , כשבמקביל ירד מספר הניתוחים להוצאת אבנים באופן משמעותי " , מציין 
פרוף גולדווסר ומוסיף : " כיום רק % 5 מהחולים שאצלם אובחנו אבנים בכליות 
מגיעים לשולחן הניתוחים . היתרון של הטיפול הוא לא רק באחוזי ההצלחה הרפואית , 
אלא גם בשל חיסכון במשאבים , בשל העלות הנמוכה של הפעולות הרפואיות הקשורות 
בריסוק האבנים . למרות שסכומי כסף גדולים מושקעים ברכישת המכשור , השימוש 
בהם זול יותר בהשוואה להפעלת חדר ניתוח , תרופות ואשפוז בבית חולים . יתרון 
נוסף טמון בכך שאין אובדן של ימי עבודה במשק " . לאור ההצלחה של השיטות השונות 
לריסוק אבנים , מן הראוי שמשרד הבריאות ישקול הקמתם של מרכזים לריסוק אבנים 
שבהם ירוכזו המכשור והציוד . כיום מפוזרים מכשירים שונים בבתי חולים פרטיים 
וציבוריים והקהל מוזן במידע שונה ואין לו אפשרות לבחון אותו ולהבין את משמעות 
הטיפול . יש למנוע בריסוק כליות מה שקרה בהפריה חוץ גופית קיומן של 61 
יחידות המתחרות ביניהן והסובלות מקשיי הצטיידות , בשעה שאחוזי ההצלחה ללידת 
ילד חי נמוכה . 
