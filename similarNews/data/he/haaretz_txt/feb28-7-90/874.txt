משרדי האוצר והחקלאות ותנועת המושבים גיבשו אתמול הצעה שנועדה לשנות את מהותו 
של התיקון לחוק הגליל שהתקבל בסוף ינואר , לנוכח הזעם שהחוק עורר בקרב מגדלי 
העופות מחוץ למרום הגליל . לפי ההצעה החדשה , הסובסידיות לביצים , בסך 
45 מיליון ש"ח , יחולקו כך ש03 מיליון שקל יוזרמו למשקי הלול ביישובי קו 
העימות עם לבנון , ו42 מיליון יינתנו ללולנים ביתר אזורי הארץ . עוד נאמר 
בהצעה שמושבי הצפון יקבלו פיצוי מיוחד של אגורה אחת לביצה , עבור הייצור 
בשנת 98 , וכי יישמר התכנון בענף הלול . בד בבד תכריז הכנסת על הקפאת חוק 
הגליל לשנה אחת . גורמים בקרב תושבי הצפון הגיבו אמש בחיוב על ההצעה החדשה 
אבל ועד הפעולה של מגדלי העופות , הפועל בשם המגדלים ביתר אזורי הארץ , 
מתנגד לחלוקה של הסובסידיה באופן שמושבי הצפון יסובסדו בסכום גבוה יותר . 
אתמול קיימו מאות מגדלי עופות כינוס סוער בבית כור בתל - אביב , שבו החליטו 
להחריף את צעדיהם נגד התיקון לחוק הגליל , המעניק עדיפות בסיבסוד הביצים 
למושבי הצפון . ח"ך גדליה גל ( מערך ) , שהשתתף בכינוס , הגדיר את חוק 
הגליל " הרסני לענף הלול " ו"תקדים מסוכן לענפים אחרים " . לדבריו , ניתן 
לסייע למושבי הגליל במענק כספי ישיר , בלא לעשות זאת על חשבון חקלאים ביתר 
אזורי הארץ . מזכיר תנועת המושבים , נסים זווילי , שזכה לשריקות בוז בעלותו 
לדוכן הנואמים , הגדיר אף הוא את חוק הגליל כמיותר . ראש המועצה האזורית 
עמק חפר , עמוס דגני , טען כי חברי הכנסת שהצביעו בעד חוק הגליל הודו שזה 
חוק גרוע . " הם הצביעו בעד החוק , רק בגלל שמישהו הסתובב בפרוזדורי הכנסת 
וישב ביציע האורחים " , טען . חבר ועד הפעולה של מגדלי העופות , בניהו בנדל , 
מתח ביקורת על התנועות הקיבוציות שאינן משתתפות לדבריו , במאבק נגד ישומו 
של חוק הגליל , בעוד תנועת המושבים " הולכת בין הטיפות " . במהלך הכינוס 
התלהטו הרוחות כמעט עד תגרת ידיים . נציג מושב זרעית שבצפון , נדחף אל 
מחוץ לאולם , לאחר שהשמיע קריאת ביניים בעד חוק הגליל , שלדבריו נועד להילחם 
בשוק השחור של ביצים . המגדלים גם לא איפשרו לראש המועצה האזורית מעלה - 
יוסף , יעקב יעקב , לשאת את דבריו לאחר שהוזמן על - ידי מארגני הכינוס . 
ועד הפעולה של מגדלי העופות מתכוון להחריף את צעדי המחאה נגד חוק הגליל . 
מחרתיים יפגינו המגדלים בבית ברל , כאשר תתכנס שם ישיבה של מרכז מפלגת 
העבודה לדיון על תקציב המדינה . 
