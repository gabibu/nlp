לא , ההחלטה התקבלה בסובייט העליון ואני חבר במליאת הפרלמנט המורחב . אבל 
על פי החוקה החוק החדש יובא לאישור הפרלמנט המורחב ואז בודאי תיפול בידי 
הזכות להיות שותף לאירוע שהוא בהחלט נקודת ציון חשובה בתולדות בריה"ם והעם 
הרוסי . הטיעונים שלהם הם שטות גמורה . ההחלטה הזו היא חיונית ביותר ומן 
הראוי היה לקבלה מזמן , אבל על כך נאמר שמוטב מאוחר מאשר אף פעם לא . אין 
זה נכון שההחלטה באה לחסל את הקולקטיבים החקלאיים , דוגמת הקולחוזים , 
היא משאירה אותם על כנם , אבל עושה דבר חשוב ביותר מעניקה לחקלאי הרוסי 
את החופש לבחור בין השתייכות לקולקטיב , מרצון ולא מאונס , או לפרוש מהקולחוז , 
לחכור אדמה מהמדינה ולנהל משק בעצמו . הייתי אומר שנוצר בנושא זה כמעט קונצנזוס 
לאומי . אני לא כלכלן , אבל מתוך שיחות עם מומחים אני למד שזו הדרך היחידה 
לצאת מן המשבר הקשה אליו נקלעה כלכלת המדינה . אין ספק שזה עשוי לתרום למוטיווציה 
בעבודה , לשיפור הפיריון . אבל עבורי גם אם התוצאות הכלכליות לא יהיו מרחיקות 
לכת ולא ימלאו אחר כל הציפיות , אני גורס שהמהלך הזה הוא כורח חיוני , 
לא רק כדי לאושש את הכלכלה , אלא כדי לאושש את האדם בבריה"ם , להעניק לו 
זכויות בסיסיות , להכניס תוכן למושג של זכויות אזרח . אני לא יודע אם בעקבות 
החלטה זו יתעשרו חקלאים בבריה"ם , אבל דבר אחד אני בטוח גבם יזקף . אני 
לא יודע . טבעה של המהפכה הזו שהיא נעשית בשלבים . מהלכים מהירים ופזיזים 
מדי , סופם שנוחלים כישלון . צריך להתרגל קודם כל למהלך החדש , שהוא בפני 
עצמו מרחיק לכת בהשוואה למה שהיה קיים עד היום . מתן האפשרות לאזרחים לחכור 
מהמדינה קרקעות הוא כשלעצמו צעד חשוב הראוי לעידוד ותמיכה . אחד מתפקידי 
בפרלמנט הוא חקיקת חוקים בתחום חופש הדת והפולחן . כמובן שאני מגנה כל ניסיון 
לרדוף אדם על רקע כלשהו ובודאי שאסור לעשות זאת על רקע של אמונה דתית . 
כנוצרי אדוק אני מגנה זאת בכל לשון . לדעתי יש הגזמה בדיווחים הללו , אבל 
אין ספק שיש מקום לדאגה ולו גם ממקרה בודד אחד . 
