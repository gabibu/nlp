שר הבריאות , יעקב צור , הודיע אתמול , כי החליט שלא לתת לפי שעה אישור 
להפעלת בית - חולים פרטי במרכז " חורב " בחיפה , ולהמתין להמלצותיה ומסקנותיה 
של ועדת החקירה הממלכתית למערכת הבריאות , בעוד כחודש . מדובר באישור לפתיחת 
ה"מדיקל - סנטר " , בית - חולים חדש , שהוקם בהשקעה של בעלי חברת " מדאדינווסט " 
מדרום אפריקה . החלטתו של שר הבריאות לעכב מתן רשיון , נובעת מלחץ של יזמים 
פרטיים אחרים , המבקשים להקים בתי - חולים פרטיים בירושלים , בגוש דן ובבאר 
שבע , ובשל הצורך לקבוע מדיניות כוללת של הקמת בתי - חולים פרטיים , דבר 
שיעשה במסקנות ועדת החקירה . שר הבריאות ערך בחודשים האחרונים בדיקה של הנושא , 
במהלכה ביקר גם במרכז " חורב " , וקיום שורה רחבה של התייעצויות עם אנשי 
משרד האוצר , משרד המשפטים , הנהלת בית - החולים " אלישע " בחיפה ומנהל 
מחלקת ניתוחי לב וחזה בבית חולים " כרמל " , פרוף גדעון מרין . בעקבות 
הבדיקה הוא הגיע למסקנה כי אישור לפתיחת בית - החולים יביא לירידה בניצול 
הציוד במערך הציבורי , דבר שיגדיל את העלות הפעלתו . בתחילת השבוע הגישו 
בעלי " המדיקל סנטר " עתירה לבג"ץ , בה דרשו להורות למשרד הבריאות למלא 
אחר הפסיקה של שלושה שופטים , בה נקבע כי יש להעניק את הרשיון המבוקש , 
כיוון שמדובר בהשקעת הון ללא השתתפות תקציב המדינה וכיוון שיש במתקן כדי 
לתרום לקיצור תור הממתינים לטיפולים אלקטיביים במוסדות הרפואה בארץ . ד"ר 
אוברי יופה , מנכ"ל ה"מדיקל - סנטר " , בודק אפשרות שהמשקיעים יגשו תביעה 
משפטית נגד ממשלת ישראל , כיוון שמשמעות הסרוב של שר הבריאות היא ירידה 
לטמיון של השקעה של 6 מיליון דולר . היועץ המשפטי של המשקיעים , עו"ד 
רפי דינרי , אמר כי החלטת השר עומדת בניגוד לאישור שניתן להרחבת הפעילויות 
של בית - החולים " רמת מרפא " . 
