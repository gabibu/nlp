סגן שר האוצר ד"ר יוסי ביילין אמר אתמול כי אם תתממש ההערכה בדבר עלייתם 
של 032 עולים מבריה"ם השנה , לא יהיה מנוס מהפשרת קרקעות ומהקמת אלפי יחידות 
מגורים בבנייה מתועשת ( מבנים טרומיים ) ע"י חברות ישראליות וע"י ייבוא 
בתים מוכנים מחו"ל ( בעיקר מארה"ב ) . בפגישה עם כתבים לענייני עלייה וקליטה 
אמר ביילין שעלות קליטתם של 032 אלף עולים תסתכם בשבעה עד עשרה מיליארד שקלים . 
לדבריו , כדי לממן הוצאה כספית אדירה זו , יהיה הכרח לפנות ליהדות העולם , 
להגדיל את היקף תרומותיה למגבית החירום וכן יהיה הכרח להגדיל את החוב הלאומי 
של המדינה . ביילין הדגיש כי בשלב זה עדיין לא הוחלט היכן ייבנו הבתים בבנייה 
מתועשת , אבל להערכתו ניתן יהיה להקים את הבתים הטרומיים תוך חודשיים ימים . 
סגן השר ציין שנושא הדיור מדאיג אותו ביותר , על רקע הערכות על הכפלת מספר 
העולים השנה ( מ001 אלף לפי תחזיות קודמות ל032 אלף לפי ההערכה החדשה של 
גורם ממשלתי בכיר ) . ביילין הדגיש שיש להבטיח שאף עולה לא יישאר ללא דיור . 
סגן שר האוצר הדגיש שנושא התעסוקה של העולים מדאיג אותו פחות , משום שהוברר 
ש03 אחוז מהעולים יוצרים תעסוקה לעצמם ( ע"י הקמת קואופרטיווים קטנים ועוסקים 
זעירים ) . לדבריו , בבדיקה שנעשתה בחודש שעבר לגבי כ000 , 5 עולים מבריה"ם , 
נמצא ש000 , 3 מהם ברמה מקצועית גבוהה ולרבים יש השכלה אקדמאית . כ%03 מהעולים 
הם צעירים עד גיל 81 שנה ; % 62 מהעולים בגילאי 91 עד 43 שנים ; % 33 בגילאי 
5346 ורק % 01 הם קשישים מעל גיל 56 . יו"ר ועדת המנכ"לים הדגיש כי " אין 
לי ספק שעלייה בהיקפים כאלה וברמה כזו , תשנה את פני החברה הישראלית , 
מבחינת אופי החיים " . ביילין אמר שהופתע מן ההערכות שהשמיע הגורם הממשלתי 
הבכיר , שלשום בישיבת ועדת המנכ"לים . לדבריו , ההערכות הקודמות היו ששיעור 
העולים השנה יגיע ל051 עד 071 אלף עולים . ביילין ציין כי הוא מתייחס להערכות 
אלה ברצינות רבה , משום שהגורם שהשמיע אותם , הוא בעל ידע רב בנושא זה . 
בניגוד לראשי הסוכנות שתקפו את הגורם הבכיר בגין פרסום הנתונים מחשש שיגרמו 
נזק , אמר ביילין כי לפרסום יש גם היבט חיובי , משום שהוא ממחיש לציבור 
את ממדי העלייה . בישיבת חרום שהתקיימה אתמול במשרד הקליטה , בעקבות פרסום 
ההערכה החדשה , אמר מנכ"ל משרד הקליטה , הרב אהרון לפידות כי " אם ההערכות 
הללו נכונות , יש להתחיל מיד בפעילות מזורזת לשיפור הליכי הקליטה , בתחום 
הקליטה הישירה . הוא קרא להגביר את קצב בניית הדירות ולשחרר משכירי דירות 
מתשלום מס הכנסה . לפידות סיפר שמשרדו עומד להרחיב את אולם קבלת הנוסעים 
בנמל התעופה ב . ג . וכן עומד לקבל לרשותו את טרמינל ארקיע בלוד . יו"ר 
ועדת העלייה והקליטה של הכנסת , ח"ך מיכאל קליינר , אמר שבוועדה הפרלמנטרית 
ידעו זה מכבר על ההערכה בדבר עלייתם הצפוייה של 032 אלף יהודים השנה . " המספר 
האמיתי לא הובלט מחשש להתגברות הלחצים הערביים נגד העלייה . אולי עתה יבינו 
שקריאותינו הבלתי - פוסקות להיערכות חרום , אינן הפרזה " . לדעת קליינר 
יש לקצץ את כל סעיפי התקציב , לרבות תקציב הבטחון ב - 01 אחוז , להקצות 
קרקעות לדיור להשכרה במרכז הארץ , לבטל מסים המוטלים על השקעות תעשייתיות 
בישראל , ולהחליט על הקפאת הבנייה הציבורית שלא קשורה לעלייה . כן קרא 
לשביתת נשק פוליטית ובין - מפלגתית כדי שכל מקבלי ההחלטות הקשורות לעלייה , 
יוכלו להתרכז בנושא זה בלבד . 
