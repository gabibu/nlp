( ע ) . ממלא מקום ראש הממשלה ושר האוצר , שמעון פרס , אמר בהופעתו 
שלשום במועדון המסחרי והתעשייתי בתל אביב , כי כל הסיוע האמריקאי לישראל 
מותנה למעשה בכך שהוא לא יעבור את הקו הירוק . בהתייחסו לנאומו האחרון של 
מזכיר המדינה האמריקאי , גיימס בייקר , בו הביע התנגדות למתן ערבויות בסך 
004 מיליון דולר למימון קליטת העלייה של ישראל , אמר פרס : " תמיד אנחנו 
מאשימים את האחרים . אך מי עשה מהעלייה בעיה אם לא אנחנו ? אנחנו מגייסים 
התנגדות בדיבורים מיותרים " . פרס סיפר כי מהקונגרס האמריקאי שאלו אותו אם 
יוכל להתחייב ש004 מיליון הדולרים לא יעברו את הקו הירוק ויושקעו בהתנחלויות . 
" השבתי שאני לא יכול להתחייב , למרות שאני יודע כי לא יהיו עוד התנחלויות 
אני מכיר לפחות מפלגה אחת שמתנגדת לכך " . פרס אמר , " אני רוצה לעשות 
קואליציה עם הדתיים כדי לעשות שלום . אני מעדיף מפלגה שחבריה מאמינים בטריטוריה 
אך גם בשמים . הליכוד מאמין רק בטריטוריה " . הדתיים ובראשם הרב עובדיה 
יוסף והרב שך , הוסיף , החליטו כי השלום חיוני וכי צריך לוותר על שטחים 
למען השלום . שר האוצר גם אינו מתרגש מהעברת כספים ייחודיים לדתיים . זה 
כסף ההולך לחינוך ילדיהם ולא לשחיתות , אמר . " כך גרסתי גם כאשר הייתי 
באופוזיציה " , הטעים . יו"ר מפלגת העבודה חזר על עמדתו כי לא יתפתה לאלה 
האומרים לו לדחות את האולטימטום לליכוד בעניין התהליך המדיני . מה אנחנו 
רוצים , ש04 אלף ערבים ממזרח ירושלים יהיו אזרחים ישראלים ? " אמר . 
" הפעם העניין תלוי בנו . אל נטיל זאת על זולתנו . דחייה פירושה סכסוך 
שבתחילה יהיה עלום ובהמשך ילך ויגדל . איני רואה סיבה לתת למיעוט בכנסת 
לדחות את הסיכוי לשלום " . פרס אמר כי אם יתחיל התהליך , יהיה מיד שינוי 
באזור . האינתיפאדה תדעך , שכן היא עולה מיליארד דולר לשנה ואין לערבים 
מי שישלם . מבחינת ישראל , אמר , אין דבר שיתרום יותר להרחבת העלייה מתהליך 
השלום . התהליך גם יתרום להרחבת היחסים שלנו עם בריה"ם , ארה"ב והעולם 
הערבי . פרס הוסיף כי עדיף להשקיע מיליארדים בחצי הריק של מדינת ישראל , 
דהיינו בנגב , ולא בישובים יהודיים באזור שבו יש אוכלוסייה ערבית צפופה . 
