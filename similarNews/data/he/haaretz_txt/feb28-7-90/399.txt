תלמידי בית הספר הממלכתי - דתי מודיעים בנחלים , יבקרו במאורגן , במוזיאונים 
לאמנות , רק אחרי שיובטח כי הביקור לא יהיה כרוך ב"מפגש עם יצירות עירום " . 
להחלטה זו , הגיעה מנהלת בית הספר , שולה חיימוביץ , אחרי שנועצה במפקחים 
הממונים עליה באגף החינוך הממלכתי - דתי במשרד החינוך . ההכרעה נפלה בתגובה 
למחאת הורים נגד ביקור מטעם בית הספר , של כיתות ד - ה , במוזיאון תל אביב . 
ההורים טענו , כי הילדים ראו שם " תצוגה של תמונות עירום " . במכתב ששיגר 
אחד ההורים למנהלת נאמר , כי אין לערוך סיורים לתלמידי בית הספר , " במקומות 
מהסוג הנ"ל " . ההורה הוסיף כי אם ייערכו סיורים כאלה בעתיד , הוא מבקש 
לא לשתף בהם את ילדו . פרטים על אודות הפרשה , כלולים בעלון הפדגוגי של 
אגף החינוך בעיריית לוד , היוצא לאור בשיתוף הפיקוח על החינוך הממלכתי - 
דתי במשרד החינוך . חיימוביץ טוענת בדברים שכתבה בעלון , כי התגובות נגד 
הביקור התמקדו בכך ש"אחת הכיתות עברה בחדר שחלק מהתמונות בו , לא היו צנועות 
דיין " . לטענתה , " ודאי שאין אנו מעוניינים לחשוף את ילדינו לתמונות 
שאינן צנועות . הדבר נוגד את ההלכה וממילא את דרכנו בחינוך . עם זאת , 
הודתה כי התלבטה קשות בסוגיה , מפני שהיא אינה מצדדת בהסתגרות אלא בפתיחות . 
" האם ( גם ) אנו כמבוגרים נחדל מלבקר במוזיאון לאמנות ? " , שאלה המנהלת . 
אחרי שנועצה במפקחים , נפגשה עם ההורים המתלוננים וביקרה בעצמה במוזיאון , 
יחד עם המורה לאמנות של בית הספר , התקבלה ההכרעה : לא לוותר על המשך 
הביקורים , אבל לעשות הכל , כדי להימנע ממפגש נוסף עם יצירות עירום . לדבריה , 
נועצה גם ברכזת ההדרכה של המוזיאון , ויחד , אחרי ביקור נוסף במוזיאון , 
שהתמקד הפעם בצפייה בתמונות בליווי כלים מוסיקליים . המנהלת מעידה שהביקור 
היה בגדר חוויה נדירה . בעלון מתפרסם גם מכתב ההתנצלות ששלחה המנהלת למתלוננים . 
היא ציינה במכתב , כי כל ביקור נוסף במוזיאון , ייערך רק אחרי שיתברר 
מעל לכל ספק , שלתלמידים לא צפוי מפגש עם תמונות עירום . אם לא יהיה אפשר 
למנוע מפגש כזה , " נוותר על הביקורים שם " , הבטיחה חיימוביץ במכתבה . 
דוברת משרד החינוך , ורד ליון , אמרה בתגובה , כי משרד החינוך רואה בעין 
יפה ואף מעודד ביקור בתי ספר במוזיאונים . אשר לתמונות העירום , ציינה 
הדוברת כי אי אפשר לצנזר יצירות אמנות וגם אי אפשר להכתיב למוזיאון מה להציג . 
עם זאת הוסיפה , כי המשרד מקבל בהבנה את העובדה שבציבור הדתי יש הורים 
שחשיפת ילדיהם לסוג כזה של אמנות , פוגעת ברגשותיהם . ליון הדגישה גם כי 
האגף לחינוך ממלכתי דתי , אוטונומי להכריע בסוגיות ערכיות . 
