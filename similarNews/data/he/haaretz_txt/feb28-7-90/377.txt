" אינני מרגיש שמחה . אולי הממשלה תכלא אותי בבית סוהר " , אמר אתמול ל"הארץ " 
צארלס פטה ( 52 ) מגאנה , בתגובה על הידיעה שהוא ו02 חבריו , הנוסעים 
הסמויים באניה מורן , יוטסו הבוקר לאירופה ומשם לארצות מוצאם . חברת תרשיש , 
בעלת האניה מורן , הגיעה להסדר עם אחת מחברות התעופה ( נציגי החברות סויסאייר , 
אליטליה ואל על סירבו למסור פרטים ) להטסת הנוסעים הסמויים , לאחר שהדבר 
התאפשר הודות להשגת ניירות מיוחדים באמצעות שגרירות בריטניה רוב הנוסעים 
הסמויים הם מגאנה , החברה בחבר העמים הבריטי . פטה סיפר כי במשך שהייתם 
בארץ עסקו הנוסעים הסמויים בצביעה וקירצוף סיפון האניה מורן ולא זכו לרדת 
מן האניה . לדבריו המצב בגאנה , עבור צעירים כמוהו , קשה . כעובד על 
אניה הרויח דולר ליום . " רק בשל כך שאני איש ים , ניסתי לברוח בדרך זו " , 
סיפר . לדבריו ביקש להגיע ללאס פאלמס , מיורקה , שם יש סיכוי למצוא עבודה 
ולהסתדר . רב החובל אדלשטיין , ניסה להוריד את הנוסעים בנמל זה , אולם 
השלטונות סירבו לקבלם . אתמול במזג אויר גשום בשעות הצהריים , יצאו לראשונה 
12 הנוסעים הסמויים מן האניה בה הוחזקו מאז הגיעו לארץ בליל יום חמישי . 
בשתי קבוצות נפרדות הם הובלו בניידת משטרה אל חנות עובדי חברת " צים " 
בעיר התחתית בחיפה , שם צוידו בבגדים עליונים הכרחיים , מכנסיים , מעיל 
גינס , נעליים וחולצה . " אין לי טענות לאף אחד , אך בלי העיתונות כל 
המבצע היה פשוט יותר " , אמר אתמול קברניט האניה מורן , אילן אדלשטיין . 
באשר להטסתם של הנוסעים הסמויים חזרה לארצותיהם , אמר : " כך זה צריך 
להיות . הם לא צריכים להפליג עם האניה . זה לא בית סוהר . אלו בסך הכל 
עבריינים שנכנסו לכאן ללא רשות ואם אנו יכולים להיפטר מהם , נשמח מאד , 
למרות שלא הפריעו לנו ועבדו " . נציג אחר של החברה טען בפני " הארץ " , 
כי מן הראוי להפעיל מאסר של ששה חודשים על הנוסעים הסמויים , ככתוב בתקנות 
הספנות ( לגבי נוסעים סמויים ) 8891 , שהוצאו על ידי שר התחבורה הקודם 
חיים קורפו . על פי התקנות המסתמכות על החוק המנדטורי , נאסר על אדם להפליג 
בכלי שיט כנוסע סמוי והעובר על עבירה זו דינו מאסר שישה חודשים . אתמול סיימו 
לפרוק את מרבית מטען בולי העץ של האניה מורן בנמל הקישון . עם הטסת הנוסעים 
הסמויים לארצותיהם , תצא האניה מורן כמתוכנן לדרכה ביום שבת . 
