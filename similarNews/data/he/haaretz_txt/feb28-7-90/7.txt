מקורביו של שר ההגנה לשעבר , חואן פונסה אנרילה , טוענים כי המפתח להבנת 
דרכו בחיים היא תקופת ילדותו . אנרילה , בן ה66 , אחד האישים הבולטים 
בפוליטיקה של הפיליפינים , היה בן למשפחה ענייה ביותר . חוויות הילדות 
הקשות הן שנתנו לו את הדחף להגיע לעמדות כוח ולצבור ממון . ואכן לאחר שנים 
לא רבות הפך אנרילה לאחד מאנשי העסקים העשירים ביותר בפיליפינים . הוא היה 
בן לא - חוקי של עורך - דין מבטיח שהתכחש לו לאורך שנים . רק בגיל מאוחר , 
משהגיע לבגרות , הכיר בו אביו . האב מימן את לימודי המשפטים באוניברסיטת 
הפיליפינים ובהארווארד שבארה"ב . עם תום הלימודים שב אנרילה למולדתו והחל 
בקריירה מוצלחת כעורך - דין . לאחר שכיהן במספר תפקידים ממשלתיים , התמנה 
לתפקיד שר ההגנה בפברואר 0791 . בתקופת המשטר הצבאי בפיליפינים , בין השנים 
27911891 , הורה חואן פונסה אנרילה על מעצרם של אלפים . אתמול נעצר אנרילה 
בעצמו באשמה של מעורבות בניסיון ההפיכה נגד ממשלת אקינו , אותה עזר להקים 
לפני ארבע שנים . המעצר מציין את האפיזודה האחרונה במערכת היחסים המוזרה 
בין אנרילה ואקינו . כאשר הכריז הנשיא פרדיננד מרקוס על משטר צבאי במדינת 
האיים השסועה ב12 בספטמבר 2791 , החל גל מעצרים המוני . בין אלו שאותם 
הורה אנרילה לעצור , היה גם איש האופוזיציה בנינו אקינו , בעלה של הנשיאה 
לעתיד . אקינו נרצח ב3891 עם רדתו מהמטוס לאחר שובו מגלות בארה"ב . אולם 
בפברואר 6891 , לאחר פרשת זיוף הבחירות בהן התמודדו הנשיא מרקוס מול קורסון 
אקינו , הוביל אנרילה מרד צבאי נגד מרקוס שהצית את אש המהפכה בעם . במהלך 
ארבעת ימי ההתקוממות שכנע אנרילה את תומכיו בצבא לזנוח את תכניותיהם להקים 
חונטה , ולהביע אמון בממשלת אקינו . בזכות נאמנותו באותם ימים גורליים אפשרה 
לו אקינו להמשיך בתפקידו כשר ההגנה , אולם עד מהרה נתגלעו חילוקי - דעות 
מהותיים בין השניים עקב התעקשותו של אנרילה להעניק לצבא חלק בשלטון בזכות 
תרומתו להדחת מרקוס . ב32 בנובמבר 6891 , שמונה חודשים לאחר הפלת מרקוס , 
הכריזה אקינו על פיטורי אנרילה לאחר שנודע על קשר מצד תומכי שר ההגנה להפיל 
את הממשלה . אקינו חשדה כי אנרילה השאפתן היה מעורב בניסיון ההפיכה ביולי 
6891 במלון " מנילה " . באירוע זה השביעו תומכי מרקוס לתפקיד של נשיא בפועל 
את ארתורו טולנטינו , שהתמודד לצדו של מרקוס על תפקיד סגן הנשיא . במאי 
7891 נבחר אנרילה כסנאטור , אולם מינויו התעכב במשך מספר חודשים עקב ערעורים 
על תהליך ספירת הקולות במחוז הבחירה שלו . אנרילה האשים את הממשלה בניסיון 
למנוע ממנו לתפוס את מקומו הראוי בסנאט . 
