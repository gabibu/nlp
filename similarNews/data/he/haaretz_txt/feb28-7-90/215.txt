קהיר ( ע"ר ) . מנהיג יוגוסלוויה , יאנז דרנובשק , הכריז אתמול בתום 
ביקור רשמי בקהיר , כי ארצו תכונן קשרים דיפלומטיים מלאים עם ישראל , 
רק אם תושג התקדמות לקראת שלום במזרח התיכון . עם זאת אמר , כי יוגוסלוויה 
מוכנה לדון על כינון קשרים קונסולריים עם ישראל . " עכשיו אנו מוכנים לשוחח 
עם ישראל על מתכונת מסוימת של ייצוג כלכלי או קונסולרי , משום שיש לנו 
קשרים כלכליים מסויימים . תיירים רבים מבקרים בשני הארצות " . נשיא יוגוסלוויה 
אמר , כי ארצו מעוניינת אמנם לקיים קשרים נורמליים עם כל המדינות , אולם 
עדיין מקווה , כי אפשר יהיה להשיג התקדמות מסויימת במאמצי השלום במזה"ת , 
כדי ליצור תנאים שיאפשרו קשרים דיפלומטיים מלאים עם ישראל . " האוריינטציה 
שלנו היא לנרמל את היחסים עם ישראל . הכרזנו בעבר , כי אנו מקווים שבקרוב 
תורגש התקדמות בפתרון המשבר במזה"ת , כדי שייווצרו התנאים לנירמול היחסים 
שלנו עם ישראל " , אמר דרנובשק . עוד אמר , כי יוגוסלוויה סבורה שאין להתיר 
לעולים מבריה"ם להתיישב בשטחים הכבושים . " אנו דוגלים בהשקפה דומה לזו 
של מצרים ומדינות ערביות אחרות , כי יש להפסיק את ההגירה אל השטחים הכבושים 
עד לפתרון הבעיה הפלשתינית " . 
