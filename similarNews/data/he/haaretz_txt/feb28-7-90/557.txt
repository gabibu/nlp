למשפחת קרן ( שם בדוי . גם פרטים מזהים אחרים שונו , לבקשת המשפחה ) 
שני ילדים הלומדים בבית - ספר יסודי . בשנה שעברה למדו בבית - ספר , שנכנה 
אותו " בית - ספר א " . השנה , עקב העתקת מקום מגוריהם , הם לומדים בבית - 
ספר אחר , שנכנה " בית - ספר ב " . כשלמדו בבית - ספר א נדרשו ההורים לשלם 
סכום של 08 ש"ח בעבור מחשבים . עתה , משעברו הילדים לבית - ספר ב , הם 
נדרשים שוב לשלם בעבור מחשבים . לדעת ההורים , לא היתה הצדקה לדרוש מהם 
תשלום חוזר תמורת מחשבים שכבר קיימים בבית - הספר , מה גם שהילדים נהנו 
רק שנה אחת מהמחשב בבית - ספר א . הם פנו אפוא להנהלת בית - ספר א וביקשו 
להעביר את הכסף ששילמו בשנה שעברה , לבית - הספר ב . הנהלת בית - הספר 
א דחתה את בקשת ההורים . במכתב התשובה , שעליו חתומה ההנהלה ועמותת ההורים 
למען בית - הספר , נאמר כי המחשבים בבית - הספר נמצאים שם על בסיס של שכירות 
למשך שש שנים . התלמידים משלמים מדי שנה בשנה , על פי חישוב דמי השכירות 
השנתיים . עוד כתבו , כי הפעלת המחשבים והתשלומים הם בידיה ובפיקוחה של 
עמותת ההורים , שהוקמה בשנה שעברה לתכלית זו . התשלום נקבע על פי חלוקה 
לבתי אב . שלחנו את מכתב התלונה של ההורים למשרד החינוך לקבלת תגובה . 
דוברת המשרד , ורד ליון , הצדיקה את בית - הספר בציינה , כי " אין אפשרות 
להעביר תשלום ממוסד אחד למשנהו , שכן התשלומים נגבים בעבור רכישת מחשבים 
או מתן שירות ותחזוקה למחשבים באותו מוסד עצמו " . עם זאת צירפה הדוברת צילום 
של חוזר מנכ"ל מיוחד , המפרט את ההנחיות ביחס לתשלומים בעבור מחשבים . 
הנה ציטוט של הסעיף הרלוונטי : " על תרומת ההורים הכללית ( מותר לגבות 
מההורים תרומה של עד 41 ש"ח לתלמיד ) ניתן להוסיף תרומה מיוחדת רק לנושא 
הרחבת תוכנית לימודים באמצעות מחשבים או לקידום תוכנית לימודי מחשב . " התרומה 
המיוחדת תתקבל מההורים רק במוסדות חינוך שלא הובטח בהם המימון להפעלת הוראה 
באמצעות מחשב או הכרת המחשב ממקורות משרד החינוך והתרבות , הרשות המקומית 
או הבעלים על המוסד . " תרומה מיוחדת זו ניתן להרים אם החליט עליה ועד 
ההורים המוסדי , באישור אסיפת ההורים , וקבע את שיעורה ואת תנאי התשלום , 
ובלבד שלא תעלה על עלות הרכישה או על השכירות ועל האחזקה של ציוד המחשבים , 
לפי העניין . תוכנית הלימודים והתרומה טעונות אישור הפיקוח . " ציוד המחשבים 
שנרכש ישמש את כל התלמידים , בין אם תרמו הוריהם לנושא זה ובין אם לאו . 
" החליטו הורים כי ציוד המחשבים יופעל במסגרת תוכנית לימודים נוספת ( כלומר 
לאחר שעות הלימוד ) , כאמור בחוק חינוך ממלכתי תשי"ג ( 3591 ) ובתקנות , 
ישתמשו בציוד רק תלמידים שהוריהם רצו בתוכנית והתחייבו לכיסוי כל ההוצאות 
הכרוכות בהפעלתה או תלמידים ששוחררו מסיבות כלכליות " . סעיף נוסף בחוזר המיוחד 
אומר : " אנו חוזרים ומדגישים , שאין לנקוט אמצעים נגד תלמידים שהוריהם 
לא הרימו תרומה למוסד , ואין להפלות אותם בשל כך או להפעיל עליהם לחץ כלשהו . 
כמו כן , אין למנוע מהם תעודה או למנוע את שובם לכיתה , ואין לפנות אל 
תלמיד בעניין תרומת הוריו למוסד , אף לא בשאלה . מנגד , אין מניעה שוועד 
ההורים המוסדי יקיים בירור עם הורים המסרבים להרים את התרומה " . אפשר ללמוד 
מכך כמה דברים חשובים : א ) מותר לגבות תרומה נוספת אך ורק לצורך לימודי 
מחשב . ב ) מותר לעשות כן רק במוסדות שאינם נהנים ממימון בנושא זה ממקורות 
אחרים . ג ) מותר לגבות את התרומה רק אם החליט עליה ועד ההורים , באישור 
האסיפה הכללית ובאישור המפקח . ד ) העיקר : תרומה בעבור מחשבים או כל תרומה , 
איננה חובה . ואם ההורים אינם תורמים , אין להעניש על כך את הילדים . 
דבר זה משתמע מעצם המלה " תרומה " ומסעיפים אחרים המצוטטים לעיל . ועכשיו 
נשאלת שאלת תם : איך זה שבשנת 0991 , שבה אין להעלות על הדעת עיסוק בכל 
תחום שהוא ללא מחשבים , עדיין לימוד מחשבים נחשב למותרות שעל ההורים לממן . 
דומה שעל הנושא הזה צריכים ועדי ההורים להילחם , ולא לבטל את זמנם על התכתשויות 
עם הורים שמסיבות שונות אינם מוכנים להרים תרומה . 
