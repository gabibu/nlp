אבידגן ( ע"ץ ) . שקט שרר אתמול ברחובות אבידגן , בירת חוף השנהב , 
לאחר שהצבא והמשטרה תפסו עמדות מפתח ושמרו על הסדר בעיר . שלטונות חוף השנהב 
חששו מחידוש ההפגנות , שהחלו ביום ששי בבוקר , אך נראה כי הממשלה הצליחה 
להרגיע את הרוחות , על - ידי דחיית הקיצוץ במשכורות עובדי השירות הציבורי . 
קבוצות של חיילים , שוטרים ואנשי ביטחון , מצוידים בקסדות ובמגינים , 
נפרסו סביב רובע פלאטו שבו מרוכזים בית הנשיא , משרדי הממשלה , המטה הכללי 
של הצבא , תחנת המשטרה הראשית , עסקים וחנויות . ברובע טרישוויל התנהלו 
העסקים כסדרם . השווקים היו פתוחים , אם כי כמה חנויות נשארו סגורות . 
