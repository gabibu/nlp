אבי כהן התל אביבי , מאמן נתניה , לא התאמץ להסתיר את החיוך על פניו בסיום 
המישחק . דקות ארוכות וקשות עברו עליו , עד לסיום האופטימלי מבחינתו . 
11 מותיר סיכוי לתל אביב ולנתניה להימנות על קבוצות הפליי - אוף העליון , 
ומאפשר לליבו החצוי של אבי להמשיך לפעום . לפני המישחק עלה אבי עם חניכיו 
לתרגילי חימום , לבוש אימונית נתנייתית . הקהל התל אביבי לא שכח אותו : 
" אבי כהן , אין כמוך בעולם , אוהבים אותך כולם " . אחר כך עלו שחקני 
תל אביב לכר הדשא . חיבוק עם שמעונוב , לחיצת יד לאורי . שירת התל אביבים 
ביציע התחלפה בינתיים ל - " מלמי , מלמי , מלמיליאן " . לפני שריקת הפתיחה 
זכה אבי לנשיקה ולגביע ענק מהקפטן מוטי איוניר . המנהל שמעון קורק הוסיף 
זר פרחים וחולצה עם הספרה 5 . אבי התחבק עם כל חבריו התל אביבים , והתיישב 
על הספסל , ליד המנגר מרדכי שפיגלר . המישחק החל . יש פגיעות גופניות רבות 
ואבי נכנס מדי פעם למיגרש , בדאגה לשלום נתנייתי השרוע על הדשא . אבי כהן 
הירושלמי - התל אביבי מבקיע . 10 . אבי כהן הנתנייתי מגיב בשינוי תנוחה 
על הספסל . נתניה לא משחקת היטב . אבי נעמד לצד הספסל , מחלק הוראות . 
מוחה כף לעידוד חניכיו . מסמן לדריקס למשוך את שמעונוב לאגף . יגאל משווה 
בפנדל ואבי מניף בצנעה את ידו . בסיום התחבקו כולם עם כולם . הנתנייתים 
והתל אביבים התקבצו במרכז המגרש ונפרדו בצוותא מהקהל . אולי לא ייפגשו עוד 
העונה . אולי רק אחד מהם אבי כהן הירושלמי - תל אביבי , או אבי כהן התל 
אביבי - נתנייתי יהיה בפליי - אוף העליון . 
