תא"ל שמואל צוקר מונה אתמול למפקד כוחות צה"ל ברצועת עזה , במקום תא"ל צבי 
פולג , שעבר לתפקיד אחר בפיקוד הבכיר של צה"ל . תא"ל צוקר היה בעבר מפקד 
אזור יהודה ושומרון , ושירת בתפקידים פיקודיים בצה"ל . בטקס צבאי שנערך 
ברחבת הממשל ברצועה , בהשתתפות אלוף פיקוד הדרום האלוף מתן וילנאי , העביר 
אתמול תא"ל פולג את הפיקוד על הרצועה לידי תא"ל צוקר . " שירתתי באזור 
כחייל וכקצין בתקופה שהייתי בסיירת שקד " אמר צוקר , " וכיום אני חוזר 
לאזור כמפקד הרצועה " . הוא הוסיף : " בתקופה ההיא , שנקראה תקופה קשה 
מאוד ברצועה , נאלצנו להתמודד עם מחבלים שנעו בפרדסים ובאזור העירוני , 
הפעילו רימונים , וירו אל מטרות ישראליות . . . היום ההתמודדות היא 
שונה , אך אין להתעלם מיגועים חבלניים שקורים ברצועת עזה , הן בירי לעבר 
סיורי צה"ל , הן בהנחת מטענים , הן בפגיעה ברכושם של המתיישבים היהודים " . 
אלוף פיקוד הדרום , האלוף מתן וילנאי , בירך את צוקר עם כניסתו לתפקיד 
ואמר : " לא כל אחד שנושא דרגת תא"ל יש בו את הרגישות והשכל המתאימים כדי 
לעשות את זה בצורה הנכונה . התפקיד רגיש ומורכב ביותר " , אמר וילנאי . 
