פקינג ( ע"ר ) . אלפי מפגינים מונגולים צעדו אתמול לעבר הפרלמנט בעיר 
הבירה אולאן - באטור , בדרישה להתפטרות מנהיגי המפלגה הקומוניסטית . תושבים 
בעיר מסרו טלפונית , כי המפגינים הגישו אולטימטום לפקיד משלתי בכיר , ובו 
דרישה כי עוד החודש יתפטרו ראשי המפלגה ויכונס מושב חירום של הפרלמנט . " הם 
דרשו כי הממשלה תשיב עד יום רביעי בצהריים על עצומתם , ולא יפתחו בשביתת 
רעב " , מסר תושב מערבי בבירת מונגוליה . האולטימטום הוגש בידי ארבע קבוצות 
אופוזיציה , הפועלות לסיום המשטר הקומוניסטי בן 96 השנים . זמן קצר לאחר 
שקיבל את העצומה , יצא פקיד ממשלתי בכיר מבניין הפרלמנט , והודיע להמונים 
המריעים , כי הממשלה תשיב עד יום רביעי על דרישותיהם . עצרת זו היתה השביעית 
במספר באולאן - באטור מאז הוקמה בדצמבר אשתקד קבוצת האופוזיציה הראשונה . 
תושבים מסרו כי היתה זו גם ההפגנה הגדולה ביותר עד היום . אחד התושבים מסר , 
כי בעיר נאספו כ000 , 02 מפגינים , שצעדו כשדגלים וכרוזים בידיהם . סוכנות 
הידיעות המזרח - גרמנית אף מסרה על 000 , 04 מפגינים בכיכר המרכזית של העיר . 
