שלמה מינץ , כמנצח , כבר הרגילנו לרמת ביצוע גבוהה יותר של הקשתנים , 
מבחינות יפי הצליל והניקיון , מזו שנשמעה בקונצרטו של ויואלדי . לדידי , 
דוגמת הנגינה היפה ביותר , היתה כאן של הכנר אליהו שולמן , שהצטיין ביפי 
הצליל ובהבעה . אי - החדירה לפרטי פרשנות , גברה שבעתיים בסוויטה של באך . 
מרכבת הצלילים דהרה אמנם בחיות ובחגיגיות , אך מעשה המרכבה של היצירה 
השתלבות בו זמנית של קווים ומוטיווים מלודיים והתפתחויות הרמוניות נותר 
עלום . הכיוון החדשני של סגנון הביצוע ראוי אמנם לשבח , אך החוויה המוסיקלית 
הצפויה , נותרה קפואה למדי . להישגים בולטים , הגיעו מינץ והתזמורת במחצית 
הקונצרט הרומנטית . הרגישות המלאה לגוני הכלים , למלודיות ולהרמוניות שבפתיחה 
בסגנון איטלקי ( רוסיני ) של שוברט , נתנה פרי הילולים , שהצטיין ברכות , 
קלות ויופי . הקיפאון הופשר . הרומנטיקן מנדלסון , כתלמיד רוחני של באך , 
תובע אף הוא ממבצעיו תשומת אוזן מירבית לעושר המופלא של הרקמות ב"סימפוניה 
האיטלקית " . לא כל הרקמות זכו לכך . אך בזכות הרבות שזוכו בתשומת האוזן 
הראויה , נותרו זרימה מוסיקלית כללית מצויינת ומספר קטעים מעולים . בהתחשב 
עם העובדות שהסימפוניה חדשה לתזמורת ולמינץ , ושבתזמורת קאמרית נוטה ה"פורטה " 
לחריפות , אין ספק שביצוע יצירה תובענית זו , היה הישג בולט למבצעיה . 
