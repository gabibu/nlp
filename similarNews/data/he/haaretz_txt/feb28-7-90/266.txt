הצעות לשיבוש מגזרים במשק נשמעו אתמול בישיבת ההנהלה של קרן הפנסיה ההסתדרותית 
מבטחים , על - ידי ראשי ארגוני העובדים החברים בהנהלת הקרן . ההצעות הועלו 
בתגובה על כוונתו של אגף שוק ההון באוצר , להקטין את הריבית שמקבלות קרנות 
הפנסיה על השקעותיהן באג"ח ממשלתיות מ%2 . 6 ל%2 . 5 , ולחייב את הקרנות 
להשקיע בשוק ההון החופשי . שלום חבשוש , יו"ר ארגון עובדי התעשייה הצבאית , 
הגדיר את כוונת האוצר " התגרות וחוצפה " . לדבריו , " בברוטליות רוצים 
להפוך את קרנות הפנסיה לפרשה חוזרת של מניות הבנקים " . הוא דרש להקים מטה 
שיחליט על צעדים ארגוניים של המבוטחים בקרן מבטחים , נגד האוצר , " כי 
זה בנפשו של כל אחד מאתנו " . אמירה אנדריאנוב , מזכירת הסתדרות עובדי הטכסטיל , 
קראה " לגייס את כל האמצעים העומדים לרשותנו , להפגנת כוח נגד הוראת האוצר " . 
יהודה יעיש , מזכיר איגוד עובדי היהלומים , כינה את כוונת האוצר " רשעות " , 
והציע לקיים כנס של כל מזכירי האיגודים המקצועיים , " כדי להקים זעקה " . 
עוד אמר יעיש : " לא ניתן לגזול מאתנו את כבשת הרש . לא יקחו מאתנו גם 
את הפנסיה " . מנכ"ל מבטחים , עו"ד בן עמי עמירן , טען שהקטנת שיעור הריבית 
על השקעותיהן של קרנות הפנסיה , תפגע ביציבות הקרנות המשמשות , כדבריו , 
מקור חיסכון גדול . יו"ר האגף לביטחון סוציאלי בהסתדרות , דב פלג , דיווח 
להנהלת מבטחים כי האגף הזמין חוות - דעת משפטית , המערערת על יכולתו של 
אגף שוק ההון לשנות את תנאי ההשקעה של קרנות הפנסיה ההסתדרותיות , ולהשוותן 
לתנאי ההשקעה של קופות הגמל . פלג מסר כי כתב לממונה על אגף שוק ההון , 
גד ארבל , שאי שינוי בתנאי ההשקעה הוא ערובה ליציבותן של קרנות הפנסיה . 
" קופות גמל בנקאיות עוסקות בחיסכון אישי , בעוד שקרנות הפנסיה עוסקות 
בביטוח סוציאלי , כאשר הביטוח הפנסיוני הוא חלק ממדיניות הרווחה " , נאמר 
במכתב . בהודעתו של ארבל , שנמסרה קודם לכן ליו"ר האגף לביטחון סוציאלי , 
נאמר כי תנאי ההשקעה של קרנות הפנסיה ישונו החל מה1 באפריל הקרוב , במסגרת 
הרפורמה בשוק ההון . ארבל מוסיף : " אין מקום לדחיות נוספות . ביצוע 
השקעות נוספות ( ע"י קרנות הפנסיה ) , ייעשה כמו לגבי שאר קרנות הגמל 
במשק " . 
