הנהלת קופת - חולים " מכבי " הגיעה להסכם עם המרכזים הרפואיים " שיבא " 
ברמת גן , בתי החולים העירוניים בתל - אביב ( " איכילוב " , " הקריה " 
ו"רוקח " ) , " רמב"ם " בחיפה ו"הדסה " בירושלים , להבטחת שירות זמין 
למבוטחיה . ההסדר נעשה נוכח הודעת קופת - חולים הכללית כי תפסיק את השירות 
של מרפאות החוץ בבתי - החולים שבבעלותה , לכ005 אלף חברי " מכבי " , מתחילת 
שבוע הבא . במסיבת עיתונאים שנערכה אתמול אמר מנכ"ל " מכבי " , רפי רוטר , 
כי בעקבות ההסכם עם ארבעת המרכזים הרפואיים יוכלו חברי הקופה , שנבצר 
מהם לקבל טיפול במרפאות החוץ של קופ"ח הכללית , לפנות למרכזים הרפואיים 
הממשלתיים . הם יטופלו שם ואף יזכו לאשפוז יום או ניתוח , אם יהיה בכך 
צורך . רוטר הוסיף כי ההסכם שעשתה " מכבי " עם בתי - החולים הממשלתיים 
הוא תוצאה של החלטת קופ"ח הכללית על הפסקת השרות , שמניעה לא מובנים . 
הסכמים אלו הם מתוספים להסכמים שיש ל"מכבי " עם בתי חולים ממשלתיים אחרים 
כמו " אסף הרופא " בצריפין או " ברזילי " באשקלון ובתי חולים בצפון הארץ . 
ההפסד לקופת - חולים הכללית עקב סגירת המרפאות בפני חברי " מכבי " נאמד 
ב - 45 מיליון שקלים לשנה , אך מאחר שהטיפול גורר אחריו לפעמים גם טיפולים 
נוספים ואשפוז , הנזק לקופה יהיה גדול יותר . כיום קונה " מכבי " שירותי 
אשפוז בבתי - החולים של קופת - חולים בכ01 מיליון שקל . הנהלת קופת - חולים 
הכללית החליטה על ביטול השרות במרפאות החוץ לחברי " מכבי " , לאחר שלא נענתה 
דרישתה לתשלום ריאלי עבור השרותים שהיא נותנת לחברי הקופה המתחרה . " מכבי " 
דחתה את הדרישה בנימוק כי המחיר שהקופה נדרשת לשלם מוכתב על - ידי משרדי 
האוצר והבריאות , והיא החלטה פוליטית . בעקבות ההודעה על ההסדר אליו הגיע 
" מכבי " עם בתי חולים ממשלתיים הורה מנכ"ל הקופה הכללית , נחום פסה , 
ליועציו המשפטיים לבדוק אפשרות להפסיק אשפוז של חברי " מכבי " במתקני 
הקופה . 
