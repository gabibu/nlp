תקציב המדינה לשנת 09 לא הביא בחשבון את הגידול במערכת כתוצאה מהעליה . 
עם זאת כל האוניברסיטאות כבר נערכות לקליטת העלייה עוד לפני שבאו לבקש תקציבים 
נוספים . כך אמר אתמול פרוף יעקב זיו , יו"ר ועדה לתכנון ותקצוב של המועצה 
להשכלה גבוהה , בדיון בתקציב המועצה בוועדת הכספים . זיו אמר , כי התחזית 
היא שעל כל מאה אלף עולים יש לצפות לכ000 , 4 סטודנטים בעלי כישורים טובים . 
זהו גידול של כ%7 באוכלוסיית הסטודנטים . בניגוד למצב שבו שליש מהסטודנטים 
לומדים מדעי הטבע והנדסה , הסטודנטים מברה"ם יהיו שני שלישים במדעי הטבע 
וההנדסה . הדבר מטיל בעיות תכנוניות ותקציביות אך גם פותח אפשרויות שונות . 
יו"ר הוועדה , ח"ך אברהם שוחט ( מערך ) , הציע לשקול את העלאת שכר הלימוד 
בפקולטות המבוקשות כמו משפטים ורפואה כדי לאפשר קבלת מספר רב יותר של סטודנטים . 
במקביל יש ליצור מסלולי סיוע לסטודנטים , העומדים בתנאי הקבלה , אך מתקשים 
בתשלום . הוא ביקש לשים דגש על נושא ההערכות של האוניברסיטאות לקליטת העלייה . 
ח"ך דן תיכון ( ליכוד ) אמר , כי יוצאי צבא בעלי תעודות בגרות אינם מתקבלים 
היום לאוניברסיטאות . עם התגברות גלי העלייה וחוסר ההערכות הוא חושש , 
כי יגדל מספרם של יוצאי צה"ל שלא יקלטו באוניברסיטאות , כי למדינה יש התחייבות 
לקלוט את כל הסטודנטים שיגיעו מרוסיה . כדי להמנע מבעיות בתחום זה צריך 
היום להחליט מה עושים בשנת הלימודים הבאה לגבי יוצאי צבא ולגבי העולים החדשים . 
הוא הוסיף כי הבחינות הפסיכומטריות נערכות בתנאים נחותים בכל מה שקשור בחיילים 
בשירות חובה ונותנות עדיפויות למיגזרים שונים . זו תופעה בלתי נסבלת שחיילים 
משרתים שלוש שנים בתנאי שדה נקראים לבחינות פסיכומטריות כשאינם מוכנים . 
על סמך התוצאות הללו נמנעת מהם לעיתים הזכות להתקבל למוסדות להשכלה גבוהה . 
ח"ך גדליה גל ( מערך ) הציע , כי האוניברסיטאות יכינו מסלולים להכשרת 
מורים לבתי הספר התיכוניים במקצועות הריאלים וההנדסאים שבהם קיים מחסור במורים . 
ח"ך חיים אורון ( מפ"ם ) אמר , כי כפי שקורה בכל אחד מדיוני הוועדה בשבועות 
האחרונים גם בדיון הזה הוברר , כי נושא קליטת העלייה של אקדמאים או אחוז 
פוטנציאל לתוספת סטודנטים מקרב העולים כלל אינו מתוקצב . כמו כן , תקציב 
המועצה הוא בעיקרו תקציב לקיום ושימור מערכת ההשכלה הגבוהה במתכונתה הקיימה . 
אין בו שום תשובה לפתיחת מסלולי השכלה גבוהה נוספים בתחומים שיש בהם מצוקה 
והסטודנטים מתדפקים בשערי האוניברסיטאות . הוא דרש לתת עדיפות ברורה לאוניברסיטאות 
שאינן במרכז הארץ בעיקר לאוניברסיטת באר שבע ולהופכה לנושא מרכזי לקליטת 
העלייה בנגב . 
