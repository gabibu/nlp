למרות הכרזת שר הביטחון על השעיית הגירושים מן השטחים , טוען תושב חברון , 
כי אולץ לשלוח את אשתו וילדם לירדן . המינהל האזרחי מכחיש את הדברים וטוען : 
הבעל שלח את אשתו מרצונו . באוגוסט 9791 נישאה חנאן מוחמד סעיד , בת 22 , 
עם בן דודה דיראר האשם אבו - סנינה , בן 22 , מחברון . האשה , ילידת 
ירדן , נישאה לבעלה בעת ששהתה בביקור משפחתי בגדה , אך מאז נישואיה לא 
חזרה לירדן , למרות שתוקף אשרת השהייה שלה פג . לזוג נולד ילד ( כיום בן 
שנה ) וכעת האשה בהריון . מקרים דוגמת אלה הסתיימו בעבר בגירוש האשה לירדן . 
בסוף החודש שעבר זומנו בני הזוג למינהל האזרחי בנפת חברון . למחרת הפגישה 
במינהל עברה האשה את הגשר לירדן עם הילד ללא בעלה . הבעל , האשם אבוסנינה , 
טוען כי אשתו גורשה באיומים , למרות המדיניות המוצהרת על הפסקת הגירושים . 
אבו - סנינה סיפר : " קיבלנו זימון להתייצב במינהל האזרחי ב09 . 2 . 52 . 
באותו יום הופעתי במינהל וקצין בשם קובי ביקש שאציג בפניו את אשרת השהייה 
של אשתי . מסרתי לו אותה , ואחרי שראה כי מדובר באשרה לא בתוקף יצא לרבע 
שעה להתייעץ עם מישהו , וכשחזר אמר לי כי אם אני לא רוצה להיכנס לבית סוהר 
עלי לשלוח מייד את אשתי לירדן יחד עם הילד , ולהתייצב אצלו שוב . למחרת 
לקחתי את האשה והילד אל הגשר ושלחתי אותם " . מהמנהל האזרחי נמסר , כי בני 
הזוג אבו - סנינה אכן זומנו לנפה , לאחר שהגיע מידע על שהותה הבלתי חוקית 
של האשה , אך לא הופעלו שום לחצים ולא ניתנו שום הנחיות , לא במפורש ולא 
במרומז , כי על הבעל להוציא את אשתו . לדבריהם זו היתה החלטה שהתקבלה על 
דעת עצמו . 
