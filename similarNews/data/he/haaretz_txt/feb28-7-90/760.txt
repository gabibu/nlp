ביירות ( ע"ר ) . מקורות ביטחוניים בלבנון מוסרים לפחות בן - ערובה אחד , 
האמריקני טרי אנדרסון , ישוחרר עד ה22 במארס . ידיעה זו באה על רקע שמועות 
הולכות וגדלות על מגעים המתקיימים לשחרור בני - הערובה המוחזקים בלבנון . 
בשבת הגיעו לביירות שני שליחים איראניים רמי דרג , מחמוד האשמי , אחיו 
של הנשיא רפסנגאני , ושגריר איראן בדמשק . הם נפגשו ביום ראשון עם מנהיגים 
שיעים לבנון , במה שהוגדר ביקור קצר וחשאי . לא נודעו פרטים על מהלך השיחות , 
אבל נודע כי שגרירות איראן בדמשק היא האחראית לקשר בין טהראן לקיצוניים 
השיעים בלבנון . לאחרונה רווחו שמועות כי וואשינגטון מקיימת מגעים עם טהראן 
על שחרור בני - הערובה . הנשיא בוש וסגנו , דן קווייל , הכחישו את הידיעות . 
מקור איראני בדובאי אמר לסוכנות רויטר ביום ראשון כי מתווכים איראניים ואמריקאיים 
נפגשו ארבע או חמש פעמים במערב גרמניה כדי לדון בשאלת בני - הערובה , וכי 
הם מקווים להיפגש שוב . הצוות האיראני מונהג , לדבריו , על - ידי פקיד 
בכיר ממשרד החוץ . מקורות רשמיים בלבנון מסרו כי מחמוד האשמי הינו ראש - 
מחלקת המזרח - התיכון במשרד החוץ האיראני . 
