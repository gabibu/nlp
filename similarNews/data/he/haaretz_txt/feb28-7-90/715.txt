שמעון פרס ? או בין פרס , והשרים דוד לוי ואברהם כץ - עוז ? פרס הסכים 
באחרונה לתביעת שרון להדיח את רפי איתן מתפקיד יו"ר כימיקלים לישראל . בין 
לשכות פרס , לוי , וכץ - עוז נערכת הידברות באשר למינוי פוליטי של מנכ"ל 
ודירקטורים בחברה הממשלתית ערים . גם בין המערך והליכוד יש פתאום הבנה בעניין 
הדחתו של אורי ביידץ מרשות שמורות הטבע בשל מניעים פוליטיים . בהתנהגות זו 
של מינויים פוליטיים ולאו דווקא מקצועיים מתעלמים השרים מדבריה של מבקרת 
המדינה מרים בן פורת , בדו"ח השנתי שהגישה ביוני 98 . בן פורת ציינה כי 
הצד השווה בשיטה זו הוא : לא האדם המתאים הוא הזוכה בתפקיד . במערכת יוצרים 
תפקידים חדשים בלא צורך , מקדמים אנשים לתפקיד חסר תוכן כדי לפנות את מקומם 
הקודם למי שחפצים במינויו וכו . על מנת לנסות ולמנוע את התופעה של מינויים 
פוליטים הוגשו לכנסת 2 הצעות חוק בעניין . הכנסת אישרה בשבוע שעבר בקריאה 
טרומית הצעת חוק של ח"ך אמנון רובינשטיין ( שינוי ) , האוסרת על עובדי 
מדינה להיות חברים בגופים מפלגתיים הבוחרים את נציגיהם בכנסת . מטרת החקיקה 
היא למנוע מצב שבו יהיה שר תלוי בעובד משרדו באשר לבחירתו , דבר שעלול להוביל 
לקידומו של העובד , בלא הצדקה , תמורת תמיכתו בשר . הצעת חוק דומה אושרה 
לפני כחודש בוועדת השרים לענייני חקיקה , לאחר שהוגשה לה על ידי נציבות 
שירות המדינה . הדיון בהצעות הללו יחל בקרוב בכנסת , אך בבית המחוקקים מביעים 
ספק אם יגיעו אי פעם לחקיקה ראשית . שכן חקיקה כזו תגזול את יתרונם הגדול 
של השרים והמפלגות : מתן אתנן למקורביהם באמצעות מינויים בשירות המדינה 
ובחברות הממשלתיות . 
