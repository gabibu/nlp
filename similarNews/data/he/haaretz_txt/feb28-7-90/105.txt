ימשיכו להיות מושפעות מההפסדים הכבדים של חברת אורדן . כך מתברר מהערכות 
ראשוניות לגבי רווחיות הקונצרן בשנה זו . אורדן תמשיך להשפיע על כלל תעשיות 
ועל כלל ישראל למרות שבאחרונה יש שיפור בפעילות החברה . ההפסדים באורדן 
יקוזזו על ידי רווחים ניכרים בענף הביטוח ובחטיבת האלקטרוניקה , שהיו מהרווחיות 
ביותר בקבוצת כלל בשנת 9891 . לעומת זאת עדיין לא ברור מה יהיו התוצאות 
העסקיות של חברת פולגת ואם השיפור שהסתמן באחרונה נמשך גם במהלך הרבעון האחרון 
של שנת 9891 . החברה גייסה הון מה שאיפשר לה לשפר באופן משמעותי את נזילותה . 
קונצרן כלל גייס הון בבורסה באמצעות חלק ניכר מחברות הבת שלו והדבר הביא 
לשיפור הנזילות של החברה . ראשי הקונצרן מתקשים להעריך את התוצאות העיסקיות 
של החברה לשנת 9891 כפי שיוצגו באפריל . הם מציינים כי בשלב זה טרם גובשו 
התוצאות העסקיות גם של החברות הגדולות כמו כלל סחר , כלל תעשיות , אזורים 
ועסקי הביטוח של הקבוצה . עם זאת נראה שלא צפוי רווח או הפסד גדול לחברה 
וכי התוצאות יהיו קרובות לאיזון , רווח או הפסד שולי . 
