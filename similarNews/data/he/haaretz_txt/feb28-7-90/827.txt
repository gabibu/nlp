( ע ) . ארבעה תושבי יריחו רצחו בגרזנים אדם שנחשד על ידם בשיתוף פעולה , 
משום שזיהה אחד מהם . הם לא חדלו להלום בו , גם לאחר שהסתירו את גופתו 
בתוך בור , כיוון ששמעו קולות מהבור . תיאור הרצח מובא בפרוט בהחלטת בית 
הדין הגבוה לצדק , שדחה בימים אלה עתירה נגד הריסת בתי הארבעה , שהואשמו 
ברצח . אחד הנאשמים , ראיד גליאטה , סיפר בהודאה שמסר לחוקריו : " החלטנו 
להקים התארגנות שתעסוק בפעילות לאומנית ביריחו ותחזיר משתפי פעולה מדרכם . 
לבשנו חליפות טרנינג שחורות ומסיכות שחורות . כל אחד החזיק בידו גרזן . 
קראנו לצאלח והכנסנו אותו לחצר בית נטוש . התחלנו לחקור אותו והאשמנו אותו 
שהוא משתף פעולה . הוא הכחיש " . " במהלך החקירה זיהה צאלח את חסן גליאטה , 
וחסן אמר שהוא רוצה להרוג אותו כיוון שפחד שיסגיר אותו . חסן חזר והיכה 
אותו בגרזן בעורפו . צאלח נפל על גבו ואז כולנו היכינו אותו בגרזנים עד 
שהחל מדמם . חסן גרר את הגופה וזרק אותה לתוך בור בעומק של שני מטר . עיד 
סגר את מכסה הבור . אז שמע חסן קול מתוך הבור . חזרנו לשם ועיד לקח אבן 
גדולה וזרק אותה פנימה . לאחר - מכן , שמענו קול נוסף ואז חסן ירד לתוך 
הבור ונתן לצאלח מכות נוספות בגרזן עד שלא שמענו עוד קולות " , סיפר גליאטה . 
גופתו של צאלח נתגלתה ב98013 . נמצאו עליה כ81 פצעי חתך בראש ובצוואר וכן 
שברים בגולגולת . הורי ארבעת הנאשמים ברצח עתרו לבג"ץ נגד החלטת אלוף פיקוד 
המרכז להרוס את ביתם של שלושה מהנאשמים ולאטום בית רביעי . בבית המשפט ציין 
עוזר ראשי לפרקליט המדינה , עו"ד שאול גורדון , את חומרת המעשה , ואת 
האינטרס הציבורי שבהרתעת מבצעי מעשים דומים . הוא הוסיף כי אחד הבתים לא 
ייהרס אלא רק ייאטם , כדי למנוע פגיעה במבנה סמוך המחובר אליו . השופטים 
אהרון ברק , דב לוין ותיאודור אור פסקו : " נראה לנו כי נוכח העבירה החמורה 
המיוחסת לבני העותרים ולאור התשתית הראייתית המוצקה הקושרת אותם לרצח , 
. אין לומר כי אלוף הפיקוד פעל שלא כדין , שעה שהחליט על הריסת הבתים " . 
