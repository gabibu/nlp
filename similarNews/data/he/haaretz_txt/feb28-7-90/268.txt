ר ב"פרזנט טנס " . המחבר מתייחס בלעג למדיניות השלום עם הערבים הפלשתינאים 
של ממשלת האחדות הלאומית ומלגלג על הקהילה היהודית האמריקאית המאורגנת , 
מכיוון שהיא תומכת במדיניות זו . היה זה אפוא בלתי - נמנע שבכתיבתו על 
הנושא ישלח את חציו בגוף המייצג ביותר של יהדות אמריקה , ועידת הנשיאים 
של הארגונים היהודיים האמריקאיים הגדולים , ובתמיכתה בתהליך השלום של ישראל 
תמיכה הנשענת על תמימות - דעים מלאה של חברי הוועידה ועל מתן ביטוי לעמדה 
זו בפני הממשל , אמצעי התקשורת והציבור האמריקאיים . מאמרו של ספרו הוא 
בליל של האשמות חסרות הוכחה ותימוכין כנגד המגבית היהודית המאוחדת , אייפא"ק 
וארגונים אחרים בתוך הקהילה היהודית , ודגש מיוחד הושם על ועידת הנשיאים . 
מרבית ההאשמות הן אנונימיות . הוא מפרסם 11 פסקאות רצופות של ציטטות התוקפות 
את הוועידה ואת " המנהיגות היהודית " , בלי לזהות אף אחד מהמאשימים . לאחר 
שהקים דחליל , הוא יוצא לתקוף את ועידת הנשיאים על " שיצרה את הרושם המוטעה 
של חזית אמריקאית - יהודית מאוחדת , התומכת כיום בכל פן של מדיניות הקו 
הנוקשה של ישראל " . בשום שלב הוא אינו מבאר מהי מדיניות - קו - נוקשה זו , 
וגם אינו מזהה פן כלשהו שלה , בוודאי לא את כולם . איך יש לענות על האשמות 
חסרות - פנים ואוויליות כאלה ? לאחר מכן הוא מצטט משאלים המראים כי רוב יהודי 
ארצות - הברית " אינם בטוחים לגבי המדיניות ( הישראלית ) או חולקים עליה " . 
בעוד ספרו מעלה משאלים אלה בתחושת ניצחון , הם אינם נראים לי חורגים כל - 
כך ממה שאמרה בפומבי ועידת הנשיאים . ברוב של 1 : 4 , הוא כותב , " יהודי 
אמריקה רוצים נוסחה כלשהי שתשכך את האלימות בגדה המערבית וברצועת עזה " 
( מי אינו רוצה ? ) ו"שני - שלישים תמכו בצורה כלשהי של הסדר פוליטי עם 
הפלשתינאים " . הצעת הבחירות ( בשטחים ) של ממשלת האחדות הלאומית בישראל 
מכוונת בדיוק למטרות אלה . ספרו מסגיר את עצמו בכותבו , כי בתקופה שמפלגת 
העבודה שלטה על הפוליטיקה הישראלית , " הוועידה . . . אכן ייצגה את 
ההשקפות המתונות של מרבית יהודי אמריקה , חברי ארגונים ושאינם חברי ארגונים " 
בתמיכתה במדיניות הישראלית . ברור לגמרי שכיום הוא מוטרד מכך שממשלת הקואליציה 
הנוכחית בירושלים אינה עוד ממשלת המערך , אלא ממשלת אחדות לאומית , וכי 
ראש הממשלה בא מהליכוד . זו , כמובן , החלטה של הבוחרים הישראלים , לא 
של ועידת הנשיאים . קפמאבינבבואו לטעון נגד ועידת הנשיאים , מוטלת על ספרו 
האחריות להראות היכן שגתה הוועידה . אם הוועידה אכן דיברה בשם יהדות אמריקה 
בימים שבהם המערך חלש על הזירה הפוליטית של ישראל , מה גורם לספרו להיות 
כה בטוח שאינה מדברת כיום בשם יהדות אמריקה ? הוא מעלה הסבר קלוש , כי 
" מתונים ויונים עזבו את ארגוני הממסד או לא הצטרפו אליו , או שפשוט התעייפו 
מכדי לצאת בהתמדה למתקפת - נגד " . אין שום עדות התומכת בהכרזה זו , והוא 
גם אינו מעלה עדות כלשהי לכך . ספרו מודה , שאפילו כיום מדברת ועידת הנשיאים 
" בשם הארגונים החברים בה " . כמצוין לעיל , הוא מודה שכאשר היה המערך 
בשלטון , הוועידה " אכן ייצגה את ההשקפות המתונות של מרבית היהודים האמריקאים , 
חברים בארגונים ושאינם חברים " . הוא אפילו מצטט את נשיא ברית העבודה הציונית 
( המותח ביקורת על ועידת הנשיאים בקטע אחר במאמר ) כמי שאמר : " רייך 
דואג לכך שכל אחד יוכל לבטא דעות בוועידה ואינו משמיע הכרזות חד - צדדיות " . 
ועידת הנשיאים מעולם לא התיימרה לדבר בשם כל יהודי אמריקה . אבל אנחנו הגוף 
הייצוגי ביותר של יהדות אמריקה , יושבי הראש שלנו נבחרים באורח דמוקרטי , 
וחילוקי הדעות בינינו נפתרים באורח דמוקרטי בעקבות דיון מלא וגלוי . אנו 
מאמינים שהקונסנסוס שאנו מבטאים מחזק במידה משמעותית את ההבנה לעניין הישראלי 
בקרב רעינו האמריקאים . כאשר אנו מדברים בשם הקואליציה הרחבה ביותר של 
ארגונים יהודיים אמריקאיים שאי - פעם קמה , יש לדעותינו משקל והשפעה החיוניים 
לאופי ולהיקף של הסיוע הפוליטי , הכלכלי והצבאי שמושיטה ואשינגטון לירושלים 
סוג הסיוע המרתיע מפני מתקפה ערבית מחודשת , מחזק את הברית בין ארצות - 
הברית לישראל ומטפח את תהליך השלום . 
