ששה חברי קונגרס אמריקאים דורשים מנשיא ארה"ב , גורג בוש , לבדוק מחדש 
את הקמתה של תחנת הממסר הגדולה של קול אמריקה בערבה , בישראל . במכתבם 
של חברי הקונגרס נאמר , בין השאר , כי הם רואים לעצמם חובה לבטא בפני נשיא 
ארה"ב את דאגתם לנוכח הבעיות הסביבתיות הקשורות לפרויקט . ששת חברי הקונגרס 
הנרי וקסמן , מל לוין , גימס שוייר , טוני בלינסון , טד וייס וסם גיידנסון , 
כתבו לבוש : " אנו מקווים שנושאים חשובים כמו קול אמריקה יבואו על פתרונם 
באופן משביע רצון , לפני שיינקטו צעדים בלתי הפיכים " . הששה אמרו , כי 
בבדיקת ההשפעה על הסביבה שערך התאגיד לשידורים בין - לאומיים ( יוזם פרויקט 
קול אמריקה ) , לא נבדקו באופן מהותי שאלת שינוי ייעודם של אזורי טבע בנגב 
בגלל היערכות צה"ל , וההשפעה על מסלול נדידת הציפורים . יו"ר הוועד המנהל 
של החברה להגנת הטבע , יואב שגיא , ונציג ועד הפעולה של מתיישבי הערבה , 
גוליאן הראל , שבו בסוף השבוע מביקור בארה"ב . הם התרשמו , כי גברה ההכרה 
שם באשר להשפעות השליליות שתגרום תחנת קול אמריקה , אם תוקם בערבה . מחר 
אמורה המועצה הארצית לתכנון ולבנייה , שהיא הגוף התכנוני העליון בישראל , 
לדון בנושא הקמת תחנת קול אמריקה . החברה להגנת הטבע וישובי הערבה מנהלים 
מסע הסברה למניעת אישור התוכנית להקמת התחנה ע"י המועצה . 
