" בשלוש השנים האחרונות חלה ירידה מדהימה בהכנסה הממוצעת של החקלאי , עד 
כדי % 04 משכרו הממוצע של השכיר במשק " טען אתמול מזכיר המרכז החקלאי , 
שמחה אסף . לדבריו , ירידה זו נרשמה חרף המשך הגידול בתפוקה ליום עבודה 
בענפי החקלאות השונים ולמרות צמצום דרסטי במספר המועסקים בענפים אלה . אסף , 
שדיבר במליאת המרכז החקלאי , האשים את המדיניות הכלכלית בפגיעה בחקלאות . 
" העדר תמיכה כספית בענפי החקלאות , הנתונים עדיין תחת הר של חובות בלתי 
מוסדרים ובחוסר הכנסה מינימלית , מביא ענפים אלה למצב , שאינו מאפשר להם 
קיום יום - יומי " , קבל . " לא פלא שהפרט החקלאי נקלע למחשבות של מילוט 
ונטישת החקלאות " . יו"ר האגף המשקי במרכז החקלאי , חיים מולכו , מסר כי 
בגלל מפלס הכינרת , הנמוך ב3 ם לעומת התקופה המקבילה אשתקד , יקוצצו שטחי 
המזרע בכל הענפים ולא רק כותנה , הצורכת כמות גדולה של מים . הקיצוץ בשטחי 
המזרע , אמר , יפגע בהכנסת החקלאים ובדעת ארגוני החקלאים לדרוש פיצוי על 
כך . לפי הצעתו של אסף , דרשה מליאת המרכז החקלאי להקים מסגרת ממלכתית , 
שתאפשר לחקלאים המשתכרים מחקלאות פחות מהשכר הממוצע במשק , לקבל הכנסה 
ברמה זו . עוד מוצע שחקלאים מובטלים , אשר לא מצאו תעסוקה חליפית , יהיו 
זכאים לדמי אבטלה . כן קראה המליאה לזרז את הפעלתם של הסדרי פרעון החובות 
להתיישבות החקלאית . 
