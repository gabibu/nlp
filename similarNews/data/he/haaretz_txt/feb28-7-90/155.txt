( ע ) . ניסיון הצתה אירע אתמול לפנות בוקר במשרדי תנועת רץ ברחוב טשרניחובסקי 
12 בתל - אביב . אלמונים שברו את חלון המרתף , המשמש כחדר ישיבות , בעורף 
הבניין , שפכו כמות גדולה של נפט לתוך החדר וניסו להציתו בעזרת סמרטוט בוער 
שהושלך פנימה . הסמרטוט אל עוד לפני שהספיק להצית את הנפט וכך נמנע אסון 
כבד . משרדי רץ ממוקמים בקומת הקרקע של בנין מגורים בן ארבע קומות . עובדי 
המשרד , שהגיעו לעבודתם סמוך לשעה 7 בבוקר , הריחו את ריח הנפט החריף והבחינו 
במספר רב של כתובות נאצה , שרוססו בצבע על הקירות החיצוניים של המשרד ובתוך 
חדרי השירותים . המשטרה הוזעקה מיד למקום וצוות של המעבדה לזיהוי פלילי נטל 
דגימות . משטרת מחוז תל - אביב פתחה בחקירה . מאז הבחירות האחרונות לכנסת , 
זהו הניסיון השלישי לפגוע במשרדי רץ בתל - אביב . 
