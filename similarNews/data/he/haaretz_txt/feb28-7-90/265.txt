הפרופסור נהג אז להקדיש כעשר דקות מכל שיעור להבעת דעות פוליטיות על כיבוש 
השטחים ועל תוצאותיו הרות האסון בעתיד . אין צורך לציין כי הבעת הדעה הפוליטית 
נעשתה בהרצאות בתחום שאינו קשור כלל במדעי החברה . עד היום אין הסכמה בסגל 
האוניברסיטאי לגבי הזכות או החובה להביע דעות פוליטיות מעל הקתדרה . כיצד 
נוהג פרוף דני בר - טל כיום ? אין לו דילמה , משום שהוא מלמד מקצועות הקשורים 
במישרין בדעות פוליטיות , כמו מבוא לפסיכולוגיה חברתית ויצירת ידע פוליטי . 
ככלל , לעולם לא יביע מעל הקתדרה דעות פוליטיות , אך ידבר על ערכים ועקרונות 
פוליטיים , על דעות קדומות . " לא אדבר במפורש נגד שר מסוים או ראש הממשלה , 
אך אדבר על תופעות בחברה , על עקרונות הומניסטיים ונגד דה - לגיטימציה 
ודה - הומניזציה של הערבים " , אמר . " אני ער לקושי שבחינוך אדם לפי מודל , 
אבל זה לא צריך למנוע את הניסיון לעשות זאת " . 
