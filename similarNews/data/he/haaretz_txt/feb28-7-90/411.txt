עולים מפרו , כ51 משפחות , שהם אינדיאנים במוצאם ועברו הליכי גיור כהלכה , 
הגיעו אתמול לישראל והתיישבו באלון מורה בגדה . העולים גוירו ביוזמת הרב 
אליהו אביחיל מירושלים , העוסק באיתור קהילות נידחות בתפוצות . הרבנות הראשית 
הקימה בית דין מיוחד , בראשות הרב שאר ישוב כהן רבה של חיפה שטיפל בגיורם . 
בתגובה לישובם של העולים מפרו בשטחים , אמר אמש ראש מחלקת העלייה בסוכנות , 
אורי גורדון , כי " אין זה מתפקידי לעסוק בגיור . אם העולים האלה עברו 
גיור כהלכה , אין כל סיבה שלא להביאם ארצה " . לדבריו , העובדה שהעולים 
מפרו ביקשו להתגורר באלון מורה , אינה מעידה שהסוכנות שולחת עולים חדשים 
להתגורר מעבר לקו הירוק . הוא הדגיש כי הסוכנות לא התנגדה לישובם בשטחים , 
משום שמדובר " בקבוצה דתית יוצאת דופן , שמתוך אמונה בקדושת הארץ ביקשה 
להתיישב דווקא באלון מורה " . 
