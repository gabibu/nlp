אפשר לומר שאני מרוצה , ובעיקר מהצעדים המתוכננים להסרת המחסומים האדמינסטרטיווים 
והקטנת ההגנה על הייבוא . מדובר בצעדים שנעשו בכיוון הנכון . כמותם גם 
הליברליזציה בפיקוח על מטבע חוץ , ומבחינתי , כל מה שמכוון לתת לכוחות 
השוק לעשות את שלהם ולצמצם את מעורבות הממשלה מבורך . כמובן שיש גם חשש 
מהתחזקות האינפלציה , ואני מבין את החשש הזה , אבל הצעדים שעליהם הכריז 
שר האוצר נעשים בעיתוי הנכון מבחינת המצב בשוק . השוק בישראל הוא כיום שוק 
של קונים , ועל - פי ההיגיון שלי לפחות , העלאת המע"ם בשיעור של % 1 תיספג 
על - ידי המוכרים . לא תהיה להם ברירה . אני סבור אומנם שהתאמתו של שער 
החליפין היתה הכרחית , אבל הייתי שמח יותר אילו באותה ההזדמנות היה שר האוצר 
מכריז על ביטולם של עוד כמה עיוותים , כמו למשל מס מעסיקים , שמייקר את 
העלות של העסקת עובדים ומגביר את האבטלה , ומודיע על הפחתה במסים . אני 
סבור שמה שהמשק זקוק לו כעת זו ירידה ממשית בשיעורי מס ההכנסה וביטול מס 
החברות , כדי לעודד את ההשקעות במשק ואת הצמיחה . הממשלה חייבת לאותת שהיא 
הולכת לקראת יצירתו של אקלים נוח להשקעות ולעסקים , מקטינה את רמת הפיקוח 
על העסקים השונים ופועלת לעידוד הצמיחה . גם כשהייתי בתמ"ס ניסינו לעשות 
צעדים שהמשמעות שלהם היתה חשיפה לייבוא מתחרה , בעיקר בכל הקשור למונופולים . 
