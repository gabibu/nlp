בסוכנות היהודית הוכנה תוכנית חירום למקרה של גידול משמעותי בממדי העליה 
מבריה"ם , שיתבטא ברבבות עולים מדי חודש . גורמים בכירים בסוכנות אמרו 
אתמול , כי בתוכנית המגירה , שעדיין לא הובאה לדיון בוועדת המנכ"לים לקליטת 
העלייה , בראשות סגן שר האוצר , הד"ר יוסי ביילין , מומלץ כי אם תהיה 
" הצפה " של עולים בפרק זמן קצר , תישקל שכירת 05 אלף מיטות בבתי - מלון , 
בתי הבראה ואכסניות ברחבי הארץ . בבדיקה מקיפה , שערכה חטיבת שירותי הקליטה 
במחלקת העלייה של הסוכנות , אותרו 091 בתי - מלון , בתי - הבראה ואכסניות , 
שבעליהן ניאותו להשכירן לסוכנות היהודית , כדי שישמשו כמקומות דיור זמניים 
לעולים . עם זאת , אמרו גורמים בכירים בסוכנות , כי לפי שעה לא נחתמו 
חוזים עם בעלי בתי - המלון , משום שעדיין לא ברור כיצד תמומן הוצאה כספית 
גדולה כזו . בעלי המלונות ובתי - ההבראה ביקשו בממוצע כ02 דולרים ליום בעד 
אכסון וכלכלה של העולים . במחלקת העלייה של הסוכנות , האחראית למסגרות המעבר 
של העולים , הוכנה הצעה לתוכנית החירום , המפרטת במדויק כיצד ניתן יהיה 
להפוך במהירות את בתי - המלון , שיישכרו על - ידי הסוכנות , למעין מרכזי 
קליטה . " עלייה במימדים גדולים מחייבת שינוי בסדרי העדיפויות במשק , והעמדת 
קליטת העלייה כיעד המרכזי של המדיניות הכלכלית והקצאת המשאבים . המשימה 
של יצירת מקורות תעסוקה בתנאי האבטלה , השוררים כיום בישראל , תהיה קשה , 
גם בשל מדיניות הצמצומים במגזר הציבורי , שבו נקלט בעבר חלק ניכר של העולים " . 
כך קובע דו"ח על קליטת העלייה , שהוכן ברשות לתכנון לאומי במשרד הכלכלה 
והתכנון , בראשות רות לובנטל . הדו"ח מציין , כי בקרב העולים מצויים בעלי 
מקצועות , שאין להם ביקוש רב בארץ , וכן בעלי מקצועות , שבהם עלול להיות 
עודף היצע . תוספת גדולה של מהנדסים , אדריכלים ורופאים מקרב העולים עלולה 
ליצור קשיים רבים בתהליך קליטתם . דרושה , איפוא , מערכת רחבה של השתלמות 
והסבה מקצועית , במטרה להתאים את מקצועות העולים לצרכים בארץ . מאידך גיסא , 
טומן הרכב מקצועי זה בחובו פוטנציאל רב לפיתוח ולצמיחה בכיוונים הרצויים 
למשק . במסמך נאמר , כי יש לשפר את רווחיות המגזר העסקי ולהגביר את ההשקעות 
במשק באמצעות מדיניות מקרו - כלכלית מתאימה . יש ליצור שינויים בשוק ההון , 
במטרה לאפשר גידול מאסיווי במלאי ההון , ההכרחי לקליטה התעסוקתית של העולים . 
