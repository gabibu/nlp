אין ישראלים רבים שיכולים להצביע על אהרן הכהן כענף באילן היוחסין שלהם . 
כתב הטלוויזיה אורי כהן - אהרונוב , צאצא לקהילת אנוסי משהד , חזר אל 
השורשים של משפחתו בסרט תיעודי . הסרט עוסק בקהילה היחידה בפרס , שחרף התאסלמותה 
לא התבוללה , וחיתה חיים כפולים במשך כמאה שנה , וצאצאיה חיים כיום בארץ . 
הוא יוקרן בטלוויזיה הכללית ביום רביעי בשמונה בערב . משהד היא עיר בצפון - 
מזרח איראן , לא הרחק מן הגבול הרוסי . בתקופתנו יש לה גם ייחוס : בה 
עלה חומייני לשלטון כשחזר מן הגלות ב9791 . לפני 052 שנה משל בה שליט פרסי , 
נאדר שאה , והוא עודד יהודים להגר אל העיר מערים אחרות , כדי לפתח את 
המסחר ולשמור על אוצרותיו . שכן הוא סמך על היהודים יותר מאשר על בני עמו 
שלו . בין המשפחות הללו היו גם משפחות אמינוף ואהרונוף . אהרונוף פירושו 
אהרון , עם סיומת רוסית " נוף " . " אם להאמין לזקנים , אני מצאצאי אהרן 
הכהן " , אומר אורי כהן - אהרונוב . אולם עם חילופי השליטים החלו לרדוף 
את היהודים , וב9381 הגיעו לשיאן השנאה והקנאה , והיהודים הואשמו בריגול 
לטובת הבריטים שנלחמו נגד הפרסים באפגניסטן . שנה זו היא ציון דרך , שכן 
בה היה במשהד הפוגרום הגדול שבו נטבחו עשרות יהודים , כמאה נפצעו והשאר 
הוכרחו להתאסלם . " צריך להסיר את קשר השתיקה מהשואה של יהדות איראן . 
תושבי כפרים וערים שלמות נטבחו , קהילות שלמות נכחדו במאה ה91 , כמו קהילות 
טבריז ושירז , והארץ לא רעשה " , אומר בסרט פרוף אמנון נצר , חוקר מן האוניברסיטה 
העברית בירושלים . אלה שלא נטבחו הוכרחו להתאסלם , ונצר , שיצא לחקור 
בכפרים מוסלמיים , גילה שיש עד היום כפרים שלמים של מוסלמים שמגלים באילן 
היוחסין שלהם , במרחק חמישה דורות , שיבוש של השם מרדכי . המיוחד בקהילת 
משהד , שהיא הקהילה היחידה באיראן ששמרה על זהותה בחייה הכפולים . האחרות 
נטמעו . " אני סבור שהאינוס הטביע את חותמו באופיים של אנשים כמוני , 
שעד היום לא מדברים על זה . גם בני האנוסים , הצברים , שומרים על קשרים 
הדוקים . הם אנשים גאים שלא מוצאים צורך , אומץ או חוצפה לספר את הסיפור " , 
אומר כהן - אהרונוב . כמאה שנה נוספות חיו חיים כפולים , עד שחלק מהמשפחות 
העשירות החליטו גם לקיים את מצוות העלייה למכה . הם עלו למכה , קיבלו תואר 
" חאג " , המשיכו משם למסגד אל אקצה וברחו לירושלים והקימו בה את הבתים 
הראשונים . המשפחות הראשונות לא נתקלו בבעיות , אך אלה שבאו אחריהן כבר 
היו צריכות להתייצב לפני הרבנים הראשיים , שלא היו בטוחים ביהדותם , אם 
כי היו נימולים . אביו של כהן - אהרונוב , בנימין כהן - אהרונוב , כבר 
נולד בירושלים והיה סופר סוכנות הידיעות הצרפתית בארץ , נספח העיתונות 
של הקונסוליה הצרפתית , איש ספר , חובב אמנות , בעל אות לגיון הכבוד הצרפתי , 
פעיל בהגנה ובאצ"ל . חלק מהחומר שהסרט מבוסס עליו הוא מארכיונו של האב . 
מתי נמדר , סוחר תל - אביבי , חזר למשהד ב2791 , שבע שנים לפני עלות 
חומייני , והוא מראה סרט שצילם שם ; רחובות מוסלמיים אופייניים , מסגדים 
מקושטים , שוק . נמדר עוד זוכר שב6491 היו פרעות במשהד , התנפלו על היהודים , 
שכבר חיו חיים גלויים בחלקם , והעלילו עליהם את עלילת הדם הידועה . הקושי 
הגדול ביותר בעשיית הסרט היה המחסור בעדויות מצולמות . לדברי אהרונוב , 
במקום שלא היה סרט , השתמש בתמונות ממשפחות , אסף מחקרים , צילם חפצים 
אותנטיים כמו סידור תפילה שבכריכתו כתוב בשפת סתרים על הפוגרום של 93 , 
חנוכייה מחתרתית מקעריות שמן נפרדות , שאפשר לפרקה בשעת חירום , הגדה של 
פסח שנכתבה על פי הזיכרון ועוד . אחת התמונות מראה את סבו של כהן - אהרונוב , 
כשהוא לבוש בתלבושת מוסלמית . את הסרט מלווה המוסיקה של תזמורת שחבריה 
עוד ניגנו במשהד . את הסרט צילם צרלי שטרית , ערך קובי תקוע ואת התחקיר 
עשתה נחמה כהן . " אני יצאתי בזול " , אומר כהן - אהרונוב , " יש הרבה 
אנוסים שחותם הדורות הקודמים מלווה אותם עד היום . כל כך הרבה מדברים על 
הפרעות בקישינב וטוב שמדברים אבל איש לא יודע את הסיפור הזה , כי הם אנשים 
שלא צריכים כלום , הם אנשים צנועים ונחבאים אל הכלים , והרגיז אותי שלא 
יודעים את הסיפור הזה " . 
