לונדון ( ע"ר ע"ץ ) . משלחת של נציגים איראנים הגיעה לביירות , לארגן 
את שחרורם של אחד או אחדים מבני הערובה המערביים המוחזקים בלבנון . העיתון 
הבריטי " אינדיפנדנט " מסר על כך אתמול , בהסתמך על מקורות לבנוניים ואיראניים 
הגולים בלונדון ובפאריס . המקורות סבורים שאת המשלחת שיגר נשיא איראן רפסאנגאני , 
המעוניין מאוד לשפר את קשרי ארצו עם המערב . אחד המקורות מסר , כי הוא 
מצפה לשחרור תוך ימים ספורים , אבל מקורות אחרים אמרו כי החלטה סופית תלויה 
בתוצאה של מאבק פוליטי פנימי בטהראן . מקור פוליטי איראני אמר שלשום שנציגים 
של איראן וארה"ב השלימו סיבוב של שיחות ישירות באירופה על שחרור בני ערובה 
מערביים . הוא הוסיף שנציגים איראניים נועדו ארבע או חמש פעמים עם האמריקאים 
במערב - גרמניה , ומקווים להמשך השיחות . סוכנות הידיעות הצרפתית מסרה מטהראן , 
כי נראה שהנשיא רפסאנגאני הצליח , לאחר מאבק שנמשך חודשים , לסחוט הסכמה 
מבעלי הקו הנוקשה באיראן , כדי לשים קץ לפרשת 71 בני הערובה המוחזקים אצל 
החיזבאללה בלבנון . 
