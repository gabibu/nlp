כשלושים בני אדם , חברי התנועה למלחמה בתאונות דרכים , הגיעו אתמול אחרי 
הצהרים למשמרת מחאה מול בית ראש הממשלה . חברי התנועה , שניצבו במקום במשך 
שעתיים , טוענים כי יש להטיל על ראש הממשלה אחריות אישית להיעדר המעש בתחום 
מניעת תאונות הדרכים . לבד מדרישה להוספת תקנים למשטרה וזירוז הקצאת משאבים 
לסלילת כבישים חדשים , התנועה דורשת בניית מעקי בטיחות בכל הכבישים הבין - 
עירוניים למניעת תאונות חזיתיות . 
