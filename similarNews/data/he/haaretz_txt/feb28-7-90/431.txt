עובדי התעשייה האווירית התחייבו אתמול לשמור על שקט תעשייתי במשך השבוע הקרוב 
ולא לנקוט בצעדי מחאה מעשיים , כל עוד יימשך המו"ם עם ההנהלה , על גורלם 
של 941 העובדים , שקיבלו מכתבי פיטורין . ההסכמה הושגה אתמול בתום פגישה 
בין המשנה למנכ"ל לענייני כוח אדם ומינהל , אביגדור קפלן , לבין נציגי 
מטה ועד הפעולה של העובדים , בראשותו של נציג סקטור האקדמאים , צבי גוטמן . 
ההנהלה חזרה בה מכוונתה להוציא לחופשה מאונס את כל 941 העובדים , שנדרשו 
לצאת לחופשה ב52 לפברואר , ואף בוטלה ההוראה לנכות את ימי החופשה הללו . 
אבל עובדים שצברו למעלה משלוש מכסות חופשה , יצטרכו לנצל את כל ימי החופשה 
העודפת שעומדת לזכותם . מחרתיים יפתחו נציגי ההנהלה והעובדים בשיחות , במטרה 
לנסות ולשבץ בעבודה את אלה הנמנים על קבוצת 941 העובדים , שקיבלו מכתבי 
פיטורין . אם לא תהיה אפשרות לשבצם , תידון הפסקת עבודתם בחברה . ועד העובדים 
ויתר מצידו על הגשת תביעה להוצאת צו מניעה נגד ההנהלה - שאמור היה לידון 
אתמול אחר הצהריים בבית הדין האיזורי לעבודה בתל - אביב כנגד הכוונה להוציא 
את 941 העובדים לחופשה מאונס . 
