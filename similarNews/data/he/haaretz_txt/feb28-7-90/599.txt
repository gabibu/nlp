המשפחות פרשט וציריאנו מתל - אביב הגישו את הקובלנה לבימ"ש השלום באמצעות 
מלר"ז ( המועצה למניעת רעש וזיהום אוויר ) , על רעש מחריש אוזניים שבקע 
מתחנת רידינג . מולם טען נציג חברת החשמל כי על פי התקנות שהותקנו בחוק 
למניעת מפגעים ( חוק כנוביץ ) , יש להוכיח את עוצמת הרעש באמצעות מכשור 
מיוחד ובעזרת מומחים . מאחר שהקובלים לא הביאו ראיות במתכונת זו , טען 
נציג חברת החשמל , לא הוכחה האשמה אפילו לכאורה ויש לשחרר את החברה אפילו 
מן החובה להשיב להאשמה . השופט קיבל את טענות חברת החשמל . נציגי מלר"ז עירערו 
לביהמ"ש המחוזי ותבעו להשמיע טענותיהם , ואכן נקבע שעמדות כל הצדדים יישמעו 
בבימ"ש השלום . על כך עירערה חברת החשמל לבית המשפט העליון . קפמאבינבית 
המשפט העליון , בשבתו כבית משפט לערעורים פליליים , קבע בפסק הדין שהוציא 
ב58 . 7 . 71 כי " לא יעלה על הדעת שאותו ציבור , שהחוק בא להגן עליו , 
יידרש להסתובב עם מכשירי מדידה בכיס וכישורים מתאימים לערוך את כל אותם 
מבדקים מסובכים , באופן ובמכשירים שנקבעו בתקנות , או להעסיק מומחים , 
העולים בממון רב לעשות זאת . שאם כך תאמר , יהיה הוא חסר הגנה וחסר אונים 
לתבוע , לטעון ולהוכיח רעש , המטריד את שלוותו ומנוחתו או המסכן את בריאותו " . 
במקום אחר נכתב בפסק הדין כי " אין לגרוס כגרסת חברת החשמל כי לא ניתן 
להוכיח את היות הרעש חזק או בלתי סביר אלא באופן הקבוע בתקנות . ניתן לעשות 
זאת על ידי הוכחת הקבוע בחוק בכל דרך הוכחה מקובלת בדין . העובדה שמלאכת 
השפיטה , ללא מידות ושיעורים קבועים מראש , עשויה להיות קשה וסבוכה יותר , 
אינה אומרת שהיא בלתי אפשרית " . עו"ד ידידיה בארי , יו"ר מלר"ז , שייצג 
את שתי המשפחות בתביעתן נגד חברת החשמל , מספר כי שופט בית משפט השלום ביקש 
מן הצדדים להגיע לפשרה והעניין המסוים לא מוצה . בית המשפט העליון קבע הלכה 
עקרונית : ניתן להוכיח אשמה על פי עדויות ואין הכרח במכשירים דווקא . " השופט 
טען כי לעומת פסיקה עקרונית זו הסכסוך עצמו התגמד , מה גם שחלפו שש שנים 
מאז התביעה הראשונה , וחברת החשמל הבטיחה כי בעתיד תשתדל להימנע ממטרד דומה " , 
אומר בארי . קפמאבינמטרדי רעש הפכו כמעט תווית היכר לציוויליזציה הישראלית , 
ומי שמבקש לזכות במעט שקט עומדות בפניו שתי אפשרויות : לעקור לאיזור שקט 
או להיאבק בגורמי הרעש באמצעים שהחברה העמידה לרשות הפרט , קרי בית המשפט . 
שתי האפשרויות תובעות הוצאות כספיות ניכרות . ייצוג משפטי ללא תמורה ע"י 
מלר"ז נעשה רק במקרים יוצאי דופן , כאשר מדובר בנושא עקרוני או בייצוג של 
קבוצה גדולה . בנוסף , ליציאה למאבק ולהתמודדות במלחמת ההתשה של בתי המשפט 
דרושים מנה גדושה של תוקפנות והרבה אורך רוח . ביום עיון שערך מרכז הבנייה 
בנושא האקוסטיקה במגורים ובסביבתם , סקרה היועצת המשפטית שלו , עו"ד רבקה 
שוהם , את הכלים השונים שמעמיד החוק לרשות הפרט כדי לזכות במעט שקט . מתברר 
כי האזרח זכאי לסעד משפטי בנושא מטרדי רעש על פי 5 חוקים : חוק המקרקעין , 
בפרק העוסק ב"בתים משותפים ; פקודת הנזיקין , בפרק העוסק ב"מטרדים " ; 
החוק למניעת מפגעים תשכ"א ( חוק כנוביץ ) , שהוא חוק פלילי ביסודו ; 
חוק התכנון והבנייה 5691 ; חוק המכר בפרק " דירות " , המחייב קבלנים לבנות 
לפי דרישות התקן . המחוקק הישראלי העניק איפוא לאזרחי המדינה מטריית הגנה 
מפני אחד המטרדים הקשים שהחיים המודרניים הביאו עלינו : רעשים הנגרמים ע"י 
מנועי מזגנים , מנועי מכוניות , מוסיקה מחרישת אוזניים הבוקעת מרמקולים 
משוכללים , ורעשיהם המתישים של מנועי מעליות ומערכות מיזוג . כל אלה , 
יש להדגיש , נגרמים תוך הניסיון לתרום לשיפור איכות החיים . ברוב המקרים 
טוענת עו"ד שוהם לא יתיר בית המשפט את הנאת האחד על חשבון סבלו של הזולת . 
הבעיה היא שחוקים זה לא הכל , כפי שיתברר להלן . חוק המקרקעין קובע , 
כי בעלי דירה בבית משותף אינם רשאים להכניס שינויים ואפילו תיקונים בדירתם , 
שיש בהם כדי לפגוע ברכוש המשותף או לשנות את ערכו , אלא אם קיבלו תחילה 
את הסכמת האסיפה הכללית של בעלי הדירות . כדי להגן על הפרט מפני האפשרות , 
שהשכן יצליח להשיג רוב באסיפה הכללית בא החוק ומוסיף , כי נדרשת הסכמתו 
המיוחדת של בעל הדירה שעלולה להיפגע . חוק זה נוגע , בין השאר , לעניין 
המזגנים המרעישים . עו"ד שוהם מבהירה , כי אפשר לפנות לביהמ"ש בבקשה להוצאת 
צו מניעה , בתנאי שהדבר נעשה בעת הרכבת המזגן . ואולם , ברוב המקרים מורגש 
המטרד רק כשהמזגן כבר פועל . במקרה זה אפשר לפנות לביהמ"ש בבקשה למתן צו 
עשה , שיחייב את הדייר להסיר את המזגן ולהחזיר את המצב לקדמותו . עוד היא 
מסבירה , כי חוק המקרקעין יעזור במקרה שמדובר במטרד שמקורו באותו בית . 
כשמדובר במזגן בבית סמוך , יש להסתמך על פקודת הנזיקין , פרק " מטרדים " . 
הגדרת המטרד בפרק " מטרדים " בפקודת הנזיקין היא דוגמה טובה לאיזון בין 
זכותו של פרט אחד להנאה לבין זכותו של השני שלא לסבול עקב כך . על פי עיקרון 
זה מוגדר " מטרד " כמצב שבו אדם " משתמש במקרקעין התפוסים בידו באופן 
שיש בו הפרעה של ממש לשימוש סביר במקרקעין של אדם אחר , או להנאה סבירה 
מהם , בהתחשב עם מקומם וטיבם " . אגב , סעיף המטרד מאפשר הגשת תביעות גם 
כנגד מסעדות שריחות עזים בוקעים מהן , ובדומה . אך הדברים אינם חד משמעיים . 
האפשרות בחוק קיימת אמנם , אך לא תמיד יינתן צו מניעה או צו עשה . לדוגמה : 
הנתבע יכול לטעון כי הסרת המזגן תגרום לו נזק בריאותי , שיהיה גדול הרבה 
מן הנזק שייגרם לתובע בגין הרעש . מולו יכול התובע לבוא ולטעון , כי אם 
בבריאות מדובר , יתקין נא האיש את המזגן במקום אחר , שאינו פונה דווקא 
אל חלונו . ובכלל , יש גם מזגנים המותקנים בשלמותם בפנים הדירה ולפיכך 
אינם טורדים את מנוחת השכנים . במשפטים כאלה אין , אם כן , פתרון אחד . 
כל מקרה נשקל לגופו וחשוב שאנשים ייאבקו על זכותם למנוחה מדגישה היועצת 
המשפטית של מרכז הבנייה . קפמאבינמקובל לראות בחוק למניעת מפגעים ( חוק 
כנוביץ ) חוק " חסר שיניים " . ואולם , בעקבות פסקי הדין של בית המשפט 
המחוזי והעליון בפרשת רידינג ועוד כמה פסיקות , מתברר כי יש לו שיניים חדות 
למדי וכי הערכאות השיפוטיות מוכנות לעבוד קשה ככל הנדרש . חשיבותו של פסק 
הדין העקרוני בפרשת חברת החשמל היא בהיותו תקדים . בעקבותיו למדנו , כי 
אפשר לפנות ליחידות לאיכות הסביבה ברשויות המקומיות ובלשכות הבריאות המחוזיות 
ולהיעזר במכשירי מדידה . השירות הזה ניתן חינם , והממצאים קבילים בבתי 
המשפט . פניות התושבים מטופלות בכל רשות מקומית באופן שונה . יש השולחות 
מודדים מיד ויש המשהות את הבדיקה בעוד האזרח סובל . אבל אלה ואלה אינן יכולות 
לסייע כשהמדידות מוכיחות כי הרעש אינו עובר את הרמה המותרת . כבר בעבר הביעו 
מומחים דעתם , כי החוק מקל עם גורמי הרעש . אם לדוגמה נמדד רעש בעוצמה 
של 93 דציבלים , בעוד החוק קובע שהגבול עובר ב04 דציבל , ידיה של הרשות 
המקומית כבולות , גם אם כל מומחה יעיד שמדובר במטרד קשה . יתרה מזאת , 
הרשות המקומית נמנעת מעימותים עם התושבים במקרים שהרעש עולה אך במקצת על 
המותר . הברירה היחידה שנותרה בידי האזרח במקרה זה היא פנייה לבית המשפט . 
ממנה , כידוע , נרתעים רבים , מטעמים פסיכולוגיים וכספיים כאחד . החוק 
אוסר הפעלת " רעש מטריד " ( מוסיקה , מזגן וכו ) אחרי 00 : 32 בימי 
חול ואחרי חצות הלילה בחגים ושבתות ( להוציא יומיים בשנה , יום העצמאות 
וחג הפורים ) . במקרים כאלה העבירה על החוק ברורה ופנייה למשטרה אמורה 
לעזור . האם היא עוזרת ? " למשטרה יש סמכויות . אם השוטר המסוים המגיע 
לבית המרעיש גם מפעיל סמכותו זו זה כבר עניין אחר " , אומר עו"ד בארי . 
ניסיוננו , מכל מקום , מלמד כי ברוב המקרים השוטרים אכן מופיעים , אך 
לא אחת חוזרים השכנים לסורם רגע לאחר הסתלקות השוטרים , וצוחקים למתלוננים 
בפנים . קפמאבינחוק התכנון והבנייה 5691 אמור גם הוא לתת סעד והגנה מפני 
מטרדי רעש . על פי חוק זה אין לבצע שינויים בקירות חיצוניים ובמבנה ללא 
קבלת היתר מן הרשות . " למעשה , על פי חוק זה צריך להסתובב פקח של הוועדה 
המקומית לתכנון ובנייה ולרשום תלונות נגד מי שהתקינו מזגנים חיצוניים ללא 
היתר כדין , והוועדה אמורה להגיש כתבי אישום פליליים נגדם . " למיטב ידיעתי " , 
טוענת עו"ד שוהם , " העיר היחידה המפעילה חוק זה היא עפולה " . דובר עיריית 
עפולה אברהם דגן מאשר את הנתון המפתיע , אך נמנע מלנקוב במספר התביעות שהוגשו 
ומה עלה בגורלן בבית המשפט . לתל - אביב , שעירייתה מרבה לפרסם אותה כ"עיר 
בלי הפסקה " הצהרה המעידה מן הסתם על נכונות להתיר פעילות בכל שעה שהיא 
יצא שם של יישוב שבו הרעש מותר בכל שעה שהיא , לרבות שעות המנוחה המובהקות . 
בעצם , הרעש מהווה מעין תווית היכר לכרך הגדול , ודורשי המנוחה מוטב 
שלא יגורו בו . מלשכת דובר עיריית תל - אביב נמסר בתגובה , כי " עיריית 
תל - אביב מפעילה את החוק בצורה הגיונית . העירייה אינה דורשת היתר בנייה 
לכל מזגן , אך מתערבת במקרים של הפרעה " . כלי חוקי נוסף שבאמצעותו יכול 
הדייר להתגונן בפני מטרדי רעש , הוא חוק המכר ( דירות ) 3791 . ב78 החליט 
משום מה המחוקק להשמיט מחוק התכנון והבנייה את התקן המחייב בידוד אקוסטי 
של קירות ורצפה - תקרה ( תקן 4001 ) . חוק המכר , המחייב את " כל המוצרים 
והמלאכות לעמוד בדרישות התקן הישראלי , כאשר יש כזה " , עשוי לעזור פה : 
הקבלנים מחויבים לבנות לפי דרישות התקן הישראלי , כולל כל תקני האקוסטיקה . 
האם מנצלים אזרחי ישראל את החוקים הבאים לעזרתם ? עו"ד ידידיה בארי מספר , 
כי מדי שנה מוגשות לבתי המשפט תביעות הקשורות בזכות למנוחה , חלקן באמצעות 
מלר"ז וחלקן בדרך אחרת . למעשה , דומה התמונה בעניין הרעש לתמונת המצב בעניין 
העישון בתקופה של לפני " המשוגע לדבר " , ד"ר טוביה לרר . גם אז העלו יוצרי 
המטרד טענות מן הסוג של " אין לך הזכות לפגוע בזכויות הרוב " , או " דרישתך 
שאמנע מעישון פוגעת בזכות ההנאה שלי כפרט , אם אתה נפגע תמצא לך מקום אחר " , 
וכן הלאה . כיום כמעט שלא נשמעות התנערויות כגון אלה מפי המעשנים . לעומת 
זאת , טענות דומות נשמעות גם נשמעות מפי בעלי מזגנים רועשים , או ממי שחשקה 
נפשם במוסיקה רועמת בשעות הלילה דווקא . ריבוי התביעות בבתי המשפט מלמד כי 
הסובלים מן הרעש , כמו גם הסובלים מעשן הסיגריות , הם - הם הרוב , וכי 
הרעש , כמו עשן הסיגריה , הוא פסולת רעילה לכל דבר ויש לטפל בפולטים אותה 
לרשות הרבים כמו שצריך לטפל בכל סוציופאת הפוגע באושיות החברה : בהתאם לחוק 
נגד עבריינים . 
