המועצה הלאומית לשלום הילד עוסקת בימים אלה במחקר על דרכי ענישה ופסיקות 
בתי - המשפט , במקרי התעללות בילדים . במסגרת המחקר אוספים אנשי המועצה 
פסקי - דין , בהם מעורבים נאשמים בהתעללות בקטינים . כך עולה ממכתב ששיגרה 
היועצת המשפטית של המועצה , עו"ד תמר מורג , למזכירות בית - משפט השלום 
בעכו . בית - משפט זה אמור להעביר למורג חומר הקשור במקרהו של אב מעכו שהורשע 
בהתעללות בבנו , ונדון לארבע חדשי מאסר . כן התבקש בית - המשפט למסור מסמכים 
הנוגעים לאם משלומי שנהגה להתעלל בביתה . שופט השלום , דוד מגן , ביקר 
את האם ואמר עליה , בין השאר , כי היא " מפלצת בלבוש אדם " . 
