יאיר ורדי , מנהל מרכז סוזן דלל למחול ולתיאטרון בנווה צדק , נולד בכפר 
בלום . למרבית הפליאה , ילדות בחיק הקיבוץ לא הכחידה בו חיבה לאוכל טוב . 
גם העובדה שרקד שנים בלהקות באלט שונות , מה שדורש משטר קפדני של מי שמשתמש 
בגופו ככלי ראשון , לא מונעת ממנו לאהוב לאכול . ורדי מופתע לטובה מההכרה 
המהירה שקיבל המרכז , ומהמקום שתפס בתרבות המקומית . חשוב מאוד לתת לצעירים , 
הוא אומר , כלים ותנאים ליצור , אחר - כך , השמיים הם הגבול . ייעודו 
הראשון של המרכז , לפי ורדי , לתת דחיפה למחול בישראל . תקציבו השנתי 
עומד על מיליון שקל , ובנוסף לכך יש הכנסות עצמיות . במרכז הופיעו עד 
כה רוב להקות המחול הפועלות בארץ . הוקמה במה חדשה ליוצרים צעירים הנקראת 
" הרמת מסך " . להקת " בת שבע " קיימה בו את עונת המחול הנוכחית , נערך 
יום " מגמות במחול " , פסטיבל מוסיקה דה - קאמרה , בנוסף ללהקת " ענבל " 
שלה סטודיו במקום , והמקיימת בו פעילות לאורך כל השנה . ורדי כבר ניהל מרכז 
דומה , " התיאטרון האנגלי למחול ולתיאטרון " בניו - קאסל , בצפון אנגליה . 
לשם הגיע לאחר שרקד שש שנים בלהקת " רמבר " , מן הלהקות המובילות במחול 
המודרני באירופה . כרקדן עבד ורדי עם הכוריאוגרפים מהמפורסמים בעולם , 
כמו מרתה גראהם , גרום רובינס וכריסטופר ברוס . ב1891 רקד עם " נוראייב 
וחבריו " במילאנו , איטליה ובהוואי . הוא לימד בהולנד ובספרד והעביר מגוון 
קורסים בבתי - ספר למחול ברחבי אירופה . הבסיס היה אנגליה , ובעיקר לונדון . 
בין מופע למופע ורדי נפתח למגוון מטבחים : הודי , סיני , יווני וגם אנגלי . 
בישול הוא לו תחביב מועדף , שבא מתוך דחף יצירתי . הצבעים , המרקמים , 
בניית התפריט , שילוב מאכלים מבחינת משקלם ונפחם כל אלו חשובים בעיניו 
לא פחות מהמאכל עצמו . בניגוד לרבים , אוהב ורדי אוכל אנגלי . למשל , 
" פאי הרועים " הקלאסי : מערבבים בשר בקר קצוץ , בצל מטוגן , ביצים ותבלינים 
( מלח , פלפל , שום , כמון ) . מניחים בכלי אפייה מוארך עשוי חרסינה 
( לכלי מתכת טעם לוואי ) . אופים כ02 דקות , ובינתיים מכינים מחית תפוחי - 
אדמה בתוספת ביצים ושמנת . שופכים את המחית על הפאי האפוי - למחצה ושוב 
אופים , עד שמתקבל ציפוי שחמחם . חורצים במזלג לאורך התבנית ליצירת תלמים 
דקורטיוויים . מכניסים שוב לתנור לכמה דקות נספות , פורסים לפרוסות ומגישים . 
ורדי מארח הרבה . בבית הוא המבשל . אישתו , ילידת איי ברבאדוס , היא 
צמחונית , ועוף הוא החיה היחידה שהיא מוכנה לאכול . לפיכך נבנה רוב התפריט 
בבית ורדי מירקות , פירות , עוף ודגים . בדירתם , בלב תל - אביב , מטבח 
פתוח אל חלל גדול ומרווח , הרבה אור , משטח עץ מסיווי ומגוון כלי עבודה . 
ורדי ממליץ לארח ולבשל סביב מוטיב עיקרי , מנה חשובה . גם מבחינה חברתית 
צריך לתכנן אירוח . יש לוודא שכל האורחים אוכלים הכל ( צמחונים , שונאי 
גבינות וכו ) . מרק צח הוא תמיד פתיחה טובה . קל לדבר סביבו ובזמן אכילתו . 
אורחים שלא מכירים יכולים להתוודע אחד לשני , אפשר להחליף דעות על טיב 
המרק ועל השף . מרק יגיש ורדי עם יין אדום . אם המנה העיקרית נקייה , 
בלי רוטב או תוספות , אפשר לקשט את הצלחת בתוספות צבעוניות או מעניינות . 
יש להקפיד , מציין ורדי , שלא יתנגשו הטקסטורות , כמו צילי קון - קרנה 
רווי רוטב עם קישואים בעגבניות . יש למצוא מבנה ויחס נכונים . אוכל קשיח 
עם רך , ארוחה דלילה תוגש ללא מרק . תבלינים חשובים מאוד לשימוש , ובהם 
אפשר להיות מקוריים . למשל , סלט מלפפונים בקינמון : מלפפונים חיים פרוסים 
דק , שמן , חומץ , הרבה לימון , ומעל לכל זורים קינמון . כמנה עיקרית 
יגיש ורדי לאורחיו עוף שרי : חזה עוף חתוך לחתיכות . מרינדה : שמן תירס , 
חומץ הדרים או תפוחים , לימון , שרי מתוק ( לפחות כוס ) . מסדרים בתבנית 
אפייה את חתיכות העוף , שופכים עליהן את המרינדה , מפזרים פרוסות בצל , 
זורים מלח , פלפל , זעתר , כמון ורוטב רויאל . אופים בתנור ( או במיקרו ) 
כחצי שעה . העוף מלווה בסלט ירקות ( לא מעורבב ) : עגבניות , פלפלים , 
חסות שונות ורווי לימון ובגזר מבושל בסוכר . יין - לבן , חצי יבש . מנה 
אחרונה קציפת תפוזים : מקציפים שמנת מתוקה , מוסיפים לאט מיץ תפוזים וממשיכים 
להקציף . ממלאים בגביעי יין , מגררים למעלה את קליפת הפרי ומקררים במקרר 
כמה שעות . לפני ההגשה , מוספים מעט ליקר " הללויה " . 
