ועד ההורים המרכזי בקרית שמונה תובע להפסיק את יום החינוך הארוך בעיר הצפונית , 
אם לא יחולו שינויים לאלתר בכל מה שקשור להפעלתו התקינה של יום החינוך הארוך 
כפי שנקבע בעבר . " הגענו למסקנה שיום הלימודים הארוך הוא מריחה אחת גדולה . 
כמעט שום דבר ממה שהבטיחו לנו לא מתקיים , " אומר אשר פיניאן יו"ר ועד 
ההורים המרכזי בקרית שמונה . קרית שמונה היתה אחת הערים הראשונות , שבה 
החל לפעול יום החינוך הארוך . ההורים טוענים , כי המסגרות החינוכיות החדשות 
שנוצרו , סובלות ממחסור חמור במורים ובמדריכים מקצועיים וכי במרבית ימי 
השבוע נשלחים התלמידים מוקדם חזרה לבתיהם . יו"ר ועד ההורים אומר עוד , 
כי משרד החינוך הבטיח להמיר שעות עבודה של מורים בכסף כדי לקנות ציוד ולהשקיע 
בתוכניות לימודים אך עובדה זו לא קויימה . ראש עיריית קרית שמונה , פרוספר 
עזרן , הביע זעם רב על טענות ההורים הוא אמר , כי יום הלימודים הארוך נמצא 
רק בהתהוותו הראשונית וההורים , משום מה , חסרי סבלנות ודוחים על הסף פרויקט 
חינוכי לאומי זה . 
