חילופי דברים קשים היו אתמול בישיבתה של הוועדה לביקורת המדינה בין ח"ך אברהם 
בורג ( מערך ) וח"ך ראובן ריבלין ( ליכוד ) בנושא המינויים הפוליטיים 
בחברת " חלמיש " . ח"ך בורג דרש לקיים דיון בנושא , וב"ניסיונו של שר הבינוי 
והשיכון , דוד לוי , להדיח את המנכ"ל הנוכחי עמוס רודין " . לדבריו , 
שר השיכון מבקש למנות כמנכ"ל החברה את הנרי אזולאי , המכהן כסמנכ"ל החברה . 
הוא ציין כי בישיבת החברה מיום 41 בפברואר 09 ניסה עוזרו הפוליטי של לוי , 
מוטי משעני , המשמש כחבר הדירקטוריון , להוסיף לסדר היום סעיף לבחירת 
מנכ"ל לחברה מתוך כוונה למנות את אזולאי . בורג ציין כי ראש עיריית תל אביב , 
שלמה להט , התנגד לניסיון הדחת המנכ"ל ולפיכך התפוצצה הישיבה . בורג אמר 
כי " מעשים אלה הנם שלב נוסף בהפיכתה של קהיליית השיכון לזרוע המבצעת של 
הליכוד בכלל ושל שר השיכון ומחנהו בפרט . יש בהם משום חשש של עבירה על החוק , 
פגיעה בכללי מנהל תקין וזלזול בוטה במבקרת המדינה . ח"ך ריבלין ( ליכוד ) 
השיב לבורג : " דבריך הם דברי בלע . אין להדיח אדם מתאים רק בשל שייכותו 
הפוליטית . המינויים הפוליטיים אינם נחלתה של מפא"י בלבד " . בורג השיב לריבלין : 
" אתה נותן יד כדי לטהר את שרץ המינויים הפוליטיים של דוד לוי . הפכתם 
להיות לבולעי משרות ומינויים פוליטיים . הפכתם את חלמיש ועמידר למנגנוני 
גיוס למפלגתכם " . ריבלין ציין כי מינויו של אזולאי אינו פוליטי , אף שהוא 
פעיל ליכוד מובהק , אלא מינוי של אדם ראוי ומתאים לתפקיד , יעיל ומוכשר , 
המשמש בחברה כסמנכ"ל . יו"ר הוועדה , ח"ך דוד ליבאי ( מערך ) , אמר 
כי הוועדה תדון במכת המינויים הפוליטיים בכל מפלגות הקואליציה ותיזום חקיקה 
מרסנת . ח"ך רענן כהן ( מערך ) אמר כי המינויים הפוליטיים הם כפרצה הקוראת 
לגנב . לדבריו שרים ומנהיגים פוליטיים נסחטים על ידי חברי מרכז , ובתמורה 
סוחטים את הקופה הציבורית , בסדרה המונית של מינויים פוליטיים לא ענייניים . 
בעקבות חילופי הדברים הללו קיבלה הוועדה את הצעת ח"ך בורג לקיים דיון בנושא 
המינויים הפוליטיים בחלמיש . היום תדון הוועדה במינויים בחברה הממשלתית 
" ערים " . ליבאי הודיע כי ועדתו תמשיך לדון בנושא המינויים הפוליטיים . 
