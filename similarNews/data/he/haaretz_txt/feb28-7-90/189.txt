ספיחי המשחק בין בני יהודה לשמשון , בו אושר על ידי השופט יעקב שיינר שער 
של בני יהודה מנבדל , הגיעו אתמול לועדת המשמעת של ההתאחדות לכדורגל . 
לפי דו"ח השופט נזרק לאחר כיבוש השער השני חזיז למגרש , וברדתו מהמגרש לאחר 
המשחק נזרקו עליו חפצים . נציגי הקבוצות אלי שאשו מבני יהודה ועמי פזטל משמשון , 
טענו כי אי - אפשר להאשימם בזריקת החזיז שהושלך דקות ספורות לפני סיום המשחק , 
כשעלו לחימום שחקני מכבי תל אביב והפועל כפר סבא למשחק השני . הדיין דוד 
לב קיבל את טענתם וזיכה את שתי הקבוצות מאשמת השלכת חזיז . לגבי זריקת חפצים 
לאחר המשחק הטיל את האשמה על קבוצת שמשון תל אביב , הרשיעה באחריות להתנהגות 
בלתי הולמת של אוהדים , אך בזכות עברה הנקי של האגודה הסתפק בהטלת קנס של 
005 ש"ח . מאיר נמני , מאמן הפועל טבריה שהורחק על ידי השופט יעקב ממן במשחק 
קבוצתו מול מכבי תמרה , נקנס ב - 005 ש"ח . 
