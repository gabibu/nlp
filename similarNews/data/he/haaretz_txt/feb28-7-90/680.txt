בתחרות רובינשטיין בשנה שעברה הוא יצר את התקדים . הקהל קטע את הרסיטל שלו 
בשלב הראשון של התחרות במחיאות כפיים , למרות בקשות מפורשות מצד המארגנים 
שלא לעשות כן . זה היה הפולני קזישטוף יבלונסקי בן ה42 , שניגן שופן , 
והיה אחד הפייבוריטים עד לשלב הגמר של התחרות . אבל אין צדק מוחלט בעולם . 
אחריו מחא הקהל כפיים גם למתחרים רבים אחרים , וביניהם בנגמין פירת ואיאן 
פאונטיין מבריטניה . בסופו של דבר זכו שני הבריטים ביחד במקום הראשון , 
ואילו יבלונסקי , כתוצאה מפשרה בין השופטים ומתקנון ההצבעה קיבל את המקום 
השלישי . כאילו אמרו השופטים שהם מבחינים בין רמתם של הבריטים לרמתו . 
הוא קיבל את התוצאה הזאת בכבוד . ובטקס חלוקת הפרסים בבנייני האומה , שכמעט 
שלא הגיע אליו , הופיע וחייך . אין ספק שהוא היה המתחרה הפוטוגני ביותר 
בתחרות . יבלונסקי , שהיתה לו קריירה מבוססת למדי גם לפני תחרות רובינשטיין , 
ממשיך להופיע ולהקליט . הביקורות מכל העולם כולל הופעת בכורה בניו יורק 
מתפעלות מנגינתו , בעיקר בשופן , כמובן . בית חרושת קאוואי כל כך התרשם 
מנגינתו בתחרות שופן ב5891 עד שהחליט לשלוח לו פסנתר במתנה . יבלונסקי חוזר 
עתה לישראל ומנגן כסולן עם התזמורת הסימפונית חיפה , בקונצרט חגיגי במוצאי 
שבת במלאת 04 שנה לתזמורת . בניצוחו של סרגיו קומיסיונה הוא מנגן את הקונצרטו 
של צייקובסקי שניגן בגמר התחרות . בעת שביקר כאן , ולמרות שנדחק למקום 
השלישי , הוא הסכים להעניק רסיטל מיוחד שהכנסותיו יוקדשו לאגודת ארתור רובינשטיין . 
הרסיטל יתקיים בעוד שבוע , ב3 . 21 באולם רקנאטי במוזיאון תל - אביב , 
על הבמה שבה עבר יבלונסקי את השלב הראשון והשני של התחרות . ברסיטל הוא 
ינגן ארבע מזורקות של שופן אוף 42 ( בסול מינור , דו מזור , לה במול מזור 
וסי במול מזור ) , סונטה בסי מינור אוף 85 של שופן , ואחרי ההפסקה , 
את " תמונות בתערוכה " של מוסורגסקי . אגודת ארתור רובינשטיין תקיים השנה 
עוד רסיטלים כאלה , שבהם אמורים לקחת חלק מרתה ארגריץ , ולדימיר אשכנזי , 
יפים ברונפמן , כריסטוף אשנבך , אנדראס שיף , יוסטוס פרנץ , מיציסלב 
הורושובסקי , קריסטיאן צימרמן ואחרים . הכנסות האגודה מקיימות גם תחרות 
ארתור רובינשטיין . התחרות הבאה תתקיים ב2991 , ובאותה שנה ימלאו גם 01 
שנים למותו של רובינשטיין . התחרות מקבלת תמיכה ממשרד החינוך והתרבות ( 
07 אלף דולר ) , אבל זקוקה להרבה עזרה מידידים כדי לקיים את פעילות האגודה 
ואת התחרות ברמה היאה לה ולישראל . 
