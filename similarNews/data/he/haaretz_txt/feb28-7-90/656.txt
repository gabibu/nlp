טקס פרידה נערך אתמול לניצב יהושע כספי , ראש אגף החקירות במטה הארצי של 
המשטרה . בטקס השתתף סגל הפיקוד הבכיר של המשטרה , יחד עם היועץ המשפטי 
לממשלה , פרקליטת המדינה ושר המשטרה . כספי פרש בסוף השבוע משירותו הפעיל 
במשטרה . הוא סיים 24 שנות שירות במגוון תפקידי פיקוד , מודיעין וחקירות . 
מפכ"ל המשטרה , קב - ניצב דוד קראוס , העניק לכספי שי אקדח עם הקדשה , 
כנהוג לגבי כל ניצב הפורש מהמשטרה . בדברי ברכתו לכספי אמר המפכ"ל בין 
השאר : ניצב כספי יירשם וייזכר בדפי ההיסטוריה של משטרת ישראל כאחד מאלה 
שתרמו תרומה משמעותית לבניית המערכת המשטרתית ועיצובה ולקביעת נורמות ההתנהגות 
של כלל אנשיה כיאה למשטרה במדינה דמוקרטית " . שר המשטרה חיים בר - לב אמר 
בדברי ברכתו , כי כספי הוא הראשון במשטרה שמשלים דוקטורט בתחום מדעי המשטרה , 
וכי יתרום בפעילותו במועצה הציבורית לצמצום העבריינות ( מציל"ה ) מניסיונו 
והשכלתו . עם פרישתו , מתמנה יהושע כספי כמנכ"ל " מצילה " , במקביל להשתלבותו 
בפעילות אקדמית בבית ברל . כספי , שהיה אחד המועמדים העיקריים לתפקיד המפכ"ל 
הבא של המשטרה , החליט לפרוש מהמשטרה חודש לפני כניסתו לתפקיד של המפכ"ל 
החדש יעקב טרנר , וזאת במחאה על שלא נבחר הוא כמפכ"ל הבא . 
