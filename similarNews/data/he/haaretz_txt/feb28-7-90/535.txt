השייח ראיד צלאח , ראש עיריית אום אל פחם , קרא לציבור בישראל להבין את 
הרקע להסתייגותו מהעלייה היהודית מברית המועצות . הוא דיבר בכנס ועדת המעקב 
לענייני הציבור הערבי , שנערך אתמול בשפרעם לסיכום השביתה הכללית שנערכה 
ביום שני האחרון במגזר הערבי , במחאה על מצבם העגום של הרשויות הערביות . 
ראש עיריית אום אל פחם אמר , כי דבריו באו לבטא את הרגשת התסכול של הערבים 
בישראל על כך שמשרדי האוצר והפנים לא מצליחים למצוא 001 מיליון ש למימון 
ההתחייבויות שניתנו להם , בעוד מקציבים 000 , 007 , 1 ש לקליטת העלייה . 
צלאח אמר כי הוא אינו מתנגד לעלייה וזו לא היתה הבעיה שעליה דיבר . ועדת 
המעקב החליטה לתת ארכה של שבוע ימים למשרד הפנים למימוש ההתחייבויות שניתנו 
להם . במידה שלא ימומשו ההבטחות " ננקוט צעדים קשים יותר " , אמר איברהים 
נימר חוסין , יו"ר הוועד . תנועת " אבנא אל - בלד " כבר שבועיים מחתימה 
על עצומה נגד העלייה מברית המועצות . פעילי התנועה מנהלים מבצע איסוף חתימות 
בכמה יישובים בארץ והיא מופנית אל נשיא ברית המועצות , מיכאיל גורבצוב , 
ואל נשיאות הסובייט העליון . נוסח העצומה קורא להם למנוע עליית יהודים 
מברית המועצות . העלייה , אומרים בעלי העצומה , מסכנת את מקומות התעסוקה 
של הערבים בישראל ואת אדמותיהם , שיופקעו לצרכי העולים . העולים יסכנו 
אומרת העצומה את השלום בכך שהעולים יתפשו את השטחים המיועדים למדינה פלשתינית 
בשטחים . הגוף החתום על נוסח העצומה מתקרא " ההמונים הפלשתינאים בישראל " . 
אחד מראשי הקבוצה אמר ל"הארץ " , כי אין למרכז התנועה מידע מעודכן לגבי מספר 
החתימות שנאספו , אבל בדעתם לפרסם את התוצאות במסיבת עיתונאים עם גמר פעולות 
ההחתמה . הדובר אמר כי התגובות בשטח מעודדות ומבטאות את החרדה האמיתית של 
הציבור הרחב , כולל אנשי חד"ש . ח"ך חגי מרום ורענן כהן ( העבודה ) הביעו 
אתמול מורת רוח נוכח פעולת ההחתמה על העצומה . מרום קרא לשר המשטרה לנקוט 
בצעדים למניעת ההחתמה על העצומה , הנראית לו כבלתי חוקית , " בהיותה פוגעת 
באושיות המדינה ומכונת לסכל הצלת חיי יהודים הנתונים בסכנת נפשות בברית המועצות " . 
מרום קרא לפעולה זאת " בקבוק תבערה פוליטי " המסכן את הדו קיום היהודי - 
ערבי בגליל . רענן כהן אמר כי ממשלת ישראל " חייבת לקבוע מדיניות כוללת 
כלפי הערבים בישראל ולא להפקיר את השטח לידי מסיתים המנצלים את המצוקה של 
הערבים בישראל " . ח"ך מיכה גולדמן ( עבודה ) אמר כי הוא רואה בחומרה את 
התופעה של החתמה על עצומה זאת , אבל הזהיר מפני יצירת הרושם כאילו בעלי 
העצומה מייצגים את הציבור הערבי בישראל . לדברי גולדמן מדובר בקבוצה שולית 
בלבד . 
