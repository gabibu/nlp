סגשרי הליכוד לא הצליחו לאחר חצות לקבל החלטה בשאלת קידום התהליך המדיני , 
והם יתכנסו בשנית מחר , כדי לגבש סופית את עמדתם לקראת הדיון בקבינט המדיני 
ביום רביעי . ראש הממשלה יצחק שמיר טרם הציג את עמדתו בפני השרים . למרות 
זאת , יתכנס פורום הארבעה היום אחר - הצהרים , ובו אמורים שמיר , ארנס , 
פרס ורבין לגבש ביניהם את תשובת ישראל לארצות - הברית , מבלי לקבל בינתיים 
כל החלטה . נראה כי שרי הליכוד בפורום ינצלוהו בעיקר כדי לדווח לפרס ולרבין 
על הקווים המסתמנים להחלטת הליכוד . עיקר חששותיהם של שרי הליכוד הוא מהעמדה 
העתידית של מפלגת העבודה , העשויה לאחר תקופה קצרה של משא ומתן לפרק את 
הממשלה ולנסות ולקדם את התהליך לבדה . שרי הליכוד , שהתכנסו בביתו של ראש 
הממשלה בירושלים , דנו במשך ארבע וחצי שעות בקידום היוזמה המדינית . ראש 
הממשלה יצחק שמיר פתח את הדיון , והציג את האלטרנטיבות שעומדות כיום בפני 
ישראל . שמיר הדגיש בדבריו את חשיבותה של הפגישה , ואמר כי תיפתח עתה סדרה 
של דיונים . שמיר אמר , כי גם אם יש בקשות מצד ארצות - הברית והמערך להזדרז 
ולרוץ , יש לשקול דברים בזהירות רבה , ובאופן ענייני ביותר . " השיקול 
העיקרי שינחה אותנו בהחלטה הוא האם הליכה ליוזמה זו טובה או לא למדינה " , 
אמר שמיר . שר החוץ משה ארנס מסר לשרים דיווח מפורט על שיחתו עם מזכיר המדינה 
האמריקאי , וציין בפני השרים את רעיונותיו של בייקר באשר לאפשרות תשובתה 
של ישראל . שרי הליכוד סיכמו שלא למסור כל פרטים על דיווח זה , עד אחר 
החלטת שרי הליכוד ביום שני . קפידבינלאחר דבריו של ארנס החלה התייחסות השרים : 
בין הדוברים הסתמן רוב ברור לקידום היוזמה . היחידי שביקר אותה בתקיפות 
היה השר דוד לוי , אם כי דבריו הוא ענייניים ביותר . לוי הביע דאגה בקשר 
לביטחונות האמריקאיים והתנהגותה של מפלגת העבודה . השרים משה קצב , משה 
נסים , רוני מילוא ואהוד אולמרט , צידדו בקידום התהליך , אך הדגישו כי 
ישראל חייבת שורה של ביטחונות לגבי עמדת ארצות - הברית , כדי שזו לא תאפשר 
שיחות מול אש"ף ושיתוף נציג ממזרח - ירושלים בתהליך . שרים בליכוד גם ביקשו 
לדרוש מהמערך ללכת לבחירות , אם תתפרק ממשלת האחדות , כמו שקובע , לדבריהם , 
ההסכם הקואליציוני . בתשובה לשאלת " הארץ " אמר אמש יוסי אחימאיר , ראש 
לשכתו של ראש הממשלה , כי ישיבת שרי הליכוד היתה טובה ועניינית . לדבריו , 
רק מחר בתום הישיבה השנייה של שרי הליכוד , יביע ראש הממשלה את עמדתו , 
ותפורסם החלטת שרי הליכוד באשר להמשך התהליך . קפידביננראה אם כן , שראש 
הממשלה יתנה בפני ראשי מפלגת העבודה את המשך תמיכתו בתהליך המדיני בהבטחה 
ברורה , בעיקר מצדו של שמעון פרס , להפסיק לאיים ולפעול לפירוק ממשלת האחדות 
הלאומית . ככל הנראה , ישוחח שמיר על כך עם ראשי מפלגת העבודה כבר היום , 
בעת פגישת פורום הארבעה . שמיר מבקש התחייבות מפורשת מראשי " העבודה " 
להמשך קיום ממשלת האחדות , בעיקר מתוך החשש , שלאחר החלטה חיובית שלו לגבי 
תהליך השלום תקום לו אופוזיציה חזקה בתוך הליכוד , ופרס ינצל זאת כדי להקים 
ממשלה צרה . נראה ששמיר ידרוש מראשי המערך גם כי נציגי מפלגת העבודה בוועדת 
הכנסת יתנגדו מחר , בדיונה של הוועדה על פרישת חמשת הליברלים , להקמת הסיעה 
החדשה של מודעי וחבריו . בתגובה להצעה לדרוש מהמערך להצטרף לחקיקה שתחייב 
בחירות מוקדמות ותשלול ממשלה צרה במקרה של היעדר הסכמה בנושא המדיני , אמרו 
מקורבי מ"ם ראש הממשלה שמעון פרס , כי אין להעלותה על הדעת . קפידבינמלשכתו 
של מ"ם ראש הממשלה ושר האוצר שמעון פרס נמסר , כי שרי המערך לא יסתפקו בהבנות 
חשאיות של פורום הארבעה בעניין שיתוף מגורשים ונציגי מזרח ירושלים במשלחת 
הפלשתינית . פרס יתבע , כך נמסר , שגם שאלה זאת , כמו שאר הנושאים , 
יוכרעו רשמית בקבינט , מכיוון שאינו מאמין בהבנות חשאיות מחוץ לקבינט , 
אשר הליכוד עשוי להתכחש להן בעתיד . בתגובה לדרישת שמיר כי פרס יתחייב לפעול 
בתיאום עם ראש הממשלה , לבל תחזור על עצמה פרשת טאבה , אמר מ"ם ראש הממשלה : 
" שמיר נדבק לכיסא ומאשים כל הזמן אחרים " . שמיר , לדבריו , הוא זה שטירפד 
את האפשרות להסכם עם ירדן וסללאת הדרך לאש"ף . " צריך לזכור שהליכוד היום 
אינו אלא מפלגת מיעוט מפוררת , והם רוצים להכתיב לאחרים " , אמר פרס . שר 
החינוך יצחק נבון אמר אתמול בשיחה ל"הארץ " , כי אם שמיר אמנם ייתן תשובה 
חיובית לשאלות האמריקאיות ממשלת האחדות הלאומית חייבת להמשיך להתקיים . 
" אם יתברר שהתהליך המדיני אכן זז קדימה , לא יימצא יותר רוב במפלגת העבודה 
להביא לפירוק ממשלת האחדות ולהקמת ממשלה צרה , ומי שינסה להביא לכך , ייכשל 
כישלון חרוץ במרכז מפלגת העבודה " , אמר השר נבון . הערב ישתתפו כל ראשי 
מפלגת העבודה בכינוס המועצה המדינית של המפלגה , שייערך בבית - ברל . את 
הדיון , הנערך תחת הכותרת " אפשרויות קידום תהליך השלום על רקע ההתפתחויות 
האזוריות והעולמיות " יסכמו יו"ר המפלגה ושר האוצר שמעון פרס ושר הביטחון 
יצחק רבין . קפידבינבלשכת ראש הממשלה החלו בסוף השבוע להיערך לקראת ההתקפות 
הגדולות הצפויות על שמיר מצד חוגי הימין וחלקים שונים בתוך הליכוד , אם 
אמנם יביא להמשך התהליך המדיני . אנשיו של שמיר , החלו לתאם בשבילו סדרת 
הופעות פומביות במאחזי ליכוד שונים ובחלקים שונים ברחבי הארץ , שבהן יסביר 
את עמדותיו . בסוף השבוע נפגש שמיר עם ראשי מועצות מקומיות מטעם הליכוד , 
שבאו ללשכתו כדי לחזק את ידיו . ראש הממשלה תקף בחריפות את כוונת גוש אמונים 
ומועצת יש"ע לערוך נגדו הפגנה . " אם גוש אמונים הופך לגורם במלחמה על 
עמדות פוליטיות , הוא הורס את מעמדו ופוגע ביוקרתו " הכריז ראש הממשלה . 
שמיר אמר גם , כי על הליכוד לפעול כתנועה גדולה , תנועת מרכז , שבין 
רעיונותיה מככב רעיון שלמות הארץ . בפנותו לאנשי המיעוט בליכוד , אמר שמיר : 
" אל תפרו את אחדות הליכוד . עליכם לקבל את דעת הרוב בתנועה , לא נעשה 
מן התנועה שום כלי למקח וממכר של מנדטים בכנסת . אני משוכנע , שאני נהנה 
מאמון ומתמיכה של רוב מכריע בקרב חברי התנועה . לולא חשבתי כן , לא הייתי 
יושב במשרד זה " . שמיר התייחס בסוף השבוע גם לנוסחה המדינית העשויה להתקבל 
על ידו לצורך קידום התהליך המדיני . בין היתר אמר ראש הממשלה , " הדרך 
שצריכה להביא אותנו להתקדמות לשלום , צריכה להיות בהתאם לאינטרסים שלנו , 
בהתאם לצרכי הביטחון שלנו ולפי הקווים של הסכמי קמף דייוויד , שמהווים 
את המסלול המדיני שאנחנו נאמנים לו עד היום " . 
