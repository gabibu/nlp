יצחק שמיר חש בחומרת המצור שהוא נתון בו . כמו במודעת פרסום למדיחי כלים , 
מתנוססת גם מעליו הכותרת " שפע תוכניות הדחה " . בניסיון לפרוץ את המצור , 
הוא משגר , בזה אחר זה , את המקורבים אליו , להופיע בתקשורת האלקטרונית , 
לנסות ולנטרל את הביקורת המוטחת בו מכל עבר . שר המשפטים דן מרידור מצטייר , 
ליד הדלפק של " מבט " , כדמות סולידית בהשוואה לכמה מן המבקרים . סולידי , 
כואב , לרגעים טרגי . אתה חש על פניו את חומרת מצבו של המחנה , או האיש , 
שבשמו הוא מדבר . אבל הרבים שהוא פונה אליהם אינם מבקשים סולידיות . היא 
זרה להם . הם חיים במציאות של שלהוב - יצרים . חלק מהם גדל על אווירת 
הלהט והשנאות של המרכזים . ותמיד יש מי שמוסיף שמן למדורות הללו . שרון 
ולוי מומחים בכך . ביום אחר מופיע בטלויזיה השר רוני מילוא . מנסה להיות 
חייכני ואופטימי כתמיד . במשחק הנוכחי הטון הזה אינו עובר . הוא גם מצטייר 
ליריבי שמיר כנושא - כליו הצעיר של ראש - הממשלה הזקן . דרושה דמות אותנטית . 
ואז , ב"ערב חדש " , עולה על המרקע חבר - הכנסת בני בגין . הופעה מסוג 
אחר . הדמיון החיצוני לאביו , הדמיון הגדול בהבעות הקול והפנים , בהדגשים , 
בהרמת הגבה , בשימושי המלים , כל אלה עושים את שלהם . הנוסטלגיה לאביו 
בקרב תומכי הליכוד , ואמונתם של חלק מהם שיום אחד עוד יקרה הנס ומנחם בגין 
ייצא ממחסהו אלה עושים את שלהם . בני בגין מדבר בתבונה , במונחים ומושגים 
מובנים היטב . הוא , כנראה , היחיד המסוגל לשכנע את מי שצריך לשכנע , 
והיחיד שיש לו מעמד שרק שרון מעז לפגוע בו , לפי שעה . ליצחק שמיר אין 
מעמד כזה . אילו שכר את הטוב בפרקליטים , לא היה נהנה מייצוג כזה . יתר 
על כן , יש לבני בגין גם טוהר שאין לכמה מן ה"ליברלים " , התוקפים עתה בשצף - 
קצף בשם האידיאולוגיה , שהיא בפוליטיקה הישראלית הכינוי הנוכחי לכיסא . 
אבל , אסור לשכוח : עיקר יוקרתו של בני בגין היא בכך שהוא בנו של האיש 
שאת שמו עדיין מוכנים המונים לזעוק בקריאות קצובות , פולחניות , עד כלות 
הכוחות . הבן , בשבילם , מסמל את הגעגועים לימים הגדולים בעבר . או לפחות 
לימים המצטיירים להם ככאלה . הימים שלפני לבנון ושרון . יום אחד , עוד 
יכתירו את הבן מנהיג וראש - ממשלה , ובלבד שהשם " בגין " ימשיך להתנוסס 
מעל ראשם . ואולי לא רק משום כך . באולפן אחר של הטלויזיה , ב"מוקד " , 
מעניק אבא אבן , אישיות ישראלית ובין - לאומית ללא תואר רשמי אך עם הרבה 
יוקרה ומטען אישיים , שאין לעשרים ח"כים ממפלגת העבודה ביחד . יושב אבן 
באולפן הטלוויזיה במלאת לו שבעים - וחמש שנים . צלול , רענן , פעיל , 
וכמו משקיף מלמעלה , בחיוך אירוני , על מלחמות הליליפוטים . אתה יושב 
מול המקלט , צופה , מאזין ונאנח . נוסטלגיה למה שהיה וחלף בפוליטיקה הישראלית . 
עדיין אני נחרד לחשוב מי היו אלה שהדיחו אותו מרשימת " העבודה " לכנסת 
כיתה א של העסקנות המקומית . ישראל , גם במצבה היום , יכולה ומסוגלת 
להעמיד כנסת הרבה יותר טובה , וממנה תצא ממשלה הרבה יותר טובה , אם הטובים 
הם אלה שיקבעו את גורל הדמוקרטיה הישראלית , ולא הגופים ההמוניים , המנופחים , 
הוולגריים , נושאי דגל הכסאח . כנסת וממשלה טובות יותר עשויות לעצב חברה 
טובה יותר . על הפגוש האחורי של מכונית חולפת הבחנתי בסטיקר כחול : " לנקות 
את ישראל מפוליטיקה " . איתות אדום מזה של כל רמזור בפרשת - דרכים . קפמאפרקמאות 
מכוניות הוצתו ונשרפו בירושלים מאז החלה האינתיפאדה . יותר מחמישים הוצתו 
מתחילת שנה זו , ואנו רק בתחילת מארס . בבוקר , פותח הישראלי את הרדיו , 
מאזין לחדשות , ושומע בפעם המי - יודע - איזו על מכוניות שהוצתו בירושלים . 
בירושלים שומעים את הדיווחים ביתר דאגה מאשר בתל - אביב . להם אין זו עוד 
פיסת - מידע , אלא מציאות קרובה מאד לביתם , העלולה , הלילה או מחר , 
לפגוע גם בהם . קשה להבין את אוזלת היד , את אי - היכולת למנוע את הפיגועים . 
ירושלים אינה כרך גדול כמו ניו - יורק או לונדון . ההיגיון אומר , שעיר 
בממדיה של ירושלים ניתנת להגנה . המשטרה , בשעתה , הזרימה כוחות גדולים 
ומיוחדים לבירה , בניסיון לתפוס את המציתים . העלית של המשטרה נטלה חלק 
במאמץ , על חשבון פעילות שוטפת וחשובה באזורים אחרים בארץ . ההצתות לא 
נפסקו . אם אין בכוחה של המשטרה לשלוט במצב , צריך להפקיד את השמירה ואת 
המניעה בידי גופים אחרים . יש די קציני צבא טובים שהשתחררו משירותם בצה"ל 
וישמחו לקבל לידיהם , כתפקיד בתשלום , את הארגון וההפעלה של הגנת הבירה 
בלילות . אם אין המשטרה יכולה לשלוט במצב לבדה , אולי צריך להעביר את ההגנה 
לידי הצבא . גם המשמר האזרחי בירושלים אינו פעיל כפי שמצפים ממנו . פעילות 
ויעילות הן פועל יוצא של פיקוד מאורגן היטב . המפכ"ל החדש של המשטרה בא 
אליה משורות צה"ל . מדוע לא יבקש רב - ניצב טרנר מצה"ל להשאיל לו קומץ קצינים 
טובים , למשימה המיוחדת הזאת , ארגון - מחדש של המשמר האזרחי בירושלים ? 
המשמר האזרחי הוקם בדיוק למטרות הללו . למנוע פיגועים . הוא הידלדל וקרס 
בישובים שלא היו בהם פיגועים . בהיעדר מתח , חשו אזרחים שאין צורך בתרומתם . 
לא כך בירושלים . ארגון יעיל של המשמר האזרחי יכול למנוע לפחות חלק מפיגועי - 
הלילה . ומשום מה , אין המשטרה מסוגלת להפעיל אותו כראוי . אפשר גם להפעיל 
חברות - שמירה פרטיות . אם אין בכוחם של האזרחים לבדם לממן הפעלת חברות 
פרטיות , ניתן לחפש מימון גם ממקורות אחרים . אולי חברות ביטוח ייעתרו 
לשאת בחלק מן ההוצאה הכספית . במקום לפצות בממון רב את בעליהן של מכוניות 
שרופות , מוטב לממן פעילות למניעת הנזקים . מדוע אין מי שיתבע , בשם העיר , 
פעולה של ממש להגנת הבירה ? 
