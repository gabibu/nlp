הסינמטקים של ירושלים ותל - אביב מארחים , ביוזמת המכון הצרפתי , תוכנית 
של קטעים נבחרים ומייצגים מהנעשה בעולם בתחום הווידאו - ארט תחום חדש יחסית 
ואזוטרי , המתפתח בשנים האחרונות . התפתחות המדיום האמנותי הזה התחילה על 
ידי מי שרצו בעצם לעשות קולנוע , אך נאלצו להסתפק בווידאו כאמצעי זול בהרבה 
מפילם . לאט - לאט חדרו לתחום גם אמנים פלסטיים , שעשו שימוש שונה ומקורי 
במכשירים ובטכנולוגיות החדישות . יוצרי הווידאו - ארט נתקלו תחילה בקשיי 
מימון ובחוסר נכונות של תחנות הטלוויזיה לקדם את תוצרתם . פריצת הדרך נעשתה 
באמצעות תעשיית הקליפים , המופקים ללהיטי פוף . כיום יותר ויותר אמנים 
עוסקים בהפקת יצירות וידאו העומדות בפני עצמן , כדוגמת אלה שיוקרנו בסינמטקים . 
המכון הצרפתי הזמין לישראל את זאן מארי דואר , מייסדו ומנהלו של פסטיבל 
מונבליאר , הפסטיבל הבין - לאומי הראשון לווידאו - ארט . דואר יציג את 
" תמונה בתנועה " , תוכנית שהפיק לרשת הטלוויזיה הצרפתית " קאנאל פלוס " , 
המתמחה בתחום זה . דואר מציין , שהיצירות שיוקרנו בישראל ( הוא מדגיש 
שהמינוח הראוי הוא " יצירות " ולא " סרטים " ) משתמשות בטכניקות הגרפיות 
והטכנולוגיות החדישות ביותר בתחום . לדבריו , זאת אמנות שהתפתחה תחילה 
באופן אינדיווידואלי , אולם כיום חלה בה תנופה אדירה הודות למפגשים רבים , 
לפסטיבלים ולחילופי ידע . בניגוד לצפוי , לדבריו , היא לא נוצרה בארה"ב , 
ומרכזיה ממוקמים באנגליה , בהולנד ובגרמניה . ממדינות אלה ואחרות יוקרנו 
סרטים העושים שימוש מגוון באפשרויות הגלומות במדיום : הווידאו מצלם מצב 
קיים ומוסיף למציאות נתונה זו צורות , צבעים , תנועות ועיוותים ויזואליים . 
בכולם משולבות אמנויות נוספות : ציור , מחול ותיאטרון , ובכולם משולבת 
מוסיקה . לעתים המשתתפים הראשיים הם שחקנים ודמויות אנושיות , ולעתים חפצים 
מואנשים . דואר יציג גם סרט דוקומנטרי שנעשה על זביגנייב רובזינסקי , פולני 
החי ויוצר בניו יורק , הנחשב לכוכב שביט בתחום הווידאו - ארט בעולם , וכמה 
מיצירותיו שולבו בתוכנית . אחת מהן היא " מדרגות " , השתמש רובזינסקי שימוש 
מקורי בסרטו הקלאסי של אייזנשטיין " הקרב על האונייה פוטיומקין " , ו"שותל " 
בו דמויות ושחקנים מודרנים . רובזינסקי , שהגיע בפעם הראשונה מוורשה ללוס 
אנגלס כדי לקבל פרס " אמי " , נעצר כשהוא שיכור ומוזנח והיה שנה מחוסר עבודה , 
עומד כיום בראש אחד מאולפני הווידאו - ארט הפוריים ביותר בניו יורק . התוכנית 
שתוצג מעידה על המהפכה שחלה בתחום הטלוויזיה ועל התפתחותה של שפה אמנותית 
חדשה ועשירה . לדברי דואר , רבים מיוצרי הווידאו - ארט מתפרנסים כיום מעבודתם , 
למרות העלות הגבוהה של המכשור הדרוש לכך . העלות הגבוהה מסבירה , אולי , 
את הקיפאון בתחום זה בארץ . וידאו - ארט הערב בסינמטק ירושלים , מחר ומחרתיים 
בסינמטק תל - אביב . 
