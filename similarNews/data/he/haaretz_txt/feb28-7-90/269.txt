ניו יורק ( מיוחד ל"הארץ " ) . במסגרת עסקת טיעון עם בית המשפט הסכימה 
חברת נורתרוף להודות ב43 סעיפים הכלולים בכתב אישום שהוגש נגדה לפני שנה . 
החברה תשלם קנס של 71 מיליון דולר , ובתמורה תוותר התביעה על 141 סעיפי 
אשמה אחרים . זהו אחד הקנסות הגבוהים ביותר שתשלם חברה אמריקאית הקשורה 
בחוזים עם הפנטאגון . נורתרוף , יצרנית מטוסי קרב וטילים , מן המרכזיות 
בארצות - הברית , הואשמה בהגשת דוחו"ת כוזבים על תוצאות של ניסויים בחלקים 
של המפציץ " הארייר " שייצרה לפי הזמנתו של הצי האמריקאי , ובדיווח כוזב 
על ניסויים במתקן הנחייה של טיל שיוט חדיש . צויין כי הדיווחים הכוזבים 
לא פגעו בתפעולם של המטוס ושל הטיל . התביעה הסכימה לעסקת הטיעון אחרי שראשיה 
של נורתרוף היו מוכנים להודות כי " במשך תקופה ארוכה , אחד ממפעלי החברה 
נהג שלא כשורה בהגשת דו"חות ומידע " . תוכנם של שאר סעיפי האשמה עליהם הסכימה 
התביעה לוותר אינו ידוע , אך מקורות המקורבים לחקירה אמרו כי מדובר בהאשמות 
הקשורות לפיתוח מתקן הנחייה לטיל אם - אקס , ולהגשת חשבונות מנופחים לחיל 
האוויר האמריקאי על ייצור המפציץ הסודי בי2 . העיתון " ניו יורק טיימס " 
מסר אתמול כי הסכמתה של התביעה לוותר על שאר סעיפי האשמה אומנם תשחרר את 
נורתרוף ממצוקה , אך הפגיעה במוניטין החברה היא קשה , וספק רב אם היא תמשיך 
לקבל חוזים דשנים מהפנטאגון . 
