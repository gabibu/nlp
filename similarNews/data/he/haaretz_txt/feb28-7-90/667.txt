( ע ) . תושבת עכו בת 55 , שבנה מאושפז בבית החולים לחולי נפש מזרעה , 
השתוללה אתמול בבית - החולים , ניסתה להצית את הבניין ואחיות שהיו בו , 
באמצעות בנזין שהביאה עמה . האישה הגיעה לבית - החולים וביקשה מהרופאים 
שישחררו את בנה . משנמסר לה , כי מצבו אינו מאפשר זאת , החלה לשפוך בנזין 
וניסתה להצית את החדר והאנשים שהיו בו . הנהלת בית - החולים הזמינה את המשטרה 
ולמקום הגיעה ניידת . משראתה האישה את השוטרים , פגעה בכמה מהם , ואף 
ניפצה שלוש שמשות של הרכב המשטרתי . היא נחקרה ושוחררה בערבות . משחזרה 
לביתה , ניסתה להצית גם אותו . בעקבות זאת , נעצרה שוב והועברה לבית המעצר 
קישון . מפקד משטרת עכו , סגן ניצב יהודה סלומון , מסר כי בדעת המשטרה 
להביאה היום בפני שופט שלום ולבקשו להעבירה להסתכלות . 
