קריאותיו של מיעוט בציבור הערבי בגנות העלייה , והחתמת עצומות ברוח זו , 
הן פעולות פסולות . כך אמר אתמול עופר סלע , רכז החינוך בשומר הצעיר , 
במועצת התנועה שהתקיימה בסוף השבוע בגבעת חביבה . הוא אמר , כי מעשים 
אלה פוגעים במאבקם הצודק של ערביי ישראל לשוויון זכויות כאזרחי המדינה , 
שכן הם מסיחים את הדעת מהנושא המרכזי , ומחבלים בתמיכה הישראלית הרחבה 
של הציבור ושל אישים כח"כים אהוד אולמרט ומיכה גולדמן , במאבקם . בכינוס 
המועצה , הפ"א במספר , השתתפו 005 חניכים של השומר הצעיר , נציגי קינים 
מכל רחבי הארץ . הדיונים נסבו על נושאי שלום ועלייה , ובין ההחלטות שהתקבלו : 
העלייה אינה פוגעת בתהליך השלום , כל עוד אין העולים מופנים להתנחלויות 
בשטחים ; השומר הצעיר מגנה בחריפות את השימוש בעלייה לקידום מטרות פוליטיות , 
הפוגע בסופו של דבר בעלייה . החניכים קראו לממשלת ישראל לפתוח במשא ומתן 
עם כל נציגות פלשתינאית , לרבות אש"ף . השומר הצעיר מכיר בזכות הפלשתינאים 
להקמת מדינה ריבונית לצד מדינת ישראל , תוך קיום ערבויות ביטחוניות מתאימות , 
ובמסגרת הסכם שלום עם ישראל . כן קראו למפלגת העבודה לצאת מן הממשלה , 
אשר בולמת ומסכנת את התהליך המדיני . לאחר ויכוחים סוערים , התקבלה החלטה 
השוללת את הסרבנות . אחת הההצעות היתה , כי יש להוסיף לנוסח ההחלטה , 
כי השומר הצעיר מכבד את נכונות הסרבנים לשלם מחיר אישי כבד על עקרונותיהם . 
