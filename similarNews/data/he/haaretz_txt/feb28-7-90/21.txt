צו ביניים שהוציא אתמול שופט בית המשפט העליון משה בייסקי , מנע ברגע האחרון 
מוועדת ההקצבות בעיריית ירושלים לדון בחלוקת כספי ההקצבות . את הצו הוציא 
השופט בייסקי כשעתיים לפני מועד הישיבה המתוכנן , לבקשת ארגון הפנויים הישראלי 
אגודת מחו"ל . יקי לוי , יו"ר ארגון הפנויים , טוען בעתירה כי בפברואר 
השנה נודע לו שחלוקת הכספים תיעשה על בסיס מפלגתי , כלומר , שכל חבר מועצה 
יקבל כ05 אלף שקל , אותם יוכל להעביר לגופים הקרובים למפלגתו . אי לכך 
הופנה לוי , לטענתו , לנציגי מפלגת העבודה ור"ץ בעירייה , " מתוך הנחה 
מוטעית שהוא מזוהה עמם , כאשר בפועל אין הוא מזוהה עם שום מפלגה " . עוד 
נטען בעתירה , כי ההחלטה בדבר חלוקת הכספים על בסיס מפלגתי גובלת בחוסר 
סבירות קיצוני , ומפלה לרעה את אגודת הפנויים , על אף שהיא ממלאה אחר כל 
הדרישות לקבלת ההקצבה . עוד מפורט בעתירה כי לסגן ראש העירייה , אברהם 
כחילה , אושרה הקצבה של 05 אלף שקל , ש03 אלף מהם יעד לאגודת הפועל ו02 
אלף למוסדות שונים המקורבים לו . אגודת הפנויים והפנויות טוענת כי שיטה 
זו מפלה אותה לרעה על פני המוסדות האחרים . בעתירה ביקש לוי להוציא צו על - 
תנאי שיורה לוועדת העירייה לנמק מדוע לא תבטל את החלטתה לחלק את הכספים בהתאם 
לקריטריונים מפלגתיים . מועד הדיון טרם נקבע . 
