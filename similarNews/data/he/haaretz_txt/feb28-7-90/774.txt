" עובדה " המרכז למידע , תיעוד ותקשורת , שהקימו חוגי הימין , העביר 
אתמול למושל טול כרם רשימה ובה 09 שמות של פעילי אינתיפאדה מששה כפרים בנפת 
טול כרם , העובדים מדי יום במפעלים ובמושבים יהודיים בתוך הקו הירוק . במקביל 
פנה " עובדה " לתושבי היישובים קדימה , גאולים וצור משה , שם עובדים 
מרבית האנשים , ששמותיהם פורטו במכתב למושל טול כרם , והציע להם להפסיק 
את העסקתם במקומות , כדי שלא יימצאו " מממנים את האינתיפאדה " . מקורות 
צבאיים מסרו בתגובה , כי בידי גורמי הביטחון , הדרכים לאסוף ולעבד חומר 
מודיעיני מהשטח והיכולת לפעול בזמן ובתנאים הדרושים מההיבט המבצעי . גורמי 
המודיעין והדרג המבצעי יודעים כיצד ואל מי לפנות כאשר נוצר הצורך בכך . באגרת 
לתושבי המושבים כותב " עובדה " : " המרכז שלנו עוסק באיתור נקודות התורפה 
של ישראל במלחמתה באינתיפאדה ובחיפוש אחר אמצעים לחיסולו של המרד . במסגרת 
זו ידוע לנו , כי רבים מפעילי האינתיפאדה , מיידי אבנים , מציבי מחסומים , 
משמידי תוצרת ישראל , מפעילי טרור על בני עמם , רעולי פנים , רוצחים 
ואנסים עובדים בישראל , וכך מפרנסת ישראל את האינתיפאדה . " אנשים אלה " , 
נכתב באיגרת , " בתוך ישראל מחבלים בפרדסים , בצינורות השקייה ובפרי , 
בחממות , בפרחים ובטפטפות , מרעילים מזון , מציתים , גונבים כלים חקלאיים , 
טייפים , אופניים וכיו"ב . . . מצאנו כי זהות פורעי האינתיפאדה העובדים 
בישראל ידועה לגורמי הביטחון , אם לא כולם , לכל הפחות חלקם , אך משום 
מה השלטונות אינם מוצאים לנכון למנוע את כניסתם לישראל או לפחות להזהיר אותך 
מפני המחבלים ששמותיהם ידועים . " אי לזאת אספנו אנחנו מספר שמות של חשודים 
כפעילי אינתיפאדה העובדים בישובים היהודיים שבסביבתך . הצעתנו לך , פנה 
למושל טול כרם , מסור את שמות הפועלים שלך ובדוק אם יש ביניהם פורעי אינתיפאדה 
המופיעים ברשימה שלנו ששמותיה אושרה על ידי המושל . התייחסותנו במכתב זה 
היא אך ורק לרשימות של פעילי אינתיפאדה , ולא לכל הערבים בכפרים המוזכרים 
. . . בל נפקיר את עצמנו להרס ולביזה במו ידינו . דו"ח לדוגמא , שהופץ 
אתמול ע"י " עובדה " , מבוסס אך ורק על אירועים שדווחו לצה"ל , והוא מסתמך 
על האזנה לרשתות הקשר במוקדים השונים של המועצות האזוריות היהודיות ביש"ע . 
( אין הוא כולל דיווחים מנפת גנין ומבקעת הירדן ) דובר צה"ל אינו נוהג 
לפרסם מידע מסוג זה ברבים , ובעבר נמתחה על כך ביקורת , הן בקרב עיתונאים 
והן בקרב מתנחלים , שטענו , כי התקשורת מקבלת דיווחים אך ורק ממקורות ערביים . 
מבין 781 האירועים של ידויי אבנים שאירעו אתמול נרשמו 94 באזור עזה , 64 
בנפת חברון , 92 בנפת בנימין , 82 בנפת שכם , 12 בנפת טול כרם ו41 בנפת 
בית לחם . כמו כן התגלה מטען דמה בפודיה שבנפת שכם והוצתו בלוני גז בבית 
העלמין היהודי בחברון . בסך הכל נפצעו קל שני יהודים . 
