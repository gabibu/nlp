מוסקווה ( ע"ר ) . בריה"ם מבקשת להצטרף לאינטרפול , הארגון הבין - לאומי 
ללוחמה בפשע , ועשויה לעשות זאת עד חודש ספטמבר כך אמר ביום חמישי מזכ"ל 
האינטרפול , ריימונד קנדול . קנדול , שבא למוסקווה להשתתף בוועידה על הפשע 
בחסות האו"ם , אמר כי שר הפנים הסובייטי , ואדים בקאטין , סיפר לו על 
כוונצה של מוסקווה להגיש מועמדות לחברות בארגון . " אם הבקשה תועבר לוועד 
הפועל שלנו בזמן , תוכל בריה"ם להתקבל לארגון בעצרת הכללית השנתית שתתקיים 
באוטאווה בספטמבר " , אמר קנדול במסיבת עיתונאים . באינטרפול , שמשמש מרכז 
עולמי למידע משטרתי , יכולות למעלה מ001 מדינות - חברות לקבל מידע בנושאי 
זייפנות , הונאה , הברחות וסחר בסמים . קנדול אמר כי הצטרפותה של בריה"ם 
לאינטרפול תסייע למוסקווה , כמו גם לחברות הנוכחיות , במיוחד בלוחמה בסחר 
בסמים . לדבריו , האמצעים החמורים שננקטו נגד מבריחי הסמים בפקיסטאן ואפגניסטאן 
עלולים להפנות אותם לרפובליקות הסובייטיות הדרומיות כנתיב הברחה לאירופה . 
על - פי סטטיסטיקה רשמית , עלה שיעור הפשע בשנה האחרונה בבריה"ם ביותר מ03 
אחוזים , ביחס ישר להידרדרות המצב הכלכלי . ניקולאי קרומוב , ראש מחלקת 
החקירות במשרד הפנים הסובייטי , אמר במסיבת עיתונאים כי הוא סבור שהאינטרפול 
יוכל לספק לשלטונות טכניקות ללוחמה בסוחרי הסמים . 
