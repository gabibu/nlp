שרי הליכוד , ללא השר דוד לוי , שהחרים את ישיבתם אמש , החליטו לאמץ עקרונית 
את נוסחת מזכיר המדינה האמריקאי להמשך תהליך השלום , ולהמשיך את התהליך , 
שבו התחילה ממשלת ישראל . עם זאת , החליטו גם שרי הליכוד בישיבה , שנמשכה 
למעלה מחמש שעות בלשכת ראש הממשלה , כי לשם להצלחת המפגש בקהיר , חייבת 
ישראל להופיע בו בקול אחד , ולשם כך דרושה תחילה הסכמה בין הליכוד למפלגת 
העבודה במספר נושאים חיוניים ויסודיים . בהחלטת שרי הליכוד דרישות אחדות 
ממפלגת העבודה : הבטחת ריבונות ישראל על ירושלים השלמה , ומניעת השתלטות 
של אש"ף על התהליך . בנושא ירושלים נאמר בהחלטה , כי לא יוצב סימן שאלה 
על ירושלים כבירתה הריבונית והשלמה של מדינת ישראל , ולפיכך לא ישתתפו ערביי 
מזרח - ירושלים בתהליך הקשור ליוזמת השלום , על - ידי בחירה או היבחרות . 
" כל השתתפות כזו משמעותה הבלתי - נמנעת היא חלוקת ירושלים " , אומרים 
שרי הליכוד . בעניין אש"ף קבעו שרי הליכוד , כי ניסיונות מצד הארגון לחזור 
ולהשתלט על התהליך המדיני בצורה כלשהי יביאו להפסקת המפגש בקהיר , ולפרישת 
ישראל ממנו . " חדירת אש"ף לתהליך , והשלמת ישראל עם כך , תביא להקמת 
מדינה פלשתינית , שתסכן את קיומה של ישראל , ולתביעות בנוסח מה שמכונה 
זכות השיבה " . בהודעה , שפרסמו שרי הליכוד בתום ישיבתם אמש , נאמר כי הסכמת 
המערך לנושאים אלה תאפשר את המשך תהליך השלום וקידומו . לאחר הישיבה ניסח 
השר משה נסים במשך יותר משעה את הודעת הסיכום של שרי הליכוד . מקורבי השר 
דוד לוי , שהחרים אמש את ישיבת שרי הליכוד , אמרו כי ההחלטה אינה טובה . 
לוי עשוי להשתתף בכינוס מרכז הליכוד ביום שלישי הבא , שמארגן יו"ר המרכז , 
ח"ך אריאל שרון , בניגוד לדעת ראש הממשלה . באותו יום מתוכנן גם כנס תמיכה 
בשמיר , וייתכן שהדבר יביא לקרע בליכוד . במפלגת העבודה טענו אמש בתגובה 
ראשונה להחלטה , כי אין הם מוכנים לקבל תנאים מקדמיים של הליכוד , וכי 
הליכוד צריך להשיב בכן או בלא ברור לתהליך . ראשי מפלגת העבודה דחו אמש 
על הסף את דרישת הליכוד להגיע להסדר מוקדם בין שתי המפלגות , לגבש עמדה 
משותפת לגבי שיתוף ערביי מזרח - ירושלים בבחירות ולהסתייג מהתייעצות בין 
חברי המשלחת הפלשתינית לבין אש"ף . ממלא - מקום ראש הממשלה , שמעון פרס , 
אמר השבוע , כי מפלגת העבודה כבר קיבלה החלטה , המחייבת את השתתפות תושבי 
מזרח - ירושלים בבחירות . ב9891 . 8 . 8 החליט מרכז מפלגת העבודה , כי 
" ערביי מזרח - ירושלים בעלי אזרחות ירדנית יורשו להשתתף בבחירות , ובלבד 
שהבחירות לא תתקיימנה בירושלים . ירושלים תישאר בלתי - מחולקת , מאוחדת 
ובריבונות ישראלית " . החלטה זו מחייבת את שרי מפלגת העבודה . בנושא המגעים 
בין חברי המשלחת לבין נציגי אש"ף ניכר פער גדול בין עמדות מפלגת העבודה לליכוד . 
בעוד שהליכוד דורש הסכמה מוקדמת , כי כל ניסיון לזהות את המשלחת עם אש"ף 
יביא להפסקת השיחות , מסכימים פרס ורבין , כי אין מניעה , שחברי המשלחת 
יתייעצו או ידווחו לכל מי , שיעלה על דעתם , ובלבד שבמהלך השיחות עצמן 
לא תציג עצמה המשלחת כנציגות אש"ף . מבחינת המערך , יכולה המשלחת גם לומר 
בנאום הפתיחה , כי אש"ף הוא נציגו של העם הפלשתיני . פרס אמר אתמול , כי 
אם הליכוד לא יביא להכרעה עד יום חמישי , יציע בישיבת לשכת מפלגת העבודה 
באותו יום אחר - הצהריים , כי יוחלט להמליץ בפני מרכז המפלגה , שיתכנס 
ביום חמישי בשבוע הבא , לפרק את הממשלה . שר הביטחון , יצחק רבין , אמר 
כי אומנם יש גבול לסחבת ולהתלבטויות של הליכוד , אך המועד האחרון מבחינתו 
להכרעה המדינית הוא תחילת השבוע הבא , או לכל המאוחר אמצע שבוע זה . מזכ"ל 
מפלגת העבודה , ח"ך מיכה חריש , קבע אתמול את נושא קידום התהליך המדיני 
כסעיף הראשון לדיון בלשכת מפלגת העבודה מחרתיים , שבועיים בדיוק לאחר החלטת 
הלשכה לתת לליכוד אולטימטום בן שבועיים להגיע להכרעות המדיניות . הסעיף 
השני בסדר היום של הלשכה הוא אישור סדר - היום וסדרי הדיון בישיבת המרכז 
ביום חמישי הבא . קפידבינפרס המשיך אתמול בהתבטאויות חריפות ביותר נגד ראש 
הממשלה , יצחק שמיר , וראשי הליכוד . אתמול התברר , כי בהתייעצות עם 
מקורביו , ובהם אנשי יחסי - ציבור , שערך ביום שישי שעבר , סוכם כי מוטב , 
שינהג בקשיחות מרובה כלפי שמיר ויקצין את התבטאויותיו , במטרה שהציבור 
יבין , כי הוא צודק , ויעריך את חומרת דחיית ההחלטה על קידום היוזמה המדינית . 
אתמול אמר פרס , כי שמיר מתחמק במקום לקבל החלטות , וכי סוף השבוע הוא 
המועד האחרון לקבלת ההחלטה . " עד סוף השבוע ולא יותר . עשרה חודשים מציע 
שמיר התחמקויות ולא החלטות . הפעם לא ניתן לו לצפצף על כל העולם " , אמר 
פרס . בהתייחסו לדרישות שמיר והליכוד להתחייבות מצד מפלגת העבודה לדבר בקול 
אחד במפגש קהיר ולא לפרק את הממשלה במקרה של מחלוקת אמר פרס : " כמו ששמיר 
לא קיבל ביטחונות מארצות - הברית , כך לא יקבל גם ביטחונות מאיתנו " . בלשכת 
ם " ם ראש הממשלה הגדירו אתמול את תביעות הליכוד מהעבודה כ"חוצפה " . בלשכה 
דחו בלעג את דרישתו של שר החוץ ארנס לתאם עמדות לפני מפגש קהיר . " יש 
לברך על כך , שארנס החל לחשוב במושגים של תיאום , שכן עד כה הגיע לשיאים 
של חוסר תיאום , ואפילו את סיכום שיחתו עם בייקר טרח להעביר לשותפים מהמערך 
רק בחלוף שבוע ממועד הפגישה , ולאחר שפרס ורבין דרשו במפגיע מראש הממשלה 
לראות את הדיווח " , אמרו מקורבי שר האוצר . שר הביטחון חשף גם אתמול את 
המחלוקת בינו לבין פרס על מועד פקיעת האולטימטום לליכוד . בהופיעו בפני 
תלמידי תיכון " אליאנס " בתל - אביב אמר רבין , כי טבעי הדבר , שיש במפלגת 
העבודה מי שחושב , שההתפתחויות המדיניות מתקדמות בקצב איטי . לדבריו , 
פירוש ההחלטה הרשמית של מפלגת העבודה הוא , שאם שעד יום חמישי השבוע או 
יום שני בשבוע הבא לא תתקבל החלטה , יצטרך המערך להכריע , אם יש טעם בקיום 
ממשלת האחדות , שכל זכות קיומה היא בקידום תהליך השלום . " בנסיבות הקיימות , 
במכלול הרגיש ביותר , הקיים היום , יש לשאוף ולא בכל מחיר או בכל תנאי 
להבטיח את התקדמות התהליך , ככל האפשר תוך הסכמה לאומית , שפירושה המשך 
קיום ממשלת האחדות " , אמר רבין . " לא משנה אילו ריקושטים מילוליים יעופו 
באויר , המבחן להצלחת התהליך המדיני יהיה האם הוא יוליד בחירות , ולא משנה 
מה נאמר , ועל - ידי מי נאמר " . רבין התייחס לשאלות התלמידים בעניין מאבק 
הכוחות בינו לבין פרס , ואמר כי אין טעם להתעסק בכך כעת : " במפלגת העבודה 
נבחר שמעון פרס להיות מועמדה לראשות הממשלה בקדנציה של הכנסת הזאת . קיבלתי 
החלטה זאת , והיא מקובלת עלי " . שר הביטחון הדגיש , כי בתקופה הקרובה 
הוא רואה את פרס כמנהיג מפלגת העבודה , תוך כדי המשך קיומה של ממשלת האחדות 
הלאומית . בתשובה לשאלת אחד התלמידים , שהזכיר לרבין , כי כינה בעבר את 
פרס " חתרן בלתי - נלאה " , ענה שר הביטחון במבוכה : " הדבר אינו נעים 
לי , וזה היה מזמן " . ראש הממשלה , יצחק שמיר , אמר אתמול בפגישה עם חברי 
סיעת המפד"ל בכנסת , כי אי - אפשר ללכת למפגש קהיר בלי הסכמה מראש עם מפלגת 
העבודה , שערביי מזרח - ירושלים לא ישתתפו בבחירות , וכי אם יזדהו הנציגים 
הפלשתינים כמשלחת אש"ף , או שייפגשו עם יאסר ערפאת , חייבת כל הנציגות 
הישראלית לעזוב לאלתר את שולחן הדיונים . שמיר אמר , כי מדובר במשא - ומתן 
עם גורם שלישי , ולכן חובה שהליכוד והמערך יגיעו להסכמה על כמה דברים . 
הוא הזכיר את עניין ירושלים , באומרו שכולם מוכנים להתחייב שהיא אינה חלק 
מהאוטונומיה , אך במערך יש המסכימים , שתושבי מזרח העיר ישתתפו בבחירות . 
" ברור , כי ברגע שהם ישתתפו בבחירות הם חלק מהאוטונומיה , ולכן אי - 
אפשר ללכת למפגש קהיר בלי הסכמה מראש שלא ישתתפו בבחירות " . לגבי הקשר בין 
המשלחת לאש"ף אמר שמיר , כי אמנם מצרים היא , שתודיע על הרכב המשלחת , 
אך עלול להיווצר מצב , שחברי המשלחת יכריזו לפתע שהם אנשי אש"ף , ויילכו 
להצטלם עם ערפאת . " על כך צריכה להיות הסכמה , כי במקרה זה כולנו עוזבים 
את שולחן המשא - ומתן " , אמר ראש הממשלה . קפידבינארה"ב תעביר לאש"ף עדכונים 
על מהלך השיחות בין משלחת ישראל למשלחת הפלשתינית בקהיר במסגרת הדיאלוג , 
המתקיים זה יותר משנה בין שגרירה בתוניס לבין נציגות אש"ף שם . ארה"ב הבטיחה 
לאש"ף , כי בתמורה לוויתוריו במגעים לקראת מפגש קהיר יוכלו ראשי הארגון 
להיפגש עם חברי המשלחת הפלשתינית ללא הגבלה . כך אמרו אמש גורמים , המקורבים 
לתהליך המדיני . לדברי הגורמים , ביקשו האמריקאים , עם זאת , שמגעים אלה 
ייעשו בצנעה , כדי לא להרגיז את ישראל יתר - על - המידה . מדיווח מפורט 
של דברי ראש מחלקת המזרח - התיכון במחלקת המדינה בוואשינגטון , גון קלי , 
בפני ועדת משנה של הקונגרס , עולה כי לדעת הממשל , חשוב הדיאלוג עם אש"ף 
גם למאמצי ארה"ב לשלב מדינות ערביות בהסדר מדיני עם ישראל . קלי שיבח את 
אש"ף על נכונותו לקדם את תהליך השלום . בניגוד לדברים , שייחס באחרונה שר 
הביטחון רבין לאמריקאים , שהודו באזניו , לדבריו , כי הדיאלוג עם אש"ף 
התגלה כעקר , אמר קלי : " אנו רואים בדיאלוג מכשיר חשוב לסיום הרדיקליזם 
הפלשתיני , לרבות הטרור . אש"ף דן ברצינות בנושאים כבחירות , הסדר ביניים , 
ושיחות ישירות עם ישראל , שלמרות שיש עדיין ליישמם באופן מעשי , הם משקפים 
התקדמות " . קפידביניו"ר אש"ף , יאסר ערפאת , יגיע לקהיר להתייעצות עם נשיא 
מצרים , חוסני מובארק , על הצעדים הבאים של הארגון לאור החלטות הליכוד 
ומפלגת העבודה . משקיפים בירושלים אמרו אתמול , כי הדבר ממחיש שוב את הקשר 
האמיץ של אש"ף למהלכים הקשורים למפגש קהיר . קבלת דרישת הליכוד , שהמערך 
יתמוך בהפסקת השיחות בקהיר , אם תתברר זיקתה של המשלחת הפלשתינית לאש"ף , 
עלולה להשאיר את ארה"ב לצד המשלחת הפלשתינית ומצרים . בשיחתו עם שר החוץ , 
משה ארנס , דחה מזכיר המדינה , גיימס בייקר , את הבקשה , שארה"ב תתחייב 
להסתלק מהמפגש יחד עם ישראל , אלא במקרה שהמשלחת תכריז על עצמה כנציגות 
אש"ף . בייקר הדגיש , כי כל עוד תציג המשלחת את עצמה כנציגות תושבי השטחים 
ומזרח - ירושלים , לא תהיה לארה"ב עילה לעזוב את השיחות . הוא הדגיש , 
כי גם אם יכריז ערפאת , שהמשלחת מייצגת את ארגונו , וגם אם יתנהגו שניים - 
שלושה מחבריה בצורה בלתי - צפויה , לא תראה בכך ארה"ב עילה להפסקת השיחות . 
שני חברי הוועד הפועל של אש"ף , גמאל סוראני ועבד אל - ראזק יחיא , אמרו 
בראיונות לעיתונים במפרץ הפרסי , כי הארגון לא עסק עד כה בבחירת נציגי המשלחת 
הפלשתינית לשיחות קהיר , ולפיכך אין לא רשימה שמית ואף לא מועמד אחד , 
וכל הידיעות , שהצביעו על שמות אלה או אחרים , משוללות כל יסוד . השניים 
אמרו עוד , כי אש"ף המציא למצרים רק " מאפיינים " של המועמדים , כפי 
שקבע הארגון , אך לא שמות ספיציפיים . לדבריהם , לא ייגש אש"ף למינוי 
המשלחת , כל עוד לא תובטח בלעדיותו בקביעת חבריה , ולא יוסכם על פתיחת 
סדר - היום של הדו - שיח לכל הנושאים . הם הדגישו , כי הנהגת אש"ף דוחה 
את הטענות בדבר הצורך בקביעת הנציגים על - פי מקום מגוריהם , וכי המשלחת 
צריכה " לייצג את העניין והמולדת , ולא אזורים גיאוגראפיים " . 
