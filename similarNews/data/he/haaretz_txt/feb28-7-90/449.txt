ילד ובני נוער : חוסים , מוכים , נוער מנותק , נוער בסיכון גבוה , 
ילדים הנתונים לניצול מיני וגילוי עריות . משרד החינוך אישר לראשונה לשלושה 
ארגונים יום התרמה , שייערך ביום ג . ארגון רביעי אלק"ן הוותיק שבהם , 
התרים כבר בעבר באישור משרד החינוך וצורף אף הוא ליום ההתרמה . מדובר בארגונים 
של על"ם העמותה למען נוער במצוקה , המועצה לילד החוסה ואל"י אגודה להגנת 
הילד , אשר הוכרו על ידי המשרד כארגונים הזכאים למבצעי התרמה באמצעות תלמידי 
בתי הספר . הארגונים הפועלים בתחומים אלה מספר שנים , פנו בעבר בבקשות להכיר 
בהם לצורכי התרמה ממוסדת אך רק עתה נענו . למרות שקיבלו את האישור לתאריך 
ההתרמה הנוכחי כבר ביולי , יצאה אל"י באוקטובר האחרון במבצע יחסי ציבור 
והתרמה באמצעות תנועת הצופים , ועתה היא מצטרפת למבצע ההתרמה המשותף מבצע 
התרמה שני השנה . לא מכבר טענו ארגוני המתנדבים , כי הם נתקלים בקשיים בביצוע 
ההתרמות , שכן " הציבור התעייף " מריבוי הגופים המתרימים . משרד החינוך 
מאשר כיום 21 ימי התרמה , באמצעות בתי הספר , ל03 ארגונים שונים , כאשר 
המגמה היא לבצע ימי התרמה לארגונים עם מכנים משותפים . כך למשל נעשה בתקופה 
האחרונה מבצע התרמה משותף לחמישה ארגוני החרשים בישראל . אביגדור גונן , 
המופקד במשרד החינוך על האישורים לימי התרמה , מתח ביקורת על החלטת אל"י 
לצאת במבצע התרמה חוזר . הוא הודה , כי המשרד אינו נכנס לפיקוח משמעותי 
על פעילותם של הארגונים המתרימים , בהעדר מנגנון . כיום מתרכז המשרד בעיקר 
בשיתוף פעולה בין הארגונים העוסקים באותו נושא . במבצע ההתרמה הנוכחי סוכם 
על שיתוף פעולה בין אל"י , על"ם והמועצה לילד החוסה , שיחלקו ביניהם אזורי 
התרמה . הארגון רביעי אלק"ן החליט להתרים באופן נפרד . נושא נוסף השנוי 
במחלוקת בין הארגונים הוא העובדה שקיימת ביניהם כפילות . כשהוקמה על"ם לפני 
תשע שנים , כדי לטפל בנוער מנותק ושפוט , מקימיו לא לקחו בחשבון , כי 
בשטח פועל כבר גוף וולונטרי הנקרא אלק"ן , העוסק בשיקום נוער עבריין . אלק"ן 
עוסקת כיום בעיקר בגיוס כספים וניתובם למוסדות המטפלים בנוער . על"ם מעורבת 
בהקמת הוסטלים קהילתיים , טיפול בנוער בסביבתו , עבודה עם המשפחות וכן 
מעורבת בפנימיות לנוער ומפתחת פרויקטים עם רשויות מקומיות וגופים כמו הגוינט . 
הגוף השלישי , המועצה לילד החוסה מסייעת בתמיכה ל022 פנימיות המאכלסות 
ילדים שהוצאו מהבית מסיבות שונות . אל"י עוסקת כאמור בילד המוכה , כולל 
אלימות מינית ופיתוח שירותים למשפחות . בצד הכפילות הקיימת בין הארגונים 
השונים , קיימת גם כפילות בין משרד העבודה והרווחה ומשרד החינוך העוסקים 
בבני נוער במצוקה . באחרונה מסתמן הסדר , לפיו תועבר ההכשרה המקצועית ממשרד 
העבודה והרווחה לרשות משרד החינוך , והטיפול בנוער במצוקה יהיה כולו בשליטת 
משרד הרווחה . 
