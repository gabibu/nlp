( ע ) . פרקליטות מחוז חיפה לא תצטרף כתובעת לקובלנה הפלילית הפרטית שהגיש 
יו"ר מועצת עובדי צים לשעבר , אורי צוקרמן , נגד מנכ"ל החברה וכמה ממנהליה 
הבכירים , באשמת סחיטה ואיומים . סגן בכיר לפרקליטת מחוז חיפה , עו"ד סילביה 
פריימן , הודיעה אתמול לבית המשפט המחוזי בחיפה , כי אין בדעת הפרקליטות 
לנהל את התביעה בקובלנה הפלילית . תגובת הפרקליטות באה לאחר שהשופט , מיכה 
לינדנשטראוס , נענה לפני כשבועיים לבקשת עו"ד שלמה רבלסקי , פרקליטו של 
אורי צוקרמן , והורה לפרקליטות , עפ"י האמור בסדר הדין הפלילי , להודיע 
אם בכוונתה להצטרף לתביעה ולנהלה . בקובלנה הפלילית הפרטית שהוגשה לבית המשפט 
המחוזי בחיפה , טוען יו"ר מועצת העובדים לשעבר , אורי צוקרמן , כי אולץ 
להתפטר מעבודתו בחברה באוקטובר 88 , לאחר שהופעלו עליו לחצים ואיומים הנוגעים 
לצנעת הפרט . העותר טוען , כי הופעלה עליו מסכת של איומים והפחדה . היומים 
כללו חשיפה פומבית של תמונות ותמלילי האזנות סתר , הקשורים לצינעת הפרט . 
לטענתו , נאלץ להיעתר לסחיטה זו ולהתפטר מעבודתו . הדיון יהיה בתחילת מארס . 
