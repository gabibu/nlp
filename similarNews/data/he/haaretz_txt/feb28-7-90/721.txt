דיונים קדחתניים בין שר החקלאות , אברהם כץ - עוז לבין שר האוצר , שמעון 
פרס , על ביצוע שינויים ברוחו של התיקון לחוק הגליל , התקיימו אתמול , 
עד סמוך למועד צאתו של כץ - עוז למצרים . התיקון לחוק הגליל , שאושר בכנסת 
ב22 בינואר , קובע שלמושבי מרום הגליל תינתן תוספת מכסות יצור לביצים בסך 
072 מיליון ביצים , מיכסת ייצור הפטם תוגדל ל05 טונות לכל יחידת משק ובמקביל 
תוגדל ב%05 הסובסידיה למשקי העופות באיזור זה . משרד החקלאות , שהתנגד 
לתיקון לחוק הגליל , הבהיר עם קבלת התיקון שהתוספת של מיכסות ביצים למושבי 
מרום הגליל תילקח מהמיכסות הניתנות למשקים ביתר אזורי הארץ והללו יידרשו 
לוותר על % 72 אחוז ממיכסותיהם . עוד קבעו ראשי המשרד כי לנוכח הגדלת הסבסוד 
לביצים במושבי הצפון יבוטל הסבסוד הניתן ליתר האיזורים . אופן זה של הפעלת 
התיקון לחוק הגליל על ידי משרד החקלאות עורר את זעמם של מגדלי העופות בגליל 
התחתון , במרכז הארץ ובדרומה . המגדלים הקימו ועד פעולה מקרבם , המתכוון 
לעתור לבג"ץ נגד התיקון לחוק . בנוסף לכך , יזם ועד הפעולה שורה של כנסי 
מחאה אזוריים , בהם נשמעו התבטאויות חריפות נגד התיקון לחוק . 
