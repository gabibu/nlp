בוקרשט ( ע"ר וע"ץ ) . הגנרל גורגיקה פופה , נשיא בית המשפט הצבאי שדן 
למוות את בני הזוג צאושסקו , נקבר אתמול בבוקרשט בטקס צבאי , אך ללא נציגים 
של הממשלה , 84 שעות לאחר שהתאבד . איש מבין בני המשפחה והמקורבים איננו 
מטיל ספק בכך שהוא ירה , ביום חמישי אחר הצהרים בלשכתו במשרד המשפטים , 
את הכדור שחדר לראשו . מאידך הכחישו הכל באזני כתבים כי סבל מדיכאון , 
כפי שטען מקור רומני רשמי . גופתו של הגנרל , לבוש במדים , היתה מוצגת 
מאז אתמול בבוקר בכנסיה הקטנה שבבית הקברות הצבאי גנציה , בפרברי בוקרשט . 
טקס הקבורה נעשה על פי המסורת האורתודוכסית , והארון נישא על כתפיהם של 
שישה חיילים , לצלילי מארש האבל של שופן . הגנרל פופה ירה בלבו , ומת שעתיים 
לאחר מכן בבית חולים . שר המשפטים תיאופיל פוף אמר כי הגנרל פופה , שעמד 
בראש בית המשפט הצבאי האיזורי של בוקרשט מאז 7891 , סבל מהתמוטטות עצבים 
קשה . " לא היה לזה קשר כלשהו עם פרשת צאושסקו , היה זה משהו אישי " , 
הוסיף . הממשלה כינסה מסיבת עיתונאים כדי להסביר את התאבדותו של פופה וכדי 
לזהותו לראשונה כאחד השופטים שגזרו דין מוות לניקולאי ואלנה צאושסקו ב52 
בדצמבר . יחד עם פוף הופיעו במסיבת העיתונאים הגנרל ניסטור יואן , שזוהה 
כשופט השני במשפט . 
