כמה שוטרים נתנייתים גנבו אתמול את ההצגה מאחד ממחזורי הליגה הסוערים והצפופים 
ביותר של העונה בליגה הלאומית . משטרת נתניה , שכבר הסתבכה בעבר עם מאמן 
שוערי מכבי חיפה חיים לוין , מצאה את עצמה אתמול שוב במצוקה , כאשר ניצב 
מישנה משה פרידמן אמר בשידור רדיו , כי המאמן נסים בכר תקף שוטרים והפריע 
להם בעת מילוי תפקידם . כאן משהו לא כל כך מובן : מה התפקיד של המשטרה במגרש 
הכדורגל ? האם יש עירעור על כך שהקבוצות , השחקנים , המאמנים והקהל באו 
לעסוק בכדורגל , ולא התכנסו כדי לאפשר לשוטרים למלא את תפקידם ? השוטרים 
בסך הכל צריכים לשמור על הסדר ולא להתערב בנעשה בכדורגל . אין להם מה לחפש 
במגרש , וכל המתרחש בתחום השדה והסובב לו בחלק הפנימי של הגדרות הוא בתחום 
אחריותו הבלעדית של שופט הכדורגל , ולא בתחום עניינה של המשטרה . חבל שהשופט 
רחמים דינאצי לא מצא לנכון להפסיק את המישחק , לפחות כפי שמחייב אותו החוק 
כאשר חפץ זר מושלך למישטח , כדי להבהיר למשטרה שאין לנהוג במאמנים , שחקנים 
ואנשי ספסל רשמיים של קבוצה כלשהי כאילו היו עבריינים . לא יעלה על הדעת 
שהמשטרה תפריע למאמן לנהל את המישחק . " חשבתי שאני נוסע לאירופה והרגשתי 
כאילו אני בשטחים " , אמר המאמן נסים בכר ברדיו , בהוסיפו כי הוא המום מהמקרה , 
וכי " אם אמנם אני כל כך חזק ותוקף שוטרים , כטענת המשטרה , אולי כדאי 
שאחליף את מקצועי ואהיה רמבו " . אגב , ראוי לציין כי לנסים בכר לא היה 
מעולם מגע עם המשטרה , והוא גם אינו מוכר כמאמן אלים או מעורר מהומות . 
כפי שהדברים נראו אמש בטלוויזיה , יוצאים שוטרי נתניה מהעניין הזה בצורה 
מאד לא סימפטית . רק 8 שערים הובקעו אתמול בששת מישחקי הליגה הלאומית ושום 
קבוצה לא הבקיעה יותר משער . ארבעה משחקים הסתיימו ללא הכרעה ורק שתי הקבוצות 
הירושלמיות השיגו ניצחון , זהה , 10 בחוץ . בני יהודה , מובילי הטבלה , 
נחלצו מפיגור ביתי 01 מול האלוף מכבי חיפה ובכך היו , למעשה , למנצחים 
האמיתיים של המיפגש , כיוון ששמרו על פער 4 הנקודות שלהם בראש הטבלה . 
הפועל פתח תקוה נותר שלישי , אבל רק בזכות הפרש שערים עדיף , אחרי שנוצח 
בחוץ 01 על ידי בית"ר ירושלים שזינק מהמקום ה - 11 לשמיני . כפר סבא נותרה 
במקום החמישי , אחרי תיקו - ביתי 00 עם שמשון שעילה למקום התשיעי אבל מספר 
נקודותיו כשל האחרון בטבלה . מכבי תל אביב חזר מנתניה עם ניצחון כפול : 
גם נשאר בעמדת הפליי - אוף העליון וגם השאיר את נתניה בעמדת הפליי - אוף 
התחתון אחרי 11 סוער , שעוד ידובר בו במהלך כל השבוע למרבה הצער לא רק 
בגלל האירועים הספורטיוויים , אלא בגלל התערבותה מעוררת המחלוקת של המשטרה . 
בתחתית חלה התפתחות דרמטית , כאשר לארבע הקבוצות האחרונות מספר נקודות זהה 
( 12 ) ולמי שמקדימה אותן , בית"ר ירושלים , רק 2 נקודות נוספות . ובעידן 
3 הנקודות לניצחון , זה יתרון חסר משמעות . הפועל ירושלים נותר אחרון , 
אבל אחרי ניצחונו בחוץ על הפועל רמת גן 10 הוא בעמדת זינוק מצויינת ממרתף 
הטבלה . המפסידים מרמת גן עשו את הנסיגה הגדולה ביותר של המחזור ם - 8 ל - 
11 , ומצבם עתה בתחתית מדאיג . הפועל באר שבע חמק בדקה ה - 09 מהמקום האחרון , 
כאשר הצליח להשוות בשניות הסיום ל - 11 מול בית"ר תל אביב . בשבת שטופת 
שמש , משהו שבאירופה ודאי חולמים עליו , באו לששת המישחקים קצת יותר ם - 
000 . 52 צופים . זה מאזן לא מספיק טוב , לא רק לליגה הלאומית אלא גם בהשוואה 
למה שהיה בכדורגל הישראלי לפני עשר ועשרים שנה . 
