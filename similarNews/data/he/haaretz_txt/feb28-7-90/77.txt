תושבי הכפר בית - פוריק , ליד שכם , ביצעו אמש מעשה לינץ אכזרי בתושב הכפר 
לשעבר שנחשד במסירת מידע לכוחות הביטחון . הקרבן , עלי נסאסרה , בן 54 , 
גורש מהכפר על ידי תושביו כבר בשנת 9691 בגלל חשד לשיתוף פעולה . הוא 
התגורר מאז מחוץ לכפר . מקורות פלשתיניים מסרו כי האיש היה עצור תקופה מסוימת 
בכלא עם עצירים ביטחוניים וגם משם מסר ידיעות לשירותי הביטחון . שלשום הגיע 
נסאסרה לבקר את דודתו המתגוררת בכפר . סמוך לשעה ארבע אחר הצהרים הקיפו 
את הבית 51 רעולי פנים חמושים בנשק קר ונטלו אותו עמם לחקירה . עדי ראייה 
סיפרו כי כשעתיים וחצי אחר כך הובא נסאסרה למסגד המרכזי בכפר שם הודה בפני 
התושבים כי הוא משתף פעולה ותיק וכי יש לו מעמד בכיר בשירותי הביטחון הישראליים . 
נסאסרה טען בפניהם כי הוא מסייע לישראל מאז 96 וכי אף מונה כאחראי על רשת 
ריגול ישראלית בעמאן ועל רשת של משתפי פעולה הפרושה בגדה המערבית . לאחר 
הודאתו הודיעו רעולי הפנים ברמקולים של המסגד כי בשם " שירותי הביטחון המהפכניים " 
הם משאירים את ההכרעה על גורל האיש למשפט העם . נסאסרה שוחרר וניסה לצאת 
מן המסגד , אבל אז תקף אותו קהל של מאות מתושבי הכפר במכות , במקלות ובאבנים . 
עשרות תושבים רמסו אותו ברגליו והוא הועבר לבית דודתו במצב קשה . התושבים 
התפרצו לבית הדודה והיכו אותו שוב עד שמת . מצה"ל נמסרה אתמול ההודעה הבאה : 
" דווח על ידי ערבים מקומיים שערבי נרצח בבית - פוריק . המשטרה חוקרת " . 
תושבים באזור שכם הסבירו אתמול כי התגובה הנזעמת של התושבים שהרגו את נסאסרה 
הושפעה ממבצע לכידת שניים ממנהיגי הפתח באזור בעת שקיימו פגישה במרפאה המקומית 
בבית - פוריק בשבוע שעבר . התושבים טענו כי החיילים שביצעו את הפעולה ניזונו 
ממידע שמסרו משתפי פעולה . 
