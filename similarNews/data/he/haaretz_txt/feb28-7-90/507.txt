למרות נהלים חדשים לתיאום בין שלטונות חיל - האוויר לרשות שדות התעופה , 
שובשו בחלקם סדרי התעופה האזרחית הפנימית , בעת תרגיל שערך חיל - אוויר 
בימים האחרונים . בתרגיל יושמו מסקנות ועדת בדיקה משותפת לחיל - האוויר ולרשות 
שדות התעופה , שהוקמה בעקבות ליקויי בטיחות חמורים בתרגיל קודם של צה"ל . 
בתרגיל ההוא כמעט שאירעו תאונות אוויריות בין מטוסי קרב של חיל - האוויר 
למטוסים של התעופה האזרחית . מטוסי חיל - אוויר עברו בצורה מסוכנת , וללא 
תיאום מוקדם , בנתיבי טיסה בין - לאומיים ופנים - ארציים והתקרבו למטוסים 
אזרחיים . הנוהל החדש , שגובש בעקבות האירועים , יושם בהצלחה חלקית בתרגיל 
האחרון : היה שיפור ניכר בתיאום הטיסות נוכח סגירת המרחב האווירי , וטיסות 
השכר מחו"ל לשדה התעופה " עובדה " המשיכו כסדרן . אך חלק מהטיסות הפנים - 
ארציות בוטלו . מלשכת מנכ"ל רשות שדות התעופה נמסר אתמול בתגובה , כי " תרגיל 
חיל - האוויר בוצע תוך תיאום מלא ובמעוד מועד בין גורמי חיל - האוויר לרשות 
שדות התעופה " . לדבריו , " לא אירעו כל אירועי בטיחות וכל אירועי חיכוך 
עם חברות התעופה " . 
