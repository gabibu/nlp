" מסע הלחצים המופעל על - ידי מדינות ערב במגמה להביא לעצירת העלייה היהודית 
מבריה"ם זוכה לתשובה ישראלית מהוססת ומגומגמת . על ממשלת ישראל לאמץ גישה 
ברורה , ולפתוח בהתקפת הסברה כדי לסכל את כוונת מדינות ערב " , כך אמר אתמול 
אורי גורדון , ראש המחלקה לעלייה וקליטה בסוכנות היהודית , במהלך הרצאה 
בפני תלמידי תיכון בת"א . גורדון אמר כי אם תמשיך ישראל לשמור על פרופיל 
נמוך ותשתוק אל מול נחשול ההסברה ומסע הלחצים הערבי , היא עלולה לשאת , 
בטווח הארוך , בתוצאות הקשות של דינמיקה זו . לדבריו , ההסברה הישראלית 
בארץ ובחו"ל מגלה שיתוק לנוכח המתקפות הבלתי פוסקות של מדינות ערב בנושא 
העלייה , מתקפות שזכו בהישג רב - משמעות החלטת בריה"ם על אי - מתן אישור 
לטיסות ישירות מבריה"ם לישראל . גורדון אף ציין כי בעבר , בעת משבר הנפט 
והחרם הערבי , נודעה השפעה רבה ללחצי מדינות ערב על מדיניות החוץ של מדינות 
המערב , והן הביאו לבידודה וניתוקה של ישראל בזירה הבין - לאומית . " אנו 
חייבים עתה להיערך למתקפת הסברה , בארץ ובחו"ל , מתקפה שתבהיר את עמדותיה 
של ישראל בנושא העלייה והקליטה , ומדיניותה בדבר אי הפניית עולים להתיישבות 
בשטחי יהודה שומרון וחבל עזה , בטרם ישא הלחץ הערבי הישגים נוספים " , דברי 
גורדון . 
