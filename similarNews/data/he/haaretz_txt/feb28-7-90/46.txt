ביירות ( עם ) . נשיא לוב , מועמר קדאפי , אמר לנשיא מובארק כי " יש 
להכין תוכנית ערבית משותפת לפעילות מדינית וצבאית , כדי להתמודד עם ההתגרות 
הישראלית - אמריקאית " , כך מוסר העיתון הלבנוני " א - ספיר " . העיתון , 
המסתמך על מקורות מהימנים בקהיר , מוסר כי קדאפי הודיע למובארק , במהלך 
שיחותיהם ב81 בפברואר , כי " הפסקת יישוב יהודי בריה"ם באדמות הכבושות 
אינה באחריותם של גורמי הכוח הבין - לאומי בלבד , אלא באחריותן של מדינות 
ערב בראש ובראשונה " . קדאפי דרש להיזהר מהתפקיד אותו ממלאת ארה"ב בנושא יישוב 
היהודים והתייחס ל"מזימות חשאיות , אמריקאיות - ישראליות , לפינוי הפלשתינים 
מהאדמות הכבושות , על מנת ליישב את יהודי בריה"ם במקומם " . הוא האשים את 
האמריקאים בגילויי צביעות , וקרא למצרים לנסות לאלץ את ארה"ב לנקוט צעדים 
אפקטיביים מידיים , להפסקת יישוב יהודי בריה"ם בשטחים . מובארק השיב לקדאפי , 
כי מצרים קיבלה הבטחות אמריקאיות שלא להגיש כל סיוע להקמת התנחלויות ישראליות 
או כדי לסייע לישראל ליישב את יהודי בריה"ם בגדה המערבית ובעזה . המקורות 
ציינו כי מובארק וקדאפי הסכימו ש"יש להגיע לפעילות ערבית משותפת ומאוחדת 
בנושא תהליך השלום , וכי יש לקיים מגעים עם גורמי הכוח הבין - לאומיים בנושא 
זה , ובייחוד עם בריה"ם " . המקורות הוסיפו ואמרו כי נשיא מצרים מתח ביקורת 
על עמדותיהם של כמה מנהיגים פלשתינים , שקבעו כי " ההתקפה על האוטובוס 
הישראלי באיסמאעליה היא פעולת גבורה " . " מנהיגים אלה אינם מסייעים לאינטרס 
הלאומי של הסוגייה הפלשתינית " , אמר מובארק . מובארק וקדאפי הביעו את דאגתם 
נוכח ההתפתחויות הצבאיות האחרונות בלבנון , וציינו כי על הצדדים הלוחמים 
לכבד את השלטון החוקי הלבנוני . השיחות בין מובארק וקדאפי עסקו בהתפתחות 
ביחסי מצרים - סוריה . מובארק סקר בפני קדאפי בצורה מפורטת את ההתפתחויות 
ביחסים הללו . מובארק ציין , לפי מקורות אלה , כי " אין חילוקי דעות בינו 
לבין נשיא סוריה , חאפז אסד , אם כי ישנם ניגודים בהשקפות בנוגע לסוגיית 
השלום בזמן הקרוב , או בנוגע לאופיו של השלום " . 
