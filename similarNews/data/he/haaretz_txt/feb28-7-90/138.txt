מבקרת המדינה , מרים בן פורת , דחתה אתמול את האשמתו של הממונה על השכר 
יעקב דנון כי משרדה שילם לעובדי משרדה תוספות שכר חריגות בשיעור % 5%7 , 
בניגוד לחוק יסודות התקציב . במכתב אל שר האוצר כתבה בן פורת כי דברים אלה , 
של עובד מדינה בכיר , הם חמורים " בהיותם חסרי יסוד עובדתי ומשפטי " . 
המבקרת מזכירה כי ועדה בראשות פרוף אריה גלוברזון המליצה בסוף שנות ה07 על 
מבנה השכר המתאים למשרד מבקר המדינה ועל מנגנון לעדכונו , והמלצות אלה עוגנו 
בהסכם קיבוצי בין המשרד לבין עובדיו בשנת 8791 . עוד היא מזכירה את חוות 
דעתו של היועץ המשפטי לממשלה לשעבר , חיים כהן , משנת 3591 , כי ועדת 
הכספים מוסמכת לדון , בין השאר , בתנאי העבודה של עובדי מבקר המדינה , 
אך זכות ההחלטה וההכרעה נתונה למבקר המדינה בלבד , במסגרת התקציב שהקציבה 
לו ועדת הכספים . מבקרת המדינה אומרת , כי לאחר בדיקה מעמיקה היא שלמה עם 
מבנה השכר במשרדה , ומדגישה , כי " גם המגמה המסתמנת בעולם הינה של הכרה 
במעמדם העצמאי של מבקרי המדינה בקביעת תפקודם , דירוגם ושכרם של עובדי משרדיהם " . 
בתגובה על מכתבה של מבקרת המדינה נמסר אמש מהאוצר , כי עובדי משרד מבקרת 
המדינה קיבלו בשנתיים שחלפו % 6%7 מעבר ל%11 ששולמו לכלל עובדי המגזר הציבורי . 
אשר לטיעוניה המשפטיים של המבקרת בדבר עצמאותה בתחום קביעת השכר לעובדיה , 
נמסר כי האוצר ביקש לפני כ01 חודשים מהיועץ המשפטי לממשלה להגיש חוות דעת 
בעניין זה , ועדיין ממתין לה . 
