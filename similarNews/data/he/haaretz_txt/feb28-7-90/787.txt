מנכ"ל משרד הבריאות , ד"ר משה משיח , הודיע לכל מנהלי בתי - החולים וחדרי - 
המיון שחובה על כל רופא בחדר - מיון לעיין ולהתייחס לתוכן מכתבי ההפניה של 
חולים מגורמים רפואיים . זאת ללא קשר למעמדו המקצועי של כותב ההפניה מגן 
דוד אדום , הרופא המטפל , צה"ל , אחיות וכדומה . הוראת המנכ"ל באה בעקבות 
תביעות נזיקין , בהן הועלו טענות כנגד רופאים , שלא התייחסו לתוכן מכתב 
הפניה של מד"א . בהוראה שהעביר ד"ר משיח נקבע , כי העיון במכתב ההפניה אינו 
פותר את הרופא מחובה לקבל תיאור של המחלה , התאונה או הפציעה מפי החולה 
או בני משפחתו . עליו גם לערוך בדיקה רפואית מלאה לכל חולה המגיע לחדר מיון , 
בין אם יש בידו מכתב הפניה ובין אם לאו . 
