בעתיד , המשפחה לא תהיה רק קן חם . היא תהיה גם מקום - עבודה , מנוף כלכלי , 
בימה להצגת הישגים , לפיתוח קריירה . התחזית הזאת כלולה בתמונת העולם 
של עתידנים חברתיים לא - מעטים , המתארים את אורח - החיים שיהיה נפוץ ומקובל 
בעידן הבתר - תעשייתי . מצב זה נובע מתהליך שהחל כאשר המשפחה המורחבת , 
הרב - דורית של העידן החקלאי , התפרקה למשפחות הגרעיניות המקובלות היום , 
עם המעבר לעידן התעשייתי . העתידן אלווין טופלר ( " הלם העתיד " , " הגל 
השלישי " ) , אומר שהתפרקות המשפחה תימשך גם בעידן הבתר - תעשייתי . לדבריו , 
ששותפים להם עוד עתידנים , המשפחות הגרעיניות הכוללות אב , אם ושני ילדים , 
שוב לא יהיו חיוניות לצורך קיום כלכלי , והן יתפרקו . במקומן יופיעו אנשים 
יחידים , ניידים , עצמאים , ללא ילדים , שיתקשרו ביניהם לפרקי - זמן 
קצרים , לפי נוחיותם . טופלר חוזה , למעשה , את סופה של המשפחה במתכונתה 
הנוכחית , עקב " אפקט דומינו " שהחל עוד בימי המהפיכה התעשייתית . קפמאפרקחמכמו 
שהמשפחה המורכבת הרב - דורית התאימה לעידן החקלאי , והמשפחה הגרעינית התאימה 
לעידן התעשייתי , צפויה לקום משפחה חדשה , שתתאים לעידן הבתר - תעשייתי . 
משפחה זו תהיה בנויה על מה שטופלר מכנה " אהבה פלוס " . ה"פלוס " משמעו 
התאמת האינטרסים הכלכליים של בני המשפחה . הבסיס לצמיחתה של המשפחה החדשה 
הוא המעון האלקטרוני ה"חכם " . אנשים לא - מעטים עובדים כבר היום בבתיהם 
ומסתייעים במחשבים הקשורים ביניהם ברשתות תקשורת . תופעה זו , הצפויה להתרחב 
ולהיות לנורמה השלטת , היא שינוי משמעותי בחיי המשפחה . ה"מפרנס " שוב 
אינו יוצא לעבודה בבוקר וחוזר ממנה עם ערב . הוא עובד בביתו , בשעות הנוחות 
לו . הילדים רואים את ההורים בשעת העבודה ואין בה עוד מסתורין בשבילם . 
בני הזוג יימצאו יחד כמעט כל שעות היום . זה עשוי להיות לחץ על יחסים מסוג 
אחד , ולחזק יחסים מסוג שני . בפועל , בני המשפחה כולה יוכלו לסייע בביצוע 
העבודה ובפרנסה . כל אחד לפי גילו , כישוריו ויכולתו . ילדים יוכלו לסייע 
בשליחויות , בכריכת מסמכים ועוד . בני הזוג יוכלו לחלוק במשרתו של אחד 
מהם , או לבצע יחדיו את שתי משרותיהם הנפרדות . מבחינות רבות , המשפחה 
החדשה של העידן הבתר - תעשייתי תדמה למשפחה המורחבת של העידן החקלאי . הטכנולוגיה 
המתקדמת והמעון האלקטרוני עשויים להשלים מעגל ולהחזיר לנו חלק מאורח - החיים 
שאבד במהפיכה התעשייתית . העובדה שהמשפחה תעמוד כיחידה אחת מול לקוח או 
מעסיק , תלכד ותאחד אותה מול העולם החיצוני . אלו יהיו משפחות עם מעט מאוד 
סודות ועם הרבה סולידריות וגאוות - יחידה . ניצנים ראשונים של משפחות מסוג 
זה כבר נראים במקומות שונים באירופה ובארה"ב . מלאני שניידר , אחייניתו 
בת ה11 של העתידן האמריקאי דייוויד ף . שניידר , המתגוררת בביתו , עונה 
לטלפון בהכרזה : " משרדי משפחת שניידר , שלום " . שניידר , המעניק שירותי 
ייעוץ לחברות שונות ולמשרדים ממשלתיים בכל רחבי ארה"ב , יושב בבית קולוניאלי 
בפרוורי ואשינגטון . משם הוא מבצע את עבודתו באמצעות מסופי מחשב הקשורים 
לרשתות של תקשורת מחשבים . ב"משרדי משפחת שניידר " , עובדים , מלבד דייוויד , 
גם אשתו סו , אחייניתו מלאני , וקריס פולסם , דייר משנה המשלם בעבודתו 
את שכר - הדירה שלו . הבית הגדול מחולק חלוקה אנכית לשני אגפים , אגף אחד 
משמש למגורים ולבילוי , והאגף השני משמש לעבודה ולעסקים . לדברי בני המשפחה , 
ברגע שהם עוברים בדלת החוצצת בין שני האגפים , הם לובשים חזות אחרת וחשים 
תחושה שונה . " בצדה האחד של הדלת אני אשת - עסקים יעילה וגובה קשוחה , 
ובצדה השני , אני עקרת - בית הדואגת רק לעוגת הגזר שלה " , אומרת סו שניידר . 
משפחה ישראלית בתר - תעשייתית מוקמת בימים אלה בבית משפחת בראון , בחיפה . 
חברים בה הפרוף שמעון בראון מהטכניון ( הנדסת מכונות ) , אשתו מירה , 
בעלת תארים בתחומים שונים ומומחית לבניית תוכניות לימוד והדרכה , ושלוש 
בנותיהם , דלית , המסיימת את לימודיה בהנדסת תעשייה וניהול , אורית , 
סטודנטית להנדסת מכונות , ורונית , תלמידת שמינית במגמה הביולוגית . הרעיון 
להקמת המסגרת החדשה נולד במישיגן , ארה"ב , כשהמשפחה עשתה שם בשנת השבתון 
של הפרוף בראון . מירה , שסיימה התמחות בהכנת תוכניות לימוד באוניברסיטה 
המקומית , קיבלה הצעה שאי - אפשר לסרב לה : הכנת תוכנית - הדרכה להכשרת 
אנשי הצוות והתחזוקנים של טנק - המערכה האמריקאי החדיש , אמ1 . המערכת 
נבנתה בשיתוף מלא עם מתכנני הטנק , הם הציבו את הדרישות המקצועיות הספציפיות , 
ומירה תירגמה אותן לכלי - הדרכה הבנויים לפי עקרונות של הדרכה יעילה . 
כבר באותו זמן החלה להסתייע רבות בבעלה , הפרוף בראון , ומכאן עד לשיתוף - 
פעולה רחב יותר , הדרך היתה קצרה . קפמאפרקחמהפרוף בראון : " בתחילה חששתי 
מזה , ובעצם גם היום אני עדיין חושש . ההתארגנות הזאת טומנת בחובה סיכון 
שאין להתעלם ממנו . בעבודה אני עשוי לומר לעמיתים דברים קשים , אבל כאן 
אני צריך להביא בחשבון שהעומדת מולי היא אשתי . זוגות נשואים העובדים יחד 
במפעל או בבית - מסחר משפחתי יכולים לפחות לחזור הביתה ולהתנתק מהעבודה . 
אני לא יכול לחזור הביתה ולהתנתק , כי אני ממילא נמצא בבית . זה מקשה 
גם על העבודה וגם על היחסים שמעבר לשעות העבודה " . רונית : " לפעמים אין 
כאן דבר כזה , מעבר לשעות העבודה . כשיש פרויקט שחייבים לסיים אותו בזמן 
נתון , עובדים כאן ביום ובלילה , בשבת ובחג " . דלית : " יש בזה גם לא - 
מעט יתרונות . רבים לא יודעים במה בדיוק הוריהם עוסקים . הם לא יודעים 
מדוע אבא לחוץ ואמא מתוחה . זה הכל בגלל העבודה , שהיא משהו לא ברור . 
לנו זה ברור , כי אנחנו שותפות מלאות למה שקורה כאן . קל יותר להבין זה 
את זה כשיודעים מה עובר עליו בעבודה שהיא חלק חשוב מהחיים " . מירה : " מה 
שבאמת מפריע ( חוץ מהקרבה למקרר ) , זה שאנשים רבים עדיין אינם מכירים 
בעובדה שאפשר לעבוד בבית . מישהי מתקשרת בבוקר , וכשהיא נוכחת שאני בבית , 
היא אומרת לי אז היום את לא עובדת ? חברה שלי , מורה בחצי - משרה , מסבירה 
לי כמה היא עסוקה , כי היא לא נמצאת כל היום בבית , כמוני . לך תסביר 
לה שאני עובדת בבית בשתי משרות " . משפחת בראון מייצרת מערכות לימוד והדרכה 
בתחומים שונים . מירה ממונה על הטכניקה והטכנולוגיה של ההדרכה , ויתר בני 
המשפחה מסייעים לה באיסוף מידע , בסקירת ספרות מקצועית וביצירת קשר עם מומחים 
מתחומים שונים , שהיא נועצת בהם בתחום הספציפי שעוסק בו מערך ההדרכה . 
אורית , הלומדת הנדסת מכונות בטכניון , ממונה על ההפקה הגרפית של המערכת , 
הכוללת חוברות , ספרים , שקפים וכו . ההוצאה לאור של החוברות והספרים 
נעשית ברובה באמצעות מערכת ממוחשבת של הוצאה שולחנית לאור , הממוקמת בפינת 
הטרקלין בבית המשפחה בחיפה . כאשר המשפחה עסקה בהפקת מערכת ללימודי ארץ - 
ישראל בבית - הספר היסודי , הצטרפה גם רונית , תלמידת תיכון , למעגל העבודה . 
היא לקחה את הסיפורים הקצרים הכלולים במערכת , וקראה אותם לפני ילדים , 
בעת עבודתה כשמרטף . כך התקבל משוב מיידי שיושם במערכת . אחד הפרויקטים 
של המשפחה כיום , עוסק בבניית מכשיר הדמיה ממוחשב , המיועד להעלות את המודעות 
של עובדי התעשייה לנזקי הרעש . כאן נעשה שימוש רב במומחיותו של הפרוף בראון , 
המתמחה בתנודות מכניות הנושאות מידע . רעש הוא אחת התוצאות של תנודות מכניות 
מסוג מסוים . לפרוף בראון ניסיון רב בעבודה עם מפעלי - תעשייה בכל העולם . 
מערכת פרי פיתוחו , העוסקת בבקרת איכות , מותקנת במפעלי פורד ברחבי העולם . 
מערכת ההדמיה ההולכת ונבנית כיום בבית משפחת בראון מבוססת על מערכות צליל 
באיכות גבוהה ועל מחשב מצויד בדיסק אופטי . המטרה היא להדגים לפני העובדים 
בתעשייה את הנזק הצפוי לחוש השמע שלהם , עקב חשיפתם לרעש ברמות שונות . 
המשתמש בסימולטור יחבוש זוג אוזניות . המערכת תשמיע לו רעש מסוים ( האופייני 
למפעלי תעשייה מסוימים ) . לאחר - מכן , תמחיש לו את הנזק שייגרם לחוש 
השמע שלו אם יהיה חשוף לרעש כזה , שעה ביום במשך שנה , ובפרקי - זמן אחרים . 
כך יוכל העובד להיווכח במו - אוזניו כיצד חוש השמע שלו " נחלש " . התקווה 
היא שהמחשה כזאת תשכנע את העובדים לאחוז באמצעי - זהירות מתאימים , כחבישת 
אוזניות מגן בעת העבודה . בפרויקט זה , אחראי הפרוף בראון על הצד המקצועי . 
מירה מתכננת את מערכת ההדרכה . אורית ממונה על החלק הגרפי של המערכת . 
ודלית מבצעת את המיחשוב הלכה למעשה . פרויקט אחר , שיזמו הבנות , הוא 
הכנתו של משחק - חברה המיועד לחנך ילדים בתחום הזהירות בדרכים . עוד תחום 
פעילות של משפחת בראון , הן סדנאות למנהלים שמירה מלמדת בהן שיטות דיווח 
ותיעוד . סדנאות כאלו כבר הועברו בבית - הספר ללימודי ניהול שליד אוניברסיטת 
בר - אילן , למס - הכנסה , לתעשייה הצבאית ולארגונים אחרים . מירה : אמרתי 
לדלית , אם את רוצה להיות המנהלת בבקשה . דלית : ייתכן שארצה בזה , אבל 
כרגע אני רוצה ללמוד לתואר שני ולעשות דוקטורט . כלומר , אני יכולה לעבוד , 
אבל אני לא יכולה להקדיש את כל הזמן הדרוש לניהול . אורית : הבעיה האמיתית 
עם מקום - עבודה כזה , אינה נובעת מרצון לקידום , אלא מהעובדה שקשה מאוד 
לעזוב אותו . המחויבות כאן עמוקה הרבה מכל מקום - עבודה אחר . אני לא יכולה 
לקום בוקר אחד ולהגיד לאמא - אבא : " שלום , אני הולכת , תמצאו לכם עובדת 
אחרת " . זה קושי שעוד לא התמודדנו אתו , ואני חושבת על זה . 
