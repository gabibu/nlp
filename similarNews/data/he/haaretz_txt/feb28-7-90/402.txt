לונדון ( מיוחד ל"הארץ " ) . שר החוץ הבריטי דאגלס הרד נפגש אתמול לראשונה 
עם בסאם אבו - שריף , יועצו של יאסר ערפאת , והביע בפניו התנגדות מוחלטת 
לכל כוונה ישראלית ליישב עולים מברית - המועצות בשטחים . יחד עם זאת קרא 
הרד לאש"ף לשמור על עמדה מתונה ועל " שפה מתונה " בהתכוונו לדברים שאמר 
בשבוע שעבר אבו שריף ולפיהם היה יישובם של 371 עולים בגדה המערבית הוא בבחינת 
" אקט של מלחמה " . יועץ ערפאת לא פגש קודם לכן את הרד ואש"ף רואה במפגש , 
שנמשך 53 דקות , משום הישג מדיני חשוב עבורו בבריטניה . השניים דנו גם 
בעתידו של התהליך המדיני ועל המצב בשטחים ועסקו רבות בעניין העלייה הסובייטית 
לישראל . הרד הבטיח , כי בריטניה תעשה כל שביכולתה לסייע לתהליך והאיץ 
באש"ף , שלא להרפות מן הדרך המובילה לדיאלוג הצפוי בקהיר עם הנציגים הישראליים . 
אבו שריף פגש קודם לכן את ויליאם וולדגרייב , סגנו של הרד , שהובילו אל 
השר . השלושה הביעו תקווה , כי האירועים האחרונים במזרח אירופה ובדרום - 
אפריקה יחוללו תזוזה מדינית גם במזרח התיכון . 
