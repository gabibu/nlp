ה " מטורפת " הניח יצחק שמיר את נשקו קרב המאסף שניהל נגד תהליך השלום 
וקברניטיו האמריקאים . בכך ניתן האות לקרב מאסף אחר שדולת - ארץ - ישראל - 
השלמה נגד ראש הממשלה . תוצאותיו ידועות מראש : לשמיר אין ברירה , הוא 
כבר בדרך לקהיר , ואפילו הוא עצמו לא יעצור בעדו . גם לא גערתו הצורבת 
של תומכו עוזי לנדאו , המציגו כמלך היינריך הרביעי , שהלך לקאנוסה לפני 
319 שנים לכרוע ברך לפני האפיפיור . מי שמגיע לקרע כזה עם תומכיו גמר בלבו 
אחת משתיים , ללכת לקהיר למשא ומתן , או ללכת לנשיא להתפטר . לא חשוב ש22 
ח"כים בליכוד רוצים דיון מוקדם ושמיר מתעלם מהם , ולמעשה אין הם עומדים 
על דעתם . גם אין משמעות לאיומו של אליקים העצני לגייס את " הרחוב " למאבק 
באמצעים דמוקרטיים . כלום לא יקרה , לא הבחירות המוקדמות של רפאל איתן 
ולא משאל - העם שמציע רחבעם זאבי . הימין ציפה לאות מבני בגין , וזה בושש 
לבוא . הוא כתב ב"ידיעות אחרונות " מאמר תקיף , המציב סייגים חמורים ליוזמה 
המדינית . אך בשלב הנוכחי עלה בידי יצחק שמיר ודן מרידור לשכנעו כי דבר 
לא אירע . כאילו יש לבני בגין יסוד לקוות כי תימצא נוסחת - פלא ישראלית , 
שתתקבל על דעת האמריקאים ותידחה על ידי הערבים , והמשלחת הפלשתינית לא 
תגיע לקהיר . אך התחבולה המדינית לא תצלח הפעם . שכן הליכוד , על כל פלגיו , 
סבור שדחיקת הקץ משפרת את מצבה של ישראל בזירת המשא ומתן . המחלוקת בין 
שמיר לבין יריביו - חבריו - לדעה מצטמצמת בסך הכל לקושיה אחת , אם עשרת 
החודשים הדחויים מאז תחילת היוזמה המדינית הם דיווידנד מדיני נאות לוויכוחם 
המלאכותי והמיותר על צירוף מגורש וירושלמי למשלחת הפלשתינית . הוא אומר 
שמספיק , הם תובעים עוד . זו עילה טובה להוציא קיטור המונע בדלק מוצק של 
שאיפות אישיות ורדיפת כבוד ומאבקי שלטון . אך בהנחה ששמיר לא יתפטר ולא 
ימסור בכך את השלטון לשמעון פרס אי אפשר עוד לדחות לאורך ימים את מפגש שלושת 
שרי החוץ ולאחריו את תצלומי המשלחת הישראלית המתיישבת מול הפלשתינאית . 
ההתחלה מובטחת . נצי הליכוד מקווים עדיין לנס שאינו יכול להתרחש . זו הפעם 
הראשונה שבעולם יתגבש קונסנסוס בין - לאומי ויהודי מוצק , אשר יקבע אחת 
ולתמיד כי ישראל בולמת את תהליך השלום . בעבר הרחוק היו אלה רק הערבים ; 
בשנים האחרונות נחלקה האשמה בין ירושלים לפלשתינאים ; עכשיו , בראשונה , 
ישראל לבדה מחבלת בהצעה של עצמה . נוסף לכך , הרי משה ארנס כבר הבטיח משהו 
עתידי לבייקר ; השמועות הן כי דיברו גם על מה שיקרה לאחר ההתכנסות הטכנית 
בקהיר . שר החוץ ידע לרמוז לבייקר , כי ערביי מזרח - ירושלים יוכלו , 
אולי , להיחשב בדוחק לנבחרים ; אבל לא בא בחשבון שיהיו גם לציבור הבוחרים 
של הנהגת השטחים . אולי להיבחר , אבל בשום פנים לא לבחור . כשמגיעים 
לשיג ושיח על מה שיידון בבירת מצרים , אי - אפשר לחזור לאחור ולחסום את 
הדרך לקהיר . ל27 שעות , עד לאחר כינוס פורום - הארבעה מחר , יכול שמיר 
להרגיע את ח"כי הליכוד , שהכל בסדר . חלק לא יאמין , וחלק ישתכנע , וחלק 
ירומה כי הוא מעוניין שישקרו לו . אבל לשמיר אין תירוץ טוב לחמוק מבייקר , 
ואין לו מה להסביר לרבין . ההזדמנות הבסיסית לנהל מדיניות נצית חלפה ( 
וזה לטובה ) עם היוזמה המדינית במאי 9891 . הפעם האחרת היתה להתעקש על 
המכשולים המיותרים שהערימה ישראל על הרכב המשלחת הפלשתינית . עכשיו גם זה 
חלף מן העולם . הכל תלוי במכלול העניינים , הסביר שמיר , ולא חזר על הלאווים 
שהשמיע בחודשים האחרונים . סוף - סוף הבין , כי מוכרחים לקבל את הצעות 
בייקר ורבין . ישראל חייבת להגיע לקהיר ורצוי לה שתעשה כך בהקדם . אישים 
בליכוד ידעו את האמת כבר חודשים רבים והסתבכו בגל של נוסחאות כוזבות כדי 
לקנות שקט קצר במחנה החישוקים . ראש הממשלה יודע ולא יודע , ולכן מדבר 
במעורפל וללא מיקוד הן על הרהורי הפרישה והן על הצורך להחזיק במשרת ראש הממשלה . 
אפילו הוא טרם יודע כל הציבור כבר מבין . הן " ההמון חכם מן הנסיך " , 
נאום ניקולא מקיאוולי . כל הדרכים , אפילו יש בהן עדיין מהמורות , מובילות 
עתה לבירת מצרים . אלא אם תתרחש תאונה שתסתיים בהתרסקותו הפוליטית של שמיר , 
בהתפטרותו . 
