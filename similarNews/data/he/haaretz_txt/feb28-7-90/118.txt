שר החקלאות , אברהם כץ - עוז , ייצא בתחילת השבוע הבא לביקור רשמי במצרים . 
הוא יהיה אורחו של סגן ראש ממשלת מצרים ושר החקלאות שלה , הפרופסור יוסוף 
ואלי . כץ - עוז יבקר במצרים בפרוייקטים משותפים לשתי המדינות , בעיקר בחוות 
הדגמה חקלאיות . כן ייפגש עם שרי כלכלה בממשלת מצרים . נלווים אליו הפרופסור 
שמואל פוהורילס ויצחק אבט , מנהל היחידה לשיתוף ולהדרכה בין - לאומיים . 
במשלחת נפרדת , שתצא למצרים באותו מועד , ישתתפו מנכ"ל המועצה לשיווק כותנה , 
יוסף דלומי , מנכ"ל אגרקסקו , דן מצחי ואישים נוספים בתחום החקלאות , 
שיקיימו בקהיר דיונים בנושאי חקלאות . 
