לוס אנגלס , ( מיוחד ל"הארץ " ) . במאמץ להנמיך את רמת הציפיות ממפגשם 
המאולתר של נשיא ארה"ב , גורג בוש וראש ממשלת יפן , טושקי קאיפו , בפאלם 
ספרינגס , קליפורניה , רמזו בסוף השבוע פקידי ממשל , כי השיחות יתמקדו 
לא רק בבעיות סחר וכלכלה , אלא גם ב"שותפות הגלובאלית " שבין שתי המעצמות . 
פקידי הממשל , שהגיעו למסקנה כי יפן לא תכריז על " ויתורים דרמאטיים " 
במהלך השיחות , ביקשו כנראה לשנות את אופיין במאמץ שלא להחריף עוד יותר 
את המתח השורר ביחסי שתי המדינות . שאלות הסחר , אומרים פה , יידונו באורח 
כללי ושני המנהיגים ידגישו פעם נוספת , כי הם תומכים במו"ם המתנהל על הנושא 
וכי בדעתם " לפתור במהירות " את חילוקי הדעות הכלכליים . הנשיא בוש קידם 
שלשום את ר"ם יפן בשדה התעופה של עיירת המדבר פאלם ספרינגס . טקס קבלת הפנים 
הצנוע היה מלווה משבי רוח עזים . לאחריו הוסעו שני המנהיגים בלימוזינה למועדון 
הכפר מורנינגסייד שבראנצו מיראז . הם סעדו ארוחת ערב בסאנילאנד , אחוזת 
הענק של איל העיתונות היהודי וולטר אננברג , מי שהיה שגריר ארה"ב בבריטניה . 
בעת שהזמין את קאיפו לבקרו בקליפורניה ביקש בוש להשיג מחוייבות פומבית להתקדמות 
ברורה יותר בשיחות הסחר ובמו"ם הממושך , המתנהל בין שתי המדינות במגמה לסלק 
" מכשולי מבנה " מנתיבי הייבוא האמריקאים . בין השאר תובעים האמריקאים 
מהיפנים לשים קץ למה שמתואר פה כקנוניית מכרזים ושיטות " יד אחת " של החברות 
היפניות נגד מתחרים מבחוץ . מדווחי התקשורת הראשונים עולה , כי ראש הממשלה 
היפני אמר שבדעתו " לטפל ( בדברים האלו ) ברצינות . " התבטאות זו כבר 
פורשה פה כ"גילוי נכונות " רב מצידו . בעוד שנשיא ארה"ב הביא לשיחות את 
כל שריו הבכירים התלווה לקאיפו רק שר החוץ , טרו נאקאיימה . היועצים הכלכליים 
ומומחי הסחר היפנים הושארו בבית . " האם הוא עומד לומר שבלי יועציו הטכניים , 
אין הוא יכול לוותר ? " שאל ה"לוס אנגלס טיימס " במאמר מערכת . לדברי 
העיתון מנהלים שני המנהיגים את השיחות תחת לחץ פנימי גובר . העצבנות האמריקאית , 
כפי שהגדיר כתב העת הכלכלי " פורצן " , הפכה את היפנים " לעם שזה בסדר 
לשנוא אותו " . סנאטור אמריקאי אמר פה לאחרונה , כי " בעוד שנתיים יקשה 
להיות פרו - יפני לא פחות מכפי שהיה קשה להיות פרו - סובייטי בתחילת שנות 
ה05 . " לדעת האמריקאים , משחקים היפנים ב"משחקים ביזאנטיים " במאמץ 
להטות את הכף הכלכלית לטובתם והחשדנות האמריקאית הגוברת עם זעמה של דעת הקהל 
מתחילה להגביל את ברירות הפוליטיקאים . לדעת ה"טיימס " מהווים יחסי ארה"ב - 
יפן אתגר קשה מכל למדיניות החוץ של הנשיא בוש . " ראש הממשלה ( היפני ) 
" כתב העיתון , " חייב להבין שזמן הסחבת נגמר וכי כשלון המאמצים הדיפלומטיים 
עלול לקרב מאד את סיוט המלחמה הכלכלית . " כאמור מבקשים עתה יועצי הנשיא 
לרכך את ההתבטאויות הזועמות ולנווט בנתיב דיפלומטי יותר . 
