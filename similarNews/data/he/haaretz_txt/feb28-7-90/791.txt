קבוצה צעירים ערביים בראשות אמיר ( פעיל חד"ש בעיר ) מחול מחיפה , החלה 
בימים אלה להחתים על עצומה הקוראת ליו"ר ועדת המעקב של האוכלוסיה הערבית 
וראש עיריית שפרעם , איברהים נימר חוסיין , להסיק מסקנות אישיות ביחס לתפקידו 
הייצוגי . הסיבה לדרישה עדותו מן ה71 לינואר , בפני בית המשפט המחוזי 
בנצרת , לטובת תושב הכפר טורען שרצח את בתו , בחודש השביעי להריונה , 
אם לחמישה ילדים . האב הרוצח נידון למאסר של 02 שנה . הרקע לרצח היה חשד 
מצד בעלה של האשה , כאילו קיימה האשה יחסי מין עם אחד מתושבי הכפר . לאחר 
הגירושים נדקרה האשה למוות על ידי אביה . חוסיין טען בבית המשפט , כי האב 
הסתמך במעשהו על עקרונות הדת והמסורת . בעצומה שתוגש ליו"ר ועדת המעקב מחרתיים , 
ה3 . 8 , יום האישה הבין - לאומי , נאמר : " אנו החתומים מטה , מגנים 
את פשע הרצח ומגנים כל הצדקה לרצח האישה בהיותה אישה , או לשם הגנה על כבוד 
המשפחה . אנו מוקיעים את הקביעה שפגיעה בכבוד המשפחה הוא תחום בלעדי של 
האשה ולא של הגבר . אנו קוראים לכל מוסדות האוכלוסיה הערבית , בראש וראשונה 
לוועדת המעקב , לגנות פשע זה , ולגנות כל הצדקה לפגיעה באישה בהיותה אישה . 
מי שמצדיק רצח אישה ערביה , אין לו הזכות המוסרית לכהן כיו"ר המוסד הייצוגי 
ביותר של האוכלוסיה הערבית . כמו כן אנו דורשים מוועדת המעקב ומיושב הראש 
שלה להסיק מסקנות אישיות " . בתגובה על הדברים אמר אמש איברהים נימר חוסיין 
ל"הארץ " : שני עורכי הדין של הבעל שאלו אותי בבית המשפט מה אומר החוק המוסלמי 
בעניין זה . אמרתי שהחוק במדינות מוסלמיות אומר שאם האשה הולכת עם אחר 
כך ייעשה לה . האב שמע שבבית המשפט השרעי הבת הודתה , שהילדים הם לא מהאב 
הזה , אלא מגבר אחר . האב הציע לבעל פיצוי כספי , אך זה סירב . בכפר הזה 
האישה עשתה לו נזק והוא הרג אותה . אני נגד רצח כזה , אבל מדינה מוסלמית 
תקבל את מה שאבא שלה עשה . שם לא יישב האב בכלא יום אחד . פה הוא קיבל 
02 שנה . מי שסובל ביותר הוא האבא של האשה : הפסיד בת " . 
