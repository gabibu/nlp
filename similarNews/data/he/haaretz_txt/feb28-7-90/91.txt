כשחושבים על בישול הונגרי חושבים תמיד על גולאש ופפריקה . נכון שגולאש הוא 
המנה החביבה על ההונגרים ופפריקה הוא התבלין החביב עליהם , אבל בכך לא מסתכם 
המטבח העשיר ביותר במזרח - אירופה . ל"חגיגת המטבח ההונגרי " ייבאו מלונות 
הילטון בתל - אביב ובירושלים שני אשפי מטבח , מאות מפות שולחן ומפיות צבעוניות , 
ורביעייה של נגנים . האווירה מקסימה , האוכל טוב , ואלסים ומוסיקה צוענית 
מענגים את האוזן ( כדאי להתבונן מקרוב בצימבלום בן 002 השנה , כלי שמוסיף 
פאתוס לכל יצירה מוסיקלית ) . קפמאלידארוחת צהריים בנוסח בפה לתקשורת איפשרה 
טעימה של כל אחת מהמנות בתפריט . בין המתאבנים היו כבדי אווז שבושלו באורח 
מושלם . הכבדים שהוגשו בסגנון כפרי , צוננים ומלווים בהרבה שמאלץ ( שומן 
אווז ) , היו פתיחה מרשימה . מנה ראשונה אחרת שהיתה הפתעה נעימה חביתיות 
עוף הורטובאגי , ובתרגום , חביתיות ממולאות בעוף ומכוסות ברוטב פפריקה 
פיקנטי . מרק העוף עשוי להזיל דמעות - שמחה מעיני כל אם הונגרייה . בזכות 
עיגולי השומן שצפו במרק , או אולי בשל הכמות העצומה של הפטריות , היתה 
מנה זו מזינה לנפש כמו גם לקיבה . למנה העיקרית הוצעו : נתח דג דקר מטוגן , 
עוף צלוי בפפריקה , צלי חזה אווז עם כרוב אדום מאודה . הפגם היחיד בארוחה 
היה שאומצת מותן בקר המכונה " בודפשט " היתה יבשה . נעים היה להיווכח 
שהאוכל ההונגרי של המלונות לא היה תפל , כפי שקורה הרבה פעמים באוכל של 
בתי מלון . מחמאות מגיעות לשף בפועל זאב קרן , ולשפים האורחים מבודפשט , 
אישטוון ורגה ופטר קורפדי . החגיגה תימשך בהילטון תל אביב עד 8 במארס , 
ובהילטון ירושלים מ11 עד 22 במארס . סעודה לפי בחירה מהתפריט עולה 59 שקל 
לאיש . אמנם יקר , אך חובבי תענוגות יראו בכך השקעה טובה . קפמאפרקאם תראו 
בקרוב פרסומת של קודאק על הביצים במקרר , תדעו שאינכם חולמים . זהו השיגעון 
החדש בפרסום . " גולדן אגס " , חברה תל - אביבית , המציאה את הטריק הפרסומי 
הדוחה ביותר מאז תשדיר האשכוליות בטלוויזיה . החברה נעזרת בתוכנת מחשב כדי 
להדפיס במהירות ובזול סיסמאות וציורים על ביצים . לא יעבור זמן רב , וכל 
ביצה שתגיע למקררינו תכיל מידע על מבצע מסחרי זה או אחר . מי שמקדיש זמן 
לבישול ייאלץ לשאת את הקפריזות של כל מי שיש לו די כסף לפרסם על מיליון ביצים 
או יותר . מכיוון שהצבע המשמש להדפסה אינו דוהה בבישול , כל ביצה קשה , 
רכה למחצה או רכה תישא עמה מסר מקודאק , מקוקה - קולה או מטויוטה . הפוטנציאל 
הוא חסר גבולות . בעת מסע בחירות נוכל לסעוד בחברתם של שמעון פרס , יצחק 
שמיר ודוד לוי , שיחייכו אלינו מגביעי הביצים שלנו . בארוחת צהריים יזכירו 
לנו איזה נייר טואלט לקנות ובארוחת ערב ישכנעו אותנו לקנות טוטו או לוטו . 
) . בסופו של דבר נחוש שנאה אל כל מה שמקרקר . חברת גולדן אגס מתפארת 
שהפרסום שלה לא ייקר את הביצים . מצד שני , אסור לצפות להוזלתן , כי רווחי 
היזמים מחולקים בין תנובה , מועצת הלול , והגאונים מגולדן אגס . קפמאפרקמרבק , 
החברה הגדולה ביותר לייצור בשר טרי בארץ , ציינה חצי יובל לקיומה בארוחת 
צהריים חגיגית . בהתחשב בזה שהחברה מספקת יותר מ%06 מהבשר שאנו אוכלים , 
אפשר היה לצפות שיידעו שם איך להכין ארוחת בשר טובה . ציפייה זו התבדתה . 
כבדי העגל ברוטב תפוזים היו מבושלים יתר על המידה ושום דבר מצבעם הוורדרד 
או מטעמם המובהק לא נותר . ואשר לנתחי כתף עגל ביין וירקות , דומה שמישהו 
אידה אותם למוות . הכבד הקצוץ היה תפל , כי איש לא חשב להוסיף לו שומן , 
מלח או פלפל , והגולאש שהה בסיר זמן רב כל - כך שמוטב היה לקבור אותו בכבוד 
מבלי להגישו . האשמה היתה בטבח יותר מאשר בבשר של מרבק . זה אותו בשר שאפשר 
למצוא בהנחה במרכולים או במחיר מופרז באיטליזים . רוב הבשר הטרי של מרבק 
סביר . הבעיה מתחילה בתהליך ההכשרה הבלתי - נמנע , ועל זה נוספים רשלנותם 
של בעלי איטליזים שאינם יודעים ליישן את הבשר , וחוסר כשרונם של אלה שאינם 
יודעים לבשלו . קפמאפרקאף כי בני - אדם אוכלים אורז כבר ששת אלפים שנה , 
הרבה ישראלים עדיין אינם יודעים איך לבשל אורז . במקום אורז יבש ואוורירי , 
מוגש כאן , בבתים ובמסעדות , תבשיל דביק ומבושל יתר על המידה , היפה 
אולי למחלימים ממחלה עקשנית . חברת סוגת הוציאה עתה לשוק ששה מיני אורז . 
השמות על האריזות אינם מדייקים , ועל כן כדאי לפרט . מה שסוגת מכנה " אורז 
פרסי קלאסי " הוא פשוט אורז לבן שגרגריו ארוכים , ואין לו שום קשר לפרס . 
" אורז שלם " ו"אורז סולטן " הם בסך הכל אורז שגרגריו קצרים והוא קצת 
פחות יקר . " חיש אורז " הוא אורז שבושל - למחצה לפני האריזה ולכן זמן 
בישולו קצר יותר . " אורז מלא " הוא אורז חום שמכיל סובין ונבט . ויש 
גם אריזה אחת משעשעת , " אורז גן עדן " . מתחת לשם מסתתר אורז חום שמכיל 
סובין . זכרו שאורז ארוך טוב לבישול פילאף , מרקים וממולאים , ואורז 
קצר טוב למנות אחרונות ולמתכונים שמכילים רטבים . 
