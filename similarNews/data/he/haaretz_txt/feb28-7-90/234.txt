ואשינגטון ( מיוחד להארץ " ) . סגן שר החוץ בנימין נתניהו הכריז אתמול 
כי ספק אם קיימים " תנאי המסגרת " להמשך התהליך המדיני , וישראל צריכה 
לעמוד על שיחות הבהרה דו - צדדיות עם ארה"ב לפני שתיתן את הסכמתה לפגישה 
משולשת של שרי החוץ , ולשיחות בקהיר . הוא דיבר על " היענות אמריקאית 
ללחצים ערביים " , וגם התלונן על ניסיון אמריקאי לקשור את שאלת העלייה מבריה"ם 
בעתיד השטחים . נתניהו השלים אתמול ביקור עבודה בוואשינגטון . הוא אמר לקבוצה 
של עיתונאים ישראליים כי הוא יוצא מן השיחות ב"יותר מלב כבד " , אחרי שהבחין 
ב"מגמות מדאיגות " בגישת ארה"ב כלפי ישראל . נתניהו שוחח עם תת מזכיר המדינה 
לעניינים פוליטיים ( מנכ"ל ) , בוב קימיט ; עם עוזר מזכיר המדינה לענייני 
המזרח התיכון , גון קלי ; עם סגן העוזר לענייני תהליך השלום , דן קרצר ; 
עם סגן היועץ לביטחון לאומי בבית הלבן , רוברט גייטס ; ועם הממונה על 
המזה"ת במועצה לביטחון לאומי , ריצארד האס . קפידבינשעה קלה לפני שהשמיע 
נתניהו את הערכותיו חלק גון קלי שבחים לדו - שיח האמריקאי עם אש"ף , וייחס 
לו את " מודעותו הגוברת של אש"ף לצורך בגישה מעשית יותר " בתהליך השלום . 
בהצהרה המקיפה ביותר של פקיד אמריקאי כלשהו על קשרי ארה"ב עם הארגון אמר 
קלי בעדות לפני ועדת משנה בבית הנבחרים , כי " שאיפתו של אש"ף לקיים את 
הדו - שיח מספקת תמריץ להתקדמות נוספת בכיוון של מתינות ושל צעדים חיוביים " . 
קלי אמר , כי עד כה היו לארה"ב ארבע פגישות " רשמיות " עם אש"ף , ועשרות 
פגישות " לא רשמיות " . בזכות המגעים האלה הסכים אש"ף ל"תפיסות כגון בחירות , 
תקופת מעבר , שיחות ישירות , ואמצעים אחרים " . נתניהו אמר , כי ישראל 
צריכה לשאול את ארה"ב " האם יש בינינו הבנה על תנאי היסוד של היוזמה " . 
הוא הוסיף מיד : " אינני בטוח שיש " . נתניהו , העומד לשוב ארצה לפנות 
ערב , אמר כי יציע לראש הממשלה ולשר החוץ לפתוח שיחות עם האמריקאים , " כדי 
לראות לאן אנחנו הולכים " . שיחות כאלה , אמר , צריכות לבוא לפני פגישה 
משולשת , " ויכולות להיפתח מיד " . הוא אמר , כי הן לא יעכבו את התהליך , 
" להפך , הן יאפשרו את התקדמותו " . טענתו העיקרית של נתניהו היתה שלא 
מצא שום הבנה בין בני שיחו האמריקאיים לחרדותיו נוכח הידרדרות המצב בשטחים . 
הוא דיבר על " העדר נכונות ( בממשל בוש ) לצאת נגד מסע הטרור , שאש"ף 
מנהל בשטחים ; והעדר נכונות להציב סטנדרטים לבחירות , שארה"ב היתה עומדת 
עליהן בכל מקום אחר , שבו מתנהל תהליך דמוקרטיזציה " . קפידבינהוא שאל אם 
היתה ארה"ב מוכנה לקבל בניקרגואה מצב שבו יש התנכלות למועמדי אופוזיציה . 
" פה אין אופוזיציה " , הטעים נתניהו . " מועמדי אופוזיציה פוטנציאליים 
נרצחים , ננקטת מדיניות טוטליטארית ( מצד אש"ף ) , ומופעלים אמצעים טוטליטאריים . 
. . אם יש מקום אחד בעולם שבו אין תנאים לבחירות דמוקרטיות , הוא נמצא 
ביהודה , שומרון ועזה " . הוא התלונן במלים קשות על בני שיחו . " לא קיבלתי 
תשובה מאדם אחד " , אמר . " כאשר העליתי באוזניהם את העובדות על מעשי הטרור 
של אש"ף , ואת הצהרותיהם הנמשכות על חיסול ישראל הם התעלמו מזה " . מקור 
בממשל , שדיבר אתמול בעילום שם , דחה את דברי נתניהו . " מר נתניהו ואנחנו 
איננו רואים עין בעין . . . איננו מקבלים את דעתו , שאי אפשר לנהל בחירות 
בנסיבות הקיימות , ואלה אינן המלים האחרונות של ישראל " . בין " המגמות 
המדאיגות " בממשל הזכיר נתניהו גם את פרשת יישובם האפשרי של יהודי בריה"ם 
בשטחים . הוא אמר , כי שמע מפי בני שיחו פעם אחר פעם , שישראל מעודדת 
מהלך כזה . אחדים מהם , לדבריו , " רמזו שישראל צריכה לבחור בין שטחים 
ובין עלייה . . . בהחלט שמעתי את הרעיון , שמדיניותנו ביהודה ובשומרון 
יוצרת כביכול בעיות לעלייה . מה המסקנה המתבקשת ? . . . הרמז , שניתן 
מצד הפקידים הוא , שכדי לאפשר זרימה בלתי מופרעת או מוגבלת של עולים עלינו 
לשנות מדיניותנו " . נתניהו , על פי עדותו , אמר לבני שיחו כי זיקה בין 
העלייה ובין השטחים " אינה באה בחשבון " . מקורות בממשל סירבו לאשר אתמול 
את תוכן שיחותיו של נתניהו . עוזר מזכיר המדינה קלי אמר אתמול לוועדת המשנה 
של בית הנבחרים כי הוא משוכנע בכנות הדאגה הערבית נוכח העלייה מבריה"ם , 
" בין אם הדאגה הזו מיוסדת או לא " . הוא חזר פעמים אחדות על הטענה , 
שבישראל נשמעו הצהרות על " יישוב רבע מיליון מ004 אלף העולים הצפויים בשטחים 
הכבושים . אינני יודע אם יש להצהרות יסודות מוצקים , אבל קוראים עליהן 
בעיתונים ושומעים עליהן ברדיו " . קלי אמר , בעקבות שיחות עם מנהיגים ערביים , 
כי " ערבים אחראים מבחינים בין יישוב עולים בגבולות 7691 ובין יישובם בשטחים " . 
הוא סיפר , כי שמע דברים ברוח הזו מפי משלחת של שגרירים ממדינות הליגה 
הערבית , אשר נועדה לא מכבר אתו ועם סגן מזכיר המדינה לארי איגלברגר . 
