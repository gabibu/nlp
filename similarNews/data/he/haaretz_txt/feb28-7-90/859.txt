במסגרת מאמציה המתמשכים לשקם את חברת הברוקרים שירסון ליימן הודיעה שלשום 
חברת אמריקן אקספרס כי תרכוש את כל מניות שירסון המוחזקות בידי הציבור . 
החלטתם של ראשי אמריקן אקספרס פורסמה לאחר שנכשלו המגעים בינם לבין נשיא 
חברת ההשקעות פרימריקה בדבר מיזוג בין שירסון לחברת הברוקרים סמית ברני שבבעלות 
פרימריקה . ההחלטה על רכישת מניות שירסון המוחזקות בידיים פרטיות מהווה תפנית 
חדה במדיניות של אמריקן אקספרס כלפי חברת שירסון . אמריקן אקספרס החזיקה 
עד כה ב%16 מהבעלות על שירסון , ומאז שחברת הברוקרים נקלעה לקשיים פיננסיים 
נעשו ניסיונות חוזרים ונשנים מצד אמריקן אקספרס להתנתק בהדרגה מאחיזתה בשירסון 
ולהקטין את אחוזי הבעלות עליה . אמריקן אקספרס ניסתה בחודשים האחרונים למצוא 
משקיעים שיסכימו לרכוש ממנה מניות של שירסון , וכתמריץ למשקיעים הודיעה 
על תוכניתה להזרים לשירסון 057 מיליון דולר , בנוסף ל052 מיליון דולר שהוזרמו 
לפני חודשיים . בסוף השבוע שעבר נראה כי אמריקן אקספרס קרובה להסכם עם נשיא 
פרימריקה , סנפורד ווייל , בדבר מיזוג בין שירסון לחברת הברוקרים סמית 
ברני , אך בשבת נותקו המגעים בין הצדדים . מקורות בוול סטריט אמרו כי המו"ם , 
שעמד לפני סיום מוצלח , נכשל על רקע חילוקי דעות בשאלות פיננסיות . מיד 
לאחר ניתוק המגעים התכנסה צמרת ההנהלה של אמריקן אקספרס , והחליטה על רכישת 
מניות שירסון שבידי הציבור כדי להגדיל את בעלותה על חברת הברוקרים . מעריכים 
כי משקיעים פרטיים מחזיקים ב82 מיליון מניות % 23 מכלל מניות שירסון והשאר 
מצוי בידי חברה יפאנית . קפידבינלפי העסקה המוצעת יקבל המשקיע תמורת מניה 
אחת של שירסון ליימן 624 . 0 מניות של אמריקן אקספרס . עם סגירת הסחר בבורסת 
ניו יורק ביום ששי עמד מחיר מניה של אמריקן אקספרס על 573 . 92 דולר . מניות 
שירסון נסחרו בסוף השבוע ב05 . 21 דולר למניה . כאשר נשאל מה תשיג העסקה , 
אמר פרין לונג מליפר אנליטיקל סרביסס שהדבר " יסיר את הזרקורים משירסון - 
ליימן , ויאפשר לאמריקן אקספרס להבריא אותה על - פי רצונה " . באשר לקיצוצים 
בכוח האדם בחברת הברוקרים אמר דובר של אמריקן אקספרס : " איננו משנים דבר 
ממה שעשתה שירסון " . לורנס ארמור מאמריקן אקספרס העריך את העסקה כולה ב053 
מיליון דולר , על בסיס מחיר של 05 . 21 דולר למניה ל82 מיליון המניות . 
יו"ר אמריקן אקספרס , גיימס רובינזון השלישי , אמר בהודעה לעיתונות בתגובה 
לעסקה : " פעולות אלה מאשרות את ההתחייבות ארוכת הטווח לשירסון - ליימן 
האטון וללקוחותיה , ולעבודה משותפת עם ההנהלה שלה " . מומחים אחדים אמרו 
אתמול כי ההחלטה משקפת את מחוייבותה של אמריקן אקספרס כלפי חברת הברוקרים , 
וכי יש לפרשה כמסר שחברת האשראי תעשה הכל להבראת שירסון . אחרים סבורים 
כי לאחר שתרכוש את כל מניות שירסון שבידי הציבור , תחדש אמריקן אקספרס את 
מאמציה למכור את שירסון . 
