נושיו של הקבלן דוד שטרן , נשיא הכבוד של מרכז הקבלנים ויו"ר מועצת המנהלים 
של חברת אוצר התישבות היהודים , חברת האם של בנק לאומי , יקבלו רק כ%51 
מהחובות שנותרה חייבת חברת דוד שטרן ובניו שנקלעה לקשיים ומונו לה מפרקים . 
אתמול אישר בית המישפט המחוזי בתל אביב את הסדר הנושים . השופט המחוזי 
ישי לויט מינה את עורכי הדין שמעון גוטפריד ואבנר מנוסביץ כנאמנים להסדר 
החובות . התברר , שחובותיו של שטרן מגיעים לכ12 מיליון שקל , רובם לבנק 
הפועלים , אך גם לבנק המזרחי ולבנק הבניה הנשלט על ידי מרכז הקבלנים . 
בנק הפועלים הביע נכונות לוותר על מעמד הבכורה שלו על מנת להגיע להסדר מוסכם . 
נושים אחרים של חברתו של שטרן הינם חברת רדימיקס ליצור בטון מוכן ועובדי 
חברתו של שטרן . לצורך השגת ההסדר , הביעו שטרן , בנו אבי וביתו אמירה 
לוותר על רכוש פרטי ובכלל זה דירות פרטיות וכן לוותר על מניותיהם בחברת " 66 
קבלנים " שיש לה קרקעות בצפון תל אביב . עזרא חבשה , סגן כונס הנכסים 
הרשמי , מסר דו"ח בו הוא ממליץ לאשר את הסדר החובות , הסדר שנתמך גם על 
ידי נושיו של שטרן . מהדו"ח מתברר שבדיקת ספרי החשבונות של חברתו של שטרן 
גילתה שלא היו מעשים חריגים בניהול החברה . 
