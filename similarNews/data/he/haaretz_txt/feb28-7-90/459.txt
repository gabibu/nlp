אתונה ( ע"ר ) . ראש ממשלת יוון , קסנופון זולוטאס , אמר שלשום כי " אמצעי 
צנע דרקוניים " יינקטו ביוון לאחר הבחירות באפריל , כדי למנוע תוהו ובוהו 
כלכלי . זולוטאס אמר במסיבת עיתונאים באתונה כי הגרעונות בקופה הציבורית 
הגיעו לדרגה קריטית . לדבריו , חיה הממשלה מן היד אל הפה מדי חודש בחודשו , 
ועושה מאמצים נואשים למצוא כסף לשלם את שכר העובדים בשירותים הציבוריים 
ואת הקצבאות לפנסיונרים . ממשלת יוון עושה מאמצים גדולים לעמוד בפרעון חובות 
החוץ . " הממשלה החדשה תצטרך לנקוט באמצעים מיידיים , אמצי צנע דרקוניים , 
והפעם צנע יהיה באמת צנע , על מנת למנוע תוהו ובוהו " , הכריז ראש הממשלה . 
הוא המליץ לממשלה החדשה שתיחר להעלות את המסים , לקצץ בהוצאות הציבוריות 
ולא לחשוש מהפעלת לחץ על הציבור . זולוטאס , 58 , לשעבר נגיד הבנק המרכזי , 
נבחר לעמוד בראש ממשלת האחדות הלאומית שהוקמה בנובמבר שעבר . 
