סאן פאולו ( ע"ר וע"ץ ) . האקולוג המפורסם ביותר בברזיל , חוזה לוצנברגר , 
מונה שלשום לשר לעינייני איכות הסביבה בממשלת ברזיל . עם מינויו קרא מיד 
לכינוסה של ועידה בין - לאומית לדיון בשמירת היער הטרופי באגן האמאזונה . 
ממשלות ברזיל הקודמות הואשמו לא אחת על ידי גורמים שונים בעולם בהשמדת היער 
הטרופי . הנשיא הנבחר של ברזיל , פרננדו קולור דה - מלו , שהציג את לוצנברגר 
במסיבת עיתונאים , אמר כי ברזיל לא תהיה יותר למטרה של ביקורת בנושאי איכות 
הסביבה . " אנו רוצים להראות לברזיל , לעצמנו ולעולם כולו כי ברזיל תהפוך 
לדוגמה מכובדת בכל נושאי איכות הסביבה " , אמר קולור בהתייחסו לביקורת שנמתחה 
בעולם כולו על כך שתכניות פיתוח באגן האמאזונה הורסות את יער העד הגדול האחרון 
שנותר על פני כדור הארץ . " עלינו לפתוח בדו - שיח בדרג עולמי כיצד לשמור 
על היערות האחרונים " , אמר השר החדש . לוצנברגר עבד בעבר בחברה גדולה למוצרים 
כימיים אולם פרש ופתח במאבק נגד השימוש בכימיקלים רעילים בחקלאות . השר החדש 
בן ה36 , זכה למעמד בין - לאומי ולכבוד רב כלוחם נמרץ למען איכות הסביבה 
ושמירת הטבע . הוא אחד מן האישים המרכזיים התובעים פתרון של בעיות איכות 
הסביבה של ברזיל תמורת הקלה בחוב החיצון שלה . תכנית שנתקבלה על ידי מדינות 
אחרות אך נדחתה עד כה על ידי ברזיל , מדברת על התחייבות ממשלתית להגן על 
אזורים בעלי איכות אקולוגית בתמורה לצמצום החוב החיצון . ברזיל צברה את החוב 
הגדול ביותר מבין המדינות המתפתחות 8 . 411 מיליארד דולר . אקולוגים מאשימים 
את ברזיל כי היא אחת המדינות המפגרות ביותר בטיפול בבעיות של איכות הסביבה 
והיא האשמה בהריסתם של שטחי יער ענקיים בגן האמאזונה והפיכתם לאדמה חקלאית 
מעובדת ולמכרות להפקת מחצבים . 
