הרמן לוך הדריך מבקר מערבי במפעל טיהור השפכים בלודוויגסלוסלט , בזמנה עיר 
בארוק נוצצת במזרח גרמניה . " זה המפעל המודרני ביותר ( מסוגו ) במדינה " , 
התפאר . " חבל רק שהוא לא פועל " . הסיבה אין חלקי חילוף . לוך התבונן 
בהשלמה בעוד פסולת שלא טוהרה זורמת לבריכות מצחינות מחוץ לבניינים . " אין 
מה לעשות " , אמר במשיכת כתפיים . " אם יהיה לנו מזל תיקח אותנו איזו חברה 
מערב גרמנית " . זו דוגמה ל"חברה החלולה " . מזרח גרמניה מתפרקת ומתמוטטת 
מבפנים . בתי חרושת מתפוררים . הזיהום הוא הגרוע ביותר באירופה . עד כה 
ברחו השנה 001 אלף איש . חברי המפלגה עדיין מנהלים את המדינה אך כאילו בלעג 
מתנוססים דגלי הרפובליקה הפדרלית מעל ערים ובתי חרושת . מערב - גרמנים נוהרים 
לשם כמו עופות טרף . להקות של מכוניות מרצדס וב - אם - וו חולפות בימים 
אלו בדהרה על פני מכוניות טרבנט באוטוסטרדות של מזרח גרמניה . אנשים עשירים 
מדיסלדורף ומהמבורג ניגשים למזרח גרמנים ברחוב ושואלים בתמימות אם בית נטוש 
זה או אחר עשוי לעמוד בקרוב למכירה . המוני משקיעים מערב גרמניים שבאו לרחרח 
בשטח ממלאים בתי מלון בלייפציג , דרזדן וברלין . קפמאבינפוליטיקאים מדברים 
על איחוד , אנשי עסקים מממשים אותו . הרמן שאופלר , שר הכלכלה של מדינת 
בדן - וירטמברג , לבה התעשייתי של מערב גרמניה , ביקר בדרזדן עם חבורה 
של תעשיינים ובעלי עסקים שייצגו 701 חברות . במשך יומיים הם שהו בעיר , 
בדקו עסקות ודיברו עם שותפים פוטנציאליים . הם הציעו כל דבר הדרוש לבנייתה 
מחדש של המדינה : חומרי בניין , ציוד תקשורת , ציוד רפואי . החשש מהקפיטליסטים 
הולך ומתפשט בגרמניה המזרחית . " הבונדיז ( הפדרלים ) יבואו עם המכוניות 
ההדורות שלהם , עם הכסף ובתי החרושת שלהם . הם יהרסו את אזורי הכפר ואת 
החיים השקטים שלנו " , אומר פועל בקואופרטיב חקלאי ליד קוטבוס . " אני 
באמת מודאגת " , אמרה רנטה פרידל , מזרח ברלינאית המשלמת רק 05 מארקים לחודש 
על דירתה המודרנית סמוך לחומה . העלאות דרסטיות בדמי שכירות דירות נראות 
בלתי נמנעות . היא תוהה אם המסעדה שהיא מנהלת תוכל להחזיק מעמד . בכל מקום 
מדברים אנשים בגלוי על אבטלה ואינפלציה . החשש כי איחוד המטבע יהפוך חסכונות 
לנייר חסר כל ערך תידלק גל של קניות מבוהלות . " אנשים קונים כל דבר בעל 
ערך " , אמר מוכר בחנות כל - בו בלייפציג בהסבירו מדוע אין יותר טלוויזיות 
צבעוניות למכירה . " הם מפחדים שבקרוב לא יהיה הכסף שווה דבר " . המפלגה 
רק בקושי מחזיקה מעמד בשלטון . " אם יש חשיבות כלשהי ליושר , ניסיון ומחויבות , 
האנשים ישאירו אותי בתפקידי " , אומר רודולף הלדיץ , סגן ראש עיריית דרזדן . 
הוא מדבר בלהט על תיקון " 04 שנות ניהול כושל " ומעלה תוכניות לאכסון 000 , 
92 נצרכים על ידי שיפוץ דירות נטושות שהוקמו לפני המלחמה . אך הוא אינו 
נשמע משכנע . קפמאבינהמגדלים המחודדים והשרופים של הטירה המלכותית של דרזדן 
מתנשאים לשמיים כפי שניצבו מאז הרסו מפציצי בעלות הברית את העיר ב5491 . 
בין ערימות של הריסות שעשבים שוטים גדלו עליהן וסביבן , עובדים פועלים 
בעצלתיים . " הבניין העתיק אמור היה להיבנות מחדש לפני שנים , אומר אחד 
מהם , " אך שום דבר לא נעשה . עם פתיחת הגבול הפכו צרותיה של מזרח גרמניה 
בולטות לעין בצורה מחרידה . אייזנהיטנשטאדט , היינו עיר בית יציקת הפלדה , 
הוקמה בשנות ה06 כעיר פועלים למופת , מקום שבו יוכלו אנשים ליצור חיים 
טובים יותר . הוקמו בה בניינים רבי קומות מוקפים בירק , מגרשי החלקה על 
קרח , בריכות שחייה ומעונות יום לילדים . רוב האמהות עבדו . כיום , כמו 
בשאר חלקי מזרח גרמניה , נמוג החלום . הבתים טעונים תיקונים ושיפוצים אין 
ספור . בחנויות אפשר להשיג רק אמצעי מחיה בסיסיים . אנשים חוששים למקומות 
העבודה שלהם . תעשיות הפלדה הענקיות בעיר מפסידות את הסובסידיות הממלכתיות 
או נופלות שדודות לתחרות זרה . " אם מפעלי הפלדה יפשטו את הרגל , " אומר 
עיתונאי מקומי , " העיר תמות " . מוות וריקבון הם מטאפורות יום יומיות בגרמניה 
המזרחית . טיול ברחבי ויימר , עירם של גתה ושילר , מראה מה היתה בזמנה 
העיר ומה יכלה להיות בהווה . הבתים מימי הביניים בשולי הכיכרות המרכזיות 
שופצו באורח מרהיב . אבל רחובות צדדיים הם עיי הריסות . ערימות של פחם 
ואשפה רובצות על מדרכות מרוצפות . חזיתות בתים ישנות כורסמו עד ללבנים . 
כל בית שני נראה נטוש . " אל תחשוב שהם מבצעים תיקונים " , אמרה היידי 
הרטמן שהתבוננה בקונים שהתאספו מתחת לפיגום שהוקם ליד חזית מתפוררת של בניין 
מגוריה . " הם הקימו את הפיגום רק אחרי שאבנים שנפלו הרגו אישה ברחוב " . 
הרקב מעמיק לחדור מעבר לחזיתות המתפוררות והחנויות הריקות . מרקם החברה 
עצמו מתפורר . מנהל מרפאת חירום ליד האלה מתלונן שהאמבולנסים שלו מתקלקלים 
ללא הרף . המסעדה הטובה ביותר בוויימר פירסמה את שעות הפתיחה החדשות שלה : 
מעשר וחצי בבוקר עד שלוש אחר הצהריים , סגור בסופי שבוע . הסיבה השף 
אינו יכול יותר לקנות די מזון כדי להשאיר את המסעדה פתוחה בערבים . פסי 
הייצור בבתי החרושת שובתים ממלאכה , כיוון שעובדי מפתח נעלמים ללא הרף . 
הצבא המזרח גרמני שרוי בתוהו ובוהו . חיילים עורכים שביתות , וביחידות 
מסוימות ערקו פלוגות שלמות של מגויסי חובה . רק הקצינים בצבא הקבע נשארו 
על משמרתם . שמועות אומרות שכמה חברות מזרח גרמניות גדולות חדלו לשלם מסים . 
קפמאבינעיירות באזורי הכפר מאבדות את הרופאים , ראשי העיר ואוספי האשפה 
שלהם . " כאשר הרופא הווטרינרי האחרון ורופא הילדים האחרון עוזבים " , 
אומר פקיד מערב גרמני , " מתחילים לעזוב גם התושבים " . אין זה הנזק היחיד . 
בקולג הטכני של אייזנהיטנשדט לא יודעים לא הפרופסורים ולא התלמידים איך 
להתמודד עם המצב החדש . השיעורים במרקסיזם - לניניזם נפסקו אבל מה ללמד 
במקום זאת ? " הפקולטה אובדת עצות " , אומר סטודנט לעיתונות . " הדיקן 
פשוט אמר לנו ללכת הביתה . תחזרו כאשר נגיע לפתרון , אמר " . רק מזרח גרמנים 
מעטים מוכנים להפוך לאנשי עסקים וליזמים . בחודש שעבר הוציאו עובדי ביטאון 
המפלגה בארפורט " דאס פולק " את העיתון בעצמם וערכו אותו מחדש תחת השם 
" תורינגר אלגמיינה " . אבל הצלחתם עמדה על בלימה . עובדים רבים חששו כי 
העיתון לא יצליח ללא תמיכת המפלגה ופירוש הדבר כי יאבדו מקומות עבודה . 
אחרים חששו שהמנהלים החדשים עלולים לבטל חופשות מחלה ולצמצם את זמנם הפנוי 
של עובדים . קפמאבינבלייפציג מגלה אישה שבעבר הוציאה לאור כתב עת ספרותי 
מחתרתי , כי חירותה החדשה משרה עליה דיכאון . בימים הרעים הישנים היא פירסמה 
001 עותקי " סמיזדט " וחילקה אותם בעצמה לידידים . היא סבורה שתוכל כעת 
למכור אלפי עותקים . אבל למצוא מדפיס ו"ליהפך ציבורית " , כפי שהיא מכנה 
זאת , " יידרש מאמץ רב מדי . " אני מעדיפה את הדברים כפי שהם כיום " , 
היא אומרת . השירות מוסיף להיות גרוע מאוד . בשעה 30 . 9 בערב בקפה קרולה , 
המזללה העיקרית ברובע הפועלים של לייפציג , אוכפים את הכללים בנוקשות . 
" לא , אתה לא יכול לקבל ארוחת ערב , " אומרת המלצרית . " המטבח נסגר 
בתשע " . אי אפשר לקבל אפילו גלידה . " עובדת הגלידה כבר הלכה " . במלון 
קניגשטיין בדרזדן עומדים אורחים בצייתנות במשך חצי שעה בתור לפני ארוחת הבקר 
אף כי מחצית השולחנות ריקים . הסיבה : רב המלצרים שותה את קפה הבוקר שלו 
ואין לו פנאי להוביל אנשים למקומותיהם . אין פלא שמזרח גרמנים רבים עוזבים . 
" איבדנו למעלה מ002 איש " , אומר מבקר כרטיסים ברכבת " מהנדסים , טכנאים . 
הכל מתפורר . המסילות מחוסלות . הקטרים מתפרקים . אף אחד לא יודע מה 
הוא אמור לעשות " . פקידת הקבלה במלון הטוב ביותר בעיר מבשרת לך שהזמנת שיחה 
לרפובליקה הפדרלית תדרוש חמש שעות . אחד המנהלים בבית החולים סופיין בוויימר 
סיפר כי רבע מהעובדים עזבו למערב . רופאים ואחיות עובדים שעות נוספות רבות 
ואפילו ממלאים את מקומם של טבחים ועובדי ניקיון . " כולם תשושים " , הוא 
אומר . " קשה לראות איך המצב הזה יוכל להימשך זמן רב " . בשום מקום לא נראית 
הקללה ברורה יותר לעין מאשר בביטרפלד , לב התעשייה הכימית של מזרח גרמניה . 
נוסע הבא מהמערב רואה כיצד האדמה החקלאית הירוקה נבקעת לפתע ואת מקומה תופס 
מכרה פחם גדול באורך כמה קילומטרים ובעומק 008 מטר . בולדוזרים ענקיים קורעים 
את האדמה . ההריסות מפוזרות ברחבי אזורי הכפר בדיונות ענק , הרושם הוא 
של סהרה מעשה ידי אדם , המגיעה עד לאופק . ביטרפלד מוקפת ארובות , השמיים 
בצבע חום דחוס ועכור . התושבים מכנים את עירם העיר המלוכלכת ביותר באירופה . 
תושבים יוצאים לפיקניק על חופי " אגם הכסף " המכונה כך בגלל הכימיקלים 
הנוצצים המושלכים אליו . ילדים חוזרים הביתה ממגרש המשחקים נראים כמו מנקי 
ארובות . אפשר להשוות את המפלגה הקומוניסטית במזרח גרמניה לרומאים כובשי 
קרתגו שתחילה הרסו את העיר ואז זרו עליה מלח . אנשי שימור הסביבה מסכימים 
שבתי החרושת של ביטרפלד מיושנים באורח כה חסר תקווה , עד כי שום ניקוי אינו 
אפשרי אלא אם ייהרסו וייבנו מחדש . הוא הדין לגבי שאר חלקי המדינה . שליש 
מנהרות המדינה מתים . זיהום האוויר בערים הגדולות עולה עד פי מאה מהשיעור 
המרבי הנחשב עדיין בטוח . רבים מהבתים , הכבישים והדרכים במדינה לא תוקנו 
מאז עלתה המפלגה לשלטון . 
