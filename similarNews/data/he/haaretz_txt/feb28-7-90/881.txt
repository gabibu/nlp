שר האוצר פרס תוקף את מבקרת המדינה מרים בן - פורת : במשרד מבקר המדינה 
ניתנה תוספת שכר אי הענקת תוספות שכר אינה פוגעת בעצמאות הביקורת בכך סותר 
דברי המבקרת אליו לפיהן הדברים חמורים וחסרי יסוד עובדתי ומשפטי כאחדשר האוצר 
שמעון פרס קובע במכתב אל מבקרת המדינה מרים בן - פורת כי אין חילוקי - דעות 
עובדתיים על כך שבמשרד מבקר המדינה הוגדלה תוספת השכר המיוחדת בשיעורים של 
עד % 6 , וזאת בתחולה משנת 88 , מעבר להסכמי השכר בסקטור הציבורי . בסך 
הכל נהנו אפוא העובדים במשרד המבקר מתוספת של % 11 לשנתיים 8809 . בכך סותר 
פרס את דברי המבקרת בשבוע שעבר במכתבה אליו , לפיהם לא ניתנו תוספות כאלה 
לעובדיה , וכי דברי הממונה על השכר יעקב דנון כאילו ניתנה להם תוספת חריגה 
הם חמורים וחסרי יסוד עובדתי ומשפטי כאחד . פרס מוסיף כי הממונה על השכר 
חולק על הקביעה הסוברת כי מבקר המדינה רשאי להעלות את שכר עובדי משרדו מעבר 
למקובל לכלל עובדי המדינה . לפיכך פנה הממונה לפני מספר חודשים אל היועץ 
המשפטי לממשלה וביקש לקבל חוות - דעת משפטית בנדון . דנון עדיין ממתין לחוות - 
דעת זו . לדברי פרס , חוק יסודות התקציב אינו מכפיף את מבקר המדינה למשרד 
האוצר , אלא לחוק שקבעה הכנסת , ומכאן שאינו רואה את הסתירה בין עמדת הממונה 
על השכר לבין הנאמר במכתבה של המבקרת בדבר עצמאות מוחלטת של מבקר המדינה , 
שכל הכפפה שלו לגופים מבוקרים , ולאוצר בראשם , עלולה להחליש את מעמדו 
ולפגוע בביקורת עצמה . פרס סבור כי אין משרד האוצר מתערב אלא היכן שהחוק 
מסמיך אותו , דהיינו במקרים שתוספת השכר שניתנה בגוף ציבורי הנה מעבר לזו 
שניתנה לכלל עובדי המדינה , דהיינו מעבר להסכמי השכר בסקטור הציבורי . יתר 
על כן , פרס מזכיר כי המבקרת ציינה שהמבקר קיבל על עצמו להתייעץ עם שר האוצר 
לפני שיחליט על שינויים מהותיים בשכרם של עובדי משרדו . בד - בבד סבור הממונה 
על השכר כי כשהעובדים בכל הסקטור הציבורי מקבלים , בשנת 88 , תוספת שכר 
של % 5 , הרי הגדלת התוספת במשרד מבקר המדינה היא בהחלט שינוי מהותי שחייב 
התייעצות עם שר האוצר . פרס מציין כי על - פי הידוע לו לא היתה יוזמה כזו 
מטעם משרד מבקר המדינה . " לא יעלה על הדעת שגוף ציבורי שמקור כל תקציבו 
מכספי משלם המסים יהיה רשאי להעניק תוספות - שכר מעל למה שהוסכם לגבי יתר 
העובדים בשירות הציבורי . אין כאן שאלה של כפיפות המבקר למשרד האוצר , 
אלא שאלה משפטית וציבורית של כפיפות לחוקי המדינה וביניהם חוק יסודות התקציב . 
אי הענקת תוספות שכר חריגות אינה פוגעת בעצמאות הביקורת " , כותב פרס . 
פרס מעיר כי אין צורך לציין עד כמה חשוב למנוע פריצה של מסגרות השכר בסקטור 
הציבורי , בדרך להצלחת המדיניות הכלכלית והתקציבית של הממשלה ; חשוב מאוד 
גם שנושא זה יקבל תמיכה רחבה של המוסד האחראי על הביקורת , קרי מבקרת המדינה . 
מבקרת המדינה מרים בן - פורת מסרה בתגובה כי לכל הדברים במכתבו של שר האוצר 
יש תשובה במכתבה אליו מהשבוע שעבר . המבקרת הביעה במכתבה עמדה מבוססת ומנומקת 
שהחזיקו בה גם כל מבקרי המדינה הקודמים , בדבר סמכותו של מבקר המדינה , 
עצמאותו ואי - תלותו המוחלטת ברשות המבצעת , כפי שהדבר בא לידי ביטוי בחוק 
יסוד מבקר המדינה . עמדה זו אימצו גם היועצים המשפטיים לממשלה , החל מחיים 
כהן ב3591 ועד ליוסף חריש . המבקרת אומרת כי ממכתבו של שר האוצר עולה , 
עם כל הכבוד , כי הממונה על השכר חולק על עמדתה ועל עמדת קודמיה . עוד 
מתקופת מבקר המדינה הראשון , ד"ר מוזס , קיים דירוג נפרד לעובדי הביקורת , 
בהתחשב בדרישות המיוחדות של עבודתם . סולם השכר הנוכחי של עובדי ביקורת 
המדינה נקבע בהסכם קיבוצי משנת 87 . הסכם זה התבסס על מסקנות ועדה ציבורית 
בראשות פרוף גלוברזון . המבקרת מציינת כי מאז ועד היום לא חלו שינויים מהותיים 
בשכרם של עובדי המשרד . כל שנעשה הוא עדכון אחת לשנתיים , בהתאם למנגנון 
של ועדת גלוברזון . 
