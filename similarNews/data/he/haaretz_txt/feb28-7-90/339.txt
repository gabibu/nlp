בוויכוחים הגדולים שהתנהלו ב22 השנים האחרונות על עתידם של שטחי יש"ע , 
טענו המצדדים בנסיגה כי הסיבה העיקרית המביאה אותם למסקנה שאין מנוס מנסיגה 
גמורה ואו פשרה טריטוריאלית , היא הסכנה הדמוגרפית . בעלי דעה זו הסתמכו , 
בין השאר , על תחזיות דמוגרפיות מסוף 76 , שהתבססו על שיעורי הריבוי הטבעי 
של יהודים וערבים , ועל תחזיות של עלייה וירידה . תחזיות אלו ניבאו כי בארץ - 
ישראל השלמה , המשתרעת מן הים ( התיכון ) ועד הנהר ( הירדן ) , צפוי 
איזון דמוגרפי בין יהודים לערבים בתוך כ02 שנה , כלומר , בערך ב7891 . 
חסידי הנסיגה הדגישו במשך כל השנים כי אהבתם לארץ - ישראל אינה נופלת מאהבתם 
של אנשי ארץ - ישראל השלמה . ואולם , טענו , המציאות הדמוגרפית של הדור 
אינה מאפשרת להתמיד באחיזתנו בשטחים אלה . והנה , בניגוד לתחזיות האפוקליפטיות , 
ההרעה ביחס הדמוגרפי שבין יהודים לערבים ב22 השנים האחרונות היתה בשיעור 
של % 6 . 1 בלבד , והמאזן בין יהודים לערבים , למרות נבואת החורבן הדמוגרפי , 
הוא % 5 . 26 יהודים מול % 5 . 73 ערבים . אך העובדות הללו אינן משכנעות 
את אלה שעשו את הטיעון הדמוגרפי לדגל . משטפחה המציאות על פניהם , החליטו 
להרחיק עדותם , והתחזיות הדמוגרפיות מן הקיץ האחרון כבר צופות כי האיזון 
המספרי המיוחל בין יהודים לערבים יושג בערך בשנת 0102 . תחזיות דמוגרפיות 
אלו , למרות שהן נעטפות , להלכה , בנוסחות סטטיסטיות ומתמטיות נייטרליות , 
מבטאות ברובד העמוק מערכת ציפיות והשקפת עולם . הן אינן צופות , למשל , 
עלייה מעבר לממוצע של 81 עד 02 אלף עולים לשנה , וכמספר הזה יורדים . 
בחזונם הסטטי של דמוגרפים אלה , ישראל היא מדינה בסטגנציה , ללא המשך המומנטום 
הציוני וללא איכות - חיים ; ישראל שאינה מהווה כוח משיכה ליהודי התפוצות , 
מצד אחד , ומבריחה את בניה היא , מצד שני . הטיעון של אנשי ארץ - ישראל , 
שגם הוא התבסס , כמובן , על מערכת ציפיות והשקפת עולם , מסתמך על הנחות 
הפוכות : יהיה גידול בפריונה של המשפחה הישראלית , מול ירידה בפריון המשפחה 
הערבית ( תחזית שהתאמתה מעבר לציפיות ) ; תהיה הגירה מרצון של ערבים , 
במיוחד למדינות המפרץ ולשאר מדינות ערב ( תופעה שהחלה להתממש , אך נבלמה 
עם ההאטה הכלכלית במדינות אלו , וחזרה והתעצמה בשנות האינתיפאדה ) ; בלימת 
הירידה ; וכמובן , עלייה מברית המועצות ומארצות המערב . כאשר העליתי , 
אך לפני שנה , בפורומים שונים , בהם אקדמיים , את תחזית העלייה כנדבך 
ריאלי , ואף הכרחי , בחישובים מדיניים , התגובות נעו ממנוד ראש סלחני , 
במקרה הטוב , עד להערה המביכה שהעיר לעברי בפומבי ראש מוסד חשוב : " האנשים 
היושבים כאן רגילים לבסס את הערכותיהם על נתונים ריאליים ולא על הזיות טרנסצנדנטיות " . 
והנה , העלייה מגיעה , ובשיעורים שאף האופטימיסטים ההוזים הזיות משיחיות 
לא שיערום . אך האם משנים העולים שכבר הגיעו ומאות - האלפים הצפויים להגיע 
בשנה - שנתיים הקרובות משהו בקיבוע ההשקפתי של אלה " הרגילים לבסס את הערכותיהם 
על נתונים ריאליים " ? לא כהוא זה . המערכת הפוליטית , מהמערך ושמאלה , 
ממשיכה לדהור , כאילו לא קורה דבר לכיוון נוסחאות הנסיגה והוויתורים שאותן 
הגו בשנות הבצורת בעלייה ובאמונה הציונית . לפני שבוע ישב פורום שרינו , 
יחד עם לשכת מפלגת העבודה , ושמע משמחה דיניץ , יו"ר הנהלת הסוכנות , 
דיווח אופטימי במיוחד על המשך העלייה מברית המועצות . לאחר דו"ח מעודד 
זה , דנו המתכנסים בסעיף המשא והמתן עם הפלשתינאים . והנה , כאילו מתוך 
פחד שמא העלייה המסיווית עוד עלולה לשנות את התפישות הישנות של המפלגה , 
הוחלט להציב לליכוד אולטימטום של שבועיים עד שלושה למיצוי התהליך המדיני ; 
כאילו לא הולך ונוצר , ממש נגד עיניהם , מצב המחייב דווקא להשהות את התהליך , 
ולעשות חושבים עקב הנתונים החדשים . גם אצל האינטלקטואלים מן השמאל , שבעבר 
הלא - רחוק עוד דיברו על הקרע שיצטרכו לקרוע בשעת הפרידה הבלתי - נמנעת מן 
הנופים התנ"כיים כתוצאה מהמצב הדמוגרפי , לא ניתן לשמוע בימים אלה שום נימה 
של ספק , שום תהיות . החיזורים אחר אש"ף , הדבקות הדתית כמעט ברעיון 
המדינה הפלשתינית , ההתנגדות ואף השנאה לכל מעשה יהודי ביש"ע , הם כבימים 
עברו . ואי - אפשר שלא לתהות כמה תהיות קשות . עולה החשד , שמא הצהרות 
האהבה שלהם לארץ - ישראל לא היו כנות , ושהשימוש בהן היה למטרות תעמולתיות . 
שכן , אם כנים הם , מותר לצפות מהם למחשבה שנייה , להפוגה בפעילות ההסברתית 
והמדינית שלהם , עד שיתחוור אם העלייה אכן משנה מן היסוד את המציאות בארץ , 
והמאזן הדמוגרפי הוא רק חלק ממציאות זו , ושהדיון בדבר עתידה של ארץ - 
ישראל יתנהל מעתה על - פי הנתונים החדשים ובאווירה החדשה שעלייה זו עתידה 
ליצור . אם השמאל הישראלי לא יכריז על כך ויוסיף לדבוק בעמדותיו למרות השינויים 
המפליגים , סימן הוא שהוויתורים שהשמאל רוצה לעשות הם מלכתחילה ולתיאבון , 
וכי טיעונו העיקרי בוויכוח הלאומי , הטיעון הדמוגרפי , נעשה בדיעבד ונועד 
למטרות תעמולתיות בלבד . שכן , עם דמוגרפיה או בלעדיה , דבקותו העיקרית 
של השמאל כיום היא במדינה פלשתינית ולא בארץ - ישראל . 
