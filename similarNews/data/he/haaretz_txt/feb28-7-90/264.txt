העובדים במשחטת העופות מעוף בבאר טוביה שבים הבוקר לעבודה מלאה , לאחר 
ששבתו וקיימו הפגנות מאז סוף השבוע שעבר . החלטת העובדים להפסיק את השביתה 
התקבלה לאחר ששר החקלאות , אברהם כץ - עוז , נסוג מעט מעמדתו , המחייבת 
סגירה לאלתר של מעוף , ודחה בחודש ימים את ההחלטה הסופית בעניין הסגירה . 
בישיבה של ועדת העבודה והרווחה של הכנסת , שדנה בעתיד המשחטה , אמרו שר 
החקלאות , אברהם כץ - עוז וסגנו , מנחם גלעד , כי מעוף נמנית עם שלוש 
משחטות שיש לסגרן על פי החלטה של ועדה בין - משרדית מלפני שנה , מאחר שתפוקתן 
מגיעה ל55 אחוז מכושר הייצור שלהן . הם גרסו שבמקום להפנות את העופות לשחיטה 
במעוף , יש להפנותו למשחטת " עוף ירושלים " שליד צומת הרטוב . עם זאת 
אמר כץ - עוז שהוא דוחה עד ה82 במארס את ההחלטה הסופית על סגירת מעוף . ח"ך 
צרלי ביטון ( חד"ש ) תקף את " מנהלי המשחטות הקיבוצניקים " וכינה אותם 
פרזיטים ועלוקות " . גורמים במשרד החקלאות הבהירו אמש , כי אמנם נפסקו ההכנות 
לסגירת מעוף , אך המשחטה תצטרך לעבור מהפסד לרווח , כדי שההחלטה על סגירתה 
תבוטל סופית . גורמים אלה מטילים ספק אם המשחטה תהפוך לרווחית . לעומתם 
טענו אתמול נציגי העובדים במעוף , שהמשחטה נקלעה להפסדים בחצי השנה האחרונה , 
עקב הפנייתו של עוף לשחיטה למשחטת " עוף ירושלים " על ידי מגדלי העופות 
של משקי הדרום . לדבריהם , החזרת המצב לקדמותו , לפין המגדלים מפנים 6 
עד 7 אלפי טון עוף בשנה למעוף , יבטיח את כדאיות הפעלתה . 
