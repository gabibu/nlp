טימישוארה ( ע"ץ וע"ר ) . 12 קצינים מה"סקוריטטה " , המשטרה החשאית של 
שליט רומניה לשעבר , ניקולאי צאושסקו , יועמדו היום לדין בטימישוארה באשמת 
רצח - עם על מעורבותם בדיכוי ההפגנות בדצמבר בעיר זו שבמערב רומניה . הטבח 
בטימישוארה גרר את ההתקוממות העממית , שהובילה להדחת צאושסקו . בין הנאשמים 
שישה קצינים בכירים של המשטרה החשאית , ביניהם הגנרל אמיל מאקרי והקולונל 
יון דהליאנו , מסרה הטלוויזיה הרומנית . משפט זה , שנדחה פעמיים מאז אמצע 
ינואר , יאפשר אולי להשיב על שאלות מסוימות לגבי תהליך ההתקוממות בטימישוארה . 
בין היתר לא הוברר , אם בהפגנות ב7181 בדצמבר ולאחר מכן בקרבות הרחוב מתו 
מאות או אלפי אנשים . אם נהרגו אלפים , כפי שקובעות הערכות מסוימות , 
לא ברור היכן נמצאות גופותיהם . שאלה אחרת היא מדוע לא פעלו הצבא והמשטרה 
החשאית בין ה02 וה22 בדצמבר בערב , כאשר טימישוארה היתה בידי המורדים וצאושסקו 
עדיין שלט בבוקרשט . גם לא ברור אם הצבא פתח ביריות לעבר ההמונים , כפי 
שטוענים עדי - ראייה רבים , בניגוד לגירסה הרשמית . אם יורשעו הקצינים הם 
צפויים למאסר עולם , לאחר שעונש המוות בוטל . טימישוארה , הקרובה לגבול 
יוגוסלוויה , נהפכה לסמל המהפכה ברומניה . ההפגנות בעיר זו פרצו ב61 בדצמבר 
ליד הכנסיה של הכומר הפרוטסטנטי לאסלו טוקש , כאשר אנשי קהילתו ערכו שביתת - 
שבת במחאה על הגלייתו . 
