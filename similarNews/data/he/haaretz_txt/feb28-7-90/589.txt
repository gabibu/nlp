במסיבת עיתונאים שאורגנה במלון " נשיונאל - פלאס " במזרח ירושלים ביום 
חמישי שעבר חגג שאהר סעד , יו"ר התאחדות איגודי הפועלים בגדה , את ניצחונו . 
האיש החזק משכם , המזוהה עם ארגון פת"ח , נבחר ליו"ר של ארגון גג המאחד 
את רוב איגודי הפועלים בגדה . 6 מתוך 41 הנציגים בוועד הפועל של איגוד הגג 
יהיו תומכי פת"ח . 8 מקומות נוספים יתחלקו בין תומכי החזית העממית לבין 
תומכי המפלגה הקומוניסטית . שני המקומות שיועדו לנציגי גוש איחוד הפועלים , 
המזוהה עם החזית הדמוקרטית , נותרו לא מאוישים . האיחוד פסח על תומכי 
החזית הדמוקרטית . בתגובה פירסמו נציגיהם הודעה המאשימה את מארגני הבחירות 
בהתנהגות לא חוקית ולא דמוקרטית . שאהר סעד הואשם כי יצר מהדורה מורחבת 
של ארגונו שלו , המזוהה עם פת"ח . האיחוד של איגודי הפועלים היה צפוי מיום 
שנחתם הסכם על כך בכינוס איגודים מקצועיים שנערך בקהיר בינואר השנה . רבים 
סברו כי האיחוד לא אפשרי לנוכח חילוקי הדעות בין האיגודים המבוססים על תמיכה 
בזרמים השונים באש"ף . הסכסוכים בתוך האיגודים שיקפו את הפערים האידיאולוגים 
שבתוך אש " ף . גורמי ביטחון שוללים את זיהוי איגודי הפועלים בגדה עם מושג 
" האיגוד המקצועי " המקובל ביחסי עבודה . גם על מספר החברים בהם יש חילוקי 
דעות . יש 002 איגודי פועלים בגדה , המבוססים בעיקר על רשימות חברים פיקטיוויות , 
גורסים גורמי ביטחון . שאהר סעד מדבר על ייצוג 000 , 031 חברים בתוך ארבע 
התאחדויות גדולות הכוללות איגודים מקומיים אזוריים . מקורות פלשתינים אחרים 
גורסים כי באיגודים רשומים בין 000 , 02 ל000 , 03 חברים בלבד . עד ליום 
האיחוד פעלו בשטחים שתי מערכות של התארגנויות מקצועיות שהן גלגול של ההתאחדויות 
המקצועיות שהיו קיימות לפני 76 : איגודי הפועלים ( נקאבאת עמאליה ) , 
שבהם מאוגדים שכירים ועובדי כפיים , והאיגודים המקצועיים ( נקאבאת מהניה ) 
, שבהם מאוגדים בעלי מקצועות חופשיים ואקדמאים . האיגודים המקצועיים בגדה 
היו כפופים למרות השלטונות , והם היו למעשה סניף של איגודי האם מירדן . 
התאחדות איגודי הפועלים בעזה נוסדה רק ב5691 . פעילותה הופסקה עם כיבוש 
הרצועה וחודשה ב0891 בהיתר הממשל . מטה האיגודים המקצועיים שוכן בבית חנינא , 
במזרח ירושלים . כשהוחל החוק הישראלי על מזרח ירושלים נכלל המרכז בתחומי 
מדינת ישראל למעשה . ב8791 נעשה מטה הארגון למרכז " הוועדה להכוונה לאומית " 
וכאשר הוצאה מחוץ לחוק ירדה גם קרנם של האיגודים המקצועיים . מרכז התאחדות 
איגודי הפועלים , לעומת זאת , נמצא בשכם , והארגון המשיך לפעול למרות 
הממשל הצבאי . עד 0891 נשלטה התאחדות איגודי הפועלים בגדה ע"י המפלגה הקומוניסטית 
הפלשתינית . רק ב4791 התנתקה ההתאחדות מירדן והקימה מרכז עצמאי בשכם . 
האיגודים שמרכזם בבית - חנינא , המשיכו לקיים את הקשר עם ארגוני האם בירדן 
ולקבל סיוע כספי . בעקבות ועידת רבאט , ב4791 , שהכירה באש"ף כנציג הלגיטימי 
של הפלשתינים , החל אש"ף להקים גופים ומסגרות פוליטיות בשטחים . התהליך 
גבר בעקבות הסכמי קמף - דייוויד , והפת"ח ניסה לשתף פעולה עם המפלגה הקומוניסטית 
הפלשתינית , אך הוויכוחים האידיאולוגים והוויכוח העקרוני שהתקיים בכל צד , 
אם לקיים בכלל מגע עם הצד השני , הביאו ב0891 לפילוג בהתאחדות האיגודים 
המקצועיים . תומכי הפת"ח הקימו בבניין המשרדים בשכם ששכנה בו ההתאחדות המקורית , 
התאחדות מקבילה . מול כל איגוד הוקם איגוד של הפת"ח שנשא את אותו שם . 
קיומן של שתי התאחדויות יצרה תחרות מטורפת על הקמת איגודים חדשים , ובכפרים , 
בעיירות ובערים הוקמו איגודים חדשים של הפת"ח והקומוניסטים . 000 , 02 
החברים של ההתאחדות התפזרו על פני 041 איגודים . הסכסוך בין שתי ההתאחדויות 
התפתח למלחמות כרוזים ולהתנגשויות אלימות . ב2891 חל פילוג באש"ף , ופעילי 
החזית הדמוקרטית והחזית העממית פרשו מהפלג השמאלי של האיגודים ( בהנהגת 
המפלגה הקומוניסטית ) והקימו התאחדויות נפרדות . כיום פועלות בגדה , לדעת 
גורמים ביטחוניים , לא פחות מ002 איגודי פועלים . מיעוטם רשומים כחוק . 
זאת , לעומת 32 איגודים שהיו מוכרים ע"י ירדן . במאמר של כמאל שחאדה " אחדות 
תנועת הפועלים באדמה הכבושה לאן ? " , שפורסם בעיתון " אל - פגר " באוגוסט 
78 נכתב : " יש איגודי פועלים מקבילים או בעלי שם בלבד ( פיקטיוויים ) 
, כאשר בחלק מן האיגודים נושאים את אותו השם שלושה או ארבעה איגודים , 
כשלכל אחד מהם נטיות שונות . כלומר , כיום מצויים קרוב ל081 איגודים , 
וכ001 מהם נושאים שמות של איגודים קיימים . כך שמבחינת העובדות לאמיתן 
קיימים 28 איגודי פועלים בלבד " . בעזה פועלים ששה איגודים בהיתר הממשל . 
איגודי הפועלים מהגדה ומעזה פועלים במסגרת ארבע התאחדויות : ההתאחדות הכללית 
של איגודי הפועלים בגדה , בהנהגת שאהר סעד , המזוהה עם הפת"ח ; ההתאחדות 
הכללית של איגודי הפועלים בגדה , בהנהגת גורג חזבון , המזוהה עם המפלגה 
הקומוניסטית ; גוש איחוד הפועלים , בהנהגת מחמוד זיאדה , המזוהה עם החזית 
הדמוקרטית ( זיאדה בכלא ואת מקומו ממלא עדנאן אל נתשה ) ; וחזית הפעולה 
האיגודית הפרוגרסיווית , בהנהגת צלאח אבו - קטיש , המזוהה עם החזית העממית . 
הסכסוך בין ארבע ההתאחדויות הפך בשטחים לביטוי המרכזי של הפילוג בקרב המוסדות 
הלאומיים הפלשתיניים . בעקבות כנס המועצה הלאומית הפלשתינית האחרון החלו 
גורמי אש"ף בחו"ל לנסות לאכוף אחדות מחודשת על התאחדויות אלה . בינואר השנה , 
בכינוס איגודי הפועלים בקהיר , נחתם הסכם לאיחוד כל מסגרות איגודי הפועלים 
בגדה ועל הקמת רשות הנהגתית מורחבת למשך שנה אחת , שלאחריה יתקיימו בחירות . 
האיחוד החלקי שעליו בישרו בסוף השבוע שעבר ראשי שלוש מארבע ההתאחדויות המקצועיות , 
הוכיח שאיחוד כזה אפשרי . האם התהליך הזה יכול להעיד על היכולת של הפת"ח , 
החזיתות והמפלגה הקומוניסטית לדבר בקול אחד במו"ם עם ישראל ? גורמי ביטחון 
גורסים כי איגודי הפועלים עוסקים פחות בענייני עבודה ויותר במאבקי כוח בתוך 
אש"ף ובפעילות עוינת כלפי ישראל . כשהמפלגה הקומוניסטית היתה הגורם הדומיננטי 
ששלט באיגודים , לא נגררו הללו לפעילות עוינת של ממש , שכן הקומוניסטים 
מתנגדים למאבק המזוין . בעקבות הפילוג והקמת איגודי פועלים של החזיתות החלה 
מעורבות של פעילי האיגודים גם בתחומים הנחשבים ביטחוניים . החוליות הראשונות 
שנתפסו , שחבריהן היו פעילי איגודים , השתייכו לחזית הדמוקרטית , אך מאז 
6891 , השתלבו בפעילות זאת גם פעילים המזוהים עם הפת"ח . האיגודים למיניהם 
שימשו למעשה בסיסי גיוס והפעילים התבלטו בארגון ובהשתתפות בפעולות המוגדרות 
בזרגון הביטחוני " הפרות סדר " . אש"ף על פלגיו השונים , גורסים גורמי ביטחון , 
רואה באיגודי הפועלים " גופי - חזית " , אשר באמצעותם הוא מנהל את המאבק 
המדיני והחתרני נגד ישראל . הנושאים המקצועיים נמצאים בעדיפות אחרונה . 
השיטה הנפוצה היא כינוס " אסיפות הסברה " , לדיון בנושאים כמו עבודה , 
שכר וכו , ובפועל מתבצעת אינדוקטרינציה לתמיכה באש"ף ומושמעת קריאה לצאת 
לפעולות נגד הממשל . כאשר כוחות הביטחון עוצרים פעילים מרכזיים של האיגודים 
בהאשמות ביטחוניות , הם מתלוננים בפני ארגון העבודה הבין - לאומי על הפגיעה 
ביוניוניסטים . רבים מפעילי איגודי הפועלים בגדה הם עצורים ביטחוניים לשעבר , 
ורבים מהם נכלאו שוב או נכנסו למעצר מנהלי בתקופת האינתיפאדה . בין הפעילויות 
החמורות נרשם אירוע מ6891 בכפר א - דיק , באזור רמאללה , כאשר ראש איגוד 
הפועלים נהרג בעת שהכין מטען נפץ במשרדי הארגון . סגנו נפצע קשה . בחיפוש 
בבניין התגלו חומר נפץ וחלקים להרכבת מטענים . זמן קצר לפני שהתחילה האינתיפאדה 
הוגש כתב אישום נגד פעיל פת"ח , אמגד האדי מגנין , שעסק בארגון תאי פת"ח 
לביצוע פיגועים בישראל ולחיסול משתפי פעולה . כשנתפס , נמצאו ברשותו 01 
רימוני יד . בכתב האישום נאמר כי הורה למגויס נוסף להקים איגוד לפועלי בניין 
בעראבה , שישמש מסווה לפעילות ארגון הפת"ח באזור . כשהחלה האינתיפאדה נוצלה 
התשתית הארגונית של איגודי הפועלים ורבים מן הפעילים בהם הפכו לחברי ומפעילי 
הוועדות העממיות . על אחד מחברי האיגודים שנעצרו , ריאד גובראן , חבר 
בהנהלת התאחדות עובדי בתי המלון בירושלים מטעם הפת"ח , נאמר כי היה אחראי 
מטעם הארגון על פעילות הוועדות העממיות באזור ירושלים , שכללו הפגנות , 
כתיבת סיסמאות , הנפת דגלי אש"ף , פגיעה בחנויות של מפירי שביתה ופגיעה 
במשתפי פעולה . 
