בצמרת צה"ל נטוש בימים אלה ויכוח , האם לצמצם במעט את נוכחותם של החיילים 
הסדירים המשרתים בגבול הצפון ובמקומם להביא חיילי מילואים . קצינים בכירים 
במטה הארצי ובראשם הרמטכ"ל , רב אלוף דן שומרון , תומכים בהעברת חיילים 
סדירים בגבול הצפון לשטחים ובמקומם להציב חיילי מילואים . ייתכן וצעדים 
אלה יינקטו בעקבות המשך התסיסה בשטחים . קצינים אחרים בצמרת צה"ל מתנגדים 
בתוקף לצעד זה , ואומרים כי רק חיילים סדירים מאומנים היטב יכולים לשרת 
בגבול הצפון , בגלל רגישותו הרבה והניסיונות החוזרים ונשנים מצד מחבלים 
לחדור לגליל למטרות פיגוע . כבר היום משרתים גם חיילי מילואים לאורך הגבול . 
