הדרישה להגדרה עצמית אינה , כמובן , נחלתן הבלעדית של מזרח אירופה ומרכזה . 
היא מועלית זה שנים רבות בארץ הבאסקים על ידי התובעים עצמאות , אך גם על 
ידי אלה שהיו מוכנים להסתפק בפחות מכך . ראשית , נאמר באותו טיעון , יש 
להכיר בזכותם של הבאסקים להגדרה עצמית . השאלה באלו דרכים יבחרו לממש זכות 
זו היא עניינם שלהם . טיעון זה אומץ בוואריאציות שונות לא רק על ידי ארגון 
המחתרת אט"א או הרי בטסונה , קואליציה של מפלגות שמאל הנחשבת לזרוע הפוליטית 
של אט"א ( המקבלת בבחירות בסביבות % 02 מהקולות ) או על ידי אוזקדיקו אסקרה , 
מפלגת שמאל מתונה יותר שהיתה בעבר נציגת פלג אחר של אט"א , או אוזקו אלקרטסונה 
שפרשה מהמפלגה הלאומית הבאסקית בטענה שזו פשרנית מדי , אלא גם על ידי אותה 
מפלגה לאומית באסקית עצמה , " המפלגה ההיסטורית " כפי שהיא אוהבת לכנות 
את עצמה . מפלגה זו נתנה ביטוי לשאיפות הלאומית של הבאסקים מאז תחילת המאה , 
ולא אחת גלשה לשוביניזם בנוסח אותם ימים , כפי שהואשמה מאוחר יותר על ידי 
גופים באסקיים לאומיים מהשמאל . היא שעמדה בראש הממשלה האוטונומית בתקופת 
מלחמת האזרחים . כיום היא מתארת את עצמה כמפלגה הנוצרית דמוקרטית הראשונה 
בעולם , עוד לפני שמונח זה היה מקובל , ובשנות ה02 וה03 אכן היה מצעה החברתי 
פחות שמרני משל מפלגות שמרניות אחרות . האנשים הראשונים שהקימו את אט"א 
בסוף שנות ה05 יצאו משורות מפלגה זו שבסיס כוחה העיקרי היה הזעיר בורגנות , 
המעמד הבינוני והבינוני - נמוך ( הבורגנות הגדולה קשרה את גורלה עם ספרד ) 
. המפלגה התנתקה משכבות אלה גם בגלל גיבוש רעיוני שהלך ופנה שמאלה וגם 
בהשראת מלחמת העצמאות של אלגיריה ומאבקים אחרים בעולם השלישי . המפלגה הסוציאליסטית 
שבשלטון , בראשות פליפה גונזלס , ראתה תמיד במפלגה הלאומית הבאסקית את 
בן השיח הנוח לה ביותר , על אף כל הסתייגויותיה ממנה וחששותיה מ"כוונותיה 
האמיתיות " . ואכן לדידם חשפה מפלגה זו את " פרצופה האמיתי " כאשר הפרלמנט 
האוטונומי קיבל ב51 בפברואר , לאחר דיון סוער ומחלוקת בת חודשיים , הצעה 
שהוגשה על ידי המפלגה הלאומית הבאסקית העומדת בראש ממשלת החבל ( יחד עם 
המפלגה הסוציאליסטית ) ושתי מפלגות אחרות הדוגלות בלאומיות באסקית , אוזקו 
אלקררטסונה ואוזקדיקו אסקרה . הצעה זו שהתקבלה ב83 קולות מבין 57 חברי הפרלמנט 
הבאסקי , מגדירה את הזכות להגדרה עצמית של העם הבאסקי כזכות " להחליט באורח 
חופשי וישיר על מעמדו הפוליטי , הכלכלי , החברתי והתרבותי " בין אם " באמצעות 
המסגרת הפוליטית שלו עצמו " בין אם על ידי " חלוקת ריבונותו יחד עם עמים 
אחרים " . הטקסט מכיר בתוקפם של המוסדות האוטונומיים הבאסקיים הנוכחיים , 
אך מציין כי הם מתאימים " לרגע היסטורי נתון " . פירוש הדבר שאפשר שלא 
יהיה בהם די בשלב אחר ב"בנייה הלאומית " העתידה של העם הבאסקי , תהליך 
בנייה המוגדר בטקסט כ"דינמי והדרגתי " . בדצמבר האחרון פרץ פולמוס בנושא . 
ראש הממשלה פליפה גונזלס פתח בו שלא מרצונו , כאשר דיבר בסטרסבורג עם עמיתיו 
בקהילייה בעד זכותו של העם הגרמני להגדרה עצמית . למחרת נתנו נציגי מפלגות 
לאומיות קטלוניות להבין כי גם הם רשאים לדרוש זכות כזו והצליחו להעביר בפרלמנט 
האוטונומי של ברצלונה החלטה בכיוון זה . 42 שעות מאוחר יותר הודיעה המפלגה 
הלאומית הבאסקית כי היא תציע הצעה דומה בפרלמנט הבאסקי . יוזמה זו עוררה 
תגובות חריפות בממשלה במדריד , שעל אף כל האוטונומיה המוגבלת שהעניקה לאזורים 
שונים , ירשה מבחינות רבות את האובססיות הריכוזיות הנושנות ( לא רק של 
פרנקו ) בדבר " ספרד אחת ובלתי ניתנת לחלוקה " . גונזלס עצמו נאלץ לעלות 
לבימה כדי להכריז בחריפות בינואר ש"כל עוד הסוציאליסטים יהיו בשלטון לא תועמד 
אחדותה של ספרד בסימן שאלה " . עם זאת בחר להשמיע הכרזה זו במסגרת טקס צבאי 
ועורר בכך ביקורת קשה מצד הבאסקים , שטענו כי היה בכך לשופרם של הקסרקטינים . 
הפרשה העלתה על פני השטח מתחים בין המפלגה הסוציאליסטית הספרדית ובין המפלגה 
הלאומית הבאסקית . מפלגת השלטון בספרד קיוותה תמיד להשתמש במפלגה הלאומית 
הבאסקית כשסתום ביטחון ולנטרל בעזרתה את השאיפות הלאומיות הבאסקיות וכל הנובע 
מהן . לא חסר היה הרבה כדי שהקואליציה של ממשלת החבל תתפרק . המפלגה הסוציאליסטית 
האשימה את המפלגה הלאומית כי החזירה לחיים באורח מלאכותי נושא שלדידה בא 
על פתרונו סופית מאז אישרו הבאסקים במשאל עם את מעמד האוטונומיה . המפלגה 
הלאומית מצידה רצתה לחלץ מידי אט"א ותומכיה את המונופול על הדרישה להגדרה 
עצמית . שאיפתה של המפלגה הלאומית גם היתה להראות שדרישה כזו ניתנת בהחלט 
ליישום במסגרות הקיימות , וכי אינה חייבת בהכרח להיתרגם לעצמאות ( אבל 
מובן שעצם האופציה היא שמעוררת את חששותיהם של גונזלס וחבריו ) . הרי בטסונה 
שהיתה מודעת היטב להימור והנוהגת להחרים דרך קבע את הפרלמנט הבאסקי , השתתפה , 
לשם שינוי , בדיונים , גם אם נמנעה בהצבעה עצמה . אין ספק שטקסט זה הוא 
השנוי ביותר בחלוקת שאושר אי פעם בידי הפרלמנט האוטונומי . חשיבותו סמלית 
בעיקר , שכן על פי תקנון האוטונומיה כל שינוי במעמד זה טעון אישור של הפרלמנט 
במדריד והסוציאליסטים , לא פחות מהשמרנים , בהחלט נחושים בדעתם להשאיר 
את המצב כמו שהוא . אבל הצבעה זו מדאיגה את מדריד , החוזרת וטוענת לבקרים 
שאט"א והרדיקלים סביבה בודדו והפכו להיות מיעוט שולי . אין לשכוח שבארץ 
הבאסקים מצביעים דרך קבע למעלה משני שלישים עבור אחת המפלגות הלאומיות הבאסקיות . 
