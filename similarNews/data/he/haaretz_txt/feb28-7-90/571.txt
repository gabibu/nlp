תהפוכות שער החליפין של השקל מיום רביעי שעבר מלמדות שבנק ישראל הכריז על 
כללי משחק חדשים . עד כה , כאשר גברו הציפיות לפיחות , היו תנועות הדולרים 
של הסקטור העסקי מישראל ואליה מקבלות תפנית חדה . היבואנים היו הופכים לנדבנים 
וממהרים להקדים תשלומים לספקים מחו"ל . היצואנים פעלו בדיוק בכיוון ההפוך . 
הם מיהרו לספק את הסחורה לקניין בחוץ - לארץ והעדיפו להשאיר את תקבולי היצוא 
בחו"ל . בתקופה זו , הפכו בעיות הנזילות העסקית לזוטות לעומת הציפייה לרווחי 
הפיחות הממשמש ובא . לאחר הפיחות היו תקבולי היצוא מועברים במהירות ארצה , 
מכולות היבואנים היו יוצאות את נמלי אירופה , ועמך - ישראל , באמצעות 
בנק ישראל , שלשל לכיסי היבואנים והיצואנים את רווחי הפיחות . לשיא האיוולת 
הגענו בפיחות בינואר 98 . אז חזרו ארצה בתוך ימים 004 מיליון דולר , וכיסי 
הספקולאנטים תפחו בכ04 מיליון דולר . ביום חמישי האחרון נדמה היה שהתמונה 
המוכרת חוזרת על עצמה . בנק ישראל הודיע על פיחות של % 5 . 4 . ספקולאנטים 
זחוחי - דעת הורו על מכירת 002 מיליון דולר לבנק ישראל ללא כל מגבלת שער , 
עד כדי כך היו בטוחים בעצמם . הפעם נקט בנק ישראל גישה חדשה , ובמקום 
לקלוט את היצע הדולרים החוזרים ארצה ללא שינוי בשער החדש שלאחר הפיחות , 
הוא החליט להתנהג כסוחר . כאשר יש עודף היצע על הביקוש המחירים יורדים . 
בכמה ? הבנק החליט להוריד את מחיר הדולר ב%3 . 4 , מלוא שיעור הפיחות כמעט . 
לולא התחזקות הדולר בשוקי העולם היה שערו צונח אל מעבר לשיעור הפיחות . 
ביום ששי , כאשר נוצר עודף ביקוש למטבע חוץ בשיעור של 001 מיליון דולר , 
החליט הבנק לספק את חלקו בהעלאת שער הדולר ב%4 . 2 . שיעורי התנודות הללו 
מצביעים על מדיניות ריאלית יותר בניוד שער המטבע בהתאם להיצע ולביקוש , 
בטווח של עד % 01 . עד לפיחות האחרון התיר לעצמו בנק ישראל לנייד את שער המטבע 
בטווח של פלוס - מינוס % 3 סביב השער היציג . תפיסת הבנק גרסה קיבוע כמעט 
מלא של שער השקל כעוגן מוניטארי . אולם ביום רביעי האחרון הודיע בנק ישראל 
שהוא שומר לעצמו את החופש לנייד את שער המטבע בטווח של פלוס - מינוס % 5 סביב 
השער היציג , ללא כל צורך להכריז על פיחות או תיסוף המטבע . הגמישות החדשה 
עליה הכריז הבנק מאפשרת לו ניוד טוב יותר של המטבע בהתאם להיצע ולביקוש הריאליים 
בשוק המט"ח . נכון להיום , מותר לבנק ישראל לבצע פיחות של עד % 6 . 7 בסל 
המטבעות בלא כל תיאום עם האוצר . סביר להניח שהבנק ישתמש בגמישות החדשה 
העומדת לרשותו בניוד שער המטבע באופן תכוף יותר מבעבר , הן כלפי מעלה והן 
כלפי מטה . בעיקר חשוב הדבר כאשר מתקיימות תנועות מאסיביות של מטבע - חוץ 
מהארץ ואליה . להערכת גורמים מוסמכים עדיין נותרו בחו"ל ך - 002003 מיליון 
דולר המבקשים לשוב לכאן בעקבות הפיחות . החזרה הפעם תהיה קשה יותר , שער 
האתמול איננו מבטיח את שער המחר . 
