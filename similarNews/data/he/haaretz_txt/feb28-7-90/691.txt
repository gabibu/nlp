נהגי המוניות קיבלו באחרונה הוראה ממשרד התחבורה להכניס שינוי במונים , 
כך שעל הקבלה שאותה מקבל הנוסע במונית , בעבור התשלום , תודפס גם השעה 
שבה בוצעה הנסיעה . הגזירה החדשה שנפלה על ראש נהגי המוניות ( וכרוכה בהוצאה 
לא מבוטלת ) היא תוצאה של לחצים שהופעלו על ידי שלטונות מס ההכנסה על משרד 
התחבורה בנושא זה . באגף מס הכנסה חוששים כי גל הקבלות המוגשות על ידי אנשי 
עסקים וחברות בגין נסיעה במוניות לצרכי התפקיד , כדי שיוכרו כהוצאה מוכרת 
לצרכי מס , הוא מוגזם וכולל נסיעות פרטיות שלא נעשו בשעות העבודה המקובלות . 
הדפסת השעה , שבה בוצעה הנסיעה במונית בפועל , על גבי הקבלות עצמן , 
תקשה על ציבור מגישי הקבלות לבקש משלטנות המס להכיר בהן כב"הוצאה מוכרת " 
במידה שבוצעו בשבתות , בחגים , או בשעות לילה מאוחרות , בדיוק בשעה שבה 
הם חוזרים מהצגת התיאטרון או מסרט בקולוע . 
