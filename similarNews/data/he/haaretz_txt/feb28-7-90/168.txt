תהיה מוכנה להצטרף למזרח - גרמניה בהצהרה משותפת כי אין לשתי הגרמניות כל 
תביעות על שטחים גרמניים לשעבר הנמצאים כיום בשטח פולין . השר במשרד הקאנצלר 
המערב - גרמני , רודולף זייטרס , אמר בראיון טלוויזיה כי הפרלמנט המערב - 
גרמני כבר הצהיר כי לגרמניה אין דרישות על שטחים אלה . הוא הוסיף כי הממשלה 
מוכנה לחזור על התחייבות זאת לאחר הבחירות החופשיות במזרח - גרמניה ב81 למארס . 
נראה כי הצהרה זאת של זייטרס , הנחשב לאחד ממקורבי הקאנצלר קוהל , באה 
כוויתור לפולין ולמדינות אחרות המודאגות מאי - ההכרה הגרמנית בגבולות המערביים 
של פולין . שאלת הגבול עם פולין הפכה לסלע מחלוקת גם בקרב מפלגות הקואליציה 
בבון . קוהל דחה עד כה את ההצעות כי שתי הגרמניות יכריזו במשותף על נכונותן 
להכיר בגבולות הפולניים , בטענה כי רק גרמניה מאוחדת יכולה לעשות זאת . 
קפידבינבריסל ( ע"ר ) . הצבא המזרח - גרמני , תפארת ברית וארשה עד לפני 
חודשים אחדים , נמצא בתהליך של התפרקות לנוכח עריקתם של אלפי חיילים והתפוררות 
המשמעת כך מסרו מקורות בנאט"ו . " הצבא המזרח - גרמני חדל לתפקד כמנגנון 
צבאי " , אמר קצין בכיר בנאט"ו , המקורב למקורות מודיעיניים . " זהו דבר 
מדהים , זה שונה מכל תהליך אחר המתרחש במזרח - אירופה " . מקורות בברית המערבית 
מעריכים כי הצבא המזרח - גרמני , שמנה 371 אלף איש עד לנפילת חומת ברלין 
בנובמבר אשתקד , ושהיה חדור אידאולוגיה קומוניסטית , הצטמצם כמעט בחצי 
ומספר חייליו מגיע כיום ל09 אלף . " החיילים פשוט אינם מופיעים לעבודתם . 
אחדים היגרו למערב , או עברו למקומות אחרים במדינה . רבים סבורים כי הצבא 
מיותר . המשמעת הגרמנית המפורסמת נעלמה " , אמר מקור אחר . בשבוע שעבר סירב 
גדוד שלם להשתתף בתרגיל בפיקוד הצבא הסובייטי , אשר 083 אלף מחייליו עדיין 
מוצבים במזרח - גרמניה , אמר המקור . קצינים בכירים נאלצו לחפש בין החיילים 
עד שמצאו כאלה שהסכימו להשתתף בתרגיל . יחידות אחדות שוחררו מתפקידן על מנת 
" לסתום חורים " בתעשיית המדינה , אך אלפי חיילים עזבו את הצבא ביוזמתם . 
קצינים רבים עברו למערב - גרמניה והגישו בקשות לשרת בצבא המדינה המונה כיום 
054 אלף חייל . הרמטכ"ל המזרח - גרמני , גנראל מאנפרד גרץ , רואה בהם 
עריקים . שביתות מחאה פרצו בצבא בינואר נגד המשמעת הנוקשה , התנאים הספרטאניים 
ושירות החובה של 81 חודשים . השלטונות הבטיחו לטפל בדרישות . קצינים רבים 
בצבא מזרח - גרמניה חשים כי הקרקע נשמטת מתחת רגליהם בעקבות האיחוד הצפוי 
עם מערב - גרמניה . קפידבינמוסקווה ( ע"ר וע"ץ ) . ניקולאי פורטוגאלוב , 
מומחה סובייטי בעל - שם לענייני גרמניה , הזהיר כי מוסקווה לא תשלים עם 
חברות בנאט"ו של גרמניה מאוחדת . מומחה אחר הציע בראיון אתמול כי הצבא הסובייטי 
יישאר על אדמת מזרח - גרמניה גם לאחר האיחוד מחדש , כדי להבטיח את ביטחון 
המדינות חברות ברית וארשה . דברי פרשנות אלה מבטאים את הדאגה המתפשטת בצמרת 
הסובייטית מפני סיכון אינטרסים ביטחוניים חשובים של בריה"ם בעקבות המירוץ 
החפוז לאיחודה מחדש של גרמניה . דאגה זו הביע גם נשיא בריה"ם מיכאיל גורבצוב . 
פורטוגאלוב , יועץ המחלקה הבין - לאומית של הוועד המרכזי , אמר בראיון 
לסוכנות הידיעות " נובוסטי " כי בריה"ם איננה יכולה להשלים עם פירוק הנשק 
של מזרח - גרמניה בעוד מערב - גרמניה תישאר עם נשק גרעיני . " אל להם לאנשי 
נאט"ו לקוות שבריה"ם תסכים להיווצרותו של מצב אשר בו טילים מצוידים בנשק 
גרעיני יישארו במערב - גרמניה בעוד שהצבא המזרח - הגרמני יפורק מנשקו " , 
אמר פורטוגאלוב . דניאל פרוקטור , פרופסור במכון הסובייטי לכלכלה ולמדע 
בין - לאומי , אמר בראיון ל"סובייטסקאיה רוסיה " כי הוא מצפה שהאיחוד מחדש 
יביא להחשת הצעדים לסילוקו של כל הנשק הגרעיני מאדמת גרמניה . יחד עם זאת 
אמר פרוקטור כי הוא מצדד בהשארתו של צבא סובייטי על אדמת מזרח - גרמניה , 
אפילו יהיו שתי הגרמניות חברות נאט"ו . 
