ואשינגטון ( מיוחד ל"הארץ " ) . הממשל והקונגרס בארה"ב מגבשים תוכנית לשיקום 
מהיר של כלכלת ניקרגואה , 84 שעות אחרי תבוסתם של הסנדיניסטים בבחירות לנשיאות . 
אתמול הודיע הנשיא גורג בוש למנהיגי הקונגרס , כי בדעתו להכניס " שינוי 
דרמטי ומסחרר " במדיניות כלפי ניקרגואה , בעקבות שמונה שנים של תמיכה אמריקאית 
במרד אנטי - סנדיניסטי עקוב מדם , ומקץ חמש שנים של מצור כלכלי . בוואשינגטון 
הזכירו אתמול סיוע של מיליארד דולר בשנתיים הבאות . בצירוף סיוע דומה לפנמה , 
והבטחות סיוע למזרח - אירופה , מתחזק בוואשינגטון הרושם , שהקונגרס יגדיל 
את ההיקף הנוכחי של סיוע החוץ , אולי על חשבון תקציב ההגנה . שורה של אנשי 
סגל בקונגרס העריכו אתמול , כי ההופעה הפתאומית של ניקרגואה כמסתייעת מרכזית 
בארה"ב לא תשפיע על רמת הסיוע הנוכחית ל"שבע הגדולות " בסיוע החוץ האמריקאי , 
ובכללן ישראל ומצרים . 
