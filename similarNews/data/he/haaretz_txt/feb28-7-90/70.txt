מהלך דרמטי , שהחל אתמול בבוקר והסתיים לפנות ערב , הביא לחילופי מאמנים 
במכבי תל אביב , כדורסל . טד אואנס עזב וצבי שרף מונה במקומו . שרף , 
שסיים את כהונתו האחרונה במכבי תל אביב לפני עשרה חודשים , חוזר איפוא 
להנהיג את האלוף הישראלי . שרף יפגוש בחניכיו הישנים - חדשים רק הבוקר בנתב"ג , 
כשהקבוצה תמריא להולנד למישחק גביע אירופה נגד דן הלדר , שיהיה מחר בערב . 
הנהלת מכבי תל אביב הפיצה אמש הודעה לעיתונות בנוסח זה : " טד אואנס פנה 
להנהלת הקבוצה וביקש להשתחרר מתפקידו , מטעמיו הוא . הנהלת המחלקה החליטה 
להיענות לבקשתו ולשחררו מתפקידו , תוך הבעת תודה על שירותו . כמאמן הקבוצה 
התמנה צבי שרף ועוזרו ימשיך להיות מוטי ארואסטי " . מפספבינאואנס סרב אתמול 
להשיב לקריאות טלפון בביתו , ורעייתו ביקשה שלא להתקשר עוד . המאמן האמריקאי , 
שמונה בתחילת העונה , היה כנראה נסער ביותר , כי למעשה פוטר לאחר ישיבה 
קצרה שנערכה אתמול בבוקר ובה נמסרה לו ההודעה . כבר שבועיים מצוי אואנס על 
כוונת הפיטורין . האימונים שהעביר נערכו באוירה עכורה . השחקנים לא נשמעו 
לו . הוא איבד מן הסמכותיות ויכולתה של הקבוצה נפגעה מאד . ההפסד בדרבי 
נגד הפועל תל אביב והיכולת העלובה מול אלופת פולין , לך פוזנאן בשבוע שעבר , 
רק חיזקו במכבי את הדעה כי אם דרוש ניתוח עדיף לחתוך לפני שיהיה מאוחר 
מדי . מאז תחילת העונה , תחת שרביט של אואנס , נוצחה הקבוצה בשבעה מישחקים 
שניים בליגה וחמישה בגביע אירופה , מבין 03 המישחקים הרשמיים שקיימה . 
אואנס הוא המאמן השני המפוטר ממכבי תל אביב ב - 12 שנות כהונתו של היו"ר 
שמעון מזרחי , ולא במקרה זה גם האמריקאי השני . קדם לו פרד דוולי ב - 6791 . 
צבי שרף , שהיה בלאו הכי המועמד המועדף לאמן בעונה הבאה , נמצא פנוי לאחר 
שעבודתו הופסקה לפני כחודש במכבי ראשון לציון . אתמול בבוקר נקרא כאמור אואנס 
לישיבה , ושם נמסר לו על הפסקת עבודתו תוך הבנה הדדית ותשלומי הכספים המגיעים 
לו עד סוף העונה . בשעות הצהרים המוקדמות קיבל צבי שרף הודעה להגיע לפגישה 
עם הנהלת מכבי תל אביב . באותה שעה התאמנו הכדורסלנים בבית הלוחם , בהדרכת 
עוזר המאמן מוטי ארואסטי ומאמן הכושר אבי קובלסקי . לאחר ישיבה שנמשכה שעות 
אחדות עלה " העשן הלבן " וצבי שרף חזר לאמן את מכבי תל אביב , עשרה חודשים 
לאחר שהוליך את הקבוצה לזכיה בגביע באפריל 9891 . מפספבין " תנו לי כמה ימי 
חסד " , אמר אמש צבי שרף מביתו , ובעודו נרגש הוסיף : " חזרתי לאגודה 
הזו בה נתתי כמה שנים טובות ברוח טובה , ומתוך מגמה לחזור על הישגי העבר . 
הכל תלוי בשחקנים . הם מכירים אותי ואני מכיר אותם . רק לפני כמה חודשים 
הם הפגינו כדורסל טוב יותר מזה שהם משחקים היום . עלי לבדוק תחילה מה קורה 
בפנים . לפיכך אני מבקש שקט תעשייתי כדי שאוכל לעשות זאת . לא פגשתי עדיין 
את השחקנים ואראה אותם רק מחר ( הבוקר ) בשדה התעופה " . ואחרי הפסקה קצרה 
הוסיף שרף : " רק ביום שני שימשתי פרשן טלויזיה במישחק של מכבי תל אביב 
נגד מכבי רמת גן , כך שמוקדם לדבר מה צופן העתיד . אני חייב להקלט מחדש 
בקבוצה כדי לחוש אותה . ברור שיש לנו מישחק בגביע אירופה כבר מחר , וכמו 
בכל מישחק כזה , מכבי תל אביב שואף לנצח . אני מקווה שנצא לדרכנו המחודשת 
עם ניצחון . אני יודע שבלי קווין מגי הפצוע בידו זה יהיה קשה . הוא נוסע 
איתנו וננסה לעשות את המכסימום " . קווין מגי , שלא נטל חלק בשני המישחקים 
האחרונים , קיים אתמול אימון כושר בלבד . עדיין לא ברור , אם יהיה כשיר 
נגד דן הלדר . 
