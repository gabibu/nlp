( ע ) . התוכנית הכוללת של צה"ל להיערכות לגל העליה אושרה בשבוע שעבר 
על ידי הרמטכ"ל , רב - אלוף דן שומרון , כך מוסר " במחנה " , היוצא היום . 
התוכנית מתמקדת בשני מישורים : התארגנות המערכת הצבאית לקליטת העולים כחיילים 
בצה"ל וסיוע לעולים מהבחינה החברתית , מתוך כוונה לתרום לשילובם המהיר בחברה 
הישראלית . " אין בכוונתנו להחליף גופים ממלכתיים העוסקים בעליה , כמו 
משרד הקליטה , הסוכנות , ומשרד השיכון , אלא לעזור ככל שיידרש " , אמר 
סגן ראש אכ"א , תא"ל יוסי ליפמן . על - פי הנחיות ראש אכ"א , האלוף רן 
גורן , ירכז סגן ראש אכ"א את עבודת המטה בנושא ויעמוד גם בראש הצוות , 
שיעסוק בהערכות הצבא לקליטת העולים כחיילים . צוות שני , בראשות קצין חינוך 
ראשי , יטפל בנושא קליטתם החברתית של העולים . בין השאר , הוחלט על מקצוע 
חדש לחיילות משקיות עלייה . המלה עלייה היא גם ראשי תיבות של : עברית , 
ליווי , ידיעת הארץ והסברה , המציגים את מרכיבי העיסוק של המש"קיות . 
פיקוד הגדנ"ע יעסוק בהכנת העולים לשרות הצבאי , זאת על - ידי שילובם במפעלי 
הקיץ שלו , תוך התאמתם לעולים . בלשכות הגיוס ישובצו מש"קים , קצינים , 
רופאים וקב"נים דוברי שפות זרות . החל מההתייצבות הראשונה , יטופל כל 
עולה בלשכות הגיוס בצורה פרטנית . כמו - כן יתורגמו מבחני המיון לשפות שונות . 
לאחר גיוס העולים יעשה מאמץ לשבצם ולשלבם . " המגמה שלנו , היא שכל מי 
שזקוק לקורס עברית ברמה זו או אחרת , יקבלו בתחילת השרות ועל חשבון השרות " , 
מציין סגן ראש אכ"א . בעתיד , גם תשובצנה חיילות דוברות שפות זרות בכל 
המתקנים הצה"ליים , בהם מתקיים מגע עם אוכלוסיה : קציני ערים , בתי - 
חייל , מרפאות מרכזיות , בקו"ם ועוד . סגן ראש אכ"א מסר , כי העולים הראשונים 
יגוייסו לאחר תקופת התארגנות בת כשנתיים בישראל . לכן , נראה לו שחלק הארי 
של גיוס העולים יחל רק ב - 1991 . " אנו רואים בהקלה על אנשי המילואים משימה 
מרכיזת של צה"ל לשנה הקרובה , ללא קשר לעלייה , שהרי העולים לא יתגייסו 
לפני השנה הבאה . בעתיד , יתכן בהחלט כי העלייה תקל על אנשי מילואים " , 
אמר . 
