בשטחים היתה אתמול שביתה כללית , עקב סגירת האוניברסיטאות ובהתאם להוראות 
הכרוז האחרון של המפקדה המאוחדת של ההתקוממות . התאחדות הסטודנטים הפלשתיניים 
בגדה החליטה שלא לנסות להפר בכוח את הצו שהוציא שלשום מפקד כוחות צה"ל באיזור , 
ולהיכנס לקמפוסים למרות צו הסגירה , כפי שאיימה השבוע . לכן הסטודנטים 
ימשיכו לקיים לימודים בבתים פרטיים לפי המתכונת שהדבר נעשה בשנה שעברה . 
ראש המינהל האזרחי הודיע אתמול לשלושה מנהלי מכללות בגדה כי יוכלו לפתוח 
את המוסדות מיד , בהתאם להחלטה העקרונית שקיבל שר הביטחון לפתוח בשלבים 
את כל 61 המכללות בגדה . המינהל הודיע למנהלי המוסדות שיוכלו לקיים בהם 
לימודים כבר היום , אך אלה הודיעו כי אינם מוכנים עדיין . מכללת אל - ערוב 
הממשלתית בחברון תיפתח בעוד שישה ימים . אחריה תיפתח המכללה למורים של אונר"א 
ברמאללה , ושלישית המכללה ללימודים איסלאמיים באבו - דיס . 31 מכללות נוספות 
ייפתחו בשלבים בהמשך . שני בתי ספר של אונר"א במחנה הפליטים גנין בהם לומדים 
000 , 1 תלמידים , נסגרו אתמול עד להודעה חדשה . שני בתי ספר נוספים בגנין 
שבהם לומדים כ007 תלמידים סגורים כבר שבועיים , בגלל מעורבות תלמידיהם בתקריות 
אלימות . 
