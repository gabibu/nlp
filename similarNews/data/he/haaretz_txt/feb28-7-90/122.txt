עם הנפשות הפועלות בפארסה זו יש לנו היכרות ארוכה וגדושת הפתעות . איש מהם 
אינו פנים חדשות , אם כי מדי פעם הם מופיעים בתחפושת חדשה . הפעם החמישה 
( " אנחנו אנשים רציניים " ) מודעי , שריר , גרופר , גולדשטיין וגולדברג 
מגלים שפועמת בהם רוח ליברלית אמיתית , והם מתגייסים לקידומו של הרעיון 
הליברלי . איש לא שאל אותם עדיין מהו רעיון זה ואיך הם מתכוונים לקדם אותו . 
אמנם ח"ך שרה דורון הכריזה בטלוויזיה ש"אצלנו יש כל - כך הרבה הוגי - דעות , 
שקצר הזמן מלנקוב בשמותיהם " . אבל היא ודאי לא התכוונה לחמישה . לפני שדנים 
בדמויות , יש לחזור אל ההגדרה של המושג ליברליות . באחד המילונים 
כתוב : ליברל נדיב , חופשי מצרת אופקים בכל מה שקשור ברעיונות ודוקטרינות , 
מנוגד לשמרנות , מאמין בהעמקת החופש במוסדות פוליטיים . ליברליות היא 
השאיפה לחירות הפרט והכלל . פילוסופיה המנוגדת לרעיון הסמכותיות ולפולחן 
הסמכותיות בדת , במדיניות ובמוסר . שיטה מדינית השואפת להפריד בין הרשות 
המחוקקת , הרשות השיפוטית , והרשות המוציאה לפועל . באנציקלופדיה בריטניקה 
מובאת תמצית ההיסטוריה של המפלגה הליברלית באנגליה . נאמר שם , שמיד לאחר 
קרב ווטרלו השתמשו במושג זה כדי להצביע על רוחות חדשות ושוני בהלכי רוח . 
באנגליה היתה למפלגה הליברלית מאז 0381 היסטוריה מפוארת , אולם היא הלכה 
ודעכה . בארצות - הברית , בשנות ה05 החשוכות , זיהו " ליברל " עם " שמאלן " , 
" יפה - נפש " ו"בוגד " , ומקארתי רדף את אלה שראה בהם ליברלים אדומים 
ומסוכנים . בישראל , לעומת זאת , אלה המתחזים לליברלים משתייכים לימין 
הלאומני - הקיצוני , מבחינת הדעות הפוליטיות . קשה עד מאוד לראות בחמשת 
המופלאים הדוהרים שוב לעבר כיסאות ושררה יורשים רוחנייים של גלדסטון , 
אסקווית ולויד גורג , וגם לא של ד"ר אלימלך רימלט ופרוף הנס קלינגהופר , 
ואפילו לא של השר שמחה ארליך , שאת חייו מיררו דווקא אלה המנופפים כיום 
בשמו . מפלגות בעלות אופי ליברלי , כמו הליברלים העצמאיים והפרוגרסיווים , 
נעלמו כמעט כליל מן המפה הפוליטית המתוחה . מפלגה בעלת אופי ליברלי כ"שינוי " 
מצאה את עצמה לאחר הצלחה חד - פעמית בדוחק עם שני מנדטים . נראה כי במפה 
הפוליטית המקוטבת של ישראל אין מקום למפלגת מרכז . לא קיימת אצלנו חלוקה 
מעמדית ברורה , והבורגנות המבוססת חסרה לחלוטין גוון פוליטי אחיד . מתברר 
גם שלמפלגה המתקראת ליברלית אין בעצם קהל בוחרים . משום כך ההיאחזות בחרות 
ובליכוד , עד שאפילו הפורשים האמיצים מבטיחים את עצמם כסיעה בליכוד ואינם 
מעזים לנתק קשרים . מי שמכיר מקרוב את החמישה ואת מעלליהם הוא העסקן הוותיק 
צבי רנר . רנר הופיע בכתבתו של מוטי קירשנבאום ב"יומן השבוע " ביום ששי 
שעבר . את מודעי , אומר רנר , " הוציאו מן הבור " . גרופר , זה מרכבת 
ישראל , הולך עם כל אחד . ושריר , " המטאור החדש " , רוצה להיות משהו . 
אבל אפילו רנר מפקפק בהצלחתו . לקירשנבאום אין כל קושי לדלות קטעים נבחרים 
מארכיון הטלוויזיה , שם מתגלה שריר בשיאיו הרטוריים . עכשיו מתברר , כי 
שנתו נודדת בלילות ושאיפתו האחת היא להנציח את שמחה ארליך . אומר רנר : 
אולי באמת שנתו נודדת והוא מרגיש צורך לכפר על מה שעולל לארליך המנוח . 
אך קשה להאמין שמצפונו של שריר התחיל להציק לו . שריר , שזכה סוף - סוף 
שהמצלמות ישתאו למראהו , מספר שהוא מתהפך על משכבו בלילות , מפני שהציבור 
אינו יודע מי האנשים שגורלו מופקד בידיהם . בכך שריר צודק . כשאני רואה 
אותו ואת חבריו הדוהרים שוב באין מפריע לעבר הכיסאות , גם שנתי נודדת . 
אלא אם כן צודק יצחק ברמן שריד של דור ליברלים שעבר מן העולם המגדיר את 
תופעת החמישה קרקס . אבל מי יבטיח לנו , שקרקס נודד חדש זה לא ייקח גם 
הוא את גורלנו בידיו . 
