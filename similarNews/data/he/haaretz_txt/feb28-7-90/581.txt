בסוף הקיץ האחרון יצא ד"ר אדן בייוביץ מאוניברסיטת בר - אילן יחד עם עוזריו 
ומספר ניכר של תלמידי מגמת ארץ ישראל לחפור ולחקור את כפר חנניה שבגליל . 
האתר נמצא במסעף הכבישים צומת שבע - עמיעד והכביש המוביל לכפר מרר . העבודה 
התמקדה בחשיפת תנור היוצרים הגדול ששימש לשריפת כלי החרס המפורסמים של המקום . 
כלים אלה הופצו בצפון מהגולן במזרח ועד עכו במערב , עד שנאמר בתלמוד " קדרים 
אתה מכניס לכפר חנניה ? " בתלמוד מזכירים את כלי החרס של כפר חנניה ובמיוחד 
את הליפסה , מין קדרה גדולה . היה זה גם מקום ישיבתם של תנאים ואמוראים 
ובתוכם רבי חלפתא . ידועה מהמקורות היריבות בין כפר חנניה ובין פרוד . 
בתחום פרוד נבע מעיין שופע והם תבעו לעצמם את המים . אלא שהמים זרמו במורד 
התלול לכפר חנניה וגם אלה דרשו לעצמם את המים . על כך היו מריבות במשך דורות 
רבים . בכפר חנניה , או כפר ענן כפי שנקרא בפי הערבים , חיו חקלאים יהודים 
לפחות עד סוף המאה ה71 . נוסעים מזכירים אותם ואת בית הכנסת שלהם . בסקרים 
קודמים נמצאו שם שרידי בית כנסת , מערות קבורה מימי המשנה והתלמוד , בתי 
מגורים לרוב , בורות מים ואמת מים , על פני שטח של עשרות דונמים . לסטודנטים 
מבר אילן נקבעו 07 מקומות לחפירת ניסיון ובדיקה . התלמידים הגיעו למקומות 
המסומנים והחלו לחפור , אבל לא הבינו את השטח שבו עבדו . ניכר היה שרובם 
בני העיר . הם התקשו ללכת בגבעה התלולה שבה פזורים אבנים וסלעים . הם 
פשוט לא חשו את השטח . כשהצבענו על דקל ועץ שצומחים סמוכים ממקום אחד , 
בודדים בשטח , לא ראו בכך דבר חריג . הם לא הבינו שמדובר בבור מים החבוי 
בשורשי העצים . כשראו משטח סלע גדול ובו סימנים עגולים , לא עלה על דעתם 
שמא אלה סימני עמודים מעוגלים שאולי מעידים על בית כנסת במקום . הם לא ראו 
את קירות בית הכנסת מעבר למשטח הסלע , במקום שהוגבהו הקירות להגדיל את שטח 
בית הכנסת . הם לא הבחינו שממערב לבית הכנסת יש סימנים ברורים של ספסלים 
ובחזיתו חצר עם מקומות ישיבה . נתקלנו בקיר חצוב עם כיריים חצובים וכיריים 
בנויים ובקרבת מקום קיר בנוי . התלמידים לא הבינו את פשר הדברים . ודאי 
לא ראו בשטח שהכיריים הם המטבח שבמרתף הבית ומעליו עוד שתי קומות מגורים . 
הם מאוד הופתעו כשהוסבר להם שאם רק פוקחים קצת את העיניים רואים כמה פשוטים 
וברורים הדברים . איש ממדריכיהם לא לימד אותם פשוט ללכת בשטח ולראות דברים 
חריגים ומיוחדים , שכל איש - שטח חייב להבחין בהם . שאלנו את עצמנו : איך 
מוציאים אנשים לשטח בלי לתת להם הכשרה פשוטה ביותר של הכרת שטח ? ללא תחושת 
שטח לא יצליחו לעולם להיות ארכיאולוגים או חוקרי הארץ . מובן למה כמעט אין 
גשש יהודי , אלא רק בדווים שגדלו בטבע . חוקר הארץ , הארכיאולוג והעיתונאי 
ד"ר צבי אילן ז"ל , שנפטר בימים אלה בגיל 45 אחרי מחלה , היה דוגמה לאיש - 
שטח היודע גם להקנות את תחושת השטח לכל מי שנמצא במחיצתו ועבד עמו בסקריו 
הרבים . זה שנים התרכז בגילוי של בתי כנסת ברחבי הארץ . לצורך זה נאספו 
סביבו חובבי הארץ , בעיקר מקיבוצים ומושבים . כולם ביקשו ליטול חלק בגילוי 
שרידי עמנו בארץ . נתלוו אליו גם אנשי מקצוע . את כולם הדריך בלימוד השטח , 
בהכרתו , בהבנת הדברים האופייניים לו . בעשותו באנגליה נתקל ברשימה באחת 
הספריות , שבה מוזכר הכפר היהודי מרות או מרוס בגליל העליון . בשובו ארצה 
החל לחפש את המקום , וגילה שרידי עיירה עתיקה עם חומות ומגדלי שמירה . 
הוא ביקש למצוא את בית הכנסת . אבן מעוגלת גדולה בצבצה מעל פני השטח . 
בעיני רוחו ראה מיד את העמוד שמתחתיה . הוא החל לחפור שם וחשף את בית הכנסת 
העתיק של מרות , שהיה קיים עד המאה ה11 . אילן חשף את בית הכנסת , חקר 
אותו ושיחזר אותו , ופרסמו בכל העולם המדעי . ביום שמאות אוהבי הארץ וחוקריה 
ליוו את צבי אילן למנוחות הופיע " נופים " פרסום של עיונים בידיעת הארץ 
של מכון אבשלום . הרשימה העיקרית והרחבה ביותר שהופיעה באותו פרסום היתה 
רשימה של צבי אילן על סקר בתי כנסת קדומים בשפלת יהודה . היא כללה את מפת 
אזור הסקר ובו 78 אתרים של בתי כנסת , שרובם לא היו ידועים . בסקר זה 
השתתפו רבים שלא היה להם ניסיון בסקר שטח . נתנו להם הדרכה בכיתה כיצד למצוא 
שרידים של בתי כנסת . לעתים היה זה פסיפס צבעוני זעיר , חריטה באבן , 
קיר גדול ומיוחד , שברי רעפים , חלקים או קטעים של מבנה ציבורי . הסקר 
היה באזור שכבר נסקר בעבר , אבל אילן היה בטוח שלא הכל התגלה ולא תמיד האבחון 
היה נכון . רבים נטלו לעצמם אבנים מיוחדות לקישוט גינותיהם ובכך מחקו סימן 
למקדש - מעט שהיה שם . בזכות ההכשרה שקיבלו הסוקרים לשים לב לשטח ולאבחן 
תופעות חריגות הצליחו לאתר עשרות בתי כנסת שלא היו ידועים . 
