מנהלי חברות הדלק , ומנכ"ל חברת שירותי טנקרים ( האחריות להובלת הדלק לישראל ) 
, מתריעים כי שלומיאליות בניצול צי אניות הדלק גורמת למדינה נזק של מיליוני 
דולרים מדי שנה . המקרה האחרון שהוזכר בהקשר זה הוא עסקה שבמסגרתה רכשו בתי 
הזיקוק דלק בהיקף של 07 אלף טון , וחכרו לצורך העניין אנייה זרה . מנהלי 
בתי הזיקוק לא היו מוכנים להמתין מספר שבועות , עד שתתפנה אנייה המופעלת 
על - ידי שירותי טנקרים . בעקבות כך הוציא אליעזר קימל , אחד מראשי מנהל 
הדלק שבמשרד האנרגיה , מכתב לגופים העוסקים ביבוא נפט , בו הוא מציין כי 
גופים שלא יתאמו מראש עם מנהל הדלק את נושא הובלת הדלק , לא יקבלו אישור 
ליבוא הדלק . חברת שירותי טנקרים , הנמצאת בבעלות חברות הדלק ובתי הזיקוק , 
מחכירה אניות ומשתמשת בהן להובלת הדלק לישראל . יהושע גולדשטיין , מנכ"ל 
שירותי טנקרים , התריע על מספר מקרים שבהם הובל דלק לישראל , בשעה שלחברתו 
היו אניות פנויות . באחד המקרים ביצעה חברת החשמל עסקה של רכישת מזוט , 
באנייה שנמל המוצא שלה היה יוגוסלביה , והפליגה לישראל דרך איטליה . אנייה 
זו סירבו עובדי החברה לפרוק מסיבות בטיחותיות , ובסופו של דבר נאלצו לבצע 
את הפריקה בנמל חיפה . כתוצאה מכך נגרמו לחברת החשמל הוצאות נוספות של עשרות 
אלפי דולרים . מחברת החשמל נמסר בתגובה כי את ההוצאות העודפות יכסה הספק 
של החברה . עוד נמסר מהחברה שהפריקה בתחנת רדינג לא התאפשרה בגלל אי התאמה 
טכנית . במקרה אחר חכרה אחת החברות אניות יווניות , שבאחת מהן לא נמצא עוגן . 
גולדשטיין הסביר כי האילוצים הפוליטיים והחשש מהחרם הערבי מקשים מאוד למצוא 
אניות זרות שיפקדו את נמלי ישראל . במקרה אחר , לפני מספר שבועות , לא 
הצליחה חברת דלק להוציא אל הפועל עסקת יבוא נפט רווחית במיוחד מקמרון , 
לאחר שלא ניתן היה למצוא אנייה שתיאות להוביל את הנפט . 
