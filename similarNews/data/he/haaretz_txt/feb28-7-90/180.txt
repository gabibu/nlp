( ע ) . חנוך אירנשטיין , בנו של ראש עיריית בני - ברק , נעצר אתמול 
בפקודת בית - משפט השלום בתל - אביב לששה ימים . הוא נחשד בשיבוש הליכי 
משפט והעלמת ראיות הקשורות לחקירת המשטרה נגד אחיו , אברהם אירנשטיין . 
אברהם אירנשטיין ( 04 ) נעצר ביום שני לעשרה ימים בחשד שהוציא במרמה משני 
סניפי בנקים 4 . 5 מיליון דולר , והבריחם לחשבון בנק בחו"ל . אחיו , חנוך 
אירנשטיין , קניין באולם השמחות " היכל הפאר " , נחשד על - ידי המשטרה 
בהעלמת ראיות הקשורות לחקירת אחיו ובשיבוש החקירה . פרקליטו של חנוך אירנשטיין 
טען שמדובר במעצר שנועד ללחוץ על אחיו של החשוד להפר את שתיקתו . הסניגור 
ביקש להתחשב בטראומה העוברת בימים אלה על משפחת אירנשטיין , ששני בניה נתונים 
במעצר . השופטת , חיה חפץ , עיינה בחומר החקירה החסוי , וקבעה כי יש יסוד 
לחשד של שיבוש מהלכי המשפט . כדי למנוע נסיונות נוספים שכאלה מצידו של החשוד , 
יש להשאירו במעצר , קבעה . 
