שיחות בדבר פינוי מלא של כל הכוחות הסובייטיים מהונגריה נפסקו אתמול ללא 
תוצאות , לאחר שמוסקווה סירבה לפנות את כוחותיה באותה מהירות שדרשה ממשלת 
הונגריה . קודם לכן ציפו לכך שהסכם בדבר פינוי הכוחות ייחתם ב01 במארס , 
לאחר שביומיים האחרונים התנהלו שיחות בנושא זה בין סגן שר החוץ ההונגרי , 
פארנץ סומוגיי , לבין עמיתו הסובייטי , איבן אבוימוב . " לפי שעה לא 
הושג הסכם , לאחר שנתגלו חילוקי דעות ניכרים בין עמדות הונגריה וברית - 
המועצות בדבר שעת האפס הסופית ולוח הזמנים של שלבי הפינוי של הכוחות הסובייטיים " 
מסרה סוכנות הידיעות ההונגרית הרשמית " ם . ט . י . סוכנות הידיעות ציטטה 
את דבריו של סומוגיי שאמר כי הונגריה דבקה בעמדתה , שהכוחות הסובייטיים 
חייבים להתפנות " בתקופת הזמן האפשרית הקצרה ביותר " . דובר מטעם שגרירות 
ברית המועצות בבודפשט סירב למסור פרטים על מהלך השיחות , אך אמר כי אבויימוב 
ואנשי משלחתו ישובו למוסקווה ביום ו . כזכור , פינתה ברית המועצות אשתקד 
000 , 01 מחייליה מהונגריה . קודם לכן היו מוצבים 56 אלף חיילים סובייטיים 
בהונגריה " באורח זמני " , מאז דיכאו טנקים סובייטיים את ההתקוממות ההונגרית 
ב6591 . כתבי הטלוויזיה של פינלנד ושוודיה דווחו הערב כי הצבא הסובייטי וטנקים , 
שהחל את פינוים מצכוסלובקיה , הגיעו לאזור ריגה . המטכ"ל הסובייטי החליט 
לפנות את כל הצבא שחנה בצכוסלובקיה 37 אלף חיילים ואלפי טנקים חדישים " טי - 
27 " לבסיסים בליטא ובלאטוויה . הסובייט העליון של ליטא ולאטוויה אמור להתכנס 
היום למושב מיוחד , כדי לדון במצב שנוצר עם הגעת החיילים מצכוסלובקיה למדינות 
הבלטיות . בריגה רואים בהחלטה להציב את הכוח הצבאי ואלפי הטנקים איום ישיר 
על עצמאותן של המדינות הבלטיות . 
