מעצבי התלבושות של תעשיית הסרטים נפגשו בשבוע שעבר במלון בוורלי הילטון לתצוגת 
אופנה נוסטלגית של 031 מתלבושות הפאר שהופיעו על מסכי הקולנוע בימים הטובים 
ההם . הרשימה כללה , בין השאר , יצירות אופנה משוחזרות מהסרטים " גברתי 
הנאווה " , " קליאופטרה " , " חלף עם הרוח " ו"גטסבי הגדול . מה קרה 
לתלבושות ששיגעו עולם ומלואו על גופן החטוב של כוכבות כמרילין מונרו וגרייס 
קלי ועיצבו אופנת הידור גברית בסיועם של קארי גראנט ורן ביטי ? מרביתן , 
כך התברר למארגני הערב , נמכרו , אבדו , הושחתו או נפלו קורבן למדיניות 
המחזר של האולפנים . הם השאילו אותן לכל דורש במגמה לסחוט רווחים נוספים . 
בשנות ה05 וה06 הוסרו הצווארונים והחפתים מפרווה של כמה מהמעילים המסוגננים 
ביותר בעולם הבד , והופיעו על תלבושות איכרים בסרטים נוסח " קאמלוט " . 
תלבושות שעוצבו במיוחד לכוכבי - העל הושאלו למפיקי טלוויזיה ונמסרו לשימושם 
של ניצבים , לאחר שעברו שיפוצים והתאמות . אוצרות אופנה אחרים הושכרו לסוכנויות 
פרסום , וסייעו לכמה מתושבי העיר בנשפי מסכות . רק באחרונה , בעקבות הערכה 
מחודשת שבוצעה בדרגים הגבוהים בהוליווד , החלו האולפנים הגדולים לתעד ולשמור 
את שכיות - האופנה שברשותם . בחודש הבא תתקיים ב"כריסטיס " שבניו יורק מכירה 
פומבית של כ051 פריטים , שהעלו עד כה אבק במחסני " פארמונט " . יימכרו 
גם זוג שמלות שחשפו את גופה החטוב של מרלין דיטריך בסרט " ונוס הבלונדינית " . 
בנוסף לאוספו הצנוע של המוזיאון לאמנות החלו דנים פה בהקמת מוזיאון אופנה 
הוליוודי שיגרוף רווחים . ובאשר למימון המוסד כמה ממעצבי התלבושות בבירת 
הקולנוע תולים עתה את תקוותיהם במנהליה היפאנים של " סוני " , החולשים על 
אולפני " קלומביה פיקצרס " . " לא חשבנו שנגיע לשעה כזו " , הודה אחד הוותיקים 
שבהם . " חשבנו שתמיד נוכל למצוא את התלבושות באולפנים . חשבנו , שבדומה 
לבנקים , הם אף פעם לא יתמוטטו " . 
