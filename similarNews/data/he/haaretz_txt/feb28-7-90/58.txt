קהיר ( ע"ר ) . יוגוסלביה הודיעה אתמול על כוונתה לקיים קשרים קונסולריים 
עם ישראל , לפני כינון קשרים דיפלומטיים מלאים , לאחר ניתוק של 32 שנים . 
" השלב הראשון של חידוש היחסים יהיה בהקמת קשרים קונסולריים " , אמר לעיתונאים 
בקהיר נשיא יוגוסלביה , יאנש דרנובשק . דרנובשק , העורך ביקור רשמי בן 
שלושה ימים במצרים , לא ציין מתי יחליפו שתי המדינות משלחות קונסולריות 
ביניהן . אולם ממקורות דיפלומטיים יוגוסלביים נמסר שהדבר עשוי לקרות לפני 
סוף השנה . דרנובשק אמר גם , כי ארצו תוכל למלא תפקיד של מתווכת בין ישראל 
לבין מדינות ערב . יוגוסלביה מקיימת קשרים הדוקים עם מרבית מדינות ערב ועם 
אש"ף . 
