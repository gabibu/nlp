מתיחות רבה ביישוב רמות נפתלי , בגבול הצפון , בעקבות פילוג שאירע בו בתקופה 
האחרונה . מחצית מבעלי המשקים במושב טוענים כי קבוצת המשקים השנייה , שבראשה 
עומד ח"ך לשעבר רענן נעים , אינה פועלת כשורה , ודורשים להקים מיד ועדה 
קרואה שתנהל את המושב . לדברי קבוצת האופוזיציה במושב , הקבוצה שבראשה עומד 
נעים הקימה חברה בע"ם העושה באגודה כראות עיניה . לטענתם , נעים ואנשיו 
מנצלים את נכסי האגודה , מערימים מכשולים ומזיקים להפעלת המשקים של אנשי 
האופוזיציה . הם טוענים כי בשבועות הקרובים הם צריכים לפעול בתחומי המים 
והדישון במטעים שלהם וכן להפעיל את ענף הלול , אבל רענן נעים , שנבחר לשמש 
גם כיו"ר אגודת " קדש נפתלי " שאמורה לספק את הצרכים של כל חברי המשקים 
ברמות נפתלי , אינו מסייע להם . חברי האופוזיציה אומרים כי קיים ניגוד אינטרסים 
וחוסר אמון מצדם כלפי מנהלי החברה החדשה והשותפים בה , ולכן הם תובעים מרשם 
האגודות השיתופיות למנות מטעמו איש חיצוני , שתפקידו יהיה לאסוף ולעבד נתונים 
להסדר ועדת רביד , להסדרת אספקת המים למשק החקלאי , ולבחור ועד מוניציפלי 
עם תקציב מוסכם . עוד הם מסרו כי אגודת קדש נפתלי קיבלה לאחרונה הודעות 
עיקול בסך שישה מיליון שקלים , וכי אגודה זו איננה מתפקדת עוד . רענן נעים 
מסר בתגובה , כי אכן נאלץ להקים חברה בע"ם שבה חברים 05 משקים ברמות נפתלי , 
למרות שהוא משמש במקביל גם כיו"ר האגודה של המושב כולו . לדבריו , בעקבות 
דרישתם של חברי האופוזיציה הוחלט לפרק את השיווק המאורגן והעיבוד המשותף 
של כלל חברי המשקים ברמות נפתלי . לטענת נעים , האגודה התנהלה למופת במשך 
62 שנים ובניגוד לאגודות רבות אחרות , זו של רמות נפתלי לא התפרקה . 
