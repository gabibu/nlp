זנווה ( עסט"א ) . נציג ישראל בוועדת זכויות האדם של האו"ם , המתכנסת 
עתה בזנבה , רפאל ואלדן , הכריז אתמול כי 003 , 4 יהודי סוריה מוחזקים 
כבני ערובה . הוא אמר כי שלטונות סוריה הטילו פיקוח מתמיד על היהודים , 
כולל צנזורה על מכתבים , ציתות לשיחות טלפון וביקורים בלתי צפויים בלילה . 
הם גם עוצרים יהודים ועורכים נגדם חקירות . בתי הספר היהודיים , שניים 
בדמשק ואחד בחאלב , מנוהלים על - ידי שילטונות סוריה כדי לפקח עליהם מסר . 
ואלדן אמר עוד , כי כאשר אזרחים או משלחות מחו"ל מבקרים בקהילה היהודית , 
מוטל עליהם פיקוח הדוק מצד שירותי הביטחון , והיהודים הסורים אינם מעיזים 
אז להשמיע תלונות על מצבם . הוא טען כי רוב היהודים חיים בדמשק , ומיעוטם 
בחאלב ובקאמישלי . עוד אמר נציג ישראל , כי כאשר נותנים רישיון יציאה ליהודים , 
הם נאלצים לשלם סכומי עתק לשלטונות בתור פיקדון . הם גם חייבים להשאיר 
בני משפחה בסוריה , בתור בני ערובה , כדי להבטיח את שובם . 
