ת בירושלים פיתחו שיטה חדשנית למניעת דחייתם של שתלי שורשי שיניים , באמצעות 
שימוש בתמיסת קולגן . השתלת שיניים תותבות היא אחד הפתרונות המקובלים כיום 
ברפואת שיניים משקמת , המאפשרת לשקם פה ופנים שנפגעו מסיבות שונות , אלא 
שעדיין לא הצליחו להתגבר על דחיית השתלים כעבור זמן . השיטה פותחה בידי פרוף 
שמואל שושן , מנהל המעבדה לחקר רקמת חיבור , שבמחלקה לביולוגיה אורלית 
בפקולטה לרפואת שיניים , בשיתוף עם צוות המחלקה לשיקום הפה של האוניברסיטה 
העברית , פרוף יעקב ארליך וד"ר אבינועם יפה . הנחו את הצוות מחקריו של 
פרוף שושן שנעשו במשך 02 השנים האחרונות , שבהם הוכיח כי לקולגן , המהווה 
את המרכיב העיקרי של רקמת החיבור , תפקיד חשוב גם בתהליכי ריפוי של פצעים . 
מחקרים אלו , שזכו להכרה בין - לאומית , הביאו את צוות החוקרים לבדוק 
את האפשרות של שימוש בקולגן גם בהשתלות שיניים תותבות . לדברי פרוף שושן , 
בשיטה החדשה יוצקים את שורש השן התותבת לפי תבנית של השורש המקורי ומצפים 
אותן בתמיסת הקולגן . בניסוי בחיות נמצא כי הקולגן שבא במגע עם החניכיים 
לא זו בלבד שמנע דחייה של השתל , אלא אף עודד צמיחת חיבור ורקמת עצם לתוך 
השתל ובכך ייצב אותו . תהליך הקליטה אורך שנה . 
