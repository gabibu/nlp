נבחרת הכדוריד בנים של בית ספר עמית בראשון לציון ( האלופה הארצית ) תתמודד 
עם לוקסמבורג , ספרד , בלגיה , אוסטריה , הונגריה וצרפת באליפות העולם 
לבתי ספר על יסודיים שתהיה בראשון לציון באפריל הקרוב . כך נקבע בהגרלה 
שהיתה אתמול בראשון לציון בנוכחות מנהל רשות הספורט יריב אורן . בבית השני 
יתמודדו שוודיה , דנמרק , ניגריה , פורטוגל , טורקיה , אסטוניה ונבחרת 
בית ספר עמל ב מפתח תקוה . אלופת הבנות , נבחרת בית הספר קציר ברחובות , 
הוגרלה בבית אחד עם צרפת , דנמרק , טורקיה , ניגריה ואוסטריה . בבית 
השני יתמודדו נבחרת בליך מרמת גן , ספרד , לוקסמבורג , בלגיה , שוודיה 
ומערב גרמניה . ס"ה יתמודדו באליפות 62 נבחרות ם - 41 מדינות . טקס הפתיחה 
יהיה ב - 2 באפריל בהיכל הספורט העירוני של ראשון לציון . מישחקי הגמר יתקיימו 
במוצאי שבת 7 באפריל . לאחר מכן יהיה טקס הסיום וחלוקת הפרסים . המארגנים 
הכינו תוכנית תרבותית עשירה למשתתפי האליפות ובה ישולב מצעד ססגוני בראשון 
לציון . בנוסף לכך יהיו טיול בירושלים , ביקור בקיבוצים , במכון וייצמן , 
ערב לראשי המשלחות , ערב פולקלור , אירוח בבתי תלמידי בתי הספר התיכוניים 
בראשון לציון ואירועים חברתיים מיוחדים . 
