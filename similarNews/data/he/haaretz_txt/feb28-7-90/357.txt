קופנהאגן ( מיוחד ל"הארץ " ) . דובר מחתרת אריתריאה בשטוקהולם מסר כי נמל 
מאסאווה , שנכבש על ידי צבא המורדים , לא יופעל כל עוד יימשכו התקפות מטוסי 
צבא אתיופיה על הנמל והעיר מאסאווה . לאתיופיה שליטה אווירית מוחלטת ומטוסי 
אתיופיה גרמו להשמדת רוב מאגרי המזון , שרוכזו בנמל לצורך חלוקתם בין חמישה 
מיליון תושבי אתיופיה . בנמל רוכזו יותר מחמישים אלף טונות מזון , שהועלו 
באש , לאחר הפצצת הנמל . נציגים של ארגוני סעד חוששים למותם של מאות אלפים , 
בשל מחסור במזון . הדובר מסר כי מתנהל כיום קרב על העיר המבוצרת קרן . 
קרן היתה העיר הראשונה שכבש הגנרל הבריטי ווינגייט ב1491 , בסיוע קצינים 
ישראלים מאנשי פלוגות הלילה " . ממשלת אתיופיה מונעת כל העברת מידע על ידי 
עיתונאים על הנעשה בחזית . שגרירות שוודיה באדיס אבבה , שדיווחה במישרין 
בשיחות טלפון עם כתבי רדיו שוודיה על הנעשה בבירת אתיופיה , שומרת על שתיקה , 
לאחר שננזפה . בהתאם לידיעות שהצליחו להעביר כתבים מאדיס אבבה בדרכי עקיפין , 
משמש כיום נמל גיבוטי כנמל חלופי להעברת ציוד חיוני , לאחר נפילת נמל מאסאווה 
וחסימת הדרך מנמל אסעב , נמלה השני של אתיופיה בים סוף . 
