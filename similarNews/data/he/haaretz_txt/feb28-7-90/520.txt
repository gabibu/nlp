אתמול בבוקר רצחו ארבעה צעירים רעולי פנים גבר בן 73 במחנה הפליטים אל בורייג . 
הם חדרו לביתו של סעדי עבד אל - רחמן בעת שישן , וירו כדור אחד בראשו . 
מקורות ערביים מסרו כי הנרצח שיתף פעולה עם השלטונות . מקורות משטרתיים 
מסרו כי הנרצח הוא בעל עבר פלילי עשיר , וכי נפתחה חקירה . מקורות צבאיים 
מסרו כי בהתנגשויות שהיו ברצועת עזה במשך סוף השבוע נפצעו שני תושבים אחד 
בחאן - יונס ואחד בעיר עזה . מקורות ערביים אישרו מידע זה . מקורות ערביים 
דיווחו על התנגשויות במחנות הפליטים , ובמספר מוקדים בעיר עזה ובחאן - יונס . 
שני בקבוקי תבערה הושלכו אתמול על סיור של חיילי צה"ל ליד בית החולים אל - 
אהלי בעזה . מקורות צבאיים מסרו כי צעירים יידו אבנים אל עבר חייל הסיור 
מבית החולים . הסיור התקרב לעבר המקום ממנו הושלכו האבנים , ואז הושלך 
לעברם בקבוק תבערה . הבקבוק התנפץ על הכביש והתלקח , אך לא פגע באנשי הסיור . 
הקצין שפיקד על הסיור החל במרדף אחר צעירים שנראו בורחים מהמקום ואז הושלך 
בקבוק נוסף לעבר הסיור . גם בקבוק זה לא פגע בחיילים . אנשי המינהל האזרחי 
נכנסו לביה"ח אהלי , והזהירו את ההנהלה כי אל לה לאפשר מעשים כאלה מתחום 
בית החולים . מקורות צבאיים מסרו כי בימים הקרובים יינקטו פעולות למניעת 
הישנות אירועים דומים בבית החולים . במחנה הפליטים רפיח נמשך העוצר זה היום 
החמישי ברציפות , וכוחות הביטחון אפשרו לתושבי המחנה להצטייד במזון . קפידבינמקורות 
פלשתיניים דיווחו על שלושה פצועים בהתנגשויות בין תושבים לצבא בסוף השבוע 
בגדה . שניים מן הפצועים הם תושבי מחנה הפליטים טול - כרם ואחד הוא מקלקיליה . 
בבית - פוריק , ליד שכם , קיים אתמול צה"ל מבצע יזום בהיקף גדול , למעצר 
מבוקשים . ביום חמישי ניסתה חבורה של רעולי פנים לחטוף תושב מהכפר , בו 
חשדו כי הוא משתף פעולה עם כוחות הביטחון . מאז מעצרם של שני מפקדים בכירים 
של הפתח בכפר , לפני שבוע , מנסים אנשי הפתח לעלות על עקבות מוסרי המידע 
שאיפשר את תפיסתם . ביום חמישי הגיעו רעולי הפנים לביתו של פוואז אבו - 
חייט , בן 65 , בו חשדו כי מסר את המידע . האיש הסתגר בקומה השנייה של 
ביתו , וירה לעברם מאקדחו . לפי עדויות תושבי הכפר , הגיבו רעולי הפנים 
בזריקת רימון גז שהיה ברשותם , והסתלקו מהמקום . פעולות יזומות של צה"ל 
היו בסוף השבוע גם בכפרים תקוע , קטנה , בית - סאחור , סילואד , חאוורה , 
אזאויה וברוקין . כך מסרו מקורות פלשתיניים . בחברון נמשך העוצר החלקי 
מאז דקירתו של התייר האנגלי טימותי אוסאליבן , בן 75 , ביום רביעי שעבר . 
גם באל - בירה היה בסוף השבוע עוצר חלקי בעקבות ידוי בקבוק תבערה על אוטובוס 
ישראלי בשכונת שראפה . כוחות הביטחון אטמו ביום חמישי את בתיהם של שלושה 
מתושבי הכפר טאמון , ליד גנין , שנחשדו בביצוע שורה של פגיעות כנגד החקלאות 
בישובי הבקעה במהלך שנת 88 . השלושה גם נחשדו בידוי בקבוקי תבערה על בתי 
תושבים שנחשדו בסיוע לשלטונות . הרכב של שלושה משופטי בית המשפט הצבאי בשכם , 
בראשות אב בית הדין , רס"ן יעקב לרר , גזר אתמול מאסר עולם על שלושה מתושבי 
הכפר ברקא , ליד שכם . השלושה טאלע דגלס , בן 62 , באסם סעיד דגלס , 
בן 22 , ורבאח אבו - עמאר , בן 72 , הואשמו ברצח תושב כפרם , מוחמד 
סאלם , שנחשד בשיתוף פעולה עם השלטונות . הרצח היה ב88 . 01 . הם הורשעו 
גם בחברות באירגון הפת"ח , באימונים בנשק , וביידוי בקבוקי תבערה על כלי 
רכב ישראליים . ערב מתן גזר הדין התקיים בכפר ברקא כנס גדול לתמיכה בנאשמים , 
בהשתתפות מאות מתושבי הכפר . המשתתפים נשאו תמונות של ערפאת והניפו דגלי 
אש"ף , וקבוצה של 051 נשים קיימה מצעד . 
