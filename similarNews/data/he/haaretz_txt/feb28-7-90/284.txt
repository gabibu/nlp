כדי להגיע למרכז עיר באירופה , עליכם לחפש על השלטים בכניסה לעיר רק שלט 
אחד , שעליו מופיעה המלה " סנטרו " ( מרכז ) , הכתובה תמיד בתוך ריבוע 
לבן . השלט יופיע גם בכל פעם שיהיה עליכם לפנות ימינה או שמאלה . הכלל 
הוא , שכל זמן שאינכם רואים שלט נוסף , לאחר שחלפתם על פני הקודם , עליכם 
להמשיך לנסוע ישר קדימה . שילוט לשכת התיירות העירונית , הוא מערכת נוספת 
האמורה להביאכם ללשכת התיירות . הלשכה מצויה במרכז העיר , כדי שתוכל לשרת 
ביעילות את התיירים . סימונה בשלטים הוא ! ( סימן קריאה ) . רצוי להיעזר 
במערכת שילוט נוספת . בערים רבות מופיע שילוט נפרד לאתרים חשובים כמו לקתדרלה , 
לארמון , למוזיאון או לכיכר . מומלץ להיעזר אך ורק בשילוט המוביל לקתדרלה , 
מפני שבדרך כלל היא נמצאת במרכז העיר העתיקה , בעוד שאתרים אחרים , חשובים 
ככל שיהיו , עלולים להימצא בפרברי העיר . בספרד , גם כשאתם נוהגים לפי 
שלטי הסנטרו , לשכת התיירות והקתדרלה , מוטב להיעצר לעתים תכופות ולשאול 
עוברים ושבים אם אמנם אתם נמצאים בדרך הנכונה . אחרת , תבזבזו שעות יקרות 
בשיטוט מעצבן בסימטאות העיר , בניסיונות שווא למצוא את המרכז . 
