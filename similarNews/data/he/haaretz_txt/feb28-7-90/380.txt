רומא ( אי - פי ) . שני ארכיבישופים נציגי הוואתיקן , ינהלו שיחות באוקראינה 
במטרה להביא לדו קיום בין הכנסיה הקאתולית לבין הכנסיה הרוסית אורתודוקסית 
בבריה"ם . כך מסרו אתמול נציגי הכנסיה האוקראינית . לדבריהם יחלו השיחות 
ב7 במארס בלבוב . את הוואתיקן ייצגו ארכיבישוף מירוסלב מריוסין , אוקראיני 
קאתולי , מזכיר איגוד הכנסיות המזרחיות שליד הכס הקדוש , והארכיבישוף סטפן 
סוליק , מן הקהילה האוקראינית של פילדלפיה והמטרופוליטן של הקאתולים האוקראינים 
בארה"ב . משלחת ואתיקן בדרג רם ביותר נועדה בינואר במוסקווה עם מנהיגים קאתולים 
ואורתודוקסים . בשנת 6491 אילץ סטאלין את הקאתולים האוקראינים להתמזג עם 
הכנסיה הרוסית האורתודוקסית , אך הקאתולים ירדו למחתרת ושמרו על דתם , 
ועתה הם מבקשים הן הכרה רשמית והן את החזרת רכושם . הכנסיה האורתודוקסית 
מתנגדת לשתי הדרישות . לפני הגיעם לאוקראינה ייפגשו נציגי הוואתיקן במוסקווה 
עם נציגי הפטריארכאט של מוסקווה . אחר כך הם יסיירו במשך שבוע בכמה אזורים 
באוקראינה . 
