" מהמשתייכים לדור הנפילים של אישי הרוח היהודים בגרמניה " , כך סיווג הרב 
ד"ר ארתור הרצברג את פרופסור נחום גלצר , שנפטר בסוף שבוע שעבר בטוקסון 
אריזונה , שם נהג לשהות בימי החורף . פרוף נחום גלצר , שהיה בן 68 במותו , 
היה מאישי הרוח וההיסטוריונים הבולטים ביהדות ארצות - הברית . לפי אומדן 
אחד פירסם 062 ספרים ומחקרים , רובם בנושאי היסטוריה יהודית . לדברי תלמידיו 
ויודעיו , בלט בעיקר בכך , שחרף העובדה כי למעלה ממחצית חייו התגורר בארצות - 
הברית , שמר על ייחודו כאיש רוח ששורשיו בתרבות היהודית המזרח אירופאית . 
נחום נורברט גלצר נולד בלמברג ( לבוב ) בשנת 3091 . למד והשתלם בפרנקפורט 
ואת תוארו האקדמאי קיבל עם תום לימודיו באוניברסיטת פרנקפורט . תקופה קצרה 
כיהן כמרצה באוניברסיטה זו . היה אחד מתלמידיו הקרובים של פרנץ רוזנצווייג 
ושימש כעוזרו הקרוב בניהול המוסד החינוכי " להרהאוס " שרוזנצווייג יסד 
בפרנקפורט . בשנת 3391 , עם עלות היטלר לשלטון , עלה עם אשתו אנה סטייבל 
לישראל ולימד בחיפה . בשנת 8391 היגר לארצות - הברית . תקופה קצרה כיהן 
כמרצה בבית המדרש למורים של ישיבה - יוניברסיטי וב0591 עבר לאוניברסיטת ברנדייס 
והיה ממייסדי המרכז למדעי היהדות באוניברסיטה יוקרתית זו . פרוף גלצר היה 
מן המרצים הפופולאריים והאהובים בברנדייס . רבים מתלמידיו לשעבר נושאים 
בכהונות בכירות באוניברסיטאות ובמוסדות לחינוך גבוה בארה"ב . ב3791 עבר 
לאוניברסיטת בוסטון כמרצה ללימודי דת . עוד בהיותו בגרמניה נמנה על העורכים 
הבכירים של הוצאת שוקן , ולאחר שהשתקע בארה"ב כיהן שנים אחדות כעורך בהוצאת 
הספרים שוקן בניו יורק . בתפקיד זה טיפל בעיקר בתרגומם לאנגלית ובהכנתם 
לדפוס של ספרי פרנץ קפקא , מרטין בובר וש"י עגנון . פרוף גלצר נחשב לאחד 
מגדולי המומחים בעולם לפרנץ קפקא והיה ברסמכא בכל הקשור לחייו ופעליו של 
פרנץ רוזנצוויג . ספרו על מורו רוזנצווייג מקובל כחשוב ביותר שנכתב על איש 
הרוח היהודי המפורסם . הוא פרסם ספרים ומחקרים רבים על תולדות הבית השני 
ועל התנאים . אחד מספריו המרכזיים הוא " השקפת התנאים על ההיסטוריה " . 
חיבר גם מחקר היסטורי מקיף על תקופת התלמוד ועל הלל הזקן . 
