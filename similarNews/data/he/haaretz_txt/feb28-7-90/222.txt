מטוס גמבו של אל - על התקרב " בצורה מסוכנת " למטוס של חברת בריטיש - איירווייס , 
לאחר שסטה מנתיבו המתוכנן בצפון האוקיינוס האטלנטי . חברת התעופה הבריטית 
הגישה תלונה רשמית בנושא לשלטונות התעופה של איסלנד , אשר בתחום פיקוחה 
האווירי אירעה התקרית האווירית . בעקבות תלונה זו , הוקמה ועדת חקירה מיוחדת 
בחברת אל - על ובמנהל התעופה האזרחית של משרד התחבורה . במקביל נבדק הנושא 
ע"י שלטונות הפיקוח האווירי של איסלנד ובריטניה . התקרית התרחשה לפני כשבועיים 
בשעות אור . היתה זו טיסה שהמריאה מישראל דרך לונדון לארה"ב . את המטוס 
הטיס יו"ר איגוד הטייסים של ישראל , הקברניט יצחק גונן . מטוס הבואינג - 
747 של אל - על , סטה מנתיבו המתוכנן והגיע לקרבתו של המטוס הבריטי , מבלי 
שהפיקוח האווירי של איסלנד יבחין במתרחש או יזהיר את אחד משני המטוסים מפני 
ההתקרבות המסוכנת . דובר חברת אל - על , נחמן קליימן , אמר אמש בתגובה , 
כי לא היה מדובר במצב של " כמעט תאונה " אווירית . הגדרה זו חלה , לדבריו , 
רק לגבי מצב בו חייב אחד משני המטוסים לנקוט בפעולה מעשית , דוגמת הנמכה . 
מצב זה לא התקיים באירוע שנוצר , ואף לא אחד משני המטוסים לא אולץ לבצע 
פעולה מעין זו , כדי למנוע התנגשות אווירית . לדברי קליימן , מצב קרוב 
באוויר נחשב גם מרחק של אלף מטר . עם - זאת אישר הדובר כי התקרית האווירית 
נבדקת על - ידי חברת התעופה , ועד סיום הבדיקה הוא מנוע מלמסור פרטים נוספים . 
