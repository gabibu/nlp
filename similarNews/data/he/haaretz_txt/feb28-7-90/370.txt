במסיבת עיתונאים במלון " נשיונאל פאלאס " במזרח ירושלים הודיעו אתמול שלושה 
מראשי התאחדויות הפועלים העיקריות בגדה על איחוד . בשלושת הימים האחרונים 
נערכו בשטחים בחירות לוועד הפועל של הארגון , ותומכי הפת"ח קיבלו רוב . 
כיו"ר של הארגון המאוחד נבחר שאהר סעד , מנהיג התאחדות הפועלים בגדה , 
המזוהה עם הפתח . בארגון החדש יפעלו שלוש התאחדויות פועלים , מתוך ארבע 
הקיימות בגדה , ונושאות שמות דומים : התאחדות הפועלים בהנהגתו של סעד , 
חזית הפעולה המאוגדת הפרוגרסיבית בהנהגת צלאח אבו - קטיש , המזוהה עם החזית 
העממית , והתאחדות הפועלים בהנהגת גורג חיזבון , המזוהה עם המפלגה הקומוניסטית 
הפלשתינית . גוש איחוד הפועלים בהנהגת מחמוד זיאדה , המזוהה עם החזית הדמוקרטית , 
לא הצטרפה לאיחוד , ואנשיה פרסמו אתמול כרוז בגנות ההסכם . הם טוענים 
כי לא זכו לייצוג הולם במסגרת ארגון הגג החדש . ההודעה חתומה ע"י אמנה רימאווי , 
המזכירה הכללית של האיגוד ( מנהיג האיגוד , מחמוד זיאדה , יושב בכלא ) 
. לדבריה , האיחוד אינו משקף את יחסי הכוחות האמיתיים בין האיגודים . 
האיחוד הנוכחי התאפשר בעקבות כנס איגודי פועלים שיזם אש"ף בקהיר בינואר 09 , 
כדי להביא לאיחוד השורות באיגודי הפועלים בשטחים . 
