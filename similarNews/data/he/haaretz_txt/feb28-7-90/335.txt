יושב - ראש המפלגה הסוציאליסטית ההונגרית בתה החוקית של המפלגה הקומוניסטית , 
ששלטה כאן במשך שנים מקונן על שכל המפלגות האחרות הכריזו עליה מה שאפשר 
לתאר כחרם . ואמנם , אין ספק כי חטאים רבים נזקפו לחובת השלטון הזה החל 
במתיאש ראקושי וכלה ביאנוש קאדר חלקם ביוזמת החוטאים , חלקם בהיותם אנוסים 
על - פי הדיבור ממוסקווה . ואולם , יש גם צד שכנגד אותו צד הניכר גם בגרמניה 
המזרחית , שאף על מפלגת - השלטון שלה הוכרז חרם דומה : בהנהגתה של המפלגה 
נבנתה המדינה איכשהו מהריסותיה , הגם שבחצרות הבתים , ואף המשוקמים שבעיר 
הבירה , עומד ריח דלות . יתר על כן , בהשוואה למה שהונגריה היתה לפני 
מלחמת - העולם השנייה , רמת - החיים של האוכלוסייה עלתה , וחשוב לא פחות : 
נחלקה ביתר שוויון . ולא נשכח כאן כי שיטות השלטון , מראקושי ועד קאדר , 
לא היו שונות משיטות קודמיהם ; ולאמיתו של דבר , שנות קאדר , ובמיוחד 
חציין הראשון , היו הטובות והאנושיות בהיסטוריה של העם ההונגרי . אך כל 
זה נשכח . היום מדברים הכל בשבחו של משטר השוק , אף שהיו בו מאות אלפי 
פועלים מובטלים , ועוד מאות אלפי עובדי - אדמה חסרי - כל במשך העשורים שבין 
שתי מלחמות - העולם . וכן מדברים בשבח הדמוקרטיה , שעליה יודעים רק מקריאה 
ובספרים או מצפייה בסרטי - קולנוע אמריקאיים . ואולם , פרט לצכוסלובקיה , 
נכון הנאמר כאן גם לעברם ולהתנהגותם בהווה של שאר עמי אירופה המזרחית : 
זעם ההמונים מופנה נגד אלה שבסופו - של - חשבון הטיבו עמם . חריגה ביניהם 
רומניה , שבחלקה נפלו מנהיג והנהגה שהרסו את העם והארץ , כאילו במזיד . 
בית - הנבחרים דן כאן בימים אלה בחוקי הבחירה הדמוקרטית לבית - המחוקקים 
של העתיד . בתוך כך הם תקועים , כדרכם של המהדרין מן המהדרין , בשאלת 
הלגיטימיות . שאלה זו התעוררה בקשר לבחירת הנשיא : הוא אמור להיבחר על - 
ידי הפרלמנט , אך לדעת רבים מחברי הבית , צריך לתקן את החוקה שתוקנה לא - 
כבר , כדי שהבחירה תיעשה בהצבעה עממית . בשקלא וטריא שהתפתחו סביב עניין 
זה , היו חברי פרלמנט שהזכירו כי הם וחבריהם לא נבחרו באופן הדמוקרטי ביותר , 
ועל כן , זכותם לקבוע כללים שיחייבו את הדמוקרטיה המושלמת של העתיד , 
אינה נעלה מספק . אך זה הצד הקליל : מכביד יותר חסרונה של קונצפציה ניהולית , 
במיוחד בתחום הכלכלה . בגרמניה נפתרה השאלה : בפועל תקבל האחות המערבית 
הגדולה את האפוטרופסות על אחותה המזרחית , לרבות החובה לדאוג למחייתה ברמה 
כלשהי , אם כי לא בהכרח ברמה שלה עצמה . אך אין הונגריה מערבית ואולי 
יש מי שמצר עכשיו על ניתוק הקשר עם אוסטריה וצכוסלובקיה , שהיו שני המרכיבים 
המתקדמים של המונרכיה האוסטרו - הונגרית . תחת זאת , אפשר לשמוע כאן על 
חלומות של הצטרפות , למשל , לשוק המשותף , או על צירופים דמיוניים עוד 
יותר שנקרא להם לשם הקיצור : קהילת העמים השוכנים בעמק הדנובה . ההערכה 
השגורה , המקובלת גם על יודעי - דבר , כי המדינה זקוקה לעירוי דם , כלומר , 
השקעות - חוץ ומעורבות - חוץ בניהול השוטף של המשק , על - פי כלליו של 
משטר השוק . ההונגרים אינם סומכים על עצמם בנדון , ובצדק . אמנם הם מודעים 
להשקעות - הסרק ולבטלנות בניהול בעבר , אך זו מדעת שבדיעבד , ואין להחליפה 
ביכולת להטיב את דרכיהם בכוחות עצמם . כנגד זה , יש גם דעה הגורסת שאם 
כי המעבר לא יהיה קל , יש למשק ההונגרי הכוונה למשק כפי שהוא קיים עתה 
סיכוי להגיע לשיפור מהיר ; ( משהו המזכיר את הדעה הנשמעת בימים אלה בשתי 
הגרמניות גם יחד , כי הנס הכלכלי הגרמני הבא יתרחש דווקא בגרמניה המזרחית ) 
. דעה כזאת הביע אחד מראשיו של מוסד כלכלי מרכזי כאן , ולכאורה אפשר שהוא 
צודק . ואולם רק לכאורה . בין השאר בגלל חסרונו ואולי צריך לומר : אי - 
אמינותו של המידע העובדתי . הנתונים הסטטיסטיים אינם בדוקים . יש גורסים 
כי אפילו מי שהוסמכו לכך אינם יודעים לאשורן את העובדות שמאחורי הנתונים 
המודפסים בשנתון הסטטיסטי . יוזמה פרטית , מרכיב שלא יסולא בפז במשטר - 
שוק תקין , הנוגעת למסעדה או לבוטיקים של דברי - לבוש זולים הממלאים את 
בודפשט , יכולה לשגשג על בסיס רישומים בפנקס קטן שבכיס היזם . אך שונה 
הדבר כשמדובר במפעל המעסיק רבבות עובדים ויש לא - מעטים כאלה בארץ זו . 
כאן נתבעת אמירת אמת , ולא לידיעת בעליו ומנהליו של מפעל מסוג זה . ודבקות 
באמת כלכלית אינה נקנית אלא בייסורים ובמשך זמן לא - קצר . מקובל כאן לחשוב 
במונחי מודרניזציה , העלאת פריון , והשקעות חוץ אך לא ברור אם הנאמר בראשית 
המשפט אמנם חדר למוחות . 
