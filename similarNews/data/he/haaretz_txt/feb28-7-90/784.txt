החשב הכללי של משרד האוצר הורה לאנשי המחלקה המוניטרית בבנק ישראל לבטל מסוף 
חודש מארס את תנאי ההשקעה המועדפים של קרנות הפנסיה באיגרות - חוב . עד כה , 
היו קרנות הפנסיה רשאיות להשקיע את הכספים באיגרות - חוב מיוחדות של בנק 
ישראל עד 41 בכל חודש יום לפני פרסום מדד החודש הקודם . הטבה זו אפשרה , 
למעשה , לקרנות הפנסיה ליהנות מחצי מדד נוסף , והקנתה להן עדיפות משמעותית 
על - פני אפיקי החיסכון האחרים . הוראת חשב האוצר קובעת , כי מעתה יוכלו 
קרנות הפנסיה להעביר הזמנות לרכישת איגרות - חוב אך ורק ביום הראשון של כל 
חודש . בעקבות ההוראה החדשה , עדכנו אנשי המחלקה המוניטרית בבנק ישראל 
את מנהלי קרנות הפנסיה בדבר השינויים החדשים . הוראת החשב הכללי משלימה את 
מדיניות אגף שוק ההון במשרד האוצר לאלץ את קרנות הפנסיה להשקיע חלק מכספי 
הצבירה בקרנות בשוק החופשי . מגמה זו עוררה התמרמרות רבה בקרב מנהלי הקרנות . 
בעקבות זאת , החליטה שלשום הוועדה המרכזת של ההסתדרות להשבית את כל המשק , 
אם אכן תצא אל הפועל כוונת הממונה על שוק ההון באוצר . האגף לביטחון סוציאלי 
בהסתדרות הזמין חוות - דעת משפטית , שתקבע האם אין בהרעת תנאי ההשקעה של 
קרנות הפנסיה משום פגיעה בחוק הגנת החסכונות חוק , שחוקק בשנת 4891 , 
זמן קצר לפני הבחירות לכנסת , ונועד להרגיע את הציבור , כי האוצר אינו 
מתכוון לפגוע בחסכונותיו . שר האוצר , שמעון פרס , ושר הכלכלה והתכנון , 
יצחק מודעי , מינו ועדה ציבורית לבחינת נושא הביטוח הפנסיוני בארץ . בראש 
הוועדה עומד יו"ר הנהלת הבורסה לניירות - ערך , חיים שטסל , והיא אמורה 
להגיש את מסקנותיה עד 1 בספטמבר השנה . בכתב המינוי של הוועדה נאמר , כי 
היא תבחן את הנושאים הבאים : מידת יכולת המימוש העתידי של ההתחייבויות הפנסיוניות , 
שנותנות קרנות הפנסיה ; נושא האיזון האקטוארי ; בסיס השכר לצורכי פנסיה ; 
קצב צבירת זכויות הפנסיה ; האחדת גיל הפרישה לנשים ולגברים וקביעתו ; 
רציפות זכויות בין מנגנוני הפנסיה השונים ; בעיות הנובעות מפרישה מוקדמת ; 
והגבלות על מימוש מוקדם של זכויות . כמו - כן , תבדוק הוועדה היבטים שונים 
של הפנסיה התקציבית , לרבות מיקומה במערך הביטוח הפנסיוני במשק , את הצורך 
ביצירת מסגרת לביטוח הפנסיוני ואת דרכי ההשקעה של כספי הצבירה במסלולי הביטוח 
הפנסיוניים השונים , והתאמתם לתנאי שוק ההון . הוועדה תיקח בחשבון בהמלצותיה 
את המגבלות של יכולת המשק ותקציב המדינה לשאת בנטל הביטוח הפנסיוני , ותתייחס 
ליעדים כלכליים לאומיים לטווח ארוך ולהשלכות הביטוח הפנסיוני על עלות העבודה , 
הפעילות המשקית , החיסכון ואפשרויות הצמיחה של המשק . 
