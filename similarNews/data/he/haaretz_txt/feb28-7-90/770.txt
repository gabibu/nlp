( ע ) . הורים לילד בן 8 שלקה , לטענתם , בשיתוק מוחין כתוצאה מחיסון 
משולש , הגישו אתמול לבית המשפט המחוזי בתל - אביב תביעת פיצויים בסכום 
של 4 מיליוני שקלים נגד המדינה . ההורים מציינים , כי כחודשיים לאחר לידתו 
חוסן הילד בתרכיב המשולש , למרות שאמו הסבה את תשומת לבה של אחות טיפת - 
חלב כי מצחו חם ; האחות נגעה בתינוק והשיבה כי ניתן לחסנו , מבלי שטרחה 
למדוד את חומו . בבית מדדה האם את חומו של בנה והתברר כי זה מגיע ל83 מעלות . 
כיממה לאחר החיסון הבחינה האם שבנה מתקשה בהרמת ראשו . היא פנתה לטיפת 
חלב , אולם שם , לטענתה , הרגיעו אותה ושלחוה לביתה ללא כל התייחסות עניינית ; 
רק כשלושה חודשים לאחר החיסון התייחסה אחות טיפת - חלב לראשונה בצורה עניינית 
לבעיה . בספטמבר 18 אושפז הילד בבית חולים בשל דלקת ריאות , והופנה ליחידה 
להתפתחות הילד שבבית החולים בחשד לשיתוק מוחין . טיפולים פיסיותראפיים לא 
הועילו , והרופאים קבעו כי הילד אכן סובל משיתוק מוחין . בכתב התביעה מאשימים 
ההורים את אחות טיפת - חלב ברשלנות , ואת המדינה באחריות שילוחית למעשיה . 
טרם הוגש כתב - הגנה . 
