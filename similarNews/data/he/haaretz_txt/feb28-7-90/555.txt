ואשינגטון ( מיוחד ל"הארץ " ) . הנשיא גורג בוש אמר סמוך לחצות ( שעון 
ישראל ) , כי אין הוא מתכוון לקשור את הסיוע לקליטת יהודי בריה"ם בהתנחלויות , 
אבל הזהיר , כי ארה"ב לא תראה בחיוב התנחלויות חדשות בגדה המערבית ובמזרח 
ירושלים . הוא אמר , שיעמוד על המדיניות הזו בתוקף , וידאג לכך שהיא תתמלא . 
" התנחלויות אינן מועילות לתהליך השלום " , אמר הנשיא לעיתונאים בקליפורניה . 
הוא הוסיף : " יש על זה מחלוקת בישראל , המפלגות בישראל חלוקות בנושא . 
אבל זו עמדת ארה"ב , ואינני עומד לשנותה " . הנשיא שדיבר בעקבות שיחות הפסגה 
שלו עם ראש ממשלת יפאן , הוסיף , כי הוא מקווה שיתאמתו הידיעות הבאות מישראל 
על הסכמת ראש הממשלה יצחק שמיר לנוסחת פשרה אמריקאית . רשתות רדיו בארה"ב 
הבליטו הלילה ידיעה בטלוויזיה הישראלית , שראש הממשלה נענה להפצרות מזכיר 
המדינה בייקר . קפידבינעתה זה דיברתי עם פקידים בכירים " , אמר בוש . " אם 
הידיעות נכונות , אני מוכן להצדיע למזכיר המדינה בייקר , וגם לראש הממשלה 
שמיר , לנשיא מובארק ולאחרים " . בוש הזכיר לעיתונאים , כי " זה שמונה 
חודשים שאנחנו עובדים על זה " , והוסיף בחיוך : " אתם יודעים , זה העולם 
המציאותי שני צעדים קדימה , וצעד אחד אחורה " . קפידבין מקורות אמריקאיים 
רשמיים בתל - אביב הגיבו בתדהמה על התקפותיהם של פוליטיקאים ישראליים על 
מזכיר המדינה , גיימס בייקר , בנושא הסיוע לעלייה , הן משום שאיש לא פעל 
יותר ממנו ומהנשיא בוש בעניין העלייה בכלל , והטיסות הישירות בפרט . המקורות 
הזכירו שראש הממשלה , יצחק שמיר , אף טילפן לבוש להודות לו על הסיוע , 
והביעו תמיהה על הטענות נגדם שעה שהקשר בין העלייה לבין ההתנחלויות נוצר 
על - ידי הצהרות חסרות אחריות בישראל . לדבריהם , דווקא המזכיר בייקר היה 
זה שניסה לנתק בין השניים בשיחותיו במוסקווה כדי לנסות ולהציל את הטיסות 
הישירות . בירושלים הוחלט בסוף השבוע לרסן את ההתקפות על בייקר , בהסתמך 
על הודעתה של דוברת מחלקת המדינה כי ארה"ב תבקש מישראל ערבויות , שההלוואה 
לצרכי קליטה לא תשמש ליישוב עולים בהתנחלויות , כפי שהיא נוהגת בכספי הסיוע . 
דברים אלה פורשו כריכוך לדברי בייקר בשבוע שעבר , ולפיכך הוחלט למנוע הסלמה 
בהתבטאויות . אולם במשרד החוץ הוחלט לצאת במאבק הסברה נגד מאמצי הממשל לטהר 
את אש"ף מפעילות טרוריסטית . בעקבות דברי השבח לאש"ף שהשמיע בשבוע שעבר 
מנהל מחלקת המזרח התיכון במחלקת המדינה , גון קלי , הודיע דובר משרד החוץ 
בירושלים כי קיימות עובדות בלתי ניתנות לערעור שאש"ף ממשיך בפעולות טרור , 
ניסיונות חדירה מעבר לגבול , פעולות טרור בתוך ישראל , הפעלה של מספר 
גדל והולך של תאי מחבלים והרשאה של רצח פלשתינאים על ידי פלשתינאים . לדבריו , 
כל אלה עושים את אש"ף ליוזם המוביל של פעולות טרור במזרח התיכון ב9891 , 
דבר העומד בסתירה בוטה להצהרות ערפאת מ8891 . הדובר פרסם את הנתונים הבאים : 
306 תאי מחבלים פעלו אשתקד ( לעומת 184 בשנה הקודמת ) 223 מבין התאים 
הללו היו ארגונים ממוסדים , מהם 362 של אש"ף ומתוך אלה 691 היו ארגונים 
בשליטת פתחערפאת . בשנת 8891 היו רק 37 ארגונים בשליטתו של פלג זה . 81 
מבין 33 ניסיונות החדירה לישראל היו של ארגוני אש"ף . נתונים אלה פורסמו 
ימים מספר לאחר שגורמי הערכה רשמיים דיווחו לפורום מדיני בכיר , כי אש"ף 
נושא עיניו להסדר מדיני וכי הסדר כזה לא ייתכן בלי שיתוף פעולה מצד ראשי 
הארגון . 
