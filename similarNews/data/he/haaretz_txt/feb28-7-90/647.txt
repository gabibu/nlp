( ע ) . עימאד שחאדה ( 72 ) מעזה , המואשם ברצח הילד אורן בהראמי , 
ביקש אתמול מבית - המשפט המחוזי בתל - אביב להרשיעו בהריגה ולא ברצח , 
מאחר שלטענתו לא התכוון לגרום למותו של הנער . הנאשם , באמצעות סניגורו 
עו"ד שאול עידה , טען כי המוות נגרם בגלל התנגדותו של אורן בהראמי לאפשר 
לו לבצע בגופו מעשה סדום , כפי שחברו , הנאשם גמאל נורי ( 13 ) עשה קודם 
לכן . " אורן סירב , ואמר שהוא רוצה הביתה ואז היכיתי אותו " , טען שחאדה . 
הוא הכחיש כי ביצע בבהראמי מעשה סדום בנסיבות מחמירות . התובעת , עו"ד 
ריקי שפייזר , הדגישה כי שחאדה רצח את אורן בהראמי בכוונה תחילה . לאחר 
הרצח , השמיע בפני חברו , גמאל נורי , טענה כוזבת שלפיה " נתתי לילד 
שבעה שקלים ושלחתי אותו לביתו " . עו"ד שפייזר שללה מכל יסוד את טענתו של 
שחאדה , כי היה בגילופין בעת האירוע . היא טענה , כי התנהגותו אחרי הרצח , 
כאשר הוריד מעליו את מכנסיו המגואלים בדם , לבש את מכנסי הטרנינג של בהראמי 
והמשיך בסדר יומו הרגיל הליכה ל"גן החשמל " ושינה במקום הלינה הקבוע שלו 
מעידה שהיה במצב של פקחות ולא היה שתוי . בימים הקרובים יודיעו השופטים 
על מועד מתן פסק הדין של שחאדה ונורי , המואשם בביצוע מעשה סדום בנסיבות 
מחמירות . 
