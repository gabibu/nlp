נכתב רבות בשנים האחרונות על שיטות חקירה פסולות במשטרה ובשב"ך : לא רק 
בעיטות ושאר ביטויי אלימות פיסית , אלא בעיקר לחצים פסיכולוגיים . לכל 
טענה שלחצים כאלה לא רק בלתי - מוסריים אלא גם מביאים להרבה הודאות - שווא 
והרשעות שגויות , באה תגובה , שגם מוצאת את ביטויה בדו"ח ועדת לנדאו על 
שיטות השב"ך , שבלי לחצים " סבירים " אי - אפשר לשבור חשודים שאחרת היו 
מערימים על חוקריהם . שיטות כאלה שמוכרות בישראל מונהגות גם בבריטניה . 
שם ממדי הבעיה הובילו כמה חוקרים לבחון את ההיבטים הפסיכולוגיים של לחץ משטרתי 
ולנסות ליצור כלים מדעיים למניעת עיוות - דין . על - פי מאמר שהתפרסם בשבועון 
" ניו סיינטיסט " ב1 . 72 , אפילו בלי עינויים פיסיים כלשהם , אנשים 
חפים מפשע נוטים לתת הודאות - שווא רק מפני שאינם מסוגלים לעמוד בלחץ של 
מעצר וחקירה . קפמאביננקודת המוצא , כותב ד"ר דוד כהן , עורך " פסייכולוגי 
ניוז " , היא שעבור המשטרה התוצאה הרצויה של כל חקירה היא הודאה , ולאו 
דווקא האמת . לכן , היא יוצרת תנאים פסיכולוגיים שגורמים לנחקרים בלבול , 
חרדה ואי - הבנת זכויותיהם החוקיות . חוק המשטרה וראיות פליליות נותן הגנה 
מינימלית , לפחות להלכה , מפני עיוותים : הוא דורש הקלטת חקירות , כדי 
למנוע זיכרון לקוי וסילוף מכוון לאחר מעשה , וכן מונע חקירת קטינים , חולי - 
נפש וחשודים עם ליקוי שכלי בלי נוכחותו של אדם הולם מטעם החשוד , בהנחה 
שלאלו אין כל סיכוי לעמוד בחקירה בלי תמיכה פסיכולוגית . אולם מחקרים המצוטטים 
במאמר קובעים שגם חשודים " נורמליים " סובלים ממצב נחות בחקירה . החוק 
הבריטי מחייב הקראת זכויות הנחקר לפני חקירתו , אבל גיסלי גודיונסון מהמכון 
הפסיכיאטרי בלונדון גילה כי לא יותר מרבע מן הנחקרים מסוגלים להבין את פירוש 
הדבר : הבנת לשון המסמך דורשת מנת משכל של למעלה מ001 , בעוד שלרוב החשודים 
במשטרה יש מנת משכל של פחות מ001 . החרדה מפני עינויים פיסיים מוכרת היטב 
כגורם מכריע בהודאות - שווא . אבל גודיונסון ופסיכיאטר נוסף , גיימס מקקית , 
הצליחו להגדיר שלושה סוגים יותר נפוצים . הראשון , המוכר מעט בארץ , 
הוא תופעת ה"פנטזיונרים " : בעיקר אחרי מקרי רצח וחטיפות , אנשים באים למשטרה 
כדי להודות על פשע שכלל אינם קשורים בו , בין אם בגלל רדיפת פרסום או בגלל 
סיבות אחרות . הבעיה המרכזית היא מה שמכונה " ציות כפוי " . מי שנכנס בפעם 
הראשונה בחייו לתא מעצר מרגיש חוסר - אונים , דיסאוריינטציה , בלבול ובדידות . 
בנסיבות אלה , הדבר החשוב ביותר לעציר הוא לצאת מהמצוקה הנפשית , והאמונה , 
שהמשטרה מטפחת בו , שהוא ישוחרר בערבות אם רק יודה , מביאה אותו להגיד 
מה שהחוקרים רוצים לשמוע , אפילו אם אין לזה כל קשר למציאות . החשוד יודע 
שהוא מפליל את עצמו , אבל מוכן לקחת את הסיכון ובלבד שייצא מן המעצר . במצב 
כזה אין מצב של מה שנקרא " בלבול קוגניטיווי " , והחשוד יודע בבירור שהוא 
לא ביצע את העבירה המיוחסת לו . אולם יש סוג שלישי של הודאת - שווא , המכונה 
" הודאה כפויה מופנמת " שבו החשוד כבר איננו בטוח שלא ביצע את העבירה , 
או אפילו מאמין בגרסת המשטרה ומזדהה עמה . תופעה זו מוכרת בעיקר ממשפטים 
פוליטיים , כאשר הנאשם החשוד בסטייה מן הקו הרשמי מפנים את טענת החוקרים 
שהוא אכן כפר בעיקר . אבל גם בחקירות פליליות יכול להיגרם מצב שבו החשוד 
מתחיל לפקפק באמינות זכרונו וגרסתו . כהן מביא במאמרו את המקרה של קרול 
ריצרדסון , אחת מארבעה האסירים ששוחררו לא מכבר לאחר שהראיות המפלילות במשפטם 
התגלו כמפוקפקות : אחרי ששוטרת סטרה אותה תוך כדי חקירה , ואחרי שהראו 
לה את הודאת החבר שלה , היא לא היתה בטוחה עוד בחפותה . כך גם במקרה של 
אדם חף מפשע ששהה ארבעה ימים בתא משטרתי : כמו ריצרדסון , הוודאות כביכול 
של ראיות המשטרה וכושר השכנוע של חוקריו מביאים אותו להתחיל לפקפק באמיתות 
זיכרונו . לדבריו של כהן , המשטרה מודעת היטב לחולשותיהם הפסיכולוגיות 
של נחקרים ומשתדלת לנצלן , במקום לחשוד באמיתות ההודאות שמושגות תחת לחץ 
פסיכולוגי : כמו בארצות אחרות , המשטרה יוצאת מתוך הנחה שמי שנמצא בחקירה 
הוא אכן הפושע , שהכין את סיפורו בעוד מועד , ולכן מותר לבלבל אותו ולסחוט 
ממנו הודאה באמצעות לחצים ותחבולות . זה אולי לגיטימי כאשר החשוד הוא באמת 
הפושע . בכל זאת , חשוב לדעת עד כמה הנחקר עלול ליפול קורבן ללחצים ותחבולות , 
ובתחום זה מנסה המדע לתרום . גודיונסון פיתח בדיקה מדעית של " סוגסטיביליות " , 
שבה הקריאו לנבחנים שתי גרסות של סיפור , עם פרטים נוספים בגרסה השנייה : 
הסוגסטביליים יותר אימצו את הפרטים הנוספים בלי הבחנה , הסוגסטביליים פחות 
סיננו אותם . כמו כן , הוא בדק את מידת ההיכנעות של נבחנים : עד כמה הם 
עשויים להסכים עם אישיות סמכותית , כגון שוטר . קפמאבינבדיקות אלה אינן 
רק תיאורטיות : הן כבר הוצגו בכמה משפטים בבריטניה בניסיון לפסול או לערער 
את הודאות הנאשמים . למשל , אנגין רגהיף הורשע ברצח שוטר , על סמך הודאתו , 
שניתנה בלי נוכחותו של עורך דין . בשלב הערעור , גודיונסון בדק את רגהיף 
ומצא לא רק שיש לו מנת משכל של 4737 , כך שניתן לחשוב שהוא לא הבין על מה 
חתם , אלא גם קיבל ציונים גבוהים מאוד בבדיקות הסוגסטביליות והיכנעות . 
פירוש הדבר , כותב כהן , שרגהיף היה בלאו הכי " עשוי לתת למשטרה את הראיות 
שהאמין שרצתה בהן , ולא את האמת " . אולם בית המשפט לערעורים לא התייחס 
לטענות אלו , מפני שלא הוכח כי רגהיף לוקה בשכלו או חולה - נפש . לטענת 
ארגון " גסטיס " הבריטי יש כ002 הרשעות שגויות בשנה , וכהן מספר שגודיונסון 
הספיק לדבר עם יותר מ051 אסירים שהורשעו , לטענתם , על סמך הודאות - שווא . 
כפי שאפשר לראות מן הערעור שמתברר עתה בארץ בעניין רצח דני כץ , שבו , 
לטענת הסניגור , הוצאו הודאות בשיטה " לוחצת ופסולה " , מתעוררת אותה בעיה , 
לכאורה , לעתים קרובות . יכול להיות שגם בארץ יש למדע הפסיכולוגיה מה 
לתרום לטובת טחנות הצדק . 
