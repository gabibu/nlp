פאריס ( מיוחד ל"הארץ " ) . במאבק הכוחות הפנימי בקרב הנהגת מפלגת השלטון 
הסוציאליסטית נרשם ביממה האחרונה הישג לקבוצתו של נשיא האסיפה הלאומית , 
לוראן פאביוס , בעימות מול ההנהגה המסורתית של המפלגה . ב"הצבעות - מצע " 
שקיימו בסוף השבוע רבבות מפעילי המפלגה במסגרת ההיערכות לקראת ועידת המפלגה , 
בעוד שבועיים , זכה כפי הנראה נוסח - ההצעות של קבוצת פאביוס בשיעור התמיכה 
הגבוה ביותר כ%03 . הנוסח של הפלג היריב , בהנהגתם של מזכ"ל המפלגה פייר 
מורואה ושר החינוך ליונל זוספיין , זכה בשיעור תמיכה כמעט זהה . אולם העובדה 
שפלג פאביוס זכה בתמיכה ניכרת כל כך מול המנגנון המרכזי של המפלגה מוערכת , 
מעבר לסיכומים המספריים גרידא , כהישג מרשים . הנוסח שהוגש על - ידי הפלג 
שבהנהגת ראש הממשלה , מישל רוקאר , זכה ב%42 . הערכה הכללית היא , שפאביוס 
ישמור על יתרונו גם לאחר שתושלם סדרת ההצבעות , בעוד כשבוע , בקלפיות שבאזור 
פאריס . מעבר להיערכות הפנימית לקראת ההכרעות האידיאולוגיות והמדיניות בוועידה 
הקרובה של המפלגה , מבטאת הצבעה זו שלב נוסף בעימות המשולש פאביוס - זוספיין - 
רוקאר במאבק הירושה . למרות העובדה שהנשיא פראנסואה מיטראן נבחר רק לפני 
כשנתיים לתקופת כהונה נשיאותית האמורה להימשך שבע שנים , רוחשת צמרת המפלגה 
הסוציאליסטית מזה יותר משנה במסגרת המאבק על הירושה . השאלה המסעירה את 
המפלגה כבר כיום היא מי יהיה המועמד הסוציאליסטי בבחירות לנשיאות באביב 5991 . 
