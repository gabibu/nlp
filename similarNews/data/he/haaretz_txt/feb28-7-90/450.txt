( ע ) . תושב רמלה , שכלא את רעייתו בביתם למן יום נישואיהם ונהג להכותה 
במשך כל אותה תקופה , הורשע בסוף השבוע בבית המשפט המחוזי בתל אביב בעבירות 
של כליאת שווא , חטיפה ותקיפה . הנאשם , דני חבושה ( 72 ) , הורשע על 
פי הודאתו . גזר דינו יינתן ב31 במארס . בכתב האישום נטען , כי ב62 בפברואר 
98 נשא הנאשם לאשה את המתלוננת . לאחר הנישואים נכנסו להתגורר בבית הנמצא 
בחצר בית הוריו ברמלה . מיום הנישואים נהג הנאשם לכלוא את אשתו בביתם ולא 
איפשר לה לצאת לבדה מן הבית אלא בלוייתו . כאשר יצא את הבית , נהג לנעול 
את אשתו בחדרה ולנתק את קו הטלפון בבית . במהלך תקופת נישואיהם , נטען בכתב 
האישום , נהג הנאשם להכות את אשתו . באחד מימי חודש אוגוסט 98 ניצלה האשה 
הזדמנות שנקרתה לה וברחה לבית הוריה . כעבור כחודש הגיע הנאשם לבית הוריה 
וחטף אותה בכוח יחד עם בתה התינוקת , חרף התנגדותה וזעקותיה לעזרה . למחרת 
הסיע אותה לתחנת המשטרה , שם מסרה האשה הודעת שקר , מפחדו של הנאשם , 
לפיה לא חטף אותה בעלה אלא היא עלתה לרכבו מרצונה . לאחר מכן הסיעה בחזרה 
לביתם ושב לכלוא אותה בבית . 
