זאהה חדיד , ילידת עיראק , בת 83 , רחוקה מן הסטריאוטיף של הארכיטקטית 
הצעירה והמצליחה . המראה המזרח תיכוני שלה אינו מתיישב עם מראה היאפית , 
אם כי האנגלית שבפיה משובחת . חדיד הוזמנה להרצות במינכן על עיצוב . בראשית 
הראיון שהעניקה לעיתונאית מהמגאזין " ליאונרדו " ולי , הדגישה חדיד כי 
מול הגל הגואה של אדריכלימשאינם מושכים ידם מעיצוב מצלחות ועד מנורות עמדתה 
שונה : " מעצבים שהעיצוב הוא התמחותם יכולים לעצב שולחן , ספל או מחבת 
טוב ומהר ממני " . הפעם היחידה שעסקה בעיצוב היתה בבית לונדוני של בעל מפעלי 
עץ , שביקש בית ללא עץ . " אלדו רוסי עשה אמנם קנקן מצוין " , הוסיפה , 
" אך אינני בטוחה שהייתי מצליחה בכך " . זו , אגב , היתה הצהרתה הצנועה 
היחידה . פרסומה של חדיד בא בעקבות זכייתה בתחרות בין - לאומית לתכנון בית 
משרדים בהונג - קונג לפני שבע שנים . באדריכלות אין קשר ישיר בין ביצוע 
לתהילה , וחדיד אינה הראשונה הזוכה בה על סמך תוכניות שלא יצאו לפועל . 
היא הגישה לתחרות ציורים ולא שרטוטים : גופים דינמיים באדום כחול ולבן 
על רקע של מעין מפות טופוגרפיות . הצעתה נדחתה כליל והוחזרה למסגרת התחרות 
רק בלחצו של ארטא איזוסקי ( אדריכל יפאני , מן הבולטים בשנות ה08 ) . 
בעקבות זכייתה בתחרות הונג - קונג הוזמנה להשתתף בתערוכת האדריכלות " דה 
קונסטרוקטיוויזם " שערך פיליף גונסון במוזיאון לאמנות מודרנית בניו יורק . 
היום , שלוש שנים אחרי התערוכה , חדיד מתנערת מקשר לנושא . חדיד מציגה 
תפיסות מגובשות . היא אינה מתפתלת כששואלים אותה על הקשרים תרבותיים , 
אך גם לא תקפוץ על " איזם " זה או אחר . לדעתה , גל הבנייה האדיר השוטף 
אותנו כיום מפגר בתפיסתו הכוללת . שכונות עירוניות שלמות נבנות כאילו היו 
פרוורים , ורובן צפויות להריסה תוך עשר שנים . אופנת המדרחובים אינה פותרת , 
לדעתה , בעיות : " אנשים לא יוותרו על החופש שמעניק להם רכב פרטי לטובת 
התחבורה הציבורית " . השינוי הבסיסי הראשון הנדרש היא טוענת הוא במבנה דירות 
המגורים עצמן . " כשכל מה שנדרש הוא רק מחשב ופקסימיליה , רבים מעדיפים 
לעבוד בביתם . דרוש לפיכך שטח מגורים גדול , ולא המון חדרים בגודל של עכבר " . 
חדיד מאמינה בניו יורק : " האטריום ( חצר פנימית ) שינה את העיר . נוצרו 
חללים ציבוריים שאינם מרכזי קניות או מסעדות אלא מרחב לאינטראקציה . חלק 
מהשימושים מפתיע , כמו העברת חלק מאוסף ויטני לאטריום של בניין חברת ביטוח " . 
את הפוסט - מודרניזם היא מבטלת בגיחוך : " לבנות כוכים מאחורי פסאדה מרשימה , 
כמו בפרויקטים של בופיל , זה חסר טעם לחלוטין . הפוסט נכשל כי לא עסק 
בשינוי החלל " . גם הנטייה ההולכת ומתגברת , באנגליה כבמקומות אחרים , 
לדבוק בבנייה שמרנית כדי להימנע מטעויות קריטיות , נראה לה מוטעית . התפיסה 
החברתית של הארכיטקטית חדיד מורכבת . נלעג בעיניה לבדוק מה " העם " רוצה , 
שהרי " האנשים לא יודעים מה טוב , לא מכירים את האפשרויות ולא צריכים 
להיות גורם שישפיע על התכנון " . מאידך היא מאמינה , שתמיכה ממשלתית מאסיווית , 
נוסח זו הניתנת בצרפת , היא תנאי הכרחי לבנייה טובה . " ארכיטקטורה צריכה 
להיות כמו חשמל מצרך בסיסי שמעלה את רמת החיים " . בעוד כחצי שנה תסתיים 
בנייתם של בניין משרדים ומסעדה בתכנונה של חדיד בטוקיו , וכמעט בו זמנית 
תחנת מכבי אש בצפון גרמניה . אלה הם שני הפרויקטים הגדולים הראשונים שלה . 
בכל אתר היא מנסה להצמיח מבנה מתוך הסיטואציה המדויקת , מבלי לשנות את 
הסביבה הקיימת . מפשרות אינה נטרדת ברור לה שביצוע פרויקטים כאלה תובע 
ויתורים . 
