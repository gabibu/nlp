( ע ) . ראש עיריית הרצליה , אלי לנדאו , פנה אתמול לבית - המשפט המחוזי 
בתל אביב בבקשה להוציא צו מניעה זמני נגד ראש עיריית לוד ויו"ר מרכז השלטון 
המקומי , מקסים לוי , שיאסור עליו לכנס את ישיבת הנהלת מרכז השלטון המקומי . 
אלי לנדאו , באמצעות פרקליטו , עו"ד דב ויסגלס , מציין בעתירה , כי לפני 
מספר חודשים התגלעו חילוקי דעות בינו לבין לוי , באשר לאיוש התפקידים במרכז . 
חילוקי הדעות הובאו להכרעת בורר דוד מגן . על - פי הכרעתו נקבע , כי 
אלי לנדאו יכהן כיו"ר ההנהלה המצומצמת של מרכז השלטון המקומי . בהתאם להחלטה , 
אין לדון בשום נושא בהנהלה , אלא אם יובא קודם לכן , לדיון בהנהלה המצומצמת . 
חרף החלטת מגן , טוען לנדאו , נתקבלה אצלו בימים אלה , הזמנה בה מבקש 
לוי לכנס את הנהלת מרכז השלטון המקומי , לצורך דיון במצב ברשויות המקומיות , 
מינוי דירקטורים לחברות כלכליות , מינוי יועץ משפטי ובחירת יושבי - ראש 
לחטיבות ולוועדות . בעתירה נטען , כי בהתחשב בעובדה שהישיבה זומנה למועד 
בו ישהה לנדאו בחו"ל , קיים חשש כי מטרת לוי היא לנצל את עובדת העדרו . 
עו"ד ויסגלס מדגיש , כי מיד לכשנתקבלה ההזמנה הוא שלח התראה ללוי , כדי 
למנוע את הכינוס . לנדאו דורש מלוי לכנס את ההנהלה המצומצמת לדיון מוקדם 
בענייני הישיבה , בהתאם להחלטת הבורר . " ללנדאו ייגרם נזק רב , אם לא 
יינתן הצו המבוקש , מאחר וההחלטות שתתקבלנה בכינוס עלולות להביא לשינוי 
המצב הקיים " , טוען ויסגלס . לטענתו אין מדובר בניסיון ראשון מצדו של לוי 
להתחמק מהתחייבויותיו במסגרת פסק הבוררות . השופט , אורי גורן , קבע את 
הדיון במעמד שני הצדדים היום . 
