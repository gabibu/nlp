החינוך הפוליטי , שכלל פגישות עם פוליטיקאים בכיתה , היה עד קום המדינה 
חלק ממערכת החינוך הכולל . עם חקיקת חוק חינוך חובה והפיכתה של מערכת החינוך 
לממלכתית , נגזרה על התלמידים התנזרות מכל שיחה עם המורה בנושאים פוליטיים 
אקטואליים , פרט למערכת החינוך הדתי . הבעיות הפוליטיות הקיומיות הממתינות 
לתלמיד התיכון כשייצא לשירות הצבאי ובשנים שלאחריו , אינן באות לדיון בכיתה . 
אמנם בשנת 4891 נפתחו בתי - הספר מחדש להבעת דעות פוליטיות מפי מורים ופוליטיקאים - 
אורחים , בעקבות המלצות ועדת שמידע משנת 3891 . קפמאבינההוראות החדשות אף 
עודדו את המורים להבעת הדעות הפוליטיות , בלי לכפותן על התלמידים . אף על 
פי כן , עד עצם היום הזה , נמשך הטאבו הסמוי על הנושא . ספרי ההיסטוריה 
המשמשים בבית - הספר התיכון מסתיימים כולם במאורעות 3791 . רק באחד מהם אזכור 
קצר של הסכמי קמף - דייוויד . מורי תיכון מעטים מוכנים לארח פוליטיקאים 
בשיעור , או להיענות לתלמידיהם המפצירים בהם לדבר על האינתיפאדה . התלמידים 
מרגישים שהמורים מתחמקים . הנתק בין התלמיד לחיים הפוליטיים נמשך כל שנות 
המדינה . כיצד קרה שבחברה הרואה עצמה כדמוקרטיה , אין למעשה הבעת דעות 
פוליטיות בין כתלי בית הספר התיכון ? לדעת פרוף דני בר - טל מאוניברסיטת 
תל אביב , הדבר נובע מצירוף של סיבות : בבתי הספר לחינוך , המכשירים את 
מורי התיכון , אין שיעורים בנושא חינוך פוליטי . בבית הספר לחינוך באוניברסיטת 
תל - אביב היתה אמנם השתלמות בהעברת אקטואליה , אך הדבר נעשה על בסיס וולונטרי . 
סיבה כבדת משקל אחרת היא חברתית . בנושאים העקרוניים והבסיסיים שוררת בחברה 
הישראלית לא רק אי הסכמה , אלא קיטוב תהומי . בישראל , ההשקפה הפוליטית 
של היחיד חשובה ביצירת קשריו החברתיים , וקובעת כיצד הוא מוערך בעיני האחרים . 
הההבדלים בהשקפות הפוליטיות בישראל כה עזים , עד שנעשו קריטריון לבחירת 
חברים וידידים , ולבחירת בני זוג . המורים חוששים להעלות נושאים השרויים 
באי הסכמה כללית , משום שאינם רוצים שתודבק להם תווית - גנאי בעיני מורים 
ותלמידים , ומפני שאינם רוצים להיקלע לעימות עם תלמידים בעלי השקפה פוליטית 
מוצקה ועם הורי תלמידים . חששות המורים בבתי הספר התיכוניים מתבססים אולי 
על חילוקי דעות מפורשים בסגל האוניברסיטאי , לגבי זכותו או חובתו של המרצה 
לבטא בהרצאה את השקפתו הפוליטית . בעוד פרופסור זה רואה זאת כחובתו לומר 
בהרצאותיו את דעותיו הפוליטיות , סבור פרופסור אחר שזה לא מוסרי מבחינה 
אינטלקטואלית ואקדמית . במצב עניינים זה לא מטפלים בבית הספר התיכון גם בנושאים 
שיש עליהם קונסנסוס , כמו חינוך לדמוקרטיה , אף על פי שמשרד החינוך החליט 
לפני שלוש שנים על תוכנית בת שנתיים של חינוך לדמוקרטיה . התוצאה היא שהתלמיד 
עלול להיתפס למחשבה ששלטון של דמות חזקה בממשלה , או הגבלת חופש הדיבור 
של מיעוט במדינה , יפתרו בעיות שאין להן פתרון . קפמאבינעם זאת , הנוער 
הלומד בבתי הספר התיכוניים עדיין לא התגבש סופית בהכרתו הפוליטית , ולכן 
אין להתעלם מהסכנה שמורה שיתיר לעצמו להביע את דעותיו הפוליטיות , ינסה 
לכפותן על התלמיד . על כן מתבקש , לדעת פרוף בר - טל , חינוך פוליטי שיתאפיין 
בכמה תכונות עיקריות : חינוך לערכים שעליהם יש הסכמה בחברה מבחינת האתוס 
שלה , ובהם דמוקרטיה ואזרחות טובה במדינה דמוקרטית . החינוך יכשיר את התלמיד 
לקלוט ידע פוליטי ולהשתמש בו . החינוך יקנה לתלמיד פתיחות כללית , כלומר 
ירגילו להקשיב ולשמוע הצגת דעות השונות משלו . החינוך יקנה ספקנות לתלמיד , 
כדי שלא יתייחס לכל מה שנכתב או שנאמר , כאל אמת מוחלטת . גם בשומעו את 
הנשיא , את ראש הממשלה או את שר הביטחון , יצליח להבחין בתוך דבריהם בדעות 
המובעות מתוך אינטרס שלהם . 
