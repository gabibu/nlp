שר ההגנה של ונצואלה , גנרל פלימו לופז , יחל הבוקר ביקור של שבוע בישראל 
כאורח של צה"ל ומערכת הביטחון . הגנרל לופז ייפגש עם שר הביטחון , יצחק 
רבין , ועם מנכ"ל משרדו דוד עברי . כן ייפגש עם מפקדים בכירים בצה"ל וישמע 
מהם סקירות . מקורות במשרד הביטחון מסרו , כי האורח יבקר גם בתעשיות הביטחוניות 
אך לפי התוכנית לא יחתום על הסכמים ביטחוניים עם מערכת הביטחון , או על 
עסקות נשק כלשהן . הבוקר יתקבל לופז על ידי שר הביטחון בקריה בת"א . הגנרל 
יסייר גם בירושלים , בטבריה , בנצרת ובמצדה . 
