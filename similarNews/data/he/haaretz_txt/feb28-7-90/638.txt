ורג בוש וראש הממשלה טושיקי קאיפו סיימו שני ימי דיונים ובסופם החליטו כי 
הגיעה העת לפתור מחלוקות כלכליות בוערות בין שתי המדינות , ביניהן כאלה 
הנמשכים כבר מספר שנים . הנשיא וראש הממשלה אמרו בצאתם מן השיחות , כי החלטתם 
נחושה לרדת לעומקם של חילוקי דעות אלה אולם אף אחד מהם לא הבטיח הצלחה . 
" אלה המבינים את הסיבוך הרב ביחסים מסוג זה יכולים להבין כי השגנו כל מה 
שיכולנו וכל מה שקיווינו בדיונים שקיימנו כאן " , אמר קאיפו . הוא אמר לכתבים 
לפני שובו לטוקיו , כי על ממשלת יפאן יהיה לבצע מספר שינויים במדיניותה 
הכלכלית . " הנשיא ואני הסכמנו שיפאן וארה"ב יעשו את מירב המאמצים כדי להביא 
לפתרון מוקדם של הבעיות העומדות על הפרק ברוח של שיתוף פעולה והבנה בין שתי 
המדינות " , אמר קאיפו . שני המנהיגים אמרו , כי הם נמנעו מדיונים בבעיות 
ספציפיות והחליטו במקום זאת להסכים על הדרכים בהן יש לפתור כמה מחילוקי הדעות 
שהחמירו מאד בעת האחרונה , והנוגעים כולם ליחסים הכלכליים בין שתי המדינות . 
בקונגרס בוואשינגטון גבר מאד התסכול נוכח הצפת השוק האמריקאי במוצרים יפאנים , 
בעוד השוק היפאני לא נפתח במידה ראויה בפני סחורות מארה"ב . " אני מתנגד 
להרמת חומות מכס . אמשיך במאבק נגד כל כוונה כזאת , אולם עליכם לדעת כי 
איני יכול להתעלם מאלה שאומרים כי יש לפתוח יותר את השווקימ"אמר ראש הממשלה 
היפאני . ארה"ב רוגזת במיוחד על ההגבלות שהטילה ממשלת יפאן בכל הקשור ביבוא 
מחשבי - על , לווינים ומוצרי עץ . יפאן דחתה את המחאות האמריקאיות והציעה 
לקיים דיונים על התלונות . 
