בפעם הראשונה מאז תחילת ההתקוממות מופץ בשטחים כרוז עצמאי של החזית העממית 
לשחרור פלשתין , המבטא בפומבי חילוקי דעות אידאולוגיים ופוליטיים בתוך " המפקדה 
המאוחדת " . הכרוז , המוגדר ככרוז מספר 1 של החזית העממית , שהופץ בינתיים 
בגדה , בעיקר באזור ירושלים , תוקף את המפקדה המאוחדת של ההתקוממות שבה 
שותפה החזית העממית , ומבקר את נכונות ההנהגה הפלשתינית לבוא למפגש עם הנציגים 
הישראלים לשיחות קהיר . מחברי הכרוז מותחים ביקורת על " גורמים שמסרבים 
נחרצות לשלב בכרוזי המפקדה סעיף מפורש הקורא להתנגד לכיבוש באלימות " . מחברי 
הכרוז מתלוננים כי ישנם גורמים המאוגדים במפקדה המאוחדת , שלא מבצעים את 
הפעילות האלימה ומאמינים שהפעילות ההסברתית כלפי הציבור הישראלי עדיפה . 
הכרוז קורא למפקדה המאוחדת לפנות אל " העם " ולכוונו למעשים . לדוגמה , 
מציעים מחברי הכרוז לנקוט בשיטת המרי האזרחי לסירוגין , כדוגמת מעשה תושבי 
בית - סאחור . לפי השיטה המוצעת יאומץ רעיון המרי הטוטאלי בכל פעם ביישוב 
אחר בשטחים . כן מציעים הם לקיים שביתות בנות יומיים עד חמישה ימים ברציפות 
" כדי לגרום נזק גדול ככל האפשר לכלכלת הכיבוש " ולהכריז על " שטחים משוחררים " 
כמו שנעשה בתחילת האינתיפאדה . קפידבינמחברי הכרוז פונים ישירות לרעולי הפנים 
בדרישה להרבות בשימוש בבקבוקי תבערה נגד מטרות ישראליות , אך הם נמנעים 
מלקרוא במפורש לשימוש בנשק חם . הכרוז מביע צער על כך שאין השתתפות עממית 
נרחבת בהתקוממות וכי המנהל האזרחי שב לשלוט בתחומים כמו מסים ותחבורה . 
ייתכן כי בעניין זה מתכוונים מחברי הכרוז לשובם לעבודה במנהל של חלק מעובדי 
המנהל האזרחי הפלשתינים , שהתפטרו בשלבים המוקדמים של האינתיפאדה . מבחינה 
פוליטית קורא הכרוז להגביר את המאמץ לקידום יוזמת השלום הפלשתינית בתנאי 
שיישמרו , כדבריו , שלושה תנאים : עקרון ההגדרה העצמית , הדרישה למדינה 
ומימוש זכות השיבה . הכרוז מאשים בעקיפין את הוויתורים שעשה אש"ף עד היום 
ואת " טקטיקת הנסיגה " שבה הוא נוקט , אשר לא השיגו , לדבריו , דבר . 
למרות הביקורת כלפי המפקדה המאוחדת והנהגת אש"ף קורא הכרוז להמונים לדבוק 
ב"מפקדה " , שהיא לדבריו " ההישג הגדול ביותר של האינתיפאדה והנכס של ההמונים " , 
ולפיכך היא צריכה להיות קשובה לרחשי הלב של ההמונים . מחברי הכרוז מבטיחים 
כרוזים פוליטיים נוספים . 
