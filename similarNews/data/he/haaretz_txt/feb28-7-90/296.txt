כאן כל היסודות הדרושים , המצבים הבלתי - צפויים , ובעיקר , דמות חידתית 
שהתעלומה האופפת אותה לא נפתרה . התעלומה היא אישיותו וסיפורו של ישראל 
בר , שנאשם בריגול למען הרוסים , בשנות ה06 ישב בכלא שאטה , ומת שם והוא 
בן 45 . בפרשת בר , כפי שהיא נחשפת בסרטו התעודי של יהודה קווה , על שני 
חלקיו , התעלומה האמיתית המסקרנת היא לאו דווקא מעלליו של ישראל בר אלא 
דמותו הסבוכה , גדושת - הסתירות , הבלבול והשקרים . האם היה מרגל ? יש 
מפקפקים בזה עד היום . פרקליטו , הד"ר יעקב הגלר , מזכיר לצופים שבית - 
המשפט לא מצא את בר אשם בבגידה אלא במסירת סודות ביטחוניים , העלולים להביא 
נזק למדינה , לידי איש השגרירות הסובייטית . פרוטוקול המשפט עדיין חסוי , 
והגלר מוסיף כי בר האמין שהיטיב עם מדינת ישראל . גם כמה ידידים טובים שלו 
מאז מעלים שאלות ותהיות . מי שעמד בראש החולייה שעקבה אחריו , צבי מלחין , 
אומר בחיוך שאילו היה עליו לעקוב אחר כל אלה שאיסר הראל חשד בהם , היה 
נזקק לבטליונים של חוקרים . משום כך בחר לעקוב אחר המפעילים הסובייטים . 
גם הוא אינו נראה משוכנע לגמרי באשמה שהוטלה על בר . חוקריו של בר מציינים 
כי לא נמצא שום דבר בעל חשיבות של ממש . בסרט כמו בפרשה עצמה , ניצבים 
זה מול זה , ישראל בר ואיסר הראל . אין ספק שהראל היה משוכנע באשמתו של 
בר , ובהיותו סוכן סובייטי שתול , עוד לפני שהוכח דבר . מי היה הד"ר ישראל 
בר ולמה דבקו ההאשמות דווקא בו ? אין ספק שהיה שקרן כפייתי , שבנה לו ביוגרפיה 
בדויה , לפי רצונות ופנטסיות מודחקות . יתכן שלבסוף האמין בעצמו בביוגרפיה 
שעיצב לו . הוא השתוקק להצטייר כלוחם אמיץ נגד הפאשיזם . כך עולה הסיפור 
על לחימתו בשורות השוצבונד , הארגון הצבאי הסוציאליסטי שלחם בדולפוס , 
בווינה של שנות ה03 . פרק מפואר אחר בביוגרפיה זו היא פרשת השתתפותו במלחמת 
ספרד , המלחמה הרומנטית האחרונה , שנהפכה סמל . הפרוף בנימין שמרון , 
חבר מאותם ימים וינאיים , קובע שבר לא היה בספרד . הסיפור שהיה לו כפיל 
ומופרך מעיקרו . אולי גם בר קרא ספרי בלשים וריגול , אולי היה בעל דמיון 
עשיר . הפרוף צבי יעבץ מעיד על בר שהיה היסטוריון ופרשן צבאי מבריק , עם 
או בלי תואר אקדמאי , בעל ידע וזיכרון מופלאים . יעבץ מספר שכאשר פיטר 
פריי , שלחם באמת בספרד , סיפר פעם על קורותיו שם , התערב בר בשיחה ותיקן 
פרטי - פרטים בסיפורו של פריי . אין פלא שאיש לא חשד בבר . הוא טיפס והגיע 
לצמרת , למשרד הביטחון , נעשה פרשן צבאי בעיתון " הארץ " , כמעט היה לאגדה 
מהלכת . אבל לא בעיניו של איסר הראל , שחשד כנראה בכל וראה מרגלים סובייטים 
בכל פינה , בהתאם לרוח הימים ההם . בר , " עילג בלשונו , ומבריק במחשבתו " , 
חש זרות בחברה הישראלית של אז . מעל לכל רצה לזכות באמונו של נערצו בן - 
גוריון . יש מי שאומר שכל גרסה ביחס לבר היא לגיטימית . אין איש יודע עד 
היום מי היה בר ומה קרה לו . אין ספק שהיה איש מסתורין עד יום מותו . גם 
אשתו רבקה וידידתו אינן יודעות עד היום יותר מחוקריו וידידיו . אבל השתיים 
עדיין מעריצות אותו . משום כך כמדומה בחר יהודה קווה להביא את כל הגרסאות 
האפשריות . אני נוטה להסכים עם הפרוף יעבץ ועם אחרים הטוענים שבר היה בעצם 
איש תמים מאוד , שהיה משוכנע כי תודות לקסמיו האישיים ישכנע את ברית - המועצות 
לעבור לצד ישראל . הוא לא היה היחיד שהאמין אז כי מדיניות ישראל מוטעית 
וכי אסור להמר על קלף אחד ויחד ארה"ב . כרבים האמין שברית - המועצות היה 
הכוח העולה בעולם ועלינו לקשור קשרים אתה . הוא ראה עצמו כצדיק אחד בסדום . 
בכלאו כתב שנענש על שהלך בדרך הפשרה ולא נאבק יחיד נגד הזרם , על דיעותיו . 
כך ראה בכלא שאטה מקום שיוכל סוף - סוף להרגיש בו חופשי ולהיאבק על דיעותיו . 
השגיאה שלו היתה מסירת מסמכים חסויים , אולי באמת כדי לשכנע את הסובייטים . 
חוקריו טוענים שלא היה במסמכים אלה חומר חשוב , מפליל . אבל בר עבר על 
חוק המדינה . כך מצא עצמו חשוף לאיסר הראל . גם כיום יש אנשים העוברים על 
החוק מטעמים אידיאולוגיים . וכך , דווקא התלהבותו של אורי דן , אז כתבו 
הצבאי של " מעריב " , שחרץ את דינו של בר עוד לפני שופטיו , מאיר את בר 
באור סימפטי . אנשים כאורי דן אף הם רואים סביבם משתפי - פעולה ובוגדים 
בכל מקום ; בוגד הוא בעיניהם מי שאינו מסכים לדעתם של שרון ודן . ישראל 
של אז היתה תמימה להפליא . המושג בגידה עורר תדהמה מאין כמוה . אכן מלה 
זו חוזרת ונשנית בדברי העדים מאז . ועל בגידה אין סליחה ומחילה . ייאמר 
לזכות סרטו של יהודה קווה , שיש בו תחקיר חשוב ורציני מאד , ואוסף של פרטי - 
פרטים על פרשת בר . אבל מאז עברו כשלושים שנה ואין די בחזרה על עובדות ועדויות , 
שאלות ותהיות . מסרט תעודי היה אפשר לצפות שפרשת בר תואר בו מזוויות שונות . 
אמנם אורי דן התקומם על נטייה זו , אבל היא לא בלטה דיה . קווה נזהר יתר 
על המידה . כסרט על פרשת - ריגול מרתקת , שהכתה בתדהמה את המדינה , היו 
שני פרקיו של הסרט התעודי חסרי מתח של ממש , פרט למוסיקה של אילן הראל . 
ידיעתנו מראש את הסיום , חייבה את קווה במחשבה נוספת על הצד הקולנועי - 
הטלוויזיוני . גם קצבו של הסרט היה איטי מדי , אם כי אין ספק שקווה והעורך 
עבדו על חיתוכים דרמטיים , רבי - משמעות . היתה טעות לגייס שחקן ( עזרא 
כפרי ) לגלם את דמותו של בר , למרות הדמיון הפיסי המפתיע . ההיאחזות בדרמה 
התעודית , שלא היתה בה דרמה מבוימת של ממש , חוץ מצעידות , כניסות ויציאות , 
פגמה ולא הוסיפה דבר . אכן זה אתגר רציני , שאפילו האנגלים , רבי - אמנים 
בתחום הסרטים התעודיים , נכשלים בו לא פעם . כאן היתה הסחת - דעת ותו לא . 
ואם דנים בשחזורים שהתארכו והיו בנויים על חזרות אין - סופיות , כיצד לא 
שמו לב שהמכוניות כמעט כולן מדגם שנות ה08 , והרי האמינות היא המפתח להצלחתו 
של סרט דוקומנטרי המבוים בחלקיו . אין ספק שקווה עשה מלאכה חשובה מאין כמוה , 
אבל היה צורך להדגיש את הדרמה בפרשה , לחדד את הקצוות בין איסר הראל לבין 
אנשים כפרוף יעבץ , ואפילו מלחין ורפי איתן שפרץ לדירתו של בר , ולא מצא 
בה חומר מפליל . נוגע ללב היה הספר המהוה , " הנסיך הקטן " של סנט - אקזופרי , 
שהיה מונח של שולחנו של בר בתאו בבית - הסוהר ועכשיו הוא מונח בביתו . 
ממנו ציטט משפטים משמעותיים . ספרים אמנם אינם מנקים אדם מאשם , אבל הם 
מעוררים רצון להבין את האיש , חרף כל הבלבול , השקרים הסתירות , ועם כל 
רצונו להוכיח את עצמו , ואולי גם עם הרגשות הפטריוטיים האמיתיים שפעמו בו . 
בר מצטייר כדמות פאתטית . קשה לחוש כלפיו שנאה וכעס . וזו הצלחתו של קווה . 
מכל מקום , המלה האחרונה בפשרת בר עדיין לא נאמרה . מפמכתב , 3 , 3 , 65שבליל 
שבת אין משדרים את " סיבה למסיבה " , ואולי היה תורה של סוף - סוף ? ממילא 
איני מבחינה בהבדלים הדקים בין השתיים . ביום שני מוחרם " מבט " . ביום 
שלישי נופל הגורל על " מבט שני " . את החללים ממלאים כרגיל בפסולת מצויה . 
נותר לנו רק לעקוב אחר נפתולי מוחם של המשביתים למיניהם ושל האחראים על 
הטלוויזיה , ששום דבר אינו מזיז להם . לשלישייה הראל - קור - מקל יש כנראה 
עניינים חשובים יותר לענות בהם , כמו צנזורה ושמירה על כיסאותיהם . זו התמורה 
המובטחת לאגרה , שאם משלמים אותה ואם לאו , אנו מועדים לפורענות בדמות 
שוטרים הפורצים לבתים ומעקלים טלוויזיות . הפיצוי היה מוטי קירשנבאום , 
שעקב אחר החמישייה הפותחת , שיצאה להקים את התנועה לקידום הרעיון הליברלי . 
עם כתבה כזאת אין לנו כבר צורך בניקוי ראש . אלא שהנחמה הנקראת קירשנבאום 
מגיעה אלינו לעתים נדירות מדי . בינתיים עלינו להסתפק בשרי רז . היא יצאה 
למשכנות שאננים , לפסטיבל השירה שם . זה פסטיבל שכמה ישראלים בעלי יומרות 
תרבותיות התרפקו עליו בפומבי והאופטימיות הציתה את דמיונם התרבותי . בעיני 
מצטייר המושג פסטיבל כמנוגד לרוחה של שירה , שהיא עניין אינטימי מאוד . 
גם הקשר בין המשורר לקוראיו הוא בעייתי וסבוך . אבל במקומותינו שליטה רוח 
פסטיבלית והחיים הם כפסטיבל . בכתבה חסרת - השראה של רז , נאמרו בכל זאת 
כמה דברי טעם על שירה ועל הפוליטיקה הרודפת משוררים כאנה אחמטובה , בוריס 
פסטרנק ובלה אחמודלינה . בניגוד למשוררים הישראלים , אלה ברחו מן הפוליטיקה 
אבל היא לא הניחה להם . המשוררים הישראלים מתגנדרים במעורבות פוליטית , 
אבל הם אינם מסתכנים ואף זוכים בטובות - הנאה . מוטב שלא לצפות מקרוב בכותבי 
שירה או בכותבי פרוזה אם טיפחנו אשליות לגביהם . מכל מקום , הכתבה לא הצליחה 
להעביר אלינו מרוחו של הפסטיבל , שאולי היה באמת אירוע יוצא דופן . היא 
היתה שטוחה וחסרת השראה וייחודיות . כיצד איפוא נדע מה קרה שם באמת ? מפמכתב , 
3 , 3 , 24שהד"ר יעל בלאו , נכדתו של ש"י עגנון , נראתה לי כדמות נשית 
שיצאה מאחד מסיפורי סבה . אמה , בתו של עגנון , אמונה ירון , הצטיירה 
דווקא כאשה מעשית מאוד , ששתי רגליה נטועות בקרקע בטוחה . ירון אולי אף 
נגועה בשמץ מרובעת אבל אנו מכירים לה טובה על שהיא ממשיכה נאמנה ומביאה 
לקוראים ממורשת עגנון . הנשים במשפחת עגנון מסקרנות . אשתו של עגנון , 
אסתר , היתה כנראה טיפוס מעניין . לדברי בתה , היתה אשה עצמאית שרצתה 
להגשים את עצמה . לפני בואה לארץ , למדה התעמלות מיוחדת . אבל זלמן שוקן 
כתב לה כי חובתה להיות אשה לבעלה , לשמור עליו , לדאוג למשפחתו . היא 
ענתה לו : קיבלתי את דבריך , ואעשה זאת . אבל לא אהיה אשה שלמה . בישראל 
למדה ערבית ונכדתה , העוסקת בלשון ובספרות הערבית , ירשה זאת לדבריה מסבתה . 
חבל שהראיון עם השתיים היה במסגרת " מדור לדור " , תכנית בעלת אופי דתי 
מסורתי , שהמנחה שלה נוטף מחמדים מסוכרים , שואל שאלות צפויות ואינו מצליח 
למקד נושאים מעניינים באמת . ההפתעה היתה הופעתו של שלמה ניצן , שחלים עליו 
איסורים וחרמות בטלוויזיה . הוא קרא מכתב של עגנון לנכדו . שלמה קור מכין 
עצמו כנראה נפשית ופיסית לקראת " מבט " , כדי לעקוב בזכוכית מגדלת אחר רעיונות 
הכפירה המשוקצים המושתלים שם על - ידי אויבי המדינה . אולי משום כך אינו 
צופה ב"מדור לדור " ואינו מערב קודש בחול . על כל פנים , לא שמענו את 
מחאתו והאשמותיו בעניין זה . מפמכתב , 2 , 2 , 13שלפרקים נזעקים אוהבי - 
החיות ויש סיבות טובות למחאתם . הזעקה האופנתית האחרונה היא נגד הריגת חיות 
לעשיית פרוות . אלא שהמאבק קשה , מפני שתעשיית הפרוות היא תעשייה שהיקפה 
הכספי כמיליארד דולר . מתברר שיש ירידה במכירת הפרוות עד כדי % 57 . חנות 
יוקרתית כהרודס הלונדונית הפסיקה את מכירת הפרוות . כבמקרים רבים שאנו עדים 
בהם לאכזריות כלפי בעלי - חיים , יש שההחלטה גומלת בנו : להיות צמחונים ; 
ועכשיו , לוותר על פרוות . אולם ברוב המקרים , אלו תגובות ספונטניות , 
ללא המשכיות . מזעזע היה סיפורו של החוואי על שיטות ההריגה של המינקים . 
הורגים אותם , הוא מספר , בתאי גזים , וזה מוות מהיר וקל . בעיניה של 
אורלי יניב , שגיליתי בהן כי גם היא אוהבת חיות , נראו , אם איני טועה , 
דמעות . לי היה ברור שהחלטתי בעניין הפרוות היא סופית . השאלה על מי נראית 
הפרווה טוב יותר על בני - אדם או על בעליה החוקיים אינה מצריכה תשובה . 
די להסתכל במינקים החביבים המביטים בנו בעיניים תמימות , ואינם יודעים 
שיצורי - אנוש מכינים להם תאי גזים נעימים ונוחים . מפמכתבת , 1 , 1 , 7שהאם 
אפשר לעשות עמנו חסד ולנקד את השמות הלועזיים בשביל הגברת המגישה את " לקראת 
שידור " , במוצאי שבת ? הניקוד לא יזיק לרבים מן המגישים ; היא זקוקה לזה 
במיוחד . גם אנחנו . 
