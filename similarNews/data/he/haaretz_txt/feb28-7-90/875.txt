מנכ"ל חברת פז אריה לוי מתריע כי השינוי ברמת תחולת הגופרית שבמזוט והצורך 
בייבוא מזוט דל גופרית , עלולים לגרום למחסור חריף בייצור הביטומן שהוא 
האספלט המשמש חומר גלם בתעשיית הכבישים והבנייה . המחסור יווצר מכיוון שאת 
הביטומן הפיקו עד כה ממזוט שתחולת הגופרית שבו היא גבוהה יחסית . פז הינה 
ספקית הביטומן הגדולה ביותר וצבר ההזמנות שלה ל09 . 7 . 1 הגיע ל002 טון . 
היקף צריכת הביטומן צפוי לגדול בעקבות ההערכות כי גל העלייה מברית המועצות , 
יביא לגידול בעבודות התשתית והבנייה . בעקבות ההתרעות של מנהלי חברת פז , 
נערכה במינהל הדלק ישיבה בהשתתפות נציגי בתי הזיקוק . בישיבה דווח כי 
החל מחודש מאי צפוי גידול של % 52 בדרישה לביטומן . נציגי בתי הזיקוק הודיעו 
בישיבה כי מיגבלות של איכות הסביבה , מונעות מהם את הגדלת תפוקת הביטומן . 
נפסלה האפשרות שהביטומן ייוצר בבתי הזיקוק באשדוד , והאפשרות החלופית 
היא הגדלת כושר האיחסון של הביטומן , או ייבוא מוצר זה מחו"ל . דובר משרד 
האנרגיה מסר בתגובה כי את הטענות על מחסור הצפוי באספקת ביטומן יש להפנות 
אל השר לענייני איכות הסביבה רוני מילוא , שקבע תקני זיהום אויר חמורים 
ביותר . 
