( ע ) . תושבת ירושלים הורשעה בבית משפט השלום בעיר בהצבעה שלא כחוק , 
בכך שמסרה את תעודות הזהות , שלה ושל בעלה , באמצעותם הצביעו שני אנשים 
אחרים . היא נידונה שלשום לחודשיים מאסר בפועל , אותם תרצה בעבודות שירות . 
כן נדונה לששה חודשים מאסר על תנאי לשלוש שנים . הנאשמת , חיה הולצמן ( 
04 ) תושבת קריית איתרי בירושלים , הורשעה על פי הודאתה , לפיה תכננה 
לנסוע ב42 לאוקטובר 88 לקנדה עם בעלה ולהיעדר מן הארץ ביום הבחירות לכנסת . 
יום לפני נסיעתה לחו"ל מסרה את תעודות הזהות שלה ושל בעלה לידי פעיל של אגודת 
ישראל במטה המפלגה , שמוקם בדירה בבניין מגוריה של הנאשמת . היא עשתה זאת , 
נטען בכתב האישום , כדי שביום הבחירות לכנסת , עת ייעדרו היא ובעלה מן 
הארץ , יעשו פעילי המפלגה שימוש בתעודות , יתחזו בפני ועדת הקלפי באמצעות 
התעודות ויצביעו עבור אגו"י . ביום הבחירות , בעת שהנאשמת ובעלה היו בחו"ל , 
התייצבו בפני חברי ועדת קלפי מס 932 שני אלמונים , שהתחזו באמצעות התעודות 
של הנאשמת ובעלה , והצביעו בשם בעלי התעודות . הנאשמת , באמצעות פרקליטתה , 
עו"ד שולי דותן , הודתה בעובדות שיוחסו לה בכתב האישום , אך טענה , כי 
לא מסרה את התעודות לידי פעיל באגודת ישראל , אלא הניחה אותן על השולחן 
בחדר ששימש את המפלגה . נציג התביעה ביקש להחמיר עם הנאשמת , משום שנתנה 
ידה לזיוף בצורה מודעת . בגזר הדין קבע השופט רביד , כי מדובר בעבירה חמורה , 
שיכולה לשבש באופן רציני את רצונו של המצביע ולגרום לכך שהכנסת לא תייצג 
את רצונם האמיתי של כלל הבוחרים . לאור מצבה של הנאשמת והעבודה הקהילתית 
החשובה שהיא עושה , הוא החליט לדון אותה למאסר בפועל של חודשיים ולמאסר 
על תנאי של שישה חודשים . 
