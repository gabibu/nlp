את פעולתם של תחנת הכוח של חברת החשמל ואת בתי הזיקוק בחיפה . במועד זה 
אמורים להיכנס לתוקפם הצווים האישיים שהוציא השר לאיכות הסביבה רוני מילוא , 
נגד מנהלי המפעלים , שפולטים לאוויר כ%58 מהמזהם הבעייתי באזור חיפה גפרית 
דו - חמצנית . מהמשרד לאיכות הסביבה נמסר אתמול , כי הצווים האישיים המחמירים 
הוצאו עוד באוקטובר ואף הוארכו מאז פעם אחת למשך חודשיים ואין בכוונת המשרד 
לדחות עתה פעם נוספת את מועד כניסתם לתוקף . יחד עם זאת נמסר , כי אם תהיה 
בעיה של דחייה בימים אחדים לאחד מהמפעלים , המשרד יעבור על כך לסדר היום . 
בישיבת הממשלה אתמול הודיע שר האנרגיה משה שחל כי החל ממועד כניסת הצווים 
האישיים יופסק ייצור החשמל בתחנות הכוח בחיפה ויופסק הייצור בבתי הזיקוק . 
שחל אמר כי נוכח העיכוב שחל בדיון סביב התקנים והצווים האישיים אין מנוס 
מלנקוט בצעדים אלה , זאת לאור העובדה שהמשרד לאיכות הסביבה מסרב לאמץ את 
המלצות הפרוף חיים הררי . הנושא נכלל אתמול בסדר היום של הממשלה , אולם 
לא עלה לדיון לאחר שהממשלה , כדברי משרד האנרגיה , לא התפנתה לקיים דיון 
בנושא זה . במכתב ששיגר אתמול מנכ"ל חברת החשמל , יצחק חופי , לשר שחל , 
עם העתקים לשרי איכות הסביבה , המשפטים והאוצר , נאמר כי החברה תאלץ , 
בלית - ברירה , לסגור את תחנת הכוח בחיפה אם יופעל הצו האישי ב3 . 81 . 
חופי מציין כי התריע כמה פעמים שחברת החשמל זקוקה לפחות לחודש ימים כדי 
להתארגן ולפעול על - פי הצו האישי המקורי של מילוא , או על - פי ההמלצותיו 
של הפרוף הררי . נשיא מכון וייצמן , פרוף חיים הררי , מונה כבודק על - 
ידי ועדת ארבעת השרים כדי לבחון את חילוקי הדעות והפערים בנתונים שהציגו 
משרדי האנרגיה ואיכות הסביבה בקשר למשמעות הפעלתם של הצווים האישיים החדשים 
ועצם אפשרות ישומם בחיפה . לאחר הגשת הדו"ח הודיע מילוא כי יפעיל במועד 
את הצווים האישיים תוך שאיננו מאמץ חלק מהמלצות הפרוף הררי . מחברת החשמל 
הוסבר כי יידרש חודש ימים כדי להכין ולהכשיר את המכלים לקליטת סוגי הדלק 
השונים שעל - פי הצווים האישיים ( שני סוגי דלק ) או על - פי המלצות הררי 
( שלושה סוגי דלק . רק אחד מהם תואם לצו האישי ) . עוד צויין כי אין 
אפשרות להערך , בו - זמנית , לשתי האפשרויות ולכן נדרשת הכרעה מהירה של 
הממשלה . 
