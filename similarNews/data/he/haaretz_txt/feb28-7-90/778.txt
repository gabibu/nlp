( ע ) . הרב ד"ר אהרון קלר , רבה הראשי של נהריה , הביע שלשום בערב 
את תדהמתו על כך שבחוברת הדרכה בשפה הרוסית , שהוצאה לאור על ידי משרד הקליטה 
בשיתוף עם הסוכנות והמופצת בקרב עולי בריה"ם , נקראים העולים שלא לשלוח 
את ילדיהם לבתי ספר דתיים . הקריאה מנומקת בכך , שתוכנית הלימודים בבתי 
ספר אלה אינה מלאה והיא לא תאפשר לבוגריהם להתקבל בעתיד ללימודים אוניברסיטאים . 
הרב קלר , שאמר את הדברים במסיבת ז באדר המסורתית , שערכה החברה קדישא 
בעיר , מסר אתמול בבוקר , כי את החוברת קיבל מאדם שעלה לא מכבר מבריה"ם 
ואשר התרעם על הנאמר בה . בעקבות זאת שיגר הרב מכתב לשר הקליטה , הרב יצחק 
פרץ , בו הוא מתפלא על הנאמר באותה חוברת , בהדגישו שהאינפורמציה אינה 
נכונה ואלפי תלמידים שלמדו בבתי ספר דתיים התקבלו והצליחו לאחר מכן בלימודיהם 
באוניברסיטאות . לטענת הרב נשלח המכתב לשר פרץ ב31 בפברואר , ומאז חלפו 
כבר כמעט שלושה שבועות , אך טרם קיבל כל מענה לפנייתו . ממשרד הקליטה נמסר , 
כי לאחר שהובא האמור בחוברת לידיעת משרד הקליטה על ידי הרב קלר , החליט 
מנכ"ל המשרד , לעכב את הפצת החוברת ולמחוק את הקטע האמור . הם מסרו , 
כי הודעה על כך נמסרה כבר לרב קלר באמצעות מכתב שנשלח אליו ב1 במארס . עם 
זאת , מדגישים אנשי המשרד , שהקטע בו מדובר , אינו מתייחס לכלל החינוך 
הדתי , כי אם אך ורק לחינוך העצמאי ובו נאמר : " החינוך העצמאי מתוקצב 
על ידי משרד החינוך , אבל לבתי ספר אלה יש תוכנית לימודים שונה מהתוכנית 
המומלצת על ידי המשרד והדגש העיקרי הוא במקצועות הדתיים , על חשבון לימודים 
כלליים , דבר שיכול להביא לכך שבוגרים של בתי ספר אלה לא יוכלו להתקבל למוסדות 
השכלה גבוהה . 
