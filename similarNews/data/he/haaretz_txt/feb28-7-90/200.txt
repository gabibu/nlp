מנגואה ( אי - פי ) . לפני שבע שנים , איימו על רמירו גורדיאן במוות 
על שביקר את הממשלה הסנדיניסטית . החווה שלו , קאנדלריה , מטע הבננות 
הגדול ביותר בניקרגואה , הוחרמה מיד . כעת , לאחר שהסנדיניסטים הובסו בבחירות , 
רוצה גורדיאן לקבל חזרה את קאנדלריה , וכמו אנשי עסקים רבים אחרים הוא 
מקווה להעברה שקטה של השילטון לידי האופוזיציה . תכניתה הכלכלית של צאמורו 
קוראת להפרטתן של עשרות חברות שהוחרמו בידי הסנדיניסטים והפכו למעמסה על 
משאבי המדינה . התכנית קוראת להחזרת האדמות המוחרמות בלא לפגוע באלפי משפחות 
האיכרים שנהנו מהרפורמה האגרארית של הסנדיניסטים . מנהיגות האופוזיציה מודעת 
לכך שלא תוכל לקצץ בביורוקרטיה הסנדיניסטית ובכוחות המזויינים מבלי לספק 
מקומות עבודה חדשים לעובדים המפוטרים . אלפרדו צזאר , מעוזריה הבכירים של 
צאמורו , אמר שגם ראשי המפלגה עלולים למצוא עצמם בלא עבודה , אולם הממשלה 
החדשה זקוקה לכמה מהטכנוקרטים ברמות הנמוכות יותר לשם המשך השלטון . אלפי 
אנשי עסקים , טכנאים ואנשי מקצוע ברחו מניקרגואה במהלך העשור הסנדיניסטי . 
בריחת המוחות גרמה לירידה תלולה ברמת הייצור . רבים מהם שוקלים עתה לשוב 
לניקרגואה . " האווירה טובה . התקשרו אלי יזמים רבים שרוצים לשוב . התקשרו 
גם משקיעים מקוסטה - ריקה , והתעניינו לגבי העתיד , " אומר גורדיאן . 
החקלאות היא עמוד השדרה של הכלכלה בניקרגואה ועונת הזריעה מתחילה באפריל , 
כאשר האיכרים מכינים את הקרקע לשתילה . " לרבים ממגדלי הקפה לא היו אמצעים 
לחדש מכונות שהתקלקלו , ולא היה רצון להרחיב את הייצור " , אמר אדגר ארגלו , 
שבבעלותו מטעי קפה במחוז המרכזי של מטגלפה . " אולם עכשיו יהיה לנו החופש 
לפעול , לטעת , ולהתרחב . אתם תראו כיצד הייצור יגדל כבר השנה " , אמר 
ארגואלו . כאשר יוחזרו האדמות המוחרמות לידי בעליהן שיחלו לנצל אותן כראוי , 
צופים כי יוכפל ייצור הקפה , הבננות , ובשר הבקר ענפי הייצוא החקלאיים 
המסורתיים של ניקרגואה . " בתוך שלוש או ארבע שנים נוכל להגיע לרמת היצור 
של 9791 , השנה בה תפשו הסנדיניסטים את השלטון , " אומר גורדיאן . קיים 
צורך דחוף בבנייני מגורים , בתיקון הכבישים המשובשים , ובשיפוץ מערכות 
תיקשורת ותשתית . אנשי העסקים במנגואה נושאים את מבטם לוואשינגטון ארה"ב 
מסרה שתסיר בקרוב את הסנקציות נגד ניקרגואה ותגבש חבילת סיוע כלכלי . 
