במפגש של אקי"ם ( אגודה לקימום מפגרים ) עם מנהלי המסגרות הפרטיות והציבוריות 
למפגרים , הובעה אתמול מחאה חריפה על התעללות הממשלה במפגרים . משרד העבודה 
והרווחה טרם העביר דמי החזקה למסגרות היום עבור חודש ינואר , ואילו לפנימיות 
הועברו במשך כמה חודשים כספים בשיעורים של % 05%07 . מנכ"ל אקי"ם , יאיר 
גלבוע , אמר אתמול כי באחרונה מתקשים במוסדות לרכוש מוצרי מזון בסיסיים . 
כיום שוהים במוסדות פנימייה 000 , 3 חוסים , ועוד 000 , 1 שוהים במעונות - 
יום . גלבוע ציין , כי למרות ההבטחות החוזרות ממשרד העבודה והרווחה , 
הכספים לא הגיעו לבנקים . לדבריו , המערכת פשוט תגווע , לאחר שהעובדים 
לא יקבלו את משכורותיהם . החשש הוא מהרגע שבו יישלחו החוסים הביתה . ד"ר 
יצחק קנדל , המשנה למנכ"ל משרד העבודה והרווחה , המטפל בנושא המפגרים במשרד , 
ציין בתגובה כי מוסר התשלום הגרוע של המשרד נובע מתת - תקצוב משווע . לדבריו , 
לולא העביר האוצר החודש סכומים משלימים , הפנימיות היו מקבלות רק % 01 ממימון 
עלויותיהן . " בפני הפנימיות עומדות שתי ברירות , לאור המצב : לשלוח 
מחצית מהחוסים הביתה , או לתת שירות באיכות ירודה . שתי האלטרנטיבות הן 
בלתי - אפשריות " , אמר ד"ר קנדל . 
