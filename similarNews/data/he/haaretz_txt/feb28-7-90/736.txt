גם לאחר שהתבררו ממדי הפיחות וטווחיו הגמישים , בקעו עדיין קולות זעקה מבניין 
הוועד הפועל ברחוב ארלוזורוב בתל - אביב . ישראל קיסר וראש האיגוד המקצועי 
חיים הברפלד , ואחריהם שורה של מזכירי איגודים מקצועיים , הבטיחו - הזהירו 
מפני אביב וקיץ חמים ביחסי עבודה , לנוכח כוונה לעקר מחדש את תוספת היוקר 
ולפגוע בשכר . היעד הראשון הוא קבורה אלגנטית לדו"ח ועדת זוסמן . המלצות 
הוועדה , לבצע רפורמה במבנה השכר בשירות הציבורי מונחות כפצצת זמן בוועד 
הפועל . ההמלצות מיועדות לעשות סדר בעיסוקיהם , תפקודם , שכרם וקידומם 
של 054 אלף עובדים , וכפועל יוצא מכך , להתקדם אולי לקראת צמצום המגזר 
הציבורי . הכל משבחים את ההמלצות , ובעת ובעונה אחת חוששים מהן , מסתייגים 
מהן ומחפשים דרכי מילוט . הפיחות שהיה ולא היה , הגיש להסתדרות על מגש של 
כסף את פתח המילוט הראשון . הברפלד אמר : מי שמדבר על שחיקת שכר חייב לדעת 
כי פירושה סתימת הגולל על המלצות ועדת זוסמן לרפורמה מפליגה בשכר בשירות 
הציבורי . מהתגובות הראשונות של ראשי ההסתדרות לפיחותים - תיסופים שבדרך , 
היה אפשר לעמוד על ההבדל שבין קיסר לבין האיגוד המקצועי . בעוד שאלה האחרונים 
התמקדו בפסילת המלצות ועדת זוסמן , הוא חייב את הצעדים שננקטו על ידי האוצר 
ודיבר על נכונותו להסכם כולל עם האוצר . קיסר מתנה " שותפות בתוכנית כוללת 
ומוסכמת " בהיענות האוצר לצעדים שיביאו למניעת אבטלה וקליטת עלייה . כאשר 
קיסר בירך על צעדי האוצר האחרונים , ממילא הסכים עם פרס ומי שמכונים בוועד 
הפועל " נערי האוצר " , שיש היגיון וצורך בהתאמת השערים . קיסר יודע זאת 
לא רק כמי שנושא באחריות העליונה לשכירים , אלא גם כמי שנושא באחריות המיניסטריאלית 
לחברת העובדים , קרי כור . אשר לתנאי השני שלו , להסכים למה שכינה " תוכנית 
כוללת לעלייה " , להסתדרות בוודאי שאין מונופול על הדאגה להצלחת קליטתה , 
ובסולם העדיפויות הנוגעות במישרין להסתדרות , יש עדיין נושאים אחרים שלא 
עלה בידיה להסדיר לפני שתציג עצמה כאביר קליטת העלייה . גם אם יש בכוונת 
האוצר להביא לעיקור תוספת היוקר , למרות שאיננו צד להסכם בעניין זה עם ההסתדרות , 
השכירים כבר היו באופרה הזאת ההסכם שתוקפו יפוג בסוף החודש מעקר את תוספת 
היוקר בהסכמת ההסתדרות . השמירה על השכר הריאלי נעשתה במהלך 98 לא באמצעות 
תוספת היוקר כי אם דרך תוספות שכר ישירות וזחילת שכר במגזר הציבורי , ומכוחם 
של הסכמים מפעליים וענפיים במגזר העסקי - יצרני . קיסר , כראש חברת העובדים , 
מודע היטב לצורך להתאים את השכר ליכולתם של המעסיקים לשמור על רמתו הריאלית , 
כמי שנאלץ עד היום לתמרן בין כור לבין האוצר והבנקים הנושים . בסיבוב ראשון 
של המאבק נגד תקציב המדינה , קיסר וההסתדרות הובסו בממשלה ובסיעת מפלגת 
העבודה בכנסת . שורה של סעיפים הנוגעים לגמלאים , לקופת חולים , קרנות 
פנסיה , קצבאות ילדים ופטורים , לא שונו לפי דרישתם , אך למרות גודלה 
של הצעקה , ההסתדרות נזהרה שלא לאיים בהוצאת השכירים לרחובות או בנקיטת 
צעדים ארגוניים כואבים באמת . סביר יותר לקבוע , כי פרס הגיש לקיסר על מגש 
של כסף , עם הפיחות הגמיש , את העילה להמשך המאבק על שינוי תקציב המדינה , 
ונתן בידי האיגודים המקצועיים תחמושת לנהל את המשא ומתן על הסכמי השכר החדשים 
לשנים 2909 בלי להכניס את מימוש המלצות ועדת זוסמן להילוך גבוה . החשבון 
שקוף : ככל שהמלצות ועדת זוסמן יעלו פחות בתקציב המדינה לשנתיים הקרובות , 
ישאר יותר כסף לחלוקה מיידית בתוך סולמות השכר המעוותים והקורסים . באוצר 
טוענים חד - משמעית שסכומים נכבדים שוריינו בתקציב כדי לממש את המלצות ועדת 
זוסמן , אך מסרבים לנקוב בהם כשם שסירבו לנקוב בסכומים ששוריינו לממן הסכמי 
שכר שוטפים . יתירה מזאת , בכירים באוצר מבקשים להפיג את חששותיהם של ראשי 
ההסתדרות מפני המלצות ועדת זוסמן , באומרם שוועדת השרים לענייני כלכלה התחייבה 
לשמור על השכר הריאלי במסגרת ההחלטה לאמץ את המלצות ועדת זוסמן . ההחלטה 
הכורכת אפוא תוכנית כוללת לבלימת האבטלה וקליטת עלייה בהסכמת ההסתדרות למהלכי 
האוצר , מעוררת יותר מתמיהה . האבטלה הגבוהה יחסית הפכה כבר מזמן לעובדת 
חיים , בלי שההסתדרות חרגה מרמת המחאות . ככלות הכל צריך לזכור , כי האיגודים 
המקצועיים מייצגים בראש וראשונה את העובדים , ולא את המובטלים , ונושא 
העלייה מעניין אותם בראייה כוללת לא פחות אך גם לא יותר משהנושא מעניין גופים 
ציבוריים אחרים . קריאה נכונה בין השורות מביאה למסקנה אחת : המו"ם על 
הסכמי השכר והגישושים לקראת עסקת חבילה מתנהלים ממש בימים אלה לא סביב שולחן 
הדיונים כי אם במסע ריכוך פומבי . הפיחות הגמיש סיפק תחמושת לסיבוב הראשון . 
