כוחות צה"ל המופקדים על השמירה במתקן הכליאה פלוגת החוף אנסאר 2 ברצועת 
עזה , סיכלו אתמול את בריחתם של שני עצירים ממתקן הכליאה . מקורות צבאיים 
מסרו , כי שני העצירים אחד ממחנה הפליטים שאטי והשני ממחנה הפליטים אל 
מועאזי פרמו במשך לילה שלם קטע של גדר החוצצת בינם לבין השער הראשי של מתקן 
הכליאה . הם הצליחו לפרום חור שהספיק למעבר אדם , וחצו את הגדר על מנת לברוח 
ממתקן הכליאה . בעת חציית הגדר , נפצעו השניים כתוצאה מפגיעת החתכים בגדר . 
אחד החיילים שהבחין בשני העצירים , הזעיק את השומרים והתנהל מרדף בתוך 
מתקן הכליאה . כעבור מספר דקות נלכדו שני העצירים , ונלקחו לחקירה . לדברי 
מקורות צבאיים , מדובר בשני עצירים מסוכנים ; האחד עצור בגין השלכת בקבוקי 
תבערה , שריפת אוטובוס ועבירות חמורות אחרות . העציר השני צעיר יותר , 
עצור אף הוא בגין עבירות חמורות שביצע נגד כוחות צה"ל . מקורות צבאיים 
מציינים , כי בעקבות ניסיון הבריחה מבית הכלא אנסאר 2 , תוגברה השמירה 
באזור על פי הוראתו של מפקד המתקן . לפני שבועיים סוכל ניסיון בריחה של עצירים 
מהמתקן בידי החיילים המוצבים במקום . מוחזקים בולרוב עצירים לפני משפט , 
הנעצרים בעקבות פעילות חבלנית נגד חיילי צה"ל ונגד תושבים , ובעקבות התנגשויות 
עם הצבא . במתקן הכליאה כ006 עצורים בגילאים 51 54 . לאחר משפטם , מועברים 
העצירים למתקן הכליאה בקציעות . 
