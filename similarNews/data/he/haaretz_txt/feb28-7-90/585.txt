" שניים מהספרים שיצאו לאור באחרונה עשויים לתרום לאלה מאתנו שנהנים מבישול 
או מאכילה , אך אינם מתמצאים בעגה המקצועית . תכלית הספר החדש " גסטרונומיה " 
( עורך ראובן גרוזובסקי , הוצאת כתר ) , המעוצב יותר כמדריך לטבח מאשר 
לסועד , היא בעיקר להמציא לקוראים הגדרות מדויקות של מונחים הקשורים לקנייה , 
לאחסון , לבישול ולהגשת האוכל . ראובן גרוזובסקי אינו שף מפורסם , אלא 
אופטומטריסט תל - אביבי , שאוהב לנסוע , לבשל ולאכול . לפני קרוב לעשרים 
שנה , כשהבין שאין בכוח זיכרונו להכיל את כל המונחים שלמד במסעותיו בארץ , 
באירופה ובאמריקה , החל לרשום רשימה רב - לשונית של מונחי - בישול . זה 
היה הבסיס לרעיון לספר , שיפתור כמה מהתעלומות הלשוניות המעסיקות את אניני 
הטעם . המילון האנציקלופדי ערוך בחמש שפות ( עברית , אנגלית , גרמנית , 
איטלקית וצרפתית ) ומיועד לסייע לא רק להבנת מונחים ומתכונים זרים , 
אלא גם בהצעת מינוח עדכני בעברית לכלי בישול ואפייה , לעשבי תיבול , לסוגים 
של נתחי בשר , לשיטות בישול ולרטבים שונים , ובהעשרת אוצר המלים של כל 
מי שמתעניין בבישול . אם כי מונחים אחדים נעדרים ממנו ( למשל : אוזו , 
בישול קריאולי או רוטב מלבה ) , יש להניח שהמהדורות הבאות ישלימו את החסר 
במדריך המצוין הזה . " מילון התפריטים הבין - לאומי " של פטריק אנתוני 
( באנגלית ) הוא עוד ספר עזר מועיל , שיענג את כל מי שמצא את עצמו אי 
פעם בוהה בתפריט ותוהה מה כתוב בו . בדייקנות ובתמצות הוא מתאר כאלפיים 
מנות , המופיעות תדיר בתפריטים . ובאמת , בלי מדריך מעין זה בהישג יד ( 
תרתי משמע , כי הספר קטן דיו כדי להחזיקו בכיס המעיל או בארנק ) , מי 
היה יכול לדעת שרשזי הוא הגרסה הפולנית לבורשט ; כי האי - ק - ם - י הם 
לבבות כרוב סיני מאודים ומוגשים קר ברוטב מתוק - חמוץ ; או כי פאשינגסקראפפר 
אינו אלא סופגנית ( דונאט ) אוסטרית ממולאה בריבה , בת דודתה של הסופגנייה 
שלנו ? לא רבים יקשרו את המלה פאגוט ( בעגה אנגלית הומוסקסואל ) עם מעדן 
ולשי קציצה עשויה מכבד טחון , חלב כליות , פירורי לחם , פתיתי שיבולת 
שועל , בצל ותבלינים . אף כי הרשימה מקיפה וכוללת מנות שונות ומשונות , 
גם כאן בולטים בהעדרם כמה מטעמים . לדוגמה , אין אף מלה על גפילטע פיש 
או על פלאפל . לא מוזכרים גם אונגלה - באג ( אומצה מבשר לווייתן ) , 
חביתיות סוזט , או ספגטי פוטנסקה ( ספגטי הזונה ) . המחבר גם אינו טורח 
להדריך את הקורא בהגיית השמות , וצריך לנחש איך להגות את שמה של המנה הקוריאנית 
קצינמוקסה , או את שמה של המנה ההו - לנדית הפופולרית אויטסמיזטר . עם 
זאת , מורה נבוכים קולינרי זה יכול להוות בן לוויה אידיאלי למדריכי המישלן 
המפורסמים , המייעצים לנו היכן לסעוד , אך אינם מפרטים מה יעלה על צלחתנו . 
