חמלפני שנתיים בערך חפר בעל חווה זעירה באדמתו , בפינה צפון - מערבית של 
חבל רוראימה , אחד החבלים הקטנים ביותר של ברזיל , השוכן בצפונה של הארץ 
האדירה , דחוק בין ונצואלה ממערב וגואינה ממזרח . בחפירה זו שחפר האיש 
לתומו , גילה זהב . הגדיל את חפירתו וגילה עוד זהב , ועוד ועוד . תוך 
שבוע היה למיליונר , כמו בסיפורי - פלאות . ואכן , מאותו רגע נמשך הסיפור 
כדרכם של כל סיפורי - האוצר בשכבר הימים : הניסיון לשמור בסוד , גילוי 
הסוד , הפצת השמועה , ההגזמות המלוות שמועות כאלו , על הזהב בחבל רוראימה 
הנידח . תוך פחות משנתיים רחשו במדינת רוראימה הקטנה מאות אלפי מחפשי - 
זהב , הם הגארימירס המוכרים היטב בפולקלור הברזילי העשיר . בבירת החבל , 
בואה ויסטה , הוקם איגוד של מחפשי - זהב ולנשיאו נבחר אחד החופרים המקדימים 
והמצליחים ביותר , ארסילדו גומס - סידאדה , שנעשה דוברם של הגארימירוס . 
אמנם כן , הסיפור אינו חדש כלל . במשך יותר משלוש מאות שנה שב והתגלה הזהב 
בברזיל , על מרבצי המתכת היקרה הוקמו ערים ומדינות שלמות , בעיקר בדרומה 
של הארץ : בחבל מינאס גראיס התגלתה כמות הזהב הגדולה ביותר בהיסטוריה , 
תוך פרק - הזמן הקצר ביותר . כיום משמרות חורבות הערים , חורבותיה של 
עיר הזהב אר פרטו , למשל , את זכר הימים הסוערים ההם שהזהב התגלגל ברחובות 
ואלפי ידיים פורטוגליות , ספרדיות , אנגליות והולנדיות נשלחו לאוספו לתפארת 
האדונים האירופאים ולעושר ארצותיהן שמעבר לים . וכמו ביחס לכל מוצר אחר שהיה 
אפשר להפיק מתוך " עורקיה הפתוחים של אמריקה הלטינית " , כך גם ביחס לזהב , 
או בראש וראשונה ביחס לזהב , נכון הכלל שניסח אדוארדו גליאנו , הסופר 
והסוציולוג האורוגוואי , שספרו יצא לא - כבר בעברית ( הוצאת מפרש , תרגום 
מספרדית : אסתר סולאי לוי ) : " ככל שהמוצר מבוקש יותר בשוק העולמי , 
כן גדול יותר האסון שהוא מביא עמו לעם הלטינו - אמריקאי המייצר אותו בדי - 
עמל " . למרות הניתוח המרקסיסטי הפשטני והמיושן בחלקו , מהווה הספר " העורקים 
הפתוחים של אמריקה הלטינית " כתב - אשמה רב - עוצמה נגד ניצולה של היבשת . 
בכוח ספרותי רב הוא מתאר את שלבי הניצול ודרכיו , ותיאור האסון שהביא גילוי 
הזהב על העם הברזילי תופס בספר מקום בולט במיוחד . קפמאפרקמסקנות הספר , 
שהופיע במקורו לפני עשרים שנה , טובות בחלקן גם ביחס למה שמתחולל בברזיל 
בשנתיים האחרונות . ולאחר שרוב האזורים שופעי הזהב , בדרום ובסביבות אגן 
האמזונס , נחפרו ונוצלו עד תום , לאסונם של בני הסביבה עדיין נכון הכלל 
שניסח גליאנו ביחס למתרחש באזור רוראימה . עד הגילוי שגילה אותו חוואי , 
לא נראה הזהב מעולם באזור זה ואיש , גם לא מבין תושביו הוותיקים ביותר , 
לא העלה בדעתו את קיומם של מרבצי המתכת היקרה בצפון - מערבה של רוראימה , 
ומעבר לגבול , בשטחי ונצואלה . עתה עובר על האזור הנידח הזה , מן המעטים 
שנשמרו עד ימינו בטהרתם הקדמונית , מה שעבר על כל אזוריה של ברזיל , אולי 
על כל חבליה של אמריקה הלטינית : מכבש רדיפת - הבצע , הקרוי גם מכבש הציוויליזציה 
הלבנה , החל את מסעו הנחרץ על פני יערות - הגשם , על פני החי והצומח המופלאים 
של האזור , על פני אגמי - המים והנהרות . יתר על כן : על פני התושבים 
הקדמונים של האזור , הם שבטי יאנומאמי המתגוררים כאן , לפי החישוב הממעיט 
ביותר , כמה אלפי שנים . העולם המערבי מלא באחרונה קולות קינה על גורלם 
של האינדיאנים בני יאנומאמי , השבטים ההיוליים האחרונים ששרדו עלי אדמות , 
" הפראים האצילים " האחרונים , שבטים רודפי - שלום הממשיכים באורח החיים 
הקדמוני שלהם , לא - נגועים עד לפני זמן קצר אפילו על - ידי האנתרופולוגים , 
הנוהרים מכבר לברזיל , בעיקר לאזורי אגן האמזונס , למצוא בהם את מושאי 
המחקרים האחרונים שלהם . לשם , כזכור , פנה קלוד לוי - סטרס בראשית דרכו 
במחקר , והשאיר תיאור ספרותי נהדר של ישיבתו עם האינדיאנים של צפון ברזיל , 
בספרו הראשון , " המשוונים העצבים " . אחרי לוי - סטרוס חקר את אורחות - 
חייהם של האינדיאנים מאזור האמזונס האנתרופולוג הברזילאי הנודע דארסי ריוויירו , 
שאדוארוד גליאנו מרבה להסתמך עליו , וספרו היפה על חיי האינדיאנים והדרמה 
של מגעיהם עם האדם הלבן הופיע לפני זמן - מה בעברית ( " מאירה " , בתרגום 
מרים טבעון ) . ואולם היאנומאמי נשארו עד לפני זמן לא - רב בבחינת הכתם 
הלבן האחרון אולי גם על מפת המחקר האנתרופולוגי . קפמאפרקעל כל זה כלה כמדומה 
הקץ . בני שבט יאנומאמי צפויים להכחדה , בדיוק כמו שהיו צפויים להכחדה , 
ונכחדו , רוב שבטי האינדיאנים של ברזיל ושל שאר ארצות אמריקה הלטינית . 
אמנם החוקה הברזילית מבטיחה , באחד מסעיפיה , את השמירה על האינדיאני 
הברזילאי תוך כיבוד מרבי של אורחות חייו ותרבותו ( דארסי ריוויירו אף היה 
שר לענייני האינדיאנים בכמה ממשלות ברזילאיות ) . הגארימירוס טוענים בלי 
הרף שאין הם פוגעים כלל - וכלל באינדיאנים . " מי שטוען שהגארימפירו הורג 
אינדיאנים , אינו יודע מה הוא שח " , אמר לא - כבר במסיבת - עיתונאים בבואה 
ויסטה , ראש איגוד מחפשי - הזהב , " הגארימפירו נזהר מלפגוע אפילו בנחש , 
כשהוא נתקל בו בגונגל : הרי זה מביא מזל רע ! " קל וחומר , טוען ארסילדו 
גומס , שהגארימפירו לא יפגע בבני יאנומאמי הידידותיים והשקטים , שרבים 
מהם התיידדו בנקל לפי הדגם הידוע בהיסטוריה של ניצול הטבע והאדם באמריקה 
הלטינית עם הלבנים . אולי נכון הדבר שהלבנים אינם פוגעים במזיד באינדיאנים 
האצילים . דא עקא , האדם הלבן מביא עמו בהכרח , כמו בגזירה טראגית , 
את השחיתות ואת המוות . את ההכחדה . הלבנים הביאו אתם את מחלות הלבנים , 
את המלריה ואת מחלות - המין השונות שהילידים לא חלו בהם מעולם . עתה הורגת 
בהם המגיפה , הפושה במהירות מסחררת . הכספית שמשתמשים בה מחפשי הזהב בחיפושיהם 
מרעילה את נהרות האזור . התאווה לזהב כבר הכניסה את הריב והמדון בין השבטים 
השונים ובתוך אותם שבטים , הרבים ביניהם על חסדי האדם הלבן או על חלק בעושר 
הנמצא בארצותיהם ונגזל מהם . הקיצור : תיבת פנדורה המלוה את הציוויליזציה 
הלבנה נפתחה כמעט כולה גם בחבל רוראימה , והתרבות עושה שמות בקרב שבטי יאנומאמי . 
ממשלת ברזיל הכריזה על מבצע להצלת האינדיאני בן רוראימה ; זה " מבצע קאנאימה " , 
( קאנאימה היא מלה אינדיאנית לציון השודד המתגנב בלילה אל הכפר האינדיאני 
הרדום ) . מי שמכיר את גורלם של מבצעי - ההצלה הקודמים של שבטי האינדיאנים 
מטעם השלטון המרכזי ( ועל אלה אפשר ללמוד לא - מעט מתוך הרומן הנ"ל של דארסי 
ריווירו , שהופיע בעברית ) יודע שסיכויי ההצלחה למבצע קאנאימה הם אפסיים . 
אין להם סיכוי מלכתחילה : כדי שמבצע כזה יצליח היה השלטון המרכזי צריך 
להתחיל בהשמדת עצמו . והרי גם עיני השלטון הזה לבצעו , וגם הוא מקוה לנתח 
מן הזהב ההולך ומתגלה במרחבי חבל רוראימה , להוותה של הסביבה ושל בניה , 
שבטי יאנומאמי . קפמאפרקבמאה ה71 נפוצה בעולם היהודי הסברה שעשרת השבטים 
האבודים יושבים באמריקה הלטינית , ובעיקר בברזיל , והם - הם השבטים המכונים 
בפי כל שבטי האינדיאנים . " באמצע ספטמבר 4461 הגיע מברזיל יהודי בשם אהרן 
לוי אליאס אנטוניו מונטזינוס אשר סיפר סיפור מופלא ובלתי צפוי ועם זאת צפוי 
מאוד " , כותב מנחם דורמן בספרו " מנשה בן - ישראל " ( הקיבוץ המאוחד , 
תשמ"ט ) . הוא סיפר כי אגב מסע שערך באמריקה הדרומית נתקל באנשים שהעידו 
בפרטי - פרטים על פגישתם של ילידים בני המקום שמקצת מן המלים שבשפתם אין 
להן פשר אלא אם כן נייחס את מוצא בעליהם לעשרת השבטים , האבודים למראית - 
עין " ( עם 46 ) . מונטיזינוס סיפר גם למנשה בן - ישראל את סיפור הילידים 
שאינם יכולים להיות אלא צאצאי עשרת השבטים האבודים . בן - ישראל כתב לבסוף 
במלוא סמכותו הרבנית ספר בזכות הסברה שהאינדיאנים הברזילאים הם בני עשרת 
השבטים האבודים של עם ישראל . הספר , " מקווה ישראל " ( " העוסק בתפוצתם 
הפלאית של עשרת השבטים ושיבתם הוודאית אל המולדת " ) , תורגם לעברית ומובא 
בספרו הנ"ל של מנחם דורמן . מי יציל את בני יאנומאמי ? לא הברזילאים , 
שרבים מהם מתכחשים לשבטי האינדיאנים הצפוניים הללו ( " הם בכלל לא ברזילאים " , 
טען דוברם של מחפשי - הזהב ; " הם שבטים נודדים שרובם בכלל מוונצואלה " ) 
. וכאן הגעתי לעיקר מאמרי : מדינת ישראל היא הצריכה להציל את השבטים האבודים 
של חבל רוראימה מן הכליה הצפויה להם . זכותם להיחשב לצאצאיהם של בני ישראל 
הקדומים אינה נופלת , אחרי ככלות הכל , מזכותם של אחינו בני הפאלאשה , 
שהאתנוגרפים המומחים לשבטי אתיופיה מעידים עליהם כי הם " אתיופים מגזע 
האגאו . . . צאצאי אותם יסודות בממלכת אקסם הקדומה שעמדה בפני הניסיונות 
לנצר את השבטים האתיופיים הקדומים " ( ועוד , בהמשך , בספרו של אדוארד 
אולנדורף , " האתיופים " , לונדון 3791 ) . אם כי יש שהכחישו את הוכחותיו 
של מנשה בן - ישראל על יהדותם הקדומה של שבטי האינדיאנים של ברזיל , היו 
לסברה זו תומכים במשך מאתיים השנים שעברו מאז , וכמה עבודות מחקר אתנוגרפיות 
הוקדשו ל"תיאוריה האינדיאנית - היהודית " , כפי שהיא קרויה , ועדיין נכונים 
לה עתידות . האומנם בגדר חלום בלבד הוא חזון הבאתם של השבטים הקדומים הללו , 
העשויים להיות בני עמנו , חזרה אל המולדת הקדומה , כפי שהפליא מנשה בן - 
ישראל לתאר בספרו הפרוטו - ציוני ? דומני שעד כה , פשוט , לא ניתנה על 
כך הדעת , וראוי להקדיש למבצע זה מחשבה , ויפה שעה אחת קודם . שאלה אחרת 
היא אך שאלה משנית לגמרי נוכח הסכנות האורבות לשבטי יאנומאמי אם המגע שלהם 
עם אחיהם האבודים בארצם המשותפת לא יזיק להם לפחות באותה המידה שהזיקו להם 
ה"גארימירוס " של חבל רוראימה . 
