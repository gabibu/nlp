אש"ף זכה אתמול בנצחון מוחץ בבחירות שנערכו לתפקיד יו"ר לשכת עורכי הדין 
ברצועת עזה . בבחירות להנהלת האגודה התמודדו תשעה מועמדים , לתפקיד היו"ר 
נבחר עו"ד פרחי אבו - מדין , מקורב לאש"ף , מולו התמודד עו"ד פתחי אבו - 
דקרה . על תפקיד סגן יו"ר האגודה התמודדו , עו"ד יוניס גרו מהחזית העממית , 
ועו"ד עאדל חליפה המזוהה עם חמאס , גם לתפקיד זה נבחר נציג המזוהה עם אש"ף . 
מקורות פלשתינים ציינו , כי הנצחון של אש"ף בבחירות היה מפתיע שכן היתה 
ציפיה להתמודדות קשה בין המועמדים המזוהים עם אש"ף לאלו מהחמאס והחזית העממית . 
היו"ר היוצא , עו"ד פאיז אבו - רחמה , לא הציג את מועמדותו מאחר וכבר 
כיהן שתי קדנציות בתפקיד ועל - פי תקנון האגודה הוא אינו יכול להציג את מועמדותו 
בפעם השלישית . בשבועות האחרונים הועלתה אפשרות כי לא תהיינה בחירות ובחירתו 
של פאיז אבו - רחמה תאושר באופן אוטומטי , לכהונה שלישית , אך בגלל התנגדויות 
ומאבקים בתוך הלשכה נערכו הבחירות ללא הגשת מועמדותו של עורך הדין פאיז אבו - 
רחמה . גורמים במערכת הביטחון מציינים כי בשבועות האחרונים חל כרסום במעמדו 
והשפעתו של אבו - רחמה ברצועה . כחיזוק לטענתם מביאים הגורמים את דבריהם 
של כלואים בכלא קציעות ששודרו בטלוויזיה בערבית וטענו כי אבו - רחמה לא מייצג 
אותם . כזכור הוזכר שמו של אבו - רחמה כמועמד לתפקיד חבר במשלחת הפלשתינית 
למשא ומתן . בשבוע שעבר קיבל אבו - רחמה מכתבים ובהם איומים של המפקדה המאוחדת 
שעליו להפסיק כל משא ומתן עם האמריקאים והישראלים . כמו כן הוזהר מפני נסיעה 
לחו"ל . מקורות פלשתינאים אמרו אמש , כי למרות שאבו - רחמה לא נבחר הוא 
עדיין נחשב כמנהיג בולט ובעל סמכה ברצועה . הבחירות לאגודת עורכי הדין היו 
הבחירות לאגודה השלישית ברצועה . קדמו להן הבחירות לאגודת הרופאים ואגודת 
המהנדסים . במנהל האזרחי אמרו אמש כי אש"ף שמר על כוחו בשתי האגודות והמקום 
היחיד בו איבד את מעמד הבכורה היה באגודת המהנדסים שם נבחרו מועמדים המזוהים 
עם חמאס . במנהל מציינים עם זאת כי ישנו גידול משמעותי בכוחן של הקבוצות 
האיסלמיות ברצועה המנסות להשפיע על הציבור ברחוב לחזור לחיק האיסלם . 
