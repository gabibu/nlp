בוקרשט ( ע"ר ) . חודשיים לאחר הדחת צאושסקו מתפרנסים אזרחים רבים באמצעות 
מסחר בשוק השחור של דולרים , סיגריות " קנט " ויסקי " גוני ווקר " ומצרכי 
מותרות נוספים . מתברר כי השחיתות מימי המשטר הקודם פשטה בכל פינות החברה 
הרומנית . בימי צאושסקו , הפעילה הסקוריטטה מאות אלפי מלשינים כדי לרגל 
אחר האזרחים בבתי החרושת , במשרדים , באוניברסיטאות ואפילו בבתי הספר . 
הפרס על מסירת מידע היה העלאה בדרגה או ציונים גבוהים לסטודנטים , כדי 
שיוכלו להגדיל את סיכוייהם להשיג עבודה נוחה בתום לימודיהם . " פירושו של 
דבר שכיום יש לנו אלפי אנשים בתפקידים בכירים שהם לכל היותר עובדים גרועים , 
ובמקרה הגרוע מושחתים " , אמר רומני , שרצה בעילום שם . מבקרים זרים ברומניה 
נתקלים מיד בחלפנים המציעים להם , תמורת המטבע הקשה , שער חליפין גבוה 
פי ארבעה או חמישה מן השער הרשמי . הליי הרומני נמכר כיום בשוק השחור בשער 
של 08 עד 001 לדולר , לעומת השער הרשמי של 12 . בבוקרשט מחליפים כסף בפרוזדורים 
של בתי מלון גדולים ובמוניות , ואילו בערי המחוז נעשה הדבר בגלוי . בטימישוארה , 
מתכנס יום יום קהל רב במרכז העיר כדי לנהל עסקי שוק שחור בכסף , במזון , 
ובציוד אלקטרוני שאי אפשר להשיגו בחנויות הריקות . חיילים ושוטרים מתבוננים 
בנעשה , אך אינם מתערבים . השוחד היה לתופעה נפוצה עוד יותר מאז הדחת צאושסקו . 
" לקחתי את מכוניתי למוסך , שם נאלצתי בדרך כלל לתת חפיסת " קנט " כדי 
לקבל שירות . הפעם דרש האיש תשלום בדולרים " , סיפר צעיר רומני . רופאים 
אינם מסכימים לטפל בחולים בלי " שי " , וניתוחים גדולים מצריכים תשלום אישי 
גבוה מאוד למנתח . 
