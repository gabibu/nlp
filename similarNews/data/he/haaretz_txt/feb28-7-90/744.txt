ארגון עובדי קופת חולים הכללים הכולל את כל המקצועות הפארא - רפואיים ועובדי 
המינהל והמשק הצטרף אתמול לארגוני הרופאים והודיע להנהלה כי אם היום לא 
יועברו כספי המשכורות של העובדים על חשבון פברואר לחשבונותיהם בבנקים , 
ישביתו , החל ממחר , את כל מיתקני הקופה . יו"ר ארגון עובדי קופ"ח חולים , 
חיים ברנס , הודיע , כי ארגון העובדים לא יקבל שום הסדר , שיחייב הורדת 
שכר , או מכירת בית חולים . כזכור , בסוף השבוע הודיעו ארגון רופאי הקופה , 
חטיבת רופאי מרפאות הקהילה וחטיבת רופאי בתי החולים הממשלתיים על השבתת 
המיתקנים החל ממחר , אם לא יקבלו את שכרם היום . קופת חולים הודיעה בסוף 
השבוע , כי לאור קשיים כספיים , שאליהם נקלעה , אין באפשרותה לשלם לעובדים 
משכורת חודש פברואר 0991 . לקופה דרוש סכום של 08 מיליון שקלים כדי לשלם 
משכורת והפרשות של העובדים למס הכנסה , ביטוח לאומי , קרנות הפנסיה ואחרות . 
בקופה מחכים , שהאוצר יעביר לה סך של 001 מיליון שקלים על פי תוכנית שגובשה 
במהלך שלושת חודשי דיונים בין ההסתדרות , האוצר והנהלת קופת חולים . בקופה 
דוחים התניות להעברת סכום הסיוע , או חלקו , בהפחתה של % 01 בשכר העובדים 
וקיצוץ של 000 , 1 תקנים במצבת כוח האדם , ומכירה נוספת של נכסים . בקופה 
טוענים , כי הממשלה חייבת לקופת חולים כספים עבור קיום שירותים ממלכתיים 
שהיא מפעילה עבור הממשלה . דובר האוצר אמר אתמול , כי הממשלה עמדה בכל מחוייבויותיה 
לקופת חולים . לעומת זאת , לקופת חולים יש חוב בסך 65 מיליון שקלים עבור 
קניית שירותים בבתי חולים ממשלתיים . עוד נמסר , כי האוצר הציע לקופה סיוע 
מיידי בסכום של 04 מיליון שקלים תמורת העברת נכסים לאוצר , מעבר לרשימה 
שעליה הוסכם בהסכם מיוחד שנחתם בפברואר 9891 . בין השאר דורשים באוצר מכירתם 
של שלושה בתי הבראה שברשותה : כינרות בטבריה , בית ההבראה בשבי ציון והקרקעות 
שלידו ובית ההבראה " תל ארזה " ליד ירושלים . כמו כן נדרשת הקופה למכור 
את המגרש בתל - ברוך , עליו עומד שלד בית חולים בבנייה . 
