ח"ך יוסף עזרן העלה בפני מליאת הכנסת הצעה לסדר על " לימודי נצרות במסווה 
של תולדות האמנות " . הוא היה מזועזע מתוכנית הלימודים החדשה באמנות לכיתות 
י . התוכנית כבר אינה מחייבת בתי - ספר חרדיים ודתיים , וח"ך עזרן מתעניין 
בנפשו של הילד הלא - דתי . הוא זעק " האם עד לכדי כך הידרדרנו שאנו נלמד 
את ילדי ישראל על הנצרות ועל יוצריה וניתן לכך שם יפה של תולדות האמנות ? 
" . הוא פירט במליאה , כי בשנת הלימודים מראים בלימודי תולדות האמנות 53 
שיקופיות של כנסיות , קתדרלות ומנזרים ; 16 שיקופיות של פסלי עירום , 
21 שיקופיות של מקדשים מצריים ויוניים ; ורק שתי שיקופיות המוקדשות לעם 
היהודי . שר החינוך והתרבות , יצחק נבון , שאל בדברי תשובתו האם ילד שמלמדים 
אותו אמנות מוסלמית יהפוך למוסלמי . הוא הבין לנפשו של הרב עזרן , אבל 
גרס שצריך ללמוד את תולדות האמנות , כולל חלק הנצרות ובעיקר חלק היהדות 
שבהן . השר הסכים שהנושא יעבור לוועדת החינוך של הכנסת , בראשותו של ח"ך 
מיכאל בר זוהר . בשבוע שעבר נערך הדיון בוועדת החינוך . היו"ר זימן לישיבה 
את מנסחי תוכניות הלימודים באמנות , מורים , מרצים לאמנות ותלמידים . 
ח"ך פנחס גולדשטיין , שבא רק לראשית הישיבה , שאל מיד איך בחרו את התלמידים 
שהוזמנו לישיבה . מי כמוהו יודע שאפשר לארגן רוב לכל דעה . בדיון עצמו 
הוא לא היה , כי במקביל דנו בוועדת הכנסת על גורל סיעתו החדשה . ח"ך עזרן 
סיפר שהרב שלו מאפשר לו ללכת לקרקס , כי שם חיות מתנהגות כבני אדם , אבל 
לא לתיאטרון , כי שם בני אדם מתנהגים כחיות . לעצם עניין האמנות , הוא 
טען נגד חשיפת ילדים תמימים מישראל לתמונות צליבה , כי הרי בכך מלמדים אותם 
שהיהודים צלבו את ישו , ובעיקר הפריעה לו הצגת השילוש הקדוש , שהרי זה 
דבר אסור מן ההלכה . הוא גם אמר שהאמן היהודי הדגול יעקב אגם אמר לו שהוא 
כילד לא למד אמנות נוצרית , וכי גם שאגאל לא עסק בצלבים ובישו . פרוף זיוה 
מייזלש , שהקרינה בפני הוועדה שיקופיות מן המבחר שהכין משרד החינוך , אמרה 
מיד לרב עזרן מיד מדבר על שאגאל בלי לדעת , כי הוא דווקא צייר סדרות מפורסמות 
של צליבות . ח"ך רחבעם זאבי לא מפחד מהברית החדשה ואפילו לא מהקוראן . מה 
שמפריע לו הוא שלא מכירים את האמנות היהודית . במוזיאון שלו הוא מתקשה למצוא 
אנשים בקיאים בנושא . ויש לו הרי אגפים נפלאים של " איך קוראים לזה , 
הדבר שעוטף את ספרי התורה " . הוא סבור שהבעיה היא שלא מלמדים מספיק יהדות . 
חבל שמנהל מוזיאון אינו מבחין בין אמנות לאומנות , ואינו ער , למשל למידת 
ההשפעה של אמנים נוצריים על עיצובה של אותה אומנות יהודית . התופעה המדהימה 
באמת בדיון הוועדה היתה התנהגותם של אנשי משרד החינוך . הם רק התנצלו וניסו 
לרצות את הפוליטיקאי הדתי . יועץ השר לענייני חינוך , משה תמיר , אמר 
כי אין מחייבים אף אחד ללמוד את הברית החדשה . אחת מכותבות תוכניות הלימודים 
הדגישה כי מלמדים המון אמנות יהודית : בתי כנסת , כתרי תורה , פרוכות 
ואמנות יהודית , ונופפה בחוברות לחיזוק דבריה . מדריכת אמנות אחת טענה 
שצריך לקרוא את הברית החדשה , כי רק כך היא גילתה , למשל , שהתנ"ך הוא 
ספר נפלא , העולה על הברית החדשה . במקום להגיד שאי - אפשר להבין את התרבות 
המערבית מבלי להכיר את הברית החדשה , וכי אין כאן שום נצרות במסווה אמנות , 
כולם התנהגו כאילו שיהדות מסוגלת להסוות כל טפשות . שלושת התלמידים מבית - 
ספר סליגסברג , שעל נפשם חרד ח"ך עזרן , וח"ך גולדשטיין חשש שהביאו אותם 
מאורגנים , אמרו בדיון שעד שלא שמעו את הדברים של ח"ך עזרן , לא עלה על 
דעתם שבלימודי האמנות מלמדים אותם על נצרות . פרוף זיוה מייזלש הסבירה לח"ך 
עזרן שהנוצרים מבולבלים מעניין השילוש הקדוש עוד יותר מהיהודים , אם כי 
הסכימה איתו שבענייני יהדות הבורות היא רבה . מורה לאמנות המקיימת אורח 
חיים דתי , רני סמואל , הסבירה לח"ך עזרן בדברי נועם שאמנות אינה נצרות 
ושהיא פוגעת ביהדות רק אצל מי שאין לו מושג באמנות , בנצרות וביהדות . ח"ך 
חגי מירום סיפר שלמרות שלא גדל בבית דתי , הוא עצמו עלה לתורה ואפילו הקים 
בית כנסת בקיבוצו . סיכם את הדיון ח"ך מיכאל בר זוהר , שאמר שהוא לא ירשה 
שום צנזורה , וביקש מח"ך עזרן שיסתפק בדברים ששמע . כאילו שהיה ממי לבקש . 
ח"ך עזרן בדברי הסיכום שלו אמר שהוא לא בעד לימודי אמנות , והוא שמח שלא 
מחייבים ללמד את הברית החדשה , ואם רק יוציאו מהתוכנית כמה דברים קטנים , 
כמו את הצליבות , ואת השילוש הקדוש ואת הפסלים העירומים , הכל יהיה בסדר . 
