" יש בידי הוכחות שבין הפליטים האמורים לעבור ממחנה קנדה לתל - סולטן ליד 
רפיח ישנם כאלף מחבלים , שאומנו לפעולות טרור על ידי אש"ף , כולל כמה עשרות 
בכירים , שאומנו במחנה מיוחד של הפתח בצפון תימן אמר אתמול יו"ר המועצה 
האזורית חוף עזה , צבי הנדל . לדבריו , המידע הגיע לידיו מגורמים צבאיים 
בכירים ואף מתאם הפעולות בשטחים , שמואל גורן , אישר אותו בפניו . הנדל 
אמר , כי לפי המידע שבידיו , גורמים בצה"ל הביעו התנגדות נמרצת בפני שר 
הביטחון , יצחק רבין , לביצוע הסכם חילופי האוכלוסיה עם מצרים , אבל הדרג 
המדיני החליט לקיים את ההסכם , למרות שלא נחתם כלל והוא בגדר הסכם שבעל - 
פה בלבד . עוד אמר כי מזכיר הממשלה , אליקים רובינשטיין , הביע את דעתו 
בחוות דעת משפטית שישראל אינה חייבת לקיים את ההסכם , אבל בשל שיקולים פוליטיים 
ו"כדי שמצרים תועיל לתווך ביננו לבין אש"ף " , כדברי הנדל , הוחלט לקיימו . 
