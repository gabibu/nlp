לדעתי לא יהיה מנוס מסגירת סולתם , אם הוא ימשיך להיות מנוהל תחת ההנהלה 
הקיימת . העימות הוא בגלל שהתרעתי כל הזמן על ניהול כושל . ב"כור " לא 
אהבו את זה והוציאו מידי את כל האחריות לנושא היצוא . אני לא מאשים בפרשת 
התותח את צה"ל , אלא את הנהלת " סולתם " . עשינו הסכם עם הצבא , כשרפאל 
איתן היה רמטכ"ל , שהצבא יתן מחצית מהסכום הדרוש לפיתוח התותח . קבענו 
שאם בסופו שלדבר , הצבא יחליט לא להזמין את התותחים , הוא ישלם את כל הפיתוח . 
בשלב מסוים , כשהצבא לא עמד בהתחייבויותיו , עצרנו את הפיתוח . אבל בא 
מנהל חדש , גנרל מהצבא שחושב שמפעל תעשייתי הוא כמו יחידה בצבא . הוא שינה 
את החוזה והסכים להמשיך בפיתוח התותח , ובכך לשחרר למעשה את הצבא מהתחייבותו . 
המנהל החדש היה משוכנע שהצבא יקנה את התותח בגלל התכונות המצוינות שלו , 
ויש לו תכונות מצויינות כך קבעו גם האמריקאים , וגם קצינים מהצבא שלנו . 
היה מקום לפיתוח הזה , כי התותח הותאם לדרישות המיוחדות של צה"ל . ודבר 
נוסף , כבר למדנו מהניסיון , שבנשק אסור לנו לסמוך על זרים . אני טוען 
שאפשר היה לפתח את התותח הזה בשליש מהעלות שלו , ואז צה"ל היה קונה את התותח 
ללא כל בעיות . העובדה שזה עלה כל כך הרבה כסף קשורה בניהול הכושל ניפחו 
את המנגנון המנהלי . כל שני וחמישי מצטרף עוד גנרל שהשתחרר מהצבא להנהלת 
המפעל . כאשר מציעים בעולם נשק בשליש מהמחיר שסולתם מוכר אפילו אם הנשק 
של סולתם יהיה עשוי מזהב , אין כל סיכוי שהוא יימכר . זה לא מספיק שהנשק 
הוא טוב גם המחיר צריך להיות סביר . אתה רוצה לקנות ? אני סוגר אתך עכשיו 
בטלפון עסקה . יש לי ברירה ? " כור " רוצה שאני אצא בלי כלום ולכן אני 
נשאר . זה שיש כיום פחות מלחמות בעולם , זה לא אומר שזה סוף תעשיות הנשק . 
גם סולתם יכולה להתקיים ואף להרוויח . יש לנו מהנדסים נפלאים , וכבר הוכחנו 
זאת בעבר . כפי שהיא מנוהלת כיום , אין לה כל סיכוי . היום אני יושב בצד 
ורואה בכאב לב איך הורסים את מפעל חיי . 
