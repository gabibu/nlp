יו"ר הוועד הפועל ומנכ"ל מד"א בפועל , יחיאל חמי , הודיע אתמול , כי אם 
לא יתקבל סיוע ממשרדי האוצר לא ניתן יהיה לשלם בימים הקרובים את משכורת חודש 
פברואר לעובדים . הגרעון התפעולי של מד"א החודש הגיע ל7 . 1 מליון שקלים 
והדבר לא מאפשר לשלם גם לספקים , מוסכים , לבצע תיקוני אמבולנסים , למעט 
תיקוני בטיחות , אין מלאי שקיות דם והתרמות הדם נעשות במשורה . רו"ח דורון 
שורר , שמונה על ידי האוצר לטפל בניהול הפיננסי של מגן דוד אדום ולמצוא 
פתרון לבעיות הכספיות , הודיע להנהלת מד"א על הפסקת עבודתו . בדו"ח ביניים , 
שהגיש שורר , נקבע , כי הגרעון המצטבר ל9891 . 21 . 03 מגיע ל03 מליון 
שקלים . דובר מגן דוד אדום , משה דיין , מסר , כי רו"ח שורר הפסיק את 
עבודתו במד"א , לאחר שהאוצר לא עמד בהתחייבות . שורר החל עבודתו במגן דוד 
אדום בתחילת חודש ינואר השנה . בהסכם של האוצר עם שורר נקבע , כי הוא וצוות 
מומחים בתחום הפיננסים יעבדו בשכר של 002003 שעות לחודש על פי התעריף הנהוג 
ברשות החברות הממשלתיות . עוד נקבע כי שכרו בשלושת החודשים הראשונים לפעילות 
ישולם על - ידי משרד האוצר . יו"ר ועד עובדי מגן דוד אדום חזר והודיע , 
כי שום החלטה על קיצוץ בשרותים ובתקנים לא תזכה לתמיכת העובדים כל עוד לא 
תעמוד הממשלה בהתחייבויותיה מגן דוד אדום , וכי העובדים מתכננים שורה של 
צעדי מחאה . 
