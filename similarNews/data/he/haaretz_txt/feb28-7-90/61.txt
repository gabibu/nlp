סוגיית מהדורת החדשות באנגלית בטלוויזיה לוותה אתמול בדין ודברים קולני בוועד 
המנהל . שידור מהדורה זו מתעכב כבר שבועות רבים , שכן הטלוויזיה בערבית 
אינה רוצה לשדר אותה על חשבון זמנה וכמוה גם הכללית . " אתה מפחד מנסים 
משעל " , הטיחה חברת הוועד המנהל מן המערך , דליה איציק , במנכ"ל אריה 
מקל . " אם מנהל הטלוויזיה בפועל , הנמצא חודשיים בתפקיד , יכול להגיד 
לך לא , צריך לפטר אותך " , קראה . מקל השיב שההתנגדות אינה על בסיס אישי , 
אלא במסגרת התפקיד , וכי גם חיים יבין , מנהל הטלוויזיה לשעבר , התנגד 
לשידור המהדורה על חשבון השידורים בעברית . לעצם העניין הציע מקל משפט שלמה : 
לשדר מהדורה בת עשר דקות בין השעות 55 . 91 ל50 . 02 בכל ערב . כך יתחלק 
העול שווה בשווה ואילו העבודה תבוצע על - ידי מחלקת החדשות בערבית . " זו 
הצעה בשביל להיפטר , זו לא שעה , ואיש לא יצפה בה " , התרעמה איציק . אחרי 
הבעת דעות נוספות , ביניהן חוות דעת משפטית שמליאת הרשות קובעת את לוח המשדרים , 
ולא המנכ"ל , סוכם שוועדה בת שלושה חברים מתוך הוועד המנהל תגיש המלצות 
תוך שבוע ואלה יובאו למליאת רשות השידור להצבעה . קפידבינבימים הקרובים יוחל 
בהכנת המכרזים לבעלי הזכיונות בערוץ השני , והיערכות לקבלת תשדירי חסות 
ושירות . כך הוחלט בישיבה שהתקיימה אצל שר התקשורת , גד יעקבי . כן סוכם 
כי לשם כך יוקמו שני צוותים מקצועיים מיוחדים ומנהלי תחומים ימונו בקרוב . 
יצחק לבני , יועץ מיוחד לערוץ השני , מסר כי נרכשו תוכניות רבות עבור הערוץ 
בתחומים שונים , שיחלו לשדרן במסגרת תוכנית המשדרים החדשה של הערוץ השני , 
המעובדת עתה . 
