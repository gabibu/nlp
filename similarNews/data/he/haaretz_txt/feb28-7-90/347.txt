מנכ"ל משרד החינוך , ד"ר דן שרון , הודיע אתמול כי החליט שבית הספר העל 
יסודי רוגוזין , בדרום תל אביב , לא ייסגר . החלטתו של המנכ"ל באה על 
רקע התנגדותם העזה , של תלמידים , הורים ומורים ברוגוזין , להחלטת עיריית 
תל אביב , לסגור את בית הספר עם תום שנת הלימודים הנוכחית ולהעביר את התלמידים , 
לחטיבות הביניים בצפון העיר . מנכ"ל משרד החינוך החליט לאפשר לתלמידים המעוניינים 
להשאר בבית הספר לעשות כן . במקביל , יוכלו תלמידי כיתות ז - ט שיבקשו 
לעבור , להצטרף לאחת מחמש חטיבות ביניים בצפון תל אביב . כזכור , טענה 
עיריית תל אביב , כי שיעור טעוני הטיפוח ברוגוזין גבוה מדי וכי בשל כך , 
יש נשירה רבה של תלמידים בסוף חטיבת הביניים והישגי התלמידים בבחינות הבגרות 
אינם מספקים . עוד טענה העירייה , כי יש לבצע אינטגרציה מלאה בתל אביב , 
באשר בשנים האחרונות , נותר רק קומץ מילדי הדרום בבתי הספר בצפון תל אביב . 
החלטת שרון זכתה להסכמת ראש העירייה , שלמה להט , ולתמיכת יו"ר ועדת החינוך 
של הכנסת , ח"ך מיכאל בר - זוהר . ההחלטה היא בשלב זה , בגדר המלצה וטעונה 
אישור רשמי של ועדת החינוך בכנסת . ח"ך יהודה פרח , שאף הוא בדק מקרוב את 
פרשת רוגוזין , מסר כי התברר לו שעיריית תל אביב נהגה להעביר את התלמידים 
המוכשרים משכונות הדרום , לחטיבות ביניים בצפון העיר ואילו את החלשים והבינוניים , 
שלחה לחטיבת הביניים ברוגוזין . לפיכך , שיעור טעוני הטיפוח בבבית ספר 
זה היה גבוה יחסית , אף שלדבריו , המורים התגברו על חלק ניכר מהבעיה בעבודה 
מסורה . עוד טען פרח , כי מנתונים שהגיעו לידיו , שיעור הנשירה ברוגוזין , 
מסוף חטיבת הביניים ועד כיתה י"ב , נמוך לפחות מזה הקיים בשני בתי ספר 
על - יסודיים אחרים בתל אביב . לטענתו , ברוגוזין 49 תלמידים מתוך 371 
בכיתה ט , מגיעים לכיתה י"ב , בעוד בתיכון עירוני א , מגיעים לי"ב , 
401 מתוך 592 , ובתיכון י"ד , 001 מתוך 932 . 
