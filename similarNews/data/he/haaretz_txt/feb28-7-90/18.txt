בוקרשט ( אי - פי ) . ראש המשטרה החשאית של צאושסקו , הסקוריטאטה , 
עבר למחנה המורדים בעיצומם של הקרבות , אך נעצר לאחר שנכשל במבחני נאמנות , 
כך מגלה אחד ממנהיגי המרד , סילוויו ברוקאן . ברוקאן אומר , שהוא האחראי 
לסילוקו של ולאד , שאותו הכיר היטב . ולאד היה הפיקח והערמומי שבחוקריו 
של ברוקאן כאשר היה במעצר - בית על שכתב מכתב גלוי לצאושסקו ופרסם אותו במערב 
במארס 9891 . הנאום לאומה בטלוויזיה היה רעיון של ברוקאן , שלא האמין בכנות 
שינוי המחנות של ולאד . הוא עצמו כתב בנאום את המשפט המדבר על הפסקת הירי 
והכניעה , שאותו " שכח " ולאד להקריא בעת השידור . לאחר שבישיבת לילה 
חקרו אותו ברוקאן ועמיתיו על " שכחה " זו ולאחר חילופי דברים קשים , ביקש 
ולאד עוד מבחן כדי להוכיח את נאמנותו למהפכה . הוא הבטיח לארגן מבצע שלמחרת 
היום יביא לתפיסת רבים מפעילי הארגון . הגנראלים נתנו לו הזדמנות זו , אך 
הפגישה הצליחה לערער את ביטחונם בנאמנותו של ולאד , וכאשר למחרת הוא לא 
ביצע את אשר הבטיח , הצבא החליט לעצור אותו . לא נקבע מועד למשפטו של ולאד . 
מפגינים נגד הממשלה טוענים כי הסקוריטאטה עדיין פעילה במסווה כלשהו , ונתמכת 
על ידי הממשלה , אשר אינה מסוגלת או אינה רוצה לטהר את המנגנון העצום של 
צאושסקו . ברוקאן אמר כי אין הוא רואה את 007 אלף סוכני הסקוריטאטה ומלשיניה , 
שחדרו לכל מוסד ובית ברומניה , כמסכנים את הממשלה החדשה . רוב - רובם של 
51 אלף סוכני הסקוריטאטה הנאמנים לצאושסקו הוצאו לגמלאות אחרי המהפכה . 
" המסוכנים ביותר הם הצלפים המתהלכים עדיין חופשי . בדרך כלל יש להם מפתחות 
לשתי דירות , יש להם שתי זהויות , בבתיהם מדים ובגדים אזרחיים , שפע מזון 
במקפיאים ובמקררים , ולכן יש להם נשימה ארוכה " , אמר ברוקאן . 
