קרא במדור " צרכנות " ( " הארץ " , 2 . 11 ) על תנורי מיקרוגל . הקטע 
שדן בבטיחות מפני קרינה לא רק שלא הרגיע אותו אלא , כדבריו , הגדיל את 
דאגתו . הוא פנה אפוא אל , ראש המעבדה לאלקטרוניקה במכון התקנים כדי לקבל 
מידע יותר מפורט בנושא . אנו מוצאים לנכון לפרסם את תשובתו המלאה של אינג 
קלו , לידיעת הקוראים : " בתנורי מיקרוגל לא נעשה שימוש כלשהו בקרינה רדיואקטיווית . 
חימום המזון נעשה באמצעות קרינה של גלי רדיו , בתדר המשמש גם בטכניקת המכ"ם . 
" גלי הרדיו המרוכזים בחלל התנור מזיזים את פרודות המים שבמזון וגורמים 
חימום מהיר כתוצאה מהחיכוך . " אין שאריות קרינה לא בתנור ולא במזון . 
עם הפסקת הפעולה של המכשיר מופסקת הקרינה של גלי הרדיו בחלל התנור . " בגלל 
האופי הבלתי נראה של גלי הרדיו , מתכנני התנורים וכותבי התקנים דואגים לכך 
שמחוץ לחלל התנור לא תימצא קרינה של גלי רדיו בעוצמה העלולה לפגוע באדם הנוגע 
בתנור מבחוץ . " כל תנורי המיקרוגל מתוכננים כך שכל ניסיון לפתיחת דלת התנור 
מפסיק את הקרינה של גלי הרדיו בתוך התנור . " תקן ישראלי ת"י 0511 קובע 
דרישות חמורות ביותר לגבי בטיחות המשתמש בתנורי מיקרוגל . כל דגם חדש של 
תנור מיקרוגל המיובא לישראל עובר בדיקה קפדנית במכון התקנים , הכוללת בין 
היתר חבלות מכוונות כגון מכות פטיש בדלת ובמשקוף , סגירת הדלת כשבין הדלת 
לבין המשקוף מוכנסים פיסת בד או נייר בעובי נתון , סגירת הדלת כשליד הצירים 
של הדלת מוכנסת חתיכת עץ דוגמת עיפרון ועוד עינויים שבסופם רמת הקרינה מחוץ 
לתנור חייבת להימצא בגבולות התקן . " בכל משלוח של תנורי מיקרוגל המובא 
לישראל כחוק נערכת בדיקה מדגמית של כמה תנורים ונבדקת בין היתר העמידה בדרישות 
למניעת קרינת גלי רדיו מחוץ לתנור . " לסיכום , בתנור מיקרוגל ביתי שהשימוש 
בו נעשה בהתאם להוראות היצרן ושלא נפגע בצורה מכאנית , אין סכנה של קרינת 
גלי רדיו מחוץ לתנור ברמה החורגת מהרמה המותרת בתקן " . 
