חברי מועצת העובדים של התעשייה האווירית , להופיע אתמול לפני חברי מועצת 
המנהלים של החברה , שהתכנסה לישיבתה החודשית , ולשטוח ישירות את טענותיהם 
כנגד ההנהלה . ששה מנציגי העובדים , שנשאו דברים בישיבה , מחו על הכוונה 
לפטר קבוצה של 941 עובדים , ותבעו לשבץ מספר גדול ככל האפשר של עובדים מקבוצה 
זו בעבודה . הם התלוננו על עצירת קידומים , ואף דרשו להפסיק את המשך העסקתם 
של עובדי קבלן ועובדים על בסיס זמני . עוד יצאו נציגי העובדים נגד הוצאתם 
לחופשה מאונס של עובדים , ודרשו להגדיל את תקציב הרווחה ואת מכסת אישורי 
הכניסה לרכבים פרטיים לשטח החברה . בתום הצגת הטענות , קיימה מועצת המנהלים 
דיון , ללא השתתפותם של נציגי העובדים . בדיון השיב מנכ"ל התעשייה האווירית , 
משה קרת , על תלונות נציגי העובדים . לדבריו אם אמנם ניתן יהיה לשבץ בעבודה 
חלק מהעובדים הכלולים ברשימת המועמדים לפיטורים , הדבר ייעשה . " יש 
לזכור , כי לא ניתן להעסיק , לדוגמא , מחסנאי כבן 05 כמבנאי מטוס בפרויקט 
הסבת מטוסי גמבו למטען " , אמר . לדבריו , נעשו נסיונות למצוא לעובדים 
תעסוקה חליפית , אך הם לא גילו נכונות להשתלב . לדברי קרת , קודמו בשנה 
האחרונה 000 , 6 עובדים מתוך 006 , 61 עובדי החברה , כך שאין זה מדוייק 
שנעצרו קידומי עובדים . לדבריו בוצעו הקידומים בהתאם לתקציב שאושר ע"י חברי 
מועצת המנהלים עצמם . המנכ"ל המשיך ואמר , כי שכירת עובדי קבלן ועובדים 
זמניים , מאפשרת לחברה לשבצם בהתאם לצרכי החברה בפרויקטים שונים , מבלי 
שיתקיימו יחסי עובד - מעביד , על כל המשתמע מכך מבחינת חיסכון בהוצאות שכר . 
לדברי קרת , תקציב הרווחה הקיים היום " סביר ואין להעלותו " . הוצאת עובדים 
לחופשה מאונס , לכאורה , נבעה לדבריו , מהצורך להקטין חופשות צבורות של 
עובדים , שממילא הם חסרי תעסוקה . יש בכך , לדבריו , כדי להקטין גם כן 
את ההוצאות השוטפות . לדברי המנכ"ל הדרישה ביחס להגדלת אישורי כניסה לרכב , 
מגוחכת , ואין לה מקום לדיון במועצת המנהלים , אלא בטיפול שבין ההנהלה 
לעובדים . מהתעשייה האווירית נמסר , כי בתום הדיון החליטה מועצת המנהלים , 
להסמיך את ההנהלה " להמשיך ולפעול בהתאם למדיניות שאושרה ביחסי העבודה " . 
המשנה למנכ"ל כוח - אדם ומינהל , אביגדור קפלן , אמר בתגובה : " ההנהלה 
נחושה בדעתה לסיים את עבודתם של אלה שאין עבורם תעסוקה הולמת " . 
