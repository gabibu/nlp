ועדת החינוך של הכנסת קיבלה אתמול את הצעת היו"ר מיכאל בר זוהר ( מערך ) 
, להמליץ על פתיחה הדרגתית של האוניברסיטאות בשטחים . קודם תיפתח אוניברסיטה 
אחת , ואם יישמר השקט יפתחו בזו אחר זו האוניברסיטאות האחרות . פנחס גולדשטיין 
( ליכוד - ליברלים ) , הציע להתחיל באוניברסיטה האלימה ביותר . חגי מירום 
( מערך ) , הציע לפתוח דווקא את האוניברסיטה המתונה ביותר . ח"ך זאבי 
( מולדת ) , הציג את האוניבסיטאות כבית אולפנה לטרור . דדי צוקר ( רץ ) 
הזכיר כי כבר לפני חצי שנה ביקשה הוועדה לפתוח את המוסדות להשכלה גבוהה 
בשטחים והוכח כי הצדק היה עימה . רק אם תהיה אלימות נקודתית יש לסגור את 
המקום בו היא מתקיימת , אמר צוקר . האשם מחאמיד ( חד"ש - קומוניסטים ) 
, חוסיין פארס ( מפ"ם ) ומוחמד מיעארי ( מתקדמת ) , הדגישו כי הסגירה 
אינה חוקית . היא בבחינת עונש מכוון וכולל . בעבר היו האוניברסיטאות מוקד 
לתסיסה פלשתינאית , אבל זו עברה לרחוב ולמעשה מחזיק השלטון באוניברסיטאות 
כבנות ערובה להשקטת הרחוב . מתאם הפעולות בשטחים , שמואל גורן , מסר כי 
אתמול ניתן אישור לפתוח את המיכללות , ו"אם יבשילו התנאים ייפתחו גם האוניברסיטאות . 
אולם ידוע למינהל כי פתיחתן עתה תגרור אלימות " . קפידביניו"ר ועדת העלייה 
והקליטה מיכאל קליינר ( ליכוד ) , ביקש להטיל צנזורה על פרסום מספר העולים 
המגיעים לישראל ועל נתיבי טיסתם . לדעתו יסייע הדבר גם לסובייטים להדוף 
את הביקורת המצרית . אמנון רובינשטיין ( שינוי ) , הציע לפתור חלק מהבעיות 
הכספיות הכרוכות בעלייה ע"י העברת כספים מההתנחלויות לקליטת העלייה . היערכות 
החירום הנדרשת נוכח התוכניות לקליטת 032 אלף עולים , יועלו בהצעות מיוחדות 
לסדר היום של אלי דיין ( מערך ) ואברהם פורז ( שינוי ) . קפידבינראש 
הממשלה יצחק שמיר מתנגד להענקת אזרחות ישראלית לגונתן פולארד . הוא רואה 
בכך צעד סמלי שאין בו כדי לעזור . מידע זה מסר אתמול סגן שר הפנים רפאל 
פנחסי , לוועדת הפנים שהתכנסה בראשות עובדיה עלי ( ליכוד ) . גאולה כהן 
( תחיה ) ועדנה סולודר ( מערך ) חלקו עליו ואמרו כי צעד כזה יפיח באסיר 
תקווה . כהן רואה בו אסיר ציון שחוק השבות חל עליו , אבל היועץ המשפטי 
של משרד החוץ רובי סייבל , הסביר כי החוק מתייחס לאסירי ציון במדינות עויינות 
בלבד . מרדכי וירשובסקי ( רץ ) , ציין כי פולארד נשפט במדינה דמוקרטית 
נאורה . עם זאת התקבלה בקשתו לדחות את ההצבעה לצורך התייעצות סיעתית . קפידבינרמת 
הענישה הנמוכה שמטילים לעתים בתי המשפט על מי שהורשעו בהתעללות בילדים , 
מכות , אונס וחבלה , היתה אתמול נושא לביקורת בוועדת החוקה של הכנסת . 
העניין הועלה על ידי יצחק לוי ( מפד"ל ) , שמסר על מקרים בהם הסתיימה 
חבלה חמורה בילדה , בעונש של ששה חודשי מאסר על תנאי ואילו אונס של מפגרת 
הסתיים בעונש של 73 ימי מאסר בלבד . היו"ר אוריאל לין ( ליכוד ) , סיפר 
כי לפי סטטיסטיקה שקיבל משר המשטרה חיים ברלב , " יש מגמה ברורה בבית המשפט 
להקל בעונשם של אלה שהורשעו בביצוע מעשים מגונים בילדים " . פרקליטת המדינה 
דורית בייניש , סבורה כי אין לעסוק בנושא בהכללות . המגמה להחמיר בענישה 
על עבירות אלה מקובלת עליה , ציינה פרקליטת המדינה , ובמקרים חריגים של 
ענישה בלתי נאותה , תערער התביעה בפני בתי משפט גבוהים יותר . 
