טוגואגארו , הפיליפינים ( ע"ר , עץ ) . מנהיג ההתקוממות שפרצה אתמול 
בעיר טוגואגארו שבפיליפינים נמלט באמבולנס לאחר שכוחות הממשלה הכניעו את 
ההתקוממות שנמשכה 01 שעות בלבד . בהתקוממות נהרגו שני אנשים , ובכללם הגנרל 
אוסקר פלורנדו שנלקח כבן ערובה . יחד עם פלוראנדו היו שלושה מעוזריו . 
המרד החל לאחר שמושל המחוז , רודולפו אקינאלדו , השתלט יחד עם מאות אנשי 
מיליציה וחיילים מורדים על מלון " דולפינו " בן שש הקומות שבעיר טוגואגארו . 
לאחר ההשתלטות הכריז המושל על מרד נגד הנשיא קוראזון אקינו . כוחות הממשלה 
פתחו בהתקפה בניסיון לכבוש מחדש את המלון בו החזיק אקינאלדו בבני ערובה . 
בהודעת הצבא נאמר , כי הנשיאה קוראזון אקינו ציוותה לשים מייד קץ למרד . 
בקרבות שפרצו בין כוחות הממשלה למורדים נהרגו שני אנשים , אולם 48 אנשים 
אחרים שוחררו ללא פגע . 91 איש נפצעו במהלך הקרבות . הצבא וכוחות המשטרה 
מנהלים מצור נרחב אחרי אקינאלדו . במהלך הקרבות תקפו כוחות הממשלה גשר שנתפס 
על - ידי המורדים במחוז קאגאיאן . תחנת רדיו מקומית הודיעה כי חייל אחד נפצע 
בקרב על הגשר המוביל לטוגואגארו , שם התבצרו המושל המורד ואנשיו . נמסר 
כי כ05 חיילי מליציה הנאמנים לאקינאלדו תפסו עמדות על הגשר וניהלו קרב עז 
עם כוחות הממשלה . לאחר מספר שעות של חילופי אש , הצליחו כוחות הממשלה לכבוש 
בחזרה את המלון . הגנרל בן הערובה נורה ככל הנראה על ידי תומכיו של המושל 
ומת לאחר מכן בבית חולים . מחוז קאגאיאן נמצא 053 ק"ם צפונית לבירה מנילה . 
המרד החל לאחר שבית משפט במנילה הורה על מאסרו של המושל והשעייתו בשל מעורבותו 
במרד הצבאי שנכשל בדצמבר שעבר . המרד במלון " דולפינו " היה קריאת התגר 
החמורה ביותר נגד שלטונה של הנשיאה אקינו , מאז סיכלה בחדש דצמבר , בעזרת 
חיל האוויר האמריקאי , את ניסיון הקשר השישי נגד משטרה הדמוקרטי . הגנרל 
פלורנדו בא למלון יחד עם שר אחר , כדי למסור פקודת מעצר נגד המושל אקינאלדו , 
באשמת " מרד ורצח " . הגנרל כנראה נתפס כבן ערובה ולאחר מכן הוצא להורג , 
בשעה שניסה לקיים מגע עם המושל . המושל המורד הצליח להימלט יחד עם אחדים 
מתומכיו החמושים , אולם כ003 חיילים ואנשי מיליציה , שהתייצבו תחילה לימינו , 
הסגירו את עצמם . 
