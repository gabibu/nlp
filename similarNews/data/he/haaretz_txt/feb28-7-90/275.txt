במשך חצי שנה של פרידה מהבמה נוצר צימאון אצל הקהל להופעה של אנסמבל מזרח - 
מערב . האנסמבל , בנגינה מגובשת מאי - פעם , הוכיח שהציפייה היתה כדאית . 
ישראל בורוכוב בדולצימר ובאס , ויקטור עידה בקאנון ועוד , יובל מסנר בצלו , 
יעקב מירון בכלי נשיפה ואבי אגבבה בכלי הקשה , הובילו את הקהל למסע מוסיקלי 
רווי אווירה וקצבים משתנים . המוסיקה של האנסמבל מהווה מיזוג ייחודי למרחב 
שבו אנו חיים : מוסיקה ערבית ומוסיקה מערבית , עם השפעות גזיות וקלאסיות . 
בכל קטע יש מסגרת של מיני - יצירה , עם התפתחות של נושא מוסיקלי ואלתור 
סביבו , כמו פראזה משיר של פאריד אל אטרש , שממנה מתפתחת פוגה בסגנון באך . 
את ההופעה המצוינת סיים האנסמבל בגרסה שלו שלו ל"יונג באפריקה " של פיטר 
גבריאל , עם קצבי הגונגל , שהותירו את הקהל הנלהב עם טעם של עוד . להקת 
" דובדבן " , שהתאחדה מחדש לצורך הופעה זו , שייכת לזן נדיר של להקות רוק 
ירושלמיות . הם התפרקו עוד בטרם גאה גל מועדוני הרוק התל - אביביים וקיומו 
של רוק ירושלמי הפך לשמועה . בהופעה אנרגטית וסוחפת הוכיחו שבעבר ירושלים 
לא היתה שוממה מרוק . המוסיקה שלהם נעה בין ריתמנבלוז סוחף של הכנר המלהיב 
דני טיברין , ללחנים מורכבים יותר , בעלי ארומה מתקתקהמרירה , של הקלידן 
איב טוואטי . אל השניים , שהיו בהרכב המקורי , הצטרפו הגיטריסט המצוין 
איליה לישנינסקי , המתופף ששון לוי והבסיסט פאננדו מרינו . " דובדבן " 
פתחו וסיימו בקטע האינסטרומנטלי " נמל תעופה בן גוריון " . זהו קטע אופייני 
לרוק של אמצע שנות ה07 . למרות הגיבוש המוסיקלי של חברי " דובדבן " קשה 
לראות אותם כובשים כעת בסערה את השוק . הם נותרו עדות חיה למוסיקת רוק איכותית 
יותר , אך עכשווית פחות . 
