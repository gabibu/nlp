בכותרת " פרובוקציה משמאל " מספר חגי סגל לקוראיו בטורו " ירחון " , 
בגיליון האחרון של " נקודה " , " שלפחות חלק מהמקרים המיוחסים לסיקריקים 
בוצעו על ידי יצורים מהקצה השני של הקשת הפוליטית . " שירות הביטחון הכללי 
מניח כבר היום , שלפחות אחד מהמעשים הפליליים שנקשרו , בקול גדול , לשמם 
של הסיקריקים , בוצע בידי פרובוקטורים שמאלנים " . הוא מוסיף , ש"הסיקריקים 
גם לא אחראים לכל מקרה עצוב שקורה לרכוש שמאלני " , כשכוונתו לפריצה למערכת 
העיתון " כל העיר " בירושלים . סגל , המגלה בקיאות מופלגת באשר למה סיקריקי 
ומה לא , כותב : " הציבור ייאלץ למיין בעצמו את זרם ההודעות האנונימיות 
אשר זורם למערכות הרדיו והעיתונים אחרי כל פיגוע . עליו להחליט בעצמו מי 
מהמטלפנים הוא דובר אותנטי של הסיקריקים ומי סתם פסיכופט או מוכה שעמום . 
" ייתכן מאוד שמדובר בארגון בן שני אנשים בלבד . צמד סיקריקים . אולי 
שלישייה . מדליקים , ורצים הביתה לטלפן . אם היורה ליד שער יפו אינו קשור 
לחבורה , כי אז מדובר במחתרת פציפיסטית כמעט . שלוש דלתות מפויחות ומכונית 
משומשת שרופה עוד לא הופכים מציתים לארגון טרור . מקסימום חסמב"ה " . סגל 
הלא יודע . הידע שלו מעורר אמנם שאלות מסוימות ( מנין לו שהפריצה ל"רכוש 
השמאלני " מערכת " כל העיר " בוצעה בשבת דווקא ? אולי היתה רבע שעה 
לפני כניסת השבת ? ) , אבל החקירה הקצרה שלנו מתמקדת הפעם בשאלה השולית 
לגמרי מה זה " סיקריקים " . קפמאפרקמילון אבן - שושן מגדיר סיקרימסייקריקין 
כבריונים , גזלנים , חמסנים ו"כינוי לקנאים הקיצוניים בימי מצור הרומאים 
על ירושלים שהיו רוצחים נפש את כל המתנגדים לדעותיהם " . פלאוויוס מספר על 
ה"סיקריים בשם הזה נקראו השודדים הנושאים חרבות קצרות תחת כנפי בגדיהם " . 
האגדה מספרת על אבא סיקרא בן בטיח , ראש בריוני ירושלים , בן אחותו של 
רבי יוחנן בן - זכאי . הפגיון הקצר והעקום , ה"סיקה " הרומית , שממנה 
התגלגל החרמש האנגלי העניק להם את שמם . אבל במסכת גטין אנחנו מוצאים גם 
את ה"סיקריקון " , כל המפקיע רכוש תוך כדי איום על הבעלים . כאן יש עוקץ 
מסקרן . הסיקריקון לא בא מהגזלן עם החרב הרומית , ומקורו ביוונית סין קריקין : 
עם כרוז , מכירה בהכרזה . הנה תשובה אפשרית : אולי שלא מדעת , הסיקריקים 
החדשים אימצו דווקא את המובן השני , היווני , לשם בריוני העבר . מה שחשוב 
אינו עוד החרב המפותלת , אלא ההכרזה , לגמור ולרוץ לטלפן . דקירה תקשורתית 
נכונה שווה אלף חרבות קטנות , וגם סגל יודע זאת . 
