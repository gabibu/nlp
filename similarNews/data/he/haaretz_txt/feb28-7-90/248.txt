" בשביל יהודי רוסי מה הפסגה ? הפסגה זה המתמטיקאי הכי טוב , הפיסיקאי 
הכי טוב , הכנר הכי טוב , השחמטאי הכי טוב . זו הפסגה הסוציאלית , והקליטה 
שלהם היא שמכוונת את כל שאר הקליטה . אם אתה עושה קליטה מוצלחת , אז כל 
האנשים יודעים שזה המקום הנכון . אתה נכשל הם יוצרים את המחשבה שהכי טוב 
זה ללכת לאמריקה " . כך מתאר פרוף דן עמיר , הדקאן לקליטת העלייה באוניברסיטת 
תל - אביב , את חשיבות המאמצים לקליטת גרעין המדענים היהודים שמבקשים לעלות 
מברית המועצות . קו מחשבה זה משקף אחת משתי הגישות לנושא קליטת מדענים בארץ , 
זו שאפשר לכנותה הציונית - אינדיווידואלית , שחותרת לפתרון תעסוקה מיידי 
לעילית , כדי לעודד את שאר העולים הפוטנציאליים . לעומתה קיימת הגישה ה"לאומית - 
מדעית " , הדוגלת בראייה כוללת של צורכי המדע והמשק , ושמקובלת בין השאר 
במשרד המדע . הגישה הראשונה באה לידי ביטוי בפעילותו של המרכז לקליטה במדע 
של משרד הקליטה . כמעט כל הסיוע הכספי של המרכז ניתן בצורת מימון ביניים 
למוסדות הקולטים , בעיקר האוניברסיטאות , כדי לתת לעולים " נחיתה רכה " 
בחברה הישראלית ולאפשר להם ללמוד את שיטות העבודה של המדע המערבי ולהתחרות 
בכוחות עצמם על קידום מקצועי וקרנות מחקר . אפילו אחרי קיצוצים ברמת הסיוע 
הריאלית , כך שתקציב המרכז לשנת 0991 עומד עתה על 51 מיליון ש"ח על בסיס 
של סה"ך 000 , 04 עולים חדשים , מק"ם מממן עד % 08 של עלות העסקת מדען במשך 
שנתיים , וזאת מפני שאין לאוניברסיטאות תקנים פנויים וגם לא משאבים כספיים 
לממן משרות נוספות . גם בתעשייה , אומר שמואל אדלר , מנהל מק"ם , חייב 
המרכז לסבסד הרבה משרות בגלל חוסר תקציבים למו"ף . תמיכה זו , שמיועדת להקל 
על קשיי הקליטה של העולים עצמם ( אם כי היא ניתנת רק לחוקרים מוכרים ולא 
לאלה שבהתחלת הקריירה המדעית ) , היא אמנם חיונית , אבל יש הטוענים שהיא 
רק מעכבת את הכאב . בתנאים הכלכליים של היום האוניברסיטאות מתקשות אפילו 
לממן % 02 של עלות העסקת המדענים , ואין להם כמעט אפשרות לתת תקנים בסוף 
השנתיים , כנדרש בחוזה עם מק"ם . פרוף עמיר אומר שאוניברסיטת תל - אביב 
אמנם הקימה מכון למתמטיקה כדי להעניק תשתית לכל המתמטיקאים הרוסיים שהגיעו 
לאוניברסיטה בשנים האחרונות , אבל האוניברסיטה לא יכולה להחזיק את רובם 
אחרי סוף תקופת הסיוע , והוא יכול רק לקוות שהם ימצאו מקומות עבודה בתעשייה . 
מבחינה ציונית , הוא אומר , המדינה אולי חייבת לדאוג לאותם המדענים ששימשו 
דגל לתנועה הציונית בבריה"ם , אבל ציונות לחוד ומציאות כלכלית - מדעית לחוד , 
ועצם הסיוע הכספי של מק"ם מפתה את האוניברסיטאות לקחת על עצמן התחייבויות 
שהן אינן יכולות למלאן . בתוכנית לקליטת עולים במדע , במחקר ובפיתוח טכנולוגיה , 
שהכין משרד המדע בסוף 1891 , נאמר שהתמיכה שנותנת מק"ם אין בה לתת פתרונות 
של קליטת קבע , וכן שאין התאמה מספקת בין המשאבים שהממשלה משקיעה בקליטת 
מדענים לצורכי המשק , וצורכי המו"ף בפרט . המשרד ממליץ שלא לתת עדיפות ליצירת 
מקומות עבודה ארעיים על ידי סובסידיות , אלא לשים את הדגש על תוכניות מחקר 
שיש בהן תועלת ברורה למשק , ולהעסיק מדענים עולים במחקרים אלה . במישור 
זה הוא כבר הוציא מכרזים , בשווי כולל של כ5 . 1 מיליון ש"ח , כמענקי מחקר 
למדענים " בכירים ומצטיינים " . בשבעת תחומי המחקר ה"מועדפים " התקבלו 
כ07 הצעות מחקר עד אמצע פברואר , שמהם נבחרו 22 בשווי שנע בין 000 . 05 
ש"ח ל000 , 021 ש"ח בשנה הראשונה . ברוב המקרים מק"ם ישתתף במשכורות לפחות 
בשנה הראשונה . הכוונה , אומר ד"ר ברוך אייל , האחראי על קליטת מדענים 
במשרד , היא שכל פרויקט מחקר יהיה כדאי בפני עצמו וגם ייתן לעולה הזדמנות 
להוכיח את עצמו . הוא לא נקלט בחסד אלא בזכות היכולת הספציפית שלו לתרום . 
אייל מוסיף , כי עוד כ81 הצעות למחקר במסגרת זו היו " מעולות " , והמשרד 
מעוניין לתת מענקים נוספים ברגע שהתקציבים יאפשרו זאת . דרך אגב , הוא 
מציין , שלושה או ארבעה מהמדענים שנבחרו למענקים אלה עדיין נמצאים בבריה"ם . 
משרד המדע גם ממליץ לנצל את כוח העבודה החדש כדי להחיות את יחידות המדע 
והמו"ף הממשלתיות , כ08 במספר , שלדעתו של אייל התנוונו בשנים האחרונות . 
למספר זה מתוספים כ005 מדענים שהמשרד ממליץ לשלב כחוקרים ברמות שונות בתוכניות 
מחקר שהממשלה ממילא מזמינה או מממנת באוניברסיטאות ומכוני מחקר , וכן תוכניות 
לעידוד פרויקטים טכנולוגיים חדשים במגזר הפרטי . הצרה היא שאפילו בעלות המוערכת 
ע"י משרד המדע עבור כל הפרויקטים האלה , שהיא 8 . 6 ם ש"ח בשנה הראשונה 
ו44 ם ש"ח במשך חמש שנים , אין ידו של המשרד משגת את הסכומים האלה מתוך 
תקציבו הנוכחי , ואין בינתיים סימן שתקציבו יוגדל כדי לאפשר את ביצוע התוכניות . 
הכל מסכימים שמספר כה גדול של אנשי מדע וטכנולוגיה , 000 , 2 מדענים וכ000 , 
11 מהנדסים שנרשמו בין 000 , 001 עולים פוטנציאליים , יכול לפתור לפחות 
חלקית את מחסור המורים במתמטיקה ובמדעים בבתי הספר ובמכללות . יהיה זה אמנם 
קושי להעסיק בעל תואר שלישי כמורה , אבל בניגוד למורים רגילים יהיו אלה 
אנשי מדע שיוכלו להעניק לתלמידים לא רק יותר ידע אלא גם יותר תחושה של מדע 
מהו . ומאחר שמתכוונים לתת למורים אלה מעמד מיוחד של חצי - מורה וחצי - 
חוקר , הם גם יוכלו להמשיך לעסוק במחקר מדעי . הוחלט עקרונית לפתוח בקורס 
ראשון באוניברסיטה העברית השנה , שבו ילמדו 05 מדענים במשך שנה בו - זמנית 
באולפן , בבי"ס להוראת המדעים ובבי"ס לחינוך . סתירה זו בין הגישה ה"ציונית 
אינדיווידואלית " שדוגלת בפתרון תעסוקה מיידי לאליטה , כדי לעודד את שאר 
העולים הפוטנציאליים , לבין הגישה ה"לאומית - מדעית " הדוגלת בראייה כוללת 
של צורכי המדע והמשק , לא באה לידי ביטוי ברמה האופרטיווית של תיאום בין - 
משרדי . אבל ברמה של קביעת מדיניות יש בעיה של חלוקת המשאבים . גורם שמעורה 
היטב בנושא קליטת מדענים עולים מדגיש שהסתירה אינה טבעית ומובנת מאליה , 
אלא נגרמה כאשר מק"ם הועבר מהמועצה הלאומית למחקר ופיתוח למשרד הקליטה בשנות 
ה07 : לפני כן היה למק"ם תפקיד יותר מכריע גם בבניית התשתית . גורם זה , 
שביקש להופיע בעילום - שם , אומר שהתנוונות המועצה באותן שנים גרמה אובדן 
של כל ראייה כוללת של צורכי המדע הלאומיים , וכן לנתק בין ההתייחסות למדענים 
עולים לבין תכנון התשתית הדרושה להם . הפתרון המיידי הוא למעשה להגדיל את 
תקציבי שני הגופים ביחד , כדי לשמור על פעילות מק"ם וכן כדי להגשים את תוכניות 
משרד המדע וכך להרחיב את התשתית המדעית . רוב הנפשות הפועלות בתחום גם מסכימות 
שבטווח ארוך יותר , אם כי גם זה נמדד בחודשים , חייבת הממשלה לגבש וליישם 
תוכנית כוללת שתשלב לא רק תקציב קליטה פרטנית ותשתית מדעית , אלא גם שינויים 
במיסוי ובתמריצי השקעה כדי לעודד השקעה גדולה במדע וטכנולוגיה . פרוף חיים 
הררי , נשיא מכון ויצמן , ממחיש את הסתירה כך : המכון , אמר , נמצא 
במו"ם עם כמה מדענים בכירים בבריה"ם בתקווה להעלות אותם , על אף התנאים 
הטובים יותר שמציעות כמה אוניברסיטאות מובילות בארה"ב . לציונות יש בוודאי 
תפקיד , אבל " אם אני מציע לו מעבדה ב000 , 001 דולר במקום מעבדה במיליון 
דולר , אז הציונות לא תעזור " . 
