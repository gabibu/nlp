כחיזיון עונתי , המתחדש מדי שנה לקראת שנת התקציב החדשה , מגיעה קופת חולים 
ההסתדרותית בחודשים פברואר - מארס אל סף תהום של משבר פיננסי . השנה לובש 
המשבר צורה מאיימת במיוחד : ראשי קופ"ח טוענים , כי מחוסר תקציב אין ביכולתם 
לשלם את משכורת פברואר לכ32 אלף עובדי המוסד . הללו מאיימים להגיב באיום 
נגדי השבתת שירותים לציבור . המשבר בקופ"ח החל לפני כ31 שנה , כשנותקה 
מההזרמות של משרד האוצר ונדרשה להתחיל בחיסכון ובצמצומים . הודות לניתוק 
קטנו הקצבות המדינה לקופ"ח בסכומים גדולים , ותביעות עקשניות שלה לשוב ולהגדיל 
לה את ההקצבות לא נענו . אך לשם מציאת פתרון ארוך - טווח הוטל לפני שנים 
אחדות על הכלכלן יעקב גדיש לעשות סקר יסודי של בעיות המימון של הקופה ודרכי 
פתרונן . על סמך הסקר עובדה תוכנית הבראה , שכללה בין השאר צמצומים בהוצאות 
השכר של הקופה , מכירת נכסים ופעולות ייעול אחרות . תהליך ההבראה שגובש 
בעקבות דו"ח גדיש לא הגיע לכלל מיצוי . חלק מסעיפי הדו"ח היו כרוכים אמנם 
בבעיות של ביצוע , אבל דומה , שלא קשיים מעשיים היו הסיבה העיקרית לשיבוש 
התהליך . לפני כשנה וחצי מונה שר אוצר חדש , וראשי קופ"ח חשו כי הפתרון 
יבוא גם בלא ייסורי הבראה ארגונית ופיננסית : שמעון פרס ניאות להזרים לקופה , 
המקורבת לו מבחינה סקטוריאלית ומפלגתית תוך כדי התעלמות ממחאותיהם של כלכלני 
האוצר עשרות מיליוני שקל ( 08 מיליון ) , למעשה בלא תנאים . כעת מוכן 
האוצר להזרים לקופה החולה עוד 001 מיליוני שקל בתנאי , אמנם , שהיא תבצע 
צעדים מסוימים לייעול ולחיסכון . אבל ראשי הקופה כבר למדו את הלקח אם רק 
יפעילו לחץ במנות המתאימות , יזרמו המיליונים גם בלא תנאים קשים מדי . בשלב 
הראשון השעו את הסכם האשפוז האזורי צעד חד - צדדי חמור , הפוגע באחד ההסדרים 
הכוללים המעטים שהושגו בעבר למען שיפור התיאום בין מערכות האשפוז הממשלתית 
להסתדרותית . מאחר שהלחץ הזה לא הספיק , גרמה הנהלת הקופה , בעקיפין , 
לאיום בהשבתת שירותיה לציבור הרחב . במשך כל השנה האחרונה לא התרשם הציבור , 
כי קופ"ח סובלת ממחסור בתקציבים ובמזומנים . כך למשל היו לה אמצעים לניהול 
מסעות פרסום ותעמולה בכל כלי התקשורת ( " ילדים זה הבייבי שלנו " ) , 
בממדים שלא היו מביישים קונצרן כלכלי ענקי . גם אחדות מפעולות השיפוץ והבינוי 
שהקופה מבצעת אינן מעידות על חסרון כיס חמור . עם זאת מותר להאמין לראשי 
הקופה , כי ברמת ההוצאות הנוכחית לא יעלה בידם לסיים את השנה בלי גירעון 
גדול . המסקנה מכך אינה שצריך שוב להגדיל את ההזרמות הממשלתיות , אלא שצריך 
לקצץ בהוצאות של קופ"ח , או להגדיל את ההכנסות ממקורות אחרים : העלאת המס 
האחיד ואו הגדלת החלק ממס זה המוזרם לקופה , על חשבון החלק המממן את מנגנוני 
ההסתדרות . על ראשי קופ"ח ללמוד : משק הבריאות חייב בעיקרון להיות משק סגור , 
המבוסס על תשלומי המבוטחים והמעסיקים , והמדינה משלמת אך ורק תמורת פעולות 
מיוחדות , כגון ביטוח הבריאות של שכבות מצוקה . התקציבים הממשלתיים היו 
במשך שנים רבות ה"בייבי " של ראשי קופת חולים ההסתדרותית לא עוד . 
