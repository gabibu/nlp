השאיפה להגיע לצמרת העולמית אינה נשמעת יומרנית מדי כאשר הדוברת היא הגודוקאית 
יעל ארד , ששבה עטורת הישגים מתחרויות באירופה . " השתתפתי באליפות הפתוחה 
של צרפת ובאליפות הפתוחה של גרמניה . שתיהן תחרויות בדרג הראשון והאליפות 
בצרפת נחשבת בין שלוש האיכותיות בעולם , כולל אליפות העולם " , סיפרה יעל 
ארד . בצרפת היא סיימה במקום השני לאחר שנוצחה בגמר בידי יפאנית ובגרמניה 
דורגה שלישית . בנוסף לכך היא גברה בצרפת על צרפתיה , אלופת העולם ואירופה , 
שלא נוצחה בשנתיים - שלוש האחרונות . יעל , בת 32 , מדורגת שלישית באירופה 
( 51 שנים בגודו ) . מתגוררת בהרצליה , בת להורים עיתונאים האם נורית 
ב"ידיעות אחרונות " האב אריה ב"דבר " . היא סטודנטית בפקולטה לחקלאות ברחובות , 
אך מנהלת אורח חיים מקצועני לחלוטין . " אני מתאמנת שניים - שלושה אימונים 
ביום , שישה וחצי ימים בשבוע ושומרת על אורח חיים ספורטיווי , תזונה ושינה 
נכונה . אין לי בעיה מבחינה חברתית , יש לי הרבה חברים ואני שבעת רצון 
מהמילגה הכספית של היחידה לספורט הישגי ( דרג ראשון של הספורטאים הישראלים ) 
. אני אמנם לא מרוויחה אפילו עשירית מהטניסאי עמוס מנסדורף , אך אם למדינה 
היו יותר אמצעים , הייתי מקבלת יותר " . על אף שאיפותיה הספורטיוויות , 
יעל מעדיפה שלא להיכלל בקטגוריה של תקוה אולימפית אך גם אינה מסתירה את יעדיה : 
" מבחינתי , רק עתה מתחיל אמצע הקריירה שלי . כשהייתי צעירה רציתי להיות 
אלופת העולם וגם היום אני אומרת שאני רוצה להגיע לפיסגה העולמית ולשלב הכי 
גבוה " . לשם שינוי , הפעם זו אינה חוצפה ישראלית . 
