יו"ר מטה חברת העובדים פרופסור איתן ששינסקי , עשוי להתמנות בימים הקרובים 
ליו"ר זמני של דירקטוריון כור . מינוי זה יעשה במקומו של ארנון גפני שהתפטר 
מתפקידו לפני כחודשיים . גורמים בחברת העובדים , המקורבים לששינסקי מסרו 
כי הוא החליט לקחת על עצמו את התפקיד בעקבות העובדה שחברת העובדים רואה בכור 
נכס חשוב וע"ף הערכות הרווחות , קיימים סיכויים טובים לחתימה על הסדר כולל 
לקונצרן כור . בכור אמרו אתמול כי מינויו של ששינסקי ליו"ר דירקטוריון הקונצרן 
יעניק סיוע משמעותי לקונצרן בראשותו של בני גאון , במאמציה להבראת הקונצרן . 
ככל הידוע ימונה ששינסקי ליו"ר זמני כבר בישיבת הדירקטוריון הקרובה . גורמים 
בחברת העובדים מסרו כי ההחלטה על זמניות המינוי התקבלה על - ידי חברת העובדים , 
בהתחשב בשינויים הצפויים בהרכב הבעלות על כור , לאחר שייחתם הסכם הסיוע 
של הנושים והאוצר . הסכם זה יביא ככל הנראה לשינויים מתאימים בהרכב מועצת 
המנהלים של כור . מינויו של ששינסקי שם קץ לשמועות שנפוצו לאחרונה על הכוונות 
למנות את חבר הדירקטוריון , פרוף דב פקלמן ליו"ר הדירקטוריון . כזכור מילא 
פקלמן את מקומו של גפני בישיבות שהתקיימו מאז ההתפטרות , ואף השתתף בפגישות 
שנערכו בין נציגי הנושים והנהלת הקונצרן בנושא ההסדר . 
