אדיס אבבה , ( ע"ר ) . ההנהגה הקומוניסטית של אתיופיה הודיעה אתמול על 
אסטרטגיה חדשה לפיתוח וקידום המדינה בעתיד . סוכנות הידיעות האתיופית מסרה 
כי הפוליטבירו של המפלגה השלטת , בהנהגתו של הנשיא מנגיסטו היילה מאריאם , 
המליץ על שינויים מרחיקי לכת במדיניות מפלגת העובדים השלטת . " הוחלט 
על אסטרטגיה חדשה המתבססת על התנאים החדשה שנוצרו ומביאה בחשבון גם את המצב 
המשתנה בעולם " , נאמר בהודעה . לא נמסר בינתיים על שינוי כלשהו במחויבות 
המפלגה להגשמת הסוציאליזם באתיופיה . אתיופיה היפנתה שלשום קריאה דחופה אל 
הקהיליה העולמית , בהודיעה כי 5 . 4 מיליון אזרחים צפויים לרעב בצפון . 
בבצורת ששררה בצפון אתיופיה בשנים 5891 - 4891 , מתו כמיליון איש , משום 
שסיוע המזון הבין - לאומי לא הגיע בזמן . ראש שירותי הסיוע של אתיופיה , 
ילמה תאדיסה , קרא לאו"ם לעזור לאתיופיה להשיג 41 מטוסי תובלה גדולים , 
כדי לפתוח ברכבת אווירית מנמל אסאב שבים סוף , הנמצא עדיין בידי הממשלה , 
אל העיר אסמארה , בירת מחוז אריתריאה . מקורות סיוע זרים סבורים , כי 
כבר מאוחר מכדי למנוע את מותם של רבבות אנשים כתוצאה מרעב . מורדי גונדאר 
הודיעו אתמול כי תפסו 51 טנקים ו38 משאיות , כאשר השתלטו בשבוע שעבר על 
העיירה הגדולה דברה תאבור בצפון המדינה . 
