חמהסכסוך הישראלי - הפלשתיני מתנהל זה שנים אחדות בנתיב חסר הכרעות משמעותיות 
לקראת פתרון אפשרי . ברור לכל , בשני הצדדים , מה הם עצמם רוצים ומה רוצה 
היריב . הפלשתינאי מעוניין במדינה עצמאית משלו בשטחים , ובימין הישראלי 
אף סבורים כי הוא חפץ במדינה על כל שטח ישראל . ואילו הישראלי רוצה את כל 
שטחי ארץ אבותיו , אך מוכן להסדר עם הערבים , שיאפשר את המשך שליטתו בהם 
ובשטח . באין הסכמה , הסטטוס קוו הנזיל הוא מעין הסדר כבר 32 שנים . אך 
גם הליכוד מודה , כי זה אינו מצב נוח מבחינת חיי יום - יום ובמיוחד משום 
התגובה הבין - לאומית . רק בשל לחצי הפלשתינאים והעולם הערבי , ארה"ב והקהילה 
האירופית וגורמים פוליטיים מבית , הציגה ממשלת הליכוד את תוכנית האוטונומיה 
לפני כתריסר שנים , ולאחר שהקפיאה אותה לשנים ארוכות , נאלצה לחדש את ימיה 
ביוזמת בחירות , הנתמכת בהתלהבות על - ידי מפלגת העבודה . בעת שיוכל הליכוד , 
הוא ישוב ויקפיא את המגעים לקראת הבחירות ועד אז ידאג להשהותם . אבל אי - 
שם בעתיד , עוד שנים , תקום האוטונומיה . תוכנית האוטונומיה שהציג מנחם 
בגין בראשונה בדצמבר 7791 הבטיחה כינון גוף ממשלי עצמאי , שכונה " מועצה 
מינהלית " . היא נועדה להיות גורם מייצג של התושבים , שיטפל בכל העניינים 
המינהליים ככספים , מסחר , תעשייה , חינוך , דת , בנייה וגם שיטור ושיקום 
פליטים . תחום הביטחון הושאר בשליטה ישראלית . במאי 9791 הבהיר בגין , 
כי כוונתו לאוטונומיה אישית , לא טריטוריאלית , כלומר מינהל עצמי לתושבים 
ולא לשטחים . הפלשתינאים הסתייגו מלכתחילה , המערך דיבר על אופציה ירדנית 
ורעיון האוטונומיה נשאר על הנייר . תוכנית הבחירות שהציג ראש הממשלה , 
יצחק שמיר , נראית מרחיקת לכת מזו של בגין . לא רק מפני שיש בה לקדם את 
המשא והמתן בעצם בחירת המועצה המינהלית , אלא שהיא מגדירה את האוטונומיה 
כפתרון זמני בלבד . סעיף 11 : " בתקופת המעבר יוענק לתושבים הפלשתינאים 
שלטון עצמי , בו ינהלו בעצמם את ענייניהם בשטחי החיים היום - יומיים " . 
סעיף 21 ממשיך : " במו"ם על פתרון הקבע יהיה כל צד רשאי להביא לדיון את 
כל הנושאים שירצה להעלותם " . ותרנותו - לכאורה של שמיר נעוצה בהיותו מנוע 
כעת מלהגדיר את מתכונת ההסדר הסופי . אין זה סוד שכמו בגין , גם הוא אינו 
מתכוון להעניק בכל שלב שהוא יותר מאשר שלטון עצמי מוגבל . ואין זה סוד שהפלשתינאים 
לא יסתפקו בכך . ביום שאחרי האוטונומיה , תימשך האינתיפאדה . כדי שהסדר 
ייחשב לסופי , צריך ששני הצדדים יחושו כי לא יכלו ולא יוכלו להשיג פתרון 
טוב יותר . אוטונומיה יכולה להיות פתרון הולם , אם מי שנועד לחיות בה משתכנע 
כי לא יוכל להשיג יותר ממנה . על - פי תנופת הפלשתינאים בשנים האחרונות , 
הם לא יסתפקו במינהל עצמי מוגבל . כדי להציץ ולראות אל מעבר ליום שבו תוענק 
האוטונומיה , אפשר אולי לעקוב בעצם הימים האלה אחר מינהל עצמי אחר , שנתיניו 
מקווים להרחיבו . מחוז קוסובו המתקומם בדרום - יוגוסלוויה הוא אזור אוטונומי . 
בפסיפס בן שש הרפובליקות של " הסלאווים הדרומיים " , היוגוסלווים , לא 
הוענק לאלבנים המוסלמים מעמד של רפובליקה , אלא ניתנה להם אוטונומיה בלבד , 
במסגרת סרביה . מעת צאתם של הטורקים , ב2191 , ובעיקר מעת שהוגדרו כמחוז 
אוטונומי , בינואר 6491 , האלבנים בקוסובו מרגישים כמי שקופחו . תוך שהם 
מסתייעים בעוצמה של שלטון עצמי , מהווים רוב מכריע במחוזם ( % 09 בקירוב ) 
וחשים ניכור כלפי השלטון המרכזי היתה דרכם קצרה אל האינתיפאדה שלהם . 
לטענתם , האוטונומיה מגבילה אותם ; גם הם ראויים למעמד של רפובליקה ; 
הם נקרעו מעל בני עמם האלבני . טענות דומות יעלו הפלשתינאים כשיזכו באוטונומיה . 
כזה הוא התסריט בקוסובו והדמיון עם ארץ - ישראל ניכר כבר עתה . . השליטים 
הסרבים טוענים לזכות אבות על השטח . כל המחוז אכן היה שלהם ורק שלהם , 
עד שהובסו על - ידי העותמנים לפני 106 שנים והאזור נשטף באיסלם . קוסובו 
נחשבת מאז למקום חשוב במורשת העם הסרבי , מפני ששם התנהל הקרב שהובסו בו , 
ממלכתם נתפרקה ו053 אלף מלוחמיהם נהרגו . מנגד , טוענים האלבנים כי הם 
יושבים במקום מאות שנים תחילה כמיעוט ועתה כרוב וקוסובו היתה לחלק בלתי - 
נפרד ממולדתם . . העימות בין הסרבים - הנוצרים לאלבנים - המוסלמים נראה 
בלתי - נמנע גם משום הפערים הדתיים ביניהם . לא רק זיכרון היסטורי שונה , 
מודעות לאומית או שפה מפרידים בין תושבי אותו חבל - ארץ , אלא פער תרבותי 
שאין לגשר עליו . המסורת שונה , הפולקלור אחר . לבני כל עדה היישובים 
שלה ואצל האלבנים , בני הכפרים , עדיין נפוצה מנהיגותה של חמולה שבטית 
וגאולת הדם היא תופעה שלא נעלמה . . מחוז קוסובו מתואר כאזור הנחשל ביותר 
בכל אירופה . רמת החיים בו ירודה . רק כמחצית הבתים מחוברים לרשת המים 
והביוב . כשליש מתושביו מובטלים ושכרו של פועל נמוך ממאה דולר לחודש . 
מספר האנאלפבתים מגיע לכשליש האוכלוסייה . התושבים קובלים כי יוגוסלוויה 
מנצלת את מכרות הפחם לרווחתה ואינה משקיעה כלל במחוז . . מעת ניתוקו של 
חבל קוסובו מעל אלבניה , ב3191 , הוצת פתיל המתיחות הסרבית - האלבנית , 
אף כי רוב השנים נשמר שקט כפוי . בשנות ה06 וה07 גאתה לעתים המתיחות , 
אך נשיא יוגוסלוויה , טיטו , ידע לבלום אותה בכוח רב . לאחר שמת ואת 
מקומו תפסה נשיאות קולקטיווית , אירעו כמה התפרצויות . בראשית שנות ה08 
עוד עלה בידי הסרבים לבלום אותן . מאז מארס 9891 , כאשר סרביה הגדילה את 
סמכויות הניהול הישיר שלה במחוז , האינתיפאדה שם אינה נבלמת . היא דועכת 
ושוב מתפרצת . השלטון מודה כי עשרות אלבנים נהרגו בשבועות האחרונים . מקורות 
אלבניים טוענים למספר רב יותר . . ההתקוממות מקיפה את כל רבדי הציבור האלבני . 
לרוב אלו התפרצויות עממיות ספונטניות . כלי - המלחמה הנפוץ גם כאן הוא 
האבן . מכונית בעלת מספר - רישוי של העיר בלגרד או רכבת הבאה למחוז , סופגות 
אבנים או בקבוקי תבערה ; שדות ומטעים של סרבים מועלים באש ; מחבלים בכנסיות . 
כל אלבני הוא חשוד פוטנציאלי במעשה . . השלטון הישיר של סרביה טוען כי 
יש למגר את הטרור וההנהגה הפדרלית משגרת כוחות צבא לשלוט ולהרגיע . הצבא 
יורה על מפגינים , מפזרם בגז מדמיע , מטיל עוצר לילה ומתגאה בלכידת חוליות 
האחראיות להסתת האוכלוסייה ולביצוע פיגועים אלימים יותר . עשרות פעילים 
כאלה נעצרו בשנה האחרונה . . העם האלבני מחזיק בשיא הילודה האירופי : 
שישה עד שבעה ילדים במשפחה ממוצעת . מול נורמות מוסלמיות - אסיאתיות כאלו , 
מאבד המיעוט הסרבי במחוז ממשקלו ומחשיבותו . . הסרבים בקוסובו לא באו 
להתנחל שם זה מקרוב , במאמץ להבטיח את שלטון עמם בשטח . משפחות רבות מתגוררות 
במחוז מאות שנים . עתה נעשו חייהם קשים מנשוא והם נוטשים . כ002 אלף סרבים 
בקירוב עזבו בשנות ה08 והותירו מאחוריהם מאות כפרים ריקים . מאמצי השלטון 
הסרבי לשכנע את התושבים להישאר וכן הניסיון לעודד מעבר סרבים אל המחוז כדי 
לחזק את האחיזה המידלדלת בו , נתקלים בקושי . . יוגוסלוויה אינה מיקשה 
אחת בכל עניין כמעט , וגם בסוגיה זו . הסרבים טוענים , כי טיטו כפה על 
סרביה לקיים בשטחה מחוז אוטונומי לאלבנים ( וכן מחוז ויוודינה להונגרים ) 
כדי להחלישם מול בני העם הקרואטי במסגרת הפדרציה . עתה מובילה הרפובליקה 
סלובניה את בשורת התמיכה בצדקתו של מאבק הבדלנות האלבני , בתקווה שבסופו 
אולי תשתחרר אף היא משותפות בפדרציה היוגוסלווית ותהיה למדינה עצמאית . 
הפיצול בפדרציה , החושף את בדידותה של סרביה , מדרבן את האלבנים לפעולה . 
. העימות בקוסובו מתואר כעניין יוגוסלווי פנימי . האו"ם אינו מתערב , 
הפרלמנט האירופי מראה עניין מוגבל . מדינה אחת מלווה את המתרחש בקוסובו 
בעניין רב : אלבניה . זה שנים היא מספקת חומר לימוד ואף מורים למחוז . 
וכשפורצות ההתקוממויות , מדריך רדיו טיראנה את הנאבקים ומדרבנם . בראשית 
העשור חסמה יוגוסלוויה את הגבול עם אלבניה למעבר אזרחים . בקוסובו יודעים , 
כי איכות החיים באלבניה ירודה משלהם והחופש הלאומי , שנהנה ממנו אזרח במולדתו , 
מתבטל שם לפני שלטון עריץ . הסרבים חוזרים ומזכירים זאת באוזני האלבנים 
כדי לשכנעם כי שפר גורלם בקוסובו ואל להם לשאוף ל"אלבניה הגדולה " . בני 
קוסובו מוסיפים לדבוק בתביעתם ליתר חרות לאומית בשטחם . הסיכוי למפנה פוליטי 
באלבניה עורר באחרונה חששות בסרביה מפני השלכותיו על בני קוסובו . . במחוז 
הלא - יציב ביותר באירופה במשך שנים רבות יש בכל זאת שני דברים יציבים . 
מצד אחד , הרוב המוחלט של בני העם האלבני בחבל ארץ זה , שאף הולך וגדל . 
ומצד שני , קנאותם הבלתי - מתפשרת של הסרבים לאחוז בחבל מולדתם . בעימות 
בין אלה שהם רוב לבין אלה שבידם הכוח לשלוט , אין מנצחים . הפתרון המקובל 
לעימותים כאלה הוא במתן אוטונומיה לתושבים . אך היא כבר הוענקה . מה לעשות 
אם רוצים יותר מאוטונומיה ? 
