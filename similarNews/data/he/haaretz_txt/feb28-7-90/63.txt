הנוסעים הסמויים העצורים על האנייה " מורן " העוגנת בחיפה התפרעו אתמול 
לאחר שהתברר להם באורח סופי שיוחזרו לארצם על גבי האנייה , עקב סירובה של 
חברת התעופה ק - ל - ם להטיסם . צוות האנייה הצליח להשתלט על הנוסעים ונעל 
אותם בתא הקדמי בחרטום האנייה . מנחם לוין , מנהל חברת תרשיש , אמר אתמול 
כי בשל האירוע אין החברה מעוניינת להשיטם על הסיפון . " זו סכנה לאנייה 
ולצוות , אנחנו לא רוצים לקחת אותם בחזרה ואנו תובעים מהמשטרה שתכלא אותם 
במתקן כליאה משטרתי . לא צריך להפוך את האנייה לבית סוהר " , אמר . היום 
ינסו נציגי חברת תרשיש ליצור קשר עם חברות תעופה אחרות בניסיון להטיס את 
כל הנוסעים , באמצעות הנפקת תעודות מעבר מיוחדות . לדברי לוין השארת הנוסעים 
הסמויים על האנייה היא מעשה שגובל בחוסר אחריות . " מזעזע שמשאירים אותם 
על האנייה , השלטונות לא דואגים להכניסם לבית סוהר , אני מקווה שיהיה להם 
מזל ויצליחו לארגן חברת תעופה שתסכים לקחתם " . 
