מהו כרטיס הביקור האמיתי שיכול אדריכל להציג ללקוחות אפשריים ? שואלת מעצבת 
הפנים ומתכננת הרהיטים , רנה רלי . אם אתה לא עוסק בהקמת מונומנטים לעצמך , 
הרי העבודות שעשית משקפות בעיקר את אלה שבשבילם עיצבת . נכון , הן אומרות 
משהו גם על צורת הביטוי האסתטית שלך אבל זה הרי משתנה ומה שהיה נכון לפני 
שלוש שנים אינו נכון היום . ברלי חוזרת עכשיו לעצב בשוק הפרטי , לאחר שנים 
מספר שבהן עבדה בעיצוב תעשייתי ובריהוט משרדים . " אנשים מזהים אותי כמי 
שמעצבת דירות עם ריהוט בסיסי בלבד , אך עם גודש של חפצי אמנות , שעבודות 
קרמיקה ויטראזים של אמנים מהווים בהן חלק מן הרהיט עצמו " . כך היה בשנות 
ה06 , היא אומרת , " היום הגודש הזה כבר רחוק ממני " . אבל המתבונן בדירתה 
חש צפיפות מעט שטחים פנויים משטיחים , מרהיטים , מתמונות ומחפצי נוי , 
אם כי התוצאה יפהפייה . אין בדירה וילונות , " סמרטוטים מתנפנפים , 
ספוגי אבק ומלוכלכים " . אין גם תריסים " דבר מכוער שקל לפרוץ אותו " . 
אבל האור הבוהק בישראל דורש סינון , וצריך גם אינטימיות . הפתרון שלה בנוי 
משלושה חלקים , מן החוץ אל הפנים : שבכת ברזל להגנה , חלון זכוכית והעיקר : 
משרייה , מסגרות שבתוכן פסי עץ קלועים שתי וערב , שמסננים את האור , 
אך לא אוטמים אותו . 51 שנה עבדה בשוק הפרטי וביססה את מעמדה . ואז החליטה 
על שינוי . היא האמינה , שאם תעבוד בתעשייה יגיעו הרהיטים שתתכנן ליותר 
אנשים . עשר השנים שבהן שימשה אדריכלית של חברת הרהיטים " רים " היו רחוקות 
מהחלום היצירתי שלה . לדבריה , זו חברה פרטית שמטרתה להרוויח כסף , ולאו 
דווקא להיכנס למוזיאון לאמנות מודרנית . ניסיתי להסביר שהם יכולים להיות 
המוליכים בתרבות הדיור זה לא הרשים שם אף אחד . המדיניות היתה להגיע לחתך 
הרחב ביותר של קוני רהיטים . מדי שנתיים היתה מתכננת קולקציה של 31 חדרי 
שינה . אוסף הבדים הראשון שהכינה היה אסון כלכלי . היא בחרה כותנה טבעית 
מעובדת גס , אריגים שעיקרם הטקסטורה ועדינות הצבע . לציבור הקונים הם 
נראו כמו " בדים של ארכיטקטים " , ולא קנו . הפסד של עשרות אלפי דולר . 
האוסף הבא כבר כלל קטיפות ופרחים באדום וירוק . " אנשים אוהבים צבע בריפוד , 
כאילו זה הצבע היחיד שיש להם " . היה לה קשה ב"רים " . ההתאמה לטעם הקהל , 
השימוש בחומרים נוצצים , הצורך להצדיק את המשכורת , להוכיח שאת עובדת 
בתפקיד טכנולוגי מפני שאת מבינה בטכנולוגיה ולא רק בטעם טוב . היא ניסתה 
לעצב רהיטים ולייצא לארה"ב ניסיון שנכשל . בצפון קרוליינה מתקיימת תערוכה 
בין - לאומית של רהיטים הי פוינט " , ולישראל יש בה ביתן . היא ניסתה לייצר 
רהיטים יחידים משולבים בעבודת אמן שולחן עם לוח קרמיקה , כיסא שהריפוד 
שלו ארוג בד , מחיצות מצוירות . הרהיטים נשלחו , אך לא היה שם נציג מכירות 
מישראל , והיא לא יודעת מה עלה בגורלם של הרהיטים הללו . הריהוט בביתה הוא 
פרי תכנונה בלבד . 
