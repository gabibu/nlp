מרי איילה , בת 34 , תושבת העיירה וולנאט , מזרחית ללוס אנגלס , תלד 
בעוד כחודשיים בת . התינוקת תובא לעולם במטרה לתרום מוח - עצמות לאחותה 
בת ה71 , אניסה , הסובלת מלוקמיה . הפרק החדש בעניין ההשתלות כבר חולל 
כאן סערה ציבורית . " לא חשבתי להיכנס להריון בגילי " , הודתה האם בפני 
אנשי התקשורת שצרו על ביתה , " אבל כשניצבים בפני אפשרות מותה של בת , 
מחפשים , מתוך ייאוש , כל אפשרות " . משהסתבר לאביה , לאמה ולאחותה של 
אניסה , כי רקמותיהם אינן תואמות את שלה , וכי לא יהיה אפשר להשתמש בהן 
בניתוח השתלה , החל חיפוש בכל הארץ אחר תורם מתאים . הסיכוי למוצאו היה 
אחד לעשרים אלף . הסיכוי כי רקמותיה של התינוקת יאפשרו הזרקת - השתלה היה 
אחד לארבעה . לפני כשנה , משנכשלו מאמציהם לאתר תורם מתאים , החליטו מרי 
ואייב איילה לברוא אותו בעצמם . האם נכנסה להריון , והבדיקות הרפואיות 
כבר וידאו שהמדובר בילדה וכי הסיכוי להתאמת רקמות הוא % 07 . שמה של הילדה 
יהיה מריסה , שילוב שמות האם ובתה הבכורה , והיא אמורה להיוולד בדיוק שנתיים 
לאחר שאובחנה באחותה המחלה הממארת . משתאושר התאמת הרקמות , יתחילו הרופאים 
בתהליך ממושך ומכאיב שבמהלכו ייהרס מוח - העצמות של אניסה , באמצעות הקרנות 
וכימותרפיה , ובסופו יילקח מוח - עצמות בריא מעצם הירך של התינוקת ויוזרק , 
בתהליך הדומה לעירוי דם , לוורידי אחותה . התינוקת תהיה אז בת ששה חודשים , 
והוריה ייאלצו להסכים בשמה לתהליך החדשני . כיצד תושפע החלטתם מסיכויי 
ההתאוששות של בתם ? שואלים כאן , והאם מותר להביא ילד לעולם במטרה שישמש 
מקור להתרמת מוח - עצמות לבן משפחה ? כמה כאב וסיכון רשאים הורים לתבוע 
מילד אחד לטובת ילד אחר ? סערת התקשורת שקמה סביבם הדהימה את בני המשפחה . 
" גם אם לא תתאים נאהב אותה " , התייפחה האם במסיבת עיתונאים . " זוהי 
אחותי הקטנה " , בכתה בתה . " אנחנו נאהב אותה בגללה , לא בגלל מה שתיתן 
לי " . 
