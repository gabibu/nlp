הפעילות המסחרית המשותפת שהיתה נהוגה בין קו - אוף דן - השרון לבין קו - 
אוף רעננה הופסקה באחרונה , ומעתה תנהל כל אחת מהרשתות את עסקיה בנפרד . 
לאחרונה קיבלו ספקי קבוצת הקו - אוף דן - השרון , מכתבים מהנהלת הקבוצה , 
בהם הוזהרו כי החל מהראשון בינואר 0991 מבוטל ההסכם המסחרי שהיה קיים בין 
קו - אוף רעננה לבין הקבוצה ( דן - השרון ) , וזו לא תהיה מעתה אחראית 
להתחייבויות העסקיות של קו - אוף רעננה . רשת רעננה , הכוללת שבעה סופרמרקטים 
בלבד , קטנה בהרבה מזו של קו - אוף דן - השרון , ועד למועד פקיעת ההסכם 
המסחרי שהונהג ביניהן , נהנתה הרשת מרעננה מקטלוג המחירים של קו - אוף דן 
השרון , מערבות הקבוצה ומהעובדה שכל תשלומיה לספקים בוצעו באמצעות דן - 
השרון . רשת קו - אוף דן - השרון המפעילה היפר - קואוף משלה ברעננה , פועלת 
מזה תקופה ארוכה בניסיון למזג בתוכה גם את שאר החנויות של קו - אוף רעננה . 
גורמים המצויים בענף מציינים , שההסכם שהיה בתוקף בין שתי הרשתות לא חודש 
בראשון לינואר , וזאת כחלק מהלחצים המופעלים על - ידי דן - השרון , בניסיון 
לכפות על הרשת מרעננה להתמזג בדן - השרון . בקו - אוף רעננה מתנגדים בחריפות 
למיזוג , אך בימים הקרובים תיבחר לרשת הנהלה חדשה ועמדתה בנושא עשויה להשתנות . 
בינתיים עושים מנהליה של קו - אוף רעננה מאמצים רבים כדי להתמודד עם המצב 
החדש , המונע ממנה את יתרון הגודל לו הורגלה בחסות רשת דן - השרון . מצב 
חדש זה כופה על מנהליה להתמודד לבדם על השגת אשראי ותנאים מסחריים אחרים . 
בינתיים הודיעה הרשת על חיסול החנות שהפעילה למימכר כלי - עבודה , ציוד 
וחמרי בנייה ברעננה , ועל השכרת המבנה ושטחים נוספים שבבעלות קו - אוף רעננה 
לאחד מהבנקים הגדולים . אתמול פירסמה הנהלת הרשת מכרז פומבי למכירת מלאי 
הציוד והמוצרים שמחירם מוערך ב881 אלף ש"ח בלבד . דוד ינובר , מנכ"ל קו - 
אוף רעננה , מסר אתמול בתגובה שהשכרת הנכסים לבנק היתה כדאית יותר מבחינה 
כלכלית מאשר הפעלת החנות . 
