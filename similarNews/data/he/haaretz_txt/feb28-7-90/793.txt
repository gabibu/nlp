ההתאחדות לכדורגל החליטה אתמול שלא לנקוט עמדה בפרשת התקרית שהיתה בשבת בנתניה . 
בהודעה הרישמית נאמר : " ההתאחדות מזועזעת מהמקרה , בלי לנקוט עמדה . 
ההתאחדות ממתינה לתוצאות הבדיקה של הקצין הבודק ותיזום פגישה עם המשטרה 
לדון במעמד השוטרים . ההתאחדות תנחה את איגוד השופטים להקפיד על זכויותיהם " . 
הפרשה תידון היום בהרחבה בוועדת הספורט של הכנסת שהזמינה בין היתר את נציגי 
המשטרה , אנשי מכבי תל אביב , נציגי ההתאחדות לכדורגל ( יופיע המנהל יעקב 
אראל ) . אנשי מכבי תל אביב מתכוננים להציג סרט וידאו שצולם בידי אנשיהם 
ומציג קטע שלא שודר בטלויזיה . ניצב חיים אלבלדס , מפקד מחוז מרכז במשטרת 
ישראל , שמינה את סגנו תת - ניצב יוסי זכריה לקצין בודק בפרשה הנתנייתית , 
אמר שלשום כי בכוונתו להציג את מימצאי הקצין הבודק לוועדת הספורט של הכנסת . 
