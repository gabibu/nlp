בימים חמים , צחנת הביוב הזורמת באין מפריע בחוצות טייבה חריפה יותר מאשר 
בימי חורף קרים , כשמי הביוב מתערבבים עם מי הגשם . אלא שבימי החורף נאלצים 
תושבי טייבה לבוסס בבוץ עד הברכיים בדרכי הכפר , שעל - פי מפות התכנון של 
העיירה ( ובקרוב מאוד עיר ) היו צריכות להיות כבישים סלולים . תקציב פיתוח 
שנתי שבדוחק אפשר לסלול בו קטע כביש אחד בכפר וגירעון של כ4 מיליוני ש"ח 
כשליש ממסגרת התקציב השוטף שמשרד הפנים אישר למועצה לשנה זו הם הנדוניה 
שהביאה עמה טייבה לשביתת הרשויות המקומיות הערביות השבוע . 057 אלף ערביי 
ישראל שבתו שביתה כללית במחאה על מצוקתן הכספית של הרשויות המקומיות הערביות . 
שוב נשמעה , בפעם המי - יודע - כמה , הדרישה להשוואת תנאים ותקציבים לאלה 
של המגזר היהודי . בפעם - המי - יודע - כמה נשמעו גם דברי הסכמה ו"הכרה 
במצוקה האמיתית של המגזר הערבי " , מפי שרי האוצר והפנים , שבידם היה למנוע 
מצב זה . המגזר הערבי מונה 411 מקומות יישוב , אולם רק 85 מהם הם מקומות 
יישוב שהוכרו על - ידי המדינה ואשר מנוהלים בידי מועצות מקומיות נבחרות . 
65 נקודות יישוב המאכלסות כמאה אלף איש אינן קיימות מבחינת רשויות המדינה , 
ולכן נמנעים מהן שירותים חיוניים כמו רשתות מים וחשמל , מערכת ביוב ושירות 
לפינוי אשפה . חלק מהכפרים " הלא - קיימים " הם ריכוזי בדווים בגליל ובנגב . 
כל הבנייה שם בלתי - חוקית וצפויה להריסה . הניסיונות להביא לריכוז האוכלוסייה 
הערבית ביישובים מוכרים ומסודרים עלו יפה רק בחלקם , וכל פעולות השכנוע , 
העידוד ואף ההצעות לסיוע חומרי , לא השפיעו על כ%41 מכלל ערביי ישראל , 
שמעדיפים להמשיך לגור בתת - תנאים במקומות היישוב שלהם ולהמתין עד שהרשויות 
יתרצו ויעניקו להם הכרה . משרד הפנים אינו מוכן להתפשר בעניין זה . לטענתו , 
מרבה רשויות מרבה הוצאות , וריבוי רשויות מקומיות ערביות יהיה בעוכרי המגזר 
הערבי . לא רק שמשרד הפנים רוצה בחיסול הכפרים הלא - מוכרים , הוא אף מבקש 
לצמצם במספר המועצות המקומיות הערביות , באיחודים ובמיזוגים מוניציפליים , 
כמו בין כפר יסיף לאבו - סנאן , כדי להביא לחיסכון בהוצאות ואולי לפתרון 
המצוקה הכספית של הרשויות הערביות . ראשי המגזר הערבי רואים בתוכנית זאת 
ניסיון להחליש את כוחו הפוליטי של המגזר הערבי , ומתנגדים לה בתוקף . יש 
פערים גדולים בין הנתונים שמציגים ראשי הרשויות המקומיות הערביות על מידת 
הסיוע הממשלתי לבין אלה שמציגים ראשי משרדי הפנים והאוצר . על - פי הנתונים 
שמציגים ראשי הרשויות הערביות , ב62 יישובים ערביים אין כלל מערכת ביוב . 
במערכת החינוך במגזר הערבי חסרים 682 , 4 מורים , חסרות 002 , 1 כיתות 
לימוד , וכחמישית מהכיתות נמצאו לא - תקינות . כחמישית מן התלמידים אינם 
מסיימים את לימודי החובה בבית - הספר היסודי , וכ%05 נושרים באמצע לימודי 
התיכון . שיעור האבטלה בערים הערביות מגיע לכ%52 , ובכפרים ל%51 . הגירעון 
בכל הרשויות הערביות מסתכם בכ001 מיליון ש"ח . קפמאבינאסעד גאנם , רכז מדור 
ערביי ישראל במרכז היהודי - הערבי באוניברסיטת חיפה , מאסטרנט בחוג למדעי 
המדינה , מחזיק בנתונים המלמדים על פערים גדולים בין התקציבים שבהן זוכות 
הרשויות המקומיות היהודיות לבין הנתח המוקצב לרשויות הערביות . הנתונים 
המעודכנים ביותר שבידיו הם מ6891 . סך כל תקציב הרשויות הערביות באותה שנה 
הסתכם בכ03 מיליון דולר , מתקציב כולל בשלטון המקומי של 3 . 1 מיליארד 
דולר . כלומר , לרשויות המקומיות הערביות שצריכות להעניק שירותים לכ%21 
מאוכלוסיית המדינה הועמדו % 3 . 3 מתקציב השלטון המקומי . ב6891 הסתכמו כלל 
תקציבי הפיתוח שהועמדו לרשות הרשויות המקומיות הערביות ב8 מיליוני ש"ח בלבד , 
שהם לדברי גאנם כ%4 מסך כל תקציבי הפיתוח שהועמדו באותה שנה לרשות הרשויות 
המקומיות . ההקצבה לפיתוח לנפש במגזר הערבי הסתכמה באותה שנה בכ5 דולרים , 
לעומת 0506 דולר לנפש במגזר היהודי . באותה שנה הקציב משרד הפנים לצפת 
000 , 604 ש"ח , ואילו שפרעם , שבה יותר תושבים , קיבלה 000 , 351 ש"ח 
בלבד . אום אל - פאחם , עם 000 , 52 נפש , קיבלה באותה שנה ממשרד הפנים 
000 , 541 ש"ח , וכרמיאל , עם כ000 , 02 נפש , קיבלה 000 , 232 ש"ח . 
בית - גאן הדרוזית , בת כ000 , 6 נפש , קיבלה לפני ארבע שנים 000 , 93 
ש"ח במסגרת מענק האיזון , ואילו זכרון יעקב , עם 002 , 5 נפש , קיבלה 
000 , 731 ש"ח . הכפר הערבי אכסאל , עם 000 , 6 נפש , קיבל באותה שנה 
000 , 04 ש"ח , וירוחם , יישוב בסדר - גודל דומה , קיבלה 000 , 392 ש"ח . 
לדברי גנאם , הפערים באים לביטוי גם במספר העובדים שמשרד הפנים מאשר לרשויות 
הערביות להעסיק בהשוואה למספר העובדים ברשויות יהודיות . למשל , ב6891 
מספר העובדים בעיריית נצרת היה 393 , לעומת 334 בעיריית נצרת עילית . במשרד 
הפנים מוכנים להודות , שהמגזר הערבי סבל בעבר מהזנחה מתמשכת , אולם לטענת 
המשרד , מאז שהחל אריה דרעי לכהן כשר הפנים השתנתה התמונה לבלי הכר . הסיוע 
למגזר הערבי גדל מאוד , אולם כדי לגשר על הפער שנוצר נדרשות עוד כמה שנים , 
והמגזר הערבי אינו יכול לבוא ולדרוש בן - לילה למחוק פיגור שנמשך כ04 שנה . 
לעומת הנתונים הלא - מעודכנים שהציג אסעד גנאם , מציג דוד קפאח , סמנכ"ל 
משרד הפנים , נתונים לשנת 9891 על תקציבי הפיתוח שהועמדו לרשות הרשויות 
המקומיות , ובכללן המגזר הערבי . להלן רשימה מקרית של הקצבות פיתוח לנפש 
לפי יישובים : באופקים הקצבת הפיתוח לנפש ב9891 היתה 24 ש"ח ; באור - עקיבא 
971 ש"ח ( סכום חריג , בגלל השקעות בשיפור של תשתית הביוב בעקבות מגפת 
הפוליו ) ; בבאר - יעקב 44 ש"ח לנפש ; בבית שאן 25 ש"ח לנפש ; בבנימינה 
64 ש"ח לנפש ; בגדרה 56 ש"ח ; בירוחם 98 ש"ח . ומהמגזר הערבי : בעיבלין 
ההקצבה לפיתוח לנפש הסתכמה ב9891 ב59 ש"ח לנפש ; בגוש חלב 611 ש"ח לנפש ; 
בטייבה 15 ש"ח לנפש ; בכפר קאסם 73 ש"ח לנפש ; בסחנין 86 ש"ח ; בפרדיס 
46 ש"ח , בקלנסואה 77 ש"ח ובכאבול 65 ש"ח לנפש . אבל גם במשרד הפנים מודים 
כי בגלל הפער הגדול ברמת התשתיות בין יישובים יהודיים ליישובים ערביים , 
מן הראוי היה להעמיד לרשות המועצות הערביות תקציבי פיתוח גדולים בהרבה . 
בעימות טלוויזיוני בין ראש מועצת טייבה , רפיק חאג יחיא , לבין שר הפנים 
אריה דרעי , התבקש ראש מועצת טייבה להדגים את הקיפוח . הוא השווה בין תקציב 
המועצה האזורית מגידו לזה של טייבה . תקציב המועצה האזורית מגידו , המשרתת 
002 , 8 נפש , הוא 8 . 81 מיליון ש"ח , ואילו התקציב שאושר השנה למועצה 
המקומית טייבה , המשרתת כ000 , 91 נפש , הוא 2 . 21 מיליון שח . על כך 
השיב דוד קפאח , סמנכ"ל משרד הפנים , כי אין בסיס להשוואה בין טייבה למועצה 
האזורית מגידו , שאמנם משרתת אוכלוסייה קטנה יותר , אולם היא פרוסה על 
שטח גדול יותר , והדבר מייקר את השירותים . ניתוח תקציביהן של שתי הרשויות 
מגלה כמה עובדות מעניינות . סך כל ההכנסות העצמיות של מועצת טייבה הגיע 
בשנה האחרונה ל3 . 5 מיליוני ש"ח , מתוכם 8 . 2 מיליוני ש"ח מגביית ארנונה , 
4 . 1 מיליון ש"ח מגביית אגרות מים והשאר הכנסות אחרות . לעומת זאת , 
סך כל ההכנסות העצמיות במועצה האזורית מגידו היה 8 . 11 מיליון ש"ח , מתוכם 
2 . 3 מיליוני ש"ח מגביית ארנונה . היקף גביית הארנונה בטייבה אינו עולה 
על % 44 ( בשנת 8891 ) , ואילו במועצה האזורית מגידו הוא מגיע ל%89 . 
לטענת ראשי משרד הפנים , כאן נעוץ חלק מהמשבר שפקד את הרשויות המקומיות 
הערביות . הן אינן עושות די בביתן לפני שהן באות בתביעות אל הממשלה . שיעורי 
הארנונה במגזר הערבי קטנים בהרבה מאלה שנהוגים במגזר היהודי . עומק הגבייה 
קטן ביותר , אם כי בשנה - שנתיים האחרונות נרשם גידול בגבייה , בעיקר עקב 
גביית חובות מן העבר . שיעור הפטורים וההנחות במגזר הערבי גבוה , יחסית , 
מזה הקיים במגזר היהודי . במשרד הפנים טוענים , כי הרשויות המקומיות הערביות 
היו יכולות לשפר את מצבן הכלכלי במידה ניכרת ל הגבירו את המאמצים לגביית 
המסים העירוניים . על כך משיבים ברחוב הערבי , כי התושבים משלמים מסים 
על - פי רמת השירותים שהם מקבלים , וכשרמת השירותים ירודה גם תשלום המסים 
ירוד . מקור הכנסה חיוני העומד לרשות הרשויות היהודיות ואינו עומד לרשות 
הרשויות הערביות הוא התעשייה . להוציא את מפעלי המתכת של קדמני בירקא , 
אין מפעלי תעשייה במגזר הערבי . המפעל היחיד שפעל באום אל - פאחם , מפעל 
לייצור טחינה , נסגר באחרונה . אף לא יישוב אחד במגזר הערבי זכה למעמד 
של אזור פיתוח א , לצורך עידוד השקעות הון . ראשי הרשויות המקומיות הערביות 
טוענים כי בעלי הון ערבים וגם יהודים נכונים להשקיע בהקמת תעשיות במגזר הערבי , 
בתנאי שיקבלו את תנאי העידוד והסיוע שניתנים במגזר היהודי . מקור הכנסה 
נוסף שנחסם בפני הרשויות המקומיות הערביות הוא גיוס תרומות מחו"ל . חקיקת 
החוק למניעת טרור , שמטילה אחריות פלילית על המקבל תרומה ממקור עוין , 
אף שלא ידע וגם לא יכול היה לדעת על כך , צימצם במידה ניכרת את ההכנסות 
מתרומות מחו"ל . " אם הממשלה לא יכולה לעזור לנו , לפחות שייתנו לנו 
להביא כסף מחו"ל , כפי שראשי העיריות היהודים מביאים מתורמים יהודים בעולם . 
גם לנו מגיעה מגבית משלנו " , אמרו השבוע ב"פרלמנט " של צעירים מובטלים 
במרכז טייבה . לא הבקשה לפנות לכיסם של גורמים מחוץ למדינה , אלא הכוונה 
להזעיק את דעת הקהל העולמית באמצעות פגישות עם שגרירים זרים , ובשיגור משלחת 
לאו"ם , היא שהקפיצה את ראשי הממסד הפוליטי היהודי . הם ראו בכך אות כי 
מדובר במאבק פוליטי . היו אף שהציגו זאת כבגידה במדינה . " אם הדרישה לצנרת 
מים וביוב ותקציב לכבישים היא פוליטיקה , אז המאבק שלנו פוליטי " , אמר 
השבוע במהלך השביתה חבר מועצת טירה . הוא מוכן לקבל את טענתם של משרדי הממשלה 
כי אין המדובר בקיפוח מכוון , אבל אינו מוכן להסתפק בהצהרת כוונות של השרים 
המבטיחים כי " ילכו לקראת המגזר הערבי " . כל טיעון על קיפוח מכוון של המגזר 
הערבי מקפיץ את שר הפנים . הרשויות הערביות נמצאות בסירה רעועה אחת עם הרשויות 
היהודיות , והמחסור הכספי אינו מייחד רק אותן ; הוא נובע מהקשיים שערם 
ברגע האחרון בנק ישראל והמפקח על הבנקים על ההסדר שהושג עם הבנקים לפריסת 
החובות לרשויות המקומיות . במסגרת ההסדר , תוקן בסיס התקציב של הרשויות 
הערביות לשנה הבאה בשיעורים גבוהים מאלה של המגזר היהודי . אבל בכל אלה 
אין די לאושש את הרשויות הערביות , ולהשוות את רמת השירותים שלהן לזו של 
המגזר היהודי . לכך נדרשים מאמץ ותקציב גדולים יותר מצד כל משרדי הממשלה 
הנוגעים בדבר , וגם מצד הרשויות המקומיות הערביות . הניהול הכספי של חלק 
מהרשויות האלה , כפי שהוכח מבדיקות שערכו רואי - חשבון במנהלת ההסדר של 
חובות הרשויות המקומיות , לקוי ביותר , ולעתים גובל בפלילים . 
