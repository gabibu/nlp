פרטים חדשים על שיתוף הפעולה הביטחוני בין ישראל לדרום - אפריקה חושף מפקד 
חיל האוויר הדרום אפריקאי , הגנרל יאן ואן לוגרנברג . בראיון לכתב - העת 
לענייני ביטחון " גיינס דיפנס וויקלי " מגלה הקצין הדרום אפריקאי הבכיר 
כי ארצו עוסקת בפיתוח מטוס קרב חדש . " אנו לא נייצר את הכפיר ( מטוס 
הקרב הישראלי ) , אך בפיתוח המטוס שלנו נאמץ גישה דומה בעיקרה לצורך השגת 
הדרישות שלנו מהמטוס החדש " . זו הפעם הראשונה שמקור רשמי בדרום - אפריקה 
מודה בשיתוף הפעולה עם ישראל בתחום פיתוח וייצור מטוסי קרב . בעבר פורסמו 
ידיעות רבות בדבר שיתוף פעולה כזה . לאחר ביטול פרויקט הלביא פורסם כי דרום - 
אפריקה החלה בפיתוח מטוס קרב המבוסס על מטוס הלביא . באחרונה נודע כי בשל 
קיצוצי תקציב , החליטה ממשלת דרום - אפריקה להאט את פיתוח המטוס החדש . 
בעקבות החלטה זו פוטרו מהנדסים ישראלים רבים , שהועסקו על - ידי התעשייה 
האווירית הדרום אפריקאית . פרויקט פיתוח המטוס החדש של דרום - אפריקה , 
מדווח כתב העת הבריטי , הוא פרויקט המשך לייצור מטוס הקרב הקודם שלה , 
הציטה . מטוס זה זהה כמעט לחלוטין למטוס הכפיר הישראלי . הגנרל הדרום אפריקאי 
מספר בראיון כי המטוס החדש יהיה מבוסס על המיראז 3 הצרפתי . הכוונה היא 
לעצב מחדש את צורתו האווירודינמית של המיראז ולצייד אותו במערכות המבוססות 
על טכנולוגיות מתקדמות , כגון שיטת שליטה " טוס - על - חוט " , בכנפונים 
קדמיים דוגמת אלה המותקנים בכפיר . כמו כן יותקנו במטוס מערכות אוויוניות 
מתקדמות . מפכתבמטוס הקרב החדש יצויד , על - פי התוכנית , במנועים צרפתיים 
מדגם אטאר 9 קיי - 05 . המנועים אמורים להיות מיוצרים בדרום - אפריקה תחת 
רשיון ; אולם , ככל הידוע , הסיכויים שצרפת תאשר לדרום - אפריקה לייצר 
מנועים צרפתיים הם קטנים למדי . לפני חודשים מספר רכשה התעשייה האווירית 
הישראלית בצרפת שמונה מנועים מדגם זה . בשעתו מסרה התעשייה האווירית כי 
הכוונה לעשות בהם שימוש בהשבחת מטוסי מיראז . מטוס הקרב הדרום אפריקאי החדש 
אמור להיכנס לשירות בתחילת המאה הבאה . 
