ספים של הכנסת אישרה בשבוע שעבר את תקציב מועצת ההימורים , ולכאורה נרגעו 
הרוחות ושככה הסערה נותרה בעינה התחושה , כי בעצם הסתיים רק קרב נוסף במערכה 
הבלתי פוסקת , הגלויה והסמויה , בין מי שממונים על הקופה הציבורית לבין 
ראשי הספורט . וכל הסימנים מעידים , כי במוקדם או במאוחר תתחדש ההתמודדות 
הבלתי נמנעת . הניגודים היו ונשארו חדים וקיצוניים , מכדי שמישהו יעלה 
על דעתו כי המדינה עשתה את שלה והספורט הישראלי קיבל את שלו ושמח בחלקו . 
זו רק הפסקת - אש זמנית . מסע ההסברה הראוותני , החריג והיקר , שבאמצעותו 
ביקשו מוסדות הספורט המרכזיים לעורר תהודה ציבורית , להתריע על קיפוח ולתקוף 
בגלוי את הפוליטיקאים בפירסום סידרת מודעת ענק בעיתונות היה הדבר הבולט 
בעימות האחרון , אך ודאי לא החשוב ביותר . מסיבה זו עוררה תמיהה מסויימת 
תגובתה של ועדת הכספים , שכל מה שמצאה לנכון לעשות היה לקנוס את ה"ילדים 
הרעים " ב - 003 אלף ש"ח שיועברו במילא לקרן מיתקני הספורט , גם אם על 
חשבון קיצוץ תקציב מרכזי הספורט . מי שביקש להוכיח בזה , כי בעל המאה הוא 
גם בעל הדעה , העלה רק חיוכים על פני מי שמצוי באמת בסודות המיליונים המתגלגלים 
בספורט הישראלי . זו לא היתה אפילו מכה מתחת לחגורה , אלא סתם מהלומה באויר . 
אישור תקציב מועצת ההימורים בסך 362 מיליון ש"ח עד סוף אוגוסט ולא עוד במנות 
קצובות לתקופות קצרות , כפי שנהגו באחרונה הושפע בלי ספק מהלחץ , שהפעילה 
הקואליציה הספורטיווית מקיר לקיר . כי בתחום הכספי , לפחות , אין שום 
הבדל בין הפועל , מכבי , בית"ר ואליצור . כולם זעקו חמס , התריעו , 
איימו וחתמו יחדיו על המודעות שהשתרעו על פני עמודים שלמים בעיתונות . כולם 
רשאים גם לראות זאת בסיפוק כניצחון , לפחות על שום העובדה שהברזים נפתחו 
מחדש : מיליון ש"ח יוזרמו להתאחדות לספורט ; 4 . 7 מיליון לקבוצות הכדורגל 
( בכפיפות לתכנית הבראה שיגישו למועצה ) , לפי מפתח של 052 אלף ש"ח לקבוצה 
לאומית , 521 אלף לארצית ו - 57 אלף לקבוצת ליגה א . אולי לא הרבה למי 
ששקוע בגרעונות כבדים , אך בכל זאת משהו . וסביר גם להניח , כי אחרי אישור 
הפעלת תכנית ההימורים החדשה טוטו - תיקו , וההתחייבות שמוצעת ההימורים תממן 
את הוצאות השיטור במגרשי הכדורגל ( 6 מיליון ש"ח ) , תידחה ככלות הכל 
ההצעה המקוממת להטיל מס על הכנסות הטוטו . עדיין לא תהיה זו ערובה מוחלטת 
לפתרון הבעיות המעיקות על הספורט , אבל גם שביתת - נשק ארעית טובה מסכסוך 
מזיק . מדינת ישראל אינה מגלה רוחב לב אם לנקוט לשון המעטה בהזרמת תקציבים 
ממלכתיים לספורט , ישירים או עקיפים . בהשוואה למקובל בארצות מסויימות , 
בסדר גודל זהה , מקבלים ספורטאי ישראל פרוטות למרות שנדמה , כי יש בכל 
זאת מכנה משותף כלשהו בין ספורט מפותח לנוער בריא ; בין חינוך גופני משגשג 
לצבא איתן . מעולם לא היתה אצלנו , ואין גם כיום , הזרמה מאסיווית לספורט . 
סולם העדיפויות המקובל לא היטיב עימו , כי הביטחון , החינוך , הסעד , 
הרווחה והבריאות תמיד היו חשובים יותר . הטוטו הקל על המצוקה הכלכלית בספורט , 
ולכאורה איפשר בדוחק פעילות סדירה , אבל בעצם היו אלה המהמרים הכבדים והמשתתפים 
האביונים שהכניסו את המיליונים החיוניים באמצעות הכדורגלנים שהזיעו במגרשים . 
וההרגשה שלא המדינה נתנה , אלא גורם ספורטיווי מובהק הוא שהיה מעורב ב"ייצור 
ההכנסה " , רק הגבירה את תחושת הקיפוח . לא אחת נמתחה גם בקורת גלויה על 
העובדה , שהאחוז המופרש לפרסים אינו גבוה די הצורך כמקובל בהימורים במדינות 
רבות וכי כספים רבים מדי " הולכים לאיבוד " על מטרות מישניות . אבל זו 
רק הערת - אגב . השאלה השנויה במחלוקת אם מיליוני השקלים , המוזרמים דרך 
קבע לספורט בדרכים שונות , הצדיקו את ההשקעה במרוצת השנים מתעוררת במלוא 
חריפותה בכמה התבטאויות שנשמעו בשבוע שעבר מפי חברי כנסת . העובדה שהיו 
מי שהציעו להעביר מעתה כספים ישירות לאגודות הספורט , ולא באמצעות המרכזים , 
ודאי משקפת אי שביעות רצון בחוגים ממלכתיים . זכותם ובעצם תפקידם של 
חברי כנסת להציע , להמליץ ואף להפנות אצבע מאשימה . אבל לטעמי , היתה 
הפרזה מיותרת בהערה שכפל תפקידים של ראשי הספורט היא " שערוריה ציבורית 
ממדרגה ראשונה , המצריכה בדיקה מהבחינה הפלילית " . מעבר לזה , הוטחו האשמות 
כי ראשי המרכזים הביאו את הספורט לפשיטת רגל , הפעילו לחץ ואיימו על פוליטיקאים ; 
והועלו ההצעות להזרים יותר משאבים לטיפוח ספורטאים מחוננים , לשיפור מיתקנים 
ולקידם ספורט הנשים . אין עוררין על כך , שכל זה רצוי וחשוב . אבל תגובות 
והצעות כאלו אופייניות לרפרוף שיטחי חפוז על פני הבעיה , ולא על חדירה לעומקה . 
מה שאין הח"כים הנכבדים מציעים וברור גם מדוע הוא איך לעשות בישראל ספורט 
טוב יותר , איכותי ומודרני , אפילו באמצעים הצנועים העומדים לרשותו . 
לוא באמת גילו עניין בספורט כל ימות השנה , היתה התייחסותם שונה לחלוטין 
ואולי גם השפעתם ניכרת יותר . כי אחרי עשרות השנים , ומאות המיליונים והכוונות 
הטובות , עדיין אין לנו , במקרה הטוב , יותר מקומץ ספורטאים מכל אותם 
האלפים שאנו מתפארים בהם היכולים להופיע בלא חשש בזירה הבין לאומית וגם 
לעשות בה חיל . יש לפעמים קצת נחת בטניס , בכדורסל או בשיט , אלא שזה 
באמת לא הרבה אפילו במדינה בת 4 מיליון בלבד , הטרודה בהרבה בעיות אחרות . 
חברי כנסת הכואבים את הבעיה חייבים אולי באמצעות שרים בעלי השפעה , ועדת 
החינוך או ועדת הספורט לעשות משהו ממשי יותר ומרחיק לכת לתיקון המצב העגום , 
תוך הגדלת התקציבים , פיקוח על המיליונים שמקציבה ועדת הכספים והזרמתם 
לאפיקים החיוניים . הספורט הישראלי מצפה בקוצר רוח למיפנה כזה . למעורבות 
ממלכתית חיובית , ולא רק להטפת מוסר . 
