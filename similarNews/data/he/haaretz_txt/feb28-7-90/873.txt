הבנקים מסרבים מלמחזר את חובות תדיראן בשל חששות כי הפעילות בחברה במתכונתה 
הנוכחית , לא תאפשר את פירעון החובות כך מסרו אתמול גורמים במערכת הבנקאית . 
עוד נמסר , כי בבנקים ממתינים לקבלת תוכנית העבודה לכלל קבוצות תדיראן שתראה 
את כיוון הפעילות ואת שיפור מצבה של החברה . בהנהלת תדיראן יש מרירות רבה 
על צעדיהם של הבנקים . גורמים בהנהלה מתחו ביקורת קשה על הבנקים וטענו , 
שהם מקשים על המשך תיפקודה של החברה ומסכנים את עתידה . אותם מקורות ציינו , 
שהבנקים יוצרים מצב שבו החברה מתקשה להמשיך בפעולותיה ולהחזיר את החובות 
לבנקים . בבנקים ציינו אתמול שחובותיה של תדיראן אליהם מסתכמים ב053 מיליון 
דולר והחששות כי החברה תסיים את 09 בהפסד של כ03 מיליון דולר מעיבים על נכונות 
הבנקים למחזר את החובות . בבנקים טענו עוד , שעל הנהלת החברה לגבש תוכנית 
דראסטית שתורה על היחלצות החברה מההפסדים הכבדים , ותצביע על יכולתה לפרוע 
חובות . בימים האחרונים התגברו הקולות בהנהלת כור לפעול להחלפתו של מנכ"ל 
תדיראן , יוסף מעיין . רבים טוענים שמעיין נכשל בהצגת תוכנית ההבראה ובכך 
גדלים הנזקים הנגרמים לחברה . 
