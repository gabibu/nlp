" אם קבוצת הפורשים מן הגרוזלם פוסט מתכוונת להוציא לאור עיתון חדש ומתחרה , 
אותו תנהל כפי שניהלה את העיתון שלנו , עיתונם יהיה קצר ימים . קבוצת 
כתבים זו , היא שניהלה את המערכת בעבר ואף קבעה את גורלו הכספי והכלכלי 
של העיתון " . כך אמר אתמול מו"ל ונשיא הגרוזלם פוסט , יהודה לוי , בפגישה 
שקיים עם עיתונאים ונועדה להציג תוכניות לעתידו של העיתון . בהקשר זה ציין 
לוי כי עד לכניסתו לתפקיד הפסיד העיתון מעל ל052 אלף שקל בכל חודש , וכבר 
עתה ניתן להצביע על רווחים כתוצאה מן הצעדים שנקט . לוי אישר כי התפטרותם 
של 03 הכתבים והעורכים הבכירים , פגעה בכמה ממדורי העיתון , אולם , " לכמה 
מהם נמצאו כבר מחליפים יותר יעילים " . בהתיחסו לטענות על נקיטת קו ימני מובהק 
בעיתון , אמר לוי כי העיתון " לא נוקט שום קו מפלגתי , ואינו שופרו של 
זרם מפלגתי מסוים " . לדבריו " לפחות 52 מחברי ועידת הנשיאים של המנהיגים 
היהודים העושים בארץ , ציינו לשבח את השיפור שחל בעיתון בזמן האחרון " . 
בתגובה לדברים אלה , אמר אתמול הכתב המדיני לשעבר של העיתון , מנחם שלו , 
כי " לוי מנצל את העובדה שרוב הציבור אינו קורא את העיתון , על מנת להטעות 
את הציבור . הטענה שהעיתון אינו מייצג קו מפלגתי אינה מדויקת . העיתון 
ביצע מהפך פוליטי חסר תקדים , והוא ממוקם היום בתוך מחנה החישוקים " . לדבריו , 
שמע לאחרונה מדיפלומטים זרים השוהים בארץ ומכתבים זרים , כי " מאסו בעיתון 
כמו שהוא " . בשם קבוצת הפורשים , הגדיר מנחם שלו כ"שקר גס " , את טענתו 
של לוי כי הכתבים הפורשים דירדרו את מצבו הכספי של העיתון . " לכתבים שפרשו 
לא היה כל קשר לניהול הכלכלי של העיתון . אם הצהרותיו של לוי על הצלחתו 
הכספית של העיתון אמינות כמו דבריו האחרים , עיתונו ולא עיתוננו , יהיה 
קצר מועד " . בדיווח על תוכניותיו לעתיד של העיתון , נמסר על כוונה להוציא 
בתוך שלושה עד ארבעה חודשים עיתון בשפה הערבית . בתחילה יופיע עיתון זה 
כשבועון ועם הזמן יהפוך לעיתון יומי . כמו כן ייצא בקרוב בימי שישי , עיתון 
שיופנה לקהל אנשי העסקים . אבן הפינה של בניין הדפוס החדש של הגרוזלם פוסט 
הונחה אתמול . בטקס השתתפו שר התקשורת גד יעקבי וראש עיריית ירושלים טדי 
קולק . עלות הבניין 2 מיליון דולר . 
