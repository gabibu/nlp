נירה הראל , סופרת ילדים פורייה , היתה בדרכה לפגישה עם כיתת בית ספר 
בירוחם , כדי לספר על עבודתה . מאז חלפו ארבע שנים , אבל רישומה של הטראומה 
עדיין לא פג . למרות שחזרה לתפקוד מלא , החליטה שלא תפגוש יותר ילדים . 
רק השבוע נאותה , בפעם הראשונה מאז התאונה , לפגוש בבני שמונה בבית ספר 
בשכונת התקווה . פגישה חד - פעמית , הבטיחה לעצמה . התאונה הולידה את הספר 
" התנגשות חזיתית " , שהחלה לכתבו שנתיים לאחר אותו יום . " הרגשתי צורך 
להתבטא בעקבות התאונה אך היה לי קושי בכך בשל מצבי הנפשי " , היא אומרת , 
" הספר עזר לי להתפייס עם העולם " . עלילתו של הספר שזורה דיאלוגים בין 
אב לאם , בין אם לבת , בין אחות לאחותה דינמיקה משפחתית קונוונציונלית 
המתרחשת במשפחה רגילה . התאונה משנה את היחסים בין בני המשפחה מן הקצה אל 
הקצה . הראל התרחקה מעט מן המציאות והיא מודדת את הסיטואציה מזווית ראייה 
שנמהל בה גם דמיון , כדי לא לשוות לספר אופי אוטוביוגרפי מדי . ואף על 
פי כן הספר אותנטי מאוד , בדיאלוגים שבו , והוא מצמרר פה ושם בדקויות שהוא 
מצטיין בהן . שיקומה הפיסי של הראל נמשך שנה , אך השיקום הנפשי , היא 
אומרת , היה יותר אטי ובזמנה היא לא היתה מודעת להלם שהיא שרויה בו . היום , 
כשהיא מסתכלת אחורנית , היא יודעת שכתיבת הספר סייעה לה לצאת מן ההלם . 
היו דברים שלא יכלה לדבר עליהם , והמתכונת של ספר המכוון לבני הנעורים , 
שהגיבורה שלו היא ילדה , איפשרה לה את הדבר , שהרי ילדה , מעצם טיבה , 
אינה יודעת הכל , והראל השתמשה באי - הידיעה שלה כדי להימנע מלדבר על דברים 
ועל רגשות שלא רצתה לחשוף . היתה בה חרדה קיומית גדולה שמא לא תספיק לכתוב 
את הספר , מכיוון שלהערכת הרופאים היתה צפויה לשיתוק בארבעת גפיה , בגלל 
פגיעה חמורה בצוואר . " המחשבה על שיתוק היתה קשה מנשוא " , אומרת הראל 
בדיעבד , " וחשתי צורך עז לכתוב את הספר . בני הצעיר , אסף , היה בן 
41 , ושלושת הילדים האחרים היו בשירות הצבאי ואחריו . בענת , שהיא גיבורת 
הספר , התגלמו ארבעת הילדים וגם האם , שכן אני מייצגת בו גם את ענת וגם 
את אם . נסיתי לפצות את בני המשפחה על אי היכולת שלי להבין אותם במהלך האירועים . 
אני הרגשתי שהתאונה היתה שלי בלבד , ואני בלבד נפגעתי בה . לא הייתי מוכנה 
להתייחס לפגיעה של הילדים ולא לזו של אבא שלהם . כשהיו אנשים מספרים לי 
כמה קשה לו , הייתי מוכנה לטרוף אותם . לו קשה ? מה כבר הקושי ? לי 
קשה ! עם הזמן פיתחתי את יכולת האמפתיה עם המשפחה , ואם בתחילה חשבנו שהאירוע 
החזק הזה ישנה דברים , הרי שהתברר שהזמן עשה את שלו , והדברים חזרו לפרופורציות 
הרגילות שלהם . התאונה בספר , כמו בחיים , היתה אפיזודה טראומטית קשה , 
אך כוחה היה בזמניותה . נירה הראל מעידה על עצמה כי היא טיפוס אמוציונלי 
גם בחיים , כפי שהיא מצטיירת בספר , אך היא יודעת , לדבריה , גם להתמודד 
עם מצבים קשים ולשמור על קור רוח ותושייה . " אני לא מתפרקת בקלות " , 
היא אומרת . תחילת דרכה של הראל היתה בהוראה . היא כתבה תוכניות לימודים 
וספרי לימוד באזרחות ובידיעת הארץ , וכן כתבה דברים שונים לתוכניות הרדיו 
שנועדו לעקרת הבית . לאחר מכן עברה קורס לכותבי תסכיתים ברדיו והיתה בעלת 
פינה משלה בשם " קטנים כגדולים " , שממנה נבט ספרה הראשון , שזכה לתגובות 
מחמיאות ודירבן אותה להמשיך לכתוב ספרים לילדים , בעיקר לגילאי גן חובה 
וכיתות נמוכות עד בינוניות . בזה אחר זה הופיעו " מיקי תפסיקי " , " סיפורי 
הבית המשותף " , " שפת הסימנים של נועה " , " אחת שתיים בלבולים " , " כובע 
חדש " , " איזה בוץ " ורבים אחרים . בהמשך הדרך השתתפה הראל בירחון לענייני 
חינוך בשם " ארים להורים " , כעיתונאית , ולאחר מכן ככתבת הירחון " את " . 
מאוחר יותר עזבה הכל לטובת עריכת " פילון " ( 9791 ) , שבועון ראשון 
מסוגו לפעוטות עד גיל שמונה , שיצא בשיתוף הוצאת מסדה ומשרד החינוך . הראל 
זוכרת תקופה זו כיצירתית מאוד , מה גם שזו היתה לה הפעם הראשונה לעבוד עם 
צוות , שהכיל כמה מן המאיירים והכותבים המוכשרים ביותר , הממשיכים לאכלס 
עד היום ספרים ועיתונים לילדים . מכאן היתה הדרך קצרה לעריכת ספריית הילדים 
של הוצאת מסדה ולאחר מכן של הוצאת עם עובד . זה שלוש שנים היא מנהלת את 
המערכת , והיא האחראית בה על החלק השייך לייזום ספרים , בחירתם , הקשר 
עם בתי ההוצאה בחו"ל , הקשר עם מתרגמים ועורכים , עם סופרים , ועל המסלול 
שבו עובר הספר מן הרעיון ועד להוצאה לאור . 
