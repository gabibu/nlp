יבואן התרופות יוסי חכמי ( ללא קשר ליוסי חכמי העומד בראש חברת " הפניקס 
הישראלי " ) מתכנן להקים על חוף הכנרת , מצפון לטבריה , מלון פאר , שיהיה 
על פי הערכתו מהמפוארים ביותר בעולם . המלון יהיה בדרגת סופר דה - לוקס , 
שהיא הדרגה הגבוהה בעולם לבתי מלון . המלון מיועד לעשירי העולם , שיבואו 
לישראל במטוסים פרטיים ואף במסוקים מיוחדים עד למלון . בעולם קיימים בתי 
מלון בודדים מן הסוג הזה . המלון יוקם בהשקעה של כ07 מיליון דולר . יהיו 
בו למעלה מ007 חדרים רגילים היכולים להפוך ל004 סוויטות בקירוב . את המלון 
יתכנן האדריכל גרשון שבח וכיועץ על הפרוייקט ישמש טומי לייטרסדורף , שהוא 
גם אבי הרעיון . המלון יהיה מיועד לאנשי עסקים עשירים שייהנו גם משירותי 
משרד מודרניים ומגרשי גולף בחופה המזרחי של הכנרת . אורחי המלון יוסעו מהמלון 
בסירות למגרשים אלו . המלון המפואר ינוהל על ידי חברת ניהול בין - לאומית , 
ששמה לא נמסר , המתמחה בניהול מלונות מסוג זה ועדיין אין היא פעילה בישראל . 
יזמי המלון מאמינים כי גם בישראל קיימת אוכלוסיה , המונה כמה מאות משפחות , 
המוכנה לשלם כ005 דולר ללילה לחדר בתנאי שיקבלו נופש ברמה בין - לאומית 
הגבוהה ביותר . פרויקט המלון , שזכה לעידוד שר התיירות וראש עיריית טבריה , 
יוסי פרץ , ידרוש שינוי במסלולו של הכביש העובר על שפת הכנרת . חברת מבני 
תעשיה קיבלה לאחרונה משר האוצר את אישור התקציב להזזת הכביש לתוואי חדש המרוחק 
משפת הכנרת . 
