האירועים האחרונים במזרח - אירופה והנטייה של משקים בארצות קומוניסטיות לעבור 
לכלכלת שוק חופשי , מציבים אתגרים חדשים בפני משקיעי - חוץ . בעלי הון ערבים 
המעוניינים להשקיע בתוכניות פיתוח נושאות רווחים , פונים באחרונה לגורמים 
כלכליים בטורקיה , לשם עשיית עסקים משותפים במזרח - אירופה . טורקיה ידועה 
הן בקשריה הטובים עם שכנותיה בבלקן ובמזרח - אירופה והן באמצעים העומדים 
לרשותה מבחינה כלכלית . קפמאביננטישת האידיאולוגיה המרקסיסטית במזרח - אירופה 
איפשרה לטורקיה לחצות את המכשול האידיאולוגי שניצב בפניה עד כה , ולהרחיב 
את יחסיה הדיפלומטיים והכלכליים עם מדינות שונות במזרח - אירופה . נפילתו 
של המשטר הקודם בבולגריה , שאתו נקלעה ממשלת טורקיה לעימות חריף בשל דיכוי 
המיעוט הטורקי שם , הסיר את המכשול האחרון בפני אנקרה ביחסיה עם מדינות 
מזרח - אירופה . יתרה מכך , שלא כמדינות אחרות , מקיימת טורקיה קשרים הדוקים 
עם אלבניה , הן במישור הכלכלי והן במישור הפוליטי . באחרונה הורחבו גם 
יחסי המסחר בין טורקיה לבריה"ם , במסגרת הפתיחות השוררת כיום במוסקווה כלפי 
שיתוף פעולה עם גורמים מערביים . לדברי מקורות טורקיים מוסמכים , מתכננים 
משקיעים ערבים השקעות נרחבות בפרויקטים שונים במזרח - אירופה , בעיקר בתחום 
הבנייה . ראשי ארגון הבנייה בטורקיה מסרו כי כמה חברות ערביות , בעיקר 
מארצות המפרץ , וחברות מזרח - אירופיות אל חברות טורקיות , פנו אל הטורקים 
כדי שיתווכו ביניהם . קפמאבינהצד המזרח - אירופי בעיקר הונגרי , רומני 
ופולני בונה על השילוב של ההון הערבי והידע והאמצעים הטכנולוגיים הטורקיים . 
בשנים האחרונות חלה האצה בטורקיה בתחום הבנייה , בעזרת מימון גרמני ויפאני , 
וחברות הבנייה והפיתוח הטורקיות רכשו ידע רב . נראה כי ממשלות מזרח - אירופיות 
המעוניינות בפיתוח עשויות להפיק תועלת רבה מן הניסיון הטורקי , בעיקר בתחום 
הבנייה . גורמי פיתוח טורקיים כבר הודיעו כי הרווח מתוכניות הפיתוח שייעשו 
במזרח - אירופה ייועד להרחבת פרויקטים קיימים בטורקיה , בעיקר בתחום התיירות . 
המשקיעים הערבים הפונים לתיווך טורקי ערים להסכמים המסחריים ההדדיים החתומים 
בין טורקיה לבין רבות ממדינות מזרח - אירופה . ההסכמים הללו כוללים גם ביטחונות 
להשקעות - החוץ , למקרה של הלאמה . ערבויות אלה נחוצות לבעלי הון הרוצים 
להשקיע במשקים לא - יציבים כמו אלה של מזרח - אירופה . הבנק הטורקי ליבוא 
ויצוא , " אקסים " , הודיע על ההיערכות להשקעות נרחבות במזרח - אירופה , 
בעידוד ממשלת טורקיה . ראשי הבנק מעריכים , כי בשנה הקרובה יהיה יצואה 
של טורקיה למזרח - אירופה % 53 מסך כל היצוא הטורקי . דובר הבנק מסר כי עד 
כה הוצע אשראי בסך 052 מיליון דולר לפולין , רומניה והונגריה ( פולין והונגריה 
001 מיליון כל אחת , ורומניה 05 מיליון ) . הסכמי האשראי ייחתמו בעתיד 
הקרוב . גורם אחר שיעסוק בהשקעות טורקיות וערביות במזרח - אירופה הוא הבנק 
למסחר האירופי - הטורקי , שנוסד בינואר השנה . מניות הבנק נמצאות בידי 
בנקים טורקיים ומערב - אירופיים , בעיקר גרמניים ובלגיים . ההשקעות במזרח - 
אירופה ייעשו גם דרך הבנק האירופי לפיתוח שבו שותפה גם טורקיה . במסר שנשלח 
באחרונה ללשכת המסחר הטורקית על - ידי שגרירות טורקיה בבוקרשט , נמסר כי 
הממשלה החדשה ברומניה תודיע על כוונתה לתת עדיפות ניכרת לחברות טורקיות המספקות 
מוצרים בסיסיים שחסרונם מורגש היטב בשוק הרומני . ממשלת רומניה הזמינה חברות 
טורקיות להגיש הצעות לאספקה מיידית של מוצרים אחדים , בעיקר בתחומי המזון , 
הרפואה והבנייה , והתנאי היחיד שהועמד הוא אספקה מיידית . באחרונה נמסר 
כי נחתמו הסכמים אחדים בין חברות טורקיות ובין גורמים במגזר הפרטי בהונגריה 
לאספקת מוצרים שונים מטורקיה להונגריה , בעיקר רהיטים . המוצרים יסופקו 
להונגריה הן לתצרוכת עצמית והן להמשך שיווק לארצות שכנות . הקונסול ההונגרי 
לענייני מסחר באיסטנבול הודיע על ביקורה המתוכנן של משלחת אנשי עסקים טורקים 
מתחום הבנייה , בבודפשט . חברי המשלחת אמורים לבדוק אפשרויות פיתוח בהונגריה . 
שיתוף פעולה זה בא , לדברי הקונסול ההונגרי , " בזמן הנכון ובמקום הנכון " . 
גם ממשלות פולין , מזרח - גרמניה וצכוסלובקיה , פנו לגורמים טורקיים בנסותן 
לעניין אותם בתוכניות פיתוח נרחבות בארצן . במקרים אלה הפנייה נעשית לרוב 
בתיווך הונגרי , שכן להונגריה המשק המפותח ביותר במזרח - אירופה , ולה 
הקשרים הנרחבים ביותר עם שווקים מערביים . באשר לבולגריה , אמנם האיבה בין 
שתי המדינות נחלשה , לאחר שהממשלה החדשה של בולגריה הודיעה על כוונתה לפצות 
את המגורשים הטורקים ולהשיב להם את רכושם , אך הדיווחים על היחס השלילי 
כלפי טורקים ששבו לבולגריה מקשים על פיתוח אווירת הידידות הנחוצה להשקעות 
כלכליות . הבולגרים משלמים עתה מחיר יקר על יחסם הנוקשה לבני המיעוט הטורקי 
בארצם . מיעוט זה , שהיה היצרני ביותר בבולגריה , יכול היה לשמש גשר מצוין 
להשקעות טורקיות בבולגריה . קפמאבינבניגוד למגמה הרווחת במזרח - אירופה , 
הרי באלבניה , לא רק שלא חלו התפתחויות בכיוון דמוקרטי , אלא אף הוחמרו 
אמצעי הדיכוי של המשטר נגד האוכלוסייה . לטורקיה שמור מקום מיוחד באלבניה , 
בשל הקשרים המדיניים והכלכליים ההדוקים בין שתי המדינות . סגן שר החוץ 
של אלבניה , שביקר באחרונה באנקרה , מסר כי קשרי המסחר בין שתי המדינות 
יורחבו בעתיד הקרוב . גורמים כלכליים טורקיים נהנים מהעובדה שארצם היא בין 
המדינות היחידות שאתן יש לאלבניה יחסים כלכליים . אם יתרחש מהפך פוליטי באלבניה , 
טורקיה בוודאי תשכיל לנצל את קשריה המיוחדים עם אלבניה לטובתה . אך גם בלא 
השקעות נרחבות באלבניה , צפוי שיתוף הפעולה הכלכלי הטורקי - הערבי במזרח - 
אירופה להניב פירות בעתיד הקרוב . כל זה , כמובן , אם תושג יציבות פוליטית 
במזרח - אירופה ואם השווקים יידעו להסתגל לכלכלת משק חופשי באופן ובמהירות 
הרצויים . 
