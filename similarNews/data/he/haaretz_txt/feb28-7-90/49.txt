הנהלת רשות השידור קיימה אתמול ישיבה שנמשכה כחמש שעות עם ועד עיתונות - 
הפקה של רשות השידור , הטוען שהסכם השכר שנחתם עמו לא מומש . הישיבה לא 
הגיעה לכלל הכרעה והדיונים יימשכו היום . בישיבת הוועד המנהל אתמול אמר היו"ר , 
אהרן הראל , כי עומדות בפני הרשות שלוש אפשרויות . האחת , שההנהלה תחליט 
שלמרות איומי האוצר היא לוקחת על עצמה את האחריות ומבצעת את הסכם השכר , 
גם אם פירושו של דבר תביעה משפטית או צעדים משפטיים מצד האוצר . " אני 
לא מבין מצב שבו מגנים אותנו על ההסכם כשההסכם למעשה בוטל . אם אנחנו ברשימת 
הפליליים אז לפחות נבצע את ההסכם " , אמר הראל . אפשרות שנייה לדבריו היא 
להשאיר את המצב כמות - שהוא ולהניח לו להידרדר . האפשרות השלישית היא לכנס 
את הוועד המנהל והמליאה ולקבל גיבוי מהם לצעדים שיביאו להפסקת העיצומים , 
אם בהפעלת צווים ואם בדרך אחרת , אמר הראל . לדברי יו"ר ועד העובדים , 
משה פרידמן , ככל הנראה תשודר הערב תוכנית " מוקד " אך ייתכן והתוכנית 
" תוסס " והחדשות בערבית יבוטלו . התוכנית " סופסוף " תוקלט היום . 
