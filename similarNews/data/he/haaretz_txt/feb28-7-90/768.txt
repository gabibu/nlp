) תושבי הישוב יצהר , כולם תלמידי ישיבת " עוד יוסף חי " שבשכם , הואשמו 
אתמול בבית המשפט המחוזי בתל - אביב בעבירות של הריגה , יריות באזור מגורים , 
תקיפה ופציעה בנסיבות מחמירות , הצתה והיזק לבעלי חיים , בכפר הערבי כיפל 
חארס . בכתב האישום מתארת נציגת התביעה את השתלשלות האירועים ב98 . 5 . 92 
כך : בשעות הבוקר יצאו ארבעת הנאשמים ביחד עם תלמידים נוספים , מהישיבה 
ובראשם רב הישיבה , הרב גינזבורג , לטייל בשומרון . בהגיעם לכניסה לכפר 
סנגיל , הוזהרו המטיילים על ידי אנשי צה"ל , כי הכפר מאוד בעייתי והמליצו 
בפניהם שלא להיכנס . המטיילים לא שעו לאזהרות , ומשהחלו להיכנס , הותקפו 
על ידי תושביו באבנים ונאלצו לסגת תוך כדי ירי . כתוצאה מזריקת האבנים , 
נפצע הרב גינזבורג ופונה לבית החולים . בשלב זה החליטו המטיילים לשנות 
את מסלולם ולהיכנס לכפר כיפל חארס שבמרכזו נמצא קברו של יהושע בן - נון . 
הנאשמים וחבריהם לטיול , נטען בכתב האישום , נכנסו לכפר , תוך כדי ירי 
והתפרעות שגרמה לנזקים לבניינים ולקו החשמל . הם ירו לעבר מיכל מים המוצב 
על גג אחד הבתים ופגעו בו . משם , המשיכו בדרכם בתוך הכפר , תוך שהם ממשיכים 
בירי ופוגעים במיכל מים נוסף שהיה מוצב על גג אחד הבתים . בנוסף לכך הציתו 
המטיילים ערימת חיטים ועץ שעמדו בסמוך לאחד הבתים , וכתוצאה מההצתה נשרף 
קו חשמל . הנאשמים וחבריהם השליכו אבנים לעבר אותו בית וניפצו 2 מחלונות 
המרפסת . חבורת המטיילים המשיכה להתקדם לעבר מרכז הכפר , תוך כדי ירי שפגע 
וגרם לנזק לדוד שמש . כתוצאה מהירי , נפצע אחד מתושבי הכפר שעמד ליד ביתו 
מקליע שחדר לבטנו . בכתב האישום נטען עוד , כי במהלך דרכם לכיוון מרכז הכפר , 
הציתו הנאשמים וחבריהם ערימות חציר וחיטה רבות שנמצאו בסמוך לבתי התושבים 
וכן הציתו עצים וערימות עצים יבשים . כתוצאה מהצתת אחד העצים , התפשטה 
האש ושרפה את חלון ביתו של אחד התושבים . משם האש התפשטה אל תוך ביתו ושרפה 
מזרנים ובגדים שהיו בחדר . הנאשמים וחבריהם הגיעו למרכז הכפר כשהם יורים 
מכלי נשקם . אותה שעה יצאה אבתסאם בוזיה בת 31 מביתה שבמרכז הכפר , מול 
קבר יהושע בן - נון , ועמדה בפתחו . כתוצאה מהירי , נפגעה הילדה בחזה 
ומתה במקום . המטיילים המשיכו להתפרע , תקפו והיכו את צלאח אל - קאדר בן 
28 שיצא מהמסגד שליד ביתה של אבתסאם בוזיה . בדרכם אל מחוץ לכפר ירה אחד 
הנאשמים , רפי סלומון , בחמור והרגו . 
