" נסים אכן קורים " , אמרה אולגה לוטו , מנהלת בית ספר בעיר פחונים שחורה . 
" חירות היא אפשרות אמיתית " . היא צפתה לעבר העתיד , שלעברו , בדרכו 
שלו , צפה גם טי . גיי . פריירה , לבן בן 93 , בעל תחנת דלק . " עסקתי 
בספורט יחד עם שחורים וזה לא הפריע לי " , אמר . " לא אכפת היה לי לאכול 
עם שחורים . אנחנו רק לא רוצים שהם ישלטו עלינו " . האפרטהייד אמנם עדיין 
לא מת , אך הוא מראה סימנים של מחלה סופנית . השאלה הניצבת לפני דרום אפריקה 
כעת היא אם האפרטהייד ימות בשלווה או בכאבים . מספר גדל והולך של דרום אפריקאים 
מכל קצות הקשת הפוליטית החל ממיליטנטים שחורים וכלה בלבנים מהימין הקיצוני 
מאמינים שתוך שנה או שנתיים , ואולי תוך חודשים ספורים , יבוטל או ייהפך 
לחסר שיניים האחרון מבין חוקי האפרטהייד החשובים שהוטלו במאי 8491 . אך 
ככל שהשינויים הלגאליים יהיו מקיפים , כן יותיר האפרטהייד מורשת של אי אימון , 
דעות קדומות ופערים כלכליים שאולי יידרשו עשרות שנים להתגבר עליהם . אך 
לדאגות לטווח ארוך מתלווה כעת גל של אופטימיות בקרב שחורים , בעקבות החלטת 
הנשיא דה קלרק לשחרר את נלסון מנדלה ולבטל איסור בן 03 שנה על פעילות האי - 
אן - סי . האפרטהייד התפורר לאטו אך בהתמדה מזה למעלה מעשור . " האפרטהייד 
הזעיר " , כפי שהוא מכונה הפרדה גזעית בין השאר בבתי קולנוע ותיאטרון , 
חופים ואוטובוסים בוטל במרבית האזורים , ושחורים המתגוררים באזורי כפר 
אינם ניצבים יותר בפני מחסומים לגאליים אם ברצונם לעבור לעיר . דה קלרק 
האיץ את קצב הרפורמה במהלך שבעת החודשים שלו בתפקיד , בטענו כי האפליה פסולה 
ובהציעו מו"ם המיועד להחיל זכויות פוליטיות על השחורים . מיליטנטים שחורים 
לוחצים למען ביטול המרכיב החיוני האחרון של חוקים , הידוע בשם " עמודי 
התווך של האפרטהייד " . חוקים אלה כוללים את חוק אזורי הקבוצות , הקובע 
הפרדה גזעית באזורי מגורים , חוק הקרקע המונע שחורים מלהיות בעלי אדמות 
בלמעלה מ%08 משטחה של דרום אפריקה , וחוק רישום האוכלוסין , הדורש מכל 
הדרום - אפריקאים להיות מסווגים רשמית על פי גזעם . חוקים אלה איפשרו לממשלה 
להוציא את השחורים מתהליך הבחירות הארציות ולהתמיד בקטגוריות הגדולות האחרונות 
של אפליה גזעית אזורי מגורים , בתי ספר ממלכתיים ובתי חולים ציבוריים . 
בעל תחנת הדלק פריירה , בורי וחבר במפלגה השמרנית המצדדת באפרטהייד , 
הוא חבר עירייה בבוקסבורג , עיר תעשייתית ליד יוהנסבורג . הוא ושמרנים 
אחרים השיגו רוב במועצת העיר ב8891 ואסרו על לא - לבנים להשתמש במתקנים עירוניים 
שזמן קצר קודם לכן בוטלה בהם האפליה . פריירה , אדם אקסטרוורטי בעל משפחה 
מלוכדת , אמר ששמרנים לבנים מוכנים להילחם או להקים מדינה משלהם , לבנה 
בלבד , אם תעביר הממשלה את השלטון לשחורים . הוא הביע חשש עמוק גם מפני 
האפשרות ששחורים ילמדו בבתי ספר המיועדים ללבנים בלבד . אבל תיאונס אלוף , 
בורי בן 43 , העובד מקרוב עם קבוצות המקיימות קשרים עם אי - אן - סי , 
מגלה רגש שונה לגמרי כאשר הוא אומר " האפרטהייד מחוסל " . אלוף גדל במשפחה 
הנאמנה למפלגת השלטון , המפלגה הלאומית , והפך לכומר באותו זרם של הכנסייה 
ההולנדית הרפורמית שעמו נמנה דה קלרק . אך הוא עזב והפך ליועץ לענייני גזעים 
לאחר שמנהיגי כנסייה מתחו ביקורת על פעילותו הפוליטית נגד האפרטהייד , שכללה 
השתתפות בפגישה עם נציגי אי - אן - סי ב - 7891 . אלוף אומר שצעדיו של דה 
קלרק באו עליו ועל בורים ליברלים אחרים בהפתעה . הוא משוכנע עכשיו שהממשלה 
תבטל את חוקי האפרטהייד שנשארו ותוותר על השלטון הפוליטי , בתנאי שהקונגרס 
הלאומי האפריקאי יספק ערבויות מסוימות לזכויות המיעוט הלבן . כמה שחורים 
כבר מנצלים את הריכוך דה - פקטו של האפרטהייד . סירי דלובה , בן 53 , 
מנהל כוח אדם בסניף הדרום אפריקאי של חברה אמריקאית , מתגורר ברובע סנדטון 
האמיד , המיועד למעשה ללבנים בלבד ביוהנסבורג ושולח את בתו לבית ספר פרטי 
רב גזעי . רשמית השחורים היחידים הרשאים להתגורר בסנדטון הם משרתים החיים 
בבית המעביד . אבל דלובה אמר שלא נתקל בשום בעיות בקריאת התיגר שלו על חוק 
אזורי הקבוצות שכמעט אינו נאכף כעת . דלובה , שביקש כי שמה של החברה שבה 
הוא עובד לא יוזכר , לבל יצטרך לקבל את אישור הממונים עליו על דבריו , 
אמר כי יחסם של מנהלים לבנים השתנה לאטו בעשר שנות עבודתו בחברה . דה קלרק 
אמר פעם , שבידי לבנים חייבת להישאר הזכות לשמור על אזורי מגורים ובתי ספר 
הנוקטים אפליה גזעית . אבל כעת נותנת הממשלה בידי שלטונות מקומיים את האופציה 
למיזוג , ופקידי חינוך פיזרו באחרונה רמזים כי לפחות כמה בתי ספר ללבנים 
בלבד יקלטו תלמידים שחורים אם יסכימו ההורים הלבנים . רשת הטלוויזיה הממלכתית , 
שבמשך שנים היתה מגנה צייתנית של האפרטהייד , משדרת כעת כיסוי חדשותי וראיונות 
שמהם עולה שמיזוג הגזעים יכול להיות דבר טוב . לוטו אומרת כי גישתה של הממשלה 
השתנתה באורח בולט בחודשים האחרונים , כפי שבא הדבר לביטוי בנכונות הרשמית 
להרשות לפולשים בלתי לגאליים לשעבר בעיירת השחורים שלה לקנות אדמה זו הפעם 
הראשונה בחייהם . " אפשר לראות את הגאווה שהם חשים כעת , על שהם בעלי 
אדמה משלהם " , אמרה . מיליטנטים שחורים רבים מטילים ספק בכוונותיה הסופיות 
של הממשלה , אך גם פקידים באי - אן - סי מאמינים שמרבית הלבנים מוכנים לנטוש 
את האפרטהייד . 
