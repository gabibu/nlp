מנכ"ל של אחד ממשרדי הממשלה הביע פליאה בשבוע שעבר על הסיקור הנרחב בעיתונות 
של התנאים הניתנים למנכ"לים . נכון שאני זוכה ל52 אלף שיחות טלפון חינם 
בשנה עד סוף ימי חיי , אך אני מקדיש לתפקיד הרבה מעבר למשכורת , אמר בתמיהה . 
תנאי השכר הניתנים למנכ"לים בשירות המדינה עברו גלגולים רבים . לפני שנים 
רבות שובצו המנכלים בדירוג האחיד של עובדי המדינה , במסגרת הסכמי העבודה 
בשירות המדינה . באותה עת הם קבלו על דרגת שכר נמוכה , וביקשו למצוא דרך 
להעלותה . הם לטשו עיניים אל שכרם הגבוה , יחסית לשלהם , של מנהלי החברות 
הממשלתיות ותבעו השוואה אליהם . הצמדת המנכ"לים בשירות המדינה אל עמיתיהם 
בחברות הממשלתיות היתה בלתי אפשרית , משום ששכרם היה עולה על שכר השרים 
המופקדים עליהם . לפיכך , הוצע להצמיד את המנכ"לים אל שכר סגני השרים וחברי 
הכנסת . כך יהיו בדרגת שכר נמוכה מהשרים , אך גם יהיו מנותקים מהסכמי העבודה 
במגזר הציבורי . סגן שר , חבר כנסת ומנכ"ל בשירות המדינה משתכר היום 578 , 
5 ש"ח ברוטו בחודש . כמו כן הוא מקבל תשלום של 052 ש"ח לחודש לאירוח , 
בלי להגיש קבלות . לרשות המנכ"לים נהג ומכונית שרד , בדרך כלל פזו 505 , 
פורד סיירה , או מיצובישי , המצוידת בפלאפון . לפי החלטת נציבות שירות 
המדינה , מנכ"ל זכאי לקצבה אם גילו בעת פרישתו מתפקידו הוא מעל 04 שנה , 
והשלים תקופת הכשרה של מנהל כללי . מנכ"ל הבא מחוץ לשירות המדינה חייב 
להשלים שלוש וחצי שנים שנות כהונה כמנכ"ל כדי שתתגבש זכותו לקצבה . מנכ"ל 
הבא מתוך שירות המדינה , די לו בתקופה כהונה של חצי שנה כמנכ"ל , בתנאי 
שהשלים עשר שנים כעובד מדינה . עובד ששירת בעבר בשירות המדינה , פרש מהשירות , 
ולאחר מכן שב כמנכ"ל , יכול לרכוש זכויות לתקופות שירות קודמות , אם כיהן 
כמנכ"ל במשך 5 . 3 שנים . המנכ"ל יקבל קצבה לכל ימי חייו מהיום שבו חדל לכהן , 
בשיעור של % 4 לשנה , לעומת % 2 לעובדי מדינה רגילים . אם המנכ"ל נפטר , 
והיה זכאי לקצבה כאילו פרש ביום פטירתו , תשולם לשאיריו משכורתו בשיעור 
שהיה משתלם לו . נוסף להטבות הפרישה זכאי המנכ"ל הפורש לתקופת הסתגלות של 
חודש עד שלושה חודשים . הרכב הצמוד ששימש אותו בעת היותו מנכ"ל יישאר ברשותו 
למשך שלושה חודשים מיום פרישתו . מנכ"ל פורש זכאי להלוואה מבנק יהב , לרכישת 
רכב . אלמנת מנכ"ל הנישאת שנית חדלה להיחשב שאירה לצורך התשלומים , אך 
היא מקבלת מענק קצבתה כפול 63 . אף כי רוב המתמנים כמנכ"לים בוחרים במסלול 
שכר הזהה לסגן שר , יש המעדיפים את תנאי הדירוג המקצועי , כאשר המשכורת 
או תנאי הדירוג המקצועי טובים מאלה של סגן שר כמו : מנכ"ל משרד הבריאות , 
ד"ר משה משיח , המוקבל לרופא , או מזכיר הממשלה , אליקים רובינשטיין , 
המוקבל לשופט . מכלול התנאים הללו , הניתנים למנכ"לים , מעוררים רצון 
בקרב הפקידות הבכירה להיצמד לתנאי המנכ"ל . בכירים רבים שאינם מנכ"לים השתדלו 
להשיג תנאי מנכ"ל ; 92 הצליחו לקבלם , וכן מנהל משכן הנשיא ומנכ"ל משרד 
מבקר המדינה . אל שכר המנכ"לים צמודים גם 01 בכירים בבנק ישראל ומנכ"לים 
של תאגידים ממשלתיים כמו הביטוח הלאומי ורשות השידור . הענקת תנאי מנכ"ל 
למי שאינו מכהן בפועל בתפקיד זה היא גרועה . לא ייתכן כי הדרגות בשירות 
המדינה יהיו לפיקציה . היום מדובר בנמרוד נוביק , ומחר בכל מי שילחצו 
על שר לקבל תנאים אלה , גם אם כישוריהם אינם מצדיקים את מינוים כמנהלי מחלקות . 
יש להפסיק את הנוהג הנפסד שבו פונים השרים אל ועדת השרים לענייני קריטריונים 
בבקשה להחיל תנאי מנכ"ל על אדם כלשהו . אפשר לצפות , כי מי שיעצור את האינפלציה 
בתנאי מנכ"ל במשרדי הממשלה יהיה לא אחר מאותו שר שהקים באחרונה אגף לקשרי 
חוץ לעוזרו וביקש תנאי מנכ"ל לראש האגף הלא הוא שר האוצר . 
