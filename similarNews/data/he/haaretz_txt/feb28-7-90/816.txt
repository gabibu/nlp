ואשינגטון ( מיוחד ל"הארץ " ) . ארה"ב זימנה את שגרירה בגוואטמלה להתייעצויות , 
והביעה דאגה יוצאת דופן מהסלמת האלימות הפוליטית במדינה המאוכלסת ביותר 
באמריקה המרכזית . דוברת מחלקת המדינה קראה הודעה ארוכה מן הכתב , שבה פירטה 
שורה של רציחות פוליטיות , חטיפות , ותקיפות ברוטליות שבוצעו בחודשים האחרונים . 
קפידבינאף כי הדוברת נמנעה מלהצביע על אשמים , כל הקורבנות קשורים בשמאל 
הדמוקרטי בגוואטמלה , ואחדים מהם אזרחי ארה"ב . בביקורת נדירה על קוצר ידה 
של הממשלה האזרחית בגוואטמלה אמרה הדוברת , כי חרף העזרה המשטרתית שהושיטה 
ארה"ב לשלטונות המקומיים , " המבצעים לא הוכפפו לשלטון החוק " . לכן , 
אמרה , החליט מזכיר המדינה גיימס בייקר לקרוא את שגרירו בגוואטמלה , ויליאם 
סטרוק , להתייעצויות . בשובו , הוא יתבקש לשתף את נשיא גוואטמלה בדאגתה 
החמורה של ארה"ב . ההצהרה על גוואטמלה באה בהפתעה , בייחוד על רקע ההתבטאויות 
האופטימיות בוואשינגטון , שבעקבות הבחירות בניקרגואה התפשטה הדמוקרטיה על 
פני כל אמריקה המרכזית . גוואטמלה , שנחלצה משלטון צבאי לפני ארבע שנים 
ויותר , תוארה מאז כמופת לדמוקרטיזציה באמריקה הלטינית . מבלי להודות בזה 
במפורש רמזה ארה"ב , כי הניסיון הגוואטמלי נחל עד כה כישלון חרוץ . מומחית 
לענייני גוואטמלה בוואשינגטון אמרה אתמול , כי הן בגוואטמלה והן בוואשינגטון 
שוררת אכזבה עמוקה מארבע שנות נשיאותו של ויניסיו סרס ארוואל , הפוליטיקאי 
הנוצרי - הדמוקרטי , שבחירתו בדצמבר 5891 התקבלה באופוריה . סרסו לא הצליח 
לטפל בבעיות היסוד של החברה הגוואטמלית , בייחוד במחסור בקרקעות חקלאיות 
לאיכרים זעירים . קפידבינהמומחית , בוני טנריו , מן " המשרד הוואשינגטוני 
לענייני אמריקה הלטינית " , אמרה , כי החל מאוגוסט שעבר משתוללת בגוואטמלה 
אלימות מצד הימין הקיצוני ; הסדר הציבורי עומד על סף התמוטטות , " ורווח 
החשש מפני חזרה אל ימי הרודנות הצבאית של סוף שנות ה07 " . לפי טנריו , באחרונה 
גם התגברה פעילותם של לוחמי גרילה שמאליים בגוואטמלה , והם קרובים עכשיו 
אל עיר הבירה יותר ממה שהיו אי פעם בעשר השנים האחרונות . על אלימות הימין 
הוסיפה טנריו , כי " בגוואטמלה אין איש פועל ללא הסכמת המודיעין הצבאי " . 
חרף ירידת הצבא מן השלטון בתחילת 6891 , הוא מוסיף להיות בעל השפעה עצומה , 
נהנה מאוטונומיה , וכמעט אינו כפוך לממשל האזרחי . בשנות המשטר הצבאי , 
4591 עד 5891 , " נעלמו " בגוואטמלה מאה אלף בני אדם , ורבבות נהרגו 
באלימות עירונית , במלחמת גרילה , ובפעולות של הצבא . 
