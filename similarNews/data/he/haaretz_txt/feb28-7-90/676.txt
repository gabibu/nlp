ההנחיה שנתן ראש הממשלה , יצחק שמיר , לגורמים ממלכתיים בכירים להפעיל 
את צו הצנזורה בנושאי עלייה מברית המועצות , תחול על שלושה נושאים : מספר 
העולים המגיעים ארצה , התחזיות לגבי שיעור העולים הצפוי בחודשים הקרובים 
ונתיבי היציאה של יהודי בדרכם לישראל . כבר באמצע שבוע שעבר הוחלט בדיון 
של גורמים ממלכתיים בכירים , להפעיל את צו הצנזורה . ההחלטה התקבלה בעקבות 
פרסום דבריו של גורם ממשלתי בכיר העובד ביחידה המיוחדת של משרד החוץ , העוסקת 
בהעלאתם יהודי ברית המועצות , בישיבת ועדת המנכ"לים לקליטת העליה בראשות 
סגן שר האוצר ד"ר יוסי ביילין . אותו גורם אמר כי צפויה השנה עליה של 032 
אלף יהודים מברית המועצות . הפרסום הנרחב שניתן לדבריו של הפקיד הבכיר גרם 
דאגה רבה בקרב גורמי עליה בכירים , שחששו כי הדבר יביא להגברת הלחצים של 
מדינות ערב על המימשל הסובייטי להגביל את מספר היתרי היציאה ליהודים . ההחלטה 
הובאה לאישורו של ראש המממשלה שמיר , שסמך עליה את ידיו . כן נבדק הנושא 
עם גורמים משפטיים בכירים , שציינו כי ניתן להפעיל את צו הצנזורה משנת 8691 
ואין צורך בצו חדש . ביום חמישי שעבר , כבר הועברה ההנחיה לידיעת עורכי 
העתונים . מנהל לשכת העתונות הממשלתית , ד"ר יוסי אולמרט , אמר אמש כי 
צו הצנזורה שהוחלט להפעיל איננו צו חדש , אלא מדובר בצו שנכנס לתוקף באוגוסט 
8691 , אולם הופעל רק לגבי עלייתם ארצה של עולי בריה"ם ( בשנות העליה הראשונות ) 
, העליה מרומניה ( בראשית שנות השבעים ) ועליית יהודי אתיופיה ( במסגרת 
מבצע " משה " ) . אולמרט ציין כי הצו קובע כי ידיעות הנוגעות לעלייה מארצות 
מצוקה מוכרות כידיעות סודיות לפי החוק הטעונות צנזורה . אולמרט הדגיש כי 
לדעתו ההחלטה שהתקבלה , היא נכונה ומוצדקת . לדבריו אין כל כוונה להטיל 
צנזורה על כל הפרסומים הקשורים לעליית יהודי בריה"ם , למעט פרטים רגישים 
שפרסומם עלול לגרום נזק , כגון מספר העולים ודרכי הגעתם ארצה . סופר " הארץ " 
מציין כי כל הנתונים על ממדי העליה ועל התחזיות לגבי מספר העולים העשויים 
להגיע בחודשים הקרובים , פורסמו עד כה באורח רשמי על - ידי משרד הקליטה , 
הסוכנות היהודית וראשי היחידה המיוחדת במשרד החוץ המטפלת בהעלאת היהודים 
מבריה"ם . 
