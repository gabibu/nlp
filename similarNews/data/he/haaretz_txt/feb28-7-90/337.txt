חמהכל בצה"ל גומרים את ההלל על התותח המותקן על תובת טנק - המרכבה . בין 
המומחים , יש מגדירים אותו כתותח - השדה הטוב בסוגו בעולם . גם האמריקאים 
שראו את התותח ואת ביצועיו בירי אומרים כי זה כלי מרשים מאוד . הם מתקשים 
להבין מדוע החליט צה"ל שלא להצטייד בתותח , למרות תכונותיו המצוינות והמשאבים 
הרבים שהושקעו כבר בפיתוחו . התשובה העיקרית של צה"ל היא זו : אין לנו כסף . 
ברשימת העדיפויות שנקבעה במטכ"ל אין צה"ל יכול לרכוש את התותח , שהוא אמנם 
מעולה אך יקר . ואולם התנגדותם של ראשי צה"ל עומדת בעינה גם לאחר שהוצעה 
להם הצעה כספית מפתה , שדוגמתה המקפמאליד4חממחפשים אצל האמריקאים . מנכ"ל 
סולתם , יצרנית התותח , האלוף ( מיל ) אורי שמחוני , מציע למסור לצה"ל 
את התותחים ואילו התשלום יוחזר כהלוואה במשך עשר שנים . הרושם הוא כי בצה"ל 
חוששים להתבסס על ייצור מקומי שמא לא נוכל לעולם לייצר כמות מספקת ( טיעון 
דומה נשמע כלפי טנק - המרכבה ) . במקום תותחים מקומיים , רוצים בעלי תפישה 
זו לייצר יותר תחמושת ארטילרית חדישה . לאמיתו של דבר , צה"ל מקציב סכום 
קטן מאוד לפיתוח הארטילריה ולפיתוחה של עוצמת האש המסיווית . " וזו בדיוק 
השערורייה ! כאן מתפתח מחדל מסוכן " , אומרים אורי שמחוני ואלופים אחרים 
במילואים העוקבים אחר הנעשה בצה"ל . לדבריהם , יש סכנה שצה"ל מחליש את עוצמת - 
האש שלו , שבה היה כה מפורסם בעבר . עוצמת האש , בעיקר נגד מאסות של חי"ר , 
אינה יכולה להתבסס רק על תחמושת מתקדמת , שהיא מעטה בהכרח עקב יוקרה הרב . 
תשובתו של צה"ל מעוררת את השאלה : אם כך , מדוע השקיעו סכומים כה גדולים 
בפיתוח התותח ? בסך הכל , הגיעה ההשקעה ליותר משלושים מיליון דולר . מחצית 
הסכום באה מצה"ל והמחצית השנייה מכספי סולתם . בפיתוח הלביא השקיעו סכומים 
הרבה יותר גדולים , אך שם בא הכסף כולו מתקציב הסיוע האמריקאי . כאן הכסף 
כולו כחול - לבן , ושלושים מיליון דולר הם הרבה מאוד . מדוע המשיכו בהשקעות 
כאשר בצה"ל אומרים מזמן כי עקב המצוקה הכספית לא יוכלו לרכוש את התותח ? 
רק לפני כחצי - שנה העמיד משרד הביטחון עוד מיליון שקל להמשך הפיתוח . 
אם יעמוד צה"ל בהחלטתו שלא לרכוש את התותח , תרד לטמיון כל ההשקעה הזאת . 
צה"ל יפסיד לא רק את 51 המיליונים שהשקיע במישרין . על - פי ההסכם בין 
צה"ל לסולתם , אם יושלם הפיתוח לשביעות - רצונם של שני הצדדים ויהיה צורך , 
מסיבה כלשהי , להפסיק את הייצור , יהיה על צה"ל להחזיר לסולתם את השקעותיו . 
כלומר , צה"ל יפסיד 03 מיליון דולר . פרשה זו מחזקת את טענתם של אנשי 
ביטחון וכלכלה רבים כי הניהול המשקי של צה"ל גרוע מאוד . ספק אם החזרת הסכום 
תציל את סולתם . המפעל נתון ממילא בצרות , לאחר תקופה טובה ביותר שהיתה 
לו לפני שנים מספר . המכרז למכירת מרגמות מתקדמות לצבא ארה"ב יכניס בעתיד 
כספים , אך רובם הגדול יישאר בשותפות האמריקאית . כספים אלה ודאי שלא ייצרו 
מקומות - עבודה בישראל . אם יפול פרויקט התותח , קפמאליד4חמספק אם תהיה 
הצדקה לקיים את סולתם . הצרה היא שאין המדובר רק עוד בסגירת מפעל אחד . 
חיסול הפרויקט פירושו חיסולו של מימד ייצור בישראל . עד היום התמקדה התעשייה 
הצבאית בייצור תותחי טנקים וסולתם בלבד עסקה בייצור תותחי שדה . מכאן שאחרי 
מכירת המכונות , פיטורי המומחים ופיזור הידע המקצועי , תחוסל תשתית הייצור 
של תותחי - השדה . אם ירצו אי - פעם לחזור לייצור תותחי - שדה , יעברו 
בוודאי שנים מספר עד שהתשתית תועמד מחדש . יתכן שאתצה"ל אין הדבר מעניין . 
שאלת הייצור הביטחוני אינה בסמכותו . אחריות זו מוטלת על שר הביטחון , 
יצחק רבין , ועל מנכ"ל משרדו , דוד עברי . הרעיון לפתח תותח חדש לצה"ל 
נולד בתחילת שנות השמונים , אך מלחמת לבנון ולקחיה דירבנו את ההחלטה . 
הרמטכ"ל רפאל איתן הוא שהוביל אז את הרעיון . רבים הבחינו כי התותח המתנייע 
הרגיל , אמ901 , מתוצרת אמריקאית , מתקשה לנוע בשטחים קשים אחרי טנקי - 
המרכבה והכלי אינו מספק הגנה נאותה לצוות בשדה - הקרב הרווי בנשק אנטי טנקי 
וארטילרי . גם אז לא נמצא די כסף ורב - אלוף איתן הורה להעביר כספים מקרן 
לב"י לפיתוח התותח . כך נמשך הפיתוח מן היד אל הפה במשך שמונה שנים וצה"ל 
ניהל עבודת מטה לא - מסודרת . הוצאות הפיתוח לא הופיעו בספר התקציב ובכל 
זאת , נמצא לזה כסף . כך היה גם כאשר החל צה"ל בניסויי ירי מסובכים ביחידותיו 
וגם בירי מבצעי . ואגב , כל אלה היו מוצלחים . מדי שנה עלתה לדיון השאלה 
האם להמשיך בפיתוח ותמיד נפלה ההחלטה להמשיך . התומכים היו בדרך - כלל מבין 
אנשי השדה ואילו המתנגדים באו מהמטות ומהתכנון . מה הייחוד בתותח הזה , 
שהמומחים כה מרבים להחמיא לו ? דומה שתכונה בולטת בתותח היא המיגון המשוריין 
הניתן לאנשי הצוות . התותח מותקן , כאמור , על התובה של טנק - המרכבה . 
בשדה - הקרב החדיש מוסיף הדבר שרידות רבה לצוות ולתותח . טנק המרכבה ידוע 
בעבירותו הרבה , והתותח הישראלי מסוגל להגיע עם טנקים אלה למקומות שתותחים 
מתנייעים אחרים מתקשים לעבור בהם . אורכו של קנה התותח כולל 54 קליברים וכך , 
טווחו מגיע בתחמושת רגילה לכ03 קילומטר ודיוקו רב בהרבה מהתותחים האחרים . 
התותח מסוגל להנחית מיד על האויב מנת - אש גדולה מאוד . אפשר להשיג זאת 
תודות לטעינה האוטומטית הממוחשבת שיש לתותח . היא מאפשרת קצב - אש מהיר 
של כמה פגזים בדקה . תותח 571 , למשל , יורה פגז אחד בדקה . התותח המתנייע 
הרגיל יורה בקצב של שלושה פגזים בדקה . יש לתותח מערכת להגנה מפני חל"ך 
( חומרי לחימה כימיים ) . כך הצוות יוכל לירות גם כשמדפי התותח סגורים . 
הוא מצויד גם במכשיר לראיית - לילה , המאפשר לו להפעיל את התותח בחשיכה 
בכינון ישיר כולל נגד טנקי אויב , ומערכת לכיבוי - אש מיידי ( ספקטרוניקס ) 
. ולבסוף , בצוות התותח רק ארבעה . בשל כך , בסוללות ובגדודים דרושים 
פחות אנשים ויש בכך חיסכון רב בכוח - אדם ובכסף . האלוף ( מיל ) שמחוני 
אומר כי זו דוגמה מופתית להכפלת כוח בשדה - הקרב , ולזה צריך צה"ל לחתור . 
משום כך , אין תומכיו מקבלים את הטיעון כי מדובר בתותח יקר ( 7 . 2 מיליוני 
דולר ) . את ערכו יש לקבוע לדבריהם בהשוואה לתותחים מתנייעים אחרים ולחיסכון 
הכולל שיושג בו . אשר לטענה כי במחירו של תותח ישראלי אחד אפשר לשפר כמה 
תותחים קיימים ( בפרויקט משותף עם האמריקאים ) , אומרים תומכי התותח שמפתחת 
סולתם כי תוכנית השיפור לא תאריך את חיי התותח הרגיל וכי לישראל לא יהיה 
ממילא כסף לעשות מה שהאמריקאים יפתחו בתותח הקיים . הצלחת הפיתוח של התותח 
הישראלי בולטת במיוחד נוכח הקשיים שנתקלו בהם הגרמנים , האנגלים והאיטלקים 
המבקשים לפתח תותח מתנייע חדש . ההחלטה בצה"ל נגד התותח נפלה לכאורה , אך 
הוויכוח נמשך בימים אלה . עתה הוא מתמקד בועדת - משנה חשובה של ועדת החוץ 
והביטחון . המדובר בוועדת ההרכשה ותפישת הביטחון בראשותו של בני בגין , 
העושה עבודה רצינית בוועדתו . בפני הוועדה הופיעו כבר נציגי צה"ל ונראה 
כי יעידו בפניה האלופים ישראל טל , אורי שמחוני , מנכ"ל משרד הביטחון , 
דוד עברי ועוד . אין לוועדה סמכות הכרעה , אך יש להניח ששר הביטחון יתחשב 
בהמלצתה ואולי יעביר את הבדיקה הכוללת מחוץ לצה"ל . 
