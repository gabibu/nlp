הביטחון בכלא עתלית , נזיה נאיף להיאני ( 33 ) תושב דלית אל כרמל , ועוזרו 
חאלד חמזי כיוף ( 63 ) מעוספייה , הואשמו אתמול בגרימת חבלה ופציעת אסיר 
בנסיבות מחמירות . סגן בכיר לפרקליטת מחוז חיפה , עו"ד נאוה למפל - ינקוביץ , 
הגישה אתמול את כתב האישום נגדם לבית - המשפט המחוזי בחיפה . התביעה טוענת , 
כי באמצע אפריל 88 פצעו השניים את האסיר ויקטור אלימלך , בעת שעמד לצאת 
לחופשה מהכלא . התביעה טוענת , כי לידי הסוהרים הגיע מידע שהאסיר מבקש להבריח 
כסף מהכלא . השניים ערכו חיפוש על גופו ומשלא מצאו את מבוקשם , ביטל קצין 
הביטחון את חופשתו של האסיר והשליכו לצינוק , עד שיפלוט את הכסף מגופו או 
ימסור אותו לסוהרים מרצונו . התביעה טוענת , שהאסיר הוחזק שלושה ימים בצינוק . 
מדי פעם בפעם , נכנסו הנאשמים לתאו , בעטו בו והיכו אותו בצינור גומי 
ובקת של פטיש . לפי כתב האישום , הסוהרים גרמו לאסיר שטפי דם תת - עוריים , 
נפיחויות בפנים , ושריטות ותקפו אותו שלא כחוק בנשק קר , וגרמו לו לחבלות 
בכל חלקי גופו . 
