ואשינגטון , ( מיוחד ל"הארץ " ) . מחלקת המדינה של ארה"ב עשתה שלשום היפוך 
אקרובאטי מרשים , והעמידה על ראשה את הצהרת גיימס בייקר על הקשר בין התנחלויות 
בשטחים ובין סיוע אמריקאי ליישוב עולי בריה"ם . דוברת המחלקה , מרגרט טאטוויילר , 
הציגה לפני כתבים מופתעים את המחצית המלאה של הכוס . מזכיר המדינה , אמרה 
הדוברת , בעצם ביטא באוזני הקונגרס את נכונות הממשל להעניק סיוע כזה . 
הוא הודיע ביום ה , כי " עד אתמול , אמרנו שאנחנו בוחנים את הבקשה להעניק 
ערובות להלוואות שיכון של 004 מיליון דולר " . פירושו של דבר , הסבירה טאטוויילר , 
שהחל מיום ה שוב אין העניין נמצא ב"בחינה " , אלא קיבל אישור . היא הוסיפה , 
כי " בו בזמן הוא אמר , שאין זה בלתי הגיוני לבקש ביטחונות " מישראל 
להימנע מלהעביר את הכסף להתנחלויות בשטחים . עיון חוזר בדברי בייקר מראה , 
כי הפירוש של טאטוויילר אמנם מתיישב עם הנוסח ועם ההקשר . מקור בוואשינגטון , 
הקרוב לתהליך המדיני , אמר שלשום , כי כוונתו העיקרית של מזכיר המדינה 
היתה להודיע לראשונה על הסכמת הממשל להעניק ערובות , " ואם תבדוק , תראה 
שזו אמנם היתה הפעם הראשונה " . המקור טען , כי בישראל הוצאו הדברים מהקשרם , 
וניתן להם פירוש " סנסציוני " . הוא התלונן על העיתונות הישראלית , שהיא 
מנצלת כל הזדמנות כדי לעורר את הרושם של משבר ביחסים . " אתם רוצים להודיע 
שפרצה מלחמה בין ישראל לאמריקה " , לגלג המקור , " אבל הצבאות עדיין לא 
גויסו " . לפי המקור קיבל גיימס בייקר " ביטחונות מוסמכים " מישראל שבוע 
לפני הופעתו בקונגרס , שההלוואות המבוקשות לא יופנו לשטחים , ותימנע מה 
שהאמריקאים מכנים " החלפיות " באנגלית ) . המקור נמנע מלהגיד ממי קיבל 
בייקר את הביטחונות , אבל בתאריך האמור נועד מזכיר המדינה באריכות עם שר 
החוץ משה ארנס . לפי המקור התבקש בייקר להימנע מלתת פומבי לביטחונות , וזה 
הטעם שלא גילה אותם לוועדת המשנה של בית הנבחרים , אשר לפניה השמיע את הצהרתו 
מעוררת המחלוקת ביום ה . המקור הזה גם דחה תלונות בישראל על חוסר ההתחשבות 
של בייקר בצרכים הפנימיים של ראש הממשלה שמיר . " גם לבייקר יש צרכים פנימיים " , 
אמר המקור . " הצורך הפנימי העיקרי שלו הוא הבית הלבן , ובבית הלבן יושב 
איש ששמו גורג בוש , הקופץ ממקומו כל אימת שהוא שומע את המלה התנחלויות " . 
מקור אחר , הקרוב לתהליך המדיני , אמר , כי " בייקר מתנגד זה זמן מה 
ללחץ מצד הבית הלבן להפוך את ההתנחלויות לעניין מרכזי " . המקור הראשון אומר , 
כי בהצהרתו בקונגרס " ניסה בייקר להבטיח את עצמו מפני ביקורת , באמצעות 
מראית העין של ברנש קשוח " . המקור הזהיר לעומת זאת את ראש הממשלה שמיר מניסיון 
להופיע כ"ברנש קשוח " . " אם הוא ירצה להיות קשוח " , אמר המקור , הידוע 
כידידותי לישראל , " הוא יסיים כברנש קשוח מחוץ למשרד ראש הממשלה , מחוץ 
לשלטון , ומחוץ למנהיגות מפלגתו " . דוברת מחלקת המדינה גילתה שלשום , כי 
זמן קצר אחרי הצהרתו בקונגרס טילפן בייקר אל שמיר , ושוחח איתו כמעט 54 
דקות . לדבריה , השיחה הזו תוכננה עוד לפני ההצהרה , והיא לא עסקה בה 
כלל . היא אמרה עם זאת , כי " אפשר להניח באופן טבעי , שהמזכיר חזר והציג 
את מדיניותנו על ההתנחלויות , אשר ראש הממשלה מכיר היטב , היטב . כמובן , 
המזכיר גם מסר לו את החדשות הטובות . . . שאנחנו מוכנים לתמוך ( בערובות 
להלוואות ) , ובלבד שיהיו סוגים כלשהם של ביטחונות " . טאטוויילר נמנעה 
מלפרט את תוכן שיחת שמיר - בייקר . היא אמרה לעתונאים , כי " יהיה עליכם 
להאמין , שהמזכיר עדיין מעורב מאד ( בתהליך המדיני ) , ויהיה עליכם להאמין , 
כי ראש הממשלה מעורב מאד . אילמלא היו מעורבים , מדוע היה להם צורך לדבר 
במשך 54 דקות ? הדוברת אמרה : " כמובן , יש כמה החלטות קשות , אשר צריכות 
להתקבל ( על ידי ישראל ) . אנחנו מבינים עד כמה הן קשות , ואנחנו מקווים , 
כי כולנו נוכל להוציא את יוזמת ראש הממשלה אל הפועל " . 
