ליגה נגד מכבי ראשון לציון , שיקדים את המחזור ה - 12 אשר יהיה מחר . המישחק 
הוקדם בגלל יציאתו ביום ג של האלוף הישראלי לספרד , למישחק נגד ברצלונה 
שיהיה ביום ד . עבור צבי שרף תהיה זו חזרה מחודשת לליגה , דווקא נגד מכבי 
ראשון לציון אותו אימן עד לפני כחודש . כששרף אימן את ראשון לציון היא כפתה 
על מכבי מישחק צמוד 9868 . הערב זה אמור להיות מישחק נוסף למכבי תל אביב 
בדרך להתאוששות . מכבי ראשון לציון מקווה לזכות בניצחון אחד מתוך שני מישחקים , 
אשר יכניסוהו לפליי - אוף התחתון . קשה להאמין שדווקא הערב יזכה בו . מכבי 
תל אביב שחזר מהולנד בליל שבת , התאמן אמש ביד אליהו . האוירה בקבוצה היתה 
נינוחה . המאמן שרף נשמע צרוד מאוד , כתוצאה מצעקותיו במהלך המישחק בדן - 
הלדר . הוא אמר אמש : " המטרה הראשונה היא להחזיר את הקבוצה לפסים הנכונים 
למישחקי הפליי - אוף . ברור שיש עדיין תקווה בגביע אירופה . הבעיה שלנו 
היא לא מה יעשו האחרות , אלא כיצד נשפר את המישחק שלנו . יש לנו ארבעה 
מישחקים קשים ואנחנו צריכים להחזיר את הקבוצה לכושר , כדי שתוכל להתמודד 
נגד קבוצות מעולות . אני מרוצה מהניצחון בהולנד , אם כי זה לא פתר לנו 
מספר בעיות . חלק מהבעיות אני שומר לעצמי . מה שבלט לעין הוא העובדה שאין 
לנו התקפות מתפרצות קלות וזה נובע בגלל קליטת הכדורים החוזרים בהגנה , שלא 
נעשית ביעילות " . קווין מגי שהשתתף באימון אמש נפגע בידו השמאלית , בה סבל 
העונה מפציעה . הוא פרש בסוף האימון כדי להצמיד קרח לאיזור הפגיעה . 
