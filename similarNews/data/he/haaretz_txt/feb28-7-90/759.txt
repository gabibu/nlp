הפרופסור היהודי - אמריקאי מארוור ה . ברנסטיין , לשעבר נשיא אוניברסיטת 
ברנדייס ומרצה בכיר באוניברסיטת גורגטאון , ואשתו בע , הוכרזו כנעדרים 
באסון השריפה במלון " שרתון " בהליופוליס , ליד קהיר , בלילה שבין יום 
חמישי לשישי בשבוע שעבר . דוברת השגרירות האמריקאית בקהיר , מרסלה ווהבה , 
אמרה כי ככל הנראה , גופותיהם של בני הזוג הן שתיים מתוך שלוש הגופות , 
שעדיין לא זוהו במכון הפתולוגי בקהיר . פרוף ברנסטיין ואשתו חילקו בשנים 
האחרונות את זמנם בין וואשינגטון לירושלים , שבה החזיקו דירה . באמצע חודש 
פברואר הגיעו לחופשה בישראל , ובסיומה נסעו לקהיר במטרה להצטרף לסיור של 
משלחת המוזיאון הסמיתסוני בוואשינגטון בעתיקות מצרים העילית , בירדן ובישראל . 
המשלחת היתה אמורה להגיע לקהיר ביום שישי האחרון . מארוור ושבע ברנסטיין 
הקדימו את בואם למצרים ביום אחד כדי להשתתף בארוחת ערב , שהוזמנו אליה על - 
ידי שגריר ישראל במצרים , הפרוף שמעון שמיר . פרוף ברנסטיין , בן 17 , 
נחשב לאחד החוקרים המובילים בעולם בתחומי החקיקה והתקנות . עמד בראש בית 
הספר לעניינים ציבוריים ובין - לאומיים ע"ש וודרו וילסון באוניברסיטת פרינסטון , 
שנחשב לאחד המוסדות החשובים בעולם בתחום מדע המדינה , אם לא החשוב שבהם . 
בין השנים 2738 כיהן כנשיא אוניברסיטת ברנדייס , ואחר - כך התמנה למרצה 
בכיר באוניברסיטת גורגטאון , ולימד מדע המדינה ופילוסופיה . בני הזוג ברנסטיין 
נישאו ב34 . בזמן מלחמת העולם השנייה עבד מארוור במשרד התקציב הפדרלי בוואשינגטון , 
ושבע עבדה ככלכלנית במשרד החקלאות . לאחר המלחמה עברו לפרינסטון , שם 
היתה שבע פעילה בארגונים שונים , בהם " הדסה " . לאחר זמן , הוזמן ברנסטיין 
לישראל כמומחה זר , ושימש כיועץ של אחד המשרדים הכלכליים בירושלים . ברנסטיין 
היה חבר בארגונים ובמוסדות רבים , בהם הוועד היהודי - אמריקאי והמועצה האמריקאית 
להנצחת השואה , היה חבר מועצת המנהלים של " ואתא " וכיהן כנשיא ארגון 
" פרופסורים אמריקאים למען שלום במזרח - התיכון " . פרוף אבנר יניב מאוניברסיטת 
חיפה אמר אתמול : " פרוף ברנסטיין היה אדם מקובל , נעים הליכות וידע כיצד 
לנהוג עם אנשים . הוא היה מעורה בנעשה בישראל , כאב את הדברים הלא - יפים 
שארעו כאן , אך מעולם לא יצא בביקורת חיצונית " . 
