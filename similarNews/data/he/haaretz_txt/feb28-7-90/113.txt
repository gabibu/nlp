המפקח על הביטוח במשרד האוצר , גד ארבל , יבדוק את התעריף לביטוח רכב מקיף 
שהציעה חברת הביטוח אילון לצורך ביטוח כלי הרכב של עובדי התעשיה האווירית . 
הבדיקה תערך לבקשתם של מנהלי חברות הביטוח , הטוענים , שהתעריף שהוצע 
חורג ממדיניות התעריפים של המפקח . מנהלי חברות ביטוח טוענים , כי התעריף 
של אילון כה זול עד שהוא מסכן את חברת אילון . שלשום קיימו ראשי חברות הביטוח 
התיעצויות במטרה לבדוק את האפשרות להביא לסילוקה של אילון מאיגוד חברות 
הביטוח או למנוע בעתיד את בחירתו של מנכ"ל אילון , לוי רחמני , להנהלת 
איגוד חברות הביטוח , תפקיד בו הוא מחזיק כעת . מנהלי חברות הביטוח ציינו 
כי ההצעה היא בניגוד להסכם שהושג בין החברות לא להחריף את התחרות על קבלת 
עסקות קולקטיוויות שהן עסקות הביטוח הגדולות . ההצעה שהגיש רחמני תגרור 
את התעריפים כלפי מטה שכן עובדי המדינה , חברת החשמל , תדיראן וארגוני 
עובדים אחרים ידרשו תעריפים דומים לאלה של התעשיה האווירית . מנכ"ל אילון , 
לוי רחמני , מסר אתמול בתגובה , כי חברות הביטוח האחרות היו מוכנות להגיש 
אף תעריפים נוחים משל חברתו עלמנת לזכות בביטוח של עובדי התעשיה האווירית . 
לדעת רחמני הקנאה מדברת מגרונם של עמיתיו מנהלי חברות הביטוח . 
