בריסל ( ע"ץ ) . שלושה חודשים בלבד לפני מישחקי הגביע העולמי בכדורגל , 
שיחלו ב - 8 ביוני במילאנו , הדיחה ההתאחדות הבלגית את מאמן הנבחרת ואלטר 
מבז , והטילה את המשימה על המנהל הטכני גי תיס . גי תיס , בן ה - 76 , 
אימן בין היתר את הנבחרת הבלגית עד לחצי - הגמר של הגביע העולמי ב - 6891 
במכסיקו . ואלטר מבז , שלבש 64 פעמים את מדי הנבחרת , מונה במארס 8891 
כעוזרו של גי תיס , וביולי אשתקד החל בתפקידו כמאמן הלאומי . מבז הודח לאחר 
שנמתחה עליו בקורת קשה בעיתונות הבלגית , בעקבות תוצאות עלובות במישחקי 
המיבחן האחרונים . יו"ר הועדה המארגנת של המונדיאל באיטליה הרגיע אתמול 
את כל הספקנים , כשהבטיח כי האיצטדיונים יהיו מוכנים ברגע האחרון לקליטת 
הצופים שיבואו בהמוניהם למישחקי גביע העולם ביוני . החשש שהתעורר , כי 
האיצטדיונים לא יושלמו במועד לפתיחה , נעוץ בעובדה שרק שני איצטדיונים הושלמו 
בשלב זה . אלה הם המיתקנים החדשים בבארי ובטורינו , בעוד ששני האיצטדיונים 
הגדולים של רומא ונאפולי עדיין מצויים בשלבי בניה . 
