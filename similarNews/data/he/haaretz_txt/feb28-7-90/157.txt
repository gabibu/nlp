כמויות השפכים התעשייתיים שהוזרמו לערוץ הבשור מאז הקמתו של אתר התעשיות 
הכימיות ברמת חובב נאמדות בכ8 מיליון מ"ק . שפכים רעילים אלה יצרו מטרדים 
סביבתיים קשים , זיהמו מי תהום ומנעו את ניצולם של חלק נכבד ממי השטפונות 
העוברים בערוץ הבשור לצרכים חקלאיים . בפגישה שקיימו ראש המועצה התעשייתית 
רמת - חובב , משה הבא , וחברי הגוף המייעץ הסביבתי של המועצה עם השר לאיכות 
הסביבה , רוני מילוא , הוצגה תכנית חומש סביבתית . במסגרת התכנית , אמורים 
המפעלים במקום להשקיע סכום של כ51 מיליון דולר לסילוק השפכים , לניטור אוויר , 
להקמת בריכות אידוי נוספות , לסילוק אשפה תעשייתית ולהקמת תשתית סביבתית 
למחקר . כדי לפתור את בעיית השפכים התעשייתיים המיוצרים במפעלים , הבטיחו 
אנשי המועצה התעשייתית כי החל מנובמבר השנה תופסק הזרמת השפכים לערוץ נחל 
סכר , שדרכו הם מגיעים לערוץ הבשור . הדבר אמור להיות מושג על ידי הפעלת 
שיטה של אידוי דינאמי , שבאמצעותה מאיידים את השפכים , לאחר שלפני כן עברו 
תהליך של שיקוע המלחים בבריכות מיוחדות . ההשקעה בהפעלת השיטה נאמדת בכ5 
מיליון דולר . בנוסף עומדת המועצה התעשייתית להתחיל בפרוייקט ניסויי המיועד 
לבדוק את היקפן של בעיות זיהום האוויר ברמת חובב ובסביבתה . במסגרת זו תופעל 
תחנת ניטור אוויר ניידת במשך כשנה ובהשקעה של כ007 אלף דולר . הוטעם , 
כי האתגר העומד בפני ראשי המועצה התעשייתית הנו השגת מה שכונה משק סביבתי 
סגור , שממנו לא ייפלטו לסביבה מזהמים כלשהם . המועצה התעשייתית ברמת חובב , 
שכוננה לא מכבר , הנה הראשונה מסוגה בארץ והוקמה במיוחד כדי לטפל באזור 
שבו קיימים מפעלי תעשייה בלבד . במהלך הפגישה סוכם כי תוך חודש ימים יושלמו 
ההליכים להקמת יחידה לאיכות סביבה במועצה התעשייתית . השר מילוא הודיע כי 
הבדיקה להקמת משרפה לפסולת הרעילה האורגנית , שהצטברה בכמויות גדולות באתר 
הארצי לסילוק פסולת רעילה , אתר הפועל בגבול התעשיות הכימיות במקום , נמצאת 
בשלבים מתקדמים . 
