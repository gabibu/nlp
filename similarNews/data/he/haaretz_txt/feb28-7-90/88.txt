הו , אם אינני טועה , פתגם מרוקאי . מרוקאים ורומנים מאיישים רבות מן 
הבדיחות האתניות - גזעניות שלנו : סטריאוטיפים של שוליים , שני קטבים הנידחים 
מן המרכז . " כיכר הקוקייה " הוא סאגה של נקמה רומנית שמסקנתה , אכן , 
קוטבית : תבשיל הנקמה הולך ומתעפש עם הזמן . " אם הצדק לא משיג את הרוצח 
בדקה שלאחר הרצח , בעודו שם . . . כל נקמה אינה אלא חורבן חייו של הנוקם " . 
ביסוד הדברים מונחת הדרמה הקשה של כיכר הקוקייה , בעיר יאשי שברומניה . 
ילד רואה את אביו נרצח ואת אמו נאנסת בידי יורדקא , איש " משמר הברזל " . 
האירוע הזה , המתחולל בנקודת זמן מוגדרת , מדויקת , שולח שלוחות במורד 
נהר - הזמן , אינו מניח להווה , מכחיש כל העת את הטענה החוזרת בעקשנות 
של כמה דמויות בספר : שעלינו לחיות בהווה בלבד , שהעבר כלוא בבועה שאין 
לחדור אליה , שאין לחזור אליה . הזמן , האופן שאנו תופסים אותו , האופן 
שהוא מנווט את חיינו אלה העניינים המעסיקים באורח כפייתי - כמעט את גיבורי 
הספר , לא פחות משאלת הנקמה , שגם היא כפופה בעצם לשאלת הזמן . האם הקשיש 
המעודן החי בגפו הוא אותו בריון שיכור מדם מלפני ארבעה עשורים ? ב"הכחשה 
חדשה של הזמן " כותב ברחס : " כל רגע הוא מהות אוטונומית . לא הנקמה 
ולא המחילה ולא בתי - הכלא , גם לא השכחה , מסוגלים להביא תמורה כלשהי 
בעבר הלא - פגיע . . " . האם יש מוצא מנטל העבר , האם אפשר להסתגר בהווה 
נצחי , מוחלט , או ש"כל מה שאנו אומרים נכתב לפני זמן רב , רב מאוד " , 
כדברי יורדקא , הרוצח הקשיש הגולה בפאריס ? האם נידון הכל ל"חזרה נצחית " 
כשם ספרו של ההוגה הרומני מירצאה אליאדה , שהוא מגיבורי - חייו של יעקב 
ריבר , הנוקם ? ( אני בוש להודות ששמעתי את שמעו של אליאדה אבל לא קראתי 
את כתביו ) . לקראת הסיום מתגלה בגופו של יובל , הבן , מוצא אפשרי מהמעגל 
מוצא מפתיע , לא - מרנין , אפילו אכזרי . ספר רומני במובהק כמו " כיכר 
הקוקייה " אינו חזון נפרץ . איך אפשר לקשר אותו אל המהפיכה הרומנית המקומית , 
אל היציאה מהארון של ילידי רומניה שחדלו להתכחש למוצאם ? אולי כך : בפתחה 
של מסעדה רומנית עובר גיבור " כיכר הקוקייה " מין מטמורפוזה נפשית , שתאפשר 
לו לנקום את נקמתו האנכרוניסטית . הוא נהפך לאפשרות אלטרנטיווית של עצמו ; 
כאילו בחר לפנות בהסתעפות אחרת בגן השבילים המתפצלים של המציאות והזמן . 
נראה לי שזה הדבר שעושה יותם ראובני בסר את העלילה הזו . הוא הוזה אפשרות 
חלופית לחיי הבאנליה של עדת מהגרים , חיים המורכבים ממסעדות המגישות מיטיטי , 
איקרה וסלט - חצילים , ממנהלי חשבונות בעלי מבטא רומני ומנוכלים קטנים 
( כולם , כמובן , רק סטריאוטיפים הרי גם לוחמים , משוררים וכדורסלנים 
יש ביניהם ) . ראובני בוחן אפשרות של פנטסיה , מתח , רצח , מזימה , 
נקמה . העלילה שהוא מגולל גם היא , בסופו של דבר , מין סיפור אגדה , 
כמו סיפור הקיסר הצעיר המחפש את נסיכתו סיפור השזור בעלילה ומהווה נקודת - 
התייחסות , אנלוגיה , משל ומפלט . בפנטסיה הזאת נהפכים המהגרים נלעגי - 
המבטא , קוראי הויאצה נסטרה " , לבני שבט קדום , למיתוס אפל ומאיים , 
לגוף קולקטיווי הגוזר גזר - דין ומוציא אותו לפועל . כשמתעורר השבט לפעולה 
בכוחו של צו מסתורי , קמאי , נושרות פתאום המסיכות שעטו בניו , שלמראית 
עין אינם עומסים עוד את נטל העבר ו"לתמהון הוריהם יתחילו לשאול על אנשים 
ועל מעשים שהיו מזמן , זמן רב לפני שהם נולדו . צעירים בגינס ובטי - שרט 
יצטרפו אל העומדים באמצע החולות עם פרוות וסמוברים " . ומאי - שם מגיחים 
אז תומכים פיננסיים , אנשי קשר עלומים בפאריס , והכל מתגייסים למען המטרה . 
בן השבט נהפך אז לכלי - שרת , למכשיר בידי גורמים שהוא אינו מאמין אולי 
בקיומם . רגשותיו שלו נעשים בלתי חשובים : השנאה שלא הצליח לגייס כלפי 
רוצח אביו אינה חיונית עוד . ספקותיו וחששותיו אינם רלוונטיים . הוא מבצע 
את המוטל עליו , והעשייה הזו אינה שלו : " כולנו היינו שם יחד אתך " . 
השבט קורא , ונגד הקריאה הזאת אי אפשר לעמוד . קריירה , משפחה , מין 
ואהבה אינם יכולים לבוא במקומו של המעשה האחד שיש לעשותו ואין להימלט ממנו . 
ראובני מצייר מצב של חירות שהיא אשליה , מפני שברגע המכריע גוברים הכוחות 
הפרימיטיוויים הללו על מי שנדמה לו שאינו נתון כלל להשפעתם . תמונה די פסימית , 
בהתחשב בכך שאין כאן אדם שאיננו שייך , אם רק יפשפש מעט בהיסטוריה המשפחתית 
שלו , לעדה או שבט שבהם קשרי - שארת וכל הנובע מהם גוזרים את מהלך חייו . 
ואיך נוכל , אם כך , להצמיח כאן זן מקומי של יאפים , או לכל הפחות צבר 
אמיתי , משוחרר מתסביכים , כפי שחלמו החלוצים ? מה שחסר לי בכל זה אותו 
התבלין , אשר שימוש מופרז עד להחליא בו עושה את הבדיחות האתניות שנזכרו 
לעיל למה שהן : האלמנט הקומי , הקיים בשפע כמעט בכל תרבות מהגרים , נעדר 
כאן . הבעה אינה חזות הכל גם לא כשמדובר באותו מקום , באותה התקופה ( 
בענף הרומני שלי , למשל , מסופר הסיפור הבא על אודות " משמר הברזל " : 
כשפשטו שמועות על רכבת מלאה באנשי משמר המתקרבת לקאלאראש , שילמו היהודים 
למנהל התחנה על מנת שימנע מהרכבת לעצור בעיירה . אך כשנכשלה דרך התמודדות 
מסורתית זו , והרכבת עצרה , ובריוני המשמר ירדו אל מסע האלימות שלהם , 
יצאו לקדם את פניהם כמה מאנשי הקהילה היהודית בעיקר בעלי - מלאכה וקצבים , 
ובראשם אחד שכונה " יהודי וחצי " . " הם שברו להם את העצמות " מסתיים 
הסיפור הזה בעליצות הראויה . כל זה קרה לפני המלחמה ) . אילו היתה זו ביקורת 
ספרותית , הייתי מציין עוד , בכף החובה , שהדיאלוגים שבפי הגיבורים אינם 
נשמעים לי טבעיים ; ובכף הזכות , את התענגותו הניכרת לעין של יותם ראובני 
על השפה , ויד המשורר הבולטת בכתיבתו . אבל כל אלה אינם העיקר . תוגת - 
מהגרים נסוכה על הספר הזה ; תוגתם של גולים ופליטים , שתמיד ישנאו ויאהבו 
שני מקומות כמעט באותה מידה ; זהו התו הבולט ביותר של " כיכר הקוקייה " , 
והוא מקנה לו עוצמה וגם חידה ; כי מה לה , לתוגה הזו , ולאנשים ישראלים 
מכאן ומעכשיו ? וכי חסרות לנו תוגות משלנו ? לא חסרות , אומר יותם ראובני ; 
אבל עמוק בעצמותינו מקננת התוגה הזו , שאין ממנה מפלט . 
