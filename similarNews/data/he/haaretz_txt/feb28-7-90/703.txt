פרישת החמישה מהליכוד שוב הביאה להפרחת רעיונות בחלל העולם המדיני שלנו , 
שיש לאסור פרישה של חברי כנסת מסיעתם . תמצית הטענה היא , שהמנדט ניתן 
למפלגה מסוימת . מי שעוזב אותה , עליו להחזיר את המנדט ולעזוב את הכנסת . 
על פי שיטת הבחירות הישראלית , אין הבוחר מצביע בעד אדם מסוים . הוא נקרא 
לתת את אמונו ברשימה . אם אנשים רבים נותנים בה אמון , נכנסים מתוכה 83 
או 04 איש לכנסת . אם המספר קטן יותר , נכנסים 6 , או 3 , או 1 . מכל 
מקום , אי אפשר לטעון שהקולות ניתנו לראש הרשימה , או אפילו לצמרת . 
אולי מצא חן בעיני הבוחר דווקא מועמד מס 73 , והוא רצה להכריע בעזרת קולו 
שגם הוא ייכנס לכנסת . ואולי מס 3 ברשימה הוא שכן שלו , או מס 2 מקובל 
עליו במיוחד . אין גם לומר , שהמצביע הישראלי נותן את קולו לטובת מצע או 
תוכנית מדינית . המפלגות אמנם מחויבות לחבר מצע , והן אף מגישות אותו לוועדת 
הבחירות המרכזית . מספר הבוחרים שקראו את המצע כולו , אפילו של רשימה אחת , 
אפסי . מספר הבוחרים שקראו ולוא פרקים נבחרים מתוך מצע כלשהו הוא פחות 
מאחוז אחד מכלל המצביעים בעד אותה רשימה . ספק אפילו אם כל הבוחרים מכירים 
את שמות המועמדים הריאליים במפלגה או בתנועה שהם מצביעים בעדה . נכון יותר 
לתפוס את הרשימה בתור פסיפס , שההדגשים השונים של אנשים ודעות שבו פונים 
אל בוחרים שונים . הפסיפס הזה הוא השתקפות רצון הבוחרים . אם יש נצים ויונים 
במפלגה גדולה , סביר שגם הבוחרים בה יהיו נצים ויונים . אם יש אשכנזים 
וספרדים , נשים וצעירים , הרי שגם הבוחרים הם כאלה . ומכאן , שאם החליטה 
קבוצת ח"כים שהגיעו מים עד נפש ואין הם יכולים עוד לייצג את דיעותיהם בתוך 
המסגרת שבה נבחרו גם לזה היה מסכים הבוחר שבחר בהם . כך סברה גם הכנסת עצמה 
כשעסקה בדברים מוחשיים כגון מימון המפלגות . אם פרש ח"ך אחד מתוך סיעה , 
אין הוא לוקח אתו מיידית את מימון המפלגות . הוא עלול להישאר בלא אמצעים 
לממן את פעילותו הפוליטית , פרט למקרים מיוחדים . אולם , " אם פרשו 
שלושה או יותר , והקימו סיעה חדשה . . . ישתנה מימון ההוצאות השוטפות , 
בחודש שוועדת הכנסת אישרה את השינוי " , לשון החוק . כלומר , מבחינה עקרונית 
רואים בפרישה של 3 ח"כים יותר מסתם מעשה פזיז של מישהו . בתרגום למספרים 
לגבי החמישה מתבטא הדבר ב000 , 001 ש"ח בחודש , מימון הוצאות שוטפות , 
וסכום גדול בהרבה בשנת בחירות לצורך קיום מערכת הבחירות . העיכובים של ועדת 
הכנסת , שכבר גרמו לקבוצת מודעי להפסיד חודש אחד של מימון , אינם מוצדקים . 
השם " ליברלי " ששללו מן הקבוצה אינו רכושו של משה נסים וחבריו : כאשר 
התפלגה המפלגה הליברלית הגדולה , קיבל חלק ממנה את השם " ליברלים עצמאיים " . 
כאשר פרש אליעזר פרמינגר ממק"י , נקראה סיעתו " קומוניסטים עבריים " 
על אף שכבר היתה קיימת סיעה קומוניסטית . " קידום הרעיון הציוני " הוא 
שם יפה , אך כוללני מאוד , ולמודעי היה מתאים יותר להילחם על התואר הליברלי 
שהחזיקה בו המפלגה שבה היה דמות מרכזית . אפילו היו אנשי מודעי עוברים לאופוזיציה , 
ספק אם היה זה מעשה בלתי הוגן מבחינה ציבורית . אולם לדעת משפטנים שעסקו 
בסוגייה זו , הם ממשיכים להוות חלק מהקואליציה . כל עוד אין סיעתם עושה 
מעשה הנוגד את חוק המשמעת הקואליציונית ( מצביעה נגד החלטת ממשלה , או 
נמנעת בהצעת אי - אמון או בהצבעת תקציב ) אין סיבה לראותה בחוץ . גם אז , 
ראש הממשלה הוא שקובע אם יש להסיק את המסקנות . וממילא , אם רוצה ראש 
הממשלה בכך , הוא יכול לפטר את מודעי מן הממשלה . יש דרכים רבות לגרום לעזיבתם . 
אך לגבי מעמדם היום , אין צורך שיעשו מעשה כלשהו של הצטרפות מחדש , אולי 
פרט להודעה שהם ממשיכים לראות עצמם קשורים לקווי היסוד של הממשלה . מי שחתם 
על ההסכם הקואליציוני בשם הליכוד חתם גם בשמם . חתימה זו קיימת אם אין הם 
מבטלים אותה בהודעה או במעשה כלשהו . אילו התקיימו בישראל בחירות אישיות , 
היה המצב ברור בהרבה . 08 ( או 06 ) הח"כים שייבחרו ישירות , יוכלו 
לקחת את המנדט שלהם לכל מקום שירצו , כי הם נבחרו אישית . ואילו לגבי שאר 
ה04 ( או 06 ) אפשר יהיה לקבוע שאין הם זכאים לעבור לסיעות אחרות , או 
ליצור סיעות נפרדות . אך את זאת יש לכתוב בחוק יסוד , ובו יש לפרט גם מה 
יהי דינם של ח"כים שיצביעו בניגוד להחלטת סיעתם על אף שלא פרשו רשמית . 
אלה דברים שבהם מתלבטים פרלמנטים רבים בעולם . ובהווה הישראלי : אין לקבוע 
שהמנדט שייך לרשימה - האם . בשיטת הבחירות של היום אין הצדקה מוסרית לחקיקה 
שתמנע מח"כים לנדוד בין הסיעות . 
