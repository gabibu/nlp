איש העסקים איזי רוזוב מעדיף לקבל כשותף בחברת רסקאר , המייבאת לארץ את 
מכוניות ב - ם - וו , קבוצה שתאפשר לו להמשיך להחזיק בשליטה בחברה . לכן 
הוא מנהל באחרונה מגעים עם קבוצת משקיעים המיוצגים בארץ על ידי שבח אופיר , 
שהביעה נכונות עקרונית לאפשר לו להמשיך בשליטה בחברה . עם זאת נמשכים המגעים 
עם חברת דלק , באמצעות חברת הבת שלה " דלק השקעות ונכסים " במטרה לצרפה 
כשותפה . חברה זו מביעה נכונות לרכוש את רסקאר , אך דורשת לקבל את השליטה 
עליה . רוזוב מנהל בשבועות האחרונים מגעים במטרה לצרף שותף לחברת רסקאר 
בגלל קשיי הנזילות בהם נתונה הסוכנות כתוצאה מהירידה במכירת מכוניות בשנת 
9891 לעומת השנה הקודמת . עד לפני כשבוע התנהלו מגעים אינטנסיביים עם חברת 
" דלק השקעות ונכסים " שהיא גם היבואן של המכוניות הספרדיות סיאט באמצעות 
חברת סעם , אך הדיונים על כך הצטמצמו בגלל שרוזוב החל לנהל שיחות גם עם 
גורמים אחרים בדבר שיתופם בסוכנות . גורמים , המקורבים לרוזוב , מציינים , 
כי ההסדר שהושג באחרונה בין רסקאר לבין הבנקים והבטחונות הנוספים שניתנו 
להבטחת ההתחייבויות מאפשרים לו כעת לנהל מו"ם לחיפוש שותף ללא לחצים . 
שבח אופיר סירב אמש להגיב על המו"ם המתנהל . את תגובתו של רוזוב לא ניתן 
היה להשיג . 
