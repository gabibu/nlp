שר התחבורה , משה קצב , פנה לסגן שר הפנים , רפאל פנחסי , בתוקף תפקידו 
כיו"ר המועצה הארצית לתכנון ובנייה , ודרש לחסל בדחיפות את הסחבת הקיימת 
בעניין צומת הכפר הירוק . קצב דרש לקבל החלטה מהירה בין שתי החלופות הקיימות , 
לפתרון בעיית פקקי התנועה בצומת הכפר הירוק . " המצב הוא בלתי נסבל ויש 
לעשות הכל במטרה לפתור במהירות את הבעיות , ולהקל על עשרות אלפי התושבים 
המשתמשים בצומת " , אמר קצב . כיום קיימת מחלוקת בין מע"ץ למועצה המקומית 
רמת - השרון בנוגע לדרך הנכונה לפתור את בעיות הצומת . מע"ץ דוגלת בגשר 
עלי , שהוא זול ומהיר יותר להקמה , ואילו המועצה המקומית דורשת בניית מנהרה 
פתוחה , שתמנע סבל מדיירי השכונה המשיקה למחלף המתוכנן . קצב מבקש אפוא 
מהמועצה הארצית לתכנון ובנייה וממשרד הפנים להכריע סופית בין שתי התוכניות , 
ובלבד שיתחילו בעבודה בצומת בדחיפות רבה . 
