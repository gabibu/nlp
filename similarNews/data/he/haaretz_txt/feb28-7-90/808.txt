חינוטגה ( ע"ר ) . לוחמי הקונטראס , הודיעו כי לא יניחו את נשקם עד אשר 
הסנדיניסטים יפרשו מן השלטון ועד אשר יפורק " הצבא השמאלני של אורטגה " . 
עמדה קיצונית זו של המורדים עלולה לסבך את חילופי השלטון בין ממשלת הסנדיניסטים 
לבין ברית האופוזיציה , שניצחה בבחירות הכלליות ב52 בפברואר . " אינני 
יכול לומר כי המלחמה הסתיימה " , אמר מפקד סיור של הקונטראס , המכונה " פרדי " , 
בכפר באחד העמקים בתוך שטחה של ניקרגואה , בקרבת הגבול עם הונדורס . " עדיין 
לא קיבלנו ערובות שהסנדיניסטים יפרקו את נשקם ; וכל עוד הסנדיניסטים נמצאים 
בניקרגואה , לא יהיו דמוקרטיה או חירות לעם בניקרגואה " , אמר " פרדי " . 
מנהיגת האופוזיציה ויולטה צמורו הביסה את הנשיא דניאל אורטגה בבחירות , 
ואורטגה הכריז כי יפרוש באפריל ויעביר לה את התפקיד . אולם הנשיא הפורש התנה 
את החילופים המסודרים של השלטון בפיזור הקונטראס והעברת הנשק שלהם לשלטון 
המרכזי . כתבים שהגיעו לאנוטגה פגשו סיור קטן של הקונטראס ביום ראשון , 
בעת שהלוחמים קיימו אסיפה עם הכפריים , בנצלם את הפסקת האש החד - צדדית , 
שעליה הודיע אורטגה בשבוע שעבר . " אני יכול להסיר את המדים ולהפוך אזרח 
כבר מחר " , אמר פרדי , " אולם אשאר עם צבא הקונטראס עד אשר יעזבו כל הסנדיניסטים 
את הטריטוריה " . הוא צירף לדרישתו גם את נטישת " הקונים , הרוסים ויתר 
התומכים במשטר השמאלני של אורטגה " . לטענת אורטגה , 000 , 2 לוחמי הקונטראס 
הסתננו לניקרגואה לפני הבחירות , בניסיון להשביתן . בהונדורס נמצאים כעת 
000 , 21 לוחמים של הקונטראס . לא ברור מי מנהיג כיום את יחידות הקונטראס , 
הן בהונדורס והן בניקרגואה עצמה . " פרדי " אמר בשיחה עם כתבים , כי 
הוא נלחם כבר שמונה שנים בשורות הארגון , והודיע כי ימשיך להילחם עד אשר 
ייעלמו הצבא הסנדיניסטי וכוחות הביטחון של משרד הפנים . " זאת עמדת הצבא 
שלנו , של כל החיילים , ואין אנו נסוגים ממנה " , הוא אמר . 
