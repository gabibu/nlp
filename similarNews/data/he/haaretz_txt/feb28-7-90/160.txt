( ע ) . " עליית הנוער השלימה את היערכותה , והיא תהיה מוכנה לקלוט 
במוסדותיה את כל הנערים והנערות שיגיעו בגל העלייה החדש מבריה"ם " , כך אמר 
היום דוד הגואל , יו"ר עליית הנוער בסוכנות . הגואל , שדיבר במסיבת עיתונאים 
לרגל פתיחת מרכז קליטה במעלות , אמר כי שום נער או נערה שיזדקקו לשירותי 
עליית הנוער לא ייאלצו לחפש לעצמם מוסד חינוכי אחר . הגואל אמר עוד כי עד 
לפני כחמש שנים היה מספר החניכים במוסדות הפנימייתיים של עליית הנוער כ02 
אלף , אך מספרם ירד ל5 . 21 אלף כיום , מסיבות תקציביות . בין אותם 5 . 
21 אלף מצויים 000 , 3 מאתיופיה , אלף מארצות אחרות והשאר הנם ישראלים . 
אם יהיה צורך להגדיל את מספר הנקלטים , לא תהיה בעיה , מאחר והתשתית קיימת , 
אך הדבר מותנה בכל זאת באישור התקציבים הנחוצים לשם כך . מתוך אלף הילדים 
שאינם מישראל ומאתיופיה , 002 הם מבריה"ם וכמה עשרות מהונגריה . דוד הגואל 
הוסיף כי על מנת להקל על ילדי העולים , בעיקר הבוגרים שבהם , הוכנה תוכנית 
לימודים לפיה יוכלו להיבחן בבחינות בשפת האם שלהם . כיום יש סידור כזה ליוצאי 
צרפת . השנה יוכלו גם תלמידי י"א וי"ב , שעלו לא מכבר מבריה"ם , להיבחן 
בבחינות הבגרות שלהם בשפה הרוסית , אם עד למועד הבחינה לא יידעו מספיק עברית . 
