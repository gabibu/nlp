מריאן קנטון , נשיא בנק פולסקא קאסה אופיקי , מודה בכך שמערכת הבנקאות 
של פולין מפגרת בהרבה אחר זו של המערב . העברת המחאה מחשבון לחשבון אורכת 
לפעמים חודש , והלקוחות ממתינים בתור במשך שעה על מנת להפקיד כסף . 22 
הסניפים של הבנק של קנטון אחד הבנקים הגדולים במדינה אינם יכולים להיות 
קשורים לרשת מחשבים אחת בגלל מערכת הטלפונים המיושנת . כמו כן , תקוותיו 
של קנטון להקמתה של מערכת לשימוש בכרטיסי אשראי הן חסרות סיכוי כעת , כיוון 
שרוב הסוחרים אינם מבינים ואינם בוטחים ב"חפצי הפלסטיק המערביים האלה " . 
קנטון טוען שעל הבנקים המערביים להציב רגל בווארשה על מנת להמריץ את הבנקים 
הפולניים ליתר מודרניזציה ויעילות , למרות שפירוש הדבר הוא הגברת התחרות 
בו עצמו . " הם יביאו לפולין חידושים , וטכניקות בנקאיות שאינן מוכרות 
כאן " , אמר , וציין כספומטים ממוחשבים וטכניקות לניהול כספים . ובכל זאת , 
קנטון מתייחס בבוז לאנשי המערב הטוענים כי מערכת הבנקאות של פולין נשארה 
בימי הביניים . " מערכת הבנקאות שלנו אינה כה גרועה , למרות שיש בה , 
כמובן , כמה מגרעות " , אמר . " המערכת עוברת שינויים מהירים מאד על 
מנת להתאימה לעתיד " . בכל מזרח אירופה עוברים הבנקים מהפיכה . רק לפני שנים 
ספורות , כל מה שעשו היה למלא את הוראותיהם של המתכננים מהמפלגה הקומוניסטית 
להעביר כסף ליזמים שנזקקו לו , גם אם לא היו יעילים . קפידבין " משקים 
בעלי תכנון מרכזי אינם זקוקים לבנקים " , אמר מריאן קרזאק , לשעבר שר האוצר , 
העומד בראש הבנק הפולני הממשלתי לחיסכון . " הבנקים היו שם רק על מנת 
לקבל פיקדונות , להתאים מספרים ולחלק נדבות . עכשיו אנחנו רואים שהבנקים 
חיוניים לכלכלת שוק " . בזמן שבו פולין ושכנותיה מתקדמות לעבר הקפיטליזם , 
הופכים הבנקים לכלים מכריעים לטיפוח היעילות . הממשלה בראשותה של סולידריות 
דורשת מרוב הבנקים להפוך לעצמאיים ולקיים את עצמם . הבנק של קנטון פתח בתוכנית 
הכשרה נרחבת על מנת ללמד קציני הלוואות פרק בהערכת סיכוני אשראי וניתוח מאזנים . 
הוא שולח 051 מנהלים בדרג הביניים לבנקים בארה"ב , בבריטניה ובמערב גרמניה 
כדי שילמדו טכניקות לניהול כספים . הוא פתח גם זרוע בנקאית להשקעות על מנת 
לטפל בהפרטה המתוכננת של התעשיות הממשלתיות . הבנק שלו בונה עכשיו יותר 
מ02 סניפים . קפידבינלגבי הלקוחות של קנטון , השינויים אינם מתרחשים מוקדם 
מדי : במסדרונות הבנק שלו משתרכים תורים של 03 ו04 אנשים . " התורים כאן 
יכולים להוציא מהדעת " , אמר מרק קובלציק , מנהל של חברת סחר , כאשר עמד 
כמספר 51 בתור על מנת להפקיד כסף . " הבנק הזה זקוק לסניפים נוספים . 
העיר הזו זקוקה לעוד בנקים " . בעגה מערבית , אירופה המזרחית היא במצב של 
תת - בנקאות . רק 03 סניפי בנקים משרתים את 8 . 1 מיליון תושביה של וארשה , 
בשעה ש053 סניפים משרתים את 5 . 1 מיליון התושבים בווינה . בכמה מהסניפים 
בווארשה מטפלים ב000 , 001 חשבונות יותר מפי 02 מאשר בבנקים מערביים רבים . 
גם דרך הטיפול בלקוחות משתנה . בסקטור בו עד לאחרונה לא היתה כל תחרות , 
יש כיום מלחמות ריבית , ופרסומת בטלוויזיה על מנת למשוך פיקדונות . במטרה 
להגדיל את מספר הבנקים ולשפר את השירות , מחזר הבנק הלאומי של פולין , 
שהוא הבנק המרכזי , אחרי בנקאים זרים . דויטשה בנק ודרזדנר בנק ממערב גרמניה , 
סוסייטה זנרל מצרפת ובנקה קומרסיאל איטליאנה , הם בין הבנקים שקיבלו רשיון 
להקמת נציגויות . סיטיקורף הביעה עניין , ואינטרנשיונל פייננס קורף , זרוע 
ההשקעות של הבנק העולמי , פועלת להקמת עסקה משותפת בין ארבעה בנקים בין - 
לאומיים גדולים לבין בנק פולני . " בנקים זרים יכולים לעזור להזרמת הון 
זר לפולין " , אמר קזולנו . 
