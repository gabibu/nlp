סניף " דגל - התורה " בקריית אתא , בראשו עומד הרב יעקב שולזינגר , חושף 
במכתב לשר הדתות , זבולון המר , עיסקה שנעשתה בינו לבין חברי הכנסת של 
דגל - התורה וש"ס , הרב משה גפני והרב יאיר לוי . על - פי העיסקה הבטיחה 
דגל - התורה להסיר הצעה דחופה שלה מסדר היום . בתמורה התחייב המר להדיח 
את יו"ר המועצה הדתית , מאיר ביטון , המזוהה עם המפד"ל , ולמנות במקומו 
את הרב ניסים מלכה , השייך לסיעה אחרת במפד"ל , כ"ממונה " על המועצה הדתית . 
בנוסף , הבטיח השר , לטענתם , שישולמו כל המשכורות המגיעות לרבני המועצה . 
המכתב נשלח על רקע מאבק מתמשך בין נציגי המפד"ל השונים , וכן בינם לבין 
אנשי דגל - התורה , על השליטה הכלכלית ( משכורות , אגרות שחיטה והכשרים ) 
במועצה . על - פי המכתב , הגיש בחודש מאי האחרון נציג דגל התורה בכנסת , 
הח"ך רב גפני , הצעה דחופה לסדר היום , ואליו הצטרף גם ח"ך הרב יאיר לוי 
מסיעת ש"ס , בנושאי הרבנות והמועצה הדתית בקריית אתא , נוכח עיקוב משכורותיהם 
של רבני הקריה . " אתה , כשר הדתות חששת מהעלאת ההצעה לדיון במליאת הכנסת 
ומפני הצורך להשיב על האשמות חמורות אלה . עקב כך פנית לח"כים גפני ולוי , 
בבקשה להסיר את ההצעה מסדר היום . בתמורה הבטחת להדיח את יו"ר המועצה הדתית , 
מאיר ביטון , ולמנות במקומו את הרב ניסים מלכה כממונה על המועצה הדתית . 
בנוסף , הבטחת כי ישולמו כל המשכורות המגיעות לרבנים במועדן " , נאמר במכתב . 
למרות זאת לא קיבלו רבני העיר את משכורתם בשלושת החודשים האחרונים . האגודה 
מאשימה את השר בכך שחדל לשתף פעולה עם מלכה , למרות הבטחתו . לטענתם קיבל 
ביטון הקצבה ממשרד הדתות , עבור תשלום משכורת לעובדי המועצה הדתית ושילם 
בה משכורות לכל העובדים , מלבד לשולזינגר ולרב נוסף . מקור בכיר הסביר 
את אי - תשלום המשכורת לשולזינגר בכך , שאינו מאפשר לביטון לתפקד במועצה 
הדתית . " אם תעיז פנים לרבנו שולזינגר , ותמנה חברים במועצה הדתית ללא 
אישורו בכתב , נפתח במאבק בלתי מתפשר , ואף נפנה לבג"ץ " , אומרים אנשי 
דגל התורה . דובר משרד הדתות , עמיהוד בהט , סירב להגיב . 
