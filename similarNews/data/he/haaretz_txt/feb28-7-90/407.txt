ואשינגטון ( מיוחד ל"הארץ " ) . מחלוקת קשה מתפתחת בין סנאטורים יהודיים , 
השדולה הפרו ישראלית בוואשינגטון , ארגונים יהודיים ושגרירות ישראל על 
גיבוש חזית אחידה נגד ברית המועצות בשאלת הטסה ישירה של יהודים ממוסקווה 
לתל אביב . סמוך לחצות ( שעון ישראל ) עמדו כל השותפים למאמץ להיפגש בלשכתו 
של הסנאטור היהודי ארלן ספקטר , רפובליקאי ממדינת פנסילווניה , היוזם הצעה 
בסנאט לעכב הענקת הקלות סחר לברית המועצות , כל זמן שלא תתיר טיסות ישירות . 
ליוזמתו של ספקטר יש התנגדות ניכרת בין כמה מעמיתיו בסנאט , ובתוך הממסד 
היהודי . המתנגדים חוששים , כי על רקע האהדה הניכרת למאמצי הרפורמות של 
מנהיג בריה"ם , מיכאיל גורבאצוב , תתפרש יוזמת ספקטר שלא כהלכה , ותעורר 
שלא לצורך את חמתם של הסובייטים . לפגישה בסנאט הוזמנו כל שבעת הסנאטורים 
היהודיים ; שגריר ישראל בוואשינגטון , משה ארד ; מנכ"ל השדולה הפרו ישראלית 
אייפא"ק , תום דאיין ; וראשי המשרדים הוואשינגטוניים של ארגונים יהודיים 
בולטים , בהם הליגה נגד השמצה של בני ברית , והוועד היהודי האמריקאי . 
במקביל נאספו עד כה 051 חתימות בבית הנבחרים על מכתב חריף באותו עניין לשגריר 
בריה"ם בוואשינגטון . את המכתב ארגן ציר הקונגרס היהודי תום לאנטוס , דמוקרט 
מקליפורניה . לפי מקור בבית הנבחרים נאספו עד כה 051 חתימות , ולאנטוס 
מקווה שעד השבוע הבא ייאספו 002 ויותר . הוא מתכוון למסור את המכתב לשגריר 
בריה"ם יורי דובינין , אבל הואיל והשגריר עומד לצאת להתייעצויות במוסקווה , 
תתעכב המסירה כנראה עד אמצע החודש . מכתבו של לאנטוס מביע " זעזוע ותדהמה " 
נוכח דחיית הפניה האמריקאית לבריה"ם להתיר טיסות ישירות . את הפניה יזם 
מזכיר המדינה גיימס בייקר , במהלך ביקור במוסקווה , לפני שבועיים . לאנטוס 
וחבריו מוחים על כך , שנוכח עליית האנטישמיות בבריה"ם אין הסובייטים עושים 
" כמיטב יכולתם " להקל על יציאת היהודים . בנוסח המכתב אין מוזכרת האפשרות 
של עיכוב הקלות הסחר . אבל לאנטוס אמר שלשום בוועדת משנה של בית הנבחרים , 
כי ארה"ב צריכה לשקול עיכוב , אם יעמדו הסובייטים בסירובם . הקלות הסחר 
מחייבות החלטה של הנשיא לבטל , או לפחות להשעות , את מה שידוע כ"תיקון 
גקסון - ואניק " . זה האחרון אומץ ב4791 , והתנה מעמד של " מדינה מועדפת 
מאד " לבריה"ם בקשרי הסחר שלה עם ארה"ב בהתרת הגירה חופשית . הנשיא הורשה 
להשעות את ההגבלות , אם תשתנה מדיניות ההגירה . בשנה האחרונה הסכימו כמעט 
כל הארגונים היהודיים , שהשינויים בבריה"ם מספיקים , כדי להצדיק את ההשעייה . 
מדיניות הממשל היא , שההשעייה צריכה להמתין לשינוי פורמלי של החוק הסובייטי . 
הצעה לשינוי כזה מונחת על שולחן הסובייט העליון במוסקווה . הסנאטור ספקטר 
הגיש אתמול הצעה , שעל פיה יימנע הסנאט מ"לאשר את השעיית תיקון גקסון - 
ואניק עד אשר תממש בריה"ם את הסכם הטיסות המסחריות בין חברת אירופלוט ובין 
חברת אל על " . ספקטר שקל תחילה להגיש את ההצעה כתיקון לחוק העבודות הציבוריות , 
תכסיס פרלמנטרי מקובל בקונגרס של ארה"ב . כמה מעמיתיו לחצו עליו להימנע 
מהצעת תיקון , כי היא היתה מחייבת הצבעה מיידית , והיתה מאלצת את רוב הסנאטורים 
להתנגד לה מסיבות טכניות . ספקטר נענה ללחץ , והניח את יוזמתו על שולחן 
הסנאט כהצעת החלטה , שאינה מחייבת את הממשל . מקורות בסנאט העריכו , כי 
ההצעה תיגנז בסופו של דבר בתהליך פרלמנטרי ארוך ומסובך . לפי מקורות בסנאט , 
הן ארגונים יהודיים והן שגרירות ישראל יעצו לספקטר למתן את יוזמתו , מחשש 
שהיא תיצור עימות פומבי עם בריה"ם , ותפגע בסופו של דבר בעניינם של היהודים 
המבקשים לצאת . אתמול לא היה אפשר לקבל את תגובתו של ארד . מקורות בסנאט 
אמרו , כי ספקטר קיבל עידוד ליוזמתו משר החוץ משה ארנס , שאתו נפגש בוואשינגטון 
בסוף השבוע שעבר , ומסגן שר החוץ בנימין נתניהו , שאתו נפגש השבוע . לא 
היה ברור אתמול , אם יש ניגוד בין תמיכתם של ארנס ונתניהו בקו מיליטנטי , 
ובין נסיון השגרירות והארגונים היהודיים למתן את היוזמה . בשעת מסירת הידיעה 
עדיין לא החליט ספקטר עצמו על המשך צעדיו . 
