בחודש פברואר נהרגו בשטחים תשעה פלשתינים מירי של כוחות הביטחון , מהם שלושה 
בגדה , וששה ברצועה . מספר ההרוגים בשטחים בפברואר הוא הנמוך ביותר מאז 
תחילת האינתיפאדה . ירידה במספר ההרוגים הפלשתינים מסתמנת מאז חודש נובמבר . 
עם זאת , מספר ההרוגים ברצועת עזה החודש ששה הרוגים מהווה עליה משמעותית 
לעומת חודש ינואר , בו נהרגו שני פלשתינאים . לגבי נסיבות מותה של ילדה 
תושבת עזה , שנדרסה על ידי רכב צבאי , נמסר כי חקירה ראשונית העלתה שהחייל 
נהג ברשלנות ונשקלת העמדתו לדין . פלשתיני נוסף , נהרג ככל הנראה מירי של 
אזרח ישראלי . לפי סוכנות אסושיאיטד פרס , נהרגו בפברואר 51 פלשתינאים שנחשדו 
בשיתוף פעולה עם השלטונות . 
