: 02 שרי הליכוד בלשכת ראש הממשלה בירושלים בניסיון לסכם את עמדתם בשאלת 
קידום התהליך המדיני . במפלגת העבודה פרצה אתמול מחלוקת בין יו"ר המפלגה , 
שמעון פרס , לשר הביטחון , יצחק רבין , בעניין המועד שיש להקציב לליכוד 
לקבל את החלטתו . בצמרת מפלגת העבודה הביעו אתמול תרעומת גדולה על דרישת 
הליכוד לחייב את המערך להסכים להליכה לבחירות , במקרה שתפורק ממשלת האחדות . 
לאחר החלטת פורום " שרינו " , ששב וקבע אתמול , כי אין לאפשר לליכוד לנהוג 
סחבת באישור היוזמה המדינית , וכי הקבינט חייב להכריע עוד השבוע , אמר 
פרס כי למפלגת העבודה אסור להמתין יותר , וכי הליכוד חייב לקבל הכרעה עד 
ישיבת הקבינט מחרתיים . שר הביטחון , יצחק רבין , אמר לעומתו כי " לכמה 
אנשים במפלגה אצה הדרך , ולא השלום חשוב להם אלא עניין אחר " . בדיון במועצה 
המדינית של מפלגת העבודה אמש , תקף פרס בחריפות רבה את ראש הממשלה ואת הליכוד . 
בין היתר אמר : " יש גבול להתכופפות מפלגת העבודה מול הקפריזות של הליכוד " . 
פרס אמר , כי הוא דוחה על הסף את ההאשמות , שמטפטפים בליכוד , כאילו 
רוצה המערך בשלטון ולא בשלום . לדבריו , מדובר בעלילת שלוחת - רסן ובדברים 
משוללי - יסוד : " אם ראש הממשלה , יצחק שמיר , או מישהו אחר בליכוד 
יפיץ אותם , הוא יקבל מנה אחת אפיים " . שר הביטחון אמר באותה ישיבה , כי 
הוא סבור גם היום , שניתן להוביל את התהליך המדיני במסגרת ממשלת האחדות , 
אך הדבר אינו מונע ממפלגת העבודה שום חופש תמרון , גם בניגוד להסכם הקואליציוני . 
ח"ך ראובן ריבלין ( ליכוד ) הודיע אתמול , כי יבקש את הנהלת הקואליציה 
להביא עוד היום לקריאה ראשונה בכנסת את הצעתו לפיזור הכנסת והליכה לבחירות 
חדשות , אם תתפרק ממשלת האחדות . ריבלין הודיע , כי הצעת החוק שלו תואמת 
לחלוטין את ההסכם הקואליציוני בין הליכוד למערך , וכי הוכנה על - ידו כבר 
לפני שלושה חודשים . בלשכת ראש הממשלה הדגישו אמש , כי כלל לא ברור אם הדיון 
בפורום שרי הליכוד על קידום התהליך המדיני יסתיים גם הערב . מקורבי שמיר 
ציינו , כי ישיבת שרי הליכוד אינה מוגבלת בזמן , כי כמה שרים עדיין לא 
התבטאו וכי יש גם כאלו , שהביעו את דעתם , ורוצים לעשות זאת שנית . הערב 
יבטא גם ראש הממשלה בפורום זה את עמדתו , שעדיין לא נתן לה ביטוי מפורש 
וברור . בצמרת הליכוד העריכו אמש , כי לא מן הנמנע , ששרי הליכוד יתכנסו 
גם לישיבה שלישית לסכם את עמדתם . בליכוד אמרו אמש גם , כי הקבינט ! המדיני 
לא יכונס כל עוד לא תאשר הממשלה את חברותו של השר משה קצב בקבינט ואת מינוים 
של דוד מגן כשר בלי - תיק ושל משה נסים כשר התעשייה והמסחר . שר הביטחון , 
יצחק רבין , לחץ אמש על שמעון פרס להסכים למינוי השרים , כדי שניתן יהיה 
כבר השבוע לכנס את הקבינט . פרס אמר , כי אם הליכוד היה חפץ בכך באמת , 
אפשר היה לסגור את עניין מינוי השרים החדשים תוך יום אחד . גורמים בצמרת 
מפלגת העבודה העריכו אמש , כי המערך לא יערים קשיים בעניין המינויים , 
במטרה לשלא לאפשר לשמיר להיתל3ות בעניין זה בניסיונו לדחות את ההכרעה בקבינט . 
לפני כינוס פורום הארבעה התכנסו אתמול שרי המערך לישיבה דחופה , שבה נתגלעו 
כמה עימותים בין פרס לרבין , ובין רבין לשר עזר וייצמן , כפי שממחיש הדו - 
שיח הבא : רבין : אצל ארצות - הברית ואצ8ל חלק מהפלשתינאים יש תחושה , 
שגורמים במפלגת העבודה מעוניינים יותר בפירוק הממשלה . ויצמן : ויש גם כאלה , 
שעליהם אומרים , שהם אינם רוצים לפרק את הממשלה גם במחיר , שהתהליך המדיני 
יירד לטמיון . רבין : האמריקאים עושים מאמץ להקל עלג הליכוד . ויצמן : 
אם זה העניין , הרי שבסך - הכל הם עושים מה שאתה רוצה . רבין : תן לי לגמור . 
הם אומרים , שכולם מבינים , שמדובר בכך שהרכב המשלחת כולל מגורשים וירושלמים , 
אבל ישאלו שאלה פחות קשה . כאן התערב פרס , שתקף את ראש הממשלה עדל ההאשמות 
נגדו , כאילו הוא פרס מעוניין בפירוק הממשלה בכל מחיר . " יילך שמיר 
לשלום , ואז יבחן את כוונותי . בלי האיומים שלנו הוא לא היה זז כלל . 
יש לו כמה חזיתות : בתוך מפלגתו , מולנו , החזית הערבית והחזית האמריקאית . 
שמיר בחר בדרך ההקלה , להפיל את הכדור על המערך . הוא רוצה שנלך לקהיר , 
ואחר - כך , כשיתברר שהמשלחת מתייעצת עם אש"ף , יפוצץ וידרוש בחירות . 
זה תרגיל שקוף . למה שניתן לו את זה ? הוא לא הביא היום את מינוי קצב 
לאישור , כתירוץ שלא לכנס את הקבינט השבוע , למטרות שהיה לו רוב ברור " , 
אמר פרס . גם שרים נוספים במפלגת העבודה טענו אמש , כי בליכוד גובשה תוכנית , 
שלפיה תשיב ממשלת ישראל בחיוב לשאלותיו של מזכיר המדינה האמריקאי , גיימס 
בייקר , ועם פתיחת מפגש קהיר ידרוש ראש הממשלה להפסיקך את השיחות , לכשיתברר , 
כצפוי , שאש"ף מכריז כי המשלחת הפלשתינית פועלת על פי הוראותיו . לדבריהם , 
מבקש הליכוד למקד את המשבר הממשלתי סביב המגעים עם אש"ף , בהנחה שהמפלגות 
הדתיות לא יוכלו לתמוך בממשלה צרה של מפלגת העבודה , כשיציתג הליכוד את 
מפגש קהיר כשיחות עם אש"ף . טענות שרי העבודה מתבססות , בין השאר , על 
דברי שרים אחדים במפגש שרי הליכוד בשבת . השר משה קצב אמר שם : " כל העולם 
יבין , שנפוצץ את זה בקהיר על עניין אש"ף " . השר דוד לוי השיב לו : " איש 
לא יבין , שאנו מפוצצים על - פי תכנון מראש " . ההבטחה להחזיר את המשלחת 
מקהיר נועדה להרגיע מספר שרים במחנה שמיר , שמהתבטאויותיהם באותה ישיבה 
עולה כי הם מתנגדים בתוקף למענה חיובי על שאלתו של בייקר בעניין המגורשים 
ונציגי מזרח - ירושלים . הודעת שרי מפלגת העבודה , שהקבינט יצטרך לקבל 
החלטה רשמית , כתובה ופומבית בשאלות אלו , לא תאפשר לאותם שרים להצביע 
בעד מתן תשובה חיובית לשתי שאלותיו של בייקר . בישיבת שרי הליכוד אמר ראש 
הממשלה שמיר דברים מפורשים בעניין אותה תוכנית , כי המערך רוצה לשלב את 
אש"ף , אך הליכוד ימנע זאת . הוא הוסיף , שהליכוד יחייב אותם ללכת למפגש 
קהיר , שם יהיה ודאי ניסיון להראות , שאש"ף בתוך התהליך , " ועל כך נפוצץ 
את העניין " . שמיר הציע לתבוע מהמערך לעגן בחוק את ההתחייבויות , שלא להקים 
ממשלה צרה ולא לטרפד את המשא - ומתן על - ידי סטייה מקווי היסוד ומהחלטות 
הממשלה . השר אהוד אולמרט אמר , שארנס הצליח להוציא את אש"ף ממפגש קהיר , 
אך אם יתברר שהוא משחק תפקיד , יוכל הליכוד במקרה הצורך לפוצץ את המפגש . 
סגן שר החוץ , בנימין נתניהו , הזהיר שהלחצים בקהיר יהיו קשים ביותר , 
ולא יהיה פשוט לנטוש את השיחות . לשכת ראש הממשלה הודיעה אתמול רשמית : 
" פורום הארבעה אינו פורום , המחליט על מהלכים , ורק לקבינט ניתנת הסמכות 
לכך . הליכוד לא סיים עדיין את ההתייעצויות והדיונים על ההצעות האמריקאיות , 
ולאחר שיסיים את דיוניו יביא שמיר את העניין לדיון ולהחלטה בקבינט . מלשכת 
ראש הממשלה נמסר , כי שמיר מתכוון להביא להכרעה רק את השאלה הראשונה ולא 
את השאלה השנייה , שהיא בעיניו רק פרשנות של בייקר לשאלה הראשונה . פרס 
ושרים אחרים במערך טענו אתמול , כי אינם יכולים לתת אמון בדיווחו של שר 
החוץ , משה ארנס , על פגישתו עם מזכיר המדינה האמריקאי , גיימס בייקר , 
שכן לבד מנוסח השאלה העיקרית של בייקר בדבר שיתוף תושבי השטחים על בסיס 
שמי , אין בידם שום נוסח באנגלית , המופיע במרכאות כציטוט ישיר של בייקר . 
שר האנרגיה , משה שחל , אף רמז אתמול בישיבת הממשלה , כי החלטתו של ארנס , 
שלא לשתף את השגריר בוואשינגטון , משה ארד , בפגישה , פוגמת באמינות 
הדיווח , שכן בדיון השתתפו רק אישים פוליטים ( השר ועוזרו , סלי מרידור ) 
בלא נוכחותו של נציג מקצועי . ארנס טען בישיבה , כי אין מקום להשוואה 
בין החלטתו להשאיר את השגריר ארד מחוץ לפגישה עם בייקר , לבין המקרה של 
השר עזר וייצמן , שלא צירף את ראש המשלחת הקונסולרית במוסקווה , אריה לוין , 
לפגישה עם שר החוץ הסובייטי , אדוארד שווארדנדזה . בתשובה לשאלתו של שחל 
בנושא זה אמר ארנס , כי על וייצמן היה לעמוד על שיתופו של לוין דווקא בשל 
התנגדות הסובייטים , שכן הלה נאבק על מעמדו , מה שאין כן לגבי השגריר ארד . 
שחל אמר , כי מדברי ארנס משתמע , כי כאשר השגריר נהנה ממעמד מוצק , אפשר 
לקלקל את מעמדו . אמש התברר , כי ארה"ב כבר הודיעה לגורמים ישראליים , 
כי היא מצפה שישראל לא תיטוש את הזירה , אם המשלחת הפלשתינית תודיע שאש"ף 
הוא הנציג הפלשתיני , שכן היא סבורה שללא הכרזה כזאת אין סיכוי שיהיה המשך 
כלשהו לתהליך . יו"ר סיעת המערך בכנסת , ח"ך חיים רמון , הגדיר את ראש 
הממשלה כשקרן פתולוגי , ואמר כי " אסור לתת לשמיר אפשרות למזמז את התהליך 
המדיני " . שר החקלאות , אברהם כץ - עוז , אמר כי יש להביא ללשכת מפלגת 
העבודה החלטה לכנס את מרכז המפלגה ב51 במארס , ולהחליט בכינוס זה על פירוק 
הממשלה , אם ידחה הליכוד את הכרעתו ושמיר לא יכנס השבוע את הקבינט המדיני . 
המועצה המדינית של מפלגת העבודה התכנסה אמש בבית - ברל לדון באפשרויות לקידום 
תהליך השלום . פרס ורבין סיכמו את הדיון , שבו הודיע מזכ"ל המפלגה , ח"ך 
מיכה חריש , על מינוי ועדה מיוחדת , בראשות ח"ך בנימין בן - אליעזר , 
להידברות עם הפלשתינאים . 
