קיבוצים מבוססים , השייכים לקיבוץ הארצי , מתנגדים לקריטריונים שגיבשו 
ראשי התנועה , לפיהם עליהם לשאת בנטל של החזר חובות המערכות המרכזיות של 
הקיבוץ הארצי , בשיעור יחסי גבוה יותר מקיבוצים שמצבם קשה . הקריטריונים 
להשתתפות הקיבוצים בהחזר החובות של המוסדות התנועתיים , יוצגו היום בישיבת 
הוועד הפועל של הקיבוץ הארצי על - ידי המזכירים של תנועה זו , אלישע שפירא 
ועזרא רבין . השניים יציעו כי חלקם של קיבוצים , שביצעו השקעות למטרות 
צרכניות ( כגון מבני מגורים , חדרי אוכל ) ומצבם הכלכלי שפיר יחסית , 
בכיסוי החובות של המערכות המרכזיות יהיה גדול יותר . המערכות המרכזיות בהו 
מדובר הן מחלקת הבנייה , המחלקה הטכנית , ארגון הקניות של קיבוצי השומר 
הצעיר , מפעלי תכן , מוצרי תכן וקרן השומר הצעיר . משקי הקיבוץ הארצי הנחשבים 
כמבוססים ונציגיהם עשויים להתנגד היום לקריטריונים שיוצגו על - ידי ראשי 
התנועה לכיסוי חובותיהן של המערכות המרכזיות הם גן שמואל , דליה , מזרע , 
עין - המפרץ , ניר יצחק , מגן , הזורע , מרחביה , שריד ועוד . עזרא 
רבין , אישר אמש כי בין קיבוצי התנועה " שוררים חילוקי דיעות על גודל התרומה 
שירימו הקיבוצים המבוססים לכיסוי הגרעונות " . ראשי התק"ם והקיבוץ הארצי ייפגשו 
מחר , במסגרת " שולחן עגול " , עם חברים בוועדת הכספים של הכנסת וכן עם 
ראשי הבנקים המשתתפים בהסדר פירעון החובות של הקיבוצים , כדי לדון במה שהתנועות 
הקיבוציות מגדירות כ"מחנק אשראי " ומצוקת ההון החוזר של המשקים . בתוך כך 
מסרו גורמים בבנק הפועלים כי הבנק גיבש נוהל לטיפול בבעיות המימון השוטפות 
של הקיבוצים , כדי לסייע בפתרון בעיית המימון השוטף של הקיבוצים לשנת 09 
ובמיוחד לחודשים הקרובים . 
