מרביתו של היום השני לביקורו של שר החוץ משה ארנס בפולין עברה על ארנס בפגישות 
עם מנהיגיה . נקודת השיא של היום היתה אתמול בבוקר , עת חתמו ארנס ועמיתו 
הפולני קשישטוב סקובישבסקי על פרוטוקול המעגן כחוק את חידוש היחסים הדיפלומטיים 
בין שתי המדינות , שנותקו לפני 32 שנים . בטקס החתימה נכח גם ראש הממשלה 
תדיאוש מזובייצקי , שחייך בשמחה גלויה . חידוש היחסים אף העלה את דרג נציגות 
ישראל בווארשה , ומעתה היא שגרירות . ארנס עצמו התכבד בהברגת ברגי הנחושת 
לשלט " שגרירות ישראל " בחזית בניין השגרירות . שר החוץ הפולני אמר כי 
" הדור שהחליט על ניתוק היחסים בין פולין לישראל ירד מן הבימה הפוליטית " . 
את ההחלטה על הניתוק הגדיר כ"משגה וטעות " . " אני גאה בהסכם זה , ומאחל 
יחסים מצוינים לשתי המדינות ולשני העמים " , הוסיף סקובישבסקי , ואילו ארנס 
הכריז : " אנו מצפים כי פולין תתמוך בעמדה הבין - לאומית של ישראל , וישראל 
תסייע לפולין בתחומים כלכליים ופיננסיים שונים " . בהודעה שמסר לסוכנות הידיעות 
הפולנית , ביקש סקובישבסקי להרגיע את המדינות הערביות , באמרו כי חידוש 
הקשרים עם ישראל לא ישפיע על עמדת פולין כלפיהן . " פולין תמשיך במדיניותה 
הנוכחית , שנועדה להביא להשכנת שלום בר - קיימא במזרח התיכון , תוך כיבוד 
המשפט הבין - לאומי והחלטות האו"ם " , לשון ההודעה . אתמול אף נועדו ארנס 
ורה"ם מזובייצקי , ושר החוץ של ישראל אף התקבל לשיחה אצל הנשיא וויצק ירוזלסקי . 
היום יבקר ארנס בקראקוב , בירת הממלכה הפולנית הישנה , ומשם ימשיך לביקור 
במחנה ההשמדה באושוויץ . בערב ישוב שר החוץ לווארשה , לפגישה עם נציגי 
הקהילה היהודית , ומחר בבוקר ישוב לישראל . ביטאון תנועת סולידריות , " גאזטה 
ויבורצה " , פרסם אתמול מאמר על יחסי פולין - ישראל בעמודו הראשי . " חידוש 
היחסים עם ישראל הוא צעד של מדינה ריבונית " , כתב קשישטוב סליבינסקי , 
מומחה העיתון לעניינים יהודיים וישראליים , " ממש כפי שניתוקם שיקף את 
שעבוד מדיניות החוץ של פולין לטובת האינטרסים של אימפריה , שכינתה עצמה 
המחנה הסוציאליסטי . שום טיעון אין בו כדי להצדיק את ניתוק היחסים ב7691 , 
ואת הטיהור האנטישמי של 8691 " . העיתון אף מביע תמיכה בהחלטת האו"ם , הקוראת 
ליישוב הסכסוך במזה"ת בדרכי שלום , על בסיס ההכרה שכל אומה ומדינה זכאית 
לחיות בשלום ובביטחון . עמדה דומה הביע ה"רזשפוספוליטה " , לשעבר ביטאון 
הממשלה , ביום שני . ככלל , זכה כאן ביקור ארנס לסיקור נרחב בכלי התקשורת , 
ובמיוחד באלקטרוניים . חידוש היחסים פתח את רוב מהדורות החדשות בטלוויזיה , 
שאף שידרה כתבה על קיבוץ גבעת - ברנר . ביטאון המפלגה הסוציאל - דמוקרטית 
( לשעבר הקומוניסטית ) , " טריבונה " , אף פרסם מאמר מתורגם , פרי עטו 
של הפרוף שלמה אבינרי , שהופיע בדצמבר ב"גרוזלם פוסט " . 
