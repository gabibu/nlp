המלחינים עודד אסף ויובל שקד , שחברו להעלאת יצירות משותפת בערב שמימנה 
קרן תל - אביב ב"בית - ראובן " , מודעים היטב לסוגי החומר המוסיקלי שבו הם 
עוסקים ולנסיבות התרבותיות החברתיות הפוליטיות . ביצירות שניהם נמצאת מזיגה 
של שתי התייחסויות היסוד אל צלילים , כפי שהתפתחו בעבר בנפרד : ייחוס כל 
צלילי היצירה אל מרכז קבוע ( " טונליות " ) ושלילת ייחוס שכזה ( " א - 
טונאליות " ) כפי שהיא מצויה כיום בזרם המרכזי המתקדם של החשיבה המוסיקלית . 
שלוש היצירות של אסף " מונח " לכינור וויולה ( גרסה חדשה , 6891 ) ; 
" שלושה קווי שבר קטנים " ( 7891 ) ; ו"סונט " לפסנתר ( 2891 ; 
לדעתי , המצוינת שבהם ) עוסקות בעיקר בעימות ובפיתוח של מוטיווים מלודיים 
כדין ה"טעמים " שבהם מושפעות ההתרחשויות מן הניגודים " מזרח ומערב , ארכאי 
וחדש " . דרך יצירתו שמרנית יותר מזו של שקד . לאיפוק רגשי , להיגיון המבנה 
ולהומוגניות צלילית מוקנית עדיפות בולטת . התוצאה היא מוסיקה טובה וחמורת 
סבר . ארבע היצירות של שקד " אצל " ( 5891 ) ; חמישייה לנבל , צלו , 
שלושה נקשנים ושירה מרונית ( סרט מגנטי : פעמוני כנסייה ומזמור הלל ) 
שהושמעה כאן בהקלטת " משכנות שאננים " ; " עצמאות התקווה שלי " לפסנתר 
וסרט מגנטי ; " תו - במובן הרחב - כתה " לפסנתרנית המדקלמת קטעי טקסטים 
של ישעיהו ; " יתרה מזאת " ( 2891 ) לגיטרה בעלת ששה מיתרים זהים נוטות 
במפורש לתחום האוונגרד . כמשתמע מהרכבן האקוסטי והאלקטרוני של יצירות שקד , 
וכנשמע במרקמים המזוגים במיומנות רבה , מדובר בהטרוגניות צלילית בולטת , 
התובעת רמת ביצוע וירטואוזית . היא כוללת גם ציטטות מוסיקליות ומילוליות 
ואף תנועות ללא צלילים . ביצירות המגובשות דרים במשותף היגיון ודמיון , 
יפה ומכוער , שיריות ודרמטיות . כל אלה מציינים תכונות של מלחין הראוי 
להיות מבוקש לא רק באולמי קונצרטים , אלא אף כשותף ליצירות תיאטרון , מחול 
וקולנוע . יופי מקסים שרר בנגינת הגיטריסט ראובן סרוסי , ונגינת מבצעת הערב 
הראשית , אסתרית בלצן , הצטיינה בפתיחות , בעוצמה ובדמיון . בחלק מנגינתה 
ובנגינת הקשתנים , רימה ויובל קמינקובסקי , צפה השאלה אם אין החספוס הצלילי 
מעבר לנדרש . קפמאפרקההנחה ביסוד המונח " מוסיקה אינטואיטיווית , ניסיונית 
ואלטרנטיווית " , שהיה הנושא המוצהר של הסדרה " התרחשות לילית " שיסד המלחין 
דרור אלימלך ב6891 , היא שזה המקום שבו נוצרת מוסיקה אמיתית , כזאת שניסיוניותה 
מחדשת וראויה לשמש כתחליף למוסיקה המקובלת . מציאות הקונצרט מוכיחה שהיצירות 
כנות , אך צליליהן ברובם הם מבחר מתוך מאגר הצללות הקיימות בעולם כבר שנים . 
" מוסיקה לפנסתר בארבע ידיים " ( 0891 ) של יוסי פלס ( נולד ב0591 ) 
היא יצירה מופנמת . הגורם החדשני בה , יחסית , הוא תנועת המבצעים ( 
שרה פוקסון - היימן וברט ברמן ) סביב לפסנתר , מתוך ניצול צלילים ורעשים 
שמקורם , פרט למקלדת , בפנים הפסנתר ובדפנותיו . גם ליצירה האלקטרונית 
" שלושה חוצי הזווית " ( 0991 ) התלוו תנועות , וליתר דיוק פוזות משתנות 
של עמידות ומצבי ידיים בביצוע המלחינה נועה גיא ( נולדה ב9491 ) בלוויית 
תאורה . הפוזות מנעו התרכזות בהצללות שהיו די מעניינות . שתי הזוטות ההבעתיות 
והתובעניות מבחינה כלית " סולו לסקסופון אלט " ו"פאסטס " לשני סקסופונים 
( 0991 ) בביצוע המלחין סטיב הורנשטיין וגן לב היו בסגנון גז חדיש . 
שש היצירות החדשות של דרור אלימלך ( נולד ב6591 ) שמילאו כמחצית הערב וגרמו 
בכך לאי איזון ביחס לשאר המלחינים , הציגו שלושה היבטים . הכתיבה לכלים 
ב"חראגות על סול דיאז לקלרנית ופסנתר " ( שרה אלבז ואלימלך ) וב"מדיטציה 
בעקבות מרק רותקו " לפסנתר ( ברט ברמן ) אינה תובענית ואינה חדשנית , 
אך מצליחה ליצור אווירה רוויית מתח אמוציונלי . בשילוב של כמה משירי מאיה 
בזרנו ובביצועה , עם יצירות לסרט מגנטי , ראיתי ניסיון שלא עלה יפה דיו . 
חלק ניכר מן המלים נבלעו ברחשים האלקטרוניים , ולא הובררו הקשרים שבין 
מילים לצלילים . מוסיקה ניסיונית - אלתורית , שכמותה שמעתי בעבר בחו"ל , 
נכחה בשתי היצירות הניגודיות , שלביצוען חברו אלימלך ויריב יעקובי ( נולד 
ב7591 ) : " אינדיאנים מסוממים דליריום מס 1 " , שבה יצרו השניים בצפצפות , 
בחליליות , בגיטרות ועוד , אווירת הזיה ששיכנעה בכנותה , ו"זמנים רעים " 
לסינטיסייזר , גיטרות ואפקטים , שבה , באמצעות רעשים שאילצוני לאטום אוזניים , 
ניתן מבע לכעס רב . צליליו של ערב שכזה , שברובם הצליחו ביצירת אווירה , 
הם בבחינת צלילים חולפים . רישומם כללי יותר מייחודי . אין לשלול את זכות 
קיומם , אך דומה שעיקר משמעותם הוא ברגע החולף . 
