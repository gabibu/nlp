הפיחות שבוצע אתמול לא שינה דבר מהותי במשק . הוא רק מנע את הרעת מצבם של 
היצואנים שמאז הפיחות של יוני 98 , הלכה ונשחקה רווחיותם . פגיעה נוספת 
צפויה בחודשים הקרובים , כאשר ישולמו תוספות יוקר בשיעור של כ%5 . אליהן 
יצטרפו העלייה בשכר המינימום ובתשלום דמי הביטוח הלאומי . הפיחות , לכן , 
היה הכרחי . ראוי לשבח את שר האוצר , שמעון פרס , שביצע את הפיחות ולא 
התמהמה . זאת לאור העובדה ששר האוצר עומד תמיד נוכח הפיתוי לנסות ולשמור 
על שער חליפין קבוע , בתקווה להוריד את שיעור האינפלציה . לכאורה , אם 
לא מבצעים פיחות , הייבוא לא מתייקר ואין עליות מחירים , אין תוספת יוקר 
ואין אינפלציה . מתברר שאין הדבר כך . אם לא מבצעים פיחות בזמן , מתגבר 
הלחץ מצד היצואנים . גם ציפיות הציבור עולות , רכישות הדולרים מתגברות 
והרחוב מכתיב את עיתוי הפיחות . שהרי הרזרבות שלנו במטבע חוץ מוגבלות . 
כך קרה כאשר משה נסים לא ביצע בזמן פיחות בשנת 88 ופרס נאלץ לבצע פיחות גבוה 
ולא מוצלח בינואר 98 . הלקח נלמד בפיחות שביצע פרס ביוני 98 ועכשיו . כדי 
שפיחות יהיה מוצלח באמת , צריך להפוך אותו מפיחות נומינלי לפיחות ריאלי . 
כלומר , יש לדאוג שעלות העבודה של היצואנים לא תעלה יותר מדי . אין הכוונה 
כאן למנוע את תשלום תוספות היוקר הצפויות באחד באפריל ( כ%4 ) ובאחד במאי 
( % 52 . 1 ) שהרי הן פיצוי להתייקרות שחלה עוד לפני הפיחות אך יש מקום 
לשאוף לכך שהסכם תוספת יוקר החדש שייכנס לתוקף באפריל הקרוב , ינוסח כך 
שימנע את הצורך בפיחותים תכופים בעתיד . אולם מלבד כל זאת , קיימים צעדים 
חשובים אחרים שלא ננקטו . בכוחם של אלה היה להוציאנו מהקיפאון הנוכחי , 
תוך כדי שינוי מבנה המשק . אלה צעדים קשים הדורשים אומץ לב . בראשם קיצוץ 
בסקטור הציבורי ובתקציב המדינה . אם היו מקצצים במשרדים השונים כולל במשרד 
הביטחון היו מפנים מקורות לסקטור העסקי , היתה נוצרת אווירת השקעות ורצון 
לקליטת עולים חדשים בסקטור זה . אם היה מתבצע הקיצוץ , אפשר היה להשקיע 
את הכספים הדרושים בשיפור רשת הכבישים המתמוטטת שלנו ולא היה צריך להעלות 
את המע"ם ב%1 , משום שהקיצוץ בהוצאות היה מונע את הצורך בהטלת מסים חדשים . 
אך מול הדיבורים הרבים על צורך זה , גדל התקציב ב0991 ועמו גדל המגזר הציבורי . 
אלה ימשיכו לעמוד בדרכה של הצמיחה הכלכלית שאליה משווע המשק . השבח המגיע 
לשר האוצר על הביצוע הנבון של הפיחות אינו בא במקום הצורך הדחוף ליישם את 
הצעדים ההכרחיים האחרים . 
