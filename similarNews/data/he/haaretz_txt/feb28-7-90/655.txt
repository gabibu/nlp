קשה מאוד לעשות " רוורס " אחרי שגורמים רשמיים , ביניהם משרד הקליטה והסוכנות , 
נהגו לפרסם ביוזמתם ידיעות על כמה עולים הגיעו , וכן השמיעו הערכות ותחזיות 
לגבי מספר העולים הצפוי בחודשים ובשנים הקרובות . אילו מלכתחילה לא היה 
שטף כזה של פרסומים רשמיים , ייתכן שלא היה כלל צורך להפעיל עכשיו צנזורה 
לגבי ממדי העלייה . אני זוכר שבשנים שבהן הצילו את היהודים ממדינות ערב , 
נפגש שר החוץ או שר הביטחון עם ועדת העורכים והסביר להם שכל פרסום בנושא 
זה עלול לגרום נזק חמור . הם הבהירו להם שמדובר בהצלת נפשות , ושמעבר לחילוקי 
הדעות הפוליטיים , כולנו מעוניינים בעלייה ובהצלת יהודים מארצות המצוקה . 
הסברנו אז לעורכי העיתונים שלמרות שאין מדובר בצנזורה על נושאים ביטחוניים , 
הם חייבים לשתף אתנו פעולה , כי אחרת ייגרם אסון לעולים . העורכים הבינו 
זאת ונמנעו מפרסום . בהחלט . אבל כך היה במשך כל השנים . זכור לי שהיו 
שנים שבהן היתה צנזורה על העלייה מרומניה . אבל בן - גוריון אמר בהופעה 
פומבית כי ישנה עלייה גדולה מרומניה . בעקבות זאת היו כותרות גדולות בעיתונים , 
דבר שכמובן גרם נזק . עכשיו זה יהיה קשה מאוד , משום שבמשך תקופה ארוכה 
לא היתה שום הגבלה לגבי הפרסומים בנושא העלייה . גם אם העיתונות הישראלית 
תקבל את ההסברים ותבין את הרגישות שיש לכך , תהיה בעיה עם העיתונות הזרה . 
זכור לי שבעת שהייתי הצנזור הראשי , נפגשתי עם כתבים יהודים של העיתונות 
הזרה ונסיתי להסביר להם שאסור לפרסם פרטים על העלייה מרומניה וממדינות מצוקה 
אחרות , כי מדובר בהצלת נפשות . הם הבינו זאת , אבל עכשיו , אחרי שטף 
הפרסומים , יהיה קשה להסביר את הנזק שיהיה , אם הפרסומים ימשכו . תיאורטית 
אפשר גם להציג את העלייה מבריה"ם כנושא בעל השלכות ביטחוניות , כי אם אלפים 
מבין העולים מבריה"ם , יגויסו לצה"ל , יש לכך היבט ביטחוני . אבל לא הייתי 
הולך בכיוון הזה , כי אפשר לטעון שלכל נושא יש השלכות ביטחוניות . הייתי 
שם את הדגש על ההיבט האנושי ועל הרגישות שיש לפרסום פרטים , בנושא הקשור 
להצלת נפשות . 
