מזכיר עמותת מגדלי פרי הדר , משה בק , האשים אתמול את המועצה לשיווק פרי 
הדר כי היא מייצאת הדרים להונגריה במחירי הפסד , תוך גרימת נזק לפרדסנים . 
כפי שפורסם ב"הארץ " , חידשה המועצה לשיווק פרי הדר את הייצוא להונגריה , 
לאחר הפסקה של שנתיים . בשבועות האחרונים יוצאו למדינה זו 92 אלף תיבות 
תפוזים מזן שמוטי ומזן ולנסיה , ובסך הכל צפוי , לדברי גורמים במועצה , 
ייצוא של 07 אלף תיבות בשווי של 053 אלף דולר ( פו"ב ) . לקראת חידוש 
הייצוא של תפוזים להונגריה , ציינו אנשי המועצה לשיווק פרי הדר , כי בניגוד 
ליוגוסלוויה , אליה בוצע ייצוא במסגרת עיסקת ברטר , התחייבו ההונגרים , 
לשלם במזומן . מזכיר עמותת מגדלי פרי הדר טוען , כי לפי נתוניו , המועצה 
מוכרת להונגרים שמוטי וגם ולנסיה ב22 . 4 דולר לתיבה ( פו"ב ) וכך נותר 
בידי הפרדסן סכום של 901 דולר לטון . זאת , לעומת 061 דולר לטון המשולמים 
לפרדסן המוכר את תפוזי השמוטי לתעשיית הרכזים , ללא שלב המעבר של בית האריזה . 
יו"ר המועצה לשיווק פרי הדר , יורם ויינברג , שהתבקש להגיב על דבריו של 
מזכיר עמותת מגדלי פרי הדר , אמר , שהתפוזים נמכרו להונגריה במחיר של 5 . 
5 דולר לתיבה ולא 22 . 4 כטענתו של בק . לפיכך , הוסיף , הקביעה שהפרדסנים 
ניזוקו מהעיסקה , משוללת יסוד . בק גם מאשים את משרד החקלאות בפגיעה בהכנסתם 
של פרדסנים , שאין ברשותם רישיונות להובלת פרי ישירות לתעשיה , בכך שהמשרד 
מחייבם להוביל את הפרי באמצעות הקבלנים תמורת 05 דולר לטון , למרות שהפרי 
אינו עובר דרך מערך המיון של הקבלנים . לפי חישובו של בק , מדיניות זו 
גורמת לשחיקת הכנסתם של הפרדסנים . לדבריו , השר כץ - עוז " מעדיף את 
הקבלנים הפועלים בענף ולא את המגדלים " . דובר משרד החקלאות מסר בתגובה לדבריו 
של בק , כי " הפרדסנים שוחררו מתלותם בקבלנים - המובילים ע"י כך שהמשרד 
מחייב את הקבלנים לפרסם מראש את תעריפי ההובלה . הפרדסן יכול לבחור את המוביל , 
לפי הצעת המחיר שהאחרון מגיש " . 
