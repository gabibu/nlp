משה בדש , בעל מפעל " פיקנטי " , עתר אתמול לבג"ץ נגד היועץ המשפטי לממשלה , 
ומפכ"ל המשטרה , על סרובם להגיש כתב אישום נגד נציב מס הכנסה לשעבר , 
יאיר רבינוביץ , בשל עבירות סוב יודיצה בפרשת בדש . פניותיו החוזרות של 
בדש לחריש להעמיד את רבינוביץ לדין , נדחו בעבר . בנימוקי העתירה , טען 
בעל פיקנטי כי בשעה שהיה משפטו עם מס הכנסה תלוי ועומד בבית - המשפט המחוזי 
בתל - אביב , פרסם רבינוביץ בעיתונות , דברים שהיה בהם כדי להשפיע על מהלך 
המשפט . בראש הפרסומים , קבע רבינוביץ כי " השיטה של בדש היא השיטה של 
המאפיה בארה"ב " , ובהמשכם אמר " הסוף יהיה שבדש עוד יזכה במשפט " . בדש 
טען בעתירתו כי העובדה שרבינוביץ עשה דברים אלו בהיותו נציב מס הכנסה , 
מקנה לנושא זה חשיבות מיוחדת מנקודת ראות של שוויון בפני החוק . בדש טוען 
בעתירתו , כי חומרת העובדות הופכת את החלטתו של חריש ל"שרירותית ובלתי סבירה 
לחלוטין , נטולת כל שיקולים " . עתירתו הועברה לדיון בפני הרכב של 3 שופטים . 
