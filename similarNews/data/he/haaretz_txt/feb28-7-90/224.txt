וארשה ( ע"ר ) . שר החוץ , משה ארנס , ביקר אתמול באתר מחנה המוות אושוויץ - 
בירקנאו , וקרא לפינוי מהיר של הנזירות הכרמליטיות מאושוויץ . בשיחה עם 
עיתונאים יהודים שלשום בלילה , אמר שר החוץ כי הוא אינו שבע רצון מהעיכובים 
בפינוי הנזירות הכרמליטיות ממחנה ההשמדה . " ההצעה הפולנית תיקח זמן רב 
מדי ליישום , ואני חושב שיש צורך למצוא מקום זמני לנזירות , עד שהבניין 
החדש יושלם " , אמר . הכנסייה הפולנית החלה בבניית מנזר חדש מחוץ לאתר אושוויץ , 
אשר בנייתו תושלם בעוד כ81 חודש . ארנס , שחתם שלשום על הסכם לחידוש הקשרים 
הדיפלומטיים המלאים עם פולין לאחר ניתוק של 32 שנה , הניח זר פרחים כחול - 
לבן בצורת מגן דוד למרגלות " קיר המוות " באושוויץ , שם נורו אסירים רבים 
למוות . כאשר נשאל לדעתו בפרשת המנזר , אמר ארנס : " זהו ביקורי הראשון 
במחנה אושוויץ , בו נרצחו שני מיליון יהודים . האם זה דורש תגובה ? שר 
החוץ שוחח כשעה עם הקרדינל פראנצישק מאחארסקי מקראקוב , הממונה על בניית 
המנזר , אך שני הצדדים סירבו למסור פרטים על השיחה . 
