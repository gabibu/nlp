עובדי התעשייה האווירית שקיבלו מכתבי פיטורין , הפגינו אתמול ונכנסו לבניין 
ההנהלה של החברה בנמל התעופה בן גוריון . העובדים הדפו בכוח את אנשי הביטחון 
ושברו את דלתות הזכוכית בכניסה לבניין . מדובר בקבוצה של 941 עובדים שההנהלה 
מבקשת לפטר לאחר שלא הגיעה איתם להסכמה על פרישתם מרצון , מאז סגירת פרוייקט 
מטוס הלביא . ההפגנה הסוערת הביאה להתערבותם של מנכ"ל התע"א , משה קרת 
והסמנכ"ל למנהל וכח אדם , אביגדור קפלן . השניים דיברו עימם לאחר המהומה . 
קודם למהומה מנעו נציגים של מועצת העובדים את כניסתם לשטח החברה של עובדי 
קבלן חיצוניים . אי מתן כניסה לעובדי הקבלן ע"י נציגי הוועד עשוי להחשב להפרת 
הסכם העבודה . נציגי העובדים אף מנעו כניסתם של עובדים ארעיים , לבד מפקידות 
ועד העובדים . הנהלת התעשיה האווירית מסרה אתמול כי בעקבות ההפגנה אתמול 
לא שינתה את עמדתה באשר לרשימת העובדים המועמדים לפיטורין . 
