נשיא איראן האשמי רפסנגאני קרא בשבוע שעבר למדינות המזה"ת , להפעיל את נשק 
הנפט כדי להילחם בעליית יהודי בריה"ם . החידוש לא היה בכך שהמנהיג האיראני 
" המתון " מציע סנקציות על ישראל או שהוא משמיע איומים כלפי המערב והמזרח , 
אלא שהוא חושב שאיום בהפרעות באספקת נפט יכול שוב לשמש נשק פוליטי . מומחים 
רבים מטילים ספק באפשרות שיחול בעתיד הקרוב שינוי בסיסי במאזן בין כושר התפוקה 
לבין ביקוש הנפט בעולם . בעיתונות הכלכלית אף הופיעו ידיעות שאופ"ק מקצץ 
בתפוקה לקראת הירידה החזויה בביקוש באביב , עם תום חודשי החורף הקרים . 
מנגד , מומחים רבים מזהירים שהמערב מידרדר שוב אל תלות בנפט המזרח תיכוני , 
וכי התהליך יחזיר לידי הערבים את המנוף הפוליטי בו השתמשו בהצלחה בשנות 
ה07 . הדבר מצא ביטוי בדו"ח שהוגש לישיבת הוועד הפועל של " הליגה נגד השמצות " 
של בני ברית שהתכנס החודש במיאמי שבפלורידה . תלותה הגוברת של ארה"ב בנפט 
מיובא , בייחוד מארצות ערב , עלולה לערער את חופש הפעולה של המדיניות האמריקאית 
במזה"ת ולשחוק את התמיכה האמריקאית בישראל בשנות ה09 , נאמר בדו"ח . " מצב 
הנפט והאנרגיה של ארה"ב נהיה גרוע מיום ליום " , ואופ"ק , שבידיו מאגרי 
נפט שיספיקו ל001 שנה , נמצא שוב בדרכו לעמדה שלטת בסחר הנפט הבין - לאומי " , 
הזהיר יו"ר הליגה נגד השמצות , בורטון לוינסון , בהציגו את הדו"ח . מה 
קרה לתחזיות האופטימיות של השנים האחרונות שהביעו ביטחון שגידול התפוקה , 
ובעיקר גידול כושר התפוקה של נפט , עולה על הביקוש החזוי בעתיד הנראה 
לעין ? הדעה הנפוצה היא שבמערב יש שוב צריכה בזבזנית , המקורות במערב 
מידלדלים , אין דאגה למקורות אנרגיה חלופיים ובין מפיקי הנפט נוצר שוב שיתוף 
פעולה כדי לנצל את המצב להעלאת מחירים ניכרת . יתר על כן , אופ"ק למד משגיאות 
שנות ה07 כאשר העלה מחירים באופן תלול , גרם לצמצום חד בצריכה ולגילוי מקורות 
נפט נוספים וקילקל בכך לעצמו את השוק . כעת פועלות מדינות הקרטל ביתר זהירות , 
כדי שהצרכנים ישארו תלויים באופ"ק . הביקוש העולמי לנפט מאופ"ק גדל ב%53 
מאז 5891 . ערב הסעודית מפיקה כעת מעל ל32 מיליון חביות ליום במיליון יותר 
מאשר המכסה שלה לפי הסכמי אופ"ק . אך התפוקה בבריה"ם פחתה בשנתיים האחרונות 
ב%7 ( ל5 . 11 מיליון חביות ) ובארה"ב חלה ירידה של % 6 בשנה אחת . תפוקת 
הנפט בארה"ב ירדה לרמה הנמוכה ביותר זה 52 שנים . חלה גם ירידה בכושר התפוקה 
באיראן ובעיראק כתוצאה מחוסר טיפול בבארות בשנות מלחמת המפרץ . במקביל , 
גדל הביקוש לנפט במזרח הרחוק וביפאן בשל הרחבה מהירה של כלכלתן והיבוא לארה"ב 
גדל , כאמור , בשל עלייה בצריכה וירידה בהפקה המקומית . השינוי בארה"ב 
חשוב במיוחד , הן משום שהיא צרכנית הנפט הגדולה ביותר , והן משום שלהעמקת 
פגיעותה ללחצי אופ"ק יכולות להיות תוצאות גלובליות קשות יותר מאשר ללחץ על 
כל מדינה אחרת . ישראל , כמובן , חייבת לקחת זאת בחשבון . לפי נתוני " ביזניס 
וויק " האמריקאי , ב9891 ייבאה ארה"ב כ9 מיליון חביות נפט ליום . גידול 
של % 2 . 8 לעומת 8891 ושל % 06 לעומת 5891 . ארה"ב תלויה עתה ביבוא נפט ל%8 . 
64 מצריכתה . גברה במיוחד התלות בערבים : היבוא מארצות ערב גדל ב01 החודשים 
הראשונים של 9891 ב%02 . ארצות ערב סיפקו , באוקטובר 9891 , כ%5 . 21 
מכלל צריכת הנפט בארה"ב , כלומר , כל חבית שמינית באה ממקורות ערביים . 
מחמירה את המצב סגירת בתי זיקוק בלתי יעילים בארה"ב ( כושר הזיקוק האמריקאי 
ירד ב%71 בעשור האחרון ) . אחת התוצאות המהפכניות של סגירת הפער בין כושר 
התפוקה לבין התפוקה השוטפת בפועל הוא חיסול המריבות המסורתיות בין חברות 
אופ"ק על מכסות התפוקה . הן עוברות לשיטה חדשה של מכסות : במקום שאלה 
ייקבעו על בסיס המורכב מנתוני התפוקה בעבר , צורכי ההכנסה השוטפים ומיעילות 
לחצים פוליטיים , נקבעת התפוקה לפי גודל מאגרי הנפט בכל מדינה . הגישה החדשה 
תעניק בשנים הבאות יתרון גדול לסעודיה , לכוויית , לעיראק ולנסיכויות המאוחדות , 
ובעתיד גם לאיראן . ארצות אלה יוכלו להחליט כמה נפט יספק אופ"ק לצרכנים 
ובאיזה מחיר . היכולת להשפיע גם על הכמויות וגם על המחירים עלולה להגביר 
במיוחד את כוחן הפוליטי של ארצות אלה . יש לקחת בחשבון גם את ההשפעות הפסיכולוגיות 
השליליות של צמצום הפער בין כושר התפוקה לבין התפוקה בפועל , ושל האחוז 
העולה של נפט ערבי ביבוא העולמי בכלל והיבוא האמריקאי בפרט . בעולם הנפט 
נקבע הרבה מאוד לפי ציפיות ותחזיות כלומר לפי דימויים ולא לפי המציאות 
השוטפת . מומחים רבים הראו שגם ב473791 לא היה באמת מחסור בנפט אלא בהלה 
מפני מחסור . ומאידך , התמוטטות כוח אופ"ק באה כאשר חלקו באספקה העולמית 
ירד מתחת ל%05 וכאשר התברר שההכנסות היורדות של מדינות הנפט הגדולות לא מספיקות 
עוד לכיסוי שוטף של ההוצאות על היבוא התעשייתי המנופח . החשיבות העצומה של 
מגמות הפקה וצריכה נובעת מהדימויים שהן יוצרות לעתיד . לכן רצוי לשים לב 
להתבטאויות כמו זאת שבסקירת ראש הסי - איי - איי , ויליאם ובסטר , לוועדת 
הכוחות המזוינים ( ועדת הביטחון ) של הסנאט האמריקאי בסוף ינואר : " בשנת 
0002 יספקו מדינות המפרץ הפרסי % 04 מכלל צריכת הנפט במערב . . . תלות 
ארה"ב בנפט מאזור זה תגיע , בסוף העשור הנוכחי , כדי % 52 מצריכתה " . אלה 
דברים שמיתרגמים , כמובן , גם לשפת מדיניות חוץ . אך כדאי לזכור שלושה 
דברים חשובים : עד עתה תמיד נמצא יותר נפט מהצריכה השוטפת . שנית , העבר 
מלמד שבהלות נפט אפשר לחזות מראש , ואף שהן נופלות על העולם באופן פתאומי , 
הן חולפות במהירות . אפשר גם להשקיע בחיפוש אחרי מקורות נפט ומקורות אנרגיה 
חדשים . כרגע נעשה מעט מאוד בשני תחומים אלה . ידידי ישראל בעולם חייבים 
שוב להירתם גם לשינוי המגמה וגם לשינוי תדמיתו של שוק הנפט בעתיד . 
