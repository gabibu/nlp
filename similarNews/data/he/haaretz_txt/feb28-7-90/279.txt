הרפואה הטבעית מתייחסת אל הגוף והנפש כאל מקשה אחת ומשום כך היא נקראת הוליסטית , 
כלומר שלמה , בניגוד לרפואה המערבית , שהיא רפואה סימפטומלית והטיפול 
בשיטתה נקבע על - פי הסימפטומים של המחלה . מדוע חום הגוף גבוה בערב ונמוך 
בבוקר ? מדוע אכילת דברי חלב גורמת לבריחת סידן מן הגוף ? נושאים אלה ואחרים 
נדונו ביום עיון על הרפואה הטבעית שנערך לסגל עובדי בית - החולים " אסף 
הרופא " בשבוע שעבר . יום העיון נועד להפגיש את הרופאים והאחים עם נושא 
הרפואה הטבעית , אך המרצים לא יכלו שלא להתייחס לאזלת - היד של הרפואה הקונוונציונלית . 
אנשי הרפואה הטבעית דיברו בלשון חריפה נגד הממסד , המתחפר בעמדותיו ובכך 
משמר את המצב הפרוץ , ופותח פתח לשרלטנות . ד"ר יוסי דיין : " אחד הגורמים 
להסתייגות הרופאים מהרפואה הטבעית הוא המצב המאפשר למי שלמד בהתכתבות לעסוק 
בטיפול . יש צורך בחוק ברור שיקבע למי מותר לעסוק בריפוי ובטיפול " . ראשון 
המרצים היה ד"ר לרפואת המחטים הסינית , גדעון רון , שהציג את עקרונות הרפואה 
הסינית . במערב נוהגים להסביר את שיטת הדיקור בכך שעם דקירת קצה עצב , 
נשלח פולס חשמלי למוח , ובדיקור של נקודות מסוימות בגוף אפשר לקבל תגובות 
כמו הפחתת כאב . אבל הסינים , אומר ד"ר רון , מתייחסים לדיקור בצורה שונה 
לחלוטין . הם מאמינים שגוף האדם מורכב ממרכיב כימי ומ"צי " . אנחנו מתרגמים 
את ה"צי " לאנרגיה , כי זה מונח המוכר לנו . כאשר ה"צי " זורם בחופשיות 
בגוף , האדם בריא . כשיש הפרעה בזרימה מופיעה המחלה . הסינים מיפו את 
הגוף ומצאו 563 נקודות , המפוזרות על פני 21 קווי אורך דמיוניים הנקראים 
מרידיאנים . דיקור בנקודות אלה יביא לשחרור ה"צי " ולריפוי . ריפוי מחלה , 
לפי הסינים , אינו דיכוי הכאב , כפי שנעשה במרפאות לכאב , שבהן משתמשים 
במחטים כדי להקל על חולים שהרפואה הרגילה לא גילתה את הסיבה האמיתית לסבלם . 
הסינים רואים בכאב ברכה , אומר ד"ר רון . מטרת הכאב היא להתריע על בעיה 
בגוף . דיכוי הכאב דומה לחיתוך חבל פעמון האזעקה , בעוד השריפה ממשיכה 
להשתולל . הסינים אינם מרפאים דלקות , אף כי אין קושי לעשות כן , מכיוון 
שזו דרכו של הגוף לנקות את עצמו מפסולת ומרעלים . חשבתם , למשל , מדוע 
כשיש חום , הוא נמוך בבוקר וגבוה בערב ? שאל רון והסביר : במשך הלילה 
נחים ולא אוכלים , והגוף מתפנה להילחם במחלה . בערב , אחרי יום אכילה , 
הגוף עסוק בעיכול , שהוא תהליך בעירה המלווה בפליטת חום , כדי לסלק את 
הפסולת . כך נגזלת אנרגיה שהיתה יכולה להיות מנוצלת למאבק במחלה . " הילדים 
שלי יודעים שכשיש חום הם לא מקבלים אוכל , וכאשר הם מקיאים או משלשלים זה 
בסדר . האינסטינקט של הגוף בזמן מחלה הוא לא לאכול , ומי שיש לו כלב בבית 
יודע כי כאשר הכלב חולה הוא צם " . כאשר בא אלי פציינט , סיפר רון , אני 
עובד אתו על ריפוי בעזרת מחטים , צמחי מרפא ותזונה נכונה , כי ה"צי " 
מגיע לגוף באמצעות המזון . או בלשון הרופאים : נשנה את התפריט של פציינט 
ממזון יוצר - חומצה למזון יוצר - בסיס . מזון יוצר - חומצה מוריד את החומציות 
של הדם ועקב כך משתחררות תרכובות אלקליות , להגנה , תופעה הידועה כבריחת 
סידן . " אם מפסיקים לאכול גבינות , ביצים ובשר מזונות יוצרי - חומצה 
הבריחה נפסקת . המחלות הן תוצאה של חטאים נגד הטבע , ציטט ד"ר יוסי דיין , 
בהרצאתו על הרגלי תזונה , את היפוקרטס . לכל מכשיר ומכונה מצורפות הוראות 
יצרן , אומר ד"ר דיין , והפעלה בניגוד להוראות תביא לקלקולם . הרגלי אכילה 
לקויים הם הגורם לחלק ניכר ממחלות המין האנושי . " השמנת - יתר , עישון , 
מתח , חוסר פעילות גופנית ושימוש מוגזם בתרופות כל אלה הם חטאים נגד הטבע . 
את הבננות מביאים להבשלה בתהליך הבחלה , בביצים יש חומרי אנטיביוטיקה , 
לאחד מבתי - החולים בארץ הגיעו ילדות קטנות שצימחו שדיים והתברר שזה בעקבות 
אכילת בשר גדוש הורמונים . אין לי ספק שיום אחד יגלו שהחלב שאנו שותים מסוכן 
יותר מסיגריות . ח"ך יוסי שריד , היחיד שהעז לצאת נגד מועצת החלב , הושתק , 
ובטלוויזיה הממלכתית עושים פרסומת לחלב " , אמר דיין . המסר שלו הוא רפואה 
מונעת . " במקום תקן לשתי תזונאיות בבית - חולים , שיהיו 52 . לא ייתכן 
שבוגר אוניברסיטת תל - אביב לא ילמד שעה אחת על תזונה נכונה " . דיין מפרט 
את הלאווים העיקריים באכילה : אכילה מהירה מדי , לעיסה לא מספקת , אכילה 
תכופה מדי , רבה מדי ובשעות לא - נכונות . כאשר אדם אוכל ארוחת ערב דשנה 
בשעה עשר ושוכב לישון בעשר וחצי , הוא אינו ישן כראוי וקם בבוקר כאילו 
לא ישן כלל , מכיוון שהגוף היה טרוד בעיכול ולא נח . ההומיאופתיה היא השיטה 
היחידה המקשרת בין גוף ונפש , אמר ד"ר חיים רוזנטל בהרצאתו . השיטה מנסה 
להבין את המניעים והסיבות הגופניים של המחלות ולטפל במקור האמיתי למחלה . 
לפי ההומיאופתיה , כל מחלה היא פסיכוסומטית , ואופי הטיפול נקבע לפי 
אישיותו של המטופל . הרופא ההומיאופת יחקור את הפציינט כדי לדלות מידע עליו , 
שלרבים מן הרופאים הקונוונציונליים ייראה לא רלוונטי , כמו אופיו של החולה , 
פחדיו , העדפותיו באוכל ועוד . רק לאחר שהתמונה הכוללת ברורה אפשר לרשום 
תרופה , המיועדת לאדם ולא למחלה . שני אנשים , הסובלים מאסתמה , יקבלו 
תרופה שונה , בהתאם לאישיותם . התרופות הניתנות בשיטת ההומיאופתיה עוברות 
תהליך הכנה מיוחד דינמיזציה . לצורך התהליך נלקחים חומרים טבעיים , מינרלים , 
צמחים ואפילו חומרים מעולם החי . מוהלים אותם במים או באלכוהול ומדללים 
שוב ושוב , עד שבבדיקה מיקרוסקופית לא יימצאו שאריות חומר כימי בתמיסה . 
בגלל הדילול הרב , קשה להוכיח ולבדוק את יעילות התרופות ההומיאופתיות בניסויים 
המקובלים ברפואה . לפיכך מציע ד"ר רוזנטל להתייחס ליעילותן לפי התוצאות : 
הצלחת ההומיאופתיה בריפוי מחלות כמו אסתמה , דלקות כרוניות ועוד , שהרפואה 
המודרנית עדיין מתקשה למצוא להן תשובה הולמת . 
