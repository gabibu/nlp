( ע ) . אדם נהרג אתמול בכביש היורד לסדום , כשמכוניתו התהפכה לתהום . 
רכבו מסוג טרנספורטר , נראה אתמול סוטה בכביש ערד - סדום , ומידרדר לתהום 
ליד מצפה - זהר . חובש שירד למכונית , מצא בה את הנהג שמת מעוצמת הנפילה 
לתהום . לאחר מאמצים מרובים חילצו מתנדבי יחידת החילוץ של המשמר האזרחי 
מערד את הגופה מתוך המכונית המעוכה . על פי מסמכי הנהג והרכב , ההרוג הוא 
בן 74 מבאר - שבע , ובני משפחתו יתבקשו לזהות את גופתו . חוקרי לשכת התנועה 
של משטרת מרחב הנגב לא גילו ליד מקום האסון סימנים כלשהם לניסיונות בלימה 
של המכונית , ועתה נחקרות נסיבות הנפילה לתהום . 
