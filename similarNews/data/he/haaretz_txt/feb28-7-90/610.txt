בבדיקות שנערכו בסוף השנה שעברה בחדר האוכל של קיבוץ דברת התגלו ריכוזים 
גבוהים מאוד של סיבי אזבסט , החורגים בהרבה מכל התקנים הקיימים , ומסוכנים 
ביותר לבריאות . במכתב דחוף ששיגר לפני כשבועיים מנהל המכון לחקר בריאות 
הסביבה , במשרד לאיכות הסביבה , ד"ר שמואל ברנר , לרופאה המחוזית , מודגש 
כי עוד לפני יותר משנה קיבל הקיבוץ התראה על המצב החמור של התקרה האקוסטית 
שנבנתה מאזבסט גולמי , ונדרש לנקוט בפעולה מיידית לתיקון המצב . בדו"ח 
תוצאות בדיקות סביבתיות שנערכו בחדר האוכל לפני כשלושה חודשים על ידי מעבדה 
לבדיקת אבק אזבסט מודגש , בין השאר , שתקרת חדר - האוכל קרועה במספר לא 
מועט של מקומות ומלאה חורים . לפי הדו"ח , ציפורים מנקרות את התקרה וניתן 
לראות את סיבי האזבסט על השולחנות בחדר האוכל . ד"ר ברנר מציין במכתבו לרופאה 
המחוזית גם שבבדיקות שערכה באותו מועד מעבדת " איתנית " , נמצאו בחדר האוכל 
ריכוזים העולים על ארבעה מיליון סיבים לסמ"ק , בהשוואה לרמה של 006 , 1 
סיבים לסמ"ק הנחשבת כמתקבלת על הדעת כגבול עליון . כלומר , רמת הסיבים 
גבוהה פי 052 מהתקן העליון . לאור המצב החמור המליץ המכון לבריאות הסביבה 
לרופאה המחוזית " על סגירה מיידית של חדר - האוכל לשימוש הציבור . לאחר 
נקיטת צעד זה נהיה מוכנים לסייע בהצעות לשיפור המצב " . מזכירת הקיבוץ , 
רחל בורברג , מסרה אתמול שחדר האוכל נסגר בראשית השבוע שעבר , והחברים 
אוכלים עתה בצריף הישן ששימש בעבר כחדר הכושר , עד להשלמת העבודות שהוחל 
בביצוען בחדר האוכל להחלפת תקרת האזבסט בתקרה אקוסטית . " כבר בוצעה עבודה 
לשאיבת הסיבים . ברגע שקיבלנו את תוצאות הבדיקות של המעבדה החלטנו לסגור 
את חדר - האוכל . לא היינו מודעים קודם לחומרת המצב . ההחלטה על נקיטת 
צעד זה התקבלה על - ידנו . לא קיבלנו הוראות בנידון ממשרד הבריאות , שגם 
לא ביצע בדיקות בריאותיות בין החברים . אנו מחכים להנחיות ממשרד הבריאות " , 
הוסיפה מזכירת דברת . 
