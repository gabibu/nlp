סברי גרייב , תושב הכפר בית איגזה שמצפון לירושלים , נעצר לפני 02 יום 
בטענה כי הפריע לסדר הציבורי וזרק אבנים על פועלים ואנשי צבא שאיבטחו מתנחלים 
מהישוב גבעון - חדשה הסמוך , בזמן שניסו להקים גדר סמוך לישוב . מתנחלי 
גבעון - חדשה מנסים להתרחב והגדר שביקשו להקים שוכנת על אדמת מריבה בת 04 
דונם שגרייב טוען לבעלות עליה . מדובר ב04 דונם מתוך 39 דונם של המשפחה , 
ששאלת הבעלות עליהם מצויה בהליך משפטי . גרייב ותושבי הכפר ניסו כמה פעמים 
לגרש את הפועלים ולחבל בגדר . בתגובה פרצו מתנחלים מגבעון - חדשה לביתו , 
ירו באוויר וגרמו נזק לרכוש . בעקבות התקיפות והאיומים על חייה , נמלטה 
משפחת גרייב ( 11 נפשות ) מן הבית והסתתרה אצל שכנים . אחרי שנעצר הואשם 
גרייב בעבירה על פי סעיף 35 לחוק הביטחון ( הסעיף המופעל כלפי מפירי סדר 
באינתיפאדה ) . בזמן מעצרו הספיקו אנשי גבעון - חדשה להקים את עמודי הגדר , 
לצקת בטון ולמתוח את הרשתות . הסתבר כי גם שני הבתים של משפחת גרייב , 
כלולים בתוך השטח שהוקף בגדר ורק מסדרון צר שהושאר ליושביהם , מאפשר את 
המעבר אליהם . אתמול התקיים בבית המשפט הצבאי ברמאללה , דיון ראשון בעניינו 
של גרייב והתובע דרש את מעצרו עד תום ההליכים בגלל זריקת אבנים . סניגורו , 
עו"ד ניסים בר - חן , טען כי מרשו מואשם בעבירה ביטחונית שמייחסים בד"ך 
לנערי האינתיפאדה , כאשר למעשה ניסה רק להגן על אדמתו ודרש לשחררו מייד . 
עו"ד בר - חן מחה על כי מתנחלי גבעון - חדשה ניצלו את תקופת מעצרו לקביעת 
עובדות בשטח שהבעלות עליו לא הוכרעה . השופט הצבאי יתן את החלטתו בבקשה לשחרר 
את גרייב ביום ראשון הקרוב . בינתיים חלה התפתחות מעניינת וגרייב עשוי לקבל 
סיוע מכיוון בלתי צפוי . קפידבינאגודת " נחלת - ישראל " , שרכשה אדמות בסביבות 
נבי - סמואל בשנות ה02 וה03 לצורך יישוב יהודים , טוענת כי ההתנחלות גבעון 
שוכנת על אדמותיה . אחרי כיבוש האזור ב76 , הוכרז השטח כ"אדמות נפקדים " 
ועל חלק ממנו הוקמה גבעון וחלק מהשכונה הירושלמית גבעת - זאב . טענתה של 
אגודת " נחלת ישראל " לבעלות על השטחים האלה , מתבררת עתה בוועדת הערר 
שבמינהל האזרחי . סניגוריו של גרייב , עורכי הדין חסן דרוויש וניסים בר - 
חן , נפגשו כבר עם היורשים של " נחלת - ישראל " , כמה מוותיקי ירושלים 
והגיעו איתם להסכם על הגבול המדוייק שהפריד בין אדמותיו של גרייב לאדמות 
שהם טוענים לבעלות עליהם . לדברי סניגורו של גרייב , מצויים בידיהם מסמכים 
מתקופת המנדט , המוכיחים כי אבותיו של גרייב וראשוני אגודת " נחלת ישראל " 
הסכימו על אותו הגבול . עתה מנסים סניגוריו של גרייב ונציגי אגודת " נחלת 
ישראל " לשתף פעולה במאבק המשפטי על גורל האדמות . אם ייפסק כי לאגודה 
זכויות על הקרקע , יצטרכו תושבי ההתנחלות וחלק מאנשי גבעת - זאב לשלם לאגודה 
את ערכה של האדמה כיום , או להתפנות מהמקום . 
