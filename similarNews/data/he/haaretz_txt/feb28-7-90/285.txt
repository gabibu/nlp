הסכם להפעלת מפעל הבונים בחצור הגלילית נחתם אתמול בבית הוועד הפועל של ההסתדרות 
בין העובדים , ההסתדרות ומועצת פועלי חצור הגלילית , לבין המפרק הזמני , 
עו"ד שלמה זינגר . העובדים הסכימו לפיטוריהם של 23 מבין 051 המועסקים , 
והעבודה במפעל אמורה להתחדש הבוקר . בהסתדרות ציינו כי המפרק הזמני ביקש 
לפטר 57 עובדים , ועל כן פיטורים של 23 נראים כהישג המבטיח את הפעלתו מחדש 
של המפעל . מחצית המפוטרים עובדים במקום 03 שנה ויותר . קונצרן כור וקיבוץ 
כפר הנשיא , שבעבר היו בעלי המפעל , ישלמו פיצויים מוגדלים לעובדים המפוטרים , 
אך עדיין לא נקבעו שיעורי הפיצויים . כמו כן , העובדים התחייבו לנורמות 
מדודות חדשות ולניוד בתוך המפעל . פרנסי חצור הגלילית מנהלים בימים אלה מו"ם , 
כדי שייזם מחו"ל ירכוש את המפעל , שבשבועות האחרונים היה מושבת בעקבות 
החלטתם של הבעלים הקודמים לסגור אותו . עליזה תמיר , יו"ר ועדת התעסוקה 
בהסתדרות , אמרה אתמול כי נוצר סיכוי סביר ביותר לשיקומו של המפעל . נציגי 
הליכוד בוועדת הכספים של הכנסת וח"ך יעקב שמאי , ראש סיעת הליכוד בהסתדרות , 
יצאו נגד מתן הלוואות נוספות למפעל , לאחר שכבר זכה בעבר לסיוע ממשלתי . 
ח"ך שמאי פנה גם למבקרת המדינה בבקשה לבדוק מה עשתה הנהלת המפעל בכספים 
שהוזרמו אליו עד כה . 
