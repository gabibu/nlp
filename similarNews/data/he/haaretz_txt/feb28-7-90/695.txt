ושתי כורסאות היו שייכים לריהוט הישן של מלון " המלך דוד " בירושלים ; 
והובאו לשם ממצרים . חלקי העץ של שתי הכורסאות מעוצבים כעמודי גייד . 
במיתולוגיה המצרית עמודים אלה מסמלים את עוצמת החיים . אולי הבית שהיא מרהטת 
במושב בני - עטרות ירכך את שיבתה לשוק הפרטי . זהו בית טמפלרי בן 001 שנה , 
והבעלים החדשים שכר אותה לעצב את הפנים . חלק מתקרות קורות העץ חשפה מתוך 
מעטה הטיח . חלק מהרצפה השאירה מצופה בעץ וחלק אחר כיסתה באריחים עם אלמנטים 
ציוריים ישנים משולבים במרצפות בצבע ירוק סלדין וצבעי אדמה . הרעיון המנחה 
היה לשמר את רוח הבית ואת רצף השנים ; כך גם בריהוט . שתי פינות בו היא 
אוהבת במיוחד . את פינת האוכל שבה שולחן גדול מעץ אלון : " עץ שהמרקם 
שלו חזק והוא מזדקן יפה " , מכוסה בלוח טלאים של אריחי קרמיקה , ואת המזנון 
הפוסט - מודרניסטי בצבע טורקיז וכפתורים בכחול קובלט . המזנון מעניק , 
לדבריה , מבט מחויך והומוריסטי על הארכיטקטורה . מוריד מעט מהחשיבות העצמית 
שלה . הבית הזה יכול בהחלט לשמש חלק מכרטיס הביקור החדש שלה . 
