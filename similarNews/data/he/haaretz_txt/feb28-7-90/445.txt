ראש המועצה האזורית חוף עזה , צבי הנדל , אמר בסוף השבוע בכנס שקיימה מועצת 
יש"ע , כי יש בידיו הוכחות , שבין הפליטים האמורים לעבור ממחנה קנדה לתל - 
סולטן שליד רפיח ישנם כ000 , 1 מחבלים , שאומנו לפעולות טרור על ידי אש"ף , 
ביניהם כמה עשרות , מהבכירים שבהם , שאומנו במחנה מיוחד של הפתח בצפון 
תימן . לדברי הנדל , הגיע המידע לידיו מגורמים צבאיים בכירים ואף מתאם הפעולות 
בשטחים , שמואל גורן , אישר אותו בפניו . הנדל אמר עוד , כי צה"ל הביע 
התנגדות נמרצת באזני שר הביטחון , יצחק רבין , לביצוע הסכם חילופי האוכלוסיה 
עם מצרים , כפי שהוסכם עליו בקמף דייוויד , אולם הדרג המדיני החליט למרות 
כל ההערכות המונחות לפניו לקיים את ההסכם , שלדברי הנדל , לא נחתם כלל 
והינו בגדר " הסכם שבעל - פה " . הנדל מסר עוד , כי ראה במו עיניו , חוות 
דעת שכתב אליקים רובינשטיין , לשעבר היועץ המשפטי של משרד החוץ , המכהן 
כיום כמזכיר הממשלה . בחוות דעת זו כתב רובינשטיין , שמבחינה משפטית , 
אין ישראל חייבת לקיים את ההסכם , כיוון שאין הוא חתום ואולם , לדברי 
הנדל , " בשל שיקולים פוליטיים " , ו"כדי שמצרים תועיל לתווך ביננו לבין 
אש"ף , " הוחלט לקיים את ההסכם למרות הכל . 
