ניו - דלהי ( ע"ר וע"ץ ) . בבחירות במדינת ביהאר בהודו מסתמנת מפלה קשה 
למפלגת הקונגרס בהנהגת ראש הממשלה לשעבר רגיב גאנדי . הבחירות בביהאר התקיימו 
אתמול תוך הפרעות קשות וניסיונות מצד עסקני שתי המפלגות הגדולות להשתלט על 
תחנות קלפי . מספר ההרוגים בתקריות אלה מתקרב ל001 , מסרו מקורות מהימנים . 
ביהאר , אחת המדינות העניות ביותר בהודו , היתה מקור לתקווה למפלגת הקונגרס , 
שנחלה מפלה קשה בבחירות הכלליות במדינה . לפי סקרים שנערכו לפני הבחירות , 
היתה צפויה עלייה בתמיכה במפלגה זו . ממשלת ביהאר שמקום מושבה בעיר פאטנה , 
אישרה כי 83 בני - אדם נהרגו בתהפרעויות , אולם הודיעה כי היא מצפה לפרטים 
נוספים . דיפלומטים אמרו כי ביהאר ידועה במעשי האלימות המתרחשים בה , וההתפרעויות 
בבחירות היו צפויות . המאבק היה בין מפלגת הקונגרס לבין מפלגת גנאטה דאל . 
בביהאר נרשם השיעור הגבוה ביותר של מעשי רצח מבין 52 המדינות המרכיבות את 
הודו . גם במערכות הבחירות עד כה היו מקרים רבים של מעשי הרג . תקריות אלימות 
פרצו גם במדינות אחרות בהן התקיימו הבחירות שלשום , אולם גל האלימות הקשה 
ביותר אירע בביהאר . 
