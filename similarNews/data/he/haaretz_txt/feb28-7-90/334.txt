האם זכור לכם מתי קראתם בפעם הראשונה כי ישראל וארצות - הברית הסכימו ש"משלחת 
ישראלית תקיים דו - שיח עם משלחת פלשתינית בקהיר " ? ארענן את זיכרונכם : 
זה היה לפני ארבעה חודשים בדיוק . ב1 בנובמבר 9891 , פורסמו חמש הנקודות 
של גיימס בייקר ; בנקודה חמש הציע מזכיר המדינה כי " שרי החוץ של ישראל , 
מצרים וארה"ב ייפגשו בוואשינגטון בתוך שבועיים " . משמע , " הפגישה המשולשת " 
נועדה להתכנס בבירת ארה"ב ב51 בנובמבר אשתקד ; וכידוע , היא עדיין לא התכנסה . 
את העיכוב הזה שלושה חדשים וחצי יכול ראש הממשלה שלנו לזקוף במידה רבה 
לזכותו . יאמרו אריאל שרון , דוד לוי , יצחק מודעי ותומכיהם בליכוד כל 
מה שיאמרו , ויטענו אנשי סיעות הימין הקיצוני כל מה שיטענו : יצחק שמיר 
עשה ככל יכולתו לתקוע יתדות בגלגלי התהליך המדיני : חלק עשה תודות לתמיכתו 
של יצחק רבין , אבל בעיקר , תודות לנוקשותו שלו . חמש הנקודות של מזכיר 
המדינה האמריקאי נולדו בסיומו של דו - שיח ממושך בין ואשינגטון לירושלים . 
בייקר בא לקראת ישראל בכמה עניינים : מפגש קהיר ( " הדיאלוג " ) יתנהל 
על בסיס ההחלטה של ממשלת ישראל מ41 במאי 9891 ; ישראל תשתתף בו " רק לאחר 
שתיקבע רשימה משביעת - רצון של פלשתינאים " . לעומת זאת , ארה"ב " מבינה " 
כי מצרים אינה יכולה לשמש תחליף לפלשתינאים , וכי " מצרים תיוועץ בפלשתינאים 
בכל ההיבטים של הדיאלוג " . ארה"ב גם מבינה כי הפלשתינאים יבואו למפגש קהיר , 
נכונים לדון לא רק בבחירות אלא גם " בתהליך המשא והמתן " , בהתאם ליוזמת 
ישראל . הפלשתינאים יהיו רשאים , כך מבינה ארה"ב , " להעלות נושאים הקשורים 
לדעתם בשאלה כיצד להבטיח את הצלחת הבחירות ותהליך המו"ם " . הקבינט החליט 
ב6 בנובמבר לקבל את חמש הנקודות ; נציגי הליכוד אנסו עצמם להביע את השם 
המפורש ( " לקבל " ) . אבל הם עמדו על צירופם של תנאים : ישראל לא תשא 
ותתן עם אש"ף ; רק תושבי השטחים המוחזקים ישתתפו בבחירות ולא תושבי ירושלים 
הערבים ; מפגש קהיר יהיה מוגבל לדיון על תוכנית הבחירות בלבד . בהשפעת נציגי 
המערך בקבינט , הסכימו נציגי הליכוד כי תנאים אלה ייקראו בשם " הנחות " . 
כך שילמו מס - עובד להמשך הקואליציה . כוחו של הליכוד בהיות ראש הממשלה 
ושר החוץ מתוך שורותיו ; וכאשר מזכיר הממשלה , אליקים רובינשטיין , נסע 
בראשית ינואר ל - וואשינגטון , התאמץ לשכנע את מזכיר המדינה לספק את הביטחונות 
שהליכוד ייחל להם . אבל בייקר לא ויתר ; הוא הפקיד בידי רובינשטיין טיוטת 
מכתב שהתכוון לשלוח לירושלים , אבל רצה לדעת מראש שישראל תהיה נכונה לפגישה 
משולשת ולמפגש קהיר , על סמך הסבריו לחמש הנקודות , שמיסודו של דבר , 
נשארות שרירות וקיימות . הקבינט היה צריך להחליט מה להשיב למזכיר המדינה , 
אבל לא עשה כן , עד היום הזה . יצחק שמיר ומשה ארנס הצליחו בתכסיסי ההשהיה 
שלהם עד אמצע ינואר . אז החליט יצחק רבין לתת דחיפה חדשה לתהליך המדיני . 
שר הביטחון נפגש עם בייקר ב81 בינואר וסיכם אתו כי ישראל תראה את רשימת 
חברי המשלחת הפלשתינית כמשביעת - רצון , גם אם תכלול פלשתינאי אחד או שניים 
שגורשו בשעתם מהשטחים המוחזקים , וערבי ירושלמי אחד או שניים , אם הם מופיעים 
במרשם התושבים גם לפי כתובות בגדה או ברצועה . כעבור שבוע , ביקר ממלא - 
מקום ראש הממשלה ושר האוצר , שמעון פרס , אצל נשיא מצרים , והשיג את הסכמתו 
לשכנע את יאסר ערפאת כי יאמץ את סיכומי בייקר - רבין . והנה , חוסני מובארק 
שיכנע את ראש אש"ף והלה אף הסכים כי מצרים , ולא הנהגת אש"ף - תוניס , 
תהיה זו שתכריז על הרכב המשלחת הפלשתינית . מה עוד יכול הליכוד לעשות כדי 
לסנדל את התהליך המדיני ? שרי החישוקים מיררו לשמיר את חייו ; הם הכשילו 
את שמיר בישיבת מרכז הליכוד , וארנס עשה ניסיון נוסף להזיז את גיימס בייקר 
מעמדתו . אבל חמש הנקודות נשארו בעינן , ומזכיר המדינה חיווה דעתו כי ראוי 
שעידן הדיבורים יסתיים וייפתח עידן של פעילות מדינית מעשית . הליכוד נכשל 
כאשר תבע ביטחונות אמריקאיים כי ישראל לא תיאלץ לעולם לשאת ולתת עם אש"ף ; 
רק " במצב הנוכחי " לא ייכפה עליה מגע כזה . ארה"ב אינה מוכנה להבטיח 
כי מפגש קהיר יטפל רק בתוכנית הבחירות מבחינה טכנית ; היא מסרבת לערוב שאף 
ערבי ירושלמי לא ייכלל במשלחת הפלשתינית . ברגע זה , מאחר שארנס העלה חרס 
בידו , הופיע סגן שר החוץ , בנימין נתניהו , וביקש לשכנע את כל אנשי הדרג 
השני בהנהגה האמריקאית כי בעצם אי - אפשר לקיים בחירות בשטחים המוחזקים : 
" מועמדי האופוזיציה נרצחים " . האם הרוגי הטרור של רעולי - הפנים הם " מועמדי 
האופוזיציה " ? נתניהו מודה כי בני - שיחו האמריקאים דחו את טענותיו ; אחד 
מהם אמר כי " מר נתניהו ואנחנו איננו רואים עין בעין " . סגן שר החוץ רוצה 
עתה להציע לשמיר ולארנס כי יפתחו בשיחות עם האמריקאים , " כדי לראות לאן 
אנחנו הולכים " . מה לא ברור ? ארבעה חודשים בוזבזו בתמרוני הליכוד . ראשי 
מפלגת העבודה חייבים לקבוע כי לא יוסיפו לעודדם או להשלים אתם . השבועיים 
שיצחק רבין דיבר עליהם שלשום , חייבים להיות האורכה האחרונה . 
