ביירות ( ע"ץ וע"ר ) . יריות לסירוגין נמשכו בלילה שבין שבת ליום ראשון 
בביירות הנוצרית , בעוד המתווכים השונים ממשיכים במאמציהם לחיזוק הפסקת 
האש בין הכוחות היריבים במובלעת הנוצרית . מקורות מדיניים בעדה הנוצרית - 
המרונית מסרו כי המתווכים , שפעלו בהתמדה וללא הרף בסוף השבוע , הסתייעו 
במידה רבה בלחץ מצד צרפת והוותיקן , שהופעל הן על גנרל מישל עאון , מפקד 
הצבא הנוצרי - הלבנוני , והן על מפקד המליציה הנוצרית " הכוחות הלבנוניים " 
סמיר געגע . הפסקת האש החלה ביום ששי , לאחר שהכנסייה הנוצרית המרונית איימה 
בחרם על כל אלה הממשיכים במלחמה הבין - נוצרית , שבה נהרגו עד כה 08 בני - 
אדם ואלפים נפצעו . ביומיים שקדמו לאיום התחוללו קרבות קשים , אשר בהם לא 
עלה בידי צבאו של גנרל עאון להתקדם בצורה משמעותית לעבר עמדות המליציה . 
מקורות נוצריים ציינו , כי משא ומתן עקיף אולם משמעותי מאוד התנהל בין הצדדים 
ביומיים האחרונים . המתווכים דילגו בין מטה הצבא למטה המיליציה , בניסיון 
לממש הסכם של שש נקודות , שעליו כבר הוסכם עקרונית בעבר ושלא בוצע עד כה 
בגלל הפרשנות השונה שנתנו לו הגנרל עאון וסמיר געגע . מקורות המקורבים לעאון 
אמרו , כי חלה התקדמות והצטמצם הפער בין עמדות הצדדים היריבים , בין היתר 
בזכות פגישה שבה הוסכם להפסיק את התעמולה של צד אחד נגד האחר . קפידבינאחד 
הדיפלומטים המערביים בביירות אמר כי לדעתו " עאון מחוסל מבחינה צבאית , 
ואפילו פוליטית " . " עליהם למצוא דרך נסיגה בשבילו . כמובן , ייתכן 
שהוא ימשיך להילחם , אולם צבאו במצב קשה ולחיילים נמאס העניין כולו " , 
אמר הדיפלומט . מנהיג נוצרי המקורב לגנרל עאון אמר , כי על הגנרל להבין 
שהוא איבד את הקרב מבחינה צבאית , ולכן עליו להפסיק את המלחמה ולחפש הסדר 
של שלום בדרך של משא ומתן . תושבים רבים באזור הקרבות מקללים את עאון ואת 
געגע גם יחד . " הם כולם פושעים ושקרנים . לא נשארו לי כפית או כרית . 
ביתי נהרס . בעלי הוא בן 06 . . . מאיפה אקח בית חדש ? " , אמרה תושבת 
מזרח - ביירות נזאטה סעד . תושב אחר , גוזף בדקי , שביתו נהרס ביום ששי , 
אמר : " אם אתה מצרף את כל הסרטים על מלחמת וייטנאם , לא תקבל מלחמה 
כה אלימה ונוראה כמו הקרבות האלה . . . אינני מאחל אפילו לשונאי את אשר 
עבר עלינו " . אלפים מתושבים ביירות המזרחית נמלטו בסוף השבוע מהעיר , ולפי 
הערכות מהימנות מגיע מספרם ליותר מ000 , 001 ( מתוך 000 , 009 תושבים ) 
, מאז החלו הקרבות בתוך הכוחות הנוצריים ב13 בינואר . " אנו נמלטים בטרם 
שוב יאבדו את עשתונותיהם " , אמר חליל אנטון , שהוא ובני משפחתו נמלטו מאשרפייה , 
שבשליטת המיליציה הנוצרית , לטריטוריה של הגנרל עאון . " זה עתה עברו 
עלינו הימים הגרועים ביותר בחיינו . אין אנו מאמינים עוד במנהיגים שלנו . 
מדוע תאריך שביתת נשק זו ימים ? " שאל אנטון . 
