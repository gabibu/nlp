טקס הזיכרון השנתי לחללי פיגוע אוטובוס הדמים בכביש החוף התקיים אתמול ליד 
האנדרטה סמוך לצומת הקאונטרי - קלאב , במבואות תל אביב . בהתקפת המחבלים 
על האטובוס , שהיה בדרכו חזרה לחיפה מטיול במערת אבשלום לפני 21 שנים , 
נהרגו 53 אזרחים . לפני ההשתלטות על האוטובוס הרגו המחבלים , שנחתו בסירת 
גומי , צלמת אמריקאית שעסקה בצילומי טבע . בטקס הזיכרון השתתפו שר החינוך 
והתרבות , יצחק נבון , עמותת המשפחות השכולות והנהלת אגד . במקביל לטקס 
הזיכרון הממלכתי ליד האנדרטה , נערכו אתמול גם אזכרות משפחתיות בבתי העלמין 
בהם נטמנו קורבנות הפיגוע בחיפה , נווה ים , טבריה וצור שלום . לאחר שהונחו 
זרים על האנדרטה , הדליק תת - ניצב אסף חפץ את המשואה לזכרם . אסף חפץ 
היה ביום האירוע מפקד היחידה שאנשיה פרצו לאוטובוס ושיחררו את בני הערובה 
והפצועים והוא מלווה מאז הפיגוע את בני המשפחות השכולות . סגן ראש הממשלה 
ושר החינוך יצחק נבון אמר באזכרה , " הארץ זרועה אנדרטאות ומאז הארוע הנורא 
נפלו עוד קורבנות וקשה לזכור את כולם ולהציב יד לכולם . מצווים אנו לכן 
לעשות מעשה במישור המדיני ולגלות את האומץ להתקדם למענו , כי אין פתרון 
אחר להתקפות רצחניות . אפשרות כזו ראלית , הוסיף השר , יותר מבעבר . 
יש אמנם סיכונים , יש יריבים אך יש גם ידידים הרוצים לראות את ישראל חיה 
בשלום " . יו"ר הנהלת אגד , שלמה לוין , אמר באזכרה , " העובדה שהתחבורה 
הציבורית מהווה מוקד להתנכלות מחבלים , אינה מרפה את ידנו , אלא מגבירה 
את התחושה שיש למלא את המשימות . ההתמקדות הטרוריסטית כלפי התחבורה הציבורית , 
מוכיחה שקיום תחבורה יהודית היא בעלת חשיבות שאינה פחותה משמירה על גבולות 
מדינת ישראל ומהווה גורם נכבד בקיום בטחונה " . 
