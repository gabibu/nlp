המפקד הצבאי של יהודה ושומרון , תת - אלוף יעקב אור , חתם אתמול על צו 
המורה על סגירת כל האוניברסיטאות בגדה המערבית למשך שלושה חודשים ( עד סוף 
מאי ) כך מסרו אמש מקורות צבאיים . צו הסגירה הקודם של האוניברסיטאות פג 
היום , ועם חידושו התבדתה תקוותם של ראשי המוסדות להשכלה גבוהה בגדה כי 
הלימודים באוניברסיטאות יחודשו מחר . המדובר בשבע אוניברסיטאות , שהוקמו 
בשטחים אחרי 7691 , וסגורות מאז תחילת האינתיפאדה בגלל הפרות סדר והתארגנויות 
לא - חוקיות שהתקיימו בין כתליהן . בפועל קיימו האוניברסיטאות בשנה החולפת 
מתכונת לימודים כמעט מלאה , באמצעות שיעורים בבתים פרטיים ובמוסדות שלא 
בתחומי הקמפוסים . כוחות הביטחון והמינהל האזרחי ידעו על קיומה של התופעה , 
אך התעלמו ממנה ברוב המקרים . התאחדות הסטודנטים הפלשתינאים בגדה , מתכננת 
לנסות בכל מקרה לחדש את הלימודים מחר , למרות צו הסגירה . אתמול שבתו סטודנטים 
רבים מול משרדי הצלב האדום בגדה , במחאה על סגירת האוניברסיטאות . ושביתה 
כללית על רקע זה תתקיים בכל רחבי השטחים . נראה , שגם האוניברסיטאות ברצועת 
עזה יישארו להבא סגורות . ממקורות פלשתיניים נודע אתמול כי שלושה מנהלי מכללות 
מהגדה זומנו למינהל האזרחי בבית - אל היום , ונראה כי במעמד זה יקבלו רשות 
לפתוח את מוסדות הלימודים שהם עומדים בראשם כבר בימים הקרובים . מדובר בחאמד 
אחמד אל - צרצור , מנהל מכללת אל - ערוב הממשלתית בחברון , בפתח עבד אל - 
עאל , מנהל המכללה למורים ברמאללה של אונרוו"א , ובעבד אל - רזאק זלום , 
מנהל המכללה ללימודים איסלאמיים באבו - דיס . מתאם הפעולות בשטחים מטעם 
הממשלה , שמואל גורן , אמור להופיע בקרוב בפני ועדת החינוך של הכנסת ולמסור 
לה דיווח על חידוש הלימודים במכללות בשטחים ועל סגירת האוניברסיטאות . 
