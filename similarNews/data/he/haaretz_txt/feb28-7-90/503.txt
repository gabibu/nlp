ביירות ( ע"ר וע"ץ ) . האיום של הכנסיה הנוצרית - מרונית בלבנון להחרים 
את מנהיגי שני הכוחות היריבים בתוך העדה , אם לא יפסיקו את המלחמה ביניהם 
במובלעת הנוצרית , השפיע אתמול , לפחות באורח זמני והתותחים והמקלעים נדמו . 
לא היו כמעט חילופי אש . אזרחים מותשים יצאו אתמול מן המקלטים , בדקו את 
ההריסות בבתיהם והלכו לערוך קניות של מוצרים חיוניים . המלחמה על השליטה 
במובלעת הנוצרית נמשכת מאז ה13 בינואר , יום בו דרש מפקד הצבא הנוצרי - 
לבנוני גנרל מישל עאון , כי המיליציה הנוצרית " הכוחות הלבנוניים " תפרוק 
את נשקה ותתפזר . הפטריארך נוצרללה בוטרוס ספייר , ראש הכנסיה המרונית , 
אליה משתייכים כל הלוחמים של עאון ושל " הכוחות הלבנוניים " איים שלשום 
להחרים את המנהיגים הנוצריים , אלא אם כן תיפסק המלחמה . מקורות מדיניים 
אמרו , כי בקרבות האחרונים , שהתרכזו באזור סן אל - פיל נחל עאון , שתקף 
את המיליציה , מפלה כבדה ונמסר , כי הוא לא השיג כמעט דבר . " אני סבור 
כי עאון מחוסל מבחינה צבאית ואולי גם מבחינה פוליטית " , אמר דיפלומט בכיר 
לכתב רויטר . " עליהם למצוא בשבילו דרך נסיגה . כמובן הוא עלול להמשיך 
ולהילחם , אבל הצבא הוא במצב קשה והמלחמה מאוסה עליו " . מנהיג פוליטי נוצרי , 
המקורב לגנראל עאון , אמר כי הגנרל חייב להבין כי הוא הפסיד במערכה הצבאית 
ולכן יש להפסיק את הקרבות ולהגיע להסכם של שלום עם המיליציה . כוחות המיליציה 
תפסו לאחרונה מטען גדול של נשק מעל לסיפון האניה אטלנטיק 3 שערכה מסע ארוך 
במזה"ת . מקורות יודעי דבר מסרו , כי המטען כלל משוריינים וחלקים להרכבת 
שלושה מסוקים , תחמושת ותותחים שנועדו לצבאו של עאון . מקורו של הנשק בעיראק 
והוא יצא בחודש ספטמבר בשנה שעברה מנמל פורט סעיד במצרים . המטען נמצא בראשית 
פברואר מול חופי מאלטה וב81 בפברואר יצא ליעד בלתי ידוע , הוסיפו המקורות . 
עיראק היתה ספקית הנשק העיקרית של הנוצרים במלחמתם נגד הצבא הסורי בלבנון . 
לאחר הסכם הפסקת האש בספטמבר הורתה עיראק לספינה לשוב על עקבותיה . 
