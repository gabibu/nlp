החברה המערב - גרמנית " מנסמן " תבצע עבור חברת החשמל עבודות ריתוך מורכבות 
בצנרת של תחנת הכוח אשכול באשדוד . היקף העבודות שהוזמנו אצל הקבלן הגרמני 
נאמד בכרבע מליון דולאר והן מתוכננות להתחיל בשבוע הבא ולהימשך כחודש ימים . 
דובר חברת החשמל אברי רביב הסביר כי החברה לא יכלה לבצע את העבודות באשכול 
ובמקביל להשלים את עבודות הצנרת החיוניות בתחנת הכוח החדשה באתר רוטנברג . 
מאחר שמדובר בעבודה בהיקף גדול הוחלט להזמין את העבודה באשכול . הוועד הדרומי 
של עובדי חברת החשמל התנגד לא מכבר להעסקת קבלן זר בעבודות שיפוץ בתחנת 
הכוח בחיפה . 
