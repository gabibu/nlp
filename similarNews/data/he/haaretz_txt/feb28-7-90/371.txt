( ע ) . בית המשפט הגבוה לצדק הורה אתמול בצו החלטי למהגר מהארץ , בעל 
אזרחות נורווגית , שחטף את בנו במקום מגוריו בנורווגיה והביאו לישראל , 
להחזירו לרשות אשתו הנורווגית . בג"ץ גם הורה למשטרת ישראל לסייע לאם בגילויו 
של הילד בן החמש , שנחטף לפני כשנה . הצו ההחלטי ניתן נגד ישראלי , שהיגר 
לנורווגיה ב9791 ונשא שם לאשה נוצריה ואחות במקצועה . לשניים , שהתגוררו 
במחוז פראנה , נולד בן , כיום בגיל חמש , שהוטבל לנצרות . ההורים הסתכסכו 
בין השאר על רקע הבדלי השקפותיהם הדתיות ובית משפט ליד אוסלו פסק לפני שנה , 
כי הילד ישאר ברשות אמו והאב ישלם את מזונותיו ויוכל לבקרו . האב לא השלים 
עם פסק הדין ושלושה שבועות אחר כך חטף את הבן ונעלם עמו . האם חיפשה את 
הקטין בישראל , אך כפי שטענה בעתירתה לבג"ץ תיעתעו בה בני משפחתו של הבעל , 
הוליכו אותה שולל וסיפרו לה כי הוא נמצא בניו יורק או באוסטרליה . היא 
אף קיבלה מכתב , בחתימת בעלה , שנשלח מאוסטרליה ובו הזהיר אותה לא להתקרב 
לבני משפחתו , כי הם עלולים לרצחה . כל מאמצי האם לאתר את הילד עלו בתוהו 
עד היום . בעתירתה היא מעלה האשמות חריפות נגד אחי בעלה בישראל , שאיימו 
עליה , לדבריה , בשיחת טלפון , לשבור את רגליה , אם תעז להטרידם . אחד 
האחים אף הודיע לה , לטענתה , כי לא תשמע מהילד , עד שלא תשלח למשפחת 
הבעל סך של 09 אלף דולר , מחצית מרכוש בני הזוג . האשה מציינת , כי חרף 
ניסיונות בני המשפחה להטעותה , התברר לה מבדיקה שערכה בארץ , כי בעלה הגיע 
עם בנם לישראל ב98 . 3 . 91 ומאז לא יצאו מהארץ . בג"ץ הוציא בזמנו צו על 
תנאי לבקשת האם והורה לזמן את בעלה להשיב על העתירה . ההזמנה נמסרה להורי 
הבעל בירושלים ופורסמה בעיתונים בישראל , אולם הבעל לא הגיע לדיון וגם לא 
השיב על העתירה . לפיכך , הורה אתמול בג"ץ כי הצו יקבל תוקף החלטי וכי 
על האב להחזיר לאלתר את הילד לאמו , כדי שתחזור עמו לנורווגיה . כן חוייב 
האב לשאת בכל ההוצאות הכספיות של האם , כולל הוצאות משפט בסך 000 , 5 ש"ח . 
