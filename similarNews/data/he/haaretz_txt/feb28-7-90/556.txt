בין הנסים הרבים שקרו לנו , מתרחש לעינינו כיום גם נס פריון העבודה בישראל . 
אמנם , הוא לא עולה בקצב שבו עלה בחצי היובל הראשון של המדינה , אולם , 
מול המכות שמנחיתה עליו המערכת הכלכלית של ישראל הוא מסרב לעצור את עלייתו , 
אם כי בקצב נמוך בהרבה מהנדרש כדי להישרד בתחרות עם ארצות התעשייה המפותחות . 
יורם גבאי הממונה על הכנסות המדינה כיום נתן , בזמנו , את אחד התיאורים 
הקולעים ביותר של התנאים הפועלים נגד מאמצי הייעול במשק הישראלי , ואביא 
אותם כאן כלשונם : " המשק הישראלי הוא ריכוזי וקרטלי , ולא נוצרו בו תנאים 
כלכליים המחייבים תחרות והתייעלות כלכלית אמיתית . " הצרכן הישראלי עומד 
בפני פרדוקס : המשק הישראלי נחשב מן הפתוחים בעולם , אך מנקודת ראות הצרכן 
אין חלופות אמיתיות בצריכה . הוא נזקק למוצרים ולשירותים הניתנים על ידי 
קרטלים של יצרנים מקומיים או קרטלים של יבואנים . " חברות ציבוריות , קואופרטיווים 
וחברות רבות ממשיכים לפעול על בסיס העיקרון של קוסט פלוס ללא תמריץ אמיתי 
להתייעלות . " חברות בלתי יעילות רבות ממשיכות להתקיים רק בחסות המדינה 
סיוע המאפשר להן קיום בלתי יעיל ללא יכולת של המראה כלכלית . " רוב השכירים 
בישראל מצויים במסגרות קשיחות של הסכמי שכר אחידים וכלליים , ללא תמריץ 
אמיתי לקידום ומאמץ . " הצרכנים והיצרנים הישראליים נמצאים במצב , שתנאי 
השוק כופים עליהם פאסיוויות , סטטוס קוו , וחוסר נכונות ממשית להשתנות . 
הקיפאון הכלכלי בתנאים אלה הוא כמעט פועל יוצא של הרקע הכלכלי במשק " . במצב 
זה , כל הדיבורים על הצורך בהגברת הפריון והצמדת השכר לתפוקה נשארו בגדר 
מס - שפתיים . לכן , העובדה שפריון העבודה בישראל עדיין ממשיך לעלות היא 
בגדר נס . פעילותו של המכון לפריון העבודה והייצור , המכשיר כל שנה אלפי 
עובדים בנושא ייעול ומקנה כלים מקצועיים להשגתו מסייעת לתהליך זה . פעילות 
זו אינה המצאה בלעדית של המכון . המדינות המתקדמות בעולם הקימו מוסד מרכזי 
לקידום היצירתיות והפריון במשק . פיטר דאודינג , ראש ממשלת מערב אוסטרליה , 
התגאה באחרונה בתקדים שהוא יצר בעניין זה : מינוי שר מיוחד בממשלתו לענייני 
פריון עבודה ותעסוקה . תפקידו הקודם של דאודינג בממשלה היה שר לענייני 
עבודה , תעסוקה והכשרה מקצועית . בזה , טוען ראש הממשלה , " אני חוזר 
ומאשר את מחויבות הממשלה לשפר את פריון העבודה בסקטור הפרטי והציבורי כאחד . 
. . ועל ידי כך להבטיח את הפיתוח הכלכלי והשגשוג העתידי במדינה " . גם 
לנו יש תוכניות בנושא פריון העבודה , ואנו קוראים עליהן בכותרות העיתונים : 
" צריך לבטל את המכון לפריון העבודה והייצור " ( " הארץ " 1 . 51 ) 
. סוף - סוף גילינו את המכשלה הגדולה בדרך לעצמאות כלכלית : לא הברזים 
הפתוחים של קופת הציבור , דרכם נשפכים מיליארדים אל חביות ללא תחתית , 
לא הכפילויות המשוועות לשינוי בביורוקרטיה , ולא זכויות היתר של מונופולים 
החונקים ענפי משק שלמים אלא המכון המקצועי , המעז להפריע להם . קפמאבינמכון 
זה עולה לממשלה פחות מאחוז אחד מהכספים שמחלק המדען הראשי למו"ף תעשייתי . 
כלומר בעידן שבו למדו להחשיב את איכות הניהול כגורם גורלי למשק , אנחנו 
עוד לא מוכנים להשקיע בדרכי שיפורו מאית אחת ממה שמשקיעים בקידום טכנולוגי . 
( או בהשוואה מסוג אחר שתי עשיריות האחוז מהסובסידיה המוענקת לאוניברסיטאות ) 
. מותר לממשלה לבדוק את עצמה , אם החלטותיה על הקמת מכון לפריון השיגו 
את מטרתן . ואם לא לדרוש הסברים מהנהלת המכון . ואם ההסברים לא מספקים 
להוציא את המסקנות . אבל לא ייתכן שבמשטר דמוקרטי תקין תעבור ממשלה לסדר 
כאשר פקיד כלשהו משתיל מטעמה החלטות , מתדרך לפיהן עיתונאים בסתירה להחלטת - 
ממשלה קיימת ומה עוד , כשמדובר בחיסול מכשיר מקצועי של הממשלה ; שאם ינוצל 
כראוי , יחסוך מאות מיליוני שקלים לתקציב המדינה . אליעזר קפלן המנוח , 
שר האוצר הראשון של ישראל , פתח את המסע הממלכתי להחדרת פריון העבודה למשק , 
בשנים הראשונות למדינה . לא לחינם נקרא פרס הייעול היוקרתי שלנו על שמו . 
נראה שהגיע הזמן לקבוע סוג חדש של פרס " פרס אנטי - קפלן " , למי שיצליח 
לחבל טוב יותר בקידום הכלכלה הלאומית . ובתרבות הכלכלית שנוצרה אצלנו , 
נראה שיהיה בכך כבוד גדול יותר מבקבלת פרס קפלן המקורי . 
