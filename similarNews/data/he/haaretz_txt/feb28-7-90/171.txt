( ע ) . " אני הרגתי את אורן בהרמי , אבל לא בכוונה " . כך נמסר בהודאה 
שהוגשה לבית המשפט המחוזי בתל אביב . את ההודאה מסר עמאד שחאדה ( 72 ) 
מעזה , המואשם ברצח אורן בהרמי ב42 באפריל אשתקד . בהמשך משפטם של שחאדה 
וחברו גמאל נורי ( 13 ) , המואשם במעשה סדום בנסיבות מחמירות באורן בהרמי , 
העיד ד"ר יהודה היס , מהמכון לרפואה משפטית באבו - כביר . ד"ר היס אמר 
שלפי מצב הריקבון בו נמצאה גופתו של אורן בהרמי במנזר הארמני ליד נמל יפו , 
הוא הגיע למסקנה שהרצח אירע כ8 עד 21 יום לפני גילוי הגופה . בכתב האישום 
נטען כי הרצח בוצע ב42 באפריל ואילו הגופה נמצאה ב2 במאי 98 . באשיר גרסי 
מעזה , שהועסק באותה תקופה כפועל ניקיון ביפו העתיקה , סיפר בעדותו כי 
ביום הרצח הבחין בנאשם עמאד שחאדה , הנכנס לחדרי השירותים ובידו חולצה מגואלת 
בדם . לשאלתו לפשר הדם על גבי החולצה , ענה לו הנאשם : " התקוטטתי עם 
מישהו " . גרסי סיפר כי שחאדה שטף את החולצה ועזב את המקום . חברו של אורן 
בהרמי סיפר כי ביום הרצח דג עמו בצוותא , אולם סמוך לשעה חמש וחצי אחה"ץ 
הציע לו לשוב הביתה . לדברי הנער סירב אורן בהרמי לחזור עמו והודיע לו כי 
הוא נשאר לדוג בנמל . לאחר מכן הוקרן באולם סרט וידאו , בו שחזר הנאשם גמאל 
נורי כיצד ביצע באורן בהרמי מעשה סדום . את עמאד שחאדה מייצג עו"ד שאול עידה 
ואת גמאל נורי מייצג עו"ד משה לוי . המשך המשפט נדחה לסיכומים ליום א בשבוע 
הבא . 
