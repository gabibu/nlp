כמאה נציגים של יישובים יהודיים בשטחים החליטו לקיים בשבוע הבא הפגנה בקריאה 
להתפטרותו של ראש הממשלה , יצחק שמיר . מועצת יש"ע כינסה את נציגי היישובים 
אתמול בבית מלון בירושלים , כדי להחליט על דרך תגובה להתפתחויות המדיניות . 
מזכ"ל מועצת יש"ע , אורי אריאל , אמר כי בימים האחרונים פונה לשכת ראש 
הממשלה " מדי כמה שעות " לראשי היישובים ומבקשת כי יבואו להיפגש עם מר 
שמיר . " הלחץ פשוט ברוטאלי " , טען אריאל , והעריך כי ראש הממשלה מעוניין 
לשכנע את ראשי היישובים שלא להיאבק נגד המהלכים המדיניים . אריאל אמר שמועצת 
יש"ע דוחה את הזמנת שמיר לפגישה , כי אינה רוצה שהפגישה תוצג כתמיכה של 
מועצת יש"ע בראש הממשלה . אריאל הזכיר כי בעבר ארגנה מועצת יש"ע הפגנת תמיכה 
בשמיר בכיכר מלכי ישראל , אולם מאז , לדבריו , עלתה הממשלה בראשות שמיר 
על " מסלול בית המטבחיים " . הרב משה לוינגר ציטט את ראש הממשלה , שאמר 
למתנחלים בפגישה שקיימו עמו כי הוא שומר נאמן של שלמות הארץ . " אנו לא 
מאמינים לך יותר מר שמיר " , אמר לוינגר . " ההתיישבות הוקפאה בפועל מזה 
כמה שנים , וברגע שהערבים רואים שאנחנו לא בעל הבית , הם מתקוממים ויש 
אינתיפאדה , זה טבעי " . ח"ך אליקים העצני , תושב קרית ארבע , אמר : " הרכב 
שבו נוסע שמיר מדרדר אותנו לתהום , ועל כן יש לפוצץ את המנוע " . לדבריו , 
יש ליצור לחץ על אישים בליכוד , במפד"ל , ובמפלגות הדתיות , כדי " להחזיר 
את שמיר למסלול של שמירה על שלמות הארץ " . רבים מן הדוברים הביעו את הדעה 
כי יש להוציא המונים להפגנות , ולפתוח במאבק ציבורי נרחב עד להפלת ממשלת 
האחדות , גם אם ממשלה צרה בראשות המערך . לדבריהם , יהיה קל להאבק בהצלחה 
בממשלת מערך . 
