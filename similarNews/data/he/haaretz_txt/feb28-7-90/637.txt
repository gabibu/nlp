( ע ) . יום עיון על האנטישמיות במאה העשרים נערך אתמול על - ידי האוניברסיטה 
הפתוחה בבית ציוני אמריקה בתל - אביב . ביום העיון הועלו סוגיות הלאומיות 
והאנטישמיות באוסטריה , בפולין ובאיטליה , וכן מגמות וביטויים של האנטישמיות 
בבריה"ם לאחר מלחמת העולם הראשונה . פרוף מאיר מיכלס , שדיבר על האנטישמיות 
באיטליה , אמר כי לדעתו לא היה מוסוליני אנטישמי , וכי הוא דגל בתחילת 
דרכו בהתבוללותם של יהודי איטליה . אך עם חתימת הסכמי הציר עם היטלר נאלץ 
מוסוליני , לדברי הפרוף מיכלס , לבצע את המדיניות הנאצית . הוא טען , 
כי עד היום ניכרת השפעתה של תקופה זו על איטליה , משום שהכנסייה הקתולית , 
שתפסה את החלל הריק שנוצר עם התמוטטות המלוכה והמשטר הפשיסטי לאחר המלחמה , 
היא אנטישמית ביסודה . לדבריו , בסקר שנערך באחרונה בערים באיטליה שבהן 
מרוכזים יהודים , הביעו כ%21 מן הנשאלים מידה זו או אחרת של אנטישמיות . 
פרוף רוברט ויסטריך טען , כי קשה להבחין בקשר הכרחי בין עלייתה של לאומיות 
לבין התגברות האנטישמיות המודרנית , וכי למרות שמבחינה אמפירית אמנם ישנם 
מקרי התאמה , הרי שיש לבדוק כל מקרה לגופו . לדבריו , לאחר מלחמת העולם 
השנייה אפשר להבחין , כי תהליך ההשתלטות של בריה"ם על מזרח - אירופה כלל 
גם אנטישמיות ממוסדת סטליניסטית , שיובאה למדינות שונות על - ידי יועצים 
סובייטים . ד"ר שמואל אלמוג אמר בכנס , שאין לראות באנטישמיות הקיצונית 
של היטלר מקשה אחת . ספק רב , לדעתו , אם אכן ידע היטלר עצמו כיצד תסתיים 
מדיניותו האנטי - יהודית . הוא אמר , כי לא היה כל תקדים היסטורי שעליו 
אפשר היה לבסס את השמדת העם היהודי , ולכן הוחלט על הפתרון הסופי של בעיית 
היהודים רק באורח הדרגתי . שנאת היהודים הפכה אצל הנאצים ליותר מאשר אנטישמיות ; 
היא הפכה לאובססיה ברמה דתית . באשר לאנטישמיות בפולין , אמר הפרוף ויסטריך , 
כי הלאומיות האנטישמית הפולנית הובילה בשנים שלפני מלחמת העולם השנייה ללחצים 
דיפלומטיים של ממשלת פולין על מדינות המערב , בעיקר על צרפת ובריטניה , 
שעיקרה תמיכה בציונות כפתרון ליהודים הרבים בפולין . ד"ר אלמוג הוסיף בעניין 
זה , כי האנטישמיות לא הפכה דבק מלכד בין האנטישמים הפולנים לבין הנאצים . 
