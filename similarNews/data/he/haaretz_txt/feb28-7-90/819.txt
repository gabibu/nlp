שלושה דברים יסודיים מבדילים בין הפדרציה הרוסית , אוקראינה וביילורוסיה , 
שבהן נערכו שלשום הבחירות למוסדות השלטון השונים , לבין יתר הרפובליקות 
של בריה"ם , שבחלק מהן כבר הצביעו קודם ובאחרות יצביעו בשבועות הקרובים . 
מדובר במסה הגדולה של אזרחי בריה"ם כ%07 מתוך כ092 מיליון . הרוסים והאוקראינים , 
בסופו של דבר , יקבעו את פני השלטון בבריה"ם . בניגוד ליתר הרפובליקות 
הבחירות נסבו כאן על שאלות חברתיות וכלכליות , שלא הועמדו בצל התסיסה הלאומנית . 
שאלת הבדלנות לא עמדה על הפרק גם לא באוקראינה . בבחירות לא השתתפו מפלגות 
או קבוצות מוגדרות , מחוץ למפלגה הקומוניסטית ( % 58 מן המועמדים ) ובלתי 
מפלגתיים . המירוץ היה בין כמה מועמדים , קומוניסטיים ועצמאיים , על אותו 
המושב שנחלק לקבוצות בלתי ממוסדות . הבוחר נקרא להביע את תמיכתו בקבוצה 
או במגמה , על - פי השתייכותו של המועמד שלו ייתן את קולו . המועמדים עצמם 
דאגו לכך שהבוחר יידע את הזדהותם . המוסדות הממשלתיים , הממונים על הבחירות 
לא סיפקו מידע על השתייכותם . שני שליש מהבוחרים שלשום היו בפדרציה הרוסית 
הענקית , והמועמדים שהתחרו על קולותיהם שייכים לאחת משלוש קבוצות : הדמוקרטים , 
הלאומנים והמפלגה . קבוצת " בחירות דמוקרטיות 09 " היא קואליציה רופפת 
של רפורמיסטים . בראש הלאומנים עומדת " פאמיאט " הסמי - פאשיסטית וסביבה 
קבוצות רוסו - צנטריות , אנטישמיות וקבוצות דתיות שונות . מועמדי המפלגה 
הם , לרוב , הנציגים הרשמיים של מנגנון האיגודים המקצועיים . החלוקה דומה 
בקווים כלליים , גם בביילורוסיה ובאוקראינה , אלא שבביילורוסיה הגורם האנטישמי - 
לאומני פחות בולט . אם כי כל המועמדים שלא זכו ב%15 מהקולות , יצטרכו לעבור 
סיבוב שני בעוד שבועיים , המגמות הכלליות יהיו ברורות כבר מהתוצאות החלקיות , 
בימים הקרובים . 
