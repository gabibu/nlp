עתירה לבית המשפט העליון נגד חוקיות הכינוס של מליאת המועצה לענף הלול המיועד 
למחר , הוגשה אתמול על ידי חמש תנועות התיישבותיות : תנועת המושבים , 
התנועה הקיבוצית המאוחדת , מושבי הפועל המזרחי , האיחוד החקלאי והתאחדות 
האיכרים . בעתירה , שהוגשה באמצעות עו"ד יהושע חורש , טוענות חמש התנועות 
כי ל92 מבין 05 של מגדלי העופות חברי מליאת המועצה , העומדים להשתתף בישיבה 
אין מינוי בר תוקף , מאחר שכתב מינויים נחתם על ידי שר אחד בלבד , שר החקלאות , 
ולא על ידי שני שרים , כנדרש בתקנון המועצה לענף הלול . סמנכ"ל מועצת הלול , 
מנחם גלעד , המכהן כיו"ר מועצת הלול , טוען , בהסתמך על חוות דעת משפטית , 
כי גם 12 חברי המליאה , שלגביהם אין עוררין על כשרות מינויים , הם פורום 
חוקי לכינוס המליאה של מועצת הלול . פסיקתו של השופט אלוני , בעקבות העתירה 
שהוגשה , תינתן ככל הנראה היום . 
