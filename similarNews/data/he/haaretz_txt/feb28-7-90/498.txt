לוסאקה , ( ע"ץ וע"ר ) . עקב העדרותו של נשיא הקונגרס הלאומי האפריקאי , 
אוליוור טאמבו , המאושפז מאז אוגוסט אשתקד בעקבות שבץ , הפך נלסון מנדלה 
ביום שישי למנהיג בפועל של הארגון , כאשר נתמנה רשמית לסגן נשיא . הוועד 
הפועל של הארגון נתן בכך גושפנקא למצב עובדתי , מכיוון שנלסון מנדלה ממילא 
נחשב על ידי הכל , מאז שוחרר ב11 בפברואר , כמנהיג התנועה . כאשר הגיע 
מנדלה ביום שלישי שעבר לבירת זמביה , ביקורו הראשון בחו"ל מזה 72 שנה , 
זכה לא רק לקבלת פנים של ראש מדינה , אלא גם הוגדר על ידי הנשיא קנת קאונדה 
כ"מנהיג הקונגרס הלאומי האפריקאי " ואף " מנהיג העם הדרום - אפריקאי " . 
בינתיים הביעו אתמול בהרארה , בירת זימבאבווה , שני ארגונים דרום - אפריקאיים 
המתנגדים לאפרטהייד הקונגרס הפאן - אפריקאי והתנועה הפאן - אפריקאית את 
התנגדותם למו " ם עם הממשלה הלבנה של דרום - אפריקה . על התנגדותם למו"ם 
הודיעו שתי התנועות ערב בואו של מנדלה אשר החליט לשגר משלחת לפרטוריה , 
כדי לשאת ולתת עם הממשלה הלבנה . שתי התנועות הודיעו : " החלטנו להמשיך 
במאבק בכל החזיתות ולנצל את המצב הנוכחי כדי להגביר את התגייסות האוכלוסיה 
בתוך המדינה ולהסלים את המאבק " . הקונסוליה הבריטית ביוהנסבורג מקבלת יותר 
מ002 בקשות ליום לדרכונים , מצד לבנים אשר להם אזרחות כפולה של דרום - אפריקה 
ובריטניה . הקונסוליה סבורה כי השנה תנפיק כ000 , 03 דרכונים בריטיים ללבנים 
בעלי אזחות כפולה . דיפלומט בריטי ציין , כי לבנים אלה אינם מבקשים לעזוב 
את דרום - אפריקה מיד , אך מבקשים דרכון בריטי " מטעמי זהירות " . 
