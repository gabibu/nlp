לא צפוי נזק בריאותי כלשהו לתושבי הערבה משידורי תחנת " קול אמריקה " . 
כך נקבע בחוות דעת רפואית שניתנה באחרונה על - ידי פרופסור דון גסטסן , 
והונחה על שולחן המועצה הארצית לתכנון ולבניה , הדנה בהקמת תחנת " קול 
אמריקה " בערבה . המועצה אמורה לדון היום באישור תוכנית המתאר של הקמת 
התחנה . פרופסור גסטסן , שהינו מגדולי המומחים בתחום השפעת שדות אלקטרומגנטיים 
על בני - אדם , מתייחס בחוות הדעת שלו גם לחששות שהעלה פרופסור קורנשטיין , 
שנשכר על - ידי התושבים בערבה . לדעתו החששות המועלים על - ידי קורנשטיין 
אינם רלוונטיים לתחנת הממסר . חוות הדעת של גסטסן מצטרפת לחוות דעת נוספות 
הקובעות , כי אין כל סיכון בריאותי לתושבי הערבה . חוות דעת כאלה ניתנו 
בעבר על - ידי מומחי המכון למחקר גרעיני בנחל שורק ועל - ידי ד"ר אלינור 
אדייר , יו"ר ועדת מכון התקנים הלאומי האמריקאי , הקובעת תקני בטיחות בתחום 
שדות אלקטרומגנטיים . מול כל אלה עומדת , כאמור , עדותו של פרופסור קורנשטיין , 
מדען מאוניברסיטת ת"א , שנשכר על - ידי מתנגדי התכנית . 
