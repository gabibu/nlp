בהתנגשות בין חיילים ותושבים בכפר קטנה , מצפון למעלה החמישה , נפצע בראשו 
עדנאן טהא , בן 22 , והועבר במצב קשה לבית החולים אל - מקאסד במזרח ירושלים . 
בכפר קטנה שורר עוצר מיום שישי בעקבות ידוי בקבוק תבערה לעבר מכונית ישראלית 
של תושב הישוב הר - אדר . ילד בן ארבע , זאהי עלי עבד אל - קאדר חסין , 
מהכפר בית - אמרין מצפון לשכם , נפצע קשה מפגיעת אבן בעינו כשישב במכונית 
של אביו , בתוך הכפר סילת א - דהר . מקורות פלשתינים מסרו כי המכונית נרגמה 
באבנים , מכיוון שהאב נחשד כמשתף פעולה עם השלטונות . מקורות פלשתינים מסרו 
גם על ארבעה פצועים קל בכפר עבוד באזור רמאללה שטופלו במרפאה המקומית , 
על פצוע מכדור גומי בחברון , ועל פצוע נוסף ממחנה הפליטים גילזון , ילד 
בן 8 שנפגע מכדור גומי ברגלו . הם מסרו גם על צעיר מהקסבה בשכם שנפגע מכדור 
בעכוזו . מקורות צבאיים מסרו כי דווח רק על פצוע אחד , שיידה אבנים בקסבה 
של שכם ונפגע מכדור פלסטיק . בכפר בורין מדרום לשכם התפתחה אתמול תקרית אלימה 
בין מתנחלים מהישוב יצהר , הסמוך לכפר , לבין תושבים . מכוניותיהם של 
המתנחלים מהישוב נרגמו באבנים , ונוסעיהן הגיבו ביידוי אבנים לכיוון בית 
הספר לבנות , משם נרגמו . כתוצאה נופצו זגוגיות בחלונות בית הספר ושמשות 
של מכוניות מורים שחנו בחוץ . קפידבינמקורות פלשתיניים דיווחו אתמול על התנגשויות 
במחנות הפליטים גיבליה ושאטי . לטענת המקורות , נפצעו אתמול ברצועה שבעה 
תושבים : במשך היום נפצעו שני תושבים בעזה ושלושה במחנות הפליטים . בשעת 
ערב נמסר על התנגשויות שהתפתחו בעיר עזה ובמחנות הפליטים , ודווח על עוד 
שני פצועים . נציג דובר צה"ל בפיקוד הדרום דיווח כי רק פצוע אחד מהעיר עזה 
הגיע לבית החולים . בבית המשפט הצבאי בעזה הוגש כתב אישום נגד ששה מתושבי 
הרצועה , המואשמים כי רצחו שני תושבים מקומיים בהם חשדו כי הם משתפים פעולה 
עם השלטונות . תושב אחד נרצח בשכונת סברה בעזה , והשני נרצח בסמוך לעיריית 
עזה . הששה מואמים בתכנון רציחותיהם של ארבעה תושבים נוספים . שניים מהתושבים 
נפצעו קשה , ושני האחרים לא נפגעו . כוחות הביטחון ברצועת עזה הסירו אתמול 
את העוצר מעל רפיח . העוצר , שנמשך ששה ימים ברציפות , הוטל לאחר הפגנות 
שהיו בשבוע שעבר ברפיח . מקורות צבאיים מסרו כי הלימודים יתחדשו היום בבוקר . 
מקורות צבאיים ברצועת עזה מסרו אתמול כי טרם נקבע תאריך להמשך משפטו של מנהיג 
תנועת החמאס , השייח אחמד יאסין , הכלוא בכלא אשמורת . להערכת המקורות , 
המשפט יתחדש בשבועות הקרובים , ויתקיים בבית המשפט המיוחד הסמוך למחסום 
ארז . 
