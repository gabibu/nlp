מההרכב מכבי חיפה שאיכזב בשבת האחרונה מול בית"ר ת"א עשויים להיעדר שחקן 
החיזוק אריק חרוליקן , שיעבור היום מבחן נוסף , ורק לאחר מכן יחליט המאמן 
אמציה לבקוביץ אם יצות בהרכב הפותח . גם שחקן הקישור הוותיק אברהם אבוקרט , 
הסובל מפציעה , עלול להחמיץ את המשחק . חוליית הקישור שאיכזבה בשבת האחרונה 
תעבור זעזוע . בשורותיה ישחקו שני הוותיקים ציון מרילי וניר קלינגר , יחד 
כנראה עם ירון גבעול או טל בנין , שהתגייס לצה"ל , וראובן עטר . בחוליה 
הקידמית ישחק עופר מזרחי , כנראה עם איתי מרדכי , או עם חרוליגן , שבשלב 
זה לפחות לא נראה כי ישותף בהרכב הפותח . החוליה האחורית תכלול כנראה את 
השוער אנטמן , קרמר , לוי , צרפתי וגרינברג . חוליה זו תחסר את מרקו 
בלבול המוצהב . ראש עירית חיפה אריה גוראל נטל אתמול אחר הצהריים חופשה מעיסוקיו 
המוניציפאלים ויצא לאיצטדיון העירוני , כדי לחזות באימון קבוצת הכדורגל 
של מכבי חיפה , המתאמנת למשחק הליגה המסקרן בשבת נגד בני יהודה . גוראל 
ירד לכר הדשא , שחקני הקבוצה שנראו מופתעים התגודדו סביב ראש העיריה ושמעוהו 
אומר : " השבת משחק חשוב לכל . הניצחון חשוב ביותר למכבי חיפה , לאוהדים , 
ולעיר . אני מבקש מכם להביא את כל הנקודות לחיפה " . לאחר מכן עקב שעה 
קלה אחרי המשכו של האימון וחזר לעיסוקיו בעיריה . יו"ר מחלקת הכדורגל של 
מכבי חיפה בני בירנשטוק שיבח את בואו של ראש העיר ברגעים כה חשובים לקבוצה 
ולאוהדיה . בירנשטוק ציין , כי השחקנים הבטיחו לחזור עם ניצחון . 
