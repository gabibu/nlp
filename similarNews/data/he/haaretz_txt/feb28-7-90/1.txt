לבית המשפט המחוזי בבאר שבע הוגשה בבקשה להוצאת צו מניעה שיאסור על עיריית 
באר שבע לשלם לעובדיה סכומים כלשהם מעבר לסכומים אשר היו זכאים להם קודם 
לחתימתו של הסכם השכר . הבקשה היא לאסור על העירייה לשלם כל סכום בין כמפרעות , 
מקדמות , וכל סכום על חשבון או כל כינוי או שם אחר , ללא שינתן קודם לתשלום , 
וכתנאי לו , אישורו של שר האוצר או הממונה על השכר או בהתאם למה שהוסכם 
לגבי כלל עובדי המדינה . כמו כן מתבקש בית המשפט לחייב את עיריית באר שבע 
לנכות לאלתר מהעובדים אשר קיבלו תשלומים נוספים על - פי הסכם השכר . את 
התביעה הגישה רות בהט , סגנית בכירה לפרקליט מחוז הדרום , נגד עיריית 
באר שבע ועובדי העירייה . התובעים הם מדינת ישראל והממונה על השכר והסכמי 
העבודה במשרד האוצר והנתבעים הם עיריית באר שבע וארגון העובדים . על - פי 
כתב התביעה נאמר כי רק התובע , הממונה על השכר במשרד האוצר , רשאי לאפשר 
שינויים בשכר , בתנאי פרישה או בגימלאות . כתב התביעה מציין כי ההסכם לפיו 
משלמת העירייה לעובדיה אינו תקף שכן לא אושר על - ידי הרשויות המוסמכות . 
כן נאמר כי כבר בחודש מאי 8891 שלחו שלחו התובעים התראה לעיריית באר שבע 
והורו לה לבטל לאלתר את הסכם השכר שחתמה עם העובדים בהיותו חורג מהוראות 
הסעיפים לחוק וכן לנכות את הכספים ששולמו על - פי ההסכם האמור . עוד נטען 
בכתב התביעה כי למרות שהסכם השכר בטל , פועלת עירית באר שבע על פיו והיא 
שילמה ומשלמת לעובדיה בהתאם להסכם , כאילו מדובר בחוזה בר תוקף , זאת תוך 
התעלמות מהוראותיו הברורות של הדין ומהתראותיהם חוזרות ונישנות של משרד 
האוצר ושל אחרים ותוך התעלמות מהעובדה כי בכל הזמנים לא נשתכלל כלל ההסכם 
לכדי חוזה כמשמעותו בדין . עיריית באר שבע טרם הגישה כתב הגנה . 
