על - אף שיפור ניכר בתיאום הטיסות הצבאיות והאזרחיות , אירעו חריגות במהלך 
תרגיל גדול של חיל האוויר שהתקיים בימים אלה . במהלך התרגיל יושמו מסקנות 
ועדת בדיקה משותפת לחיל האוויר ורשות שדות התעופה , שהוקמה בעקבות ליקויי 
בטיחות חמורים שאירעו בתרגיל גדול קודם של צה"ל , בו כמעט אירעו תאונות 
אוויריות בין מטוסי קרב לבין מטוסים אזרחים . מטוסי חיל האוויר עברו אז 
בצורה מסוכנת וללא תיאום מוקדם בנתיבי טיסה בין - לאומיים ופנים ארציים , 
והתקרבו למטוסים אזרחיים . בעקבות אירועים אלה גובש נוהל תיאום חדש בין 
שלטונות ח"א לרשות שדות התעופה , אשר יושם בתרגיל האחרון . הדבר הביא לשיפור 
ניכר בהליך תיאום הטיסות בין מטוסי ח"א לבין התנועה האזרחית , תוך סגירת 
המרחב האווירי , אולם לא מנע חריגות שאירעו במהלך התרגיל . התעופה הפנים - 
אזרחית לדרום הארץ שובשה עקב התרגיל , בוטלו ושונו מראש מועדי טיסה מתוכננים . 
עם זאת , תנועת טיסות השכר מחו"ל לשדה התעופה עובדה המשיכה כסדרה . מלשכת 
מנכ"ל רשות שדות התעופה נמסר אתמול כי " תרגיל ח"א בוצע תוך תיאום מלא ובעוד 
מועד , בין גורמי ח"א ורשות שדות התעופה . הנושא תואם עם חברות התעופה 
המגיעות לישראל , לצורך התארגנות וקביעת לוחות טיסות בהתאם . לא אירע כל 
חיכוך עם חברות התעופה " . 
