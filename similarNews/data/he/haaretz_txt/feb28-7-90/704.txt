מאז התשעה בנובמבר , מועד נפילת החומה בברלין , שטף גל אופוריה מדהים את 
העולם לגבי ה"בום " הכלכלי הצפוי בעקבות השינויים הפוליטיים חסרי התקדים 
במזרח אירופה , ובמרכזם מיזוג שתי הגרמניות . מה לא נאמר ולא נכתב על העולם 
החדש שנפתח בפני המשקיעים מהמערב , כאשר גרמניה הופכת לאבן השואבת ולמרכז 
התהליך . ואכן , עליית הבורסה בפרנקפורט לשיא בחמישה בפברואר ( על רקע 
ירידות כמעט בכל הבורסות האחרות ) ועליית המארק הגרמני לרמות שיא , היוו 
אינדיקציות יוצאות מן הכלל לעולם הנפלא הצפוי בעתיד הקרוב . להערכתי , לכל 
האמור לעיל לא רק שאין על מה לסמוך , אלא שהמציאות עומדת להיות בדיוק להיפך . 
מיזוג של אוכלוסיית מזרח גרמניה בת 71 מיליון איש , עם חסכונות פרטיים של 
081 מיליארד מרק , חובות חיצוניים של כ02 מיליארד דולר ועם רמת חיים ופעילות 
כלכלית השואפות לאפס . מדינה המצויה בעצם על סף חורבן כלכלי , לאחר 54 
שנה בהן רוסיה ינקה ממנה את כל המשאבים והמקורות מיזוג כזה לתוך מערכת כלכלית 
וחברתית כה חזקה כמו זו של גרמניה המערבית , דינו כישלון מוחלט . למעשה , 
השינויים הפוליטיים באו למטרה אחת בלבד : שיפור מהיר ברמת החיים במזרח . 
הלחצים האדירים נוצרו כתוצאה מהדרישה להעלות את רמת החיים במזרח בצורה משמעותית , 
כדי למנוע מעבר אוכלוסין בלתי נסבל לגרמניה המערבית ( רק בינואר ובפברואר 
השנה עברו 000 , 051 איש למערב ) . בעקבות לחצים אלה , תמצא עצמה מערב 
גרמניה במצב מתמיד של העברת מקורות ונכסים מאוכלוסייתה שלה אל מזרח גרמניה . 
אינדיקציה חזקה לכך היא מה שנראה בלתי יאומן עד לפני שבועות מספר : שער 
המרה של אחד לאחד בין המטבע המזרח גרמני לדויטש מארק ( לעומת 7 : 1 בשוק 
השחור עד לאחרונה ) . המשמעויות ברורות : אינפלציה גבוהה , עליית שערי 
הריבית לטווח קצר כדי להגן על המטבע שייחלש ועליית ריבית לטווח ארוך כדי 
למשוך הון להשקעות . ואכן , בחודש האחרון , עם תחילת סימני ההתפכחות , 
התמוטט שוק איגרות החוב בגרמניה והתשואה לטווח ארוך עלתה ל%3 . 9 ( לעומת 
% 3 . 7 בתחילת ינואר ) . תשואה חסרת תקדים מאז משבר הנפט והאינפלציה של 
תחילת שנות ה08 . יתרה מזו , ב3 . 81 יתקיימו בחירות במזרח גרמניה , וכל 
הסימנים מעידים על ניצחון צפוי למפלגה הסוציאליסטית . במקביל , במערב גרמניה 
הולך וגובר כוחה של המפלגה הסוציאליסטית בראשות לפונטיין , וסבירה מאוד 
האפשרות שבבחירות בסוף השנה אכן תנצח . ( קוהל והמפלגות השולטות נכשלו 
בכל המאבקים הפוליטיים בשנתיים האחרונות ) . המשאלים האחרונים מראים על 
תמיכת כ%45 מן המצביעים בסוציאליסטים , לעומת % 33 מן המצביעים במפלגת השלטון . 
אם אכן ינצח לפונטיין , אין ספק שלמען המיזוג ושיתוף הפעולה עם האחים במזרח , 
יקריב את המרכיבים הקלאסיים של המשק החופשי במערב גרמניה , וכך גם את רמת 
החיים של חלק ניכר מהאוכלוסיה המערב גרמנית . ואכן אנו שומעים ללא הפסק 
דרישות חד - משמעיות מראשי הסוציאליסטים , להגדלת הסיוע הישיר והעקיף למזרח . 
לפי הערכות זהירות , נחוצים למשק במזרח כ000 , 1 מיליארד מארק לצרכי מודרניזציה , 
שינוי מבני וטיפול בבעיות איכות הסביבה שיבואו כמובן על חשבון משלם המיסים 
במערב . לכן , גרמניה העתידית , לפחות בעתיד הנראה לעין , אכן תהיה " גרמניה 
אחרת " . לא עוד גרמניה שהיא עוגן מוניטרי וכלכלי למערב אירופה ולעולם כולו , 
ומוקד משיכה להשקעות מכל העולם , אלא גרמניה של חוסר יציבות כלכלית , 
שלטון הולך וגובר של איגודים מקצועיים , פגיעה בכל המרכיבים הקלאסיים של 
כלכלה חופשית מלווה באי שקט חברתי ובעימותים הולכים ומחריפים בין המעמדות , 
תוך אינפלציה גוברת וירידה דרמטית בעודף המסחרי . 
