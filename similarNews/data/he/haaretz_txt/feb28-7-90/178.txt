התוכניות לפיקוח אווירי הדדי למניעת התקפות פתע הוצעו למוסקווה עוד בימי 
הנשיא אייזנהאור . מאז עברו 04 שנה ועמן מהפכות פוליטיות וטכנולוגיות חסרות 
תקדים . למטרה המקורית התווסף התפקיד של פיקוח על פירוק הנשק אך הסכם על 
" שמיים פתוחים " עוד אין . גם הניסיון האחרון לניסוח מוסכם נכשל השבוע . 
ועידת נציגי נאט"ו וברית ורשה , שנפתחה בנימה אופטימית מאד ננעלה שלשום 
בלי סיכומים . חלק ניכר מתפקידי הפיקוח על המטוסים , ירשו כבר הלוויינים . 
שכלולים אלקטרוניים ואופטיים מאפשרות להעביר , מגובה של מאות קילומטרים 
וב"זמן אמיתי " , צילומים שבהם ניתן להבחין בכל טנק בודד על פני הקרקע . 
ובכל זאת , יש לפיקוח באמצעות מטוסים מגובה של מאות או אלפי מטרים הרבה 
יתרונות על פני מבט ממאות אלפי מטרים , יתרונות ששום צד לא רוצה לוותר עליהם . 
למרות הסכמים על פיקוח הדדי ישיר על הקרקע ולמרות סיומה המוצהר של המלחמה 
הקרה , " שמיים פתוחים " עדיין נחשבים למכשיר חיוני גם לאימות ביצועם 
של הסכמים על הגבלה והשמדה של מערכות נשק וגם למניעת תנועות צבא פתאומיות 
ומפתיעות . בחודשים האחרונים חלה התקדמות ניכרת גם בשיחות על צמצום הנשק 
האסטרטגי , על חיסול נשק כימי וביולוגי ועל הרחקת טילים לטווח בינוני . 
אבל החשדות מפני ריגול , מצד אחד , ונסיונות הסתרה , מצד שני , לא נעלמו . 
בשיחות אוטווה דרשו האמריקאים והסובייטים לא הסכימו מספר רב של טיסות 
מעל כל שטח ותוך התראה קצרה , וכן , זכות לכל צד להשתמש במיכשור וציוד 
שברשותו , כרצונו . הסובייטים , לעומת זאת , דרשו ( והאמריקאים לא הסכימו ) 
שיוטלו הגבלות על השימוש בציוד המשוכלל ביותר וששני הצדדים יתחייבו לספק 
זה לזה את הצילומים ואת ממצאי הבקרה האלקטרונית שנעשו על ידם . נראה כי מי 
שחשב שבעידן החדש מעצמות מתפרקות מסודות צבאיים , מחשדנות הדדית ומהרצון 
להשיג או לשמור על יתרון בקטע זה או אחר של החימוש , לא הבין איך פועלת 
המערכת הבין - לאומית גם בעידן הדטנט החדש . למרות ההערכה במוסקווה ובוואשינגטון 
שסכנת מלחמה בין - מעצמתית מתקרבת לאפס , הגישה היא עדיין גישת " כבדהו 
וחשדהו " וזאת אולי ערובה לכך שהסכנות אכן יצטמצמו . 
