מסתעפת חקירת המשטרה בחשדות להטרדה מינית של עובדת בקואופרטיב דן ע"י יו"ר 
ועדת הפיקוח בקואפורטיב . על פי מידע שהגיע למשטרה חשודים כמה עובדים בהם 
בכירים בדן המקורבים לראשי הקואופרטיב בכך שניסו להשפיע על העובדת שלדבריה 
הותקפה מינית על ידי יו"ר ועדת הפיקוח משה פוגל , לשנות את עדותה כפי שנמסרה 
במשטרה . על פי המידע הזה אף הציעו העובדים לעובדת שקיבלה מכתב פיטורים ( 
שלא על רקע הפרשה ) לסייע לה להישאר בעבודה בדן , אם תבטל את עדותה במשטרה 
בעניין ההטרדה המינית . העובדת סירבה . בעקבות מידע זה , שהגיע לחוקרי 
היחידה המרכזית של תל אביב , החוקרים בפרשה , נחקרה העובדת על ידי חוקרי 
המשטרה ואימתהבחקירתה , כי הופעלו עליה לחצים לשנות את עדותה . בעקבות 
זאת נחקרו ביום ששי על ידי חוקרי המשטרה שני עובדים מדן בהם מנהל עבודה 
הממונים באופן ישיר על העובדת . המשטרה חושדת בהם בהטרדת העדה ובניסיון 
לשבש הליכי חקירה בעצם פניותיהם אליה . לפי החשד מעורבים בפרשה גם בכירים 
בדן ונראה כי הם ייחקרו כבר בקרוב . 
