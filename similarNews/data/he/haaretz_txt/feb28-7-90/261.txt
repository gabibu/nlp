הפרופסור לכלכלה אלווין רבושקה , עמיתו של מילטון פרידמן במכון הובר שבאוניברסיטת 
סטנפורד , בא לארץ לביקור רביעי בתוך שנה . הוא מתמצא היטב בבעיות המשק 
הישראלי ויש לו הצעות ממשיות כיצד להביא את השינוי המיוחל . רבושקה , שהתמחה 
בעיקר במיסוי ומחקריו שימשו יסוד לרפורמה במסים בתקופת ממשל רייגן , מציע 
לחולל מהפכה כלכלית בישראל . בשיחה ל"הארץ " הוא אומר כי בטווח הארוך הדגם 
הנכון לכל משק פתוח כמו המשק הישראלי הוא הדגם של הונג קונג או סינגפור . 
אלה מדינות עם שטחים ואוכלוסיות קטנים , יחסית , היצוא והיבוא שלהן תופסים 
חלק גדול מאוד מהתוצר הלאומי הגולמי , עליהן לייצא כדי לייבא , והן מנצלות 
את היתרון היחסי שלהן כדי להתמודד בשוקי העולם . לישראל יתרון יחסי בעיקר 
בהון האנושי שלה אוכלוסייה שרמת השכלתה גבוהה . הדגם שעליו ממליץ פרוף 
רבושקה לטווח הארוך הוא משק של יוזמה חופשית ושל סחר חופשי , משק תחרותי 
כלפי פנים וכלפי חוץ , משק המייצא סחורות ושירותים ומנצל לשם כך את יתרונו 
היחסי . מדוע דווקא הונג קונג , ולא הדגם של המשק האמריקאי , למשל ? משום 
שישראל קטנה , משיב רבושקה . אין טעם שיהיה לכם מפעל מכוניות משלכם , 
או מפעל פלדה . אין שום היגיון בניסיון לייצר כמה שיותר מן המוצרים והשירותים 
שאתם צורכים , משום שאת רובם אתם יכולים לקנות במדינות אחרות במחיר יותר 
נמוך . מה שעליכם לעשות הוא להתרכז בייצור סחורות ושירותים שבהם יש לכם 
יתרון יחסי ושתוכלו למכור אותם לא ל5 . 3 מיליוני נפש אלא לעולם הרחב של 
כמה מיליארדי בני - אדם . וזה בדיוק הדגם של הונג קונג וסינגפור : ייצור 
לשוק העולמי , בלי כל התייחסות לשוק המקומי . פרוף רבושקה מדגיש , כי כעת 
יש הבדל גדול בין הונג קונג לישראל . בהונג קונג אין שום מכסים , שום הגבלה 
על היבוא , שום סובסידיה לתעשייה , שום אפליה של משקיע אחד לעומת האחר , 
ושער החליפין צמוד לדולר האמריקאי . ואילו בישראל : חלק גדול מהתעשייה 
מסובסד ומוגן מכל תחרות מחוץ , יש 07 קבוצות של מוצרים שעליהם יש מונופול , 
יש פיקוח על מחיריהם של מוצרים רבים , ועלות העבודה גבוהה בהרבה מאשר במדינות 
שעמן ישראל מתחרה בגלל קיומו של מונופול לאומי בתחום העבודה , שגרם עלייה 
בשכר הריאלי על אף המיתון של השנה שעברה והצמיחה האטית של המשק בשנים הקודמות . 
להונג קונג אין שום סיוע חוץ , ואילו ישראל מקבלת כ4 מיליארדי דולר לשנה 
סיוע מהממשל האמריקאי וכספי צדקה פרטית של יהודי התפוצות . כלומר , המערכות 
הכלכליות של הונג קונג וישראל שונות לחלוטין זו מזו . האחת היא מערכת פתוחה 
ותחרותית , האחרת היא מערכת מוגנת , סגורה מאוד , שיש בה ויסות , סבסוד 
ופיקוח הדוק . הבעיה היא , אומר רבושקה , שישראל עומדת להיחשף בתוך זמן 
קצר ללחצי תחרות כלכלית , אך אם תחליט לאמץ את הדגם של הונג קונג , יפקוד 
אותה גל של פשיטות רגל , אבטלה וזעזועים אחרים . כדי להסביר את בעיית המעבר 
של המשק הישראלי לדגם של הונג קונג , הוא מנתח את המתרחש במזרח - אירופה . 
ב1 בינואר הכריזה ממשלת פולין כי היא עומדת לשנות בן - לילה את השיטה הכלכלית : 
לבטל את כל הפיקוח על המחירים , למכור את כל נכסי המדינה , להניח לחברות 
לפשוט רגל , לאפשר לאינפלציה לדהור . לעומת זאת , ממשלת צכוסלובקיה נוקטת 
שיטה אטית יותר : לפני שמבטלים את הפיקוח על המחירים צריך להבטיח שהמשק 
לא ינוהל בידי מונופולים פרטיים , כלומר להבטיח תחילה שתהיה תחרות . מוקדם 
מדי , כמובן , לקבוע איזו משתי הגישות תצליח . אך מטעמים פוליטיים אפשר 
לטעון שהגישה המהירה יותר עדיפה , מפני שכל האינטרסים הקיימים עסקים מסובסדים , 
ביורוקרטים ממשלתיים , מנהלים ועובדים , איגודים מקצועיים כולם עומדים 
לסבול , כולם עומדים למחות , כולם עומדים להגן על עמדותיהם ועל משרותיהם . 
וככל שמושכים את העניין זמן רב יותר , יש יותר שהות להתנגדות הפוליטית 
להתארגן . לעומת זאת , אם עושים מהר את השינויים הכלכליים הנחוצים , לא 
תספיק האופוזיציה הזאת למנוע אותם . שינוי מיידי יאפשר למערכת הכלכלית לסדר 
את עצמה מחדש . אבל יש גם דרך לפעול יותר לאט . הדוגמה שרבושקה מביא היא 
צילה . משק זה מוגן מאוד במכסים גבוהים , אין תחרות פנימית , אין סחר 
חופשי . השיטה שנקטה צילה היתה להודיע מראש על מדיניות : כל המכסים על 
היבוא יבוטלו בתוך עשר שנים , כשהם מופחתים ב%01 לשנה , ובסופו של דבר 
יישאר מכס בשיעור של % 51 לכל היותר . פירוש הדבר הוא הודעה מראש לכל תעשיין 
כי בכל שנה תגבר התחרות בו , והודעה לכל עובד בתעשייה כי אם ילחץ להעלות 
את שכרו כך שמחיר המוצר יהיה גבוה ממחירו של היבוא המתחרה , ייפלט המפעל 
שלו ממעגל העסקים והוא עצמו יאבד את מקום עבודתו . ואכן , צילה היא היום 
המשק החזק ביותר באמריקה הלטינית . ארגנטינה מתנודדת , ברזיל נאבקת , 
אורוגוואי , פרגוואי , בוליוויה , ונצואלה כולן סובלות . בצילה אין 
כעת אינפלציה גבוהה , ויש בה צמיחה מהירה , אף כי מיד לאחר שהתוכנית הופעלה 
היה גידול מהיר באבטלה , משום שהחברות נאלצו לפלוט את העובדים המיותרים . 
תוכנית מוצהרת מראש על חיסול הדרגתי של כל המכסים ניתנת ליישום גם בישראל , 
אומר רבושקה . אבל יש לעשות גם רפורמה ממשית במסים , ולא בהדרגה משום 
שהתושבים ידחו את פעולותיהם עד שייחקק החוק . לפיכך הוא מציע להפחית מיד 
את שיעור המס המרבי על עסקים ועל יחידים ל%03 . כמו כן , יש לבטל מיד את 
החוק לעידוד השקעות הון , משום שהממשלה אינה צריכה לעסוק בחלוקת מענקים . 
צריך שתהיה " אווירת מסים נוחה " , כדי שמשקיעים יבואו לכאן להשקיע בכל 
תחום שבו הם סבורים כי יוכלו לייצר ולמכור על בסיס תחרותי . אבל הורדת המסים 
תחמיר את הגירעון בתקציב , נשאל רבושקה , והוא משיב : זו הסיבה שצריך 
לקצץ גם את הוצאות הממשלה בשיעור ממשי . ומה על גל העלייה ? הרי הממשלה 
זקוקה להכנסות כדי לממן את קליטתו . על כך משיב הפרופסור : בשנים הראשונות 
לקום המדינה היה שיעור העולים מכלל האוכלוסיה הרבה יותר גבוה , המסים היו 
הרבה יותר נמוכים , והעלייה נקלטה ביתר קלות מאשר היום . המשק עשה זאת , 
וחלקה של הממשלה בתוצר הלאומי הגולמי היה הרבה יותר קטן . הדבר התאפשר 
משום שעדיין לא נוהלה מדיניות רווחה כמו היום . וזו הבעיה המרכזית והיסודית 
של כלכלת ישראל : המדינה רוצה לקיים רווחה ברמה של צפון - אמריקה ומערב - 
אירופה , לרבות חינוך ציבורי , קצבאות ילדים , תוכניות שיכון ותוכניות 
פנסיה , וכל זה בשעה שההכנסה הלאומית לנפש קטנה ממחצית ההכנסה באמריקה ובאירופה . 
והפער ממשיך לגדול . אינכם יכולים להרשות זאת לעצמכם , אומר רבושקה , 
ולכן אתם חונקים את המשק למוות במסים . ב9891 נקטה הכנסת , בלחץ ההסתדרות , 
צעד מוטעה ודחתה את הצעות התקציב להטיל אגרת חינוך ודמי ביקור אצל רופא . 
אם תמשיכו לומר כי אינכם יכולים לקצץ בהוצאות הציבוריות , תגזרו על עצמכם 
להיות מדינה ענייה לעולם ועד . זה אחד הלקחים החשובים של מזרח - אירופה : 
הרעיונות של בעלת החברה על אמצעי הייצור , עידוד השוויון והבטחת התעסוקה 
ופיקוח על המחירים לא ייצרו סחורות ושירותים , כפי שהיו אמורים לעשות . 
הם ייצרו עוני . כל אדם במדינות אלה הוא עני באופן שווה , חוץ מההנהגה 
הפוליטית . וכעת כל מדינה מזרח - אירופית מחפשת דרכים להגיע לכלכלה קפיטליסטית . 
ואם מדברים על קליטת העלייה , ראוי שנשוב להונג קונג . ב8791 קלטו חמשת 
מיליוני התושבים בהונג קונג רבע מיליון מהגרים מסין . אבל הצמיחה הכלכלית 
היתה באותה שנה בשיעור של % 11 , בלי שום סובסידיה או תרומה מהמהגרים , 
וכולם מצאו עבודה . ולכל מי שטוען כי בהונג קונג הפועלים מקבלים שכר רעב , 
רבושקה משיב בהחלטיות : השכר בהונג קונג גבוה בהרבה מאשר בישראל . ההכנסה 
לנפש בהונג קונג מסתכמת כעת ב21 אלף דולר , לעומת כ000 , 8 דולר בישראל . 
להונג קונג אין שום סיוע - חוץ , ואילו ישראל מקבלת כ000 , 1 דולר סיוע 
לכל נפש . המשכורות בהונג קונג כה גבוהות , שתושביה מקימים את המפעלים 
בסין השכנה . הונג קונג עצמה היא במהותה משק של שירותים בלבד . המצב הקיים 
בישראל בלי גמישות בשכר ובתעסוקה , בלי הכנסות לכיסוי הרווחה , ועם מיסוי 
מדכא , קריאות חוזרות אל יהדות ארה"ב לתת יותר , לחץ פוליטי לדאוג לסיוע - 
חוץ גדול , בקשות של תעשיינים לערום מכשולים בפני היבוא מצב זה יכול להימשך 
שנה - שנתיים , אך לבסוף הכל יתמוטט . ועד אז , בכל שנה , 0151 אלף ממיטב 
האוכלוסייה יירדו לארה"ב . פרוף רבושקה נשאל אם בעצם הוא מציע לחולל מהפכה . 
בתשובתו הוא מציע להבחין בין הקיצוץ בהוצאות לרווחה , שאפשר לעשותו בהדרגה , 
לבין הפחתת המסים , שחייבים לעשותה עכשיו ובבת אחת . וכאן הוא מציע ללמוד 
מלקחיה של ארה"ב מהפחתת המסים ב18913891 . בשנה הראשונה הופחתו המסים ב%5 , 
ובכל אחת מהשנתיים הבאות ב%01 . מחקרים שנעשו מוכיחים כי האמריקאים דחו 
החלטות להשקיע והחלטות פיננסיות אחרות עד שתושלם הפחתת המסים . משום כך 
היה המשק האמריקאי שרוי במיתון בשנים 18912891 , ורק ב3891 החלה הגאות . 
צריך אפוא להפחית את שיעורי המסים בבת אחת לרמה הנהוגה בעולם , כ%03 . 
אסור לישראל ליפול קורבן ל"מנטליות של אובדן ההכנסות " . הפחתת מסים אמנם 
מקטינה את הכנסות הממשלה בטווח הקצר , אך היא גם מאיצה את הפעילות הכלכלית , 
ובדרך זו אפשר , בטווח הארוך יותר , להחזיר חלק מההכנסות שאבדו . לגבי 
המכסים , רבושקה ממליץ על הפחתה הדרגתית במשך חמש שנים , כאמור תוך כדי 
הודעה מראש . גם באשר לכל ההגבלות הלא - מכסיות , יש להודיע על לוח זמנים 
להפחתתן ולחיסולן . יש גם לדאוג שלא יהיה אי - יציבות בתחום המטבע . רבושקה 
ממליץ על הצמדת השקל למטבע - חוץ או לסל מטבעות , כדי להחזיר את האמון של 
הישראלים במטבע שלהם ולמנוע את בריחתם ממנו . ככל שישראל תדחה את המהפכה 
הכלכלית , כך היא תתקשה יותר להיכנס לשוק העולמי , אומר רבושקה . ככל 
שיעבור הזמן , תיתקל ישראל בקוריאה , טייוואן , סינגפור והונג קונג מתקדמות 
יותר , באירופה חופשית יותר , באזור חופשי בצפון - אמריקה , אולי עם מקסיקו , 
בגוש סחר במזרח - אסיה בראשות יפאן . ישראל תישאר מבודדת ומוגנת ותראה 
לפניה עולם של סחר חופשי . לפיכך , אין כל ברירה . יש לחולל את המהפכה 
הכלכלית . גם לזרם העולים חייבים לתת הזדמנות כלכלית להפעיל את כישוריהם , 
שאם לא כן יגבר הלחץ הפוליטי בארה"ב לאפשר ליהודי ברית - המועצות להגר לשם . 
והרי גל העלייה הזה הוא ההזדמנות האחרונה להגדיל בשיעור ניכר את האוכלוסייה 
היהודית בישראל ולדחוף אותה קדימה . 
