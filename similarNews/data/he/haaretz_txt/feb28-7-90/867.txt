עובדי תדיראן לא ישבשו היום את העבודה , לאחר שהנהלת החברה הודיעה לוועדי 
העובדים כי משכורת חודש פברואר שעוכבה עד כה , תשולם היום . הנהלת תדיראן 
גינתה את השיבושים שנגרמו אתמול משביתת העובדים במשך שעתייים . לטענת ההנהלה 
העיכוב בתשלום המשכורת נבע מקשיי הנזילות בהם נתונה החברה . ועדי העובדים 
הביעו אתמול חשש לגורלה של משכורת מרס , לנוכח מצוקת המזומנים של החברה . 
באסיפות עובדים שהתקיימו אתמול במפעלים , תקפו חברי הוועדים את קונסורציום 
הבנקים " המטיל טבעות חנק על תדיראן ואינו מחדש לחברה הלוואות שמועד פירעונן 
הגיע " . עם זאת הטילו הוועדים על ההנהלה את האחריות לתשלום המשכורות . 
