יוהנסבורג ( ע"ר וע"ץ ) . ממשלת דרום - אפריקה הודיעה אתמול , כי שלחה 
יחידות צבא למדינת החסות סיסקאי , על - מנת לשים קץ למעשי הביזה וההצתות , 
בעקבות הפיכת חצר בשבת , שבה הודח הנשיא לנוקס סבה . " העדיפות הראשונה 
כיום היא להחזרת הסדר והיציבות על כנם . לאחר מכן , נוכל לבחון את בעיית 
ההכרה במשטר החדש " , אמר שר החוץ פיט בותה בקייפטאון . קהל של אלפי אנשים 
התומכים בהפיכה שביצע הצבא של סיסקאי , יצא לרחובות . אלפי האנשים בזזו 
חנויות , העלו עסקים באש ותקפו בתי - חרושת . התוקפים טענו , כי רבים 
מן המפעלים הם בבעלות הנשיא המודח וידידיו בצמרת . לפי ההערכות התושבים , 
בבירת סיסקאי , בישו , הועלו עד כה באש 05 עד 06 בתי - חרושת ומאות בתי - 
עסקים וחנויות ברחבי מדינת החסות . שר החוץ הדרום - אפריקאי בותה אמר , 
כי מדיניות דרום - אפריקה כלפי סיסקאי תלויה ביחסם של התושבים : אם מחוללי 
המהפיכה אכן נהנים מאמון העם , המשטרה ועובדי המדינה דרום - אפריקה תכיר 
במשטר החדש . בינתיים , סיפר בותה , הודיע הנשיא המודח סבה לממשלת דרום - 
אפריקה , כי יחזור מהונג - קונג מוקדם ככל האפשר . בעת ההפיכה היה הנשיא 
בסיור בחו"ל , והוא נמצא עתה בהונג - קונג , שם הוא מקיים שיחות על קשרים 
מסחריים . בותה אמר עוד , כי סבה ביקש שהצבא הדרום - אפריקאי ידכא את ההפיכה , 
אולם לדבריו , ממשלת פרטוריה התעלמה מן הבקשה . קפידבינכמה מבתי - החרושת 
שהותקפו והועלו באש , לאחר ההפיכה בסיסקאי , הם בבעלות אנשי עסקים ישראלים 
וטייוואנים , שנמשכו למדינת החסות בגלל השכר הנמוך והסבסוד הכבד שמעניקה 
ממשלת דרום - אפריקה למשקיעים כך סיפרו אתמול תושבי סיסקאי ועדי ראייה . 
סיסקאי היא אחת מעשר מדינות החסות שהקימה ממשלת דרום - אפריקה לשחורים במסגרת 
מדיניות האפרטהייד . בריגדיר אאופא גקוזו , שהודיע על ביצוע הפיכה שקטה , 
ללא שפיכות דמים , ברדיו סיסקיי , בישר לאחר מכן בעצרת - עם כי הקים ממשלה 
של ארבעה קציני צבא , אשר תחתור לשילובה של סיסקיי בדרום - אפריקה . " אנו 
מצפים לעתיד חדש " , הוא אמר . גקוזו השתלט על מדינת החסות ביום ראשון לפנות 
בוקר . הוא טען שחולל את ההפיכה בגלל משטר הדיכוי המושחת של הנשיא הקודם 
סבה . לאחר שנודע על ההפיכה יצאו אלפים לרחובות בשירה וריקודים . אולם במהרה 
הפכו החגיגות להתפרעויות אלימות והמתפרעים תקפו בתי - חרושת , וכן אנשי 
צבא וכלי - רכב , שלטענתם קשורים בנשיא המודח סבה ובחבריו . 
