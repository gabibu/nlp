בית הדין הארצי לעבודה קיבל השבוע ערעור שהגיש המוסד לביטוח לאומי וקבע כי 
תאונה שאירעה למורה בשנת שבתון , אינה תאונת עבודה . מלאכי שושנה , סגן 
מנהל בית ספר בן צבי בלוד , שיצאה לשנת שבתון ב7891 , למדה במסגרת ההשתלמות 
שלה בבית הספר לפעילי הסתדרות על שם זלמן ארן . במסגרת ההשתלמות , נפגעה 
המורה בעת סיור שאורגן על ידי החברה להגנת הטבע . השופט עמירם רבינוביץ 
מבית הדין האזורי לעבודה בתל - אביב , קבע כי התאונה מוגדרת כתאונת עבודה , 
שכן המבחן הוא מידת הזיקה והענין של המעביד בהשתלמות . במקרה הנוכחי המורה , 
שלימדה מקצועות היסטוריה , גאוגרפיה וטבע , השתלמה בתחומים הקשורים בקשר 
אמיץ עם עבודתה . בית הדין הארצי לעבודה הפך את קביעתו של בית הדין האזורי 
ופסק כי עובד בחופשה ללא תשלום , בעת שיחסי העובד והמעביד מושעים , אינו 
מבוטח כנגד תאונות עבודה , ואינו יכול להיחשב לעובד . 
