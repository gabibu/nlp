, כאשר הכוחות הסובייטיים הדפו את חיילי הוורמאכט מפולין , נולד בחבל 
סקסוניה , כיום במזרח - גרמניה , תינוק יהודי . הזיכרונות הראשונים של 
אברהם בומה הם מבית היתומים . הוא אינו יודע מי היו הוריו ומה עלה בגורלם . 
הוא רק יודע שהיו יהודים , " ועבור היהודים בגרמניה באותה תקופה היתה 
רק דרך אחת לכבשנים " , הוא אומר . כאשר נפגשנו במזרח - ברלין , לא רצה 
בומה לספר על תקופת ילדותו . כל שהסכים לומר היה ששמו המקורי הוא אברהם 
אורי . את השם בומה קיבל מהמשפחה הנוצרית שאימצה אותו כאשר היה נער . כיום , 
שלושה שבועות לפני הבחירות הדמוקרטיות הראשונות שייערכו במזרח - גרמניה , 
בומה הוא כוכב עולה בשמי הפוליטיקה הגרמנית . " ואצלאב האוול שלנו " , 
מכנים אותו חבריו לאופוזיציה . ואכן , קווי הדמיון לנשיא צכוסלובקיה רבים 
מאוד : השפם הדק המטופח בקפידה , הסיגריה הנצחית , הרקע האינטלקטואלי , 
שנות המאסר הארוכות עקב התנגדות למשטר , והקיום בדוחק ובתנאי מחסור קשים 
עקב פיטורין חוזרים ונשנים ממקומות העבודה . " עד השבוע לא לבשתי חליפה 
מעולם " , הוא אומר . לאחר שסיים 01 שנות לימוד , השתלם בבנאות והתכונן 
בערבים קפמאליד4לבחינות הבגרות . בגיל 5 . 71 הצטרף מרצונו למפלגה הקומוניסטית . 
לאחר מספר שנים החל לעשות נפשות לרעיון ה"סוציאליזם בעל פני אנוש " מבית 
מדרשו של אלכסנדר דובצק . אז נאסר בפעם הראשונה . לאחר שחרורו הצטרף שוב 
למפלגה הקומוניסטית כי רצה להביא לרפורמה מבפנים , " כמו שעשה גורבצוב " , 
הוא מצטחק . הוא סיים את לימודיו באוניברסיטה בחוג להיסטוריה ועבד כמורה 
בתיכון . ב4791 פוטר ממשרתו ונאסר בפעם השנייה , לשנה וחצי . ב6791 חידש 
את חברותו במפלגה ועבד כעוזר נגר . לאחר מאמצים רבים הצליח להתמנות כמנהל 
תיאטרון , אולם לאחר שתי הצגות , על רקע אירועי הקמת תנועת " סולידריות " 
בפולין , הוא פוטר , ושב לעבוד בנגריה . לאחר זמן מה התירו לו לעבוד בספרייה . 
גם מעבודה זו פוטר לאחר שהצטרף לקבוצה שפעלה למען זכויות האדם . מאז עבד 
כעוזר גנן בבית - קברות , עוזר טבח ועובד ניקיון . לפני כחודש וחצי ייסד 
יחד עם קבוצה קטנה של חברים את המפלגה הסוציאל - דמוקרטית . עד עתה הצטרפו 
למפלגה יותר מ000 , 001 חברים . על פי סקרי דעת קהל עשויה המפלגה החדשה 
לזכות ברוב מוחלט של הקולות בבחירות בחודש הבא . הרקע היהודי עולה שוב ושוב 
בראיון : " עלי להודות לראש הממשלה הנס מודרו שהחל את הדיאלוג עם הארגונים 
היהודיים ומדינת ישראל , והשקיע מאמץ אמיתי בניסיון לפתור את שאלת הפיצויים 
לעם היהודי " , אומר בומה . כחלק מהפעילות שלו ושל חבריו מאז 8691 בנושא 
זכויות האדם , השלום והאקולוגיה , שם בומה דגש מיוחד על עניין השואה . 
הקבוצה צילמה באופן בלתי - חוקי סרטים על בתי העלמין היהודיים במזרח - גרמניה , 
שהוברחו והוקרנו במערב . מדי שנה בליל הבדולח קיימה הקבוצה טקסי זיכרון 
לקורבנות השואה . " ניסינו תמיד לטפח את הנושא היהודי , מתוך כוונה לזכור 
ולהזכיר את השואה " . בנושא הבוער של איחוד גרמניה אין דיעותיו של בומה עולות 
בקנה אחד עם השקפותיהן של מפלגות השמאל האינטלקטואלי במזרח - גרמניה . רבים 
מהאמנים , הסופרים ואנשי האקדמיה במדינה עדיין תומכים ב"דרך השלישית " 
דרך ביניים בין קומוניזם וקפיטליזם , תוך שמירה על קיום נפרד של מזרח - 
גרמניה . אולם בומה , בדומה לרוב המוחלט של תושבי מזרח - גרמניה , דווקא 
תומך באיחוד . לדבריו , יש לבצע בשלב ראשון איחוד מוניטרי מיידי , תוך 
שמירה על הזכויות הסוציאליות של תושבי מזרח - גרמניה . " אני בהחלט מודע 
למה שאנשים בהולנד או דנמרק עלולים לחשוב על גרמניה של 08 מיליון תושבים , 
בעלת פוטנציאל כלכלי כה גדול במרכז - אירופה . אנו חייבים להרגיע אותם " , 
אומר בומה . תהליך האיחוד לאחר הבחירות ברור כבר היום תוך זמן קצר תיערך 
פסגה של ארבע בעלות הברית ממלחמת העולם השנייה , יחד עם נציגי שתי הגרמניות . 
לאחר שייקבעו סידורי הביטחון תיערך ועידת הלסינקי בהשתתפות כל מדינות אירופה , 
ורק לאחר מכן יוכל להתבצע האיחוד . בומה צופה כי גם לאחר האיחוד יישארו 
חיילים של שתי המעצמות בשני חלקי גרמניה . נושא איחוד גרמניה , לדבריו , 
הוא רק חלק מהשאלה האירופית הכוללת : " הצכים ירצו להעלות את הרעיונות 
הפאן - סלאוויים , ההונגרים ירצו לדון בקשר עם אוסטריה , בריה"ם תיאלץ 
לטפל בבעיות הלאומים , ופולין תישאר מבודדת . איש אינו מעוניין בבית אירופי 
כזה , שהגג שלו עף ברוח ובקירותיו נפערים סדקים . כולנו חלק מאירופה , 
וכל צעד באירופה חייב להיעשות בהסכמה כוללת " . בומה חוזר לתקופת הפעילות 
המחתרתית ומכריז על העיקרון שצריך להנחות את פתרון השאלה הגרמנית : " הצלחנו 
להישרד כאופוזיציה במזרח - גרמניה בזכות תנועת סולידריות בפולין ואמנה 77 
בצכוסלובקיה . אם נשכח את בני בריתנו האירופיים , נבגוד בערכים המוסריים 
שאיפשרו את קיומנו " . אחד המכשולים המרכזיים בדרך לאיחוד גרמניה הוא נושא 
מעמדה הצבאי של גרמניה המאוחדת . הנשיא בוש והקאנצלר קוהל הסכימו בשבוע 
שעבר בפסגת קמף - דיוויד כי גרמניה המאוחדת חייבת להישאר בנאט"ו . ראש הממשלה 
מודרו מתנגד לכך בתוקף , ואילו בומה , כדרכו , רואה את הפתרון לסוגייה 
זו בהקשר הכלל - אירופי : " אני מקדם בברכה גרמניה ניטרלית בסוף התהליך . 
אולם להכריז על כך לפני תום המו"ם על פירוק החימוש בכל אירופה זהו דבר 
בלתי - אחראי . גרמניה ניטרלית תהיה רק בתוך אירופה חופשית מכלי נשק וממתיחות " . 
המצב הפנימי בימים אלה מוגדר על - ידי בומה כקטסטרופה . המו"ם עם הממשלה 
בבון קשה מאוד , וממשלת מודרו אינה גמישה . חברי הממשלה הנוכחית כבר נמצאים 
בעיצומו של מסע הבחירות שלהם , והם פועלים , בעצם , נגד מודרו . הדבר 
מקשה על פעולת הממשלה . לאחר הניצחון הצפוי של המפלגה הסוציאל - דמוקרטית 
בהנהגתו , רואה בומה צורך חיוני לנטרל את שליטתה של המפלגה הקומוניסטית 
במנגנון החברתי - כלכלי במזרח - גרמניה . " למפלגה הקומוניסטית היו 5 . 
2 מיליון חברים רשומים , אך צריך לזכור שכמו שבתקופה הנאצית היו רבים שלא 
התירו לילדים יהודים להיכנס למקלטים , למרות שלא היו חברים במפלגה הנאצית , 
כך היו רבים גם כאן שסייעו למשטר הדיכוי הקומוניסטי " . בקרב בני שיחו של 
בומה באוניברסיטאות ובעילית התרבותית במזרח - גרמניה מתעוררים רגשות תסכול 
על ההיבלעות המהירה של מזרח - גרמניה בתוך שכנתה הגדולה . רבים אף מכנים 
זאת בגלוי " אנשלוס " . גם בומה אינו מבין את האסטרטגיה של הקאנצלר קוהל 
בלחץ מתמיד לקידום מהיר של האיחוד , כמעט איחוד כפוי . " איני מבין את 
ההנהגה בבון " , הוא אומר . " הרי אנשלוס מהיר של מזרח - גרמניה לא יביא 
לתוצאות חיוביות " . בומה מודע בהחלט לקשיים העצומים הניצבים לפניו . על 
הממשלה החדשה שתקום לאחר ה81 במארס יפול נטל כבד ביותר כלכלה משותקת עקב 
זרם המהגרים הגובר מיום ליום , חוסר התפקוד של המערכות השלטוניות , וזיהום 
סביבתי מן הקשים בעולם . " אינני הולך לתפקיד של ראש ממשלה בשמחה גדולה 
מדי , אולם ניצחון של הסוציאל - דמוקרטים במזרח - גרמניה עשוי לה קפמאליד4יות 
הצעד הראשון לקראת ניצחון סוציאל - דמוקרטי בגרמניה כולה " . חמשת המחוזות 
ההיסטוריים המרכיבים את מזרח - גרמניה ברנדנבורג , סקסוניה , סקסוניה - 
אנהאלט , מקלנבורג , ותורינגיה נחשבו לפני עליית היטלר כמעוז של הסוציאל - 
דמוקרטים . אם אכן יוחלט על הקמת מועצה פדרלית משותפת לשתי הגרמניות , 
עשויים הסוציאל - דמוקרטים בראשות הנס יוכן פוגל , אוסקר לפונטיין , ואברהם 
בומה , לזכות בבחירות הכלל - גרמניות . בחודשים האחרונים הזדרזו המפלגות 
הפוליטיות החשובות במערב - גרמניה להקים מפלגות אחיות במזרח . הניסיון הסוציאל - 
דמוקרטי היה המוצלח ביותר , הרבה בזכות שיתוף הפעולה בין בומה לבין וילי 
בראנדט , שקצר התלהבות רבה בסיוריו במזרח . למרות חוסר ניסיונו בפעילות 
פוליטית גלויה ובתקשורת המונים , שוחה בומה כדג במימי הפוליטיקה הכלל - 
גרמנית . כיום ברור כי בומה לא יסתפק בהנהגת מזרח - גרמניה עד לפירוקה הצפוי 
תוך מספר חודשים . הוא נושא את עיניו הרבה מעבר לכך . 
