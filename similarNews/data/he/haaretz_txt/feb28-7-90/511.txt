מוסקווה , ( ע"ר ) . מיליוני בוחרים יילכו היום לקלפיות בשלוש הרפובליקות 
הסובייטיות החשובות ביותר , על רקע שינויים חברתיים ופוליטיים , אך נראה 
כי רוב הבוחרים אדישים , שכן עליהם לבחור בין מועמדים שרובם אינם מוכרים 
להם כלל . הבחירות ברוסיה , באוקראינה ובביילורוסיה מרכז האיזור הסלאווי 
של בריה"ם נערכות חודש לאחר שהמפלגה הקומוניסטית הסכימה לוותר על שלטונה 
המונופוליסטי . הבחירות נערכות בשעה שהפרלמנט שוקל תוכניות להנהיג משטר נשיאותי , 
ובשעה ששלוש הרפובליקות הבאלטיות מגבירות את המערכה למען חידוש עצמאותן . 
אולם בניגוד למערכה הסוערת שהתנהלה אשתקד לקראת הבחירות לפרלמנט , מגלים 
עתה רוב האנשים בחוצות הבירה עניין מועט בבחירות . " אינני בטוח מהי עמדתם 
של מועמדים אלה " , אמר תושב מקומי בשעה שהתבונן בשורה של כרזות המועמדים , 
שהודבקו על הקירות בקרבת השוק המרכזי של מוסקווה . יותר מ641 מיליון איש 
מחופי האוקינוס השקט במזרח הרחוק הסובייטי ועד ההרים בגבול צכוסלובקיה הם 
בעלי זכות בחירה בבחירות שבהן ייבחרו נציגים הן לפרלמנטים של שלוש הרפובליקות , 
והן לסובייטים - מועצות מקומיות בערים ובכפרים . מנהיגי המפלגה , ובכללם 
שני חברים בפוליטביורו , צריכים להבטיח את ניצחונם בבחירות המקומיות שנערכות 
לראשונה בשלוש הרפובליקות , אחרת יאבדו את מקומם . הנשיא גורבצוב , שאיננו 
מועמד באף לא אחת מן המערכות הניטשות היום , ישתמש כנראה בתוצאות כדי להמשיך 
במבצע טיהור המפלגה מאנשי המנגנון המייצגים את הקו הנוקשה . אך הוא מסתכן 
גם בכך שבעלי בריתו יובסו על ידי רפורמיטסים רדיקלים או לאומנים , כפי שקרה 
לא אחת בבחירות שהתקיימו כבר בליטא , בלטוויה ובאסטוניה . במוסקווה התחילו 
פועלים בעבודה קדחתנית להשלמת מגרשי חנייה בשכונה שבה רץ ראש העיר , ולרי 
סייקין , כמועמד למועצת העיר המונה 894 חברים . רבים מבעלי המכוניות נשבעו 
כי לא יצביעו עד שייבנו מגרשי חנייה . בסתיו אשתקד חסם סייקין את התוכנית , 
אך בפברואר הוא נתן הוראה להמשיך בדחיפות בעבודה . הפועלים הזדרזו כל כך 
עד שהם הניחו אספלט על השלג . ברוסיה , שהיא הגדולה ביותר מבין 51 הרפובליקות 
של בריה"ם , מתמודדים יותר מ000 , 7 מועמדים על 860 , 1 מושבים בפרלמנט . 
אלפים נוספים מבקשים להיבחר למועצות מקומיות . בטאון הממשלה " איזווסטיה " 
אישר במאמר מערכת בעמודו הראשון , כי מערכת הבחירות וריבוי המועמדים עלולים 
לבלבל את הבוחרים . " יש פחות מדי מידע כדי לקבל החלטה מיושבת , אין מספיק 
נסיון , יותר מדי רעש , יותר מדי אחריות . אולם הפרסטרויקה הבטיחה לראשונה 
מזה עשרות שנים , כי השלטון הפוליטי תלוי במשירין ברצונו של העם " , נאמר 
ב"איזווסטיה " . המונים השתתפו לפני שבוע בעצרות בחירות ברחבי המדינה כדי 
לדרוש את החשת הרפורמות ואת התפטרותם של מנהיגים בכירים של המפלגה הקומוניסטית . 
אולם זו לא היתה הבעת התעניינות במערכת הבחירות , כי אם מורת רוח גוברת 
והולכת מן הרפורמות של גורבצוב ומן המשטר הקומוניסטי . קפידבינלונדון ( 
ע"ר ) . חבר הסובייט העליון בוריס ילצין אמר כי יש סימנים שנשיא בריה"ם 
מיכאיל גורבצוב נהפך לרודן . ילצין קרא לפרלמנט חזק יותר כדי להגביל את 
סמכויות הנשיא . ילצין , אחד המבקרים החריפים ביותר של גורבצוב , אמר בראיון 
בטלוויזיה הבריטית כי המנהיג הסובייטי התאהב יותר מדי בשלטון , ואיננו מסוגל 
לסבול ביקורת . עם זאת אמר כי גורבצוב עלול לאבד את שלטונו תוך שנה , אם 
תכנית הרפורמות שלו לא תניב שיפור ברמת החיים בברית - המועצות . ממוסקווה 
נמסר כי הוועד המרכזי של המפלגה הקומוניסטית יתכנס ב11 במארס , כדי לדון 
במועמד לכהונה החדשה של נשיא המדינה . תפקיד הנשיא בעל סמכויות מקיפות נוצר 
למעשה במיוחד עבור גורבצוב . בידיעה , ששודרה ברדיו מוסקווה , לא נאמר 
במי יבחר הוועד המרכזי כמועמד לנשיאות החדשה . אנדרי אורלוב , סגן יו"ר 
הוועדה הממשלתית לרפורמה כלכלית , מסר כי בימים הקרובים יפורסמו צעדים ראדיקליים 
נוספים , כדי לטפל בתסיסה החברתית הגוברת והולכת ובמחסור בתחום הכלכלי . 
אורלוב אמר כי צעדים אלה נועדו להחיש את הרפורמות , כדי להתגבר על המחסור 
במוצרי צריכה בסיסיים ובהידרדרות בכלכלה . " אנו חייבים לספק מיגוון בסיסי 
של מצרכי מזון זולים כדי להפיג את המתיחות החברתית , ואנו חייבים לדאוג 
כי מוצרים אלה יחולקו ברחבי המדינה , אולי על ידי הפעלת אמצעי תחבורה של 
הצבא " , אמר . בינתיים נמשכות התקריות בדרום בריה"ם . מיליון איש התאספו 
בבאקו , בירת אזרבייגאן , כדי להתאבל על ההרוגים כתוצאה מפעולת הצבא בעיר . 
פועלים בשלושה מיכרות פחם בעיר האוקראינית דונטסק , פתחו בשביתה בדרישה 
להדיח את ההנהגה הפוליטית המקומית . באיזור זה היו שביתות נרחבות בקיץ שעבר . 
