" די לציונים , די לשקרים . מנהיגות שחורה עולה באופק " , קראו באחרונה 
באוניברסיטת קולומביה כמה מפגינים שהילכו בעיגול , נושאים שלטים בידיהם 
ומוגנים היטב בקווי הגנה משטרתיים . מהעבר האחר של הכביש צעקו משתתפי הפגנת - 
נגד , גם הם מוגנים על - ידי שוטרים : " אושוויץ לא עוד , בוגדים לא 
עוד , אויב הציבור לא עוד " . המוזר בשתי ההפגנות האלה , שנערכו מחוץ 
לבניין שבו התקיימה הרצאתו של אמן הראף המכונה פרופסור גריף , היה ששתיהן 
עסקו בתמיכה או בהתנגדות לציונות , בעוד שהנושא שעליו נקרא המרצה לדבר היה 
שוויון זכויות לשחורים באמריקה , במסגרת " חודש ההיסטוריה השחורה " שהוכרז 
בפברואר ברחבי ארצות - הברית . איך הגיעה הציונות , תנועה שהוקמה בשלהי 
המאה הקודמת במזרח - אירופה כדי להחזיר את העם היהודי למולדתו במזרח התיכון , 
להיתפס כאן כאויבת העיקרית של השחורים , מיעוט אתני שהובא מאפריקה לאמריקה 
כדי להיות עבדי האדון הלבן ועתה הוא מחפש את עצמו בחברה האמריקאית לקראת 
סוף המאה העשרים ? התשובה לכך היא אחד הספיחים היפים פחות של התעצמות הגאווה 
העצמית בקרב השחורים בארה"ב בשנים האחרונות : אצל שחורים רבים , בהנהגה 
וברחוב , נתפסים היהודים האמריקאים , שבעבר היו שותפיהם במאבקים על זכויות 
האזרח , כאויב המייצג את הממסד הלבן המנצל . כתוצאה מכך גוברת האנטישמיות 
בקרב שחורים . מקרהו של אמן הראף ריצרד גריפין , הידוע בכינויו פרוף גריף , 
וההפגנות שליוו את הופעתו באחרונה באוניברסיטת קולומביה , ממחישים מצב 
זה . פרוף גריף הוא חלק מלהקת ראף בשם " אויב הציבור " . בראיון שנתן לפני 
שנה ליומון " ואשינגטון טיימס " , אמר גריף בין היתר , כי " היהודים אחראים 
למרבית הרשע בעולם " , ואף הוסיף , כפרופסור אמיתי , " ואנחנו יכולים 
להוכיח זאת " . דבריו של הנער בן העשרים - ומשהו , שככל הנראה אינו בעל 
רמת חינוך פורמלי שתקנה לו משרה כמו זו המשתמעת מכינויו , עוררו סערה ציבורית 
שהדיה עדיין נשמעים בעיתונות ובוויכוחים שונים . הסיבה לכך היא הפופולריות 
של הלהקה שהוא חבר בה , בעיקר בין שחורים צעירים , שמוסיקת הראף היא בשבילם 
מה שהרוקנרול היה להיים של שנות הששים . הראף הוא סגנון מוסיקלי המבוסס על 
דיבור מהיר וקצבי , על רקע מוזיקה מוקלטת המספקת את המקצב הריקודי המקפיץ , 
שגרם לפופולריות שלו בדיסקוטקימקפמאליד4רבים . המוסיקה הזאת מדברת במיוחד 
אל לב שחורים , וכמו הגז , הבלוז והרוקנרול בתחילת דרכם , לבנים מתקשים 
ליצור בסגנון מצליח זה . בשנים האחרונות , עם עליית המודעות הפוליטית בין 
שחורי ארה"ב , היה הראף , לפחות בפי כמה מאמניו החשובים , לפוליטי יותר 
ויותר . קפמאבין " פאבליק אנמי " ( אויב הציבור ) היא אחת מלהקות הראף 
החשובות , המצליחות והפוליטיות ביותר . אפשר היה לשמוע קטע מהמוסיקה שלה 
בסרטו הקונטרוברסלי של ספייק לי " עשה את הדבר הנכון " , המועמד לכמה פרסי 
אוסקר השנה . מלות השירים של הלהקה טעונות מסרים פוליטיים , שרבים מהם עוסקים 
בכוח שחור , גאווה שחורה והעוול שנגרם על - ידי הממסד הלבן לשחורים . בשיר 
" הילחם נגד הכוח " , הכלול בסרטו של ספייק לי , מוזכר אלוויס פרסלי כגזען . 
גריף היה חלק מהאקט הבימתי של הלהקה ו"השר לענייני תקשורת " שלה . אולם 
אחרי פרסום הראיון אתו ב"טיימס " במאי 98 , הודיע מנהיג הלהקה , קארלטון 
רידנאור ( " צאק ד " ) , על פיטורי גריף ולאחר מכן על פירוק הלהקה , 
בגלל הסערה הציבורית שהתעוררה . אבל כעבור כמה חודשים כינס רידנאור מסיבת 
עיתונאים שבה הכריז שהלהקה מעולם לא פורקה , ואף ביטל את פיטוריו של גריף 
ממנה . הוא הודיע שגריף יחדל לשוחח עם התקשורת וישמש מעתה כמקשר עם הקהילות 
השחורות בפרויקטים חינוכיים של הלהקה . בשיחה שקיימתי אז עם לילה טורקאן , 
דוברת הלהקה , היא התקשתה להסביר מהם הפרוייקטים הללו ומה בדיוק יהיה תפקידו 
של גריף בהם . כשנשאל לדעתו על דבריו של גריף בראיון , אמר צאק ד : " גריף 
אינו אנטישמי . הוא נפגש עם יהודים אתיופיים כמעט כל חודש . עיקר טענותיו 
היו נגד ישראל ומעורבותה בדרום - אפריקה , הפוגעת בעמו . אבל אי - אפשר 
להאשים יהודים במעשי ישראל " . להגנתו של גריף התייצבו מיד פעילים שחורים 
בעלי התבטאויות אנטי - יהודיות ואנטי - ציוניות משלהם , כמו לואיס פאראקאן 
ואחרים . נוכח כל האירועים האלה התעוררה סערת מחאה עם הזמנתו של גריף לקולומביה . 
הוא הוזמן על - ידי " ארגון הסטודנטים השחורים " , אגודת סטודנטים בקמפוס 
של קולומביה , כדי להרצות בפני חברי האיגוד ושאר הסטודנטים . איגודי סטודנטים 
יהודים מחו על הזמנתו של מי שנתפס על - ידם כמפזר רעיונות אנטישמיים . הנהלת 
האוניברסיטה סירבה לצנזר את ההופעה , כחלק ממדיניותה שלא להגביל את חופש 
הביטוי בקמפוס . כמה ארגונים האחראים להקצבת כספים לאיגודי סטודנטים החליטו 
להסיר את תמיכתם מ"ארגון הסטודנטים השחורים " . אחרים חזרו בהם מהסרת התמיכה 
אחרי שהואשמו בסתימת פיות . שעתיים לפני ההופעה נערכה בקמפוס הפגנת ענק , 
שמספר משתתפיה הוערך ב005 , 1 . מטרת ההפגנה , כפי שנאמר בנאומו של אחד 
המארגנים , גק גרינברג , דקאן קולומביה - קולג , היתה להילחם בגזענות 
על כל צורותיה . בתום ההפגנה התכנסו באולם פרנק אלטשול ( ע"ש תורם יהודי ) 
בקמפוס כ004 איש שהצליחו לקנות כרטיסים לאירוע ( הכרטיסים נמכרו בתוך שעתיים , 
יומיים לפני ההופעה ) , כדי לשמוע את דבריו של ה"פרופסור " . העיתונות 
ושאר הגורמים שבאו לחזות בהופעה לא הורשו להיכנס לאולם , ואפילו אלה שרצו 
להיכנס לבניין נדרשו להציג תעודת סטודנט . לפי עדותם של אלה ששמעו את ההרצאה , 
או חלקים ממנה , גריף לא התייחס לסערה האנטישמית שעוררו דבריו , אלא לשאר 
ההיבטים של הכוח השחור . אחד מהמאזינים , סטונדט שחור לכלכלה , אמר ביציאה : 
" האיש הזה הוא סתם אידיוט " . אבל מחוץ לאולם נותרו שתי ההפגנות שתוארו 
לעיל , ונמשכו הוויכוחים בין סטודנטים שהתנגדו להזמנת המרצה לבין תומכיו 
של גריף . שתי הקבוצות העיקריות , שהופרדו כאמור על - ידי המשטרה , סימנו 
את העמדות הקיצוניות ביותר . בצד אחד עמדו מפגיני " הארגון להגנה יהודית " 
בראשות מרדכי לוי אחד משני פלגים שנותרו בארה"ב עם פירוק " הליגה להגנה 
יהודית " אחרי עזיבת מקימה , חבר - הכנסת לשעבר מאיר כהנא . אלה השוו 
את פרוף גריף ואוהדיו לנאצים וקראו להם גזענים , כשהם מקללים את היהודים 
שבין תומכי " אויב הציבור " . בצד שני היו אוהדי " מפלגת האיחוד " , מעין 
כת פוליטית ניו יורקית המוחה על אי - צדק כלפי מיעוטים ומעמידה נציגים במערכות 
בחירות , שהמפורסמת בהם היא ליאונורה פולאני , המועמדת בבחירות האחרונות 
לנשיאות ארה"ב ולראשות עיריית ניו יורק . בין שתי קבוצות המפגינים התווכחו 
סטודנטים בקולניות , כשהעיתונאים והצלמים הרבים מתעדים את האירוע . הקרע 
בין יהודים לשחורים , הם ידעו , הוא חומר עיתונאי חם , במיוחד בניו יורק 
שבה רבה חשיבותן של שתי הקהילות הללו . פרדי דד ( מת ) מלהקת הראף " בראון 
אקס וסי - גי - בי - פי " , אמר כי " התקשורת , היהודים והציונים נאספו 
יחד " כדי לפגוע בגריף . חברו ללהקה , " קראון ראפר גי - סי " , אמר 
שהוא עצמו אינו שונא יהודים . הוא מתנגד לציונים . " הציונות " , הוא 
הסביר לי בסבלנות , " היא תנועה פוליטית מיליטריסטית . הציונות אינה יותר 
טובה מהנאציזם " . לדברי גי - סי , הוא למד על הציונות מידידו , פרוף גריף . 
" הוא לא אדם בעל מערכת דעות מוצקה , אך הוא יודע היסטוריה היטב . 
גריף פתח את התן " ך , את התורה ואת הקוראן , ושם הוא למד את כל הדברים 
האלה " . גי - סי אמר שגריף אינו אנטישמי , אלא מתנגד לתנועה היהודית הקיצונית . 
הוא עצמו הצטרף , לפיכך , לקריאה של אנשי " מפלגת האיחוד " נגד הציונות 
ובעד מנהיגות שחורה . גייל פק , שהיתה בין אלה שהילכו במעגל בהפגנה הפרו - 
שחורה , נשמעה כמי שמקורות המידע שלה על הציונות הם מאוחרים יותר מאשר התורה 
והקוראן . " הציונות מנסה לייצג את הקהילה היהודית באמריקה " , היא הסבירה . 
היא יהודייה בעצמה , ולדעתה הציונות מייצגת גזענות . " הציונות לא מייצגת 
את העם היהודי . הציונים מנסים להכתיב ליהודים איך לחשוב . הציונות לא 
תומכת בעם היהודי , אלא ברצח העם השחור " . הכוונה , כמובן , היא לשיתוף 
הפעולה בין הציונות לדרום - אפריקה . במסמך מ88 של ועדת הפיקוח מטעם האו"ם 
על שיתוף פעולה עם דרום - אפריקה , נמצאה ארה"ב במקום הראשון . במקום השני 
היתה שוודיה , וישראל היתה בעשירייה השנייה . אבל מכיוון שהתקשורת האמריקאית 
ממעטת להתרכז בקשריה של מדינת האפרטהייד עם שוודיה , אף אחד כאן לא החשיב 
אותה לאויבת המנהיגות האמריקאית השחורה . כפי שאפשר להבין מדבריהם של אוהדי 
גריף , שנאת הציונות שלהם אינה מוזנת בהרבה ידיעה על התנועה הזאת . כמו 
רבים אחרים כאן , הם מכירים הרבה יותר טוב את יהדות ארצות הברית , והכעס 
שלהם מופנה הרבה יותר נגד הממסד היהודי מאשר הממסד הישראלי . רבים מהם אף 
יתקשו להצביע , אם יישאלו , על הקשר בין ישראל לציונות . " מי שולט בהוליווד ? 
מי ייסד את הוליווד ? מי שולט בתקשורת ? מי מביא לנו את הסמים מפנמה , 
מנורייגה ? " את סדרת השאלות הרטוריות הללו , שהתשובה עליהן היא " היהודים " , 
העלה פרד קנאבל , שחור שהיה לבוש כמו רבים כאן בצבעי ירוק - צהוב - חום 
ושאר סימני ההיכר של הזדהות שחורי ארה"ב עם אפריקה . קנאבל השתתף בהפגנה 
האנטי - ציונית , ואחרי כמה פרובוקציות מעיתונאימקפמאליד4ומסטודנטים יהודים 
בקהל , פתח בהתקפה לא - מרוסנת על יהדות אמריקה , שהיתה מלווה בכל הסממנים 
האנטישמיים הקלאסיים . הוא לא ניסה , כמו רבים כאן , להסוות את שנאת היהודים 
שלו באנטי - ציונות . את הכעס שלו מסבירים משקיפים אחדים בהיותו בן לעדת 
מיעוטים שקופחה במשך מאות שנים באמריקה ושרבים מבניה ממשיכים לעמוד בתחתית 
הסולם החברתי , הרואה מיעוט אחר כובש עמדות - כוח . הצלחתו של המיעוט היהודי , 
אומר ההסבר הזה , לא רק שאינה מוסתרת , אלא מזדקרת לעין על רקע הפשע והסמים 
הפוגעים בשחורים בממדים הולכים וגדלים . 
