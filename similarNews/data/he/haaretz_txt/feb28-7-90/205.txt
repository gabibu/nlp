משטרת ירושלים איפשרה לפני מספר ימים לגורם יהודי לסייר על הר הבית . זו 
פעם הראשונה מאז נעשה ניסיון הפיגוע בהר הבית , בינואר 48 , על ידי חבורת 
ליפתא , שהמשטרה מאפשרת לגורם יהודי שאינו נמנה על גורמי הביטחון , לסייר 
בחלק המזרחי של הר הבית . מדובר בארכיאולוג דורון חן , המבקש להגיש לרשויות 
המוסמכות הצעה לביצוע פרויקט של חפירות ארכיאולוגיות בצידו המזרחי של הר 
הבית , בתוך החלק המשתרע בין הפינה הדרום מזרחית של ההר ועד לשער הרחמים . 
בגלל הרגישות הרבה של העניין , נשמר דבר סיורו של הארכיאולוג בסוד , אולם 
אתמול נודע הדבר לסופר " הארץ " . הסיור נועד לאתר במדויק את השטחים שבהם 
יוצע לחפור . ככל הידוע לא מתואם דורון חן עם שלטונות הוואקף , או עם השלטונות 
הישראלים , אולם בדעתו לקיים תיאום כזה . סופר " הארץ " מציין כי מאז 
ניסיון הפיגוע בהר הבית ע"י חבורת ליפתא , התייחסה המשטרה לאזור המזרחי 
של הר הבית כאל שטח ביטחון ובקשות שונות לסיורים לימודיים ואחרים באזור נדחו 
פעם אחר פעם . סיורו של הארכיאולוג חן באזור זה באישור המשטרה , מהווה משום 
כך תקדים ראשון לאחר שש שנים . 
