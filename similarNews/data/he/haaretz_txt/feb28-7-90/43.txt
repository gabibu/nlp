הגיוני היה , שכשמצהירים על כוונה להידבר ומדברים על הסדר שלום עם הפלשתינים , 
שהמהלך המתבקש מכך הוא שיינתן צו לפתיחת האוניברסיטאות ולא להפך . אבל 
כמו רבים ממהלכיה של ישראל שסותרים כל היגיון , מנוגדים לצדק ועומדים בסתירה 
מוחלטת לעתים להצהרותיה , כך גם בעניין זה . הקריאו בפני את הצו , שבו 
כתוב שצו הסגירה של האוניברסיטה מוארך בעוד שלושה חודשים , מעבר ל62 החודשים 
שהאוניברסיטה כבר סגורה . נאמר לי שיינתן היתר לפתוח בהדרגה מכללות בגדה 
וקצב מתן ההיתרים יהיה תלוי בהתנהגות הסטודנטים ובאיזו מידה יידעו לשמור 
על השקט . במידה והשקט יישמר במכללות , יגשו למתן היתרים לפתיחת האוניברסיטאות , 
אף זאת בהדרגה . אין שום הצדקה מוסרית בעולם לסגור מוסד לימודי חינוכי . 
איך אתם בישראל הייתם מגיבים לו היו סוגרים לכם אוניברסיטה לשנתיים ומונעים 
לימודים מאלפי סטודנטים ? הפגנות אלימות יש גם באוניברסיטה העברית . מישהו 
חשב לסגור אותה בגלל זה ? הסטודנטים , כחלק מכלל האוכלוסיה בשטחים , הגיבו 
כנגד הכיבוש , בכך הם לא יוצאי דופן משאר האוכלוסיה . מי שבא לאוניברסיטה 
בא ללמוד , אם היו סטודנטים שמחוץ לכתלי המוסד שהשתתפו בפעולות מחאה או 
נקטו באלימות , אין זה מצדיק סגירה מוחלטת של כלל האוניברסיטאות . זו ענישה 
סביבתית שאיש בעולם הנאור לא יקבלה . הצעד הזה מוכיח כי כל - כולו לא נועד 
אלא למנוע השכלה מהפלשתינים , כחלק ממסע הדיכוי ושלטון הכיבוש . סטודנטים 
מטבעם הם בעלי מודעות ורגישות . הם גם מפגינים נגדי ונגד ההנהלה . האם מאז 
שסגרו את האוניברסיטאות , האלימות בשטחים נבלמה ? התמונות המוצגות מדי 
ערב בטלוויזיה הן התשובה . הטענה הזו היא כל כך מגוחכת , שמי שמכיר את 
המציאות בשטחים לא מתייחס אליה ברצינות . המרצים שמרו קשר עם תלמידיהם . 
מתקיימות פגישות בבתים פרטיים , בעיקר עם תלמידים שנמצאים על סף סיום לימודיהם 
וזקוקים להנחיה בעבודות - גמר לשם קבלת תואר . יש לזכור שמונעים מהמרצים 
והסטודנטים כל גישה לספרייה ולמעבדות . להערכתי עזבו כאלפיים מכלל כ81 אלף 
הסטודנטים בגדה . יש לנו קשר עם כמה אוניברסיטאות בחו"ל שהזמינו מרצים וסטודנטים 
שלנו אליהן . אבל זה לא פתרון . לכל אדם יש זכות בסיסית ללמוד בארצו . 
יש כאלה שפשוט חוששים שהשלטונות לא יתירו להם לחזור . יש קולות תמיכה . 
למשל , שלשום התקיימה בירושלים מסיבת עיתונאים משותפת לארגוני סטודנטים 
ומרצים ישראלים ופלשתינים בדרישה לפתוח את האוניברסיטאות . אבל זה בהחלט 
לא מספיק . אני מצפה מאנשי אקדמיה שישמיעו קול מחאה חזק יותר . הם חייבים 
ללחוץ יותר כך שגם שר הביטחון , יצחק רבין , ירגיש בלחץ וייאלץ לשנות את 
מדיניותו הפסולה . יכולתה של הנהלת אוניברסיטה מוגבלת ומצומצמת . אין היא 
יכולה להכתיב התנהגות סטודנטים מחוץ לקמפוס . 
