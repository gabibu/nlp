הצעת חוק פרטית של ח"ך אמנון רובינשטיין ( שינוי ) שנועדה למנוע מינויים 
פוליטיים , תידון בהקדם בוועדת חוקה חוק ומשפט של הכנסת , במטרה לסיים 
את החקיקה בנושא תוך זמן קצר ככל האפשר . בכך נענה יו"ר הוועדה , ח"ך אוריאל 
לין , לפנייתו של ח"ך רובינשטיין , לתת קדימות ודחיפות להצעת החוק . רובינשטיין 
אמר , כי בכך ייסתם הגולל על ניסיונות השרים לבצע מינויים פוליטיים , על - 
מנת לקדם ולחזק את מעמדם במרכז מפלגתם . הצעתו של רובינשטיין , שאושרה בשבוע 
שעבר בקריאה טרומית , קובעת כי ייאסר על עובדים ונושאי משרה בשירות המדינה , 
להשתתף בבחירת מועמדי מפלגה ברשימה לכנסת , בכל מקרה בו השר שמינה אותם 
הוא אחד המועמדים . חברי הכנסת רובינשטיין ולין הסכימו , כי יש לשים קץ 
לתופעה זו , שהגיעה לשיא חדש בפרשת רשות שמורות הטבע . התופעה מביאה לאפליה 
לרעה של עובדי מדינה חסרי קשרים פוליטיים , ומביאה לשירות המדינה אנשים 
חסרי כישורים , תוך עיוות הדמוקרטיה הפנימית במפלגות , אמרו השניים . 
