מכוניתו של שר הביטחון , יצחק רבין , הותקפה אתמול באבנים במהלך סיור שערך 
במחנה הפליטים גבאליה . האבנים פגעו במכונית בה נסע רבין אך לא חדרו פנימה . 
יחד עם השר היו במכונית סגן הרמטכ"ל האלוף אהוד ברק וכן קציני צה"ל בכירים . 
בביקורו במאחז צה"ל בגבאליה פגש רבין חיילים שהתלוננו באזניו על כך שאנשי 
ארגון אונר"א ממשיכים להערים קשיים על פעולתם . השר השיב לחיילים כי בכל 
מקרה עליהם להגיש תלונה ולדווח לפיקוד ברצועה וכל תלונה כזו תטופל . כמו 
כן שוחח השר עם טירונים של חטיבת גולני המשרתים במחנה . 
