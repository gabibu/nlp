ביקורת קשה ביותר על שר האוצר שמעון פרס וסגנו יוסי ביילין בכל מה שקשור 
לקליטת העלייה , הושמעה אמש בישיבת מזכירות הליכוד שהתכנסה לראשונה מאז 
פיצוץ ישיבת מרכז הליכוד . הישיבה , בניהולו של שר החוץ משה ארנס , התקיימה 
בנוכחותם של השרים תומכי ראש הממשלה מחד , ותומכי מחנה החישוקים . במזכירות 
הליכוד נטען אתמול כי פרס וביילין עושים שימוש פוליטי בנושא קליטת העלייה . 
הדוברים הדגישו כי יש להביא לביטול ועדת התיאום הבין - משרדית בנושא קליטת 
העלייה בראשותו של סגן שר האוצר . למעשה , קיימה מזכירות הליכוד דיון 
בנושא קליטת העלייה , בעקבות מסקנות ועדה שדנה בנושא זה בראשותו של יו"ר 
ועדת העלייה של הכנסת , ח"ך מיכאל קליינר . קליינר ממליץ להכריז על תקופת 
חרום של שנתיים בהם יוקפאו כל תקציבי הפיתוח וכל ההוצאות הציבוריות במדינה , 
שאינם קשורות לתעסוקה ולעלייה . את הביקורת הקשה ביותר בנושא זה השמיע השר 
דוד לוי , תוך התקפה קשה ביותר כלפי שר האוצר שמעון פרס , אך גם תוך שליחת 
חצי ביקורת לעברו של ראש הממשלה יצחק שמיר . בין היתר הגדיר לוי את קליטת 
העלייה כחידלון גדול . " אני צריך להתחנן לפרס לקבל תקציבים לבניית דירות 
שבהם ישוכנו העולים . אני צריך להתחנן אליו , למנוע מחדל קליטה איום . 
אני מזהיר מפני יום שחור , בו ישרפו עולי ברית המועצות צמיגים בעת שייגמר 
המלאי המצומצם של הדירות . אז הרי תהיה תבערה , וכולם ידעו מי הם האחראים " , 
אמר לוי . ח"ך רובי ריבלין קרא להפסיק את מעורבת היתר של יוסי ביילין בנושא 
הקליטה ולהעביר את הטיפול באופן בלעדי למשרד הקליטה ולמשרדים הנוגעים בדבר . 
השר קצב הציע לבטל לגמרי את ועדת ביילין . השר רוני מילוא הביעדאגה ממגמת 
האוצר לרכז את העולים במרכז הארץ , אותה הגדירה כחמורה ביותר . " רק 
פיזור העולים בארץ יחזק את המדינה , את עיירות הפיתוח וגם יגרום לקליטה 
טובה ואנושית יותר " אמר רוני מילוא . 
