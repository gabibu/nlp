אילו זקף את קומתו והוסיף להליכתו קצת יותר ביטחון עצמי , אפשר היה לומר 
שאיציק חנונא הוא אדם נאה . אין סיבה שבחורה חיננית לא תפנה אליו את מבטה 
ברחוב . אלא שדבר כזה לא קרה מעולם , כי איציק חנונא אינו מטייל ברחובות . 
הוא מעדיף להסתגר בדלת אמותיו , בכוך חסר - חלון בבית הוריו בגבעת אולגה . 
וכמו לא די בכליאה עצמית זו , עדיין נשאלת השאלה : מי בעצם נושם בגופו ? 
פעמים הוא נושם בכבדות , כי הקצרת מחשקת את גרונו . בוודאי אין זה אותו 
אדם שאמו , ויולט חנונא , ביקשה להביא לאוויר העולם לפני כ62 שנים . די 
בהיכרות של כמה שעות כדי להבין שנפשו של איציק נצורה בגופו כמו במגדל סגור 
של חושך ודממה , ומשם היא שולחת זעקה גדולה : " הצילו " . אין זו תחינה 
לרחמים , אלא קריאה נואשת לקשר עם הזולת . כשאינה נענית , יורד עליו ענן 
כבד של דיכאון . המוהל היה הראשון שחשב שמשהו לא בסדר עם הילד הזה , אך 
איש לא שם לב לדבריו . " רק כשהיה תינוק בן ששה שבועות , ובגלל מחלת הברונכיטיס , 
הבאנו אותו לבדיקה . דודתו שאלה אם לא כדאי לפנות גם למומחה עיניים " , 
מספרת ויולט . " הלכתי לד"ר בכנר בחדרה ; הוא עשה את הבדיקות הדרושות 
ואמר : גברתי , הילד הזה אינו רואה ולעולם לא יוכל לראות . כך אמר , 
פשוט כך , ואני חשבתי שהנה , הנה חרב עולמי . אחר כך האמנו שאולי יקרה 
נס . אישפזנו אותו בבית - החולים בילינסון . הרופאים עשו ככל יכולתם , 
אך נראה שהדבר היה מעבר לכל יכולת . הבנתי שזהו זה , ושעלינו להשלים עם 
גזירת הגורל " . מובן שאלו הן רק מלים מן השפה אל החוץ , כי יש סבל שאי - 
אפשר להשלים אתו , וככל שהוא מתמשך , כך גוברים הכאב והשחיקה . וכאילו 
כדי להגדיל את הצער , בגיל 11 אבד לו , לאיציק , גם חוש השמיעה . אך 
לא בגלל זה נוצר בחלוף השנים מעין נתק בין הכוך הקטן לבין שאר החדרים הגדולים 
שבבית המשפחה . אין פירוש הדבר שהבן העיוור והחירש אינו נהנה ממלוא התמיכה . 
אדרבה , ויולט ויוסף , קצין משטרה בגמלאות , מגדלים אותו כפרח מוגן בחממה , 
ובוודאי יימצאו פסיכולוגים שיגידו כי אין הדבר לטובתו . אך איך אפשר לסרב 
לילד במצבו ? כל יום מסיע אותו האב למרכז לשיקום עיוורים בהרצליה , וכל 
ערב , ישוב מול מקלט הטלוויזיה , הוא אוחז בכף ידו ומאותת לו באותיות בראיל 
את תוכן החדשות . איציק ניחן בתבונה גדולה והוא צמא לידע על המתרחש בעולם . 
הוא בקי בתמורות שחלו במזרח אירופה ועוקב בעניין אחר התמוטטות המשטרים הקומוניסטיים , 
ובאותו להט של התעניינות מבקש לדעת הכל על הקורה בליכוד ובמפלגות אחרות . 
האופל והדממה שסביבו לא כיבו את אור הסקרנות שבתוכו . הוא עיצב השקפת עולם 
מוגדרת מאוד . " אני ימני מאוד בדעותי " , הסביר לי לאחר שלמדתי ליצור 
אתו תקשורת באמצעות לוח בראיל שעליו אני מוביל את האצבע המורה שלו . אולם 
במאמצי ההורים לא היה כדי לגשר על הפער . ברגע של גילוי לב מתוודה איציק 
כי לגביו עדיף הקשר עם אנשים זרים על פני התקשרות רגשית עם הקרובים לו ביותר . 
בחושים שהם סגולתם הייחודית של עיוורים וחירשים חש איציק בכל אדם שנכנס 
לחדר ומבקש לדעת מיהו . אם זה אחיו , אביו או אמו , נפסקת ההידברות בינינו , 
כאילו הוא חושב שהם עשויים להאזין לאיתותיו . קפמאפרקחמלפני כשבוע הביא 
לי הדוור מכתב לא - רגיל , כל כולו נקודות בולטות . בשוליו הסבירה שולמית 
זמיר , מהמושב השיתופי ניר עציון , כי תירגמה בשבילי את מכתבו של איציק 
לעברית , וכי עלי לקרוא את דבריו משמאל לימין , כנהוג בכתיב לועזי . וזה 
תוכן המכתב , תוך קיצורים לא - משמעותיים : " בוודאי תתפלא לקבל מכתב מאדם 
שאינך מכיר ; יתר על כן , מכתב בראיל . לפני שאסביר לך במה דברים אמורים , 
אנסה בכמה מלים להציג את עצמי . שמי איציק חנונא , אני בן 62 פלוס , 
ואני עיוור - חירש . . . נולדתי עיוור , אבל זה לא מנע בעדי מללמוד 
בבית - ספר רגיל ולהשתלב בחברת ילדים רגילים . זה גם לא מנע ממני להיות 
שובב ולהתפרפר מהלימודים ולהיות מה שקוראים אחד מהחברה . " בהיותי בן 11 , 
לקיתי באופן פתאומי בדלקת קרום המוח . המחלה פגעה בעצבי השמיעה ונעשיתי 
חירש . זה היה קשה , אפילו קשה מאוד , אך הייתי נחוש בדעתי להתגבר . 
לאחר מלחמות אין - ספור , עלה בידי לחדש את לימודי בבית - ספר רגיל , אם 
כי בשיעורים אינדיווידואליים . המורה היה יושב לידי ומעביר לי את השיעור 
בבראיל . כך סיימתי תיכון רגיל עם בגרות , ובמשך כל אותה תקופה היו לי 
חברים רואים ושומעים . אחר כך למדתי שנתיים ספרות באוניברסיטה הפתוחה , 
אך בשל בעיות אישיות נקטעו לימודי באבם . אחר כך עבדתי שנתיים בספרייה 
לעיוורים , בתור מעתיק מבראיל לבראיל ומגיה ספרים , אך נאלצתי לעזוב מכיוון 
שלא היתה שם עבודה מתאימה לי . כעת אני עובד במרכז לשיקום בהרצליה כמעתיק 
ספרים . " כפי שאתה רואה , אני יוצר קשר עם אנשים רואים ושומעים . אף - 
על - פי - כן , אני נמצא הרבה לבד ואני חש בודד . נדמה לי שהחברים העיקריים 
שלי הם הספרים , המשמשים בשבילי פתח לעולם שבו אנו חיים , שכן מאז ומתמיד 
היה מקובל עלי שספר לעולם לא יבגוד בך ולא יעזוב אותך . במסגרת מחשבתי זו , 
נפגשתי עם סופרים כמו פוצו , בינה ואוריאל אופק ז"ל , חיים באר , עמוס 
עוז ורבים אחרים . אחדים שומרים עדיין על הקשר " . בהמשך מכתבו התייחס איציק 
חנונא לאישיותן של כמה נפשות פועלות בעלילת הספרים שכתבתי , וכך קרה שנפגשנו . 
תחילה נסבה השיחה לא על חייו , כי אם על חיי הדמויות הספרותיות בלבד . 
יש לו יכולת מופלאה אולי הכרח ? להחיות את הגיבורים הספרותיים , להזדהות 
אתם , או , להבדיל , לקיים אתם דין ודברים . הוא שם על כף המאזניים המצפוניים 
כל דמות ודמות , ובוחן את התנהגותה בזכוכית מגדלת של אישיותו שלו . מדוע 
התכחש יצחק ליבהבר מ"הזהות הגנובה " למוצאו היהודי , הוא שואל ומבקש לרדת 
לשורשים של נפתולי נפשו . ייסורים נפשיים מוכרים לו , לאיציק , ואין כמותו 
להבין את טיבם . " אהבתי את לד מהעפיפונים של רומן גארי " , מסביר איציק . 
" קרובה היתה לי אהבתו של הנער הכפרי לרוזנת פולניה , סבלתי עמו בעת פרידותיו 
מהאשה שאהב והשתתפתי עמו במשבריו ובציפייתו הממושכת למפגש חוזר אתה ; הערצתי 
את אורך הרוח שלו " . יתכן שהמשפט האחד הזה הוא מפתח - אב לעולמו הנעול של 
איציק חנונא האמיתי . גם הוא שואף לדבר - מה שלא ניתן להשגה , וגם הוא 
צועד ממשבר למשבר . בלא לשים לב לכך , הוא עובר מספרות למציאות . חיה , 
מדריכה למלאכת - יד שתחילה נרתעה ממנו כך הוא מספר הסבירה לו פנים לבסוף 
ושוב ניתקה עמו את הקשר . וגם אם לא היה בקשר הזה שמץ של יחס משמעותי , 
לגביו היתה זו בגידה . תגובות הזולת אין הוא מודד בקנה מידה רציונלי . 
בעיניו הלא - רואות הוא רואה הכל מבעד לפריזמה של ציפיותיו . כואב לו שיש 
חברים שלמדו אתו בתיכון ולא המשיכו את ידידותם כאשר הסתגר בביתו . רק הגיבורים 
הספרותיים שהזמין לחדרו החשוך נשארים אתו , נאמנים לנצח . הוא אינו סולח 
לאורי אבנרי על שסירב לפגוש אותו , ואומר במרירות מהולה בחיוך , " מי 
שקורא את העולם הזה , לא יהיה לו מקום בעולם הבא " . לשווא מנסים להסביר 
לו שיש אנשים עסוקים ושלא לכל אחד עומדים הזמן והסבלנות לנהל אתו דו - שיח 
מייגע באמצעות לוח הבראיל . דרושים גם מאמץ וריכוז לא - מעטים כדי להקשיב 
לדבריו . במשך 51 שנות חירשות , שבהן לא שמע את קולו שלו , אבדה לו השליטה 
המלאה על המלים היוצאות מפיו . ובכל זאת , בקשה גדולה לו : מי שנכון למאמץ 
זה , ולמי שיש היכולת לקיים עמו שיחה מעמיקה , שיתקשר למספר הטלפון 864233 
( 60 ) ויקבע פגישה באמצעות אמו או אביו . את שולמית זמיר , האשה שתרגמה 
את מכתבו מבראיל לעברית , איתרנו אצל בתה באלון מורה . מתברר שמעולם לא 
ראתה את איציק , מעולם לא שוחחה אתו ולא ביקרה בביתו . את מלאכת התרגום 
עושים היא ובעלה בנימין בהתנדבות . שניהם חברים במושב שיתופי של הפועל המזרחי . 
אך שולמית אינה האלמונית היחידה המסייעת לו לקיים את הקשר עם העולם הרואה 
והשומע . גם עמוס גבירץ מקיבוץ שפיים , המגדיר עצמו פציפיסט מלידה , משמש 
לו מתרגם בהתנדבות . ורונית אשכנזי , סייעת ברפואת שיניים , העמידה לרשותו 
את דירתה בקרית שלום בתל אביב , כדי שיוכל להיפגש שם עם הסופרים האהובים 
עליו . " כשהוא משוחח אתם , אני יוצאת מהחדר , כי הפרטיות חשובה לו מאוד " , 
אומרת רונית . התחושה שלכל מלה אשר יכתוב , תהיה אישית ואינטימית אשר תהיה , 
דרוש לו מתווך , ושאין כל דרך לשמור על מינימום הפרטיות והסודיות שהיא 
מנת חלקו של כל אדם בריא , היתה לתופעת - לווי בחייו . " הסברתי לו שאיני 
קורא את דבריו ושאני מתייחס לכל סימן בראיל בנפרד , בלי לחפש את ההקשרים , 
אך זו נחמה קטנה מאוד " , אמר לנו עמוס גבירץ . כך קורה , איפוא , שגם 
רגעי המשבר שלו הופכים במידה מסוימת לדבר גלוי וידוע . מכאן גם , כנראה , 
ההסתגרות הגוברת והולכת , המופנמות המופרזת ופעמים אף דחיית העזרה שהוריו 
מוכנים להגיש לו . קפמאפרקחם " כל פעם שאדם מפסיק את הקשר אתי , אני מרגיש 
נבגד ושוקע בדיכאון " , מודה איציק . הדיכאונות התקופתיים האלה לא תמיד 
מוצאים את ביטוים בהסתגרות לשמה . היה זמן שהעמיד למבחן את היחסים שבינו 
לבין האל . על כף המאזניים הונחו החטא ועונשו . הוא שאל את עצמו , האם 
לא באה נכותו כתגובת השמיים לנדרים שלא קיים ולמעשים שלא היה צריך לעשותם . 
אצל אנשים רגילים קוראים לתופעה זו חזרה בתשובה . " כל עוד ביקרתי בבית - 
הספר , שיקרתי לעצמי והעמדתי פנים שהכל בסדר " , אומר איציק . " אך כשאבדה 
לי המסגרת הקבועה הזאת והלכתי למוסד מגדלור , הבנתי את גודל הפגיעה . לאחר 
מכן , כשהייתי בבית - הספר לחינוך מיוחד בגבעת חיים , יצרתי קשר עם שתי 
בנות חביבות מאוד . כאשר התגייסו לצבא ושוב נותרתי בגפי , הסתגרתי בקליפתי 
כמעט לשלוש שנים . היתה לי הרגשה שהפוטנציאל שלי אינו בא לידי ביטוי . 
לא רציתי במגע עם הזולת . לא לקחתי ליד אפילו ספר אחד . עד ששוב הופיע 
בקרבתי מישהו רגיש ומבין , ושוב ראיתי אור בקצה המנהרה . כך אני מתנדנד 
כל הזמן בין אור וחושך , בין חושך לאור " . בשיאו של אחד המשברים ביקשו הוריו 
את עזרתה של פסיכולוגית , אביבה בן - סירה שמה . הטיפול נמשך זמן קצר , 
ונקטע . איציק חנונא טוען שלא עמד בקצב שרצתה להכתיב לו . לאמיתו של דבר , 
לא עמד בדרישות שמטרתן היתה להוציאו מתוך החממה המשפחתית . הנפש הכלואה 
בגוף פגום חששה לצאת ולהתמודד עם הסביבה . עתה הוא עובר שורה של בדיקות , 
שבסיומן יתכן ניתוח שיחזיר לו את חוש השמיעה . כאשר נשאל מה היה רוצה לעשות 
אילו ראה ככל האחרים , השיב : " אינני יודע , כי נולדתי עיוור . אני 
מתקשה לדמיין לעצמי את עולם האורות והצללים " . אבל הוא זוכר את 11 השנים 
הראשונות בחייו ; זיכרון הקולות והצלילים אינו זר לו . הוא אוהב מוסיקה . 
אילו ניתן הדבר , היה רוצה ללמוד נגינה בכינור . אלא שברגע של גילוי לב 
נדיר אמר לרונית אשכנזי שאינו בטוח כי אכן , באמת ובתמים , הוא רוצה בכך . 
" אני פוחד מעולם הרעשים " , הודה . " העולם אינו מורכב מרעשים צורמים 
בלבד " , ענתה לו . אך החרדה מפני השינוי , אפילו יהיה זה מבחינה אובייקטיווית 
שינוי לטובה , החרדה הזאת אינה מרפה ממנו . ויולט ויוסף מודאגים מחוסר שאיפתו 
ליתר עצמאות . " הביולוגיה עושה את שלה , וכשלא נהיה עוד בעולם הזה , 
איציק לא יוכל לסמוך עוד על גיבורי הספרים שלו " , אומרת ויולט . שניהם 
היו רוצים לראותו מקים בית משלו ונשען על משענת מוצקה כלשהי . אבל הוא נרתע 
מפני האתגר . בלילות , כשפוקדים אותו המשברים או התקפי הקצרת , הם תמיד 
עומדים לצדו גם אם לא תמיד זוכים לתודה . " זה שוחק , שוחק בצורה נוראה " , 
מסכם את המצב יוסף חנונא , ומוסיף שיחד עם זאת , דווקא התלות הזאת של 
בנם עוזרת להם לעמוד זקופי - קומה . שהרי אם יפלו , יפול גם איציק . לפנות 
ערב , כשבחוץ מחשיך וחושך גם בלבו של איציק , גוברות הדאגות . אלא שמחר 
שוב תהיה שמש ויהיה יום חדש של תקווה . בבוקר יסיע אותו האב למרכז לשיקום 
בהרצליה . איציק יתיישב בפינה של אולם תעשייתי רועש , סגור בקונכיית החרשות 
שלו , וישקוד על העתקת עוד ספר . הפעם יהיה זה " אור וחושך " לנתן אלתרמן . 
