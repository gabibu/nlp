שר התחבורה , משה קצב , רואה " בחומרה רבה " את התקרית האווירית , בה 
כמעט התנגש מטוס גמבו של אל - על עם מטוס של חברת בריטיש איירווייס בצפון 
האוקיינוס האטלנטי , לאחר שסטה ממסלולו המתוכנן . בתשובה ל"הארץ " אמר 
אמש קצב , כי הורה לחקור את העניין בדחיפות וביסודיות . " ביקשתי שהחקירה 
לא תתמקד באירוע עצמו בלבד , אלא תהיה רחבה יותר , לשם הפקת לקחים ומסקנות " , 
אמר . ייתכן שכבר השבוע תסתיים החקירה בתקרית החמורה שאירעה לפני למעלה 
משבועיים , בתחומה האווירי של איסלנד . שתי ועדות בדיקה פנימית של אל - 
על וחיצונית של מינהל התעופה האזרחית במשרד התחבורה , בראשותו של חוקר תאונות 
ראשי כוכב הס , חוקרות את הנושא . לדברי קצב , הוא קיבל דיווח על התקרית 
בו ביום ממנכ"ל אל - על , רפאל הר - לב , ומראש מינהל התעופה האזרחית , 
שי שוהמי , לאחר שהגיעו תלונות בנושא זה משני גורמים שונים , מבריטניה 
ומאיסלנד . " עד שלא תסתיים החקירה אינני רוצה להביע עמדה , למרות שהפרטים 
ידועים . אל - על טענה להגנתה , כי תנאי מזג האוויר חייבו והורו להם לשנות 
מסלול ונתיב מזה המקורי . מכל מקום , אני רואה במקרה נושא חמור ביותר " , 
המשיך קצב . חקירת התקרית האווירית נפתחה בארץ , בעקבות תלונה רשמית שהוגשה 
בנושא זה ע"י שלטונות התעופה של איסלנד . במקביל נבדק הנושא ע"י שלטונות 
הפיקוח האווירי של איסלנד ובריטניה . הדעה המתגבשת היא , כי מדובר ככל הנראה 
בטעות אנוש מצד צוות הטייסים של אל - על , אשר לא הזין נכונה את מחשב המטוס 
בנתונים החדשים שקיבל לשינוי נתיב הטיסה . הצוות , בראשותו של קברניט המטוס , 
יו"ר איגוד הטייסים הישראלי , יצחק גונן , הושעו בשלב זה מעבודתם בחברה , 
עד להשלמת החקירה והגשת המסקנות . הצוות האווירי תושאל מיד עם הגעתו חזרה 
ארצה מארה"ב . חקירת הוועדה החיצונית של מינהל התעופה האזרחית , מתמקדת 
בבדיקת פרטי התלונה שהגיעה מאיסלנד . כן נבדקים תמלילי השיחות שהתנהלו לפני , 
במהלך ואחרי התקרית האווירית . מדובר בטיסה שהמריאה מישראל דרך לונדון לארה"ב . 
התקרית אירעה בשעות אור . מטוס " בואינג " 747 של אל - על סטה מנתיבו 
המתוכנן והגיע לקרבתו של המטוס הבריטי , בלי שהפיקוח האווירי של איסלנד 
יבחין תחילה במתרחש או יזהיר את אחד משני המטוסים מפני ההתקרבות המסוכנת . 
דובר חברת אל - על , נחמן קליימן , אמר בתגובה , כי קברניט גונן נמצא 
בחופשה עד לסיום הבדיקה . לדבריו לא ננקטו נגדו שום צעדים . לדבריו לא 
הוגבל בזמן סיומה של הבדיקה . 
