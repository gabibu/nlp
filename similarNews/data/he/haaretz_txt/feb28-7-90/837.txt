( ע ) . הוריה של ילדה בת 21 מכפר יאטה בהרי חברון , הגישו באחרונה בבית 
המשפט המחוזי בבאר שבע , תביעת פיצויים עבור בתם על סך של 000 , 064 שקל . 
בתביעה נגד משרד הביטחון טוענים ההורים , שלבתם נגרמה נכות כתוצאה מהתפוצצות 
חומר נפיץ שהשאיר אחריו צה"ל ליד הכפר . פרקליטות המדינה טרם הגישה כתב 
הגנה . הורי הילדה טוענים , שהתאונה אירעה באזור שומם ליד יאטה , הידוע 
בשם חירבת מעאיר אל עזיד , ששימש לעתים מזומנות מקום אימונים ומטווחים לחיילי 
צה"ל ולחיל האוויר . לפני כחצי שנה ( 98 . 6 . 91 ) טוענים ההורים , יצאו 
למקום זה בתם חלימה סלאמה מכארמה ואחיה , הצעיר ממנה בשנה , ורעו שם את 
עדר הכבשים של ההורים . בתוך כך , הם באו במגע מקרי עם חומר פירו - טכני 
או נפיץ , שהוטל במקום או הושאר על ידי כוחות צה"ל שהתאמנו שם . כתוצאה 
מכך , אירעה התפוצצות והילדה נפצעה ונכוותה בחלקים שונים של גופה . היא 
אושפזה לטיפולים בבית חולים וההורים טוענים , שבשלב זה אין בידיהם אמצעים 
כספיים הדרושים לקבלת חוות דעת רפואית לגבי נכותה של הילדה , והם מבקשים 
מבית המשפט למנות מומחה רפואי מטעמו . ההורים טוענים , שלילדה נגרמה נכות 
אורתופדית וכירורגית - פלסטית , וכן כושר התפקוד שלה וכושרה לעבוד ולהשתכר 
בעתיד נפגעו . לטענתם , גורמי צה"ל אחראים לתאונה , כיוון שלא נקטו אמצעי 
זהירות מתאימים , שלא להשאיר במקום חומר נפיץ , או לחילופין , לא מנעו 
גישת אדם לשם ולא הזהירו מפני הסכנה במקום . לכן הם תובעים מהמדינה פיצוי 
של 000 , 064 שקל לילדה עבור הסבל והכאב שעברה , הוצאות לטיפולים רפואיים 
וסיעודיים ופיצוי על אובדן כושר השתכרות . 
