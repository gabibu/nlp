ראשי " שלום עכשיו " ייפגשו בשבוע הבא עם חברי כנסת של מפלגת העבודה , 
מפ"ם , רץ ושינוי לתיאום הפועלות בהקשר לתהליך המדיני בכנסת ובפעילות 
חוץ - פרלמנטרית . את מפלגת העבודה ייצגו בפגישה יו"ר סיעת המערך בכנסת , 
חיים רמון , וח"ך עוזי ברעם . בשורה של כנסים דחופים שקיימה בימים האחרונים 
בתגובה להתקפות הימין על יצחק שמיר , החליטה התנועה " להתיצב בראש המאבק 
הציבורי לקיום התהליך המדיני " . אם יחולו עיכובים נוספים בתהליך , מתכננת 
התנועה לצאת בשורה של הפגנות המוניות . בתום פגישה ראשונה שקיימו נציגי התנועה 
עם ראשי הפדרציות היהודיות , התחייבו ראשי ועידת הנשיאים לסייע לאנשי " שלום 
עכשיו " להופיע בפני הפדרציוות היהודיות בארה"ב . בעבר טענו פעילי התנועה 
כי יש " חסימה מלמעלה " למאמצי פעילותם בקרב הפדרציות . בפגישה , שזומנה 
על ידי ראשי ועידת הנשיאים , סימור רייך ומלקולם הונליין , נחלקו המשתתפים 
בין תמיכה בתנועה , וביקורת על עמדותיה ופעילותה . 
