בון , ( ע"ר ) . הפיצויים עבור הנזק שגרמו צבאותיו של היטלר במלחמת העולם 
השניה עדיין לא שולמו במלואם והנושא יועבר לטיפולה של גרמניה המאוחדת . 
שתי הגרמניות נערכות עתה לאיחוד , אולם הקאנצלר קוהל הוציא מכלל אפשרות 
תשלומי פיצויים נוספים . " כל מה שמעבר לשאלת הגבולות , כמו נושא הפיצויים , 
ויש הטוענים לכך , עומד בניגוד לעמדתי " , אמר קוהל בראיון לטלוויזיה המזרח - 
גרמנית . ממשלתו של קוהל שתיאלץ לשאת במחיר האיחוד , תצטרך ככל הנראה להתמודד 
עם שלושה סוגי תביעות לפיצויים : תביעות מממשלות זרות על נזק לרכוש , תביעות 
לפיצוי על נכסי זרים שהולאמו על ידי מזרח - גרמניה לאחר המלחמה , ותביעות 
מגרמנים אתנים שעזבו את מזרח - אירופה לאחר המלחמה . התביעות הגדולות ביותר 
עשויות לבוא מן המדינות שסבלו מן הכיבוש הגרמני , כדוגמת פולין , מצרים , 
לוב , פינלנד ויוגוסלוויה . ההיסטוריונית האמריקאית סוזן לינז קבעה במחקרה 
מ3891 כי בריה"ם , שנזקי המלחמה שלה הגיעו ל7 . 1 טריליון מארקים במונחים 
הכספיים של 4491 , עשויה גם היא להגיש תביעת פיצויים . פולין כבר הודיעה 
כי היא שוקלת לדרוש פיצויים מגרמניה עבור יותר ממיליון פולנים שאולצו על 
ידי הנאצים לעבוד כעובדי כפייה . דוברת ממשלת פולין פירסמה את ההצהרה , 
לאחר שבון הכריזה כי תסכים לתת ערובות לגבולות הנוכחיים של פולין , בתנאי 
שפולין תוותר על דרישות לפיצויים כתוצאה ממלחמת העולם השניה . בהודעה של 
דוברת הממשלה ששודרה בטלויזיה הפולנית , נאמר כי " פולין איננה רוצה לקשור 
את החוזה בעניין גבול אודר - נייסה בנושאים אחרים כלשהם " . איום זה הוסיף 
גורם חדש לסכסוך בין פולין לבין הקאנצלר קוהל , בעקבות דרישת פולין לחוזה 
אשר יבטיח את הגבולות הנוכחיים של פולין . עד היום דחתה מערב גרמניה את תביעות 
הפיצויים , בהצביעה על הסכם משנת 3591 , על פיו שילמה גרמניה את חובותיה 
שלפני המלחמה , בתמורה לדחיית הסדר הפיצויים עד לחתימת הסכם שלום עם גרמניה 
מאוחדת . בון שילמה כבר כ08 מיליארד מארק ( 74 מיליאר דולר ) עבור תביעות 
אינדיווידואליות לקורבנות הנאצים , ומאז תחילת שנות ה05 העניקה סיוע נרחב 
לישראל . 
