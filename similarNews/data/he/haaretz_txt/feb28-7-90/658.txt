" מדינה פלשתינית עצמאית תהיה מוכנה להעניק לישראל את כל ערובות הביטחון 
שתדרוש , ותרשה ליהודים להתגורר בתחומיה . הפלשתינאים מקבלים בברכה את 
רעיון הקונפדרציה בין מדינה פלשתינית לבין ירדן " . כך אומר האיש מספר 2 
באש"ף , סאלח חלף , הידוע גם בכינויו " אבו - איאד " . חלף כותב את הדברים 
במאמר , המופיע בגיליון החדש של כתב - העת הוואשינגטוני " פוריין פוליסי " . 
לדבריו , מסכימה המנהיגות הפלשתינית לכל ערובות הביטחון , שתדרוש ישראל 
מן המדינה הפלשתינית , לכשזו תקום . במדינה הזו , לפי אבו - איאד , ייכללו 
הגדה המערבית ורצועת עזה , ובירתה תהיה מזרח - ירושלים . " הואיל ואש"ף 
אינו צופה , שישראל תסמוך על דברתו , הוא מצפה שייחתמו הסכמי ביטחון , 
וייעשו סידורי ביטחון " , אומר חלף , סגנו של יאסר ערפאת והמנהיג הצבאי 
של אש"ף . בין ערובות הביטחון הוא מזכיר את האפשרות , ש"אזרחים יהודים 
של ישראל יוכלו לחיות ולעבוד בפלשתין , ממש כשם שפלשתינים יוכלו לחיות ולעבוד 
בישראל " . לפי חלף , מיטיב אש"ף לדעת את החשדות , הרוחים בישראל ובמערב , 
כאילו תהיה מדינה פלשתינית בסיס שילוח להתקפות נגד ישראל . הוא אומר , 
כי על ישראל ועל המערב להעמיד את אש"ף במבחן על - ידי כניסה למשא - ומתן 
עם הארגון . על החלטת המועצה הלאומית הפלשתינית מנובמבר 8891 , לוותר על 
היעד להקים מדינה פלשתינית בכל שטחי ארץ - ישראל , כותב חלף : " הפלשתינאים 
מבינים , כי יותר ממחצית המאה של שנאה ושל פחד , על כל שפיכות הדמים שהתלוותה 
אליה , אינה יכולה להימחק באמצעות פיסת נייר אחת " . " ההצעה של פתרון הבעייה 
הפלשתינית - ישראלית באמצעות שתי מדינות אינה השלב הראשון בתוכנית לחסל את 
ישראל " , הטעים חלף , אך הדגיש גם את דרישות המינימום , שעליהן לא יוותר 
ארגונו לעולם : הפלשתינאים , אמר , לא יסכימו לסיים את התקוממותם נגד 
הכיבוש הישראלי לפני שתיכנס ישראל למשא - ומתן על הסדר . נוסף על כך , 
אין אש"ף יכול להסכים לפחות ממדינה פלשתינית עצמאית , ואינו יכול להסכים 
להוציא את עצמו מתהליך המשא - ומתן . " הארגון יעמוד על מסגרת בין - לאומית 
לכל שיחות עם ישראל , כדי להבטיח שההסדר יהיה חלק מהסדר ערבי - ישראלי כולל " , 
כותב אבו - איאד . הוא הוסיף , כי אש"ף אינו מוכן לחתום על עסקה נפרדת 
עם ישראל על חשבון מדינות ערביות אחרות . חלף דיבר בביטול על הדו - שיח בין 
ארגונו לבין ארה"ב . הוא תיאר אותו כ"תהליך עקר ומלאכותי , שבו נידונו 
עניינים מעטים בלבד " . ארה"ב , לדבריו , מסרבת להשיב על שאלות מהותיות . 
הוא התלונן , כי ממשל בוש הוריד באופן חד - צדדי את דרג השיחות . 
