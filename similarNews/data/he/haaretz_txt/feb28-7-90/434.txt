משרד התיירות דחה את מועד תחילתו של ההסדר החדש להפחתת סכומי הפקדת ערבויות , 
לצורך פתיחת משרדי נסיעות ותיירות . תחילת ההסדר החדש , שהיה אמור להתחיל 
אתמול , נדחה ב54 יום , בתום פגישה בין שר התיירות , גדעון פת , לנציגי 
התאחדות סוכני הנסיעות והתיירות , בראשות יעקב קרני . הדחייה נועדה לאפשר 
לנציגי שני הצדדים למצות שיחות על אפשרות אחרת של הקמת קרן הדדית חדשה , 
לאבטחת כספי נוסעים שיוצאים לחו"ל . סוכני הנסיעות התנגדו להפחתה של % 05 
בסכומי הערבות , שנדרשים היום משרדי נסיעות ותיירות חדשים להפקיד . הם 
הציעו להקים קרן הדדית להבטחת כספי לקוחות . בפגישה סוכם עוד , כי שני נציגים 
של התאחדות סוכני הנסיעות והתיירות , יצורפו למועצת המנהלים של בית - הספר 
הממשלתי לתיירות . אחד הנציגים יכהן גם כיו"ר התאחדות סוכני הנסיעות והתיירות . 
