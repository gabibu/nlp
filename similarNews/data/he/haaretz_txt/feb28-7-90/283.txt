לוס אנגלס ( מיוחד ל"הארץ " ) . חברי מועצת עיריית לוס אנגלס תובעים מציבור 
הבוחרים בעיר לשפר במידה ניכרת את שכרם השנתי , להצמידו לשכר השופטים בבית 
המשפט העליון בעיר ולשלם להם 443 , 49 דולר לשנה . שיעור ההעלאה בן % 35 יאפשר 
ל51 חברי המועצה להשתכר יותר ממרבית ראשי הערים ומושלי המדינות האמריקאים . 
שכרו השנתי של מושל קליפורניה , גורג דוקמייגאן , הוא 58 אלף דולר לשנה . 
53 חברי מועצת עיריית ניו יורק משתכרים רק 55 אלף דולר לשנה . שמונת חברי 
מועצת עיריית סאן דיאגו משתכרים רק 54 אלף דולר לשנה . אבל גם אם תאושר העלאת 
המשכורות ישתכרו חברי המועצה בלוס אנגלס פחות מכמה מעובדי העיר האחרים . 
מפקדי המשטרה ומכבי האש משתכרים 09 אלף דולר לשנה . שכרו של ראש מחלקת 
נמל התעופה גבוה מזה של כל עמיתיו : 780 , 061 דולר לשנה . חברי מועצת העיר 
נהנים פה מכמה הטבות שאינן קשורות לשכרם הישיר . כל אחד מהם חולש על תקציב 
שנתי של 007 אלף דולר , המאפשר לו לשכור כתריסר עוזרים ופקידים . לרשות 
כל אחד מהם עומדים שניים - שלושה משרדים בבניין העירייה ובמחוזות ההצבעה , 
ושבע מכוניות עירוניות במימון מלא . עם זאת סבורים חברי המועצה כי עבודתם 
אינה זוכה לתמורה הולמת , ובחודש יוני הקרוב יתבקשו תושבי לוס אנגלס להביע 
על כך את דעתם . תביעת השיפור תובא להצבעה במסגרת חבילה של רפורמות . ההצעות 
עוסקות , בין השאר , במימון ציבורי למסעות בחירות , איסור על עבודה צדדית 
והגבלות על קבלת מתנות . 
