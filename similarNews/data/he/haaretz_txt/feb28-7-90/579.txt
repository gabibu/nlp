כל עוד דבק אש"ף בכל תג ותג של " האמנה הפלשתינית " , הוא נמנע מלנסות ולאתר 
בני - שיח פוטנציאליים בישראל . ברור היה לו , שרק קומץ קטן בשולי השוליים , 
כדוגמת " מצפן " , יזדהה עם קריאתו ל"שחרור פלשתין " , קרי : חיסול ישראל . 
בעת ההיא נדמתה ישראל בעיניו כמקשה אחת שכולה שלילה . אולם ככל שהלך אש"ף 
והגדיר את רצונו בהשגת ריבונות פלשתינית בחלק מפלשתין , משנת 4791 ואילך , 
כן התפתחה אצלו הבחנה בין ציבורים שונים בישראל , שעמם אפשר לנהל שיג ושיח . 
לשיא גיבושו הגיע התהליך באימוץ העיקרון של חלוקת פלשתין לשתי מדינות ב"הכרזת 
המדינה הפלשתינית " ( נובמבר 88 ) ובהכרת ערפאת בהחלטה 242 ובזכות כל 
המדינות , לרבות ישראל , להתקיים בשלום ובביטחון ( דצמבר 88 ) . מנכונות 
הזרם הראשי באש"ף לאמץ את מתכונת הפתרון של חלוקה לשתי מדינות משתמעת הכרה 
בקיומו של לאום ישראלי , הזכאי למדינה כשם שהלאום הפלשתיני זכאי לכך . 
התמורה בעמדת אש"ף התגלתה בשינוי שחל בעיניו בדימוי של חוגים ציוניים , 
שאימצו את עקרון החלוקה או אף כאלה שמוכנים לדון בו . היו לכך השלכות אופרטיוויות , 
והחלה פעילותו של אש"ף כלפי הזירה הישראלית פנימה , לרבות מפגשים עם מי 
שמוכן להיפגש עמו . להבדיל מהדרג הממשלתי בישראל , המתבצר בעיני אש"ף בעמדות 
קיצוניות , החל הזרם הראשי בו להדגיש את התמורות ברמה העממית בישראל : 
אנשים שנוכחו לדעת בעקבות האינתיפאדה , כי אין מנוס מהידברות עם אש"ף . 
בשבועון אש"ף התרבו מאמרים שציינו , כי " אנשי השלום הישראלים " הם בעלי 
ברית טבעיים ל"אנשי השלום הפלשתינאים " , וכי יש לכונן " חזית שלום " עם 
" העם הישראלי המעוניין בשלום " . בניגוד לעמדת אש"ף המסורתית , שגרסה כי 
הציונות רעה משום שמקורה בעוול משווע לפלשתינאים , התפתחה בקרב הזרם הפרגמטי 
נכונות להדחיק את חשבון העבר , ובלבד שהציונות תשנה את התנהגותה בהווה " מגישה 
של תוקפנות לגישה של נכונות לדו - קיום על בסיס של שתי מדינותדווקא משום 
שהזרם הפרגמטי באש"ף התקשה לאתר סימנים לשינוי ממשי בקרב השלטון בישראל , 
מיהר להיתלות בכל סימן לשינוי בדעת הקהל , בהסתמכו על משאלים שפורסמו בישראל . 
בתום שנה ומעלה לפתיחת הדו - שיח עם ארה"ב , נוסף לאש"ף נימוק אחר בזכות 
הפנייה לזירה הישראלית . בעלי הגישה הפרגמטית ציפו , כי ההידברות הישירה 
עם ארה"ב תציג אותם במעמד של בר - שיח עיקרי , בלא צורך במתווכים ערביים . 
תסכולם רב כיום מפני שלמרות ויתוריהם צריכה מצרים לשמש להם לפה . הם גם 
יודעים שהנכונות להידבר עם ישראל מקנה לאש"ף נקודות זכות בעיני ארה"ב . על 
רקע זה יש לראות את פנייתו של יאסר ערפאת לדעת הקהל בישראל באמצעות איגרתו 
לבאי כנס ה"מרכז הבין - לאומי לשלום " . החידוש נבע קודם כל מעצם זהותו של 
הפונה כסמכות העליונה באש"ף . פנייתו חורגת מהצהרת כוונות כללית , וחלקים 
בולטים בדבריו נושאים אופי של נייר - עמדה , המציג קווי יסוד למו"ם . החידוש 
העיקרי מבחינת התוכן אינו טמון דווקא בפרט זה או אחר , שכן מרבית הדברים 
כבר נאמרו בשנה האחרונה . החידוש הוא בקיבוצם יחד למסר אחד . ערפאת מדגיש , 
כי מטרת הפלשתינאים היא הקמת מדינה , ולא הכחדתה . האינתיפאדה חותרת 
ל"שלום ולדו - קיום על בסיס כיבוד זכויות כל העמים באזור " והיא משתלבת 
בסדר העולמי המתחדש , הן כמבשרת ונותנת השראה למגמה העולמית , והן כשואבת 
השראה ועידוד ממנה . הצעת השלום של אש"ף אינה , לדבריו , " תמרון טקטי " , 
אלא " החלטה אסטרטגית " ו"הערובה הביטחונית האמיתית לישראל מונחת בהסדר 
שלום , המבוסס על סיום הכיבוש הישראלי של הטריטוריות הפלשתיניות והערביות , 
וקבלת העיקרון של שתי מדינות " . משמע מכאן , שבביטוי " כיבוש " אין 
כוונתו לכל פלשתין , אלא לחלקה . כדי להדגיש כי הוא דן בעקרון החלוקה ואינו 
תובע להחזיר את ישראל לגבולות המצוינים בהחלטת החלוקה משנת 7491 , הוא 
נמנע במפגיע מלאזכר את ההחלטה . סוגיה מרכזית שלה נדרש ערפאת היא " זכות 
השיבה " . לכאורה היה יכול לנהוג כאבו - איאד במסר שלו לכנס " המרכז הבין - 
לאומי לשלום " לפני שנה ולהתעלם מן הבעיה . אך הוא מביא אפשרויות לפתרון . 
הוא קובע , כי יישוב הבעיה צריך להיות מושתת על " הכרה הדדית " בין 
שני הצדדים לסכסוך . בכך הוא רוצה כנראה , כבר מלכתחילה , להפריך את הטענה 
כי " זכות השיבה " נועדה להיות מכשיר לקעקוע ישראל . כן הוא מבחין בין 
העיקרון לבין מימושו . תנאי המימוש הם עניין למו"ם על בסיס החלטת העצרת 
מס 491 . כזכור , נתנה ההחלטה לפליטים עצמם את החופש לבחור בין שיבה לבין 
פיצויים . לא בכדי נוקט ערפאת את הביטוי : " זכות השיבה הפלשתינית " , 
וזונח את המינוח השכיח באש"ף " זכות השיבה של העם הפלשתיני " . בהסתמכו 
על החלטה 491 הוא מבקש להעתיק את ה"שיבה " מן המישור הקולקטיווי ( בעיה 
של עם ) אל המישור האינדיווידואלי ( בעיה של פרטים ) . כדי להבין את החידוש 
שבדברי ערפאת , יש לבחון את הגישה הבסיסית של אש"ף בסוגיית " השיבה " . 
מראשית דרכו חתר אש"ף לשנות את מובנה של החלטה 491 , ולכן פסל את הברירה 
בין שיבה לבין פיצויים ופסק , כי השיבה היא מעין קיבוץ גלויות של העם הפלשתיני 
במובן הלאומי . מדברי ערפאת במסר הנוכחי נגזרים קווים עקרוניים לפתרון 
צמצום השיבה הקולקטיווית אך ורק למדינה הפלשתינית שתיכון לצד ישראל , והמרת 
השיבה לישראל בפיצויים בלבד . לא ערפאת ולא שום מנהיג פלשתינאי אחר יכולים 
לנער את חוצנם מעקרון השיבה , שכן הוא מסמל את אחדותו של העם הפלשתיני מבית 
ומחוץ . אולם מה שערפאת מציע כאן הוא פרשנות , המבקשת ליישם את השיבה בדרך 
המתיישבת עם הסדר על בסיס חלוקה לשתי מדינות . ממעמד עדיף בתורת אש"ף נדחקת 
איפוא " זכות השיבה " למעמד משני , לעומת " זכות ההגדרה העצמית " , במתכונת 
של ריבונות פלשתינית על חלק מפלסטין . בכך נוצרת סימטריה בין " חוק השבות " 
הישראלי לבין " זכות השיבה " הפלשתינית ; כשם שלחוק יש תוקף ביחס לתחומי 
ריבונותה של ישראל , כך גם " זכות השיבה " חלה רק על תחומי המדינה הפלשתינית , 
ולא מעבר לה . על רקע זה יש להבין את דברי ערפאת בעניין הגירת יהודי בריה"ם . 
הוא " מכבד " , כלשונו , את זכותם להגר לכל מקום כחפצם , אך קובע כי 
הסייג העיקרי לזכות זו היא זכות הפלשתינאים " לחיות במולדתם ולהתנגד לכל 
הניסיונות לנשלם " . אף שאין הוא מפרש יותר את דבריו , עולה מהם כי הוא 
מכיר בזכות יהודי בריה"ם להגר לישראל , אך שולל את התיישבותם בתחומי המדינה 
הפלשתינית לעתיד , כלומר : הגדה והרצועה . יש לזכור שאלה הן עמדות מוצא , 
עוד בטרם מו"ם . טבעי שבתנאים אלה ינקוט ערפאת ניסוח זהיר ומדוד . לכן 
גם המעט שנחשף בדבריו הוא מרחיק - לכת ומעיד על נכונות לוויתורים מהותיים . 
באשר למהלכים המדיניים העכשוויים , המבוססים על יוזמת הבחירות של ישראל , 
כלל ערפאת באיגרתו הצהרה רשמית וחד - משמעית בדבר נכונותו של אש"ף לאמץ 
את התהליך המדיני הזה . אמנם בעבר הודלפו " הנחות " אש"ף ביחס ל"חמש הנקודות " 
של מזכיר המדינה האמריקאי , גיימס בייקר , אך גם אם ההדלפה היתה של מסמך 
רשמי , לא היה זה פרסום רשמי . מכאן ייחודם של דבריו כעת . זאת ועוד , 
ערפאת גם טוען בפומבי דבר חדש , המשקף מן הסתם את תוצאות המגעים הדיפלומטיים 
החשאיים , בהודיעו על אימוץ רעיון הדיאלוג בין נציגי ממשלת ישראל לבין " נציגים 
של העם הפלשתיני בשטחים הכבושים ובגולה " . די להשוות בין נוסח זה לבין הנוסח 
המודלף של " הנחות " אש"ף , שבו קבע אש"ף שהדיאלוג יתנהל בין " משלחת 
של חברי אש"ף לבין משלחת ישראלית " . באיגרתו ערפאת מודיע למעשה על היעתרות 
אש"ף להישאר מאחורי הקלעים ולשמור על צדודית נמוכה בשלבי הדיאלוג המוקדמים . 
עם זאת הוא מדגיש , כי הדיאלוג הוא רק חלק מתהליך השלום , וכי בהסדר הקבע 
במסגרת ועידה בין - לאומית אש"ף צריך להשתתף כשווה בין שווים . נראה , 
כי ככלל אש " ף ספקן באשר להצלחת התהליך המדיני הנוכחי , אך הוא שוקד בכל 
מאודו שלא הוא , אלא ישראל תואשם בכישלונו . הוא נוקט את הכלל , שטבע 
המאמר הראשי בשבועון אש"ף " פלשתין אל - תורה " : " אנו לא נגיד לא במקום 
ישראל " . 
