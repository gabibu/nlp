חילופי מפקדים ייערכו במפקדת כוחות צה"ל ברצועה . מקורות צבאיים מסרו כי 
תא"ל פולג , ששימש בשנה האחרונה כמפקד כוחות צה"ל ברצועה , יעזוב את תפקידו , 
ויעבור לתפקיד בכיר אחר בצה"ל . במקומו יתמנה תא"ל שמואל צוקר . תא"ל צוקר , 
04 , הוא תושב אשקלון ובעל תואר ראשון במדעי המדינה באוניברסיטת חיפה . 
צוקר התגייס לצה"ל ב8691 ושירת בסיירת שקד בתפקידי פיקוד . במסגרת תפקידיו 
בסיירת נטל חלק גם במלחמת ההתשה ונפצע בתעלת סואץ . מקורות צבאיים ברצועה 
מסרו כי בימים האחרונים ערך תא"ל צוקר חפיפה עם תא"ל פולג . סופר ה"ארץ " 
מציין , כי מאז שנכנס לתפקידו תא"ל פולג , לפני כשנה , חלה ירידה משמעותית 
בהפרות הסדר ובמספר ההרוגים ברצועה . בחודשיים האחרונים כמעט ולא נרשמו 
הרוגים , ולמעשה התמקדו מאמציו של פולג בלכידת מבוקשים , בפעולות נקודתיות 
ובלכידתם של רעולי פנים . כן נעשה שימוש מצומצם ביותר בתקופתו של פולג 
במדיניות הטלת העוצר ברצועה . זאת , על - פי תוכנית עבודה שערכו אלוף פיקוד 
הדרום , מתן וילנאי , ותא"ל פולג . 
