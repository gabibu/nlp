בגדאד ( ע"ר ) . אלפי כורדים הפגינו בשבע ערים באיראן כנגד הממשלה בחודש 
שעבר , ויותר מ005 איש נעצרו . כך אומרת המפלגה הדמוקרטית הכורדית . דובר 
המפלגה אמר בבגדאד , כי מפגינים בערים סאנאנדאג , סאקז , מאחאבאד , אורומייה , 
סארדאשט , מאריבאן ופיראנשהאר שבמערב המדינה , קראו סיסמאות כנגד רפסנגאני , 
דרשו את שחרורם של אסירים כורדים , ותבעו אוטונומיה לכורדיסטאן . המפלגה 
הדמוקרטית הכורדית מנהלת מלחמת גרילה כנגד השליטה האיראנית בכורדיסטאן . 
קבוצה כורדית אחרת , קומאלה , דיווחה על הפגנה שנערכה בעיר סאקז ב22 בפברואר , 
במחאה על הוצאתם להורג של 71 פעילים כורדים בסאנאנדאג , ששה ימים קודם 
לכן . תנועת המוגהדין אל - חאלק דיווחה , כי בשבועיים האחרונים התרחשו בטהראן 
כמה הפגנות נגד השלטון המרכזי . 
