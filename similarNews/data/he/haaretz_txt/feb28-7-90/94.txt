ניגן יהודי מנוחין את הקונצרטו של בטהובן עם הפילהרמונית של ברלין בניצוחו 
של פורטוונגלר , שזה עתה " טוהר " על - ידי ועדה מטעם בעלות - הברית . 
ישראל ראתה במנוחין בוגד , וחלפו קרוב לעשר שנים עד שהוזמן לנגן עם הפילהרמונית 
שלנו . ב1791 שלחה אלינו מערב - ברלין את תיאטרון שילר הנודע , שהציג אצלנו 
מחזה מאת לסינג , אחד מחסידי אומות העולם ומחברו של " נתן החכם " . בירושלים 
קיבלו את השחקנים בשאגות : " רוצחים ! רוצחים ! " אחרי ההצגה ארבו להם 
ביציאה . רק בזכות התערבותו האישית של טדי קולק הורשו לעלות בריאים ושלמים 
לאוטובוס ולשוב למלונם . ב0991 נחטפים הכרטיסים לקונצרטים של הפילהרמונית 
של ברלין שלושה חודשים מראש . דניאל ברנבוים , שינצח עליה בישראל ( כשם 
שניצח עליה בביתה , בברלין , במשך עשרים שנה ) לא הוכרז בוגד . קשה להאמין 
שירושלים תקרא לנגני ברלין רוצחים . לא נותר בהם איש ממאה הקשתנים והנשפנים 
שניגנו בעונה האחרונה של הרייך בן אלף השנה , כשבניין הפילהרמונית ברחוב 
ברנבורג הופצץ וחרב . נותר השם ברלין . קפמאבינבאמצע שנות הששים עצרתי מונית 
במערב - ברלין , ואמרתי לנהג : " לפילהרמונית " . הבחור חייך : " כוונתך 
לצדפה שנכנסה להריון ? " ביתה החדש של הפילהרמונית , שנחנך ב3691 , 
אכן מזכיר צדפה מבחוץ . בפנים הוא מאיר - עיניים . הקהל יושב במעגל מסביב 
לבמה . אני ריחפתי כשני מטרים מעל ראשו של המאסטרו ובדקתי מקרוב ( בברלין 
נדמה לכל מאזין שהוא יושב בתוך התזמורת ) אם הרברט פון קאראיאן אכן מנצח 
בעיניים עצומות . כשחזרתי לברלין כעבור שנתיים , כבר החליף הנהג את טעמו . 
הצדפה ההרה נשכחה והוא הוריד אותי לפני " קרקסו של קאראיאן " . אנשי ברלין 
התגאו באיש המפורסם , וצחקו לו . אינני יודע אם הפילהרמונית שבניצוחו היתה 
הטובה בתזמורות . קאראיאן ידע . אחרי שניצח , לפי בקשת ידידו גיאורג סל , 
על שני קונצרטים של תזמורת קליוולנד שהיתה ( בחייו של סל ) הטובה בתזמורות 
ארה"ב , חזר לברלין ופתח בשצף קצף בחזרות . בהפסקה פלט אנחת רווחה וחייך : 
" הוכחתי לעצמי שהתזמורת שלי היא בכל זאת טובה משלו " . אין תזמורת שהיא 
" הטובה ביותר " . " העשירה ביותר " , זה כבר סיפור אחר . אפילו נגני 
הפילהרמונית של ניו יורק , העיר העשירה ביותר בעולם , מקנאים בברלינאים . 
על אחת כמה וכמה הווינאים . אלה חייבים לנגן מדי לילה בבית האופרה כדי 
להתפרנס , וזו איננה הנאה עילאית . הברלינאים ניאותו באופן יוצא מן הכלל 
לשבת מתחת לבמה כשקאראיאן פתח , בשבוע הפסחא , פסטיבל פרטי משלו בזלצבורג . 
בכל הימים הם חברי תזמורת הקונצרטים היקרה ביותר בעולם , וזאת משום שהסנאט 
של מערב - ברלין יודע , שאין בידו כלי תרבותי בעל שם עולמי פרט לפילהרמונית . 
מזרח - ברלין טיפחה את תיאטרונו של ברכט ואת האופרה הקומית של פלזנשטיין , 
ושני המוסדות הפסידו הרבה מיוקרתם בעשרים השנים האחרונות . מערב - ברלין 
הימרה על קאראיאן , מימנה את מסעי תזמורתו מסביב לעולם ושילמה כל מחיר שתבע . 
המאסטרו היה למיליונר , ותזמורתו יצאה נשכרת . לא קם עוד מנצח שהרבה להקליט 
ולהסריט כמו קאראיאן . הוא היה הציר שעליו סבבה תעשייה מוסיקלית אדירה , 
ולנגניו היה חלק בשלל . בעשור האחרון של חייו הוא חש בגבו ועלה בברכיים 
כושלות לדוכן . פעם בא אליו ועד הנגנים ושאל מה יהיה על כל ההקלטות וההסרטות 
אם המאסטרו ייפול , חלילה , למשכב ? האם לא כדאי למנות ממלא מקום , כמו 
למשל . . . על שאלה זאת לא סלח . כשנשאל בשנות ה08 למעשי נגניו , היה 
משיב : " מצפים למותי " . קפמאבינהפילהרמונית , שטוהרה ב3391 מיהודיה , 
נוסדה בידי יהודי . שמו היה הרמן וולף , והוא היה האימפרסריו המוסיקלי 
הנודע ביותר של תקופתו . פסנתרן נודע שלח לו את תמונתו ורשם עליה הקדשה 
בזו הלשון : " לגנרליסימו המנצח בכל חזיתות המוסיקה . בידידות פרנץ ליסט " . 
ב2881 ביקשו 45 נגנים ברלינאים , שנטשו את תזמורת בילזה , מגנרליסימו וולף 
שיכניסם תחת כנפיו . הוא מצא להם בית , בזירת הסקטים לשעבר ברחוב ברנבורג , 
יסד את החברה הפילהרמונית , פתח סדרות למנויים והפקיד את השרביט בידי ברהמס 
ויואכים , שניהם מוסיקאים גדולים ומנצחים בינוניים . הקהל הצביע ברגליו , 
והגנרליסימו העביר את תזמורתו לידי וירטואוז אמיתי : האנס פון בילוב . 
בילוב היה איש רב - כשרונות . בין השאר היה פסנתרן מזהיר שהיה ראשון המבצעים 
של הקונצרטו של צייקובסקי , בבוסטון . ליסט התרשם מכשרונו ונתן לו את בתו 
קוזימה לאישה . וגנר התרשם לא רק מכשרונו של בילוב הצעיר , אלא גם מקסמי 
רעייתו . בעוד בילוב מנצח על הבכורה העולמית של " טריסטאן ואיזולדה " 
במינכן , ילדה לו קוזימה איזולדה בשר ודם , שהיתה בתו של המלחין - המאהב , 
ולא של הבעל - המנצח , אם כי השלושה התכחשו לעובדה . לאחר שהתגרש מקוזימה , 
נטש בילוב את האופרה וגילה את ברהמס , שלא היה מקובל אז בגרמניה . מנהלה 
הראשון של תזמורת ברלין היה איש קטן , עצבני וידוע חולי , אבל הצטיין בלשון 
מצליפה . לברוקנר בז בגלוי וסירב לנצח על הסימפוניות שלו , גם לאחר שהגאון 
התמים ירד על ברכיו לפני בתו הקטנה של גנרליסימו וולף . " כל מנצח הוא 
באיזה שהוא מקום שרלטן " , הודה בילוב . משרת במדים הצטווה להגיש לו כסיות 
שחורות שלבש ( על הבמה ובמעמד הקהל ) לפני שניצח על מארש האבל מתוך הארואיקה . 
אך הגאון - השרלטן לא ידע פחד . כשווילהלם השני , קיסרה האחרון של גרמניה , 
פיטר את ביסמרק , הקדיש בילוב את הארואיקה , שעליה ניצח בלילה ההוא , 
לראש הממשלה המפוטר . באולם פרצה מהומה . היו שהריעו , והיו ששרקו . 
בילוב לא נבהל , שלף ממחטת משי וניער בנחת את האבק מנעלי הלכה שלו . הברלינאים 
פרצו בצחוק גדול , כי הבינו את הרמז . שבוע קודם לכן הודיע הקיסר , שמי 
שאינו מקבל את הפוליטיקה שלו מוזמן לנער את אבק המולדת מרגליו . בילוב החולה 
נשמע לפקודה . בעצתו של ריכארד שטראוס יצא להחלים בקהיר , שם מת בן 46 . 
הרמן וולף הזמין את שטראוס לנצח על קונצרט לזכרו של המנוח . " בחפץ לב " , 
השיב שטראוס , " בתנאי שתרשה לי לנצח על מוסיקה של ממש . לא ברהמס , 
כי אם ליסט " . בילוב ניהל את הפילהרמונית שבע שנים בלבד . הבאים אחריו 
ניהלו אותה בממוצע שלושים שנה , כל אחד . במאה השנה שחלפה מאז פרישתו של 
בילוב היו לפילהרמונית שלושה מנהלים . קלאודיו אבאדו , שייכנס לתפקידו 
כמנהל בעונה הבאה , הוא הרביעי . את מקומו של בילוב ירש ארתור ניקיש , 
צעיר כריזמטי ששיגע את הגברות , גם ברוסיה . הוא הביא את הפילהרמונית למוסקווה , 
לכבוד הכתרתו של ניקולאי השני , הצאר האחרון . גם לפאריס הביא אותה , 
וזה היה מבצע מסוכן הרבה יותר , כי פאריס לא שכחה את המנצחים הפרוסים שצעדו 
בשאנז - אליזה בתום מלחמת 1781 . ראש העירייה דרש למחוק את השם " ברלין " 
מלוח המודעות , אך הרמן וולף אמר " לא " והפריסאים יצאו מכליהם כשניקיש 
ניצח על החמישית של בטהובן ועל הפתיחה לאופרה " טאנהויזר " , שנכשלה בפאריס 
ארבעים שנה קודם לכן . " אצל ניקיש התזמורת זימרה . זה היה הסוד שלו " , 
אמר וילהלם פורטוונגלר , שירש אותו אחרי מותו , ב2291 . גם פורטוונגלר 
התמחה בקלאסיקה הגרמנית , וקודם כל בטהובן וגנר . בדומה לניקיש חישמל בצייקובסקי , 
כידוע לכל מי שמע את " הפאתטית " , שהקליט בשנות השלושים . בילוב וניקיש 
הם בשבילנו אגדות . פורטוונגלר עומד על מדף הדיסקים שלי : " טריסטאן " 
שלו ( שהקליט בלונדון ) , התשיעית של בטהובן ( שהקליט בביירויט ) , 
התשיעית של שוברט ( שהקליט בברלין ) . עוד הספקתי לשמוע אותו באולם הקונצרטים , 
ויצאתי מאוכזב . הוא היה גבוה ורזה . ראשו היה מלבני . הוא ניפנף בשתי 
ידיו ונכנס לטראנס על הדוכן . אני גדלתי על ברונו ולטר , האינטימי במנצחים . 
ולטר ניצח בהרמת גבה ושפתיו לחשו . מאז למדתי שאסור לדון מנצחים לפי מראה 
עיניים , ואני אוסף את מורשתו המוקלטת של פורטוונגלר . קפמאבינהרמן וולף 
מת ב2091 . לואיזה , אלמנתו , שניצחה במשך 03 שנה על חיי המוסיקה של ברלין , 
פתחה את דרכה כשחקנית . כשעברה לאמרגנות , טיפלה בכוכביה בחוכמה ובהומור . 
לא פעם הגיעה האישה טרודה ולא מאושרת לסיומו של קונצרט . מה תגידי למנצח ? 
שאלו ידידיה . " רק את האמת " , אמרה לואיזה , פרצה לחדר ההלבשה וחיבקה 
את המאסטרו בקריאה : " עוד לא שמעתי כדבר הזה ! היא ייצגה את כולם ודאגה 
לכולם , פרט לריכארד שטראוס . " שטראוס דואג לשטראוס " , אמרה . היא 
אירגנה את המעמד ההיסטורי שבו ניגן הילד מנוחין שלושה קונצרטים לכינור עם 
הפילהרמונית . ברונו ולטר ניצח . איינשטיין ישב בקהל ואמר : " עכשיו 
אני יודע שיש אלוהים בשמים " . ברלין קראה לאמרגנית " לואיזה המלכה " . על 
נפלאות האימפריה שלה מעיד תצלום מסוף שנות ה02 . טוסקניני בא לברלין עם 
" לה סקלה " והצטלם עם מנצחיה הגדולים של העיר המארחת : ברונו ולטר , 
אריך קלייבר ( שטרם הוליד אז את קרלוס ) , אוטו קלמפרר וילהלם פורטוונגלר . 
חמשת הגדולים ניצחו על פסטיבל ברלין של 9291 . גם שטראוס ניצח . על שטראוס . 
כמו כל המנצחים הגדולים לא סבל פורטוונגלר אלוהים אחרים על פניו . לדעתו , 
טוסקניני לא הבין את בטהובן . הוא ניתח את " סילופי " עמיתו שחור על 
גבי לבן . מבקר מברלין תיאר את " טריסטאן " הראשון של קאראיאן הצעיר במלים 
" הנס של קאראיאן " . פורטוונגלר לא שכח ולא סלח . לעת זקנה לא היה מסוגל 
לבטא את שם יריבו והעדיף לקרוא לו " האיש הזה , ק " . מאבקו ברייך השלישי 
הזכיר את מלחמתו של דון קישוט בטחנת הרוח . קורבנו הראשון של הרייך היה 
ברונו ולטר . הנאצים פוצצו קונצרט שלו בלייפציג בראשית 3391 , ואלזה ולטר 
רעייתו צילצלה באמצע הלילה ללואיזה וולף והודיעה שבעלה יסכים לנצח על הקונצרט 
הקרוב שלו בברלין , רק אם המשטרה תגן עליו מפני הבריונים . השלטונות הורו 
לאמרגנית לקיים את הקונצרט של הפילהרמונית ולהחליף את המנצח . " הכיצד ? 
" הזדעקה , " זה קונצרט בסדרה הנושאת את שמו . הקהל בא לשמוע את ברונו 
ולטר " . ההמשך נכנס להיסטוריה . ריכארד שטראוס " קפץ " ( לפי רמז מגבוה ) 
למלא את מקומו של ולטר המגורש . גברת זקנה שישבה בשורה הראשונה ראתה את 
הגאון הישיש עולה לדוכן , קמה על רגליה , ירקה , קראה בקול : " בושה 
וכלימה מר שטראוס ! " ויצאה בראש מורם מן האולם . פורטוונגלר לא למד לקח . 
הוא סירב להגר בעקבות ולטר , קלייבר וקלמפרר . הוא לא היה יכול לתאר לעצמו 
חיים בלי הפילהרמונית שלו , בלי הקהל שלה . הוא ניצח על " חלום ליל קיץ " 
של מנדלסון המוחרם ולחם בציפורניו על הקונצרטמייסטר היהודי שלו ועל המזכירה 
היהודייה שלו . הוא תבע ( בכתבה בעיתון ) להחזיר את יריביו הדגולים ולטר 
וקלמפרר . לבסוף ניצח על סימפוניית " מאתיס הצייר " של הינדמית , מלחין 
שהשניא את עצמו על היטלר כשהעלה על הבמה גברת מזמרת באמבטיה במערכון האופראי 
" חדשות היום " . " עינייך הרואות , מרת וולף , העזתי וגם ניצחתי " , 
אמר פורטוונגלר לאמרגנית שהפקידה אותו על הפילהרמונית . אבל זו היתה טעות 
גורלית . הינדמית יצא לטורקיה . הפילהרמונית טוהרה מיהודיה . לואיזה 
וולף פירקה את משרדה , ומתה נשכחת ומבודדת בת 28 . פורטוונגלר התפטר , 
וחזר בו מהתפטרותו . ברלין יצאה מכליה כשחזר לנצח על התשיעית . היטלר ישב 
בשורה הראשונה . בתום הקונצרט יצא המאסטרו עם השרביט בידו , קד קידה לקהל , 
אך סירב להרים את ידו הימנית בברכת היטלר ( " האיש יחשוב שאני מאיים עליו " ) 
. היטלר קם ממקומו , והודה למנצח בלחיצת יד . גבלס נתן אות לצלמים . 
העולם ראה את התמונה ופסק : פורטוונגלר נכנע . קפמאבינמוסיקאי אינו יכול 
ללחום ברודנות , אלא אם כן הוא מהגר , כמו טוסקניני , או מלחין קיטש לסרטים 
וסימפוניות מרות למגירה כמו שוסטקוביץ . פורטוונגלר יצא קירח מכאן ומכאן . 
" אין יהודי מזוהם שפורטוונגלר אינו נלחם בשבילו " , רשם גבלס ביומנו . 
הנאצים תיעבו אותו והשתמשו בו . כשהרייך עלה בלהבות , ביקשו לחסלו . 
פורטוונגלר הוזהר וחמק לשווייץ . אחרי שנתיים חזר וטוהר . יורשו בפילהרמונית , 
סרגיו צליבידקה , לחם את מלחמתו , כי צליבידקה , השש להשמיץ את עמיתיו 
מטוסקניני עד ברנשטיין , העריץ את פורטוונגלר . בראשית שנות החמישים שלט 
פורטוונגלר בברלין ובזלצבורג , על אף הצלחותיו הפנומנליות של " האיש הזה 
ק " . אבל אז נדהמו נגניו כש"הדוקטור " רטן שאינו שומע את הפיאניסימו שלהם . 
ידידיו הציעו לו להסתיר מגברי - קול זעירים בקצות משקפיו . הדוקטור סירב , 
ומת . רופאיו קבעו שהוא מת מדלקת ריאות , בשנתו ה86 . ידידיו אמרו שמת 
משום שסירב להיות מנצח חירש . ביום מותו של פורטוונגלר קיבל קאראיאן , שניצח 
אז ברומא , מברק מסתורי מברלין : " המלך מת יחי המלך " . הברלינאים קפצו 
על המציאה , מחשש שהווינאים יקדימו אותם . אשתקד , במותו של קאראיאן , 
הפקיד הסנאט של ברלין את הפילהרמונית בידי מנהלה האיטלקי של האופרה הווינאית , 
קלאודיו אבאדו . קשה להאמין שאפילו אבאדו המחונן מסוגל לרכוב על שני סוסים 
גזעיים בעת ובעונה אחת . במוקדם או במאוחר יפרוש מווינה , כמו מאהלר , 
כמו קאראיאן , כמו מאזל . בברלין יחזיק בציפורניו . התזמורת , שתגיע 
אלינו בשבוע השני של אפריל , היא הכלי שחישל קאראיאן במרוצת 33 שנות עבודה . 
הוא שוכב בקברו , באניף , ליד זלצבורג . ספק אם מכירת הדיסקים והקלטות 
של תזמורתו תגיע בשנות ה09 לשיאים שהשיגה בשנות ה08 . אבאדו וברנבוים הם 
מוסיקאים מצוינים . קאראיאן היה ספר - סטאר . העובדה שהעיתונות הגרמנית 
השמיצה אותו בלהט אחרי מותו פגעה בה , לא בו . מערב - ברלין חדלה להיות 
אי בודד בים קומוניסטי עוין . מתקבל על הדעת , שהתקציב האגדי שמעמיד הסנאט 
לרשות שגרירו המעופף יצטמק קמעה . ספק אם רבים מנגני הפילהרמונית זוכרים 
את ייחודו של פורטוונגלר , שניצח עליהם בפעם האחרונה ב02 בספטמבר 4591 . 
אך ברנבוים זוכר . כשהוזמן להופיע עם הפילהרמונית ב4691 , עדיין רק כפסנתרן 
ולא כמנצח , החליט לנגן את הקונצרטו של פורטוונגלר , שהיה מלחין נלהב , 
אם כי לא מצליח . ניצח זובין מהטה . הפילהרמונית של ברלין תנגן בישראל 
בניצוחו של מנצח ישראלי צעיר , הממשיך את אסכולת האיש , שתקליטיו אסורים 
לשידור בישראל גם היום , פורטוונגלר . 
