הסוכנות היהודית עומדת לשגר מחר לבריה"ם עוד שלושה שליחים , שיפעלו בקרב 
היהודים המתכוונים לעלות לישראל . יו"ר הנהלת הסוכנות , שמחה דיניץ , 
שמסר על כך אתמול בישיבה חגיגית של ההנהלה הציונית , בהשתתפות נשיא המדינה 
חיים הרצוג , ציין כי השליחים שיפעלו בלנינגראד , ריגה וטיבליסי , יצטרפו 
אל שלושה שליחים קודמים הפועלים זה כמה חודשים בקרב יהודי בריה"ם במוסקווה 
ובווילנה . דיניץ ציין כי המגמה היא להגיע ל01 שליחים של ההסתדרות הציונית 
בבריה"ם , שיעסקו בהוראת עברית , הכשרת פעילים והכנת העולים לחיים בארץ . 
דיניץ סיפר כי מתחילת השנה עלו לישראל 006 , 9 עולים מבריה"ם . כ02 אחוז 
מהעולים מגיעים מבריה"ם לבודפשט ברכבות . העולים אינם מתלהבים מהיציאה ברכבות , 
משום שהנסיעה נמשכת 23 שעות רצופות וכרוכה באי נוחות . הוא מסר , כי נמשכים 
המאמצים להפעיל קו תעבורה ימי לעולים מבריה"ם , וגילה כי הסובייטים מתירים 
בשלב זה רק העברת מטענים של עולים , ומעכבים את מתן האישור להסעת העולים 
באוניות . דיניץ ציין , כי מתוך 002 , 81 עולים מבריה"ם שעלו לישראל מאז 
אפריל אשתקד , רק 231 נפש בחרו להתגורר בשטחים . גזבר הסוכנות , מאיר שטרית , 
אמר כי הוצאות עלייתו של כל עולה מבריה"ם לישראל מסתכמות בכ003 , 3 דולר . 
לדבריו , תקציב הסוכנות השנה בסך 606 מיליון דולר מושתת על תחזית לפיה 
יעלו השנה 05 אלף עולים מבריה"ם ועוד 02 אלף ממדינות אחרות . בשנה הבאה 
ההערכה היא כי שיעור העולים יגיע ל59 אלף נפש ( מתוכם 57 אלף מבריה"ם ) 
. שטרית ציין כי הסוכנות מודאגת מהתמודדות הממשלה עם בעיות התעסוקה והדיור 
של העולים . ראש מחלקת העלייה , אורי גורדון , סיפר כי בפברואר נשלחו לבריה"ם 
25 אלף הזמנות עבור 051 אלף יהודים . בבריה " ם מצויים כיום 005 אלף יהודים 
שבידיהם הזמנות לעלייה , וכולם הגישו למשרדי ההגירה הסובייטיים " אוביר " 
בקשות לעלות לישראל . להערכתו , עד סוף השנה יגיע מספר מגישי הבקשות למיליון 
נפש . גורדון ציין כי באיטליה שוהים עדיין כ71 אלף נושרים מקרב יוצאי בריה"ם , 
ולמרות המאמצים הרבים שהושקעו בשכנועם לעלות לישראל , רק כ005 מהם עלו , 
והשאר מצפים לאשרת הכניסה לארה"ב . הנשיא הרצוג הציע להטיל יתר אחריות בשלבי 
הקליטה על הרשויות המקומיות , שבהן התפתחה לדבריו בשנים האחרונות , מנהיגות 
מנוסה ומוצלחת . הוא קרא לחזק את פרויקט שיקום השכונות שהוכתר בהצלחה ולהסתייע 
בו כדי למשוך משקיעים מחו"ל ליצירת מקורות תעסוקה לעולים . הנשיא ביקר באולפן 
" עציון " לצעירים אקדמאיים , ובמרכז הקליטה במבשרת ציון . 
