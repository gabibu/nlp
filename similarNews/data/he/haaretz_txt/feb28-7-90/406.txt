בלגרד ( אי - פי ) . מנהיג של המיעוט הסרבי במחוז קוסובו קרא להתקוממות 
מזוינת נגד הרב האלבני של המחוז . כך מסר אתמול העיתון בורבה . בוגדן קצמן , 
מנהיג ה"בוזור " , ארגון הסרבים של קוסובו , אמר בעצרת השבוע כי הסרבים 
צריכים " להשיג נשק ולהתכונן לקרב המכריע נגד האלבנים האתניים " . כשלושת 
אלפים הסרבים שהשתתפו בעצרת בבירת המחוז פריסטינה , קיבלו את דבריו של קצמן 
" במחיאות כפיים פראיות " , דיווח העיתון . בקוסובו שוררת מזה עשר שנים 
מתיחות גלויה בין הרוב האלבני , המהווה % 09 מן האוכלוסיה לבין הסרבים , 
המתלוננים כי מגרשים אותם ממולדתם . קצמן אמר כי נשיא יוגוסלוויה , ינז 
דרנובסק , צריך להתפטר כיוון שאין הוא מגן על האינטרסים של הסרבים בקוסובו . 
קצמן נהנה מפופולריות רבה בקרב הסרבים במחוז בו נהרגו לפחות 06 אלבנים בהתנגשויות 
עם כוחות הביטחון מאז מארס אשתקד . המהומות התלקחו לפני שנה כאשר סרביה , 
הגדולה ברפובליקות של יוגוסלוויה , שינתה את החוקה שלה כך שיש לה שליטה 
כמעט מוחלטת בקוסובו . המחוז היה שיך גם קודם לכן מבחינה מינהלית לסרביה . 
אתמול נפתחו שיחות שולחן עגול שמסביבו ישבו האלבנים מקוסובו , קבוצות סרביות 
עצמאיות והשלטונות . השיחות נערכות בעיר מוסטר . מנהיגות סרביה והסרבים 
בקוסובו סירבו קודם לכן לכל שיחות עם האלבנים , בטענה שמנהיגיהם שואפים 
לניתוק מיוגוסלוויה במטרה להצטרף לאלבניה השכנה . קצמן אמר לעיתון בורבה , 
כי הוא עצמו לא יסע למוסטר , כנראה במתוך דחיית כל דו - שיח על המאבק בקוסובו . 
העיתון יוגוסלוויה רפובליקה , היוצא לאור בבירת סרביה ובבלגרד , כתב אתמול 
כי אלבניה " מטילה טרור על המעוטים היוגסלוויים " . העיתון כתב כי כמאה 
אלף סרבים ומקדונים חיים באלבניה והם משוללים כל זכויות אנוש ונתונים לטרור 
ולגירוש . 
