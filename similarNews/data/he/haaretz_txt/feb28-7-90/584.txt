" דון גובאני " של מוצרט , בניצוחו של קלאודיו אבאדו , בגרסה החצי מבוימת 
על ידי לוקא מאריאני . רק מי שראה את ההצגה הראשונה יכול היה להעריך את 
הבדיחות הפרטיות של הזמרים והמנצח בהופעה האחרונה . סמוך לראשית האופרה אפשר 
היה לראות את אבאדו עושה תנועה קלה ברגלו על דוכן המנצחים . הוא פשוט הפיל 
מן הדוכן שלו לרצפה את הספרון שצריך אחר כך לשמש את לפורלו במניית קטלוג 
כיבושי אדונו באריה המפורסמת . קלאודיו דזדרי אכן חיפש את הקטלוג על הרצפה , 
והבין שזו הצגה בה מותר להשתובב . בדיאלוג המושר בינו לבין דון גובאני , 
שבו גובאני משיב " בראבו " לכל תלונה של לפורלו , השיבו " בראבו " 
אבאדו וגם נגנים מן התזמורת . כשלפורלו מזמין את דונה אלווירה , דונה אנה 
ודון אוטאביו המחופשים לבוא לנשף של גובאני , כל התזמורת לחשה " פסט , 
פסט " , ולפורלו ניצח עליהם , למרות שזה הטקסט שלו . כשגובאני אמור היה 
לתת לו שקיק כסף , חטף אחד הצלנים של התזמורת את השקיק ( התזמורת ישבה 
בהפקה זו לעיני הקהל , על הבמה , וחלק מן ההתרחשות היה לפניה ) והתמקח 
עם לפורלו . אחר כך חילק לפורלו מטבעות למנצח , לנגנים , לרודי שניידר 
שישב על הצמבלו והיה צריך לשמור על המשמעת המוסיקלית למרות הבדיחות . כשלפורלו 
בלבוש אדונו מתעלס עם דונה אלווירה , על המעקה ליד דוכן המנצח , עבדו ידיו 
של דזדרי קשה על גופה של אלווירה , וכשהיה אמור לנוס אתה , הוא נשאר צמוד 
מעל גופה זמן ארוך , מתחת לעיניו המבודחות של אבאדו . לפורלו ליטף נגנים 
על קרחות , דון גובאני פלירטט עם כנריות . בעת הנשף עלתה התזמורת לבמה 
בחליפות לבנות , שפמים מודבקים ומשקפי שמש שחורים , כמו תזמורת המאפיה . 
לא חסרו גם דרמות אמיתיות : אווה יוהנסון , המשחקת את דונה אנה , החליקה 
מהמדרגות מאחורי הקלעים במערכה הראשונה . אמבולנס הוזעק להיכל , וחששו 
לשבר בכתף . היא אמרה שתעלה לבמה ויהי מה , למרות הכאבים , ושרה את שלוש 
המסכות בגבורה . היא רק לא עלתה לקידה בסוף המערכה הראשונה . לכתף שלום . 
קריטה מאטילה , ששרה את דונה אלווירה , לא עלתה לבמה לקידה . בזמן שעמיתיה 
הזמרים והמנצח קיבלו את התשואות המוצדקות מהקהל ( כי עם כל הבדיחות זה היה 
ביצוע מופתי ) , היא הורידה איפור , החליפה בגדים ויצאה לשדה התעופה כדי 
להמריא לניו יורק . בשבועיים שהיה כאן אבאדו הוא הספיק גם לקיים חזרה עם 
התזמורת הפילהרמונית הצעירה , ובהיותו פעיל נלהב עם תזמורות צעירים באירופה 
דיבר על המשך שיתוף פעולה עם התזמורת הצעירה הזאת . את " דון גובאני " 
הוא יקליט ב2991 עם בית האופרה של וינה , וכבר עתה ידוע שבהקלטה זו ישתתפו 
קריטה מאטילה כדונה אלווירה והנס פטר בלוכוויץ , שהיה נפלא בהפקה הזאת בתפקיד 
דון אוטאביו . אבאדו ישוב לפילהרמונית רק ב4991 . 
