חטיבת רופאי קופת - חולים הכללית הכריזה על סכסוך עבודה . הרופאים מוחים 
על - כך שהנהלת הקופה ממשיכה לקנות שרותים במוסדות פרטיים , דבר הגורם לקיפוח 
פרנסתם של הרופאים והעובדים בבתי - החולים . בהודעה שפרסמה חטיבת הרופאים 
נאמר כי שמורים עמם מסמכים המעידים על בדיקות אבחנתיות שבוצעו על - ידי הקופה 
מחוץ למערכת . סיבה נוספת להכרזת סיכסוך העבודה היא פער בין מחירים ששולמו 
לרופאים בתוך המערכת , לצורך ביצוע פעולות שונות , במסגרת מבצע לקיצור 
תורים . לטענתם , גורם הדבר ליצירת פערי הכנסה בין קבוצות רופאים שונות . 
עוד מאשימים הרופאים את הקופה בניהול חד - צדדי של המערכת , התוך התעלמות 
מהחובה להתייעץ ברופאים האחראיים בנושאי השרות הרפואי , כגון שינוי סמכויות 
ניהול או מכירת מתקנים . הרופאים עתידים לפתוח , בעוד שבועיים , בעיצומים 
שיביאו לשיבושים בהפעלת בתי - החולים של הקופה . בתגובה להודעת הרופאים 
קראה הנהלת קופ"ח להמשך ההידברות , כדי להמשיך במבצע קיצור התורים . 
