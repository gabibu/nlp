דן הלדר ( מיוחד ל"ספורט הארץ " ) . לצבי שרף ולמכבי תל אביב אין הרבה 
זמן להתרגל שוב זה לזה . לוח המישחקים אינו עומד מלכת . כבר הערב ( 00 . 
12 שעון ישראל ) , כמעט ללא הכנה מוקדמת , יצטרך שרף , המאמן שהחליף 
את טד אואנס המודח שלשום בערב , להדריך את הקבוצה במישחק שיהיה כאן באולם 
הקטן בדן הלדר נגד אלופת הולנד קומודור , במסגרת המחזור ה - 01 בבית גמר 
האלופות . לשרף זו תהיה הופעת מחודשת בזירה האירופית , לאחר שבמישחק האחרון 
שבו הדריך את מכבי תל אביב במסגרת זו , נוצחה הקבוצה בגמר במינכן , ב - 
4 באפריל 9891 , בידי יוגופלסטיקה ספליט . מכבי הגיע אתמול בצהריים לדן 
הלדר , המרוחקת 08 קילומטר צפונית מערבית מאמסטרדם . קור וסופות רוח עזות 
קידמו את המכבים . אחר הצהריים קיימה הקבוצה אימון מלא באולם שבו יתקיים 
המישחק . תכולתו : 007 , 1 מקומות . זה יהיה מישחק ראשון למכבי בדן הלדר . 
שרף הדריך בעבר באולם זה את אליצור נתניה שהשתתף כאן בטורניר מקומי . אימון 
מכבי אתמול עדיין היה על ריצפת לינוליאום ולא על ריצפת הפרקט שתורכב לקראת 
המישחק הערב . באימון השתתף קווין מגי לראשונה אחרי העדרות של יותר משבוע . 
מגי שסבל מנקע באגודל יד ימין , חבש את ידו והשתתף בכל האימון . בסיום 
התאונן על כאבים , אבל נראה שאם ידו לא תתנפח בצורה בולטת , הוא יעלה בחמישייה 
הפותחת , יחד עם חן ליפין , דורון גמצי , לאוון מרסר וקני בארלו . הבוקר 
אמור מכבי לקיים אימון קליעות ורק אז יוודע אם מגי אכן כשיר . אם הוא לא 
יפתח , יטיל שרף למערכה את מוטי דניאל או את וילי סימס . באימון אתמול גילו 
השחקנים הרבה מוטיווציה ורצון . האימון היה שוטף , מהיר ואינטנסיווי . 
בסיום הקדישו השחקנים זמן לקליעות , נושא שבו רואה שרף בעיה רצינית בשלב 
זה אחוז קליעה ירוד הנובע מחוסר ביטחון . הפגישה המחודשת של שרף עם שחקניו 
התקיימה עוד אתמול בבוקר בנתב"ג . חלק מחברי ההנהלה חיבקו אותו ואיחלו לו 
הצלחה . את השחקנים כבר פגש בדיטי - פרי והכל ברכו את שובו של שרף לתפקיד . 
במהלך הטיסה לאמסטרדם שוחח בעיקר עם עוזרו מוטי ארואסטי , כדי ללמוד ממנו 
כמה שיותר על הנעשה בקבוצה . שרף שוחח גם עם מספר שחקנים . לפני האימון 
וגם אחריו התקיימה אסיפת קבוצה ובה נשמעה ציונות הן מפי המאמן והן מפי חברי 
ההנהלה . אחרי האימון אמר שרף : " בשעה וחצי קשה לי להחדיר צורת מישחק . 
עבדנו על ניו - אנסים מסוימים ונקווה שהם יעבדו במישחק . זה לא פשוט להגיע 
למישחק כזה אחרי אימון וחצי . כל מה שאני רוצה ומבקש הוא לנצח ולו בנקודה . 
כיצד עושים את זה ? אני לא יודע כרגע . בעיקר עם הרבה רצון ולחימה . 
אני כמעט משוכנע שעדיין לא יראו שינוי בקבוצה . אני מדבר עם השחקנים ומקיים 
איתם שיחות כדי להחזיר להם את האמונה בעצמם " . במישחק הראשון ביד אליהו נוצחה 
דן הלדר 7938 . מאז הצליחו ההולנדים לנצח רק במישחק אחד , את לך פוזנאן 
3817 . בשני מישחקים ביתיים נוספים הצליחו לדגדג את יוגופלסטיקה ( 4738 ) 
ואת לימוז ( 4888 ) . זאת הסיבה שבדן הלדר מאמינים בניצחון קבוצתם המצויה 
לדבריהם בכושר טוב , מתוך ידיעה שמכבי בכושר ירוד . דן הלדר מתבססת על קלעי 
החוץ מארקו דה - ווארד ואוקה טה - ולדה ועל שלושת שחומי העור הזרים ריי ויינגארד 
ורוב גונס והמתאזרח טיקו קופר . בבית הם משחקים בצורה מהירה ויש להם אחוז 
קליעה גבוה . למכבי אמנם סיכויים קלושים להתברג לפיינל - פור בסארגוסה , 
אבל ניצחון בדן הלדר יהווה בראש וראשונה זריקת עידוד לקראת הדרך החדשה בעידן 
הישן - חדש של המאמן צבי שרף . טד אואנס לא יוכל לראות את הקבוצה אפילו בטלוויזיה , 
כיוון שהטלוויזיה הישראלית ערב את המשחק . המישחק ישודר ברדיו ברשת ב . 
