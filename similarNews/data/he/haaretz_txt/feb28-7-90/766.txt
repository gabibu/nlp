( ע ) . ויקטוריה דוד ( 43 ) שנעצרה בפרשת ריגול , חזרה בה הבוקר מכפירתה 
בכתב האישום , שהוגש נגדה בבית המשפט המחוזי בחיפה , והודתה במסגרת עסקת 
טיעון עם התביעה במסירת ידיעות לאוייב , העשויות להיות לתועלתו , בקשירת 
קשר וניסיון למסור ידיעות לאוייב , ובחברות בהתאגדות אסורה . במסגרת עסקת 
הטיעון , בוטלו נגדה שני אישומים של עשיית שירות עבור התאגדות אסורה ומגע 
עם סוכן זר . ויקטוריה דוד הורשעה הבוקר , על פי הודאתה . גזר דינה יינתן 
ב1 באפריל , לאחר הגשת תזכיר מבחן לבית המשפט . על פי כתב האישום המתוקן , 
יצרה ויקטוריה דוד בשנת 5891 קשר עם עבד אל והאב , חבר בארגון הפתח ונעתרה 
לבקשתו להתגייס לארגון ולפעול למענו . בנובמבר 88 פגשה במפעיליה ומסרה להם 
עיתונים שאספה בנושא האינתיפאדה , לאחר שבשנת 7891 עלתה לארץ כעולה חדשה . 
עוד טוען כתב האישום המתוקן , כי מפעיליה ביקשו ממנה לאסוף עבורם מידע עדכני 
על מצב הערבים בישראל ולהעבירו אליהם ליוגוסלוויה ולצלם עבורם מקומות אסטרטגיים 
ובהם מחנות צבא , כבישים , גבולות ותמונות של אתרים שונים וכן תמונות המתעדות 
את המצב בשטחים . שותפתה , פטריציה קנזביץ , גורשה לא מכבר מישראל . 
