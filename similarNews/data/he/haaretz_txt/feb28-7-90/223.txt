בשום פנים לא צריכים לעסוק בטוטו מספרים , לגבי מספר העולים . ראשית , 
משום שהדבר מעורר פעילות מדינית עוינת נגדנו , ואין לי עניין לעורר את 
השטן . שנית , מפני שאף אחד , גם הרוסים עצמם , לא יודע כמה יהודים יעלו . 
הדבר החשוב איננו המספרים , אלא העובדה שהעולים יגיעו בהמוניהם . התקווה 
שלי היא שבעשור הקרוב יגיעו ארצה מיליון עולים . אם יגיעו פחות , זה יהיה 
רק באשמתנו . אין סתירה . הנקודה החשובה היא שעלייה בהיקף כזה מהפזורה היהודית 
השנייה בגודלה , היא התגשמות הציונות . אין דבר ציוני יותר מכך שהמוני 
יהודים נוהרים לישראל . זוהי תופעה היסטורית אדירה , שאיננה חריג , אלא 
חלק משינוי המערכת העולמית כולה . כשיש מפגש נסיבות היסטורי כזה , על ישראל 
לעשות הכל כדי ששערי היציאה מבריה"ם יתרחבו ומסלול הקליטה ישתפר . מי שלא 
מבין זאת , לוקה בקהות חושים . אינני תומך בהטלת צנזורה גם על נושאים ביטחוניים . 
אני מאמין בבגרות של הציבור , למעט כמה שחקנים בצמרת הפוליטית , המשחקים 
בטלוויזיה במעגל סגור בהצגה אבסורדית , שכלל איננה נוגעת לנס העלייה המתחולל 
עתה . עלינו לקלוט את העולים ולאפשר להם להשתלב בצורה הטובה ביותר . על 
הממשלה לתת חופש אמיתי לכל יזם , על מנת שיוכל לפעול לשילוב העולים בתעסוקה . 
הממשלה צריכה להתרכז בהשקעה מאסיווית בתשתית . אני מאמין שהדבר יצור אטרקטיוויות 
עסקית אדירה בישראל למשקיעים זרים . אם המנהיגות לא תיטול על עצמה את האחריות , 
היא תפספס את הרגע הגדול ביותר בתולדות עם ישראל . למיטב ידיעתך , 59 אחוז 
מן העולים מפולין , מרומניה , ממרוקו , מתימן ומעיראק , שעלו לישראל , 
לא באו ממניעים ציוניים , אלא מתוך מצוקה . היתה מנהיגות אדירה עם אידיאה 
ציונית , שהתוותה את הדרך והכינה את התשתית לעליית קטסטרופה . חשוב לזכור 
שיהודי בריה"ם נוהרים עכשיו לישראל , משום שהיא מהווה אלטרנטיווה יחידה 
ליהדות המצוקה . העולם הכיר בזכותה ובכוחה של ישראל לקלוט גלי עלייה , 
אולם לצערי ישנם פוליטיקאים הטרודים בעסקנות פוליטית ואינם מבינים זאת . 
