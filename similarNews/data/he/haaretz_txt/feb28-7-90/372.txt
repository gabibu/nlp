התיאטרון הקאמרי של תל אביב יוצא היום למסע הופעות בשתי ערים בברית המועצות . 
ביום ראשון בערב יקיים התיאטרון את ההצגה הראשונה של " מיכאל קולהאס " 
בלנינגרד , באולם תיאטרון " גורקי " . הקאמרי יופיע בלנינגרד ובמוסקווה 
גם עם הצגת " שירה " על פי ש"י עגנון . התיאטרון הקאמרי יציג בברית המועצות 
51 הצגות , והן יועלו בעברית עם תרגום סימולטני לרוסית , כשהציוד והמתרגמים 
באים מישראל . 54 אנשי משלחת התיאטרון הקאמרי ישובו לישראל ב91 במארס . 
התיאטרון ימשיך להופיע עם הצגותיו גם בישראל , כשבכמה מן ההצגות יערכו 
שינויי ליהוק עקב המסע . הצגת " מיכאל קולהאס " על פי סיפורו של קלייסט , 
בעיבודו של גיימס סאונדרס ובבימויו של אילן רונן , ותפאורה ותלבושות של 
רות דר הועלתה על ידי התיאטרון הקאמרי בהצלחה בפסטיוואלים באדינבורו , בוורשה 
ובהיילברון . בתפקיד הראשי בהצגה זו מופיע יוסף כרמון . הצגת " שירה " 
בעיבודו של יורם פאלק ובבימויו , על פי הרומאן של ש"י עגנון , זכתה השנה 
בפרס מסקין , וזו פעם ראשונה שתוצג בחו"ל . בתפקיד הראשי בהצגה זו משחק 
אילן דר , ועימו מופיעים סנדרה שדה ולבנה פינקלשטיין . זהו ביקור גומלין 
בבריה"ם של התיאטרון הקאמרי שאירח לאחרונה בישראל את תיאטרון " מאלי " 
ממוסקווה . הקשרים בין הקאמרי לבין תיאטרון " גורקי " מלנינגרד נוצרו 
כשהתיאטרון הקאמרי הופיע בפסטיוואל אדינבורו עם הצגת " מיכאל קולהאס " . 
תיאטרון גורקי יבוא להופעות בישראל בחודש אוקטובר , עם הצגות " סיפורו 
של סוס " על פי סיפורו של טולסטוי ו"הדוד וניה " של צכוב . 
