השתלט הצבא הגרמני תוך שעות ספורות על כל איטליה המרכזית והצפונית . אלפי 
יהודים נשלחו למחנות המוות או נהרגו במקום , ללא ספק בסיוע פשיסטים מקומיים 
נאמנים . בכל זאת , שני שלישים מיהודי איטליה ניצלו , לא מעט בעזרתם של 
התושבים . שנים רבות נהגו באיטליה להבליט כל אירוע הקשור בחסידי אומות העולם , 
כדי להוכיח שוב ושוב שבעלת הברית לגרמניה הנאצית נהגה ביהודים אחרת . אך 
הזמנים השתנו . רוב חסידי אומות העולם שמעשיהם נודעו זכו כבר באותות הכרת 
תודה מהעם היהודי . רבים הלכו לעולמם . בקהיליה היהודית מדברים על אנטישמיות 
המתעוררת על רקע המסע האנטי - ישראלי היומיומי כמעט . הנושא הישראלי הפך 
לנכס פוליטי בידי המפלגה הקומוניסטית הגדולה , הנתונה במשבר , והיא משתמשת 
בו כבנושא וייטנאם בזמנו כדי להוכיח פעילות ולגייס תמיכה . על רקע זה יובן 
מפני מה לא עוררה הידיעה בדבר הענקת אות חסיד אומות העולם לשני איכרים איטלקיים 
תשומת לב כבשנים עברו . בכפרם של אוראסטה ואלפרדו סופיצי , לא הרחק מפירנצה , 
יש רוב קומוניסטי ומיעוט גדול של סוציאליסטים וקאתולים שמאליים , המתחרים 
בקומוניסטים בביקורת החריפה על ישראל . טוליו מלאורי פגש את מצילו בדרך מקרה , 
מקץ שנים רבות , בעיירה קטנה דרומית מפירנצה , תוך שהוא מטייל ברחוב עם 
אשתו . למרות מרחק הזמן השניים זיהו זה את זה מיד . משפחת מלאורי , שמוצאה 
מטרייסטה ( בשל קרבתה לאוסטריה נחשבה טרייסטה כמקום מסוכן במיוחד , ואכן 
ב4491 הוקם שם מחנה המוות היחיד באיטליה ) , נמלטה ב3491 לאחוזתה בטוסקנה . 
סמל המשטרה המקומית אמור היה להודיע להם על כל פקודה נגדם , אך שוטר נאמן 
למשטר הפשיסטי הלשין עליהם והגרמנים הגיעו לחפש אחריהם . בעודה מכינה מזוודה 
לדרכם האחרונה , לאושוויץ , ציוותה האם על שני בניה , בני 71 ו81 , להימלט 
לבקתה שהוכנה עבורם בחורשה הקרובה . קור רוחה של האם ברגע של סכנה הוא שאיפשר 
לנערים להימלט דרך דלת אחורית . שבעה חודשים הסתירו האיכרים את הנערים בבקתה 
ובביתם ודאגו לכל מחסורם , זאת למרות שפרס כספי נאה הוצע לכל מי שיסגיר 
יהודי . איטלקים רבים יחסית סייעו באותם ימים ליהודים להימלט ולהינצל ממוות 
ודאי . ייתכן שהמניעים קשורים במסורת ארוכה של יחס אנושי לנדכאים , ואולי 
השיקולים היו מעשיים גרידא , רצון לרצות את הכובש החדש , " ידיד היהודים " 
שהתקרב לאיזור . בתום המלחמה נערכו חיפושים אחר מלשינים . באשר לשוטר שהלשין 
על מלאורי , היו שמועות כי ברח לסיציליה . אחרים סיפרו כי נהרג , אך בהחלט 
ייתכן גם שהגיע לשיבה טובה . בחודשי המלחמה האחרונים היו יהודים רבים קורבנות 
להלשנה . יהודים אחרים ניצלו הודות לעזרה נדיבה . שתי התופעות חיו זו בצד 
זו באותם חודשי דמים . בראשית קיץ 4491 הצליחו טוליו מלאורי ואחיו לברוח 
דרומה ולעבור את קווי החזית לאותו חלק מאיטליה שכבר שוחרר . האחים עלו ארצה 
במסגרת עלייה ב . מאוחר יותר נודע להם כי הוריהם נספו באושוויץ . במשך השנים 
עזבו האיכרים את אדמתם ועברו להתגורר בעיירה סמוכה . באותה עיירה נפגשו 
במקרה סופיצי ומלאורי . האיכר הזקן והחולה ואשתו זכרו את הנערים היהודיים . 
תוך זמן קצר הובא המקרה לידיעת אנשי " יד ושם " והוכנו תעודות הוקרה לשני 
האיטלקים . הנסיעה לרומא , לביתו של השגריר הישראלי מרדכי דרורי , היא 
סיפור לעצמו . קשה להעלות על הדעת שב0991 , כשמיליונים חוצים עולם מעשה 
שבשגרה , יש מי שמעולם לא הרחיק מביתו יותר מכמה עשרות ק"ם , אבל לאיכרים 
מצילי היהודים היה זה הביקור הראשון בבירתם . 
