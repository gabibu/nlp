הרבנים הראשיים לישראל אינם מתירים לראשי החינוך הממלכתי - דתי , לעבור 
לשבוע לימודים מקוצר של חמישה ימים , עליו החליטו באחרונה , ארגוני המורים , 
האוצר וההסתדרות . לפי פסיקת הרבנים ומועצת הרבנות הראשית " מערכת החינוך 
חייבת לעבוד ששה ימים בשבוע ואין שום היתר בהלכה לביטול תורה ביום ששי " . 
במסיבת עיתונאים שכינס אתמול המרכז לחינוך דתי , גוף המשתייך למפד"ל והפועל 
ליד זרם החינוך הממלכתי - דתי , נמסר כי גם אם תאשר הממשלה את ההסכם שהושג 
יתעלם מכך זרם החינוך הממלכתי - דתי וימשיך בשנת הלימודים הבאה לקיים שבוע 
לימודים רגיל . הממשלה אמורה לדון בסוגיות שמעלה קיצור שבוע הלימודים , 
בישיבתה ביום א בשבוע הבא . נציגי המרכז לחינוך דתי , בראשות מאיר הלברטל 
ואלימלך לנדנר , יו"ר מועצת החינוך הממלכתי - דתי , מרדכי רפלד ואישי ציבור 
נוספים , אמרו אתמול כי קיום הלימודים ביום שישי , נעשית על דעתו של האגף 
לחינוך דתי במשרד החינוך . עוד ציינו , כי ביטול תורה ביום שישי בכל מערכת 
החינוך , ולא רק בזרם הממלכתי - דתי , יגרום לשוטטות תלמידים ברחובות ולהדרדרותם , 
תגבר תכיפות הביקורים בפאבים ומסיבות ייערכו עד חצות , גם בימי ה . אחת 
הטענות הבולטות שהעלו הדוברים היתה כי החינוך החרדי העצמאי לפלגיו הודיע 
כי הלימודים במוסדותיו ימשיכו במתכונת מלאה מה שיביא לנשירה של אלפי תלמידים 
ממערכת החינוך הציונית - דתית ולנהירתם למערכת החינוך החרדית . לטענת הדוברים 
דבר זה יקרה מישום שההורים לא יעמדו בפיתויים הרבים שמציעה מערכת זו , שאליה 
יתווסף למעשה יום לימודים נוסף . נציגי החינוך הדתי אמרו כי החלטת משרד החינוך 
והאוצר , להחיל יום חינוך ארוך ( יוח"א ) ברוב מערכת החינוך , משתנ"א , 
היא " תרמית והונאה " . הם נימקו זאת בעובדה , שבו - זמנית , הוחלט גם 
לקצר את שבוע הלימודים . לדבריהם , מה שמשרד החינוך והאוצר מציגים כהישג 
גדול , אינו אלא הוספת השעות שיקוצצו ביום ששי , לשאר ימי השבוע . ח"ך 
חנן פורת ( מפד"ל ) אמר , " מי שמדבר על יוח"א ובו - זמנית מבטל את יום 
הששי , עושה יום לימודים ארוך , אבל מקצץ לו את הידיים והרגליים " . על 
העובדה שההחלטה לעבור לשבוע לימודים מקוצר , לא נפלה אחרי דיון בממשלה , 
אלא אגב הסכם בין המורים לאוצר ולהסתדרות , אמר פורת כי היא עדות לכך שאנו 
" מדינת חלם " . פורת התריע מפני המעבר הצפוי של תלמידים מהחינוך הממלכתי - 
דתי לחינוך החרדי ואמר , " ילד שאתה מכניס אותו למערכת החרדית , לא תראה 
אותו בצבא . מדינת ישראל תפסיד הפסד חמור " . בחומר הסברה שהפיצו אנשי המרכז 
לחינוך דתי הועלתה גם הסוגיה " האם תהיה הפרדה בין המינים גם ביום זה " . 
נציג ארגון המורים הדתיים בהסתדרות המורים , שלמה ישי אמר , כי ארגונו 
אינו מתנגד למעבר לחמישה ימי עבודה , אלא לקיצור שבוע הלימודים לחמישה ימים . 
לדבריו , ניתן לארגן את תכנית העבודה בבתי הספר כך , שחלק מהמורים יקחו 
את יום החופשה באמצע השבוע . ישי הוסיף כי ארגון המורים הדתיים יפעל לשכנע 
את הסתדרות המורים , להסכים לכך שמורים שירצו לעבוד ביום ו , יוכלו לעשות 
זאת . 
