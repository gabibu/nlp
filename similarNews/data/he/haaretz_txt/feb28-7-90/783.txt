למעלה ממאה טלוויזיות הוחרמו ביומיים האחרונים , במבצע אכיפה גדול של רשות 
השידור על תושבים בצפת שאינם משלמים את אגרת הטלוויזיה . בפי תושבי צפת 
טענות קשות נגד התנהגותם של המעקלים מטעם רשות השידור , בעיקר לנוכח העובדה 
כי בין השאר לקחו טלוויזיות של קשישים , ובאחד המקרים לקחו טלוויזיה של 
אלמנה עולה חדשה מאתיופיה הגרה בשכונת גני הדר . המעקלים הגיעו בלוויית שוטרים 
אל בתי התושבים , והחלו להחרים טלוויזיות שבעליהן לא שילמו את האגרה . 
התושבים סיפרו על חילופי מהלומות עם המעקלים , ובאחד המקרים אף ניפץ אחד 
התושבים את הטלוויזיה שלו . כן עוקלו מכשירי הטלוויזיה של כמה אנשי ציבור 
בעיר . התושבים שלא שילמו את האגרה , טענו כי אינם קולטים את הערוץ השני , 
ולכן אין שום סיבה שישלמו אגרת טלוויזיה כמו במרכז הארץ . העולה מאתיופיה 
סיפרה לבנה כי בשעות הבוקר נשמעו דפיקות על דלת ביתה . " לבית נכנסו המעקלים 
של רשות השידור . הם ניגשו לטלוויזיה דחפו אותי ויצאו מהבניין . חשבתי 
שהם גנבים , צעקתי : גנבים גנבים אבל הם הלכו " . מחוץ לבניין הבחינו בהם 
עולים חדשים שהגיעו באחרונה מארגנטינה שהיו המומים ממראה עיניהם . 
