. 2 . 52 . אני נוסע לתל - אביב . עניין שבשגרה . יום חורפי צח ויבש . 
השעה היא עשר ורבע לערך . שעה יפה לנסוע בה בכביש המהיר . לא עמוס מדי , 
והתנועה מתנהלת בשובה ונחת . בערך בקילומטר ה52 תמה האידיליה . פרש משטרתי 
רכוב על פאר אורוות הרכב המשטרתית הרלי - דווידסון מגודל ומצוחצח עושה 
סיבוב - פרסה , נוטש את הכביש לירושלים שעליו נסע בטרם שינה את דעתו , 
ומצטרף לתנועה הנוסעת בכיוון תל - אביב . עוסק במה שקורין " הפגנת נוכחות " . 
המשטרה מאוד גאה בלהקת ההרלי - דווידסון החדשה שלה . בהודעות לעיתונות הודגש 
כי האופנועים האלה מסוגלים לדהור במהירות של 002 קמ"ש . " אין מכונית ( 
? ) שיכולה להימלט מהם " , הודיעו הדוברים בגאווה לא מוסתרת . אדון דווידסון 
אכן מסוגל ל002 קמ"ש . אך הנוהגים באותו יום ובאותה שעה גילו להוותם , 
כי האופנוע הזה , ובעיקר הרוכב עליו , מסוגלים גם להרבה פחות . האופנוען 
המשטרתי דנן התייצב במסלול השמאלי , אחז ביד אכזרית ברסן האופנוע , והכריח 
את הברייה המעונה להזדחל במהירות של 9 . 88 קמ"ש ( פלוס מינוס כמה מטרים ) 
. במסלול השמאלי . לנגד עיני התפתח שיעור מאלף בהלכות אכיפה , הפגנת נוכחות , 
שמירה על החוק , בטיחות בדרכים ועוד כהנה וכהנה עניינים חשובים . אין זה 
סוד כי קשה למצוא מכונית הנוסעת בקטע - כביש זה במהירות החוקית המגוחכת המותרת 
בו . אך מסתבר כי אחוריים של הרלי - דווידסון שפנס כחול ומהבהב ננעץ בהם , 
מחוללים פלאים . כהרף עין החלו כולם לשמור על החוק . או , ליתר דיוק , 
לשמור על המהירות שבה נוסע השוטר . כי הגב הזקוף במושב האופנוע שידר בכל 
מאודו רק מסר אחד ברור וחד : " נו , נראה את הגבר שיעז לעקוף אותי " . 
אף אחד לא העז . לא חלפו דקות ספורות וכבר נוצר גוש מכוניות קטן מאחורי גבו 
הרחב של השוטר ( והוא עודנו במסלול השמאלי , לא עוקף ולא נעקף ) . עוד 
ועוד מכוניות מצטרפות לגוש . המחזה תמיד זהה : בראי נראית מכונית מתקרבת . 
נהגה , שאיננו מעודכן בטיבו של הזוחל בראש העדר , עוקף את זנב הפקק , 
מתקרב עוד ועוד , ואז הוף ! צמד אורות הבלימה נדלקים וגם הוא מצטרף שפל - 
רוח ושפל - זנב אל השיירה . קפמאפרקהשוטר מחליט סוף - סוף לנטוש את המסלול 
השמאלי , וגולש לאטו למסלול הימני . אף אחד אינו מעז , כמובן , לעקוף 
אותו . בינתיים אני סופר 62 מכוניות , המצטופפות בטור כפול ועצבני . השוטר 
מאוד - מאוד שומר על החוק . הוא מקפיד לנסוע פלוס מינוס 98 קמ"ש בלבד . 
הפקק המשתרך מאחוריו מתחיל להעלות קיטור של עצבים . העצבים מתחילים לתת 
את אותותיהם . אף אחד אינו שומר מרחק , כולם מחליפים מסלולים כאחוזי תזזית , 
והאחרונים בשיירה שאינם מבינים מה קורה מהבהבים בפנסיהם , צופרים בצופריהם 
ומנפנפים בידיהם וברגליהם . השוטר , ללא ספק מודע לגמרי למתרחש מאחוריו , 
ממשיך להפגין נוכחות ולשמור על החוק . 8839 קמ"ש . יש כבר בערך 73 מכוניות . 
פופיקי מתחיל לרעוד : הנוסע מאחורי צמוד מדי לישבני , ואני לא אוהב את 
זה . מכיוון שאני גם פראנואיד ידוע , אני מתעקש לשמור לפחות מרחק גדול 
ביני לבין המכונית שלפני . אלא שכמה מהנוסעים בטור השמאלי מזדרזים ומשתחלים 
אל תוך המרווח הזה , ושוב עלי להאט על - מנת לפתוח מרחק בטוח . העסק מתחיל 
להיות ממש מסוכן . והנה מתקרב השוטר לפורד טרנזיט עתיק - יומין , הנוסע 
אפילו לאט ממנו . הוא יוצא לעקיפה . ברוך השם . לפחות לא ניאלץ להיתקע 
מאחורי הטרנזיט . אלא שעכשיו הברדק מתחיל לחגוג : התקועים במסלול הימני , 
אכולי עצבים ופחד שמא ייתקעו מאחורי הטרנזיט עד שכל הטור השמאלי ישלים את 
העקיפה , מתחילים בביצועי - קמיקזי כדי להשתחל אל הטור השמאלי ולחטוף את 
העקיפה . השמאליים , שאין דבר הרחוק מהם ברגע זה יותר מאשר גילויי אדיבות 
מופרזים , עושים כמיטב יכולתם למנוע מן הימניים לבצע את זממם . אלוקים 
שישמור את כולנו ! והשוטר בשלו . אדיש לחלוטין למאות עבירות התנועה המתבצעות 
במרחק נפיחה קטנה מאחוריו . הוא הרי כאן כדי ללמד את כולם מה זו מהירות 
חוקית . כעשרה קילומטרים כבר חלפו . אין ספק שלבד מן החדווה שיש בשלטון 
מוחלט כזה על עדר מכוניות , גם השוטר אינו מלקק דבש . לכפות על הרלי - 
דווידסון מהירות נלעגת שכזאת היא משימה מאוד לא - נעימה ( אלא אם כן הוא 
בחר דווקא את כביש ירושלים כדי להתאמן ברכיבה דקורטיווית , לקראת תהלוכה 
כלשהי ) . ובינתיים כבר אין מדובר בפקק . זו כבר פקעת נוירוטית של גלגלים 
ואגזוזים , המתנהגת כנחיל צרעות שהוכנס בבקבוק . השוטר שוב במסלול השמאלי . 
למה ? ככה . בן - שמן כבר מאחורינו , והמחזה די עגום . ארבעה תריסרי 
מכוניות מפרכסות , ואופנוע גדול נוהג בם . קפמאפרקהנה רואים כבר את נתב"ג . 
והנה רואים גם את הישועה : על הגשר של מחלף נתב"ג מהבהב צמד אורות כחולים . 
סיירה משטרתית סרה לה לשוח במקום החביב על סיירות משטרתיות מאז ומעולם . 
אני קוגלאגר אם האופנוען המבסוט לא עוצר ליד הסיירה כדי להחליף חוויות . 
אני לא קוגלאגר . הוא עוצר . אההההההה ! ! ! אנחת - הרווחה שעלתה מקרוב 
ל05 מכוניות מענות כמעט שהפילה מטוס גאמבו חולף . בתוך שניות התפזר הפקק , 
נפתחו מרחקים בטוחים , והטור הכפול , הצפוף , העצבני והמסוכן התמסמס 
לתנועה רגילה , זורמת ורגועה . בין 09 ל031 קמ"ש , כל אחד כפי יכולתו , 
כל אחד כפי צרכיו . ומה , קוראים יקרים , אנחנו למדים מכל העניין מורט - 
העצבים הזה ? כמה וכמה דברים . ראשית , אנו שבים ומגלים עד כמה נלעגת , 
חסרת - היגיון ושרירותית היא הגבלת המהירות הנוהגת בכביש המהיר הזה . פשוט 
אי - אפשר לעמוד בה . המבקש לשמור את החוק הזה מסכן את עצמו ואת סביבתו . 
הוא חייב לתקוע את ראשו בספידומטר , כי אם יסיט את מבטו להרף עין מן המחוג 
כדי לראות זוטות מיותרות כמו כביש , תנועה , מכוניות , ראי הוא ימצא 
את עצמו בן - שנייה דוהר במהירות עבריינית של 201 קמ"ש , כאחד הפושעים . 
שנית , אנחנו למדים כי אותה פרה קדושה הקרויה " נוכחות משטרתית " נזקה 
רב לעתים מתועלתה . השוטר הקפדן על האופנוע הגדול שלו סיכן את חייהם של 
עשרות נוסעים , בגורמו להם להצטופף , לעקוף בצורה מסוכנת , לעקוף מצד 
שמאל , וסתם להתעצבן עד אובדן שיקול - הדעת . שלישית , אנו למדים כי מישהו 
במשטרה עדיין לא עשה שיעורים כיאות ( וזאת , רק אם נתעלם באופן אדיב מן 
האפשרות שהשוטר עשה את אשר עשה מתוך תאוות התעמרות לשמה ) . מה הטעם , 
ילמדוני אנשי המשטרה , " להפגין נוכחות " על כמה עשרות כלי - רכב לאורך 
כ51 קילומטר , בקטע - כביש מן הבטוחים ביותר במדינה ? ולחלופין , האם 
לא נבון יותר להתיר לשוטר להעביר להילוך חמישי , לסובב עוד קצת את המצערת , 
להאיץ את האופנוע עד ל031 קמ"ש , אם לא למעלה מזה ( מהירות שיוט מאוד 
נינוחה להרלי ) ו"להפגין נוכחות " לאורך קטעים ארוכים יותר ? ( פנס כחול 
המתקרב בדהרה מאחור מרתיע הרבה יותר מאשר פנס כחול שזוחל מלפנים ) . שלא 
לדבר על הרעיון המהפכני , ש"נוכחות " היא פעולה המיועדת למקומות מועדים 
לפורענות , או לנקודות תצפית נייחות , ולא לאכיפה שרירותית של איסור שרירותי 
בקטע שרירותי . אם להתייחס רק לאות היבשה של החוק , אין לי כל טענה אל השוטר ; 
הוא הרי לא עשה מאומה מלבד זאת שנסע להנאתו כמה קילומטרים במהירות החוקית . 
אך אילו בטיחות הנוסעים היתה לנגד עיניו , היה שוכח לרגע אותה תקנה אווילית 
המגבילה את המהירות ל09 , ונזכר בתקנה אחרת , זו המחייבת נהיגה במהירות 
" המתאימה לנסיבות המקרה " . ובנסיבות המקרה ההוא מהירותו החוקית לא היתה 
" נוכחות משטרתית " , אלא מטרד מעצבן ומסוכן . אילו בטיחות התעבורה היתה 
לנגד עיניו , היה יורד לרגע לשוליים , מאיץ , מאט עוד יותר , או סתם 
מסמן בידו תנועה קלה שפירושה " תעקפו , תעקפו . אני מחפש נהגים מסוכנים , 
ולא סתם לעשות רפורטים " . ( כבר היו דברים מעולם , וגם במו עיני ראיתי 
שוטרים מסמנים לנהגים אחרים שיעקפום ) . ומשום - מה עולה מן הזיכרון סיפור 
חסידי על אדמו"ר שאחד מחסידיו הטריד אותו עד בלי די בקושיות - קלוץ על מיני 
קוצים הלכתיים של יו"ד . עד שפקעה סבלנותו של הרבי , והוא אמר לחסיד כך : 
" דע לך ר יהודי , שאם יש משהו שמרגיז את הקדוש - ברוך - הוא יותר מרשע 
גמור , זה צדיק גמור " . 
