כשעומד לצאת גל הנפקות של מיליארד ש"ח , זה מכניס את השוק לפחדים והוא מתחיל 
לרדת . כשהשוק מתחיל לרדת , מתחילים לצוף החששות של מי יקלוט הנפקות בסדר 
גודל כזה . לפני חודשיים היתה בשוק האג"ח ריבית של שלושה אחוז ועכשיו היא 
צמחה לחמישה . לפי הוראות רשות ניירות ערך החברות שרצו להנפיק היו צריכות 
להגיש תשקיף עד ה51 בינואר . כולן עשו זאת בבת - אחת ובלחץ . כל חברה חשבה 
שהיא החכמה והמהירה יותר , מבלי לדעת שגם אחרות פעלו בדיוק כמוה . הגל 
הפתאומי יצר בהלה , אנשים עשו חושבים , הבינו שהשוק יירד וזה כמו מנגנון 
פסיכולוגי של ציפיה המגשימה את עצמה . לאו דווקא . בסך הכל היתה עלות אטרקטיווית , 
אז החברות חשבו לעצמן מדוע לא לקחת . הביקושים הגדולים הם הצטברות של כספים 
פיננסים ולא של כספים ריאלים . זה סימן של מיתון . כשכולם מתנפלים על כמות 
קטנה של ביקוש אף אחד לא נהנה . במצב כזה גם החתם מסביר שבכוח אי אפשר לצאת 
להנפקה . הנפקה צריכה להיקלט באווירה טובה . רק כאשר הרבה חברות הודיעו 
שאין הנפקות , השוק התחיל להתאושש . לקח נוסף הוא שכאשר כותבים תשקיף אין 
זה אומר בהכרח שכדאי להנפיק . אני צופה שחודש מארס ייפתח בצורה חיובית וששוב 
יתחילו ביקושים . היום , כשכל החברות מוכנות עם תשקיף , הן בשינויים קלים 
יכולות מיידית להנפיק . ואם השוק יאפשר כל פעם יטפטף מישהו אחר את ההנפקה 
שלו . 
