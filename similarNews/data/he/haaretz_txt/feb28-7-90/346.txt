משטרת מרחב חיפה שיחררה אתמול סטודנט , הלומד בשנה הראשונה בטכניון וחשוד 
" שפרץ בזהות שאולה " למחשבי הטכניון . אתמול הסיר בית - משפט השלום בעיר 
צו איסור פרסום על הפרשה , שהוצא לבקשת המשטרה . תחילת הפרשה בתלונה שהגיש 
קצין הביטחון של הטכניון על פריצה למחשבי המוסד , תוך ניצול חשבונות המחשב 
של סגל המוסד . בעקבות כך הוציא בית המשפט צו לאיתור מקור הפריצה למאגרי 
המידע והורה לבזק לאתר את מספר הטלפון שממנו בוצעה ההתחברות למחשב . המשטרה 
הגיעה לדירה שממנה בוצעו שיחות הטלפון ועצרה סטודנט הלומד בטכניון . הסטודנט 
נחקר על - ידי פקד שי לשר ממרחב חיפה וטען כי ביצע את החדירה למחשבים מתוך 
סקרנות בלבד וללא מניעים פלילים . הוא שוחרר בתום חקירתו . 
