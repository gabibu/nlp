המולת עשייה בלטה ביום חמישי שעבר באריאל : פטישי האוויר חצבו בסלע , 
פועלים ערבים מהכפר הסמוך חארס מתחו צינורות ביוב לרוחבה של שכונת מגורים 
חדשה שבנייתה הולכת ונשלמת בימים אלה , ואנשי מחלקת הגינון עסקו בנטיעות . 
51 אשקוביות , שכבר ראו ימים יפים יותר , עברו שיפוץ בידי מסגרים , חשמלאים 
ושאר בעלי מלאכה . באולפן של חנה גולן ישבו העולים החדשים מברית המועצות 
בשמונה כיתות ולמדו עברית . אריאל , היישוב היהודי הגדול ביותר בשומרון , 
משמשת בית לעשירית מכלל היישוב היהודי בשטחים , כ0058 איש . היא הוקמה 
בלב השומרון על גבעות טרשים , מעל מטעי זיתים ומול צריחי מסגדים , ורואים 
ממנה את קו האופק של הים . אוויר צח , נוף יפה , שכונות קוטגים , גינות 
ובתי דירות נאים . מדי שנה מצטרפות למקום 052 משפחות ועוזבות כ08 . הקצב 
הזה לא השתנה גם בשנות האינתיפאדה . היישוב חילוני ביסודו , שתושביו באו 
אליו בגלל איכות החיים והדיור הזול . בגרעין המייסד של אריאל היה גם יעקב 
פייטלסון , ראש המועצה הראשון , מהבולטים שבפעילי העלייה מברית המועצות 
באותה תקופה , ועמו כמה עשרות מחבריו . עכשיו הוא מתמודד שוב על ראשות 
המועצה מול רון נחמן , צעיר , מוכשר ושאפתן . שניהם סופרים את הימים עד 
8 במאי , מועד הבחירות . בתקופתו של נחמן קיבלה אריאל דחיפה רצינית , ומי 
שיסייר שם היום , לא יוכל שלא להתרשם מתנופת הפיתוח האדירה : מאות יחידות 
דיור בבנייה , ומאות אחרות בשלב אחד של לפני תחילת בנייה . פיתוח סביבתי 
מואץ , תיאטרון בבנייה , בית הסתדרות לפני פתיחה וסופר ענק של קו - אוף 
ייחנך בימים הקרובים . אבל הסיפור של אריאל היום הוא העולים . נכון לעכשיו 
מובילה אריאל בקליטת העלייה מברית המועצות מבין היישובים היהודיים בשטחים . 
הממסד אינו מכוון אותם לכאן וגם לא הפוליטיקאים , ומהבחינה הזאת רון נחמן 
צודק לגמרי . הם באים מרצונם החופשי . התנאים המשופרים לרכישת דירה במקום 
מהווים מרכיב מרכזי במכלול השיקולים של 45 המשפחות מהגל החדש שהגיעו לכאן 
עד עכשיו . אבל תנאים כאלה אפשר לקבל גם בגליל ובנגב . לא כולם יישארו 
כאן , אבל לאחר כמה שבועות באולפן באריאל , אומרים רובם שהמקום מוצא חן 
בעיניהם . עכשיו הם בחדשות וכל העולם מדבר עליהם . רק את העולים עצמם אין 
שומעים . איש לא שאל לדעתם וכיצד הם חשים במרכזו של הוויכוח הפוליטי . 
האם הוא מעסיק אותם בכלל , ואם כן , האם הספיקו לגבש עמדה עצמאית משלהם . 
קפמאבינאולג חייט ( 03 ) מתגורר באלקנה ולומד באולפן באריאל . " אלקנה 
ואריאל מקומות יפים מאוד . אנשים יפים מאוד " , אומר אולג בעברית כבדה של 
עולה חדש . בברית המועצות לא היה אולג ציוני . הוא בא לכאן בגלל המצב החדש 
המתהווה בארצו והאווירה האנטי יהודית שנוצרה שם . הוא נשוי פלוס שניים , 
יודע שבישראל חלוקות הדעות בקשר לישיבה באריאל או באלקנה . האם הוא חש 
שייכות לאדמה הזאת ? האם הוא קשור רגשית אליה ? עושה רושם שלא . אולג 
חייט , מורה למתמטיקה , אומר שיישאר באריאל רק אם ימצא כאן עבודה . אירה , 
מורה מלנינגרד , שמעה בפעם הראשונה על אריאל בשדה התעופה . " הייתי רוצה 
להישאר באריאל , אך הדבר תלוי במקום העבודה שלי . לא מפריע לי שהמקום נמצא 
במרכזו של ויכוח פוליטי . אני לא חושבת שאריאל מהווה מכשול לשלום . יש 
כאן אדמות ריקות לרוב , ואני חושבת שהיהודים יכולים להתגורר כאן בלי להפריע 
לערבים " . לאירה אין דיעה פוליטית מגובשת , אלא רק " מעט מחשבות " , שאותן 
היא מעדיפה לשמור לעצמה . ד"ר ( לחשמל ) ארקדי שור , בן 45 , עם חיוך 
מעט עגמומי , הגיע לישראל בעקבות בתו , החיה במקום . עמו באו שלוש בנות , 
אישתו , אמו וגיסו . הוא כבר כארבעה שבועות באולפן באריאל . הוא אולי 
מייצג את העולה האופייני לגל הזה . הוא לא שמע מעולם על אידה נודל ועל אנטולי 
שרנסקי . לא בברית המועצות וגם לא כאן . " מי אלה ? הוא מתעניין בנימוס 
ובשמץ של מבוכה . גם הוא מודע לוויכוח הפוליטי , אך אינו מוטרד בגינו . 
הוא החליט להישאר כאן כי " זה מקום יפה והפוליטיקה לא מעניינת אותי " . 
ד"ר שור מאוד מקווה שלא יחזירו את אריאל , " אבל אם יחזירו אנחנו אזרחים 
של המדינה ומה שתגיד כך נעשה " . שור , כמו העולים האחרים באריאל , ימליץ 
גם לקרוביו לבוא לכאן . דן ורחל אוסישקין נשואים זה כחצי שנה . אין להם 
מושג אם יש להם קרבת משפחה למנהיג המפורסם , אבל הם יבדקו . שניהם מלנינגרד . 
הוא מהנדס אלקטרוניקה והיא פיסיקאית . גם הם שמעו על אריאל מחבר שכבר מתגורר 
כאן , ומה שראו מוצא חן בעיניהם . " אנחנו לא מדברים על הבעיה הפוליטית . 
זה לא מעניין אותנו . זו בעיה שקשה לממשלה וקשה גם בשבילנו . קודם כל 
נמצא עבודה ודירה ואחר כך נדבר פוליטיקה " . דימיטרי רפלובסקי מקייב הגיע 
לכאן עם בנו ואדים ואישתו לפני שבועיים . ואדים ( 71 ) כבר בעניינים : 
" האזור הוחזק על ידי המדינות הערביות ובשנת 7691 ישראל שיחררה אותו " . 
חבריהם , אורנה ואיסר מישלובסקי , כבר ותיקים באריאל . הם הגיעו לשדה 
התעופה וסחבו אותם לכאן . משפחת רפלובסקי כבר החליטה לקנות דירה באריאל . 
עתודת הקרקע של אריאל מדהימה בהיקפה : 03 אלף דונם , כמחציתה אדמות מדינה , 
פי עשרה מגבעתיים . תוכנית המתאר לשנות ה0002 ערוכה ל001 אלף תושבים . 
את התשתית הקרקעית הניח לפני 51 שנה סוחר הקרקעות שמואל עינב , כאשר רכש 
0002 דונם מאדמות הכפר חארס , באישורו של שמעון פרס , שר הביטחון דאז . 
באוגוסט 8791 התיישבו באריאל 04 המשפחות הראשונות . עזר ויצמן יבקש אולי 
לשכוח זאת , אבל דווקא מאבקו לפני 21 שנה באריאל שרון , הביא להקמת היישוב 
היהודי הגדול ביותר בשומרון . שרון ביקש לפרוש 021 יישובים קטנים בכל השטח . 
ויצמן ביקש לצמצם את מספרם ולהקים שש ערים גדולות במקומות נבחרים . בפועל 
השיג כל אחד את שלו . שרון את 021 היישובים וויצמן את שש הערים . קרקע , 
אם כן , לא חסרה באריאל , אך הביקוש לדירות אינו מדביק את ההיצע . עכשיו 
מצטרפים עוד עולים לאוכלוסייה הוותיקה , המורכבת מלא - מעט עולים ותיקים , 
בעיקר מברית המועצות . מנשה , שאינו רוצה להזדהות בשמו המלא , מסייע 
בקליטתם . הוא מהפעילים הבולטים של העלייה מברית המועצות בתחילת שנות השבעים . 
בארץ מאז 9691 . 02 שנה בתל אביב ורק ששה חודשים באריאל . למנשה יש דעה 
מוצקה על החומר האנושי שבו הוא מטפל עכשיו : " אלה אנשים טובים , עמך 
למרות כל התארים , שרוצים לחיות חיים נוחים ומחפשים איכות חיים . אין כאן 
מהפכנים . איש לא בא לכאן בגלל אידיאולוגיה . הם שמעו על אריאל מקרובי 
משפחה ומחברים שכבר יושבים כאן , או שהחברים שלהם יושבים כאן . רובם רחוקים 
מיהדות . התמצאותם בפוליטיקה הישראלית שואפת לאפס . תשאל אותם על ההבדל 
בין הליכוד והמערך , ולא יידעו להשיב לך . הדבר הראשון שיש להם בראש הוא 
פרנסה ובית . מנשה מספר , שהם מדעים לכך שיש ויכוח בעניין ההתיישבות בשטחים , 
אבל לדעתו כל עוד הממשלה מתירה התיישבות באריאל יבואו לכאן עולים , כי 
זה מקום קטן , עם גרעין רוסי ותיק שכבר התגבש , ועם אוכלוסייה שמאירה להם 
פנים ונותנת להם יחס , שאותו הם לא יזכו לקבל בעיר אחרת . אורנה , המלמדת 
עברית באולפן , מחזקת את דבריו : " שיקח כל אזרח ישראלי מצוי את עצמו 
וינסה רק לרגע להיכנס לנעליים של העולים האלה : מחר אתה בדירה אחת , לא 
שלך , בת שלושה חדרים , בארץ חדשה , עם אישתך , הילדים שלך , ההורים 
שלך וההורים של אמא שלך , בלי משכורת ובלי פרנסה , ללא יכולת לדבר בשפה 
המקומית . במצב הזה מישהו בכלל חושב על פוליטיקה ? " העולים לאריאל אינם 
שונים מהעולים המגיעים לבאר שבע או לתל אביב : אנשים חומריים , חפים אפילו 
משמץ של להט מהפכני , שאיפיין את הסירובניקים המפורסמים בשנים עברו , שהגיעו 
לישראל דווקא היום , על רקע חששות לגורלם בברית המועצות המשתנה . האפשרות 
כי הם שישנו את המאזן הדמוגרפי בשטחים נראית מופרכת . לכל היותר הגיעו לשטחים 
כ002 איש , ומספר דומה אולי יצטרף אליהם . אם יבואו יותר לא יהיה מקום 
עבורם . פשוט אין דירות . לכל היותר תסייע העלייה הזאת לקידום יחסי הציבור 
והרחבת מעגל הלגיטימציה של הציבור המכונה " מתנחלים " . לאחר תקופה של ניכור 
מצד חלק גדול של החברה הישראלית בתחומי הקו הירוק זוכה לפתע הציבור היהודי 
בשטחים גם להערכה על הדרך שבה הוא קולט עלייה , גם אם לא להסכמה . מגזרים 
אחרים באוכלוסייה הישראלית , כמו למשל הקיבוצים , יכולים רק להסתכל , 
אולי בקנאה , ללמוד ולנסות ולעשות דברים דומים . 
