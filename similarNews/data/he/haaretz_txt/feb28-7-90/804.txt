בכירי המנהיגים הפלשתינים בשטחים פרסמו אתמול גילוי דעת , המבהיר כי לא 
יסכימו להשתתף בכל משלחת פלשתינית למשא - ומתן עם ישראל , ללא מעורבות ישירה 
של אש"ף במינוי המשלחת ובקביעת הרכבה . משקיפים טוענים , כי ההכרזה נועדה 
להרגיע את מנהיגות אש"ף בחו"ל מפני האפשרות לנקיטת קו עצמאי מדי מצד המנהיגות 
המקומית בשטחים . על גילוי הדעת חתומים 43 מבכירי המנהיגים בשטחים , ביניהם 
פייסל אל - חוסייני , סרי נוסייבה , רדואן אבו - עייאש , חנא סניורה , 
גמיל טריפי , זהירה כמאל , פאיז אבו - רחמה , חידר אבו - שאפי , שאהר 
סעד וגורג חזבון . בין החתומים על המסמך מנהיגים , המזוהים עם הפתח , 
החזית העממית והדמוקרטית והמפלגה הקומוניסטית . המנהיגים שפרסמו את גילוי 
הדעת הצהירו על רצונם לקחת חלק בתהליך המדיני , " שיפתור את הקונפליקט 
באמצעי שלום ויוביל לשלום צודק וכולל המבוסס על כיבוד הזכויות של שני הצדדים 
באזור לעצמאות , חופש והגדרה עצמית " . יחד עם זאת , גינו את כל הניסיונות 
והלחצים המופעלים , לדבריהם , כניסיון לפגוע בלגיטימיות של אש"ף ובזכותו 
הבלעדית לייצג את העם הפלשתיני . רק לאש"ף לבדו הזכות למנות את המשלחת הפלשתינית 
ולקבוע את הרכבה , אמרו המנהיגים המקומיים . המנהיגים החתומים על גילוי 
הדעת חזרו על עמדות רשמיות של אש"ף מהעבר כמו הדרישה לבסס כל דיאלוג ישראלי - 
פלשתיני על סדר יום פתוח ותחת חסות בן - לאומית , שיוביל בסופו של דבר לוועידת 
שלום בין - לאומית . שום פלשתינאי מהשטחים לא ישתתף במשלחת כלשהי למו"ם 
שלא עפ"י בחירת אש"ף , הדגישו . את כל הפרסומים שהופיעו עד היום בעיתונות 
הישראלית סביב הרכבה השמי של המשלחת למו"ם בקהיר , כינו המנהיגים ככוזבים 
לחלוטין . עוד הוסיפו , כי לדעתם המשך " האינתיפאדה ההרואית " ומאמצי 
הפלשתינאים להשגת שלום יחד עם התעצמות מחנה השלום הישראלי ידחפו בסופו של 
דבר את ממשלת ישראל למו"ם עם אש"ף לסיום הקונפליקט . 
