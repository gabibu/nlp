השיא שייך בינתיים ל"ניו יורק פוסט " : " דונלד , הסקס הטוב ביותר שהיה 
לי מעודי " , הכריזה כותרת על פני העמוד הראשון כולו , בלוויית צילום פניו 
של דונלד טראמף , בחיוך מלא סיפוק של כובש נשים . בידיעה בעמוד שלוש הופיעו 
עוד ציטטות של מלכת היופי של מדינת גורגיה , מארלה מאפל , שסיפקה את המשפט 
לכותרת . סיפור זה , ששווה עשר שורות בטור רכילות , הפך נושא לכותרות ראשיות 
של עיתוני ניו יורק ופתח את מהדורות החדשות בתחנות הטלוויזיה המקומיות . 
בשבוע ששוחרר בו נלסון מנדלה ושתי הגרמניות צעדו לקראת איחוד , שלושת עיתוני 
הצהרים של ניו יורק , תחנות הרדיו ורשתות הטלוויזיה המקומיות עסקו בנושא 
אחד ויחיד : הפרידה של דונלד ואיוונה טראמף . תושבי ניו - יורק אינם זוכרים 
תחרות פרועה כזו בין עיתוני הצהרים : " דיילי - ניוז " ו"ניו יורק פוסט " 
מובילים בהתמודדות . שני העיתונים גייסו עשרות עיתונאים וצלמים לסיקור הפירוד 
וסיבותיו . " ניוז - דיי " , שהוא בדרך כלל מאופק יותר , משקיע מאמץ עליון 
כדי שלא לפגר אחר שני מתחריו . עורכות טורי הרכילות ב"דיילי - ניוז " וב"ניו 
יורק פוסט " , סמית ואדמס , מנצלות את בעיות הנישואין של הזוג למאבק יוקרה 
אישי ביניהן , וכל בדל מידע שאחת מהן חושפת מוצג כהוכחה לכישלונה של השנייה . 
סמית מ"דיילי - ניוז " מקורבת לדונלד טראמף ונהנית ממידע שאיש יחסי הציבור 
שלו מעביר לה . אדמס מיודדת עם איוונה טראמף ומפרסמת בשמה תגובות עוקצניות 
להתבטאויות של בעלה . בעוד העיתונים מפרסמים פרטים על תביעותיה הכספיות של 
איוונה תמורת גט וכמה מוכן דונלד לשלם , אומרים ידידים קרובים של בני הזוג 
שהם בעצם לא כל כך מעוניינים להתגרש . בראיון בטלוויזיה , העריך פרקליט 
ידוע , מידידיו הקרובים של דונלד טראמף , כי בסופו של דבר בני הזוג ישלימו . 
" אם הם יתגרשו , יהיה זה משום שהעיתונים החליטו כי עליהם להתגרש " , 
אמר ידיד של איל ההון . דונלד טראמף , שידוע כמי שאוהב לספק כותרות וסיפורים 
על עסקאותיו והצלחותיו הפיננסיות , תקף השבוע את התקשורת , והאשים עיתונאים 
בפרסום מידע לא מבוסס ומוטעה על המתרחס בינו לבין רעייתו . גם איוואנה טראמף 
דיברה במורת רוח על פרסומים שונים והנבירה הבלתי פוסקת בחייה הפרטיים . 
מאחורי העיסוק הכפייתי של שלושת עיתוני הטבלואיד בניו יורק באירוע הרכילותי 
של השנה , אומרים יודעי דבר , מסתתר הסיפור האמיתי שהעיתונים אינם ששים 
לחשפו והוא מצוקתם הכלכלית הקשה של " דיילי - ניוז " , " ניו יורק פוסט " 
ו"ניוז - דיי " . הפירוד בין דונלד לאיוונה טראמף בא לעיתונים אלה כמתת משמים . 
נראה , כי במשרדי המו"לים והמנהלים נפלה החלטה לנצל את הסיפור העסיסי , 
במטרה להגביר את תפוצת העיתונים ולרתק קוראים חדשים . שלושת העיתונים סופגים 
הפסדים ניכרים בעקבות ירידה בתפוצה ושפל מתמשך בשיעור הפרסום והמודעות . 
כאשר התמוטטות תאגידי ענק וחברות גדולות בארצות הברית הפכה תופעה כמעט שגרתית , 
מעטים מוכנים להמר על עתידם של עיתוני ניו יורק ( להוציא את " ניו יורק 
טיימס " שמצבו הכלכלי איתן ) , והערכות על סגירה אפשרית של אחד או שניים 
מהם אינן מוגזמות . " דיילי ניוז " הוא עדיין העיתון היומי בעל התפוצה 
הגדולה בארצות הברית , ( 3 . 1 מיליון עותקים ביום ) , ו"ניו יורק פוסט " , 
שנוסד בשנת 1081 , מקובל עדיין כחלק בלתי נפרד מהווי הכרך הענק . " ניו 
יורק פוסט " , הגאה בוותק ובמוניטין של מייסדו , אלכסנדר המילטון , החליף 
בעלים . איל - העיתונות רופרט מורדוך שהיה שנים אחדות בעל העיתון , מכרו 
לאיש העסקים היהודי פיטר קאליקוב , ועובדה זאת מוכיחה , לדברי מומחים , 
כי מורדוך הגיע למסקנה שעתידו של העיתון איננו בטוח . לפני חודשים אחדים 
פיטר קאליקוב את העורכת הראשית , שהוא עצמו שכר לאחר שרכש את העיתון . 
הוא מינה במקומה עיתונאי ובעל טור מוכשר , גרי נחמן , שביצע שינויים המצביעים 
על שאיפה לשוות ל"ניו יורק פוסט " אופי של אחד מהעיתונים הצהובים של לונדון 
שבבעלות מורדוך . לא נראה כי בעקבות שינויים אלה גדלה תפוצת העיתון . לפי 
אומדן לא רשמי ירדה תפוצת העיתון לפחות מ004 אלף עותקים מקרוב למיליון עותקים 
ב3891 . גם בשיעור הפרסומת לא חלו שיפורים , וחלקו של ה"פוסט " מכלל הפרסומת 
של עיתוני ניו יורק לא עולה על % 8 . " ניו יורק פוסט " ממשיך לצבור הפסדים , 
וב8891 הם הסתכמו ב02 מיליון דולר . העיתון מתקשה להיחלץ ממשבר כלכלי הנמשך 
זה שנים אחדות . מומחים סבורים , כי קאליקוב , איש עסקים קשוח , הציב 
לעצמו תאריך יעד להבראת העיתון וייצובו . אם מצב העיתון לא ישתפר עד תאריך 
זה , הוא ינסה למכור אותו . " דיילי - ניוז " הוא בבעלות תאגיד התקשורת 
" טריביון " , שמרכזו בשיקאגו , ושנים רבות נחשב אוניית הדגל של התאגיד , 
שבבעלותו עשרות עיתוני שדה , תחנות רדיו וטלוויזיה . " דיילי - ניוז " 
ו"שיקאגו - טריביון " היו במשך שנים המקור המרכזי של רווחי התאגיד . בשלהי 
שנות ה06 , בעקבות נהירת תושבי ניו יורק לפרוורים , התחילה להסתמן ירידה 
בתפוצת " דיילי - ניוז " ולצדה ירידה בשיעור הפרסומת . בראשית שנות ה08 
עמדה תפוצת גליון יום ראשון של " דיילי - ניוז " על 6 . 1 מיליון . מנתוני 
7891 , היא ירדה ל3 . 1 מיליון . ב1891 ספג העיתון הפסד של 6 . 21 מיליון 
דולר , ומאז מאזן העיתון שלילי . תאגיד " טריביון " ניסה למכור את העיתון 
ואף נמצא לו קונה . אך לאחר שהתברר כי מלבד מחיר הרכישה , דרישות איגודי 
העובדים של העיתון מסתכמות בעלות נוספת של 001 מיליון דולר , נסוג הקונה 
והעסקה בוטלה . במסגרת מאמצים לבלום את ההפסדים המתמשכים , יזם " דיילי - 
ניוז " מהדורת ערב מיוחדת . יוזמה זו נחלה כישלון והמהדורה הופסקה לאחר 
הפסדים מצטברים של 02 מיליון דולר . התמוטטות רשתות ההלבשה הגדולות בניו 
יורק , שסיפקו ל"דיילי - ניוז " אלפי אינצים של פרסום בשנה , החמירה את 
מצבו של העיתון . הגורם העיקרי לכישלון השתקמות העיתון הוא המאבק המר בין 
איגודי העובדים של העיתון לבין המו"לים , הנמשך שנים אחדות . גון סלואן , 
סגן נשיא " דיילי - ניוז " והממונה על היחסים עם איגודי העובדים , טוען , 
כי מימון דרישות האיגודים , שהן לדעתו מופרזות , גוזל כמחצית מהכנסות 
העיתון , בהשוואה לקיזוז בהכנסות בשיעור של % 52 המקובל בעיתונים גדולים 
אחרים . עלות של שעות נוספות מסתכמת ב%31 מכלל המשכורות המשולמות לעובדי 
" דיילי - ניוז " , לעומת שיעור של % 3 בעיתונים אחרים . סלואן מאשים את 
האיגודים בהנהגת נוהלי עבודה המחבלים בכל מאמץ להבראת העיתון . להפעלת מכונת 
הדפוס דרושים 7 איש , אך לפי החוזה עם האיגוד מפעילים את המכונה 51 עובדים . 
המשאיות המפיצות את העיתון מועמסות רק במחצית הקיבולת שלהן , כי האיגוד 
לא מתיר להעמיס עליהן יותר . ראשי איגודי העובדים טוענים , כי הפסדי העיתון 
הם תוצאה ישירה של ניהול כושל ומשכורות ענק שמקבלים העורכים הראשיים והמנהלים 
בנוסף להטבות ותגמולים בהיקף של מיליוני דולרים . הם מצביעים על רכישת שטח 
אדמה ברובע קווינס להקמת בית דפוס חדש , בהשקעה של 48 מיליון דולר , שהתגלתה 
לא כדאית ונושאת הפסדים . לטענתם , אחד מעורכי " דיילי - ניוז " קיבל 
" הלוואה " בסך 079 אלף דולר , כדי לרכוש דירה במנהטן ששוויה 2 . 1 מיליון 
דולר . מנהיגי האיגודים מזכירים את משכורתו של יו"ר מועצת המנהלים של תאגיד 
" טריביון " המסתכמת ביותר ממיליון דולר בשנה , נוסף לתגמולים בסכום של 
004 אלף דולר . נשיא התאגיד קיבל אשתקד משכורת בגובה של 995 אלף דולר וחבילת 
מניות ששוויה יותר משלוש מיליון דולר . " אנשים אלה " , קובל פרקליטם של 
איגודי העובדים , תיאודור קיל , " מנסים לשבור חוזי עבודה קודמים ולנסח 
חוזים חדשים התובעים ויתורים מרחיקי לכת מצד העובדים " . המשא ומתן על חוזי 
עבודה חדשים מתנהל באווירה קשה . נודע , כי ראשי תאגיד " טריביון " מתכוננים 
לגייס עיתונאים מרשת העיתונים שבבעלותם ולשלוח אותם לניו יורק למלא מקום 
עמיתיהם , כהכנות לקראת שביתה צפויה . בוול - סטריט מדברים על היווצרות 
משבר שיאלץ את תאגיד " טריביון " לחפש קונה ל"דיילי - ניוז " . " ניוז - 
דיי " , למרות שהוא מופיע במתכונת של טבלואיד , נחשב ליומון סולידי ואמין . 
העיתון נוסד לפני חמישים שנה ונועד לתושבי לונג - איילנד . הוא בבעלות 
תאגיד התקשורת " טיימס - מירור " , שמרכזו בלוס - אנגלס . לפני חמש שנים 
החליטו ראשי התאגיד לחדור לשוק בניו יורק , והתחילו לפרסם מהדורה מיוחדת 
" ניו יורק ניוז - דיי " . העיתון לא חסך באמצעים כדי להתחרות בשני הטבלואידים 
הוותיקים של ניו יורק , והשיווק נעשה באגרסיוויות . התוצאות לא הצדיקו את 
המאמץ . מחיר " ניוז - דיי " 52 סנט , לעומת 04 סנט לעותק של " הניו 
יורק פוסט " ו53 סנט ל"דיילי - ניוז " . אך העיתון לא מימש את מטרתו לדחוק 
את רגלי " דיילי - ניוז " ו"ניו יורק פוסט " מרבעי המטרופולין . מתוך 
תפוצה כללית של 051 אלף עותקים , מפיץ " ניוז - דיי " 59 אלף עותקים בקווינס 
ו33 אלף בברוקלין . היקף תפוצת שני המתחרים ברבעים אלה גדול פי כמה . מאזן 
" ניוז - דיי " הצביע על הפסד ניכר שהצטבר ברבעון האחרון של 9891 , ומומחים 
אומרים כי בקרוב ייאלץ המו"ל להחליט אם להמשיך במהדורה הניו יורקית של העיתון . 
" ניו יורק טיימס " יכול להרשות לעצמו להשקיף מגבוה על מאבק ההישרדות 
של שלושת העיתונים . תפוצת " טיימס " בימי השבוע היא מיליון עותקים וגיליון 
יום ראשון נמכר ב6 . 1 מיליון עותקים . ל"טיימס " היוקרתי % 95 מכלל הפרסומת 
הכתובה בניו יורק , בהשוואה ל%33 ל"דיילי - ניוז " . ואכן , " ניו יורק 
טיימס " היה העיתון היחיד שדיווח בנימת לגלוג על פירוד הזוג טראמף . 
