מכבי חיפה לא צריך להתעצב כל כך על שאיבד את יתרונו ובשל כך לא צימצם את 
המירווח בינו לבני יהודה לנקודה אחת . כי הוא רשאי לטפוח על חזהו בשל התאוששותו 
המקצועית דווקא בגוב - הזהוב , לאחר כמה מישחקים כושלים ונוכח החשש מהפסד 
נוסף . לא רק ששחקניו השקיעו אתמול הרבה עבודה גם הביצוע הטאקטי היה חכם 
והלם את המיגרש ( הזר ) ואת חוזקו של היריב , שהוא כיום היציב בין הנאבקים 
על התואר . כדי לעצור את הנסיגה האיכותית שלו ולבלום את האופי ההתקפי של 
בני יהודה ויתר מכבי , אולי בעל כורחו , על אחזקת כדור במרכז ; חיזק את 
מרכז הגנתו ופקד על הקישור לנהל התקפות מתפרצות , שהביצועיסט שלהן הוא עופר 
מזרחי , מספר 1 של חיפה . אולי לא רק שלה . קצת באיחור רק בשלהי אשתקד 
למדו את זה כל המאמנים והמגינים . עד שלמדו אותו , עשתה חיפה את הפיניש 
לאליפות . ואחרי שלמדו את לחימתו , את מהירותו , את מישחק - הרגליים , 
את להט עבודתו , הוא נזקק לסיוע עורפי , בעיקר של הקישור . את זה הוא 
קיבל אתמול . על הדשא נראתה תמונה חיפאית די ברורה . עופר היה כוח המחץ . 
שפיגל היה מוכן לכך והציב עליו , אישית לוחצת , כמעט מרחבה לרחבה , את 
הבלם הקדמי המתקדם בצעדי ענק , רואי חדד . וכאשר נפגשו ( ועוד ייפגשו 
בנבחרת ) , רגל מול רגל , ראש מול ראש , פנים אל פנים , שני שחקנים 
כוחניים כאלה , היו המאבקים ביניהם מרתקים . עופר ניצח ברוב קרבות האוויר , 
במחצית הראשונה . לא תמיד על הקרקע . אבל תנועתו ותאוצתו , גרמו כאב 
ראש לפעמים ניווט כפיבוט את ההתקפות המתפרצות המצויינות . זה היה הקלף 
של מישחק החוץ החשוב , חוץ כמובן מהעבודה ההגנתית הטובה , גם של השוער 
אנטמן . יותר מטל בנין האחורי ומאיתי מרדכי הקדמי , היה ניר קלינגר , שהוחזר 
למקומו הנכון ולגודלו האמיתי . פרץ במהירות רבה אל רחבת בני יהודה . כבש 
וגם סייע . נכון שבני יהודה החזיקו יותר בכדור וגם שהו יותר בשטח החיפאי . 
גם יכלו לנצח , למרות חולשת גונזאלס וזאנה . אבל מכבי חיכה להתקפות , 
הדפן וכך כילכל את מישחקו השקט . עובדה מיספרית : בני יהודה בעטו - נגחו 
41 פעמים לשער , חיפה 31 . ההבדל הוא בכוח המתפרץ של האלוף . עשה את זה 
כמעט מושלם . מלה טובה על המשרוקית . בלהט המישחק שרמתו לא הרקיעה שחקים , 
כמעט לא הורגש אריה פרוסט . אפילו שגה פעמיים - שלוש הוא טיפל במישחק 
הנוקשה בשלווה אירופית . דוגמה להופעה אלגנטית וסמכותית . אחד ממצטייני 
המישחק . 
