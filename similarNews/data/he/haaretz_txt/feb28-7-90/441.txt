הצעדים הכלכליים האחרונים לא הריצו אתמול לקוחות לחנויות למוצרי חשמל ואלקטרוניקה 
וברובן נראתה תנועה דלילה . אשר למוצרים כמכשירי וידיאו ומקררים גדולים 
שאמורים היו להיות מוזלים , בשל הפחתת המסים , היו סוחרים שפשוט לא הורידו 
את המחירים , בעיקר בגלל אי הידיעה כיצד לחשב את ההוזלות . היו סוחרים שהציעו 
לקונים לבוא בעוד ימים אחדים . אחד הקמעונאים , טוביה נדב מסלון מרכזי 
בתל אביב סיפר כי הוזיל את מכשירי הווידאו שנמצאים אצלו במלאי ב003 ש"ח . 
לדבריו , שני יבואני אליהם הוא קשור , תדיראן וסניו , הבטיחו לו שיזכו 
את חשבונותיו ב003 ש"ח על כל וידיאו שימכור מהמלאי . לגבי מקררים גדולים , 
אמר נדב כי לא ברור לו בכמה צריך להוזיל אותם . הוא התרעם על כך שהסוחרים 
והיבואנים לא קיבלו הנחיות כיצד לנהוג . איציק גדות מסלון אלנבי התלונן על 
מה שהגדיר כ"חוסר בהירות ובלבול מוחלט " . מכל מקום , אמר שהוא מייעץ ללקוחות 
הזקוקים למוצרי חשמל ואלקטרוניקה למהר ולקנות מהמלאי במחירים הישנים , כי 
אין לו ספק שבעוד זמן קצר המחירים יעלו . במקביל הגיעו אל שני ארגוני הצרכנים 
הגדולים פניות מצרכנים שביקשו הנחיות בקשר לתוכנית הכלכלית החדשה . מהמועצה 
הישראלית לצרכנות נמסר כי רוב הפניות נגעו לעניין הפיחות . השאלה שחזרה 
על עצמה היתה לפי איזה שער יש לשלם שכר דירה אשר מועד התשלום שלו היה אתמול 
( 1 בחודש ) . התשובה שניתנה היתה כי החישוב צריך להיות לפי הכתוב בחוזה 
השכירות . אם כתוב ששכר הדירה יהיה לפי שער הדולר הידוע , פירוש הדבר כי 
יש לשלם את שכר הדירה לפי שער הדולר שהיה ידוע אתמול בשעת התשלום . אם צויין 
בחוזה השכירות כי התשלום יהיה לפי השער היציג ביום התשלום , יש לשלם לפי 
השער היציג עליו הודיע בנק ישראל בשעות אחר - הצהריים . אמנם התברר כי ההבדל 
לא היה גדול , אך בשעות הבוקר הצרכנים הבינו שההבדל יהיה בשיעור הפיחות 
עליו הודיעו ערב קודם . 
