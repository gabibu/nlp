המשורר ש . שלום ברחבת עיריית חיפה . ב11 תצא לבית הקברות החדש במחנה דוד 
הלווייתו של המשורר , שנפטר שלשום מהתקף לב בבית החולים כרמל . בן 68 היה 
במותו . לפני שלושה שבועות נפל ש . שלום מסולם בעת שעלה לעליית גג דירתו . 
הוא אושפז במחלקת האורטופדית - כירורגית , נותח בעצם האגן והתאושש מהר . 
יומיים לפני שקיבל התקף לב בשבוע שעבר , התבדח עם חברו על כך שנפל מסולם 
( " סולם יעקב " הוא אחד המוטיבים המרכזיים ביצירתו ) . לאחר התקף 
הלב היה שרוי רק לעיתים בהכרה . ש . שלום נולד כשלום שפירא ב4091 בפרצף 
שבפולין . הוא היה נצר למשפחות אדמו"רים מצד הוריו : אביו נמנה על שושלת 
החסידות ריגין , נודע כ"האדמו"ר המצייר " . אמו נמנתה עם צאצאי החוזה מלובלין . 
לאחר שוויתר על האדמו"רות , בהיותו בן בכור , החל לפרסם את כתביו הראשונים 
תחת השם ש . שלום , כדי לא לבייש את המשפחה . בשנת 2291 עלה עם משפחתו 
לארץ . בראש המשפחה עמד האדמו"ר יחיאל שפירא , מחובבי ציון . בשנת 6291 
ייסדה המשפחה את כפר חסידים . בשנת 8291 עבר להורות בראש פינה , ועל תקופה 
זו פרסם ספר פרוזה " יומן הגליל " שזכה לפרסום בין לאומי . לאחר שלמד פילוסופיה 
באוניברסיטת ארלנגן בגרמניה , שב לארץ ועבד כמורה עד 9391 . הוא החל להקדיש 
את כל זמנו לכתיבה . בשנת 2591 הניתנה לו דירת סופרים ברחוב חנה סנש 7 בחיפה . 
אשתו סיפרה , כי ספר שירים נוסף מוכן לדפוס בעזבונו . ש . שלום הרבה להוציא 
מהדורות חדשות של כתביו בעודו בחייו . הוא נהג לומר : " אני מעדיף לעשות 
זאת בעצמי ולא שדב סדן יעשה זאת לאחר מותי " . 
