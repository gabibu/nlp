ואשינגטון ( מיוחד ל"הארץ " ) . קאנצלר מערב - גרמניה , הלמוט קוהל , 
כתב לאחרונה למנהיג יהודי אמריקאי , כי הוא מאוכזב מאד מהימנעותם של " מתנגדי 
אחדות גרמניה " מלספר את " כל האמת " על התפתחות הדמוקרטיה הגרמנית , 
על יחסה לישראל , ועל הנטיות האנטי - טוטליטריות של בני מזרח - גרמניה . 
ד"ר קוהל כלל את הדברים במכתב ארוך לרב מארווין האייר , העומד בראש מרכז 
שמעון ויזנטל בלוס - אנגלס , ארגון שקולו והשפעתו חרגו בשנים האחרונות מן 
התחום ההיסטורי של השואה . הרב האייר הביע בפני הקאנצלר ב9 בפברואר את חששותיהם 
של " אלה הנושאים את צלקותיה של גרמניה המאוחדת " . הוא אמר , כי בימים 
האלה נידונות שאלות כמו פירוז גרמניה , או עתיד המטבע שלה . " לקרבנות 
הנאציזם " , כתב האייר , " העניין הקריטי אינו החולשה הפונטציאלית של המארק 
הגרמני , אלא התוצאות , העלולות להוביל לחולשת הזיכרון הגרמני " . " אף 
מלה אחת " , כתב האייר , " לא הושמעה בפומבי ( . . . ) כיצד לחנך 
מיליוני אנשים , אשר חיו 04 שנה ויותר תחת משטר דיכוי , והיו מנותקים מן 
העולם האמתי ; וכיצד למנוע את בורותם על העבר מלהשפיע לרעה על העתיד " . 
קוהל , אשר השיב ב32 בפברואר , דחה את ההערה הזו בכעס . בני מזרח - גרמניה , 
כתב , " נאבקו נגד היעדר החרות והאמת " בארצם , " לעתים קרובות מתוך 
סיכונים ניכרים ( . . . ) לדעתי זה מחסן אותם במיוחד כלפי פיתויים 
טוטליטריים חדשים " . בגילוי מובהק של תרעומת ושל תסכול כלפי תגובות יהודיות 
על איחוד גרמניה , כתב הקאנצלר להאייר : " כל שוחרי השלום בעולם בירכו 
על ההתפתחות כנצחון האידיאלים , המגולמים למשל בהכרזת העצמאות האמריקאית 
של 6771 ובחוקת ארה"ב מ7871 . הייתי מצפה איפוא שתביע במכתבך לפחות כמה 
מלים של שמחה נוכח העובדה , כי אחרי עשרות שנים של דיכוי מידי רודנות כפויה , 
השיגו לבסוף 61 מיליון גרמנים את חרותם . זה לבדו הוא ביטוי של בגרותם 
הדמוקרטית " . הרב האייר הציע לקוהל תכנית של עשר נקודות להעמקת התודעה הדמוקרטית 
וההיסטורית בגרמניה המאוחדת . הוא הציע שינויים במערכת החינוך , החמרת 
הפיקוח המשפטי על הפצת שנאה גזעית , ומניעת " דה - יודיאיפיקציה " של 
אתרי מחנות הריכוז הנאציים במזרח - גרמניה . הוא קרא להסדר שילומים חדש , 
בדומה לזה שהושלם אחרי מלחמת העולם השניה . האייר גם קרא לקאנצלר להבטיח 
את המשך " היחסים המיוחדים " עם ישראל , ולאסור את פעולתם של ארגוני טירור 
" המחויבים לפירוק ישראל ולהריסתה " . באותה רוח פולמוסית נרגזת , אשר איפיינה 
את רוב חלקי מכתבו , הגיב קוהל גם על הנקודה האחרונה . " האם אתה יודע " , 
שאל את האייר , " שהרפובליקה הפדרלית של גרמניה מקיימת זה עשרות שנים 
יחסים הדוקים וטובים במיוחד עם מדינת ישראל , ובמשך שנים היתה החברה היחידה 
בקהילה האירופית , אשר עמדה באופן פעיל וללא הגבלה על האינטרסים של ישראל , 
במה שנוגע לקיומה , לחרותה ולביטחונה ? " יש להגיד את האמת תמיד ובכל 
מקום " , חתם הקאנצלר את מכתבו בן ארבעת העמודים . " אבל זו צריכה להיות 
האמת כולה , ולא רק חלקים ממנה " . קפידבינבריסל ( ע"ר ) . השוק האירופי 
המשותף ומזרח - גרמניה יחתמו השבוע על הסכם נרחב לסחר , ושיתוף פעולה כלכלי 
כך הודיע נציב השוק פרנס אנדריסן שלשום . " אנו יכולים לחתום בראשי תיבות 
על ההסכם בשבוע הבא " , הוא אמר בתשובה לשאלות במסיבת עיתונאים . מדובר בהסכם 
שיקל על מכסות ותעריפי מכס על יצוא ויעודד שיתוף פעולה בשטחים נרחבים מחקלאות 
עד מדע וטכנולוגיה . ההסכם יעמיד את מזרח - גרמניה בדרגה אחת עם פולין , 
הונגריה ובריה"ם שחתמו על הסכמים דומים לפני זמן מה . גם בולגריה וצכוסלובקיה 
צפויות לחתום על הסכמים דומים . השוק המשותף המשיך בשיחות עם מזרח - גרמניה , 
על אף האפשרות שמדינה זו תתאחד עם מערב - גרמניה ובצורה זו תתמזג גם בקהילה 
האירופית . 
