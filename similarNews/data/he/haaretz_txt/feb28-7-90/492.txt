) . מדוע אם כך יצליח לעשות זאת השבוע , בעונה חלשה שלו ובקרב קובע מאוד 
מבחינתו ? התשובה לכך מורכבת . ראשית , מי אמר שמכבי ינצח . כל התחזיות 
מצביעות על הפסד . על פי יחסי הכוחות ויכולת שתי הקבוצות בעת האחרונה הסיכויים 
נוטים לברצלונה , המצויה בכושר נפלא , בעוד מכבי תל אביב מנסה להתאושש 
מחלום הבלהות של " תקופת אואנס " . מכבי לא ניצח את ברצלונה בארבעת המיפגשים 
האחרונים שלו וגם לפני שנתיים הובס שם 08601 . בהפסד הביתי לברצלונה העונה 
( 4748 ) , לא שיחק שחקן הפנים אנדרס חימנס , בגלל נקע בקרסול , כך 
שברצלונה בהרכב מלא תהווה בעיה גדולה למכבי שלא כל שחקניו בכושר מלא . אם 
כך , מה נותן חומר למחשבה שאפשר לנצח את אלופת ספרד בביתה ? קודם כל , 
האמונה שעדיין לא הכל אבוד . מכבי ת"א בשנים קודמות , ועם המאמן צבי שרף , 
הצליח לעלות לגמר , בניגוד לכל הסיכויים . אמונה זו מתבטאת בעובדה הסטאטיסטית 
שניצחונות בכל ארבעת המישחקים שנותרו , מבלי להתחשב באיזה הפרש יושגו , 
יעלו למרות הכל את מכבי לפיינל - פור . למכבי נותר לשחק נגד ברצלונה ( 
ח ) , יוגופלסטיקה ( ב ) , מילאנו ( ח ) ואריס ( ב ) . לוח מישחקים 
זה קשה יותר מזה של כל יריבותיו . אם ינצח בכולם יצבור מכבי 32 נקודות . 
אריס סאלוניקי תצבור לכל היותר במצב כזה גם כן 32 נקודות , אם תנצח בשלושת 
המישחקים האחרים נגד לימוז ( ב ) , דן - הלדר ( ח ) ויוגופלסטיקה ( 
ב ) . ואז אם תסריט זה יתרחש , תצבור גם יוגופלסטיקה ספליט 32 נק , בגלל 
שתפסיד למכבי ולאריס במישחקי חוץ ותנצח קרוב לודאי את דן - הלדר ופוזנאן 
במישחקי בית , עובדה שתותיר את אלופת היבשת מחוץ לפיינל פור . מדוע ? 
כי במצב של שיוויון בין שלוש קבוצות נקבע הדירוג בטבלה פנימית בין ה - 3 
וההפסד הכפול של יוגופלסטיקה לאריס יותיר אותה אחרונה ב"משולש " הזה ובמקום 
ה - 5 ! אם אריס תפסיד מישחק נוסף פרט למכבי , אז היא תהיה בחוץ . הנה 
כי כן , מכבי תלוי בעצמו וגם זה משהו , בהתחשב למצב העגום בו היה רק לפני 
שבועיים . השינוי נוצר לא בעטיו של הפסד בלתי שיגרתי של אחת מיריבותיו . 
גם לא הניצחון החשוב , אבל כזה שנלקח בחשבון כמובן מאליו , אותו השיג 
ביום חמישי על דן הלדר ( 3818 ) . השינו הוא באוירה החדשה בקבוצה , אשר 
הביא הזעזוע של חילופי המאמנים . מוקדם עדיין לדבר על שינויים מקצועיים . 
רק ארבעה ימים חלפו מאז הדחתו של אואנס ומינויו של צבי שרף . במישחק בהולנד 
היה אחוז הקליעה של הקבוצה הרבה יותר טוב , אבל נתגלו בקיעים שאיפינו את 
הקבוצה העונה : ליקויים בריבאונד הגנה ; חוסר יציבותם של כמה שחקנים , 
בפרט של קני בארלו ולאוון מרסר ; מישחק התקפה לא שוטף ; אי ניצול שגיאות 
היריב לקליעת סלים קלים . אבל , כאמור , הגישה של שרף ורוח הקרב שהוא 
מחדיר בשחקניו , עשויה לתת את הפירות המקווים . השאלה האם שובו לתפקיד 
לא היה מאוחד מדי , בכל הנוגע לזירה האירופית . בנוסף לדוחק זמן , המישחק 
בברצלונה יהיה ביום ד , כך ששרף וצוותו יפסידו יום נוסף של תירגולים , 
שכל כך נחוצים בסיטואציה כזו של חילופי מאמנים . אבל , אולי התקווה הגדולה 
המסתתרת עמוק בלב , בקרב כדורסלני מכבי היא שבכל זאת המטרה אפשרית תעניק 
להם דחיפה עצומה . ניצחון סנסציוני בברצלונה , יסחוף לדעתי את מכבי תל 
אביב עד הסוף ופירושו : ניצחונות בשלושת המישחקים הנוספים שיעלו אותו לסארגוסה . 
כדי להגיע למצב של ניצחון בספרד לא יוכל מכבי להרשות לעצמו תפוקה חסרת תקדים 
משחקן חיזוק שלו , כמו שהיתה לקן בארלו בדן - הלדר . הוא סיים את המישחק 
עם אפס נקודות , למרות ששיחק 42 דקות . יש הטוענים שלא קיבל מספיק כדורים 
וזרק רק 4 פעמים לסל . גם זה איננו יכול להוות אליבי לכדורסלן המשתכר יותר 
מרבע מיליון דולאר לעונה . צבי שרף יודע היטב כי קן בארלו חיוני מאוד במערך 
שעשוי להחזיר למכבי את הגאווה האירופית . ולכן הוא צריך לטפל בו בדרכו , 
כדי להחזיר את בארלו ליכולת סבירה , כזו שתשלים את דורון גמצי וקווין מגי , 
אשר בלעדיהם ובכושר שיא , אין למכבי סיכוי . הפסד בברצלונה יותיר עדיין 
למכבי סיכוי לעלות לחצי הגמר , אבל אז יהיה תלוי בקבוצות אחרות . בראש 
וראשונה בכך , שאריס תפסיד מישחק נוסף ואז מכבי יצטרך לנצח בשלושת המישחקים 
האחרונים ובכלל זה ניצחון גדול מעל 71 הפרש במישחק האחרון ביד אליהו נגד 
אריס . מכל הפלונטר הזה בבית הגמר נהנות ברצלונה ולימוז שהבטיחו מעשית את 
הופעתן בסארגוסה . גם אם ברצלונה תפסיד למכבי ביום ד הקרוב היא לא תינזק , 
כי יוותרו לה עוד שני מישחק בית . לימוז מפגינה יכולת נהדרת וניצחונה על 
יוגופלסטיקה ( 00139 ) חיזק את מניותיה . 
