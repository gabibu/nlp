ראש עיריית ירושלים , טדי קולק , פעל אצל ראש המועצה הדתית בירושלים , 
הרב יצחק רלב"ג , למינוי אחיו של שר הפנים ובנו של הרב עובדיה יוסף כרבני 
שכונות בירושלים . ביום ראשון הקרוב , אמורה המועצה הדתית בירושלים , לאשר 
את מינוייהם של השניים , הרב יהודה דרעי , לרב שכונת רמות , ואת הרב דוד 
יוסף , לרב שכונת הר - נוף , ללא מכרז . גורמים דתיים בירושלים טענו , 
כי המהלך החל למעשה בלשכתו של שר הפנים , ולא בלשכתו של ראש העיריה , 
והינו לאמיתו של דבר יזמה של דרעי . ואולם , הגורמים המעורבים בעניין מכחישים 
את הדבר מכל וכל . סופר " הארץ " מציין , כי מזה כ31 שנה לא מונו רבני 
שכונות בירושלים , רבנים אחדים נפטרו ושכונות חדשות שנבנו , נותרו ללא 
רב שכונה . למרות פניות חוזרות ונשנות של המועצה הדתית , לא אושרו עד היום 
תקנים לאיוש משרות של רבני שכונות בבירה , או לאישור תקנים עבור רבנים שכיהנו 
בפועל במשרות , ללא שכר . גם בעניין זה מכחישים הגורמים המעורבים קשר בין 
אישור התקנים לרבנים דווקא עתה , לבין המינוי הצפוי של מקורבי דרעי , ביום 
א הקרוב . יחד עם שני הרבנים ממקורבי ש"ס צפוי מינויים של עוד ארבעה רבנים 
לפחות לרבני שכונות בירושלים , שעתה כאמור , לאחר יותר מ01 שנים נמצא תקציב 
לאישור תקנים עבורם . תגובותיהם של המעורבים בעניין : דוברת משרד הפנים , 
טובה אלינסון , סירבה להגיב והפנתה את " הארץ " למועצה הדתית . היא 
טענה , כי בחודשים האחרונים מנסים אלמונים להכפיש את שר הפנים , וכי פרשה 
זו הינה חלק מנסיונות אלו . יו"ר המועצה הדתית בירושלים , הרב יצחק רלב"ג , 
אישר , כי קולק אמנם שוחח עימו על מינוי רבנים שכונות בירושלים , ובשיחה 
זו ביקש שימונו גם הרבנים דרעי ויוסף . רלב"ג מכחיש מעורבות כלשהי של דרעי 
בעניין . מנכ"ל משרד הדתות זבולון אורלב , מביע אמון מלא במועצה הדתית 
ובעומד בראשה , כי " ידעו לקבל את ההחלטות הראויות לירושלים " . לדבריו , 
אין כל פסול בניסיון השפעה לגיטימי על מקבלי החלטות . ואילו מלשכת ראש העיר 
נמסר בתגובה , כי ראש העיר ויו"ר המועצה הדתית שוחחו בסוגיית מינוי רבני 
שכונות , כמה פעמים , וכי מדי פעם מציע קולק למועצה שמות של רבנים שמומלצים 
בפניו , על ידי גורמים שונים . גם מלשכת העיר הכחישו מעורבות של דרעי בעניין . 
