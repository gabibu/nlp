האזור המפורז , קוריאה ( אי - פי ) . אנשי ההנדסה של צבא ארה"ב ודרום - 
קוריאה חצבו פתח דרך שלושה מטר של גרניט וחשפו מנהרה חדשה , שנחפרה על - 
ידי צפון - קוריאה מתחת לאזור המפורז המפריד בין שתי הקוריאות . המנהרה נמצאת 
באזור הררי מרוחק , שהיה זירה לקרבות קשים בין חיילי ארה"ב לבין הקומוניסטים 
במהלך מלחמת קוריאה . לעיני כארבעים עיתונאים חצבו אנשי ההנדסה את הקטע האחרון 
שחשף את המנהרה . שר ההגנה של דרום קוריאה , לי סנג הון , אמר במסיבת 
עיתונאים בסיאול כי המנהרה , המרוחקת כ061 ק"ם מהבירה , עלולה לשמש לצורך 
פלישה . על פי הדיווחים זו המינהרה הרביעית שנמצאה מאז 4791 , אך לדברי 
לי יש יותר מ02 מינהרות כאלה שנחפרו על ידי הצפון בתוך הרצועה המפורזת שרוחבה 
ארבעה ק"ם , והיא אחד הגבולות המבוצרים ביותר בעולם . פקידים דרום - קוריאנים 
אומרים , כי מנהיג הצפון , קים איל סונג , הורה על בניית המינהרות כדי 
להחדיר אנשי גרילה מזוינים לתוך שטח דרום - קוריאה . צפון - קוריאה הכחישה 
בעבר כי חפרה את שלוש המינהרות הקודמות . בהודעה מטעם פיקוד האו"ם בהנהגת 
ארה"ב נאמר , כי המנהרה נחפרה קרוב לוודאי על ידי צפון - קוריאה כדי לפלוש 
לדרום . גובה המנהרה שני מטר ורוחבה אף הוא שני מטר , והיא די גדולה כדי 
ששלושה חיילים מזוינים יוכלו לעבור בה זה בצד זה . גדוד שלם יכול לעבור 
במנהרה תוך שעה , נאמר בהודעה . המנהרה נחפרה בעומק של 541 מטר מתחת לפני 
הקרקע , אמר שר ההגנה . ברור שהיא נחפרה בידי אדם , אך אורכה וגילה עדיין 
אינם ידועים . שר ההגנה פנה לצפון - קוריאה להצטרף למאמץ העולמי להשכין 
שלום בעולם ולסייע בחיפוש דרכים להקטנת המתיחות בחצי האי הקוריאני . 
