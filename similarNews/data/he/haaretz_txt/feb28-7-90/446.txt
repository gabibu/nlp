( ע ) . ישובי הערבה , החוששים מסכנת הקרינה של תחנת הממסר של " קול 
אמריקה " , הפסידו בקרב המשפטי הראשון על הקמת הפרויקט , לאחר שבית הדין 
הגבוה לצדק דחה בימים אלה את עתירתם נגד סמכותה של המועצה הארצית לתכנון 
ובנייה , לדון בפרטי התוכנית . בג"ץ פסק , כי מדובר בפרויקט מיוחד במינו , 
המצדיק בחינה כלל ארצית של השפעותיו . עם זאת המליצו השופטים , שהמועצה 
תשקול בכובד ראש את חששותיהם של תושבי הערבה לבריאותם , טעם שתכריע סופית 
בדבר המיקום ותכנון התחנה . המועצה האזורית ערבה התיכונה , הכוללת את המושבים 
חצבה , עידן , עין יהב , באר צופר ופארן , עתרה לבג"ץ נגד המועצה הארצית 
לתכנון ובניה , שכבר דנה והיא אמורה לאשר את הקמתה של תחנת הממסר , ונגד 
מינהלת " פרויקט תומר " במשרד התקשורת , המקימה את התחנה . ישובי המועצה 
הביעו חשש מההשפעות הסביבתיות שיהיו לאנטנות המימסר הענקיות של " קול אמריקה " . 
בעיקר הודאגו מהאפקט " הא - תרמי של קרינה אלקטרו - מגנטית " קרינה 
המסוכנת לבני אדם , לבעלי חיים ולמכשור אלקטרוני . חששם זה גבר לאחרונה , 
לאחר שבתסקיר השפעה על הסביבה , שהגישה מינהלת " פרויקט תומר " , לא מצאו 
הישובים תשובה של ממש לסכנת הקרינה . אנשי הערבה הבהירו כי הם לא מתנגדים 
לעצם הקמת התחנה אלא למיקום המתוכנן ע"י המועצה הארצית לתכנון ובנייה , 
באתר בתרון שבערבה . הם קבלו כי שיקולי בריאותם וסכנת הקרינה לא קיבלו את 
המשקל הראוי בדיוני המועצה . יצויין כי המועצה טרם הכריעה בסכנת ההשפעה 
של התחנה , ולכן צמצמו הישובים את עתירתם לטענה שהמועצה לא מוסמכת ואין 
זה ראוי שתדון בתכנית המימסר לפרטיה . בין השאר טענו העותרים כי מקומה של 
התכנית הוא בוועדות לתכנון והבנייה המחוזית והמקומית . הם חלקו על " החשיבות 
הארצית " של הקמת הממסר , והדגישו שאינטרס לאומי של המדינה בקיום הסכם 
בין - לאומי על פרויקט זה , אינו ענין בעל " חשיבות ארצית " לפי חוק התכנון 
והבניה . השופטים אהרון ברק , יעקב מלץ ותיאודור אור לא השתכנעו מנימוקים 
אלה ודחו את העתירה . השופט אור , שכתב את פסק - הדין , קבע כי אין צורך 
להכריע בשאלה אם קיומו של הסכם בין - לאומי בענין זה , הוא בעל " חשיבות 
ארצית " . לכאורה , לדעתו , אכן כך הוא אך במקרה זה מתקיימים שיקולים 
אחרים העושים את מיקום ותכנון הממסר לענין בעל חשיבות ארצית . השופט ציין 
כי מדובר בפרוייקט יחיד במינו , שיש לו השפעות על אזורי הארץ השונים ולא 
רק על האיזור בו יוקם . מדובר בהשפעה על נתיבי טיסה אזרחיים ברחבי הארץ , 
על נתיבי טיסה בין - לאומיים , על מערכות צה"ל ופריסתו , על נתיבי מעופן 
של עשרות מיליוני ציפורי נוד וכן יש לו השפעות אלקטרו - מגנטיות על אמצעי 
תקשורת ואמצעי שידור לציבור . לכן מיקומו ותכנונו הם בעלי חשיבות כלל ארצית , 
בדומה למשל למיקומם ותכנונם של נמל התעופה בן - גוריון , תחנת הכוח בחדרה 
ונמל אשדוד . השופט אור סמך את ידיו על תשובת המדינה , שהמועצה לתכנון רשאית 
לדון בפרטי התוכנית , כדי לפעול למימושה , כדי לבחון אותה ברמה הגבוהה 
ביותר וכדי לבדוק כהלכה את ההשפעות הסביבתיות שלה . כן הזכיר השופט שהמועצה 
אפשרה לעותרים ללוות את כל שלבי התוכנית , להביע דעתם עליה בעת גיבושה וכך 
להשפיע על תכנונה . יצויין , כי המועצה הארצית טרם דנה בהשפעות הסביבתיות 
של הקמת התחנה ומיקומה , וטרם הכריעה בשאלה מה היא השפעת התכנית על בריאות 
התושבים בערבה . השופטים המליצו כאמור כי המועצה תשקול בכובד ראש את השגות 
התושבים בנושא זה , טרם ההחלטה . את העותרים ייצגו עורכי הדין ד"ר מישאל 
חשין , צבי אגמון וא . בנדור . את המדינה ייצגה עו"ד אסנת מנדל . 
