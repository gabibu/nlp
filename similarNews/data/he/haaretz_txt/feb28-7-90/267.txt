מזגו המתון והמאופק של המנצח האנגלי אייבור בולטון הטביע את חותמו על ביצוע 
התוכנית . הערב נפתח ב"זיקוקין מלכותיים " מאת הנדל . זיופיהם המפתיעים 
של החצוצרנים נסכו חיות בסוויטה שהתנהלה בעוצמה אחידה . הכנרת בת השבע 
סבלדי - קולברג ניגנה את הסולו בקונצרטו הברנדנבורגי הרביעי של באך בניקיון 
מופתי , ובוויברטו יפה . דו - שיח ערני התנהל בינה לבין החלילנים רמי טל 
ונחום זיידל , אלא שהתזמורת נטתה לכסות את נגינתם . רק בפוגה , חרג הביצוע 
מהיובש הנוקדני . היעדר איזון אפיין גם את ביצוע הקונצרטו בפה - מזור לחליל , 
אבוב ובסון מאת ויואלדי . הנגינה נשמעה בלתי נקיה בשל כניסותיהם הבלתי 
מדויקות של הסולנים . מכניות ומהירות מדודה וקצובה שיתקה כל חיות בסוויטת 
המחולות ברה - מזור מס 3 מאת באך . אפילו השירתיות ועומק האמונה הבאכית 
נבלעו בחד - גוניות של המקצב האחיד . רגעי קסם בליווי הפיציקטו המעודן של 
כלי הקשת נשמעו באנדנטה שמתוך הסימפוניה במי - במול - מזור ( אופוס 9 מספר 
2 ) מאת יוהן כריסטיאן באך . האבובנים גורג ומינה זיידמן - האס ניגנו בנקיון 
שהיה חריגה מרעננת משיממון הערב כולו . קפמאפרקמתוך עושר הרפרטואר המגוון 
שנכתב להרכב של חצוצרה , טרומבון ופסנתר , בחרו הנגנים יצירות מהמאה ה02 . 
הומור אפיין את הדיוורטימנטו הפותח מאת בלאכר , ששישה קטעי הגז הקצרים 
שלה משקפים את חיי הקברט והתיאטרון המודרני של ברלין בשנות ה02 . הפסנתר 
מופיע כאן ככלי פריטה , המהווה רקע מעודן לכלי הנשיפה המדובבים זה את זה . 
מסע אל נבכי המסתורין היה באדגיו הקסום של הקונצרטו שהלחין הינדמית במקור 
לבסון , חצוצרה ותזמורת . בעיבוד להרכבה זה שימרה היצירה את ריכוזיותה 
האינטנסיווית . משחקי עיבוי , הרחבה וצמצום של שני צלילים היו בביצוע הבכורה 
של " שעות קשות " שהלחין אבל ארליך לנגנים אלה . בסונטה לחצוצרה ופסנתר 
של המלחין הישראלי תיאודור הולדהיים , באה לידי ביטוי הווירטואוזיות של 
רם אורן , שמעבר לטכניקת הנשימה וזריזות הלשון בה ניחן , יש בנגינתו קלילות 
וברק . בפנטסיה לטרומבון ופסנתר , פרי עטו של המלחין סטוקובסקי , באה 
לידי ביטוי האינטימיות של כלי נשיפה " אנושי " זה . יצירתו מלאת ההומור 
התוסס של המלחין האמריקאי קלארק , " בני - דודים " , חתמה תוכנית ייחודית 
במקוריותה , שעוררה צמא לשמוע עוד הרכבים של כלי - נשיפה , שרמתם המקצועית 
כה גבוהה . 
