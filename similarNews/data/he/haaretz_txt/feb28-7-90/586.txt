ממבט ראשון נדמה שתערוכת אקדמיית קרנבוק שנפתחה במוזיאון ישראל היא אחת התערוכות 
המשעממות שהוצגו לאחרונה במחלקת העיצוב . אוסף של 07 פריטים חסרי ייחוד 
כרזות , מצלמות , בדים , רהיטים ואפילו טרקטור קטן צורפו זה לזה כלאחר 
יד כדי לציין את יובל ה05 של המוסד האמריקאי העוסק בהכשרת מעצבים מכל התחומים . 
אבל אם בוחנים היטב את המוצרים ולומדים את ספרה של האקדמיה , מתברר שלפנינו 
תערוכה הממחישה את התפתחותו של הזרם המרכזי בעיצוב האמריקאי . זהו עיצוב 
שצמח במרכז ארה"ב בהשפעתו של האדריכל פרנק לויד רייט , והאידיולוגיה הרומנטית - 
אורגנית שגיבש בתחילת המאה ה02 . האקדמיה הוקמה בשנות ה02 ביוזמתו של מו"ל 
העיתונות מדטרויט גורג בות . שאיפתו היתה להקים בי"ס וקומונה של אמנים ברוח 
תנועת ה"ארטס אנד קרפטס " , כדי לתרום לחברה באמצעות שיפור איכות העיצוב 
של מוצרים יום - יומיים . באותן שנים היגר לארה"ב האדריכל הפיני הנודע אילאל 
סארינן . ממולדתו הביא עמו את הנטייה לרומנטיקה לאומית ואת היחס האוהד לחומרים 
טבעיים ולשפה המקומית . עד מהרה מצאו בות וסארינן שפה משותפת . שניהם היו 
חסידי הזרם הרומנטי האורגני , זה המתנגד לאקדמיזם ולמורשת הקלאסית האוניוורסלית . 
הם סברו שעיצוב טוב חייב להתייחס למאפייני המקום , לטבע ולתרבות הייחודית . 
על פי גישה זו ( ששאבה את השראתה מאידיאליזציה של ימי הביניים ) , תיכנן 
סארינן את בנייני האקדמיה , וכך גובשה תוכנית הלימודים . הדגש הושם על 
פיתוח האישיות האינדווידואלית של התלמיד והגברת היצירתיות . החיים המשותפים 
של אמנים מכל התחומים טקסטיל , עיצוב רהיטים , אדריכלות ופיסול נועדו 
למזג אמנות ואומנות , ליצור הפריה הדדית ולשפר את איכות המוצרים . האינדווידואליזם 
האמריקאי , הערצת הטבע והפרגמטיזם השתלבו לתאוריה אמנותית . גם אנכרוניזם 
וסנטימנטליות לא חסרו כאן , וכך , למשל , עיצוב תעשייתי מעולם לא הצליח 
לכבוש מעמד הולם . אבל הפתיחות והפלורליזם של האקדמיה , הרצון להימנע מכפיית 
חוקים ואידיאולוגיה , איפשרו למוסד להתקדם עם הזמן . החומרים הטבעיים ועבודת 
היד התחלפו במשך השנים בשיטות ייצור מתקדמות יותר , וחומרים מלאכותיים . 
המבקר בתערוכה יתקשה למצוא את הייחוד של פריטי העיצוב השונים הנראים כאילו 
נוצרו בכל מקום אחר בעולם . רק במבט שני ניכרת כאן התפיסה הפונקציונלית והעדר 
מנייריזם פוסט מודרניסטי ( המוכר לנו למשל אצל קבוצת " ממפיס " ) . ריחוקה 
של האקדמיה ממרכזי התרבות של החוף המערבי והמזרחי כאחת , שימר בה משהו מניחוחה 
של אמריקה הישנה . הכנות והמחויבות להיבט התפקודי היעיל של המוצר ניכרים 
בחלק ניכר של המוצגים . כורסה של נילס דיפריינט וכסא של צרלס אימס , מיצגים 
היטב את המוסד . זהו עיצוב שפרנק לויד רייט היה סומך עליו את שתי ידיו . 
אימס , מעצב ואדריכל ידוע שבילה מספר שנים באקדמיה , עסק תחילה בעיצוב 
רהיטים מעץ מכופף ובמשך הזמן עבר לעסוק בפלסטיק . הוא חיזק את המגמה הניסויית 
של העיצוב , זו שנועדה להתאים את הריהוט לגוף האדם באמצעות סדרה אין סופית 
של ניסויים . גם הכורסה של דיפריינט מעוצבת בגישה זו . דיפריינט משקיע 
שנים בפיתוח כל מוצר וכך מעניק משמעות אמיתית למושג פונקציונליזם . 
