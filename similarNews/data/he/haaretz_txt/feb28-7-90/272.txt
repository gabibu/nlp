בניית בית הסטודנט ובניית האגף המערבי של בניין מדעי הרוח והחברה באוניברסיטת 
בן - גוריון בתקציב כולל של 04 מליון ש"ח אושרה בימים אלה בוועדה לתכנון 
ותקצוב שבמועצה להשכלה גבוהה . הבנייה שתחל בימים הקרובים תימשך 03 חודשים . 
שני הבניינים בשטח כולל של 61 אלף מ"ר יוסיפו שטח בנייה משמעותי למוסד , 
הן למטרות הוראה ומחקר והן במתן שירותים לסטודנטים ולעובדים . בצד פרויקטים 
אלה מושלמת , כחלק מהפקולטה למדעי החברה , הקמת האודיטוריום , בן 054 
מקומות ישיבה , על שם גויה קלייר זוננפלד . הוא יכלול , לבד מבימה , 
שני חדרי תרגום סימולטני , חדר הקרנה ואכסדרה מפוארת . בהשקעה של מיליון 
דולר מוקם והולך " שער השלום " שחנוכתו תיערך במאי השנה . טקס הנחת אבן 
הפינה נערך במאי אשתקד במלאות עשור לביקור סאדאת ובגין בקמפוס הדרומי של 
האוניברסיטה . כן הוכן מכרז להקמת אגף נוסף בביה"ס למקצועות הסיעוד ע"ש רקנטי , 
בהשקעה של 008 אלף דולר . בהשקעה של 2 מיליוני דולר נוספים מוקם בשדה בוקר 
בניין המרכז הבין - לאומי לחקר המדבר על שם בלאושטיין , שיכלול חדרי הרצאות , 
אולם כנסים ומגורים לאורחים מחו"ל . המבנה ייחנך במאי 1991 . כיצד תוכל 
האוניברסיטה לעמוד במשימות בנייה כבדות לאחר שבשנה שעברה הוצגה כאוניברסיטה 
המתחבטת בקשיים כספיים ? על כך נמסר מהאוניברסיטה כי המימון לבניית בית 
הסטודנט והאגף המערבי של בניין מדעי הרוח והחברה יבוא כולו מכספי המדינה , 
ויחולק לארבע שנות תקציב . שאר התקציבים לבנייה יבואו מכספי תורמים , 
לא מתקציב - האוניברסיטה השוטף . האוניברסיטה הבטיחה מקורות מימון לתחזוקת 
הבניינים , בעיקר מקרנות המיועדות לתחזוקה , ומגידול בהכנסה משכר לימוד 
שיתאפשר עם הגידול הצפוי במספר הסטודנטים לכשיושלם האגף הנוסף בבניין מדעי 
הרוח והחברה . התקציב להקמת האגף אושר בממשלה והוא משלים למעשה את התחייבות 
הממשלה למשפחות צוקר וגולדשטיין גורן , שחתמו אתה ב3791 על הסכם לבניית 
הבניין בהיקפו המלא . התקציב לבית הסטודנט אושר בוועדת שריעם לפיתוח הנגב , 
מתוך הבנת נחיצותו לחיי הסטודנטים . " שער השלום " ובניין המרכז הבין - 
לאומי לחקר המדבר נבנו כולם מכספי תרומות . האגף בביה"ס למקצועות הסיעוד 
על שם רקנאטי ייבנה מכספי משפחת רקנאטי , אוניברסיטת בן - גוריון וקופת 
חולים . 
