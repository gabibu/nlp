ששה ימים לפני הקרב על הכתר העולמי באיגרוף במשקל קל - נוצה , במוצ"ש במלון 
הילטון בתל אביב , הגיע אתמול לארץ הטוען לכתר וולקום אנקיתה מדרום אפריקה , 
והמתח במחנות שני המתאגרפים גובר . במלון הילטון , שם מתאכסן הטוען לכתר 
אנקיתה , אמר מנהלו מזי מנגוני : " אני משוכנע שביכולת המתאגרף שלי לעשות 
היסטוריה ולזכות בכתר העולמי " . במלון סבוי , שם מתאכסן אלוף העולם פאבריס 
בנישו באה תגובה : " הוא יצטרך לעמול קשה כדי להחזיק מעמד חמישה שישה סיבובים " . 
הטוען לכתר הגיע לפנות בוקר בטיסה מלונדון . כאשר התעורר משנתו אחה"ץ אמר : 
" סיימתי את מחנה האימון שלי בדטרויט ומכאן ועד לקרב בשבת אעסוק בתרגילי 
הרפיה ובשמירה על כושרי המצויין " . לדעת המתאגרף הדרום אפריקאי , בעל מאזן 
של 52 נצחונות ב - 52 קרבות ( 31 מהם בנוק אאוט ) , יש לו סיכוי מצויין 
בקרב מול בנישו . " מעולם לא הייתי בכושר כל כך טוב " , אמר . 
