מוסקווה ( ע"ר וע"ץ ) . הבטאון הרשמי פראוודה טוען כי ארה"ב וישראל אשמות 
בכך שמדינות ערב משמיעות גינויים נגד בריה"ם בעניין העלייה לישראל . העתון 
כתב : " מיהו זה שיפיק תועלת מהפצת שמועות בקרב הערבים ? מי יפיק תועלת 
מגרימת קרע בינם לבין בעלת בריתם הוותיקה , ברית המועצות ? התשובה ברורה . 
אחראים לכך רק הכוחות השואפים לשבש את הסדר השלום במזה"ת ולמנוע את פתרון 
הבעיה הפלשתינית כלומר , ישראל " . ארה"ב , טען כתב פראוודה באלגיריה , 
מוסיפה שמן למדורה . פראוודה טוען עוד כי ארה"ב הטיפה בעד זכות היהודים 
להגר מבריה"ם , אך סגרה את שעריה בפני המהגרים וכפתה על היהודים לצאת לישראל . 
ארה"ב גם סיפקה לישראל כספים לקליטת היהודים הסובייטים , טוען העיתון . 
" יש כאלה השוכחים עובדות אלה " , כותב פראוודה , " ועוד מאשימים את 
בריה"ם כי היא אחראית ליישובם של מהגרים בשטחים המוחזקים " . 
