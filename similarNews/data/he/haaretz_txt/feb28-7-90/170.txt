חבר ועדת הכספים , ח"ך שמעון שטרית ( מערך ) , שיגר מכתב לשר המשפטים , 
דן מרידור , ובו הביע תמיהה על העיכוב בטיפול בהגשת כתב אישום פלילי נגד 
היו"ר לשעבר של בנק לאומי , ארנסט יפת . שטרית ביקש לזרז את הטיפול בנושא . 
חומר החקירה בפרשת מעשיו של יפת בבנק לאומי לישראל , הועבר לפרקליטות כבר 
במאי 98 , וכלל המלצה להעמידו לדין במספר פרשיות : מכירת דירה ליפת במחיר 
מופחת , מתן פיצויים אישיים בהליך חריג וניהול חשבונות בתנאים מועדפים . 
ככל הידוע לא חלה כל התקדמות בטיפול בחומר החקירה . ח"ך שטרית הגיש באמצע 
דצמבר 98 שאילתא בנושא לשר המשפטים , ועד היום לא קיבל כל תשובה . 
