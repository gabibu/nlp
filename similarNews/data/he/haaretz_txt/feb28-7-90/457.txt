( ע ) . המשטרה מבקשת לערוך עימות בבדיקות פוליגרף בין גירסת האלמנה , 
צילה קריבורט מבאר שבע , לגבי נסיבות הריגתו של בעלה אידל ז"ל , בידי 
שכן , לבין גירסתו של השכן החשוד כי הרג את בעלה נמסר בדיון שנערך שלשום 
בבית משפט השלום בבאר שבע , כשהמשטרה ביקשה להאריך מעצרו של השכן . כזכור , 
לפני כשבוע וחצי נהרג אידל קריבורט ז"ל ( 55 ) במריבה עם שכן . ההערכה 
היא , שמאקדחו של השכן נפלט בעת המאבק כדור , שהרג את המנוח . נודע , 
כי התגלו סתירות בין גירסת השכן לגירסת האלמנה על נסיבות האירוע . המשטרה 
ביקשה להאריך את מעצרו של השכן , כדי לאפשר סיום החקירה ולקיים בדיקות פוליגראף 
לעימות בין שתי הגירסאות . בהסכמת השכן , ששמו נאסר לפרסום , ציוותה השופטת , 
רות אבידע , לעצור אותו לעוד שישה ימים . 
