שר החקלאות , אברהם כץ - עוז , ימסור היום את החלטתו בעניין עתידה של משחטת 
העופות " מעוף " שבאיזור התעשיה בבאר - טוביה , בפגישתו עם ראשי קריית 
מלאכי ועם נציגי העובדים . נודע , שהשר לא שינה עקרונית את החלטתו לסגור 
את המשחטה . אתמול לפנה"ץ הושבתו כל המפעלים והשירותים בקריית מלאכי , לרבות 
בתי הספר , למשך שעתיים , במחאה על הכוונה לסגור את " מעוף " , שכמעט 
כל עובדיה גרים בעיירה . באותה שעה התקיימה ליד בניין המועצה המקומית עצרת 
בהשתתפות העובדים ומאות תושבים מקריית מלאכי . הדוברים בעצרת , ובהם ח"ך 
עמיר פרץ ( מערך ) וח"ך רן כהן ( רץ ) , טענו שסגירת המשחטה נובעת משיקולים 
פוליטיים " וכדי לשקם את משחטת עוף ירושלים , שרוב עובדיה הם תושבי השטחים " . 
ששת חברי ועד העובדים ב"מעוף " הודיעו שפתחו בשביתת רעב , עד לשינוי ההחלטה 
לסגור את המשחטה . הם מסרו שנמשכת ההתבצרות של כ02 מהעובדים במשחטה והם 
מונעים הוצאת בשר קפוא ממנה . עוד אמרו כי אם יתברר ששר החקלאות לא מתכוון 
לשנות את החלטת הסגירה , יסעו העובדים מחר לקיבוצו נחל - עוז להפגין שם . 
גורמים במשרד החקלאות מסרו אמש ל"הארץ " כי סגירתה של " מעוף " היא חלק 
מרפורמה בענף המשחטות , שגובשה לפני כשנה . גורמים אלה הוסיפו כי השר כץ - 
עוז יבטיח לנציגי העובדים ב"מעוף " שאיש מבין 602 העובדים לא יפוטר , אלא 
יועבר לעבודה במשחטת " עוף ירושלים " שליד הרטוב , כ52 ק"ם משם . 
