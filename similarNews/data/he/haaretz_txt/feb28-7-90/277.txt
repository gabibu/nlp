אלף צעירים רשומים ב75 האוניברסיטות באיטליה . רק שליש מהם מסיים את לימודיו 
אחוז נמוך בהרבה מבכל ארץ מערב אירופית אחרת . רק % 51 באים להרצאות , 
ורק % 02 מהבוגרים סיימו בזמן , אף שהמדינה מוציאה על כל סטודנט ארבעה מיליון 
לירטות בשנה . המצב הזה נוצר כתוצאה מהעדר בחינות כניסה ( למעט מקרים אחדים ) 
או שיטת חסימה אחרת . כמו כן , הספריות קטנות ולא מצוידות מספיק כדי לאפשר 
לסטודנט ללמוד , המעבדות מיושנות ואולמות ההרצאות קטנים מלהכיל את מספר 
הסטודנטים . במקרים רבים האולמות מפוזרים במקומות שונים של העיר , שהתחבורה 
ביניהם מסובכת . אלפי סטודנטים רואים בהרשמה לאוניברסיטה חניון למובטלים . 
הם באים לשמוע הרצאות מדי פעם , כדי לזכות בזכויות שהחוק מעניק לסטודנטים 
ובמקביל מחפשים עבודה . בפקולטות רבות , בעיקר במרכז ובצפון , הלימודים 
בשנתיים הראשונות קשים , זאת כדי להעלות את רמת הסטודנטים הלומדים בשנתיים 
האחרונות . מתוך תקציב האוניברסיטות % 98 מיועדים לשכר עובדים בסגל האקדמי 
ורק % 7 . 4 מוקדשים למחקר . המצב הזה קיים עשרות שנים , אך הסטודנטים מוחים 
רק עכשיו , בעקבות הצעת הרפורמה של שר החינוך רופרטי , שמתכוון להעניק 
לאוניברסיטות אוטונומיה רחבה , לא רק בארגון הפנימי אלא גם במקורות המימון . 
הסטודנטים המוחים , רובם מהפקולטות למדעי החברה והרוח ולארכיטקטורה , 
חוששים שכספים ממקורות פרטיים יושקעו בפקולטות למדעי הטבע הנדסה , פרמקולוגיה , 
רפואה וחקלאות . עכשיו נעשה הדבר בדרכים עקיפות , אך הרפורמה תאפשר לא 
רק מימון פרטי נרחב , אלא גם ייצוג התורמים בהנהלה . המפגינים מוחים נגד 
האפשרות שקומץ אילי ההון הגדולים באיטליה , שהשתלט על חלקים נרחבים בתעשייה , 
במסחר ובפיננסים ונאבק על השליטה באמצעי התקשורת ובעיתונות , יציב את מוסדות 
ההשכלה הגבוהים כאתגרו הבא . הם טוענים שהאוניברסיטות יעמיקו את הפער הקיים 
כבר היום בין מוסדות ההשכלה בצפון העשיר לדרום החקלאי . כבר עכשיו זוכה 
למשל אוניברסיטת טורינו ( פיאט ומשפחת אניילי , אוליבטי ומשפחת דה - באנדטי , 
בין השאר ) בשבעה מיליארד לירטות בשנה מתוך תקציב של 79 מיליארד . זאת 
בנוסף למימון ייעוץ מקצועי , שגם לו כיום אין גושפנקא רשמית . לא לחינם 
התחילה תנועת המחאה הפעם דווקא בדרום . הסטודנטים רוצים ברפורמה , אבל 
הם מתנגדים לפתיחת האוניברסיטה להון פרטי . מחאה זו היא אנכרוניסטית בארץ 
שבה המדינה מחזירה לידיים פרטיות מפעלים שהיו בניהולה או בפיקוחה , וכאשר 
מדברים על החדרת שיטות פרטיות למנגנון הפקידות הציבורית . המדינה , אומרים 
הסטודנטים , חייבת לממן מתקציבה בלבד לימודים מסודרים , להקל על מצוקת 
המגורים של אלה הבאים מערי השדה ולדאוג למסעדות זולות . היא חייבת להגדיל 
את תקציב האוניברסיטות בדרום , כלומר לדאוג שלא תהיה אפליה בין הצפון לדרום . 
סנאט הסטודנטים שהציע השר מתקבל על דעתם רק אם נציגיו יוכלו להצביע במועצת 
המנהלים ובמועצה האקדמית . תנועת המחאה שהחלה בדרום והתפשטה במהירות צפונה , 
כבר עלתה לדיון פרלמנטרי והיא משמשת נושא יומיומי בכותרות העיתונות האיטלקית . 
בכל זאת יש הבדל מהותי בין המחאה הזאת למחאת סוף שנות הששים , כשהאלימות 
באוניברסיטות מנעה במשך חודשים לימודים כסדרם בכל הפקולטות . היא השיגה 
אז על רקע תנועת מחאה רחבה יותר , שינויים מהותיים גם בניהול האוניברסיטות 
וברמת הלימודים ( שירדה פלאים ) . תנועת המחאה של אז היתה בראשיתה אידיאולוגית , 
ואימצה לעצמה את תורת מארקוזה . היו לה שאיפות לשנות את המשטר במדינה , 
או לפחות עקרונות חשובים שעליו היה מבוסס . היא ביקשה להחדיר לאוניברסיטה 
" דמוקרטיה " , שפירושה היה במקומות רבים בחינות קולקטיוויות , עבודות 
קולקטיוויות וציונים קולקטיוויים . היא הקיפה אז סטודנטים מפקולטות רבות . 
כיום המחאה היא למעשה נגד ניוון האוניברסיטה האיטלקית , נגד פיגור פקולטות 
מסוימת ביחס לאחרות , ונגד קשיים הנובעים מכך במציאת עבודה . בהיבט מעשי 
זה משולב הצד האידיאולוגי של חשש מהשפעה גוברת של קבוצות הון מסוימות . 
כך הופסקו הלימודים בפקולטות רבות , ההפגנות יומיומיות ובחינות השליש נדחו . 
הסיסמאות האנטי קפיטליסטיות אינן מבוססות על מצע אידיאולוגי מוגדר , ואף 
שרבים ממנהיגי המחאה הזאת הם קומוניסטים , יש ביניהם גם קתולים מהשמאל . 
המחאה הזאת לא נולדה עם גושפנקא פוליטית ברורה , אבל עכשיו עולה על הגל 
הגואה המפלגה הקומוניסטית המצויה במשבר , מה גם שהיא ממש ערב ועידתה הלאומית . 
גל המחאות באוניברסיטות מאפשר לקומוניסטים לנגח את יריבתם המפלגה הסוציאליסטית . 
המחאה הפעם אמנם מקיפה מספר קטן יחסית של סטודנטים , אך בכל זאת יש לה השפעה 
על הרפורמה . בלחץ המחאה הזאת בוודאי יעניקו לסנאט הסטודנטים ייצוג והשפעה 
רבים ממה שחשבו תחילה . אולי ימצאו דרך להגדיל את תקציבי אוניברסיטות הדרום , 
אבל איחוד אירופה וההכרה בתארים האקדמאים הוא בתהליך מואץ , ואיטליה איננה 
יכולה להרשות לעצמה פיגור משמעותי . לכן , אין ספק שבדרך זו או אחרת יקבלו 
מוסדות החינוך הגבוהים בצפון כספים ממקורות פרטיים יותר מאשר בדרום . תנועת 
המחאה המתפשטת ברחבי איטליה היא למעשה מחאת עניים נגד עשירים , ובעיקר אמצעי 
שלא פעם הוכיח את עצמו למשוך תשומת לב למשבר החמור באוניברסיטות ולקשיי 
הבוגרים למצוא פרנסה . אף על פי כן , עוד לא קמה מפלגה גדולה שתעיז להציע 
שיטות לברירת המתקבלים לאוניברסיטות . 
