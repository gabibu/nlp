צו על תנאי וצו ביניים האוסרים על קיום ישיבתה של מליאת המועצה לענף הלול 
היום , הוצאו אתמול בבית המשפט העליון . הצווים אוסרים על הכינוס כל עוד 
המינויים של 05 חברי המועצה אינם חתומים על ידי שרי החקלאות , התעשייה והמסחר . 
השופט שאול אלוני נתן אורכה של 03 יום למועצה לענף הלול להשיב על העתירה 
שהוגשה על ידי חמש תנועות התיישבותיות : תנועת המושבים , התנועה הקיבוצית 
המאוחדת , מושבי הפועל המזרחי , האיחוד החקלאי והתאחדות האיכרים . בעתירה 
נטען כי ל92 מבין 05 חברי המליאה של המועצה לענף הלול אין מינוי בר - תוקף , 
מאחר שכתב מינויים נחתם רק בידי שר החקלאות , ולא על - ידי שני שרים כנדרש 
בתקנון המועצה . מועצת הלול עמדה להחליט בישיבתה היום על תחילת הביצוע של 
התיקון לחוק הגליל , המעניק עדיפות במיכסות הייצור של ביצי מאכל לישובי 
קו העימות עם לבנון . 
