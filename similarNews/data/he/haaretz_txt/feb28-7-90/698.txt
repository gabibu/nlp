גם ברשות השידור למודת הסערות , המאבקים והשביתות , לא זוכרים תקופה כזו 
של שיתוק ומלכוד . הסכם השכר שנחתם עם העובדים , אחרי שלוש שנים שבהן עבדו 
ללא הסכם , טורפד על ידי הממונה על השכר , יעקב דנון . למנכ"ל רשות השידור , 
אריה מקל , שלדבריו אינו מסכים לעבור על החוק , יש בעיה : אם יקיים את 
ההסכם יעבור עבירה . אם לא יקיים עשה צחוק מהעובדים . " אם הנהלה מתחייבת 
בחתימתה לבצע פעולות כאלה ואחרות ולאחר מכן לא מבצעת , מישהו צריך להסיק 
את המסקנות ולהתפטר " , אומרים ברשות . הפסקת העיצומים לשבועיים , כדי להכנס 
( שוב ) למשא ומתן אינטנסיווי , לא משנה את העובדה שעד עתה גרמו העיצומים 
לנזקים נוספים על אלה הנראים על המרקע : הוקפאו כל השינויים במבנה השידורים , 
כולל התוכניות להפקיד את הגשת " מבט " בידי חיים יבין . את מקום הדרג 
המבצע תפסו ועדות שונות , והמערכת למעשה קורסת . כשנכנס מקל לתפקידו בחודש 
מאי בשנה שעברה , הציב לפניו כמשימה להגיע להסכם עם העובדים , ולהצליח 
במקום שנכשל קודמו , אורי פורת . אחרי ארבעה חודשים של משא ומתן אינטנסיווי , 
נחתם ההסכם . " בזה חשבנו שהפרשה תמה ואפשר להסתכל קדימה . אבל ההסכם 
נחתם ב21 בספסטמבר 98 והיה הסכם רטרואקטיווי לשנים 78 , 88 , 98 " , הוא 
אומר . לפי אחת הגרסות למה שקרה אחר כך , שבועות אחדים אחרי חתימת ההסכם 
הלך מישהו מוועד העובדים של רשות השידור או מהאיגוד הארצי של העיתונאים 
והעביר את ההסכם לעיון ועד העובדים של הטלוויזיה החינוכית . מנכ"ל הטלוויזיה 
החינוכית , יעקב לורברבוים , פנה אל הממונה על השכר באוצר , יעקב דנון , 
ודרש אותם תנאים לעובדיו . לדברי מקל , התנגד דנון לזכרון דברים מסוים 
שנחתם עם אותו הסכם . זה כלל ארבעה סעיפים נוספים : הגדלת מכסות טלפון , 
ביטוח ורישוי לרכב לכמאה עובדים שמקבלים כיום השתתפות חלקית בלבד , עיתון 
יומי לכ081 עובדים ( 026 מקבלים עיתון יומי מאז ומתמיד ) וגידול מסוים 
בשעות נוספות . האוצר דרש מהנהלת רשות השידור לבטל את זכרון הדברים , בטענה 
שהוא חורג מן המותר . אולם ההסכם אושר על פי כל הנהלים על ידי הוועד המנהל 
של רשות השידור . כדי לבטל את זכרון הדברים היה צורך להביאו שוב בפני הוועד 
המנהל , ואכן הוא ביטל אותו . הסכסוך הנוכחי , על פי מקל , מתמקד בשני 
דברים : באותו זכרון דברים שנחתם ובוטל על ידי האוצר ובנושא נוסף המכונה 
כוננויות . סעיף הכוננויות לעיתונאים לא היה קיים ברשות השידור , ומקל 
ראה הישג בכך שהצליח לתת אותו ל003 עיתונאים שעובדים בחדשות . ואכן , החל 
מפברואר מקבלים העובדים כוננויות . " כאן יש ויכוח " , אומר מקל , " העובדים 
טוענים שמאחר שההסכם הוא רטרואקטיווי , הם דורשים שגם הכוננויות ישולמו 
החל ב1 באפריל 88 . אני חושב שזה מגיע להם , אבל האוצר טוען שאין לשלם 
כוננות רטרואקטיווית . הוא רוצה לראות את השיבוצים , אולם בעבר לא שיבצנו 
אנשים ולא היו רישומים ; הנהגנו אותם רק מפברואר " . ברשימת הסעיפים שלא 
בוצעו מתוך ההסכם , שאותם הפיצו העיתונאים גם לתקשורת , מופיע סעיף שבוע 
העבודה . הסעיף עוסק במעבר לשבוע עבודה בן חמישה ימים ותבע הקמת צוותי דיון 
וועדה פריטטית , ולטענת העובדים לא בוצע כלל . מקל : " זהו דבר חסר שחר . 
רוב העיתונאים ברשות השידור עובדים על פי ההסכם ארבעה ימים בשבוע , והשאר 
נחשב לשעות נוספות . אם ניישם את זה עכשיו , זה יפגע בהם " . העובדים , 
לעומת זאת , טוענים שרשות השידור היא מקום שבו עובדים שבעה ימים בשבוע . 
סעיף נוסף הוא ייעול השירות . העובדים טוענים , שלא התקיים שום דיון בנושא 
ייעול השירות ופיצוי העובדים , וזאת בניגוד מוחלט לסעיף 21 בהסכם . מקל : 
" העובדים טוענים שבשנים האחרונות עזבו אותנו כ051002 עובדים . האוצר 
לא מכיר בשום ייעול ואומר שקיבלנו בלי סוף פרי - לנסרים ואין אצלנו שום התייעלות . 
הוא קבע שהתקרה שלנו היא 004 , 1 עובדים , ואילו כיום יש לנו 215 , 1 עובדים 
ולכן הוא אינו מכיר בהתייעלות . אפשר לקיים דיונים אבל האוצר לא מכיר בזה " . 
העובדים טוענים , שהגדילו את שעות השידור בלילה . על המספר שנקב המנכ"ל 
הם אומרים , שההנהלה מתייחסת לאנשים בחוזה מיוחד . " יכול להיות שמספר 
העובדים גדל , אך לפי ההסכם צריכה להיות ועדה שתבדוק את העניין , וזו לא 
קמה " . עוד סעיף שנוי במחלוקת הוא סעיף קרן ההלוואות . " אנחנו רוצים להקים 
את הקרן , אבל מאחר שזה כבר ברשות הרבים , איני יודע אם אפשר לבצע זאת . 
אנחנו צריכים את אישור האוצר , ויש לו הסתייגויות " , אומר מקל . לדברי 
משה פרידמן , יו"ר הוועד , סעיף קרן ההלוואות היה צריך להתבצע כבר לפני 
ארבעה חודשים , ולא בוצע . גבי ברון , עיתונאי ב"ידיעות אחרונות " , היה 
יו"ר ועדת המשא ומתן גם בתקופת השביתה הגדולה ב78 וגם בחתימת ההסכם האחרון . 
ברקע השביתה ב78 עמדה דרישתם העקרונית של עיתונאי הרשות להשוואת תנאי שכרם 
לאלה של העיתונות הכתובה . ברון התפטר מוועדת המשא ומתן על רקע אי - כיבוד 
החתימה על הסכם השכר , ופרשת ה"גרוסלם פוסט " , שהתרחשה אז . באותו זמן 
התפטר ועד העיתונאים בראשותו של כתב הטלוויזיה אלישע שפיגלמן , ונבחר ועד 
חדש שבראשו הצלם משה פרידמן . ברון : " היה ברור לכולנו , שההסכם עבר 
בדיקה מדוקדקת של היועץ המשפטי של הרשות , נתן כהן , ושהוא חוקי , מקובל 
על שני הצדדים , שניתן ליישם אותו ושעו"ד כהן עומד מאחורי כל מלה וסעיף . 
אם כהן לא עומד מאחורי ההסכם הזה שיקום וילך . . גם לו היה ההסכם מיושם 
כלשונו , לא היתה השוואת תנאים , אלא לכל היותר היה מצטמצם הפער בין עובדי 
הרשות לעיתונאים בעיתונות הכתובה . לדעת ברון , שם יעקב דנון וטו שלא כחוק 
כשלקח כבן ערובה סעיף שלא היה שנוי במחלוקת ( הכוננויות ) , כבטוחה לאי 
ביצועם של נושאים אחרים . מקל אומר , שבהסכם נכתב במפורש שביצועו " כפוף 
לכל האישורים המקובלים ברשות השידור " . על פי גרסתו אם דנון יאשר . ברון 
אומר : לא ; הוועד המנהל ומליאת רשות השידור הם נותני האישורים . אולי 
יהיה אפשר לפתור את הבעיה במשא ומתן על הסכם השכר הבא , שיתקיים באפריל , 
ואז יוכלו העובדים לדרוש שיפצו אותם , בלי לעבור על החוק . ואם לא , אולי 
יטפלו במחלה במקום בסימפטום . בכנסת עבר כבר חוק הערוץ השני , אולי יצליחו 
גם לשנות את חוק יסודות התקציב וחוק רשות השידור ? 
