" לא נהסס להשבית בעוד שבועיים את כל הספורט בישראל אם לא יאושר תקציב מועצת 
ההימורים שיאפשר הזרמת כספים לפעילות השוטפת של המרכזים , ההתאחדויות והאגודות " 
אזהרה זו הושמעה אתמול במסיבת עיתונאים שערכו ראשי מרכזי הספורט , יצחק 
אופק מזכ"ל הפועל , עזריקם מילצן מ"ם יו"ר מכבי , יגאל גריפל יו"ר בית"ר 
וזאב ברוורמן מזכ"ל אליצור . בשלב ראשון מצפים ראשי מרכזי הספורט שועדת הכספים 
של הכנסת תאשר בישיבתה היום את תקציב מועצת ההימורים לשנה הקרובה . מלבד 
התרעומת על סחבת באישור התקציב , דבר המקשה על פעילות מסודרת , הביעו הארבעה 
תרעומת על הכוונה להטיל מס בסך 03 אחוזים על הכנסות הטוטו ; ההצעה לבטל 
את מרכזי הספורט ; הרעיון להביא לאיחוד מועצת ההימורים עם מפעל הפיס ; 
ביטול מימון הוצאות השיטור במגרשים . לעומת זאת הביעו ראשי המרכזים שביעות 
רצון מהאישור שניתן להפעלת תכנית ההימורים טוטו - תיקו שתופעל תוך חודשיים - 
שלושה על ידי הטוטו , כדברי יצחק אופק . במסיבת העיתונאים נאמרו דברים חריפים : 
" הספורט הישראלי נמצא בדקה ה - 09 ; מעולם לא נעשה סקר רציני על צרכי 
הספורט וההשלכות שיש לו מבחינה חברתית ותרבותית ; אי אישור התקציב יגרום 
להתמוטטות הספורט ; יתכן שבעתיד הרחוק לא יצטרכו עוד את המרכזים , אך בינתיים 
תגרום פגיעה בהם לחיסול הספורט ; אנחנו מייצגים את הספורטאים , המאמנים 
וכל האנשים הקשורים לספורט ; גם סכומי החוב הכספי של הספורט הישראלי מוגזמים ; 
לעתים קוראים בעיתון שקבוצה חייבת מיליון שקלים למס הכנסה ואחר כך מתברר 
כי שהגיעה להסכם על סגירת החוב בפחות ממאה אלף שקלים ; גורמים שונים מטפסים 
על הספורט כי הם יודעים שזו דרך טובה לתפוס כותרות ; הקבוצות והאגודות הן 
שלנו ואף אחד לא יוכל להפקיען או להשתמש במה ששיך לנו " . דברי יצחק אופק . 
" אין מדינה בעולם שמזלזלת בספורט כמו מדינת ישראל שאינה נותנת אפילו פרומיל " , 
אמר עזריקם מילצן שהזהיר חברי כנסת ששמים רגליים . " הם ידעו לבקש את 
התמיכה שלנו כאשר נזקקו לנו . אם הם לא יתמכו בספורט הם לא יהיו חברי כנסת , 
ויש לנו הכח לעשות זאת . עושים עליהום על הספורט מכל הכיוונים . הספורט 
מעולם לא עמד בפני התמודדות חריפה כזו . אם לא תהיה ברירה נשבית את הספורט " , 
דברי מילצן שהוסיף , כי האגודות אינן מעונינות בביטול מרכזי הספורט , 
כך התברר מבדיקה שנעשתה בקרב קבוצות מכבי " . יגאל גריפל הזהיר , כי אם 
יחוסל הספורט תהיה לנו בעיה חברתית , של הידרדרות לפשע , סמים ורעות אחרות , 
" בלתי אפשרי להמשיך בצורה כזו " , אמר גריפל . זאב ברוורמן הודה , כי 
לא נעשה מספיק כדי להתמודד עם חוסר האחריות של האגודות . 
