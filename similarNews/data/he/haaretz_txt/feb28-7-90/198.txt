מנהיגי איגודי הפועלים בגדה עשויים להודיע היום על איחוד כל 002 איגודי הפועלים 
בגדה . האיגודים התקיימו עד כה בנפרד ובמקביל , תוך מאבקים וסכסוכים פנימיים 
קשים . מדובר בארבע התאחדויות של אגודי פועלים שפעלו מאז הפילוג שחל בהתאחדות 
הפועלים המאוחדת ב2891 : ההתאחדות הכללית של איגודי הפועלים בגדה בהנהגת 
שאהר סעד , המזוהה עם הפתח , ההתאחדות הכללית של איגודי הפועלים בגדה בהנהגת 
גורג חזבון , המזוהה עם המפלגה הקומוניסטית הפלשתינית , גוש איחוד הפועלים 
בהנהגת מחמוד זיאדה , המזוהה עם החזית הדמוקרטית וחזית הפעולה האיגודית 
הפרוגרסיבית בהנהגת צלאח אבו - קטיש , המזוהה עם החזית העממית . הפירוד 
בין האיגודים מתבטא בעובדה שליד כל איגוד המזוהה עם אחד הגופים באש"ף , 
פועל איגוד מקביל בשם זהה התומך בפלג אחר של הארגון . רבים מארגונים אלה 
מתבססים למעשה על רשימות חברים פיקטיביות ( ב002 הארגונים יש פחות מ000 , 
03 חברים בסה"ך ) . מאז הכינוס האחרון של המועצה הלאומית הפלשתינית באלגיר , 
ניסו גורמי אש"ף להביא לאיחוד השורות באיגודי הפועלים . בתחילת השנה יצאו 
נציגי איגודי פועלים מהשטחים למפגש איגודי פועלים בקהיר , שאורגן ע"י אש"ף . 
יציאתם למפגש של כמה מן האישים הבכירים בגדה , כמו פייסל אל - חוסייני 
ושאהר סעד , נאסרה בצו מיוחד שהוצא " מסיבות ביטחון " . הכנס במצרים התקיים 
בסיומו של מאמץ גדול של אש"ף להביא לאיחוד ובאותו מעמד נחתם הסכם לפיו תוקם 
רשות הנהגתית זמנית של כל איגודי הפועלים בגדה למשך שנה אחת , שלאחריה תתקיימנה 
בחירות כלליות . עוד סוכם כי במידה ולא ניתן יהיה לקיים את הבחירות , יוארך 
מנדט הרשות בשנה נוספת ולאחריה יתקיימו הבחירות בכל מקרה . בימים האחרונים 
התקיימו בכל איגוד בגדה בחירות נפרדות של הנציגים למועצת הגוף המאוחד ולוועד 
הפועל שלו . תוצאותיהן יוודעו היום . צפוי כי שאהר סעד משכם המזוהה עם הפתח 
יבחר לראש ההנהגה החדשה של האיגודים . היום מתכננים אנשי האיגודים לקיים 
מסיבת עיתונאים במלון נשיונאל - פלאס במזרח ירושלים , שם צפוי כי יודיעו 
על האיחוד ועל הרכב ההנהגה שתיקבע היום לפי תוצאות הבחירות . גורמי ביטחון 
מייחסים לאיגודי הפועלים בגדה חשיבות רבה ורואים בהם ביטוי לחלוקת מוקדי 
הכוח בשטחים . מאבקי הכוח והתחרות בין הארגונים , שיקפה עד כה את הפיצול 
בין ארבעת הפלגים המרכזיים באש"ף . מסיבה זו מטילים משקיפים ספק ביכולתם 
של האיגודים לקיים את האיחוד לאורך זמן . 
