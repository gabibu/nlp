" שחקן נבחרת שלא יהיה טוב בליגה יוצא מהסגל " , כך אמר אמש יעקב גרונדמן 
מאמן נבחרת ישראל בכדורגל , בתום האימון השבועי באיצטדיון רמת גן . " אנחנו 
אומרים זאת תמיד לשחקנים , אך למרות שאין כל משימה בתקופה הקרובה יש מדעת 
לנבחרת ושחקנים רוצים להיות בנבחרת " , הוסיף המאמן גרונדמן . האחרון , 
בצוותא עם עמיתו יצחק שניאור , מצפים לתשובה מהתאחדות הכדורגל היוונית 
שהתבקשה לארח את ישראל למישחק בין ארצי בסוף מארס . בהתאם לתשובה נכין את 
תוכנית הפעילות " , אמר גרונדמן . מאמני הנבחרת יפגשו ביום א הקרוב עם מאמני 
קבוצות הליגת הלאומית , כדי לתאם את אימוני הנבחרת באופן שלא יפגעו באימוני 
הקבוצות . בנושא זה אמר גרונדמן : " אנחנו לא יכולים לקרוא לשחקנים רק 
ימים ספורים לפני מישחקים עם נבחרות כמו הולנד , גרמניה ונבחרות ברמה הזו . 
נבחרת ישראל חייבת להתאמן באופן סדיר וקבוע , כדי להופיע בצורה מכובדת 
במישחקים הצפויים לה " . תוכנית המישחקים של ישראל לעונה זו ( כולם ברמת 
גן ) : נגד רומניה באפריל ונגד ארגנטינה ( אלופת העולם ) וברית המועצות 
( סגנית אלופת אירופה ) במאי . גרונדמן התייחס גם לבעיות מקצועיות ואמר , 
כי אחת הבעיות היא שיש הרבה שחקנים שהרגל השמאלית היא החזקה אצלם . " מעולם 
לא היתה בנבחרת כמות כזו " , אמר גרונדמן . 
