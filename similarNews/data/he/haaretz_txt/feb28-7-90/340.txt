גופים המזוהים עם המפד"ל , ובראשם המרכז לציונות - דתית , מקימים רשת אולפנים 
לעולים חדשים , שבהם ילמדו , בנוסף לעברית , גם לימודי מורשת , יהדות 
והסטוריה . כעת נמצאים בתהליך הקמה לפחות עשרה אולפנים כאלה . דברים אלה 
מסר אתמול ח"ך חנן פורת ( מפד"ל ) , במסיבת עתונאים בתל אביב , מטעם 
המרכז לחינוך דתי . פורת סרב למסור פרטים נוספים . בתגובה אמר אתמול מנהל 
האגף לחינוך מבוגרים במשרד החינוך ( האחראי על האולפנים להנחלת הלשון בכל 
הארץ ) , ד"ר אברהם צביון : " לא יקום ולא יהיה " , וטען כי , " הנחלת 
השפה למבוגרים נתונה אך ורק בידי משרד החינוך והתרבות " . צביון אמר עוד כי 
" לא ייתכן שגופים פרטיים יקבעו לעצמם מסגרות פדגוגיות עצמאיות , משום 
שהנחלת הלשון לעולים חדשים מבוססת על מערכת מורכבת , הבנויה על סטנדרטים 
השגיים וכרוכה בהכשרת מורים ובהשתלמותם " . בנוגע למחלוקת דומה שהתעוררה באחרונה 
בין משרדי החינוך והקליטה , נוכח כוונת השר יצחק פרץ , להקים אולפנים לעולים , 
מסר צביון , כי הגיע להסכמה עם השר . על - פי ההסכם מותר לכל גוף ציבורי , 
המבקש להקים אולפנים לעולים , שיתבססו על מערך הפדגוגיה של משרד החינוך , 
לבוא בדברים עם האגף להשכלת מבוגרים . האגף יאפשר לגוף כזה להפעיל אולפנים 
לתקופת נסיון . 
