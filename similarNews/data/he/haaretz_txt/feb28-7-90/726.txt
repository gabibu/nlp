" כתב הניוזוויק לענייני הבית הלבן , תומס דה פרנק , בילה לאחרונה שבעה 
שבועות והוציא 000 , 7 דולר במרכז לדיאטה וכושר גופני באוניברסיטת דיוק 
בדורהם , צפון קרוליינה . הוא כתב : " תופתעו " , הבטיח האחראי למכירות , 
" כמה שבעי רצון תהיו עם 008 קלוריות ביום " . הגבתי בספקנות לאמרה זו , 
שהאמנתי שהיא עוד אחת מהסיסמאות המבטיחות הורדת משקל במהירות . אולם כיום 
אינני לועג עוד . לאחר שבעה שבועות מתישים של תרגילים אירוביים , חביתות 
עשויות חלבונים בלבד ותבשילים צהובים מעוכים במחנה של דורהם , הפכתי למאמין . 
ואין זה פלא . התוצאות שלי מדהימות גם לגבי אלה הרגילים לשיעור ההצלחה המרשים 
של התוכנית . בתוך 84 יום הורדתי 12 ק"ג במשקל ו7 . 21 ס"ם מהיקף המותניים 
והירכיים . הכולסטרול שלי צנח מ242 ל661 , הטריגליצריד ירד ברבע , לחץ 
הדם חזר למצב נורמלי ללא תרופות , והסיכון שלי להתקף לב ירד מפעמיים הנורמה 
אל מתחת לממוצע . פגיעה כרונית בקרסול נעלמה , ויתר על כן להפתעתי המלאה 
הייתי פתאום חדור אנרגיה של בן 02 . הניסיון שלי שכנע אותי , לאחר שנים 
של התחלות כושלות ושל תנודות במשקל , שתוכניות כאלה עשויות להצדיק את מאות 
מיליוני הדולרים הזורמים אליהן על ידי אנשים בעלי משקל עודף . הגישה של המרכז 
בנויה על פיקוח רפואי תמידי בתוספת מידה רבה של ייעוץ תזונתי , הכוונת ההתנהגות 
והתעמלות , וכן הפחתת המתח בבית ובעבודה וריכוז כל משאבי האנרגיה בהורדת 
המשקל . בקצב המהיר שבו חי כתב בבית הלבן , לדוגמה , אין כל אפשרות להעתיק 
את התוכנית היומית בת שלוש השעות של רכיבה על אופניים , שחייה והליכה מהירה , 
תוכנית שהותאמה במיוחד עבורי על ידי מומחי המרכז . התוכנית מוכיחה גם שאפילו 
שינויים קלים בסגנון החיים עשויים להביא לתוצאות משמעותיות . עושה הדיאטה 
הרציני נהנה גם מאוד מהאווירה הידידותית . סביבך אנשים כמוך ולא אנשים רזים 
המתפלאים בינם לבינם כיצד אתה מסתדר על מושב של מטוס . תוך ימים ספורים 
נופלות המחיצות . " פתאום אתה מספר לזרים דברים שלא היית מספר לחברך הטוב 
ביותר " , אומרת עקרת בית מאינדיאנה , " וזה מאפשר לך בפעם הראשונה לטפל 
במשקל שלך ללא רגשי אשמה . זה באמת משחרר ומחזק " . 
