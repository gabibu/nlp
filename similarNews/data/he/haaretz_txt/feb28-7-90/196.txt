מוסקווה ( ע"ר ) . הפרלמנט הסובייטי אישר אתמול חוק קרקעות חדש המעניק 
לפרט זכות לחכור אדמה לעיבוד חקלאי . הסובייט העליון אישר את החוק ברוב של 
973 נגד 7 . עד כה נאסר בבריה"ם לחלוטין השימוש בקרקע לצרכים פרטיים . על 
פי החוק החדש , שהוא חלק מתכנית הרפורמה הכלכלית של גורבצוב , יוכלו חוות 
שיתופיות ומועצות אזוריות למסור קרקע לעיבוד חקלאי או לבנייה לאנשים פרטיים , 
שישלמו מס או יחכרו את הקרקע . מכירתה של הקרקע והעברתה לאזרחים עדיין אסורות , 
אולם החוק מרשה להורים להעביר את זכות החכירה לילדיהם . כמה צירים הביעו 
התנגדות לחוק החדש , בנימוק שהוא לא יעודד את הפריון בחקלאות . 
