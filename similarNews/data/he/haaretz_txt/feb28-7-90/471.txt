שר התיירות , גדעון פת , ייפגש היום עם שר התיירות של מצרים , פואד סולטן . 
השניים ייפגשו בבית מלון בגרמניה המערבית , שם הם שוהים לרגל השתתפותם 
ביריד התיירות הבין - לאומי החשוב ביותר בעולם , אי - טי - בי . היום יחנוך 
פת רשמית את ביתן ישראל ביריד במערב ברלין . פת וסולטן ישוחחו על מצב התיירות 
בין שתי המדינות , לאחר הפיגוע באוטובוס התיירים מישראל בחודש שעבר . שר 
התיירות של מצרים היה בין הראשונים ששיגרו מברק תנחומים וגינוי על מעשה ההתקפה 
לישראל . אפשר כי השניים ישוחחו גם על האפשרות לארח במשותף את ועידת סוכני 
הנסיעות והתיירות של ארה"ב . משלחת סקר של הארגון הגיע בסוף השבוע לישראל , 
לאחר שביקרה בקהיר . נציגי ארגון סוכני הנסיעות של ארה"ב בודקים את האפשרות 
לקיים את ועידתם במשותף בשתי המדינות , לקראת שנת 29 . מדובר באירוח של 
כ000 , 6 סוכני נסיעות ותיירות מכל רחבי ארה"ב . שר התיירות ישהה גם בהולנד 
ובשווייץ , במסגרת הרצאות עבור הקרן הקיימת לישראל . 
