הנהלת קופת - חולים " מכבי " הגיעה להסכם עם המרכזים הרפואיים " שיבא " 
ברמת גן , בתי - החולים העירוניים בתל - אביב ( איכילוב , הקריה ורוקח ) 
, רמב"ם בחיפה והדסה בירושלים , להבטחת שירות זמין למבוטחי הקופה , החל 
מיום ראשון . במועד זה יופסק , על - פי דרישת קופת - חולים הכללית , מתן 
שירותי מרפאות החוץ לחברי " מכבי " . במסיבת עיתונאים שנערכה אתמול מסר מנכ"ל 
" מכבי " , רפי רוטר , כי בעקבות ההסכם יוכלו חברי הקופה , שנבצר מהם 
לקבל טיפול במרפאות החוץ של קופת - חולים הכללית , לפנות למרכזים הרפואיים 
הממשלתיים , לפי בחירתם . בכל מרכז רפואי תוצב דיילת שתעזור להם בתהליך 
הרישום והקליטה במרפאות , והם יקבלו שם טיפול , כולל אשפוז יום או אשפוז 
לניתוח . הסכמים אלו מצטרפים להסכמים דומים שיש לקופה עם בתי - חולים ממשלתיים 
אחרים , כמו " אסף הרופא " בצריפין , " ברזילי " באשקלון ובתי - חולים 
בצפון הארץ . נוסף לכך קיים הסדר חלופי על - פיו עומדים לרשות המבוטחים 
רשת של 21 מרפאות מקצועיות ו006 מומחים . ההפסד לקופת - חולים הכללית מסגירת 
המרפאות בפני חברי " מכבי " נאמד ב - 45 מיליון שקלים לשנה . ייתכן שהנזק 
יהיה גבוה אף יותר , מאחר והטיפול גורר אחריו לעתים גם טיפולים אחרים ואשפוז . 
כיום קונה הקופה שירותי אשפוז בבתי החולים של קופת חולים , בסכום של 01 
מיליון שקלים . בסיור עיתונאים שנערך אתמול בבית החולים " רמת מרפא " , 
לרגל הפעלת הסכם הפיקוח הרפואי עם מרכז שיבא , מסר המנהל הרפואי של בית 
החולים ומנהל מחלקת ניתוחי לב וחזה בשיבא , פרופסור דניאל גור , כי הפוטנציאל 
הניתוחי של בית - החולים עומד על 003 , 1 ניתוחים אלקטיביים בחודש , כולל 
63 ניתוחי לב . לדבריו יש במחלקת ניתוחי לב החדשה , שנפתחה בבית - החולים , 
אפשרות לענות על צרכי מבוטחי " מכבי " ואף יותר . מאז הופעלה המחלקה , 
בתחילת השבוע , בוצעו בה שלושה ניתוחי לב . בהתייחסו למצב הכירורגיה של 
הלב בארץ אמר פרופסור גור כי להערכתו יש צורך בפתיחת עוד שתי מחלקות לניתוחי 
לב בבתי - חולים ציבוריים . לדבריו אין מחסור בכוח אדם מקצועי לבצע ניתוחים 
אלו , וקיימת עתודה של רופאים צעירים מומחים . 
