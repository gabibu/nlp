פאריס , ( מיוחד ל"הארץ " ) . על רקע סערת רוחות ציבורית ופוליטית הורה 
אתמול ראש ממשלת צרפת , מישל רוקאר , על ביטולו של צו שפורסם רק לפני 
יומיים ושאמור היה לאפשר לשירותי הביטחון הצרפתיים לצבור באורח ממוחשב מאגרי 
מידע בדבר מוצאם הגזעי , אמונתם הדתית והשקפותיהם הפוליטית של אזרחים ותושבים 
במדינה . מזה שתי יממות סוערות הרוחות בצרפת בעקבות פרסומו של הצו ( כלומר , 
החלתו בפועל ) ב"יומן הרשמי " של המימשל . אישי מדינה ורוח , מנהיגי 
איגודים מקצועיים ומנהיגים דתיים יצאו בשורה ארוכה של מחאות . טענת המוחים 
ובהם רבים משורות מפלגת השלטון הסוציאליסטית היא שבלי קשר ל"יעילות המינהלית " 
אותה עשוי הצו לאפשר , הוא פורץ את הדרך לאיסוף נתונים מתואם , שעלול לשמש 
בעתיד מטרות " חשודות " , ובלא פיקוח ציבורי מספיק . בעיקר יצא הזעם נגד 
ההיתר לאגור מידע , באשר למוצאם הגזעי , אמונתם הדתית והשקפותיהם הפוליטיות 
של המתוייקים . בפי כמה ממותחי הביקורת , הוקבל הצו לאחדות מן התקנות של 
משטר וישי ( בתקופת הכיבוש הנאצי בצרפת ) שאפשרו את איתורם , ואחר כך 
גם את הגלייתם והשמדתם , של רבבות יהודים . " תארו לעצמכם איזה אסון עלול 
היה להתרחש אילו היו בשנות ה04 בידי משתפי הפעולה עם הנאצים דיסקיות המחשב 
שמבקשים לאגור עכשיו . . . " התריסו ראשי אגודות לשמירה על זכויות האדם 
והפרט . רוקאר , שחתם במו ידיו על הצו לפני שבועות אחדים , גונן על יזמתו 
של הממשל שנועדה " לייעל באורח מבוקר ובטוח " את היערכותם של כוחות הביטחון 
לצורך המלחמה בטרור ; ואולם על רקע מה שכינה " אי - הבנה מצערת " באורח 
הצגתו של הצו לפני הציבור , החליט על ביטולו לאלתר . . . הערכה הבלתי - 
רשמית גורסת , שבידי שירות הבטחון הצרפתי כ006 אלף " כרטיסיות " שעניינן 
פרטיהם האישיים , מעורבותם הציבורית וחייהם הפרטיים של מה שמתואר בלשון 
החוק כ"אזרחים בעלי השפעה בנוף המדיני , הכלכלי והחברתי " ; בנוסף לאלה , 
מאורגנים כ07 אלף " תיקים " במסגרת המאמצים למלחמה בטרור . למעשה , 
אמור היה הצו שפורסם ובוטל למסד איסופי מידע הנהוגים באורח שגרתי זה תקופה 
ארוכה . היה זה בעיקר המיחשוב המוצע במערכות זיכרון מרכזיות ומכאן , יכולת 
הגישה אליהם מצידם של ארגונים ממשליים אחרים שעוררה את המחאה התקיפה . 
