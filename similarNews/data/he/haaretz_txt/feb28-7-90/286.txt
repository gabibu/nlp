מציירת ילד קטן ששמע מפיה של אמא כי תת - הכרה היא מין מגרה סגורה ואפלה 
שבה אפשר להטמין כל מה שחושבים כששונאים , או כועסים , או לא אוהבים , 
או מקנאים , או מפחדים , ואיש לא יוכל לחדור לתוכה ולגלות את המוסתר בה . 
תת - ההכרה שהפכה בקליטתו של הילד ל"טטקרה " היא מקום המחבוא הסודי ביותר . 
ואכן , אל לנו לנסות לפרוץ אל תיבת טטקרה של הילד . אולם , יש והיא נסגרת 
אף בפניו ומשאה כבד מנשוא , והוא מבקש מפתח אליה . היצירה הספרותית היא 
אחד המפתחות הסודיים לטטקרה , מפתח שניתן לו בפגישה עם הספר הוא מפתח של 
תיבת טטקרה אחרת המתאים אף לתיבתו שלו . בעזרת מפתח זה שב הילד ומגלה את 
שפת הלב . כלשון שירה של נורית אל - טוביה " שפת הלב " , בספרה לאן עולות 
המחשבות ( כתר , 8891 ) : יש לי שפה נסתרת , שפת הלב שבה אני גם מצטער 
על כל מה שכואב דווקא בגלל המודעות הגדולה של ספרות - הילדים לעולמו של 
הילד ניכרת לעתים פסיכולוגיזציות יתר , בסיפורים ושירים שבמרכזם היבט פסיכולוגי 
זה או אחר , מסרים תירפוטיים מסוימים , ולעתים אף הנחיות להכוונת ההתנהגות . 
אלה יצירות שטוחות , דלות ביטוי , דידקטיות , מתנשאות , וערכן הספרותי 
אפס . רמי רחמים בשני ספרים " אל תפנק אותי " ( דביר , 3891 ) ו"חכי , 
אנא , רגע קט " ( יסוד , 5891 ) מבקש לדבר כפסיכולוג באוזני המבוגרים 
בשמם של הילדים . הוא מכריז : " מחבר הספר אינו ילד אלא פסיכולוג , העושה 
כמיטב ידיעתו לדבר בשם הילדים . אם לא מפיהם ממש . מתוך היכרות , הכרה 
ואחריות מלאה הוא מוסר את הדרישות , הבקשות והציפיות שתולים ילדים רכים 
בהוריהם . וכל מסר ברור בהחלט , אלה על - פי שלפעמים נדמה שהוא הפוך מן 
הצפוי או שונה מן המשוער " . לשם כך הוא רוקם שני ספרי עצות פסיכולוגיות 
להורים , האחד מכוון לאב והשני מכוון לאם ( וכך נמשכים הסטריאוטיפים המיניים 
ומשתרשים גם בספר הפסיכולוגיה המתיילדת ) . שני הספרים מאוירים בציורים 
לילדים על - ידי ליאת בנימיני אריאל ( וזה שבחם היחיד של הספרים ) , הטקסט 
מנוקד והקורא המבוגר מופגז בעצות מפי ילד כביכול שאינו ילד אלא מבוגר קטן 
שקריאתו בספרי פסיכולוגיה בלבלה את דעתו . כך מפטיר הילד הקט , אשר באיור 
הוא יושב למרגלות אביו ומתבונן בו מלמטה למעלה כאשר אביו הנדכא מחזיק את 
ראשו ותורת בנו מכה בו בחוזקה : אל תתחזה לאדם מושלם שאינו מסוגל לטעות . 
אני עלול לקבל הלם כאשר אגלה שאינך כזה " . כעבור דפים אחדים הוא עולה 
מן המעמקים ותופס עמדה על ברכיו של אביו הנבוך ומפטיר : " אל תחשוב שאין 
זה מכבודך להתנצל לפני בעת הצורך התנצלות כנה עשוייה להגביר את אהבתי 
אליך " . גם גורלה של האם לא שפר . הילד - מטרד יושב לידה , לפניהם ספר פתוח 
והוא מצביע על הכתוב ומאלפה בינה : " אל תזלזלי בשאלותי אני מרבה לשאול 
למשמעותן של מלים כמו מדוע ולמה כדי להעשיר את ידיעותי אנא , התייחסי 
בסבלנות ומלאי את אחריותך וחובתך כלפי " . ובשעה שהיא מאמצת אותו אל לבה , 
אין הילד מתרפק על אמו ומנשקה אלא צווח : " אל תתעקשי לשם שמירה על כבודך : 
אם דרשת ממני משהו ונוכחת שהדרישה אינה במקומה מוטב שתגידי בגלוי שטעית " . 
לאחר חווייה מרתיעה זאת , שבנו לחוש מה גדול כוחו הפסיכולוגי של שיר תמים 
ופשוט , שחנו בפשטותו ובבהירותו כמו שירה של לאה נאור " גמדים גרים בסיפורים " 
קפתמונה1 , 32פ11שבספרה " לא בכיתי הפעם " ( כתר ) . גמדים גרים בדרך 
כלל בסיפורים , אבל לפעמים , כשהסיפורים נגמרים , הם עוברים למקומות 
אחרים . גביע של פרח , חור של כפתור , כיס של חולצה , קן של ציפור ועוד 
אלפי סדקים ונקבים , משמשים מקומות מחבוא מצוינים לגמדים הקטנים . ומכאן 
הסקרנות הילדית , הרצון לחקור ולגלות , ושם , במקומות המסתור האלה , 
לא רק גמדים מסתוריים ימצא הילד את עצמו . 
