סטודנטים ומרצים פלשתינאים מאוניברסיטת ביר - זית ניסו להתפרץ ביום חמישי 
לתחום הקמפוס החדש של האוניברסיטה , ולקיים שם לימודים למרות צו הסגירה 
שהוציא בשבוע שעבר מפקד כוחות צה"ל באזור . הצו האריך את סגירת האוניברסיטאות 
בשלושה חודשים נוספים . ביום חמישי היו אמורים להתחדש הלימודים באוניברסיטאות 
על פי תוכנית הלימודים המקורית , ובהתאחדות הסטודנטים הפלשתינאים נשמעו 
קריאות להפר את הצו בגלוי ולהיכנס לקמפוסים . 002 הסטודנטים והמרצים הגיעו 
לשערי הקמפוס , עם ספרי לימוד בידיהם , אך חיכה להם גיף צבאי . החיילים 
הזעיקו תגבורת וכוח נוסף הגיע לאזור . עדי ראייה סיפרו על מחלוקת שהתעוררה 
בין הסטודנטים לגבי הצעדים שיש לנקוט . חלק מן הסטודנטים התנגד לסגת מהמקום , 
אך אחרי כשעה של ויכוח עם החיילים והשמעת קריאות לאומיות תחת גשם סוחף החליטו 
הסטודנטים להתפנות . אחד הסטודנטים שהיה במקום אמר כי הקבוצה החליטה לוותר 
על ניסיונה להיכנס לתחום הקמפוס , כיוון ש"מזג האוויר לא התאים למהפכה " . 
יחד עם הסטודנטים הפלשתינאים היו במקום שלושה נציגים מהאוניברסיטה העברית , 
מתא קמפו"ס של השמאל ומוועד הסטודנטים הערביים . 
