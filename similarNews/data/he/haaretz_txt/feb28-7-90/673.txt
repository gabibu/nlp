חולת הפוליו , שולמית גבאי , המאושפזת בבית לוינשטיין ברעננה , הפסיקה 
את שביתת הרעב שלה בתום חמישה ימי צום , לאחר שבעלה , מרדכי גבאי , בישר 
לה כי בעיית הדירה תיפתר עד מחר . גבאי חלשה מאוד , אך מצבה יציב . היא 
אושפזה במחלקת טיפול נמרץ תחת פיקוח צמוד . בתום פגישה שקיים גבאי עם אהרון 
אוהד , הממונה המחוזי מטעם משרד השיכון , אמר גבאי כי הממונה גילה נכונות 
רבה לעזור למשפחה . הוא בדק את הדירה שביקש גבאי לקנות לפני חודשים אחדים , 
ואמר כי אינו מבין מדוע נפסלה על ידי משרד הבריאות . לדבריו , ביקש ממנו 
אוהד לגשת מייד אל משרד הבריאות ולבקש לאשר את הדירה . אוהד הבטיח לרכוש 
אותה תוך 42 שעות . מחיר הדירה 001 אלף דולר , בהתאם לתקציב שאישר משרד 
הבריאות לרכישתה . המשרד התנגד לרכישתה בשל המדרגות המחברות בין שני המפלסים . 
גבאי טען כי לאשתו אין כל צורך להשתמש במדרגות . שני החדרים העליונים ישמשו 
את הבנות ואת המטפל של שולמית . הוא ואשתו יגורו הקומה התחתונה . גבאי מקווה 
עתה שמשרד הבריאות ירכוש ללא דיחוי את הציוד הדרוש לאשתו הכולל מיטה מיוחדת , 
כיסא גלגלים וכיסא רחצה . אחרת היא תיאלץ להמשיך ולהשאר בבית החולים . 
