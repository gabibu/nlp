בהחלטה חשובה הנוגעת ליחסים בין בנק ללקוח קבע בית המשפט המחוזי בבאר - שבע 
בסוף השבוע שהבנק לא רשאי לממש את הביטחונות שיש לו בטרם הוכרעה שאלת קיומו 
של החוב . ההחלטה , ניתנה ביום חמישי האחרון על - ידי השופט המחוזי גלעד 
גלעדי שדן בסכסוך בין בנק - לאומי לבין חברת הובלת המוצרים של אמפא שא לי 
הובלות בע"ם . הבנק טען שהחברה חייבת לו 663 אלף ש"ח . מאידך טען פרקליט 
הבנק עו"ד רון בר - ניר שעל הבנק להחזיר לחברה , בגלל ריבית , 616 אלף 
ש"ח . השופט גלעדי הוציא צו מניעה האוסר על הבנק לממש את הביטחונות למעט 
תוכניות חיסכון שלמימושן לא התנגדה החברה . הביטחונות הנוספים שהשופט אסר 
את מימושם הן : שיעבוד משאיות , ערבות של " אמפא " ומשכנתא על דירה . 
השופט גלעדי אימץ את טענתו של פרקליט החברה רון - ניר שטען , כי מימוש ביטחונות 
בטרם הוכרעה שאלת החוב , עלול לגרום להתמוטטותה של החברה גם אם בסופו של 
המשפט תזכה בתביעותיה . 
