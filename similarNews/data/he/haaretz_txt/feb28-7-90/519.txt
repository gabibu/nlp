( ע ) . יו"ר ועידת הנשיאים , סימור רייך , יצא ביום ו בבוקר בביקורת 
קשה על הלחץ שהופעל על - ידי מזכיר המדינה , גורג בייקר , ואמר שמייד עם 
שובו לניו - יורק ייצור קשר עם מחלקת המדינה ועם הבית הלבן , כדי לדרוש 
מהממשל לשקול מחדש את גישתם הקושרת את העלייה להתנחלות , גישה שלדבריו , 
איננה מועילה . סימור רייך טען שארה"ב יכולה אמנם להטיל מגבלות על הצורה 
בה ינוצל כסף אמריקאי בישראל , " אבל להשתמש בזכות זו כמנוף נגד ההתנחלות , 
זה מעשה לא צודק " . רייך אמר שארה"ב מוטרדת מההתנחלות בשטחים זה שנים רבות , 
אך ההתנחלות קיימת ואין זה מתאים לקשור אותה לעלייה . " עכשיו זה לא הזמן 
המתאים עבור ארה"ב לחדש את הביטוי של דאגתה בעניין ההתנחלות , בשעה שישראל 
שרוייה בתהליך שלום , העם מפולג ועל ראש הממשלה , יצחק שמיר , נדרש לקחת 
סיכונים מסויימים למען ישראל " . רייך , המכהן גם כנשיא בני - ברית העולמית , 
היה כאן עם חברי ועידת הנשיאים , כדי לעמוד מקרוב על צרכי ישראל בקליטת 
העלייה ההמונית . 
