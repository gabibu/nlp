טוגאוגראו ( ע"ר ) . נשיאת הפיליפינים קוראזון אקינו הוציאה אתמול צו 
המורה לצבא לעשות את כל המאמצים על - מנת לתקוף את מושל המחוז המרד , רודולפו 
אגווינאלדו , שירד למחתרת לאחר מרד קצר שנכשל . הצבא יצא בחיפושים נרחבים 
אחרי אגווינאלדו , שהמריד את מחוז קאגאיאן שלשום , בתמיכת כמה מאות אנשים 
מזוינים . בקרבות בין הצבא לבין המורדים נהרג גנרל שהוחזק כבן ערובה על - 
ידי המורדים . לפי סיכומי הצבא , נהרגו בקרב שהתנהל על מלון שתפסו המורדים 
בבירת מחוז קאגאיאן , טוגאוגראו , שמונה אנשים , מהם שבעה מורדים , וכן 
הגנרל אוסקר לורנדו , שנתפס על - ידי המורדים ונורה על ידם לאחר מכן , 
ככל הנראה בעת שניסה להימלט . מפקד הצבא רנאטו דה - וילה אמר במנילה , כי 
נתן הוראה לאנשיו " לתפוס את אגווינאלדו בכל מחיר " . יו"ר הקונגרס אמר , 
כי רצח גנרל לורנדו , שהיה קצין מאוד פופולרי ושימש כדובר הצבא , היה 
מעשה ברבארי שלא היה לו כל הצדקה . 
