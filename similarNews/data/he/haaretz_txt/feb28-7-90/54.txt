מרכז הליכוד עשוי להתכנס בימים הקרובים לדיון בהתפתחויות המדיניות , גם 
ללא הסכמתו של ראש הממשלה יצחק שמיר . שרי החישוקים דוד לוי ויצחק מודעי 
וח"ך אריאל שרון , המשמש כיו"ר מרכז הליכוד , התכנסו אמש לדון בצעדים שימנעו 
משמיר לקבל את התוכנית האמריקאית ואת עמדת מפלגת העבודה ללא דיון מוקדם במרכז 
הליכוד . גורמים בכירים בליכוד אמרו אתמול כי ראש הממשלה יצחק שמיר , נמצא 
כיום במצוקה אישית , הגדולה ביותר מאז החל בתפקידו כראש הממשלה וכיו"ר תנועת 
הליכוד . גורמים אחרים הגדירו את המצב בליכוד כראשיתו של מרד גלוי בראש 
הממשלה . קפידבינסירובו של השר דוד לוי להיענות להזמנתו של ראש הממשלה לפגישה 
בארבע עיניים ביניהם , התפרשה אתמול בצמרת הליכוד כקרע חמור בין השניים , 
וכניסיון גלוי של לוי להביא להפלת שמיר . בימים האחרונים ניסה ראש הממשלה 
להרגיע את הרוחות בליכוד , הן על - ידי יוזמת הפגישה עם לוי , והן בשולחו 
את מקורביו לחמשת הליברלים הפורשים בבקשה כי יחזרו בהם מצעדם . שלשום היה 
השר רוני מילוא אמור להיפגש עם לוי , בשליחותו של שמיר , ולהציע לו להיפגש 
עם ראש הממשלה . לוי סירב לפגוש גם את מילוא . אתמול בבוקר התקשרה מזכירתו 
של שמיר ללשכת השר לוי והזמינה את לוי להגיע ללשכת ראש הממשלה בשעות הערב . 
לאחר כשעה , הודיע לשכת לוי ללשכת ראש הממשלה , כי השר דוחה את ההזמנה , 
מאחר שאינו רואה כל טעם ותכלית לקיומה . לוי פירסם לאחר מכן הודעה האומרת 
כי לפגישה עם ראש הממשלה אין לדעתו כל תכלית , על רקע ניסיון הפגישות בעבר , 
ובוודאי לנוכח הנסיבות שבהן נוצרו עובדות מוגמרות בתחום המדיני והתנועתי . 
מלשכת ראש הממשלה נמסר בתגובה על כך , כי שמיר פנה אל לוי לאחר פניות רבות 
מצד חברי ליכוד , שרים וחברי כנסת , שביקשו להביא לשלום בית בליכוד . 
הודגש , כי סירובו של לוי להיפגש עם שמיר תמוה ביותר , וכי הודעתו על עובדות 
מוגמרות בתחום המדיני רחוקה מלהיות מדויקת . קבוצת חברי כנסת , שבראשם 
צחי הנגבי ומיכאל איתן , הכריזה אתמול כי אם יתברר ששמיר נתן את הסכמתו 
למשלחת פלשתינית שבה ייכללו נציגי מגורשים וערבים ממזרח - ירושלים , יצביעו 
אי - אמון נגד הממשלה ויפעלו להפלתו של שמיר . קפידבינמגעים התקיימו בימים 
האחרונים בין חמשת הליברלים הפורשים מסיעת הליכוד לנציגי הסיעות הדתיות . 
מטרת המגעים , שקיבלו את ברכתם של לוי ושרון , להביא לתמיכת הדתיים בממשלת 
ליכוד צרה , ללא יצחק שמיר . היום אחר - הצהרים אמורים חמשת הליברלים הפורשים 
לקיים מסיבת עיתונאים בתל - אביב שתסביר את מהלכיהם . אמש בפגישה של מודעי 
שרון ולוי נדונה אפשרות זו , והודגש כי רק כך אפשר יהיה להביא לפרישת ראש 
הממשלה מהחיים הפולטיים ולהמשך שלטון הליכוד . הליברלים הפורשים שלחו אתמול 
מכתב ליו"ר ועדת הכנסת חיים קורפו , ובו ביקשו לתקן את שם הסיעה שברצונם 
להקים ל " מפלגה לקידום הרעיון הליברלי - ציוני בישראל " . קפידבינבשעות הערב 
נועד ראש הממשלה עם שבעה מבין ראשי הערים של הליכוד , שבאו להביע בפניו 
את דאגתם על המצב השורר במפלגה . ראש הממשלה אמר לראשי הערים שלמה להט 
ראש עיריית תל - אביב , צבי בר ראש עיריית רמת - גן , יצחק רגר ראש עיריית 
באר - שבע , גיורא לב ראש עיריית פתח תקוה , נחמיה להב ראש עיריית חדרה , 
זאב בילנסקי ראש עיריית רעננה וד"ר יהודה לנקרי ראש מועצת שלומי כי הוא 
מעריך מאוד את התגייסותם , כדי לשים קץ לתופעות השליליות שצצו בליכוד . 
שמיר הסכים להצעת ראשי הערים לנסות להפגיש את כל השרים עמו . קפידבינבמפלגת 
העבודה נשמעה אתמול ביקורת חריפה ביותר על רעיון הרוטציה בתפקיד ראש הממשלה , 
שניסה להוביל שלשום השר מוטה גור . יו"ר מפלגת העבודה , שר האוצר שמעון 
פרס , אמר אתמול , בראיון ב"ערב חדש " בטלוויזיה החינוכית , כי הזמן 
אינו מתאים לדרוש רוטציה , וכי הנושא אינו עומד כעת על סדר היום . עם זאת , 
פרס הדגיש כי לדעתו מגיעה למפלגת העבודה רוטציה , בעקבות תוצאות שהיו לכנסת . 
פרס אמר כי לא ידע על הצעתו של השר גור . בתשובה לשאלה על קואליציה אפשרית 
בין מפלגת העבודה לחמשת הליברלים הפורשים מודעי אמר פרס כי לא מתקיימים כל 
מגעים , אך ציין כי אין כל רע בכך , ושגם היום הוא יושב לצדו של מודעי 
בממשלה . ח"ך דוד ליבאי הגדיר את ההצעה כרעיון נפל , וסגן שר האוצר יוסי 
ביילין אמר כי מדובר בשטויות . 
