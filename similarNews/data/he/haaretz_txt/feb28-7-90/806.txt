זוג הטייסים של חברת אל על , שהיה מעורב בתקרית האווירית , בה התקרב מטוס 
גמבו בצורה מסוכנת למטוס של חברת בריטיש איירווייז , בשמי איסלנד , נשלח 
להשתלמות . שתי ועדות חקירה אחת פנימית של אל על והשניה חיצונית של מינהל 
התעופה האזרחית במשרד התחבורה עוסקות בהשלמת בדיקתה של התקרית . צוות הטייסים 
הקברניט והקצין הראשון , לא יוצבו לטיסות באל על עד גמר החקירה . במקביל , 
הם שובצו והחלו לעבור שיעורי רענון במרכז ההדרכה של אל על בנמל התעופה בן 
גוריון בלוד . התקרית האווירית אירעה באזור הפיקוח האווירי של איסלנד , 
לאחר שמטוס אל על סטה ממסלולו המתוכנן . דובר אל על אמר בתגובה , כי הרענון 
שעוברים היום הטייסים , שהשתתפו באותה טיסה , לא קשורה ישירות לתקרית האווירית , 
בה היו מעורבים . לדבריו , הוחלט לנצל את פרק הזמן עד להשלמת החקירה , 
כדי להעביר את ההשתלמות לטייסים . לדברי נחמן קליימן , מדובר בשיעורי 
רענון אשר כל אחד מ081 טייסי החברה , חייב לעבור במהלך השנה , כחלק שוטף 
מעבודתו . 
