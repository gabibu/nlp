נגיד בנק ישראל , פרוף מיכאל ברונו , אומר כי לפיחות שנעשה שלשום יכולה 
להיות משמעות מבחינת רווחיות היצוא רק אם יהיה לו גיבוי בצעדים משלימים . 
הוא גם מאמין כי קצב האינפלציה השנה יכול להיות נמוך יותר מאשר ב9891 , 
אך הדבר תלוי בהתפתחויות במשק . לדבריו , יש צעדים משלימים שעדיין לא ידוע 
סופית אם יבוצעו , כגון מדיניות השכר ומה תהיה מתכונתם של הסכמי תוספת היוקר . 
לדעת ברונו , יש למנוע עלייה בשכר הריאלי . בעניין זה הביע הערכה לתגובתו 
של מזכ"ל ההסתדרות על הפיחות , ואמר כי גישתו של קיסר " קונסטרוקטיווית " . 
( בדבריו שלשום הביע קיסר תמיכה בצעד זה כגורם לעידוד היצוא וליצירת מקומות 
תעסוקה , אך ציין כי האיגודים ינהלו מו"ם קשוח על פיצוי השכירים ) . ברונו 
סבור כי יש צורך גם בצעדים משלימים בתחום התקציב , ובעניין זה הזכיר את 
הודעת פרס כי חשוב שהגירעון בתקציב לא יהיה גדול משלושה אחוזי תוצר . הוא 
ציין כי גם גורל צעדים אלה עדיין לא ברור , משום שהכנסת עדיין לא השלימה 
את אישור התקציב . נגיד בנק ישראל קרא שלא לבצע השנה את הרפורמה במס על 
יחידים . הוא הדגיש כי אינו מתנגד לרפורמה אך אין זה הזמן לבצעה . בתשובה 
לשאלה , אמר הנגיד כי אם יהיה שיעור האינפלציה גבוה בהרבה מ%01 , יעדיף 
הגדלת התקציב לסובסידיות מייקור המסובסדים , כי שלדעתו תהיה לכך השפעה אינפלציונית 
קטנה יותר . הנגיד אמר כי אין ספק שתהיה עליית מחירים בחודשים הקרובים , 
אך יש להבחין בין עליית מחירים לטווח קצר לבין קצב האינפלציה . לדבריו , 
הניסיון מלמד כי ניתן לבצע תיקוני מחירים משמעותיים בלא שהדבר יתורגם לאינפלציה . 
