שידה ויקטוריאנית , קונסול צרפתי בסגנון הבארוק , שולחן אוכל וכיסאות בסגנון 
טיודור עם שולחן צד תואם , שולחן כתיבה וכיסאות סיניים עשירי חיטובים שהיו 
חביבים בתקופה הוויקטוריאנית , כורסאות קש קלוע בסגנון אוסטרי , ספה מרופדת 
מודרנית ופשוטת קווים , מראה עם מסגרת מוזהבת כבדה וגם פסל אפריקאי כל 
הכבודה הזאת ממוקמת בדירה תל - אביבית טיפוסית ( 38 מ"ר בלבד ) ברחוב יהושע 
בן - נון , דירתו של מעצב הפנים סלווין אלקין . השטיח , הספות , הווילון 
וקירות הבית צבעם כעין החול . וילון הסלון משתלשל מן התקרה ומעניק תחושת 
רחבות , כאילו מאחוריו מסתתר חלון צרפתי . כיסאות שולחן האוכל מרופדים 
בפשתן בצבע ורוד עתיק . לאירוח מועתק השולחן ממקומו ליד הקיר , כנפיו נפתחות 
והוא מוצב במרכז החדר . בעת הצורך מוגדל השולחן לרוחב , באמצעות שני לוחות 
עץ ( המאוחסנים מתחת למיטה בחדר השינה ) , והוא מתאים אף ל81 סועדים . 
אלקין , יליד דרום אפריקה , בוגר בית הספר לעיצוב בלונדון , הגיע ארצה 
ב0891 . 3 שנים עבד כמעצב של דניש אינטירירס , ואח"ך הפך לעצמאי . בימים 
אלה הוא מעצב את חנות הרהיטים החדשה של רוזנטל בכיכר המדינה . אלקין לא 
הכניס שינויים בחלוקה הפנימית של הדירה . לדעתו , עדיף להשקיע בתך , ולא 
בלבנים , במלט ובריצוף . בניגוד לשגור , הוא לא ביטל את המרפסת הצרה המלווה 
את הסלון וחדר האוכל ופונה לרחוב . המרפסת נסגרה בחלונות ענק המכניסים לדירה 
מראה תל - אביבי ומשמשת בחלקה כפינת הסבה אינטימית ובחלקה השני , המופרד 
על ידי שפע צמחים , כפינת עבודה . להשגת פרטיות והצללה בחר במרקיזה צבעונית . 
אלקין מטעים כי כל מה שיש בדירה אפשר לרכוש בארץ , בשווקים , לא בהוצאה 
כספית גדולה . " אין כל הצדקה לייבא רהיטים ופריטים אחרים לבית " , הוא 
מטעים , אך מזהיר שלשוק הפשפשים , שם אפשר למצוא חיקויים טובים לריהוט 
" עתיק " , אסור לצאת ללא ליווי של מבין - דבר . 
