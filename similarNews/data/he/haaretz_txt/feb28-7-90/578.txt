תכיפות המקרים בהם אנשי עיתונות משלמים בחירותם על הבעת דעותיהם , עשויה 
להפתיע בתקופה בה נופלות חומות הצנזורה בכל המרחב שבין הוולגה לדנובה במדינות 
שבהן לא ניתן היה לפרסם דעה חופשית זה עשרות שנים . על פי מידע ממדינות שונות , 
נראה כי חירותם וחייהם של עיתונאים נתונים בסכנה בגלל פחד מהבעת דעה ; 
עקב דיווח עובדתי רגיל , המתבקש מעיסוקם , נעצרו בשנה האחרונה עשרות אנשי 
תקשורת במדינותיהם מדינות בעלות חוקים האמורים להבטיח את חופש הפרט , שממשלותיהן 
חתמו חגיגית על אמנות בין - לאומיות נגד הגבלת חופש הבעת הדעה . במקרים 
רבים לא הוגשו כתבי אישום נגד העיתונאים שנעצרו . מהם שהוחזקו שבועות מבלי 
שהועמדו לדין . אחרים שוחררו לאחר הגעתם של מברקי מחאה ממדינות שונות בעולם . 
יש בהם שנעלמו לתקופות ארוכות , וגם כאלה שלא נראו יותר , עד שאין מנוס 
מלקבוע , כי שילמו בחייהם על מילוי חובתם המקצועית . מטורקיה הגיעו למרכז 
אמנסטי ידיעות , על מעצרם של 41 אנשים בידי משטרת העיר סמסון . ביניהם 
היו לפחות שני עיתונאים מהעיתון הפוליטי " ייני קוזום " ( " פיתרון חדש " ) 
: אלפסלאן דיבק ואיבראהים ביברוגלו . בין העצורים האחרים סטודנטים ופעילים 
באגודת " טאיאד " , שמאגדת את קרוביהם של אסירים פוליטיים . מרכזה של האגודה 
באיסטנבול , ובאחרונה נפתח סניף שלה בעיר סמסון . נראה כי המעצרים בוצעו 
כדי להרתיע מפני התרחבותה של פעילות זו . על פי המידע שהועבר לאמנסטי , 
מוחזקים העצורים מאז 1 . 01 במעצר מבודד במטה המשטרה של סמסון וחקירתם מלווה 
בעינויים . פרקליטתם של העיתונאים קיבלה היתר רשמי להיפגש עמם , אך בהגיעה 
אל מטה המשטרה לא הורשתה להיכנס . טורקיה צירפה ב8891 את חתימתה על אמנה 
אירופית למניעת עינויים , ולאחר מכן על מסמך דומה של האו"ם . בניגוד לכך , 
עדויות המגיעות לאמנסטי מבססות מידע בדבר שימוש קבוע ונרחב במעצרים ממושכים 
ובעינויים , כחלק מהשיטה השלטונית . על פי אותן עדויות , אין שומרים על 
הכלל המחייב להגיש כתב - אישום נגד עצור , או לשחררו מהמעצר . ( על פי 
החוק הטורקי , רק במקרים מיוחדים ניתן להחזיק עציר מעבר ל42 שעות , מבלי 
שיואשם רשמית ) . במשך החודשים שלאחר מאורעות השנה שעברה בככר טיאנאנמן 
בפקין , ועד היום , הגיעו מסין קטעי מידע על מעצרים רבים של אנשי תקשורת , 
בחשד של תמיכה בהפגנות הסטודנטים . העילות למעצר מקבלות גרסאות שונות . 
יאנג הונג , בן 63 , חמקפמאלידהוא כתב של עיתון הנוער בעיר קומינג . מעצרו 
נומק בכך ש"הפיץ שמועות " בימי הפגנות המחאה של הסטודנטים בקומינג . המשטרה 
טוענת כי בביתו נמצאו עלונים שונים . לחיזוק הטיעונים הוכרז הונג כ"גורם 
מושחת " , כיוון שחילק את מגוריו עם אשה נשואה , והיו ברשותו שתי קסטות 
פורנוגרפיות , כדברי המשטרה . ואנג ראוואנג , כותב מאמרים החי בשאנחאי , 
גורש משורות המפלגה הקומוניסטית הסינית כבר לפני שנתיים , בעיצומו של " מסע 
אנטי בורגני " . סיווגו ברשימת הליברלים - הבורגנים , הספיק כדי להביא למעצרו . 
סו קסיוקאנג מפקין כתבה את התסריט לסדרת טלוויזיה בעלת מגמות ליברליות . 
אף היא נשלחה אל תאי החקירות והמעצר . עיתונאית של " יומון העם " גאו 
יו , נעלמה עוד באמצע יוני . רק כעבור שבועות הוברר , מבלי שהדבר אושר 
רשמית , שנעצרה . העילה הקלאסית של " השמצה " , עדיין משמשת בסיס למעצר 
ומשפט לעיתונאים בבריה"ם . העיתונאי סרגיי קוזניצוב נשלח בדצמבר לשלוש שנות 
מאסר , בדצמבר , לאחר סדרה של כתבות ביקורתיות על פעילותם של אישים במנגנון 
המפלגה . הוא כבר נעצר בשנת 8891 באותה האשמה , ועקב מחאות בין - לאומיות 
שוחרר , לאחר חודשים ארוכים של מעצר ללא משפט . מדוע החמיר המשטר עם עיתונאי 
זה , כאשר רבים מחבריו לא נפגעו מביקורת על פעילותם של פקידים רשמיים ? 
נראה שקוזניצוב חצה קו אדום שמאיים על סיכויי הישרדותו המקצועית ואולי האישית : 
הוא העז להתפלמס בפומבי עם ראש הק - ג - ב בסברדלובסק , יורי קורלוב . 
על פי מידע שהגיע מעיר זו , קרא קורלוב להטיל אחריות פלילית " על העריקים 
הפושעים אשר חצו את הקווים באפגניסטאן " . קוזניצוב קרא להטיל אחריות פלילית , 
בראש ובראשונה , על הק - ג - ב , שהיה מעורב בהסתבכות באפגניסטאן . קוזניצוב 
פתח בשביתת רעב בכלא , ואמנסטי הודיע שקיים חשש לחייו , בשל מצב בריאותו . 
חומרת התופעה והיקפה , הניעה באחרונה את ארגון אמנסטי ליחד מעקב מיוחד בנושא 
זה . הדרך בה בחר הארגון להיאבק נגד ההתנכלות לאנשי תקשורת , היא לגרום 
לכך שארגונים ואגודות עיתונאים בכל העולם ירימו את קולם וישגרו מחאות לראשי 
המדינות ולאחראים על מנגנוני החוק במדינות שבהן מתרחשות התופעות המדאיגות . 
ראשי אמנסטי מדגישים , כי לחץ מצד גורמי תקשורת בעולם , הוא הכוח העיקרי 
שמסוגל להרתיע שלטונות מלהמשיך ולפגוע בעיתונאים הממלאים את תפקידם . אין 
הם מבקשים שהפניות הדחופות יועברו בחסות ארגון אמנסטי , אלא בשם כל ארגון 
בפני עצמו , או בשם העיתונאים משגרי העצומות . לאחד מקבצי - המידע שהופץ 
בימים אלה על ידי אמנסטי צורפה כתובת משרדו של ראש ממשלת טורקיה אילדירים 
אקבולוט . על פי ההליך שהונהג , מאות רבות של מברקים אמורים להציף את לשכת 
ראש הממשלה הטורקי , מרגע שהמידע מופץ בין ארגוני העיתונאים הרבים בעולם . 
באשר לאפקט המעשי לפעילות זו , אין עדיין תמונה ברורה . ברשימה ארוכה של 
אסירי מצפון במצרים שהפיץ הארגון באחרונה , כלול ד"ר פיקרי לביב , עורכו 
של " סולידריות " ירחון התנועה להזדהות עם עמי אפריקה ואסיה . העציר 
נפגע במיוחד מתנאי מעצרו , עקב היותו חולה סכרת ובשל גילו המתקדם ( מעל 
06 ) . הודעת אמנסטי חושפת מידע לפיו קבוצה זו של עצירי - מצפון , הנחשדת 
כתנועה שמאלנית , סובלת מיחס נוקשה במיוחד ומחקירות המלוות בעינויים . 
אנשי תקשורת בעולם , ובכללם בישראל , נתבקשו לשגר מברקים אל הנשיא חוסני 
מובארק , אל שר החוץ בוטרוס גאלי , ואל שר הפנים גנרל זאקי באדר . אמנסטי 
אינו שולח לארגונים ולאישים בישראל הודעות על חקירות ומעצרים לא - חוקיים 
בתחומיה או בשטחים . עד כמה שידוע , כך נוהגים גם כלפי מדינות אחרות : 
אזרחי מדינה אחת מתבקשים להרים קולם כנגד עוולות במדינה אחרת . אמנסטי 
הגיע למסקנה שכך ישיג תוצאות טובות יותר . אגודות העיתונאים בישראל , כגוף , 
לא הצטרפו עדיין אל משגרי העצומות . אולי מחשש שיועמדו בכל זאת , בעתיד , 
בפני דרישה למחות גם על צעדים הננקטים נגד עיתונים ועיתונאים בשטחים ובירושלים 
המזרחית . יו"ר ועדת החוץ של האיגוד הארצי של עיתונאי ישראל , צביה כהן , 
ציינה כי בתיאום עם מרכז ארגון העיתונאים הבין - לאומי בבריסל , מוגשת 
מחאה רק כאשר מופנית בקשה ספציפית מהמרכז אל האיגוד המקומי . המרכז מתאם 
את הפניות והמחאות השונות , לפי פריסה שיטתית . " אנחנו לא פונים על דעת 
עצמנו " , סיכמה את העמדה הזהירה של נציגת עיתונאי ישראל . 
