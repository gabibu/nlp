בעל רשיון נהיגה , שלא מלאו לו עדיין 81 שנה , לא יהיה רשאי לנהוג בין 
חצות ל00 . 50 לפנות בוקר . כך החליטה אתמול ועדת הכלכלה , בתום דיון בתיקון 
לחוק פקודת התעבורה , שהגישו הח"כים יצחק לוי ( מפד"ל ) וחנן פורת ( 
התחיה ) . ההחלטה טעונה אישור בקריאה שנייה ושלישית במליאת הכנסת . הוועדה 
החליטה גם להאריך בשנה נוספת את הרשיון הזמני לכל נהג חדש , בכל גיל . 
מעתה ינתן הרישיון הזמני לתקופה של שנתיים במקום שנה . בתקופה זו ידרש הנהג 
לעמוד מחדש בבחינת הרישוי , אם יבצע עבירה הכרוכה בשלילת רשיון . הוועדה 
שינתה והקלה בנוסח הצעת החוק שהגיש ח"ך יצחק לוי , שדרשה שהגבלת הנהיגה 
בשעות 00 . 42 - 00 . 60 , תהיה עד גיל 02 . מנהל המינהל לבטיחות בדרכים , 
עתניאל שנלר , מסר לוועדה כי בגילאי 71 - 81 , 03 מתוך כל 000 , 1 נהגים 
מעורבים בתאונות דרכים בהן יש נפגעים . הממוצע הארצי לכלל הנהגים , לעומת 
זאת , עומד על 2 . 61 נהגים , מתוך כל 000 , 1 המעורבים בתאונות כאלו . 
שנלר הוסיף , כי משרד התחבורה בדק גם הצעות אלטרנטיביות כגון מתן רשיון 
הנהיגה רק מגיל 81 , או דרישה כי בתקופת הנהיגה הראשונה יישב מבוגר ליד 
הנהג הצעיר בשעות החשכה . יו"ר הועדה , ח"ך שושנה ארבלי אלמוזלינו ( מערך ) 
, אמרה כי יש לעשות הכל כדי למנוע תאונות דרכים . " כאשר הנתונים מצביעים 
על - כך שקבוצה מסויימת בולטת בגרימת תאונות רבות וקטלניות , חייבים להגביל 
אותה " , ציינה . ח"ך אברהם פורז ( שינוי ) , אמר כי לדעתו הפתרון הוא 
בהרתעה מוגברת . הוא דרש לא להגביל את נהיגת הצעירים בלילה , אך להחמיר 
בענישה ולאפשר לקצין משטרה לקחת רשיונו של נהג צעיר , שביצע עבירה חמורה , 
אלא אם בית - משפט יקבע אחרת . 
