יום וחצי של קניינים בבית הטקסטיל בתל - אביב התגלה כמפגש יעיל ומקצועני 
ל72 יצרנים ישראלים שנפגשו עם 22 קניינים מרשתות אחדות בחו"ל , סי - אנד - 
אי בגרמניה , אלנ"ס משוודיה , האוז אוף פרייזר מאנגליה ורופרט מגרמניה . 
רוב היצרנים הישראלים כבר קשורים בקשרי מסחר עם רשתות וקטלוגים אלה . משום 
כך מעצבי המפעלים עובדים על סמך נתונים ידועים מראש , המכוונים אותם להיצע 
של אופנת ספורט ואופנה קלה לאישה העובדת , ברמת מחירים בינונית . היעילות 
והצרכים המסחריים מגבירים את פוטנציאל המכירות . הם אינם הופכים את ישראל 
למעצמת - אופנה , אלא ליצרנית בגדים שאפשר למכור אותם לרשתות וקטלוגים נתונים . 
נחום פלג , מבעלי מקפל עפולה , המייצר לפי דגמים נתונים כמויות גדולות 
של בגדים בעבור רשת לימיטד בארה"ב , סבור שישראל אינה יכולה להתחרות באופנאים 
איטלקים , צרפתים או גרמנים , אלא צריכה רק לשמש מתפרה גדולה ורווחית . 
בכל זאת מציעים המעצבים השונים של מפעלי היצוא גרסאות על נושאים של בגדי 
יסוד : גינסים יפים של גיליו וששון גינס ושל חברה - בת של ששון גינס , 
קזואל פורס ; מערכות ספורט יפות של צביקה בר לגסט יו ( חברה - בת של ניבה ) 
; מערכות סריג וקורדרוי מוצלחות של ירדנה זיו להוניגמן וסריגים יפים של 
מאג ויפעת . מפעל תדמור לבגדי עור נפגש בימים אלה עם נציגי החברה שעמה הוא 
קשור בקשרי מסחר קבועים . בעבור חברה אמריקאית זו , בעלת בתי הכל - בו 
" לילי רובין " , עיצבה טלי גביש מערכות עם מקטורני זמש שחורים מקושטים 
בצווארונים אדומים מעור , עטורים בכפתורי יהלומים ובסמלי זהב . בצד אלה 
מציג תדמור את המעילים הקצרים באורך שבע - שמיניות , עם צווארונים זקופים , 
ומעילי ערב ארוכים בהטבעת שושנים , שהוא מוכר בחנות המפעל ברחוב דיזנגוף 
בת"א . לדברי היצרן , אלה הם להיטים ישראליים . מפעל חדש , אלרון , השייך 
לדוד אלרון שהמפעל שלו תיפקד עד לאחרונה כמתפרה של מפעלים ישראליים ( כגוטקס , 
ניבה ומפעלים בחו"ל ) , הציע הפעם אוסף גדול , שלפי שעה לא התקבל בהתלהבות 
על - ידי קניינים . יפות המערכות מוויסקוזה ומערכות הגינס בתכלת של דונה 
גיי . להיטי המכירה : מקטורני כותנה - ויסקוזה בהדפסות פרחים , שילובים 
של מקטורנים בהדפסות הרמס וגברדין חלק , וכן חולצות בד בהדפסות הרמס , 
גינסים מעוטרים במטבעות ובכפתורים , חצאיות קטיפה באורך מידי עם כפתורי 
זהב . מפעל ברבור קיבל הזמנות בעיקר לסווטשירטים שחורים מפוטר ומקורדרוי 
עם הטבעות , סמלים ועיטורים תפורים בזהב . חברה נוספת הנכנסת בראשונה 
לשוק היצוא היא אנטוליה טקסטיל , המציעה אימוניות לגברים בשלל צבעים . 
ההזמנות הן בעיקר מסי - אנד - אי גרמניה . האימוניות יימכרו תחת תווית 
החנות המכרת . חברת מאיר שמי מוכרת בעיקר סוודרים רקומים ומקטורני עור מעוטרים 
בפאייטים . סוודרים בסגנון דומה מוכרות לסריגי תבור שרה מילר ( בעלת סגנון 
אתני מיוחד ) ועדנה רוס . ישראל מתמחה בסריגים אתניים או מקושטים , בגדי 
ים ( בקיץ ) , עור מעוטר ובגדי ספורט נוסח גסט יו . קפמאפרקמפעל קיבוץ 
צרעה פתח את תצוגות אביב - קיץ 0991 באוסף של אביב אירופי מעוצב בחן ובמקצועיות 
בידי מוניקה דוד . דוד היא בוגרת שנקר ועסקה בהוראה בשנקר . היא עבדה בעבור 
מפעלי האופנה ברגר , קסטרו ותחרת ירושלים . את הבדים לאוסף הנוכחי של כנען 
קנתה בשביל המפעל באיטליה , בצרפת בגרמניה ובאוסטריה . דוד היא מעצבת בעלת 
קו ברור ובטוח , עין חדה לפרופורציות וחוש להרמוניה צבעונית , כישורים 
שמפעל כנען נזקק להם . מפעל כנען קיים זה 41 שנה , והוא ידע מעלות ומורדות . 
בשלב הנוכחי הוא מפעל ברמה עיצובית טובה יותר . בזכות מחיריו הנוחים , 
מוצריו הם גם עסקה טובה . הבדים : ויסקוזה , כותנה ופשתן ; הדפסי פרחים 
מסוגננים מופיעים בדרך - כלל בשילוב עם בדים חלקים . המערכות המוצעות כוללות 
מכנסי ברמודה , מותניות , מקטרונים קצרים בשרוול קצר , מכנסי קפלונים 
צרים ליד הקרסול , חולצות רכות , חצאיות מיני ועוד . מוצלחת במיוחד : 
סדרת המלחים בגוני בז , כחול - צי וזהב , עם מקטרוני מלחים בצווארון מרובע 
ובגזרות טובות . כן מוצעות מערכות לאשת - קריירה בשילובי פסים ונקודות , 
מערכות פשתן בבז ולבן עם מקטרונים , מערכות ויסקוזה בהדפסות בצבעי סגול , 
כחול , חאקי , ורוד , יין , זית ובז , חולצות חושפות בטן וטוניקות . 
הגוונים המינוריים והשימוש החוזר בשחור , לבן , לבן - טבעי ובז משרים 
אווירה קלאסית , המשתלבת במידה הנכונה בקו הצעיר והעכשווי . קפמאפרקחברת 
דיוה היא הראשונה הפותחת את עונת הרחצה של קיץ 09 בבגדי ים מעוצבים בידי 
רחל פאפו , מבעלי המפעל המייצא בגדי ים בסך של 5 מיליוני דולר . בשוק המקומי 
נמכרים בגדי הים של דיוה בכמאתיים חנויות . המפעל מייצר לשוק המקומי תחתונים , 
חזיות וחגורות בטן . באוסף בגדי ים שלמים וביקיני במידה שווה . הלהיטים 
הם בגדי הים המנומרים במבחר הדפסות , המופיעים לעתים עם פרחים . יפים 
במיוחד בגדי הים בסגנון המלחים הקלאסי , המחניף לכל גיל . המראה האתני 
מוצג כאן במלוא אונו , ולדברי היצרנים יש לו ביקוש גדול בקרב קנייני החנויות 
בארץ . בחו"ל נמכרו בעיקר הדגמים המנומרים . מחירי בגדי הים השלמים של 
דיוה לעונה הקרובה : 901991 ש"ח לבגד ים שלם , 99941 ש"ח לביקיני . 
