בליכוד החלה אתמול התארגנות בראשותו של ח"ך אריאל שרון להביא לכינוס מרכז 
הליכוד לדיון מדיני , גם ללא הסכמתו של ראש הממשלה יצחק שמיר . שרון תיאם 
מהלכים בעניין זה עם השר דוד לוי ועם השר יצחק מודעי , הנמצא בחו"ל . שרון 
פנה אתמול פעם נוספת ללשכת ראש הממשלה וביקש את הסכמתו של יצחק שמיר לכינוס 
מרכז הליכוד . זו הפנייה השלישית של שרון בשבועיים האחרונים . הוא דורש 
לכנס לאלתר את המרכז לדיון מדיני , לפני שיפלו הכרעות בקבינט . מלשכת ראש 
הממשלה הובהר אתמול , כי מרכז הליכוד לא יכונס לדיון מדיני , וכי אם שרון 
ינסה להביא לכינוסו , הרי שזה יהיה כינוס בלתי - חוקי , שאינו מחייב איש . 
מלשכת שמיר הודגש , כי כינוסו הבא של מרכז הליכוד יעסוק בענייני כלכלה 
ורווחה , כהבטחתו של ראש הממשלה . אתמול קיים שרון , יו"ר המרכז , שורה 
של התייעצויות עם גורמים משפטיים , כדי לנטרל את התנגדותו של ראש הממשלה 
לכינוס המרכז . שרון אמר כי אין לו ספק , שאם מרכז הליכוד יתבקש כיום להביע 
את דעתו באשר לנושאים העומדים על הפרק , הם ייפסלו מיד . " אין לי ספק 
שמרכז הליכוד יוכיח כי לשמיר אין רוב למהלכיו " , אמר שרון . לדבריו , 
ראש הממשלה אינו מוסמך לקבל החלטות בפורום שרי הליכוד , מאחר שלפורום אין 
כל תוקף מחייב . ביום חמישי יתקיים במצודת זאב בתל - אביב כנס גדול של חברי 
מרכז נגד היוזמה המדינית , שמארגנים חברי החזית למען ארץ ישראל , בראשות 
חברי הכנסת צחי הנגבי ומיכאל קליינר . מקורביו של שרון ניסו אתמול ליצור 
קשר עם השרים משה קצב , רוני מילוא וסגן השר ביבי נתניהו , שהתבטאו בפורום 
שרי הליכוד נגד היוזמה , כדי לבחון אפשרות לשיתוף פעולה נגד היוזמה בתוך 
הליכוד . השר דוד לוי יצא אתמול בחריפות רבה נגד כוונת שמיר לאמץ את ההצעות 
האמריקאיות ליוזמה המדינית . לוי טען , כי כינוס שרי הליכוד שלשום בביתו 
של שמיר היה התכנסות מבזה . " הדברים כפי שהם עומדים כיום , הם בניגוד 
מוחלט לעקרונות התנועה ולהחלטות מרכז הליכוד . לא קיימים שום ביטחונות . 
יש כאן הפקרות אחת גדולה " , ציין לוי . הוא גם אמר , שאם יגיע למסקנה 
שלא יוכל יותר להשפיע וההתדרדרות המדינית תימשך , הרי ישיבתו בממשלה תהיה 
בלתי - נסבלת והוא ישקול בה את עתידו . 
