שר המשפטים , דן מרידור , עומד להביא בראשית השבוע הבא לאישור הממשלה הצעה , 
שמשמעותה הפסקת פעילותה של ועדת השרים לקביעת יעודם של עזבונות לטובת המדינה . 
נודע כי מרידור החליט לנקוט צעד זה , משום שאינו מרוצה מהשיטה הקיימת , 
לפיה ועדת שרים בראשותו , הכוללת את שרי הבריאות , החינוך , העבודה והרווחה 
והדתות היא הקובעת על פי שיקוליה לאלו מוסדות וגופים יועברו כספי עזבונות 
שנתרמו למדינה והמסתכמים מדי שנה בכמה עשרות מיליוני שקלים . על פי הצעתו 
של השר מרידור , תוקם ועדה ציבורית , בראשות שופט ביה"מש העליון ( או 
בית משפט מחוזי ) בדימוס , שתקבע במקום ועדת השרים על פי שיקולים עניינים 
כיצד תבוצע חלוקת כספי העזבונות . מאז נכנס לתפקידו לפני יותר משנה , כינס 
השר מרידור את ועדת השרים לישיבה אחת בלבד , בה נקבעו נוהלים חדשים לחלוקת 
כספי העזבונות . הוחלט על התחומים שאליהם יופנו כספי העזבונות : אכיפת 
החוק והמלחמה בעבריינות , טיפול בחסרי ישע וזקנים נזקקים , שימור אתרים 
היסטוריים , מפעלי חינוך , מכשור רפואי וסיוע למוסדות דת . ב9891 אישרה 
הוועדה במשאל טלפוני הקצבת שני מיליון שקלים לשיקום יערות הכרמל ומיליון 
שקלים לשירותרום . סופר " הארץ " מציין כי מבקר המדינה מתח בעבר ביקורת 
חריפה על שיטת חלוקת כספי העזבונות ועל נוהלי שמירת ערכם בבנקים . 
