חייל צה"ל נהרג אמש וחייל אחר נפצע באורח בינוני במהלך תאונת אימונים באחת 
מיחידות חיל הים . חייל נוסף שהשתתף באימונים , נפצע באורח בינוני והועבר 
לטיפול בביה"ח רמב"ם בחיפה . מפקד חיל הים מינה צוות של קציני חיל הים לבדיקת 
נסיבות התאונה . הודעה נמסרה למשפחתו של החייל ההרוג . מקורות בצה"ל ציינו 
כי לאחרונה חלה ירידה משמעותית בתאונות האימונים בצה"ל , אך עדיין מתרחשות 
תאונות . בבתי הדין הצבאיים בפיקוד המרכז ובפיקוד הדרום , מתקיימים בימים 
אלה משפטיהם של מספר קצינים הנאשמים בהתרשלות במהלך תאונות אימונים שבהם 
נהרגו חיילים . בבית הדין המיוחד בקריה , מתקיים משפטו של קצין בדרגת אלוף 
משנה , הנאשם בגרימת מותו של קצין אחר בדרגת סגן , במהלך אימונים . 
