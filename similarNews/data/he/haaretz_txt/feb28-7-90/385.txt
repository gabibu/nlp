חוג בית של הפורום לצדק חברתי ושלום , שליד המרכז הבין - לאומי לשלום במזה"ת , 
נערך אתמול בכפר ערערה במשולש , בהשתתפות ח"ך בנימין בן - אליעזר ( מערך ) 
פייסל אל חוסייני , מנהל המכון ללימודים ערביים במזרח ירושלים , עופר 
ברונשטיין מהפורום ואייבי נתן . פייסל חוסייני קרא לישראלים להכיר בפלשתינאים 
כעם , כשם שאש"ף מכיר בישראל כעם . אל - חוסייני אמר כי הכרת ישראל בפלשתינאים 
מחייבת ניהול שיחות עם אש"ף לפתרון הבעיות . " אמנם אני יכול לדבר עם בן - 
אליעזר באופן חופשי , אבל איני בטוח היכן אלון הלילה , בביתי או בבית המעצר " . 
דברי אל - חוסייני באו בתגובה לדברי בן - אליעזר שאמר כי ישראל זקוקה היום 
למו"ם עם תושבי השטחים ולא עם הנהגת אש"ף בחו"ל , כדי להשיג פיתרון ביניים 
שיסייע להתגבר על הפחדים הפסיכולוגיים . " ואתה פייסל אל - חוסייני בשלב 
זה מבחינתי אש"ף ומנהיג הנוער בשטחים ואני בטוח , כי בשלב מסויים , לאחר 
שהתהליך הפוליטי יתחיל לנוע , נגיע גם לשיחות עם אש"ף . אייבי נתן סיפר 
על עם פגישותיו עם ערפאת . הוא אמר כי הוא עומד לפגוש אותו שנית בשבוע הבא 
תוך הדגשה , כי לדעתו פגישות עם מנהיגי אש"ף מסייעים לשבירת הקרח בין הצדדים . 
עופר ברונשטיין מהפורום לצדק חברתי ולשלום , אמר כי לדעתו המצב שבו נתונים 
ישראל והפלשתינים הוא אנכרוניסטי וכי יש לשאוף לכינון שוק משותף באזור , 
שיביא לפתרון הבעיות . 
