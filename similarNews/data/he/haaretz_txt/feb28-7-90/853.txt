יצרנית האופנה " סאבי ליין " שבבעלותה שלוש חברות בישראל עומדת לחתום בקרוב 
על עסקה עם יזם אמריקאי להקמת רשת שווק למוצרי אופנה מתוצרתם בארה"ב , ולהקמת 
מפעל נוסף שכל תוצרתו תיועד לייצוא לארה"ב . " סאבי ליין " בבעלות יעקב 
אגמי , יאיר שמש , ועזרא רחמים ( שהוא שותף בלתי פעיל בחברה ) הוקמה 
לפני כחמש שנים על - ידי אגמי ושמש , שפעלו אז כיבואנים בלבד . כיום מחזיקה 
החברה שלושה מפעלים שהמרכזי בהם נמצא באיזור התעשייה בר"ג , מול בורסת היהלומים , 
שם גם שוכנים משרדי החברה ואולם התצוגה שלה . שני מפעלים נוספים ממוקמים 
בגליל בכפר ירקא ובכפר קמה . בבעלות סאבי ליין גם חברת שיווק סיטונאית עצמאית 
המשווקת את תוצרתם בכ002 נקדות מכירה ברחבי הארץ , כולל רשת חנויות סאבי 
ליין הכוללת 02 חנויות שחלקן מופעלות על ידי זכיינים . ב9891 הסתכמו מכירות 
החברה ב5 . 61 מיליון שקלים ואילו השנה צופים הבעלים למכירות בהיקף כולל 
של 91 מיליון שקלים . בעלי החברה אישרו אתמול את הידיעות בדבר הקמת השותפות 
בארה"ב אך נמנעו מלמסור על גובה השקעתם או על זהות המשקיע האמריקאי . לדבריהם 
מדובר בהקמת שתי חברות , שאחת מהן תעסוק בשיווק סיטונאי , והשניה שתפתח 
רשת חנויות עצמאית בניו - יורק ובלוס אנגלס . החברה פועלת בימים אלה לאתר 
מקום מתאים להקמת מפעל ייצור נוסף בישראל שתוצרתו תיועד ליצוא לארה"ב מתוך 
כוונה שהוא יוכר כמפעל מאושר . 
