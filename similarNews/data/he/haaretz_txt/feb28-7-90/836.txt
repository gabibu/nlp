עיריית עכו מסרה , כי משרד הבינוי והשיכון מתכוון להקים שכונה גדולה לערבים 
מפוני העיר העתיקה בעכו , ליד בריכות הדגים של הקיבוצים , כפר מסריק ועין 
המפרץ , במפרץ חיפה . בהודעה לעיתונות מטעם דובר העירייה , נמסר אתמול 
כי מינהל מקרקעי ישראל ומשרד הבינוי והשיכון החליטו להקים עוד 02 יחידות 
דיור בשכונת וולפסון בעכו ולשכן בהם מפונים מהעיר העתיקה בעכו המתגורררים 
בבתים מסוכנים , שהעירייה טוענת כי אי אפשר לתקנם . בהמשך הודעתה של עיריית 
עכו , המתייחסת לאיכלוסם של המפונים מחוץ לעיר העתיקה , נמסר על כוונת 
משרד השיכון לבנות שכונה גדולה נוספת למפוני עכו העתיקה , שתוקם מצפון לקיבוץ 
עין המפרץ , סמוך לברכות הדגים של המשקים החקלאיים . במקום זה מצויים ברכות 
דגים של קיבוצי הסביבה ובהם עין המפרץ וכפר מסריק . בהודעה קודמת לעיתונות , 
לאחר פגישה בין ראש עיריית עכו , אלי דה סטרו ונציג משרד הבינוי והשיכון , 
שבה נדונו בעיות הבנוי בעיר נמסר , כי בפגישה בין השניים נדונו עוד המלצות 
דו"ח ועדת דקל , בעניין שיפור תנאי דיור לאוכלוסיה לא - יהודית בעכו העתיקה , 
והובהר כי משרד השיכון מתכוון להקים שכונה למפוני עכו העתיקה החיים בתנאי 
דיור קשים סמוך לכפר מסריק . מנהל מחוז הצפון במשרד השיכון , צבי סלוצקי , 
שהתבקש להגיב על הידיעות אודות הכוונה לבנות על שטח חקלאי של הקיבוצים ושל 
גורמים פרטיים אמר אתמול , כי " הרעיון לבנות שכונה למפוני עכו העתיקה 
בין עכו דרום לבין קיבוץ כפר מסריק איננו של משרד הבינוי והשיכון . מזכירת 
קיבוץ עין המפרץ , תלמה בן דוד , אמרה אתמול בתגובה , כי לא הועבר לקיבוץ 
כל מידע על התכנית . 
