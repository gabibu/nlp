את שיחת הטלפון שבמהלכה זומן ראש ממשלת יפאן , טושיקו קאייפו , לטוס בדחיפות 
לפאלם ספרינגס , קליפורניה , בחר נשיא ארה"ב , גורג בוש , לקיים לאחר 
חצות על פי שעון טוקיו . אולי ביקש להדגיש בכך כי הגיעה שעת האמת . שבוע 
לאחר מכן נחת קאייפו בעיירת המדבר העשירה והתייצב מול צמרת הממשל בעיצומו 
של משבר הולך ומחריף ביחסי שתי המעצמות . בווואשינגטון המתוסכלת מהלכים 
שמועות ולחצים על איום בשורה של צעדי תגמול כלכליים . מסלול ההתנגשות ברור 
כשמש העולה . בתוך שנים אחדות הגיע העלבון המתמשך , המגולם בגירעון הסחר 
שצברו האמריקאים עם יפאן , לשיא של כ004 מיליארד דולר . בעת שמפעלים אמריקאיים 
סוגרים את שעריהם , מבצעים היפאנים מסע קניות מואץ בכל רחבי המדינה . " רוקפלר 
סנטר " בניו יורק ו"קולומביה פיקצרס " בלוס אנגלס הם רק קצה קרחון הרכש . 
לפני חמש שנים השקיעו היפאנים 006 מיליון דולר ברכישת חברות אמריקאיות . 
לפני שנה הקציבו לנושא 41 מיליארד דולר . כשהוא זורה מלח על פצעי עמיתיו 
במערב ערך פה יו"ר חברת סוני , אקיו מוריטה , מסע פרסום לספרו תוצרת יפאן " , 
והאשימם בניהול גרוע . הוא הטיח באנשים שעל גשר הפיקוד האמריקאי כי הם 
מנווטים ללא ביטחון עצמי ומתוך קוצר ראות . לדעתו סופגת ארה"ב תבוסה תעשייתית 
אפילו בלי לפתוח באש . המסר הרגיז אמריקאים רבים . לי אייאקוקה , יו"ר 
מפעלי המכוניות קרייזלר , הרים את הכפפה היאפנית והתייצב בראש המסע נגד 
ארץ השמש העולה . בשורה של מאמרי עיתונות וראיונות טלוויזיה סיפר לאמריקאים 
על השווקים היפאנים המוגנים מפני יבוא מתחרה באמצעות סבך בלתי חדיר של חוקים 
ותקנות מפלות . הוא אפילו ציטט את בנו של יו"ר חברת סוני , הידאו מוריטה , 
שטען בחודש יולי שעבר בראיון לכתב העת פורבס : " הדור של אבי ידע שהוא 
משחק על פי כללי - סחר שונים מאלו של המערב . הוא העמיד פנים שאינו מבין 
את החוקים . זו הסיבה שניצח " . מי שהיה יועצו של הנשיא קארטר לביטחון לאומי , 
זביגנייב בזזינסקי , הגדיר את האתגר היפאני - אמריקאי בזהירות רבה יותר . 
" תרומתה החשובה ביותר של יפאן ליציבות הבין - לאומית " , קבע בזזינסקי , 
" תהיה באמצעות סיוע כלכלי המודרך משיקולים ביטחוניים ופוליטיים . היועץ 
לשעבר קרא ליפאנים להקציב כספים לאישוש כלכלות הפיליפינים , תאילנד , פקיסטן , 
אפגניסטן , מצרים , פולין ומדינות מרכז אמריקה . בשלב זה יש , כמובן , 
ליפאנים בעיות דוחקות יותר . שורות אלה נכתבות לפני המפגש בפאלם ספרינגס . 
לא קשה לנחש כי במהלכו יתבע הנשיא בוש מראש הממשלה היפאני לבצע צעדים של 
ממש לפתיחת שוקי מדינתו לפני כל הפרשנים האמריקאים המזהירים כי סבלנות הקונגרס 
עומדת לפקוע . שורה של תאריכי יעד תכפה על הממשל לנקוט אמצעי תגמול מהדהדים . 
ב03 באפריל עלול הנשיא להכריז על סנקציות . עוד קודם עלול הממשל לאלץ את 
כל אנשי השדולה היפאנית המכונה " מועדון החרצית " , להירשם במשרדי מחלקת 
המשפטים כ"סוכנים זרים " . בסגנון שאינו זר לאוזן ישראלית תואר פה הנשיא , 
ערב המפגש המאולתר , כ"מאוכזב " ו"כעוס " . הוא יתבע מהיפאנים לתרום תרומה 
מעשית לשיפור המאזן המסחרי . האווירה תהיה מן הסתם רגועה , כיאה לשמי החורף 
הכחולים והצוננים של פאלם ספרינגס . אבל אסור לטעות : במדבר עלולות הטמפרטורות 
להגיע לנקודת רתיחה . 
