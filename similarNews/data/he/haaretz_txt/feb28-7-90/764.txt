אקדמאים וקציני צה"ל מדרגת סא"ל ומעלה , העומדים להשתחרר מהשירות החלו 
השבוע ללמוד בקורס לניהול בתי אבות . את הקורס מנהלת היחידה ללימודי חוץ 
ולימודי המשך של הטכניון , בשיתוף עם המרכז להסבה מקצועית של משרד העבודה 
והרווחה . הקורס יימשך שישה חודשים מהם חודשיים עבודה מעשית , כדי לענות 
על הביקוש הגובר למנהלי בתי אבות ברמה מקצועית גבוהה . בין הנושאים הנלמדים : 
גריאטריה , פיננסים , מלונאות ואירוח , ארגון וניהול וכן יזמות עסקית . 
את הקורס מממנת הקרן למניעת אבטלה של משרד העבודה והרווחה . 
