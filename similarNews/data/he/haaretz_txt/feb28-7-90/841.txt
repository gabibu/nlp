ואשינגטון ( מיוחד ל"הארץ " ) . נשיא ארה"ב גורג בוש אמר הלילה , כי הוא 
מצטער שקשר את עתיד ההתנחלויות בגדה המערבית בשאלת מזרח ירושלים , והוא 
" תומך בזכות היהודים לחיות בכל חלקי ירושלים " . בוש השמיע את הדברים באוזני 
יו"ר ועידת הנשיאים של הארגונים היהודיים בארה"ב , סימור רייך . רייך טילפן 
אליו אתמול ב11 בלילה ( שעון ישראל ) , להביע דאגה על דברי הנשיא מיום 
שבת , בגנות התנחלויות " בגדה המערבית ובמזרח ירושלים " . רייך אמר , 
כי הוא מודאג הן ממהות ההצהרה והן מן הזמן שנבחר לה . " בגלל האופי השברירי 
של התהליך " , אמר רייך לנשיא , " הצהרה כזאת עלולה להחליש את המאמצים " . 
בוש הסכים עם רייך . הוא הבטיח לו , כי ארה"ב לא שינתה את מדיניותה בשאלת 
ירושלים , והיא מוסיפה לראות בה עניין פתוח , שיצטרך להתיישב במסגרת הסדר 
סופי . עמדת ארה"ב על עתיד הגדה המערבית , כפי שחזרה והובעה בשנה האחרונה , 
היא , שלישראל אין צריכה להיות בעתיד שליטה או ריבונות על השטח . שיחת 
רייך עם בוש ארכה 02 דקות , ובעקבותיה עמד הבית הלבן לפרסם הודעה רשמית . 
עד מסירת ידיעה זו , ב03 : 21 בלילה , לא באה הודעה כזאת . היום עומד 
שגריר ישראל בוואשינגטון , משה ארד , להיפגש עם יועץ הנשיא לביטחון לאומי , 
ברנט סקוקרופט , כדי לדון אתו בהצהרות הנשיא על ההתנחלויות ועל מזרח ירושלים . 
קפידבינארה"ב קראה אתמול לממשלת ישראל לחזור ולשקול את החלטתה להטיל צנזורה 
על ידיעות עיתונאיות , העוסקות בעלייה מבריה"ם . " עמדתנו בזכות חופש 
העיתונות ( ובגנות ) הצנזורה ידועה היטב " , אמרה דוברת מחלקת המדינה מרגרט 
טאטוואילר . מחוץ להערה הזו נמנעה אתמול טאטוואילר פעם אחר פעם מלהיכנס למחלוקת 
ישירה עם ישראל . היא סירבה למשל להגיד במפורש , שארה"ב מתנגדת להתנחלויות 
במזרח ירושלים ובסביבתה המיידית . שאלה בעניין הזה הוצגה לה לפחות שמונה 
פעמים . היא חזרה ואמרה בעקשנות : " עמדתנו לא השתנתה זה 32 שנה " , מבלי 
להגיד מהי העמדה . היא גם סירבה בתוקף לאפיין את מעמדן המשפטי של ההתנחלויות 
בכל השטחים . כשנשאלה על הצהרה שיוחסה לראש הממשלה שמיר , שיהודי בריה"ם 
רשאים להתיישב בכל חלקי ירושלים , אמרה טאטוואילר : " יש חילוקי דעות , 
אבל אלה הם חילוקי דעות שייתכנו בין ידידים קרובים , בין בעלי ברית הדוקים . 
אין זה דבר חדש " . הפעם היחידה שבה הזכירה את ירושלים בשמה היתה בהקשר של 
תמיכה באחדות העיר . " ישראל וארה"ב מסכימות , ומסכימות בתוקף , כי על 
ירושלים להיות עיר מאוחדת , ולא לחזור ולהתחלק לעולם " . דבריה היו גרסה 
מרוככת במידה ניכרת של הערות , שהשמיע ביום א סגן הנשיא דן קווייל , בראיון 
טלוויזיה . הוא אמר כי הנשיא בוש הטעים באוזני שמיר , כנראה בשיחתם הטלפונית 
לפני עשרה ימים , " שאין הוא רוצה התנחלויות חדשות , ואין הוא רוצה שההתנחלויות 
האלה יימשכו . . . ראש הממשלה אמר לו באופן גלוי מאד , כי יש הסכם קואליציה 
בין הליכוד ובין מפלגת העבודה , שההתנחלויות יימשכו . זו אי הסכמה בין 
שתי הארצות . . . הנשיא היה ברור מאד " . טאטוואילר דיברה גם לראשונה על 
המשך השתתפותו האישית של מזכיר המדינה , גיימס בייקר , בתהליך השלום אם 
תושג הסכמה על פתיחת הדו - שיח הישראלי - פלשתיני בקהיר . בייקר , אמרה 
דוברתו , " מוכן לצאת לקהיר בכל רגע , מייד לאחר ועידת שלושת שרי החוץ " . 
היא הודיעה אתמול , כי בייקר ייצא לאפריקה ב12 במארס , להשתתף בחגיגות 
העצמאות של נאמיביה . מייד נשמעו ניחושים בין עיתונאים , כי הוא עשוי לנצל 
את ההזדמנות לקפוץ לקהיר , ולערוך שם את הוועידה המיניסטריאלית המשולשת . 
" הוא מוכן לקיים את הפגישה בכל מקום שבו תהיה הפגישה מוכנה להתקיים " , 
העירה טאטוואילר . " מה שעלינו לעשות הוא ליישב תחילה את בעיות המהות " . 
קפידבין דברי הנשיא בוש ודובר מחלקת המדינה לגבי ירושלים מהווים איתות ברור 
לערבים בדבר עמדתה של ארה"ב במחלוקת בין ישראל לפלשתינאים בשאלת צירופם של 
ערביי מזרח ירושלים לבחירות ולכל הסדר אחר שיושג בהמשך כך אמרו אמש מקורות 
מדיניים בירושלים . הם ציינו כי נוכח חילוקי הדעות בין המערך לליכוד בשאלה 
זו , יש חשיבות מיוחדת לעמדתה של ארה"ב , שכן ברור עתה כי היא תתמוך בעמדה 
הפלשתינית לפיה יש לצרף למשלחת נציגים ממזרח ירושלים ואחר כך לשתפם בבחירות . 
בתגובה לדברי טאטוואילר , כפי ששודרו ברדיו ובטלוויזיה אמרו מקורות בלשכת 
ראש הממשלה שבארה"ב לא מבינים כנראה את המשמעות שיש לירושלים עבור כל ישראל 
ויהודי בעולם " ירושלים היא עיר אחת ומאוחדת ולא עולה בדעת אף ישראלי , 
ואין חשיבות לאיזה זרם הוא שייך , להגביל אפשרות מגורי יהודים בחלק כלשהו 
של העיר ולא יעלה על הדעת להטיל הגבלות כלשהן באשר למעשיה של ישראל בעיר " , 
נאמר בהודעת רוה"ם המבטיחה כי הממשלה תדאג להבהיר זאת גם לממשל האמריקאי . 
הדיווח על דברי הדוברת הועבר אל ראש הממשלה ושרי הליכוד בעיצומה של הישיבה 
שדנה בתשובה לשאלותיו של המזכיר בייקר . מלשכתו של שמעון פרס נמסר כי " מפלגת 
העבודה מחוייבת לאחדותה של ירושלים ולעקרון ריבונות ישראל על ירושלים המאוחדת . 
כריכת ירושלים עם ההתנחלויות אינה מקובלת " . " דברי הנשיא בוש נגד יישוב 
העולים בשכונות היהודיות בירושלים הם חמורים מאוד . ממשלת ישראל חייבת עכשיו 
להאיץ את הבניה בשכונות היהודיות שנבנו לאחר מלחמת ששת הימים בירושלים . 
צריכים לעשות זאת ללא קשר למה שאומרים או לא אומרים האמריקאים " , כך אמר 
אתמול ל"הארץ " ראש עיריית ירושלים , טדי קולק , בתגובה על עמדתה של ארה"ב 
כפי שהושמעה בימים האחרונים מפי אנשי ממשל שונים . קולק זימן להיום ישיבה 
מיוחדת של מליאת מועצת העיריה , לדיון דחוף במצב שנוצר עקב הודעות הסטייט 
דיפארטמנט , הכורכות חלקים מירושלים במסגרת השטחים שארה"ב מתנגדת ליישב 
עולים בהם . קולק הגיב בחריפות על ההודעות הללו ואמר , כי בישראל ובעם 
היהודי כולו קיימת אחדות דעים לגבי שמירת אחדותה של ירושלים כבירת מדינת 
ישראל ואין להעלות על הדעת הסתייגות מקליטת עולים בה . קולק אמר , כי עד 
כה לא נעשה שימוש בכספי הסיוע של ארה"ב לצורך בניית השכונות האלה ואין הוא 
רואה סיבה להשתמש בהם בעתיד . סופר " הארץ " מציין כי בשכונות היהודיות 
בתחום השיפוט של העיר , מעבר לקו הירוק , לאחר מלחמת ששת הימים , מתגוררים 
כיום כ021 אלף יהודים , כשליש מהאוכלוסיה היהודית בירושלים . 
