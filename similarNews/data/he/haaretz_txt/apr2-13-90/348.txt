השלושה השובתים רעב למען שינוי שיטת הממשל בישראל , המשיכו אתמול , זה 
היום הששי , את שביתתם , בקור ירושלמי עז , שלג וגשם . שלושת שובתי הרעב 
קצין המילואים אבי קדיש , חברו שחר בן מאיר , ודוד מיטל , שבנו סא"ל 
אמיר מיטל , למד בפנימייה הצבאית עם בן מאיר ביקרו אתמול אצל נשיא המדינה . 
" הנשיא עודד אותנו בצורה בלתי - רגילה להמשיך במאמצים לשינוי שיטת הבחירות " , 
אמר אתמול אבי קדיש . השיחה אצל הנשיא נמשכה כשעה , ולדברי קדיש , הרצוג 
" הוא זה שפתח , בעצם , את תנועת המחאה , ואנו שמחים שמצאנו יותר מאוזן 
קשבת , כדי להמשיך את התנועה לשינוי שיטת הבחירות " . השלושה הבהירו לנשיא 
כי אין הם רואים די בשינוי תחיקתי . ולדעתם , העם צריך לאשר את השינוי 
במשאל - עם ולכפות אותו על הפוליטיקאים . " לא הפוליטיקאים יחליטו על שיטת 
הממשל , שהם מוכנים לאכוף עלינו . אנחנו מודים להם על הניסיונות הקודמים 
שלהם . אנו לא מבקשים את עזרתם , אלא את עזרתו של העם , שיתמוך בנו , 
שייצא לרחובות וייתן לנו את הגיבוי המוסרי לביצוע שינויי תחיקה , שיאפשרו 
בסופו של דבר תהליך אשר יסתיים במשאל - עם , שבו תיקבע שיטת הממשל " , אמר 
קדיש . באוהל , הצופה אל מול בניין הכנסת , עברו גם אתמול כמה מאות איש 
מרחבי הארץ , שבאו להזדהות עם המחאה . כ0002 איש כבר חתמו בספר ההזדהות , 
המועבר באוהל . בשעות לפני הצהרים הפגינה במקום קבוצת תומכים מגוונת : 
שמואל פרסבורגר , חבר מועצת עיריית ירושלים , אירגן את אנשי הליכוד ; 
משה עמירב , חבר מועצת ירושלים , איש " שינוי " , אירגן את אנשי השמאל ; 
הד"ר אהוד שפרינצק , איש האוניברסיטה העברית , גייס את האקדמיה . הקבוצה , 
המכנה את עצמה " עד כאן " , קוראת לשינוי שיטת הבחירות , ליצירת חוקה 
בישראל ולבחירה ישירה של ראש הממשלה . עתה מתארגנים גם ועדי השכונות להצטרף 
למאבק . בשעות אחר - הצהרים הגיע לאוהל הרב מנחם פורמן מתקוע . " אני מרגיש 
שנים , וודאי בשבועות האחרונים , שצריך לחדש את פני החברה והציונות . 
באתי להזדהות , לעזור , לעורר את התסיסה " , אמר הרב פורמן . לצדו היה 
ח"ך רן כהן מרץ . דוד מיטל , עייף מן השביתה , נשמע אופיטמי מאוד באשר 
להפגנה המתוכננת למוצאי שבת בכיכר מלכי ישראל בתל - אביב , בקריאה לשינוי 
שיטת הבחירות . הוא צופה שיגיעו לשם 004 אלף איש . 
