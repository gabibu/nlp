בייליץ ( ע"ר ) . על יחידות צבא של בריה"ם , המוצבות במזרח גרמניה הוטלה 
משימה חדשה , חריגה לכל הדעות : להגן על חייו של השליט הקומוניסטי הקודם 
במזרח גרמניה אריך הונקר מפני בני עמו ומפני התקשורת . נדודיו של הונקר , 
שמצב בריאותו הדרדר מאד בעת האחרונה , הביאו אותו מרובע מפואר במזרח ברלין 
לבית חולים ומשם לביתו של כומר פרוטסטנטי , שם הוא מתגורר בחדר קטן . ביום 
רביעי נחתם הסכם בין רופאים לבין פקידי ממשלה , לפיו יעבור הונקר , המתאושש 
לאיטו מניתוח להוצאת גידול סרטני , מביתו של הכומר בצפון ברלין לבית חולים 
צבאי סובייטי ליד פוטסדאם . " הוא שבע רצון מתנאי המגורים שקיבל " , אמר 
קולונל סובייטי המופקד על שמירת המרכז הרפואי הגדול . הונקר , 77 , צפוי 
לעמוד לדין על שחיתות ומחדלים פליליים אחרים במהלך 81 שנות שלטונו הקומוניסטי 
הנוקשה . הוא הודח ב81 באוקטובר . הוא ביקש במיוחד לעבור למתקן רפואי סובייטי . 
" הוא רוצה שקט ומנוחה " , אמר הקצין שסירב לנקוב בשמו , ביום חמישי . 
" הרופאים ביקשו כי נעזור להם " , הוא הוסיף . 
