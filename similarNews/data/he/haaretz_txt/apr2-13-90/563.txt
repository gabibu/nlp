ויליאמסון ( ע"ץ ) . רשמו את השם , את הכתובת או לוחית הזיהוי של הסוחרים 
והצרכנים של סמים , גזרו את התלוש ושלחוהו למשטרה " . חידוש זה של עיתון 
בוויליאמסון , במערב - וירגיניה , הוכתר בהצלחה רבה . התלושים המיוחדים 
הופיעו פעמיים בסוף פברואר , בעיתון " ויליאמסון דיילי ניוז " , תחת הכותרת : 
" די , נמאס לי לראות סמים בשכונתי " . ומאז אכן נשלחו למשטרה 291 תלושים 
ממולאים . " כך הצלחנו לקבל שמות שלא ידענו עליהם , אחדים מהם שנלחשו לאוזנינו 
פעם - פעמיים , ואחרים , שהם בבחינת מכרים ותיקים " הודיע השריף המקומי , 
גראלד צאפין . מנהל העיתון , לואי הארוואת , אמר כי היענות האזרחים " עלתה 
על כל מה שציפינו " , ואכן הוכיחה כי " נמאס להם מהסמים " והם מוכנים לעשות 
הכל כדי להדביר מכה זו . נוכח הצלחה זו , פירסם העיתון אתמול תלושים חדשים , 
והפעם ביקש להצביע במיוחד על אנשים המוכרים סמים בבתי הספר . 
