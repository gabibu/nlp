ראש הממשלה יצחק שמיר התגייס אתמול למאמצים לשכנע את ח"ך אברהם ורדיגר כדי 
שלא יממש את כוונתו להתפטר מהכנסת . בשיחה טלפונית שקיים עם הח"ך ניסה שמיר 
לדבר על ליבו של ורדיגר שלא לבצע את החלטתו . התפטרות ורדיגר עתידה להיכנס 
לתוקפה הבוקר ב9 ובצמרת הליכוד העריכו אמש כי ניתן אולי יהיה לשכנעו ברגע 
האחרון , למרות הודעתו החד משמעית אתמול אחר הצהריים כי החליט סופית להתפטר . 
לעומת ורדיגר הודיע אמש ח"ך אליעזר מזרחי כי עמדתו נחושה לפרוש מאגודת ישראל 
ולתמוך בגוש הליכוד למרות הלחצים המופעלים עליו מצד ראשי אגודת ישראל . 
אם יסרב ח"ך מזרחי להענות לדרישות באגודת ישראל להחזיר את המנדט ויפעל במסגרת 
סיעה עצמאית , והרב ורדיגר אכן יפרוש מהכנסת , הרי שיחזור התיקו 06 : 06 
בין הליכוד למפלגת העבודה . משלחת של בכירי הליכוד בראשותו של ח"ך אריאל 
שרון ביקרה אמש בביתו של האדמו"ר מווישניץ כדי להביא למהפך בעמדת אגודת 
ישראל , לאור תמיכתו הפומבית של הרבי מלובביץ בשמיר . הרב ורדיגר שהה אתמול 
כל היום ביד בנימין וקיבל את פניהם של בכירי הליכוד והמערך : אריאל שרון , 
רפי אדרי והשרים ארנס , נסים והרב יצחק פרץ , אבי פרחן דובר התחיה והרב 
לוינגר . הללו באו לשכנעו שלא לפרוש ואילו השר פרץ הציע לו ככול הנראה להקים 
ביחד סיעה חדשה . גורמים בכירים באגו"י העריכו אמש שאם לא יהיו התפתחויות 
בלתי צפויות של הרגע האחרון , ורדיגר לא יחזור בו מהתפטרותו ובוודאי שלא 
יקים סיעה עצמאית , משום שפא"י שעם ראשיה נמנה במשך 04 שנה , איננה מתייצבת 
מאחוריו . משלחת מיוחדת של אגו"י וחסידי חב"ד התומכים בממשלה בראשות פרס , 
עומדת לצאת לארה"ב כדי להיפגש עם הרבי מלובביץ , על מנת שיפעיל את השפעתו 
על ח"ך אליעזר מזרחי לתמוך בממשלת פרס . להערכת גורמים באגו"י , אם הרבי 
מלובביץ לא יורה לח"ך מזרחי לפעול עפ"י החלטת מועצת גדולי התורה , עלול 
להעמיק הקרע בין מועצת גדולי התורה לבין הרבי מברוקלין ולחדש את הברית בין 
מועצת גדולי התורה של אגו"י והרב הישיש אליעזר מנחם שך . גורמים באגו"י הביעו 
אופטימיות לגבי הסיכויים שח"ך מזרחי יחזור בו מהחלטתו ובסופו של דבר יציית 
למועצת גדולי התורה . אותם גורמים ציינו כי בדעתם להבהיר לח"ך מזרחי כי 
לא קיימת אפשרות שלישית מלבד התפטרות מהכנסת או ציות למועצת גדולי התורה . 
יהודה קרינסקי , מקרובו של הרבי מלובביץ גילה אתמול כי ח"ך ורדיגר ביקש 
לדעת האם שינה הרבי מלובביץ את דעתו בנושא החזרת השטחים והובהר לו כי לא 
חל שום שינוי בעמדת הרבי . על סמך הבהרה זו החליט ורדיגר על דעת עצמו לסגת 
מתמיכתו בממשלה בראשות פרס . ( ע ) . הרבי מלובביץ , הביע לפני כמה 
ימים בראיון מיוחד לכתב שידורי ישראל בניו - יורק , תמיכה בממשלה בראשות 
יצחק שמיר . בתשובה לשאלה על המשבר הממשלתי הנוכחי אמר הרבי : " הצד 
הטוב בזה , שבמשך הזמן שאין ממשלה , רשמית העניניים תלויים במר שמיר ואני 
מקווה שהוא יעמוד בתוקף על שלימות הארץ , על שלימות השטחים , ביחד עם 
שלימות התורה , שהם תלויים זה בזה " . 
