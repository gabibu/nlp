מחבל , שהתכונן להניח מטען חבלה גדול באזור הביטחון בדרום - לבנון , נהרג 
אתמול לפנות בוקר תוך כדי הכנת המטען . חיילי צד"ל שהיו בסביבה שמעו פיצוץ 
עז סמוך לכפר כאוכבה , בגזרה המזרחית של אזור הביטחון . הם פתחו בסריקות 
וגילו גופת מחבל ולידה שרידי מטען חומר נפץ . נראה כי המחבל ניסה להניח 
מטען חבלה גדול , אך נהרג תוך כדי הכנתו . מקורות באו"ם מסרו אתמול , כי 
חיילי צד"ל פצעו קשה רועה שרעה את עדרו סמוך לכפר חדדתא , לאחר שככל הנראה 
חשדו כי מדובר במחבל . לפי המקורות , החיילים הבחינו בארבעה רועים וקראו 
להם לעצור , אך אלו החלו להימלט . חיילי צד"ל פתחו לעברם באש , וכאמור , 
אחד הרועים נפצע קשה . הוא הועבר לבית - החולים בצור על - ידי אנשי האו"ם , 
שחשו למקום . 
