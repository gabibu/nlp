חברי התזמורת הפילהרמונית של ברלין נחתו אמש בישראל , ואתם המנצח דניאל 
ברנבוים . במסיבת עיתונאים שכונסה בחדר האח"מים בשדה התעופה , חזרו בתדירות 
גבוהה צמד המלים " ביקור היסטורי " . בשנת 43 סולקו שלושת הנגנים היהודיים 
האחרונים מהתזמורת . עכשיו , לאחר מותו של מי שהיה מנצחה ב03 השנים האחרונות , 
הרברט פון - קאראיאן , וכאשר בין חברי התזמורת לא נותרו נגנים בני הדור 
ההוא , התאפשר הביקור . לדברי ד"ר אקהרד , מנכ"ל התזמורת ( וגם מנהל פסטיבל 
ברלין ) , ביקור התזמורת בארץ הוא פתיחת דף חדש ביחסי גרמניה - ישראל . 
אקהרד ממהר להשוות את סדרת הקונצרטים של התזמורת בארץ לקונצרט המפורסם , 
שנערך לפני מספר חודשים , בו ניצח ברנבוים על שתי התזמורות הפילהרמוניות 
של ברלין , זו של העיר המזרחית וזו של המערבית , מיד לאחר הריסת החומה 
שהפרידה בין שני חלקי העיר . " וכמו שנפלה החומה ההיא , כך נופלת חומה 
נוספת בסיור הזה , ואנחנו אסירי תודה על כך " . גם לעובדה שזה הסיור הראשון 
של התזמורת מחוץ לגבולות גרמניה , מאז נפילת החומה , יש תפקיד במערכת הסמלים , 
וגם לעובדה ששלושה עתונאים מזרח - גרמניים הוזמנו לסיור . קפידבינברנבוים , 
קצר רוח , מפטפט בגרמנית עם עמיתיו , מדבר בשבח התרבות הגרמנית בכלל , 
והתזמורת בפרט : " כולם אומרים שזה אירוע היסטורי , אבל זה בעצם יותר 
מכך תזמורת ברלין היא לא רק מהתזמורות הטובות בעולם . היא זו שלאורך יותר 
ממאה שנה היוותה סמל למוסד שהיה אמור לתת דוגמא , ולשמירת סטנדרטים גבוהים 
בשמירת הרפרטואר המוסיקלי הגרמני . אותו רפרטואר עומד בבסיס הרפרטואר של 
כל תזמורת , כולל הפילהרמונית הישראלית , וזו הסיבה לכך שהפילהרמונית של 
ברלין היא מה שהינה כיום . שנים ארוכות אחרי נפילת השלטון הנאצי עדיין היו 
המלים תרבות גרמנית מעוררות אסוציאציה שלילית , אבל בעצם רק התזמורת הזו 
מתאימה להגדרה האמיתית של המלים . אישית , אני נרגש מאוד שאני יכול לחלק 
את הסיור הזה אתם " . עם התזמורת הגיע גם הלמוט שטרן , כנר , יהודי , יו"ר 
ועד הנגנים , שפעל רבות למען ביקור התזמורת מברלין בישראל . בשנות ה05 
ניגן שטרן בפילהרמונית הישראלית , ולאחר כמה שנים עזב והצטרף לתזמורת הגרמנית . 
ששה קונצרטים תערוך התזמורת בישראל , ובמרכזם יבוצעו ארבע הסימפוניות של 
בראהמס . הקונצרט הראשון ייערך במוצאי החג ( 4 . 01 ) בהיכל התרבות בת"א . 
ברנבוים ינגן גם בשניים מהקונצרטים . ב81 באפריל יופיעו הפילהרמונית הישראלית 
עם זו של ברלין בקונצרט משותף בניצוחו של זובין מהטה . 
