נשיא עיראק סדאם חוסיין קרא לצבאו ולעמו להיות בכוננות ובערנות , ואיים 
כי " האש העיראקית תאכל את מחצית ישראל " אם תנסה לפעול נגד עיראק . הוא 
גילה כי לעיראק נשק כימי מתקדם " ניטרון 78 " המורכב משילוב של שני חומרים . 
חוסיין העיד , כי עד כה היה הנשק מצוי רק בידי ארה"ב ובריה"ם . חוסיין 
נאם אתמול בטקס הענקת חר אל - קאדסיה " ו"אות הגיבורים " לקצינים בכירים 
במטה הכללי העיראקי . הוא הזהיר את ארה"ב לבל תתייחס בזלזול לעולם הערבי , 
ואמר שכל " חרק " שיפעל נגד עיראק " ייאבד את ראשו ואת זנבו בחרב העיראקית " . 
הוא האשים את ישראל באחריות לפרוץ המלחמה בין איראן לעיראק , ונשבע כי 
ארצו , " הנושאת את החרב המקודשת " , תגן על זכויות האומה הערבית ועל ענייניה 
המקודשים . חוסיין , שהכריז בראשונה בריש גלי על הנשק הכימי כגורם במאזן 
האימה האזורי , אמר כי ארצו איננה זקוקה לפצצה גרעינית : " מי שיאיים 
עלינו בפצצה גרעינית , נשמיד אותו בנשק הכימי המשולב " . לדבריו , הנשק 
הזה היה מצוי בידי עיראק כבר בשלבים האחרונים של המלחמה עם איראן , אך לא 
נעשה בו שימוש . חוסיין התייחס בגיחוך לפרשת הנפצים שנתפסו בלונדון ונחשדו 
כמרעומים לנשק גרעיני . לדבריו , המדובר בנפצים שנרכשו בשוק האמריקאי , 
במחיר של 005 , 01 דולר כ001 דולר לנפץ . האם ניתן להכין פצצה גרעינית 
מנפצים כאלה ? שאל חוסיין . לדבריו , סוכנים ישראלים , אמריקאים ובריטים 
ניסו למכור לעיראק אורניום מועשר , על - מנת להוכיח שהיא מייצרת פצצה גרעינית . 
" סוכני ביון נהגו לבוא אלינו עם שקים מלאים אורניום מועשר , כל שני וחמישי " , 
אמר נשיא עיראק , והוסיף , כי עיראק דחתה את ההצעות לרכוז אורניום מועשר , 
הנחוץ להכנת פצצה גרעינית . בקשר לעיתונאי הבריטי , פאראזט באזופט , שהוצא 
להורג בעיראק באשמת ריגול למען ישראל , אמר חוסיין שאין זה הגיוני " להפוך 
את העולם בגלל זכויותיו של הסוכן , בעוד שאיש אינו תובע את זכויות האדם 
של הפלשתינאים " . הוא אמר , שעיראק " תחתוך כל מרגל שייתפס ולא תותיר 
ממנו זכר " . חוסיין תקף בנאומו , שנישא בשפה עיראקית עממית , את ארה"ב 
ואת ה"מעצמות הגדולות " נוכח מה שכינה " המזימות שהן רוקמות נגד המדינות 
הקטנות " . לדבריו , המעצמות יכלו לשים קץ למלחמה בין עיראק לאיראן , אך 
העדיפו להמשיכה כדי להוריד את מחיר הנפט . הוא הזהיר מפני הענקת הגנה לישראל , 
אם תהלום בתעשייה העיראקית . " באלוהים , אנו נדאג לכך שהאש העיראקית 
תאכל כדי מחצית ישראל , אם תנסה לנקוט פעולה כלשהי נגד עיראק . כל אחד 
צריך לדעת את גבולותיו . אנו יודעים את גבולותינו ואיננו נוקטים תוקפנות 
נגד מישהו " . קפידבינבתגובה לדבריו של נשיא עיראק , אמר שר הביטחון לשעבר 
יצחק רבין : " אי - אפשר להתעלם מהאיום החמור , השחצני והמתרברב של סדאם 
חוסיין כנגד ישראל . אין לזלזל באיומים האלה , אבל עם זאת צריך לדעת שבכוחנו 
לתת תשובה מוחצת , פי כמה , מאיומיו של סדאם חוסיין , ולא הייתי ממליץ 
לו , לסדאם חוסיין , להסתכן בהתגרות בישראל . ישראל חזקה , ועיראק אינה 
מחוץ לטווח יכולת הפגיעה החמורה שלנו " . רבין דיבר בראיון לקול ישראל . 
רבין קשר את עיתויו של הנאום לפרסומים בעולם על הברחת נפצים גרעיניים לעיראק . 
לדבריו , נאומו השחצני והמתרברב של סדאם חוסיין , שבו התריס כנגד כל העולם 
ארה"ב , בריטניה , בריה"ם , ובראש וראשונה נגד ישראל מבטא דאגה וחשש 
בגלל יכולתה של ישראל . לדעתו , ישראל צריכה לזכור כי אין שנת 18 דומה לשנת 
09 : " ב18 , כאשר בוצעה תקיפת הכור הגרעיני העיראקי ליד בגדאד , עיראק 
היתה במלחמה נגד איראן , במצוקה גדולה , ובהיעדר זרוע צבאית ארוכה של טילי 
קרקע - קרקע , נשק כימי מתקדם , ומטוסי תקיפה חדישים " . רבין סבור כי הדגשיו 
של חוסיין , לפיהם איומיו תקפים רק במקרה שישראל תתקוף , מביעים את מודעתו 
לכך שאין לו נשק גרעיני . " אם כי " , הוסיף שר הביטחון לשעבר , " לא 
הייתי מציע למישהו להסתמך רק על כך " . " יש לו תשובה שהיא מעבר ליכולת 
שהוא כבר הביא לידי ביטוי לפני כשלוש שנים , בשיגור כ002 טילי קרקע - קרקע 
כנגד טהראן וערים אחרות באיראן ; כלומר , יש בידו נשק יותר אפקטיווי " , 
אמר רבין . מקורות ביטחוניים וצבאיים אמרו אמש ל"הארץ " , כי הם עוקבים 
בדריכות אחר כל פיתוח , ואחרי כל הידיעות הנוגעות לנשק הכימי המצוי בידי 
עיראק , או בידי מדינות ערביות אחרות . לדברי המקורות הצבאיים , ישראל 
ערוכה ומוכנה לכל התקפה , אם תבוא , על המדינה . המקורות ציינו אף הם , 
כי צריך להתייחס בחשדנות לנאומו של סאדם חוסיין , אך לא לזלזל בדבריו . 
נודע , כי במערכת הביטחון ובצה"ל , בעיקר באגף המודיעין , עוסקים בניתוח 
הנאום של חוסיין . קפידבינבירושלים הגיבו אתמול בתקיפות על איומיו של נשיא 
עיראק . ראש הממשלה יצחק שמיר , וכן דובר משרד החוץ , הבהירו כי ישראל 
תדע להגן על עצמה מפני התוקפנות העיראקית , כפי שידעה להגן על עצמה ולסכל 
את מזימות אויביה בעבר . ראש הממשלה אמר , כי הצהרתו של נשיא עיראק חושפת 
פעם נוספת את האמת הבסיסית שביסוד המצב במזרח התיכון האיבה הקיצונית כלפי 
ישראל והשאיפה להשמידה . לדבריו , המשטר העיראקי ידוע במיוחד בברוטליות 
שלו כלפי פנים וכלפי חוץ , והוא כבר עשה שימוש בנשק הגז לא אחת בעבר . שמיר 
ציין , כי בזמן שבעולם מנשבות רוחות של שלום והכל מדברים על שיתוף פעולה , 
נשמעים במזרח - התיכון איומים חמורים ביותר . דובר משרד החוץ אמר , כי 
התרברבותה של עיראק על הנשק הכימי שברשותה , וגאוותה על יכולתה לבצע פשעים 
נגד האנושות , כפי שעשתה בעבר נגד אזרחיה , מהווים תזכורת נוספת לאיום 
שבפניו ניצבת ישראל . הדובר מציין , כי מן הראוי שהעולם התרבותי יפעל על - 
מנת שלא תינתן לחוסיין הזדמנות לקדם את מזימותיו הפושעות . קפידבינבעולם 
לא מקובלת מכירה של חומרי לחימה כימיים . המדינות המחזיקות בנשק זה מייצרות 
אותו בעצמן . העזרה בידע ובחומרים מגיעה מחברות פרטיות במערב , אשר כל 
אחת מהן מספקת חומרי גלם וחלקים , אך לא את הנשק במלואו . מפעלי ייצור הנשק 
הכימי פועלים תחת כיסוי של ייצור חומרי הדברה לחקלאות , תמרוקים , תרופות 
או חומרים אחרים בשירות הרפואה . עיראק היא המדינה המובילה במזרח - התיכון 
בתחום הנשק הכימי . העיראקים מייצרים גז - חרדל בעצמם , וכמו כן כמה סוגים 
של גז - עצבים , ביניהם ה"סארין " , ה"טאבון " וה"סומאן " . בנוסף על אלה , 
ברשות עיראק גם גזים הפועלים על מערכת הדם . לפי אחד הדיווחים , בידי 
עיראק גם ציאניד לשימוש בשדה הקרב . את חומרי הגלם לייצור הנשק הכימי רוכשת 
עיראק מחברות פרטיות באיטליה , גרמניה המערבית , שוויצריה , הולנד ובלגיה . 
היא אף רוכשת פצצות מרגמה מספרד , שייתכן שממלאים אותן בחומרים כימיים . 
המפעל העיראקי לייצור נשק כימי קרוי סעד - 61 , ונמצא סמוך לעיר הנפט מוסול . 
מפעל נוסף ממוקם ליד מפעל הטילים , ליד בגדאד . לא מן הנמנע שישנם מפעלים 
נוספים . גם סוריה מייצרת גזי עצבים , בעיקר סארין , בכמויות גדולות . 
לפי הערכות , הספיקו הסורים לצבור טונות רבות של גז . בהתחשב בעובדה , 
שבפגז של טנק או מרגמה יש ק"ג או שניים של גז , הרי שבידיה עשויות להיות 
כמויות לא מבוטלות . לוב מחזיקה גז - חרדל וגז - עצבים מסוג סארין . מפעלה 
ברבתה , שעלה באש באחרונה , כבר הספיק לייצר יותר מ03 טונות גז . הספקיות 
העיקריות של חומרי הגלם ללוב הן חברות מערב - גרמניות , בראשן , כך נראה , 
חברת הענק " איימהאוזן כמי " . לוב גם מקבלת סיוע מיפאן , בעיקר לייצור 
פגזים ומכלים לנשיאת הגז . מקורות ביטחוניים אמרו לעיתון " במחנה " , כי 
מצרים הפעילה גז - חרדל כבר לפני 72 שנים . היום כפי הנראה , יש ברשותה 
גז - עצבים . ייצור הגז המצרי מתבסס בעיקר על חומרי גלם , הנרכשים דרך 
חברה פרטית בשווייץ . תעשיית הגז באיראן מפגרת מאוד אחרי התעשייה העיראקית . 
איראן מתבססת בעיקר על גז - חרדל , אולם נראה שברשותה גם סוג אחד של גז - 
עצבים . היא רוכשת את חומרי הגלם הכימיים שלה מחברה אירופאית , אולי גרמנית , 
והם מועברים אליה דרך הודו . מקורות ביטחוניים ציינו , כי בכל המדינות 
הערביות הללו מייצרים נשק כימי , שעשוי בעתיד להיות מופעל נגד ישראל . 
