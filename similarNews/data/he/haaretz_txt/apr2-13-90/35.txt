הזמרת ברכה צפירה , שנפטרה שלשום ממחלת הסרטן , בגיל 87 , הובאה אתמול 
למנוחות בבית - העלמין בקריית - שאול . ברכה צפירה נולדה בירושלים למשפחה 
תימנית . היא התייתמה בגיל צעיר , וגדלה במשפחות אומנות , עד שהגיעה לכפר 
הנוער מאיר שפיה , שם שמע את קול שירתה המלחין נחום נרדי , שהגיע לישראל 
מרוסיה . המפגש ביניהם היה רב משמעות , גם להם וגם למוסיקה הישראלית . 
צפירה , שנודעה גם ביופיה הרב , שרה בקולה המיוחד ובדרך הגשתה המרשימה 
את שיריו של נרדי , בעלה , ( " מי יבנה , יבנה בית " ) ושירים מזרחיים , 
והופיעה עמו בירושלים , קהיר , לונדון , פאריס , ברלין וניו יורק . 
היא שרה בכל המקומות האלה בעברית , ותמיד במסגרת קונצרט ולא במסגרת של 
מופע פולקלור . בשנות ה03 וה04 פעלה צפירה רבות לקידום המוסיקה האמנותית , 
המובססת על אלמנטים פולקלוריסטיים ומזרחיים , ושרה לפני גדולי המלחינים 
בעולם ( קסטלנואובו - טדסקו , סטרווינסקי , וילה - לובוס ) . היא עצמה 
עיבדה את המוסיקה , ופעלה ללא - לאות להחייאתו של השיר האמנותי המקורי . 
במשך השנים החל להיטשטש חלקה ביצירה המוסיקלית הישראלית המקורית , האמנותית 
והפופולרית , והיא חשה בכך , ואף לא הסתירה את דעתה : " שיר זו התורה 
שבעל - פה , העוברת בצליל מאב לבן עד שהגיעה הנה , לארץ . אני רציתי משהו 
אורגני , רציתי בשיתוף פעולה : הידע המערבי והמסורת המזרחית . אך הם בחרו 
בשיטת שלי שלי ושלך שלי . תימניה באה אליהם והביאה להם את הרעיון . את 
זאת לא יסלחו לי " . בשנים האחרונות הוציאה מחדש הקלטות היסטוריות של שירים 
ישראלים שהקליטה עם נחום נרדי , בשנות השלושים והארבעים . מנישואיה עם נרדי 
נולדה בתה היחידה נעמה נרדי . ניבאו לה קריירה גדולה כזמרת אופרה , אך 
היא חזרה לישראל והקדישה עצמה להוצאת תקליט שכלל הקלטות ישנות של אמה . 
לפני כשנה התאבדה . בנה של צפירה , אריאל זילבר , נולד מנישואיה השניים 
לכנר התזמורת הפילהרמונית בן - עמי זילבר . 
