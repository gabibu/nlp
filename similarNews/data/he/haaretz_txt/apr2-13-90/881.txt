במשקי הצפון ובשירותים הווטרינריים שוררת דאגה עקב התפרצותה של מחלת הפה 
והטלפיים . ביומיים האחרונים מתו במושב מרחביה שבעמק יזרעאל מחצית מהטלאים 
בעדר אחד . עקב התפרצות המחלה הוטל אתמול הסגר על המושב וכן על קיבוץ מרחביה 
הסמוך ועל הכפר הערבי השכן סולם . היום יוחלט אם להרחיב את ההסגר על יישובים 
נוספים באזור . הסימנים החיצוניים למחלת הפה והטלפיים הם פגיעה באזור הפה 
וכפות הרגליים של כבשים , עזים ובקר . בעל המשק הנגוע במושב מרחביה הבחין 
שלשום ב03 טלאים מתים ובצליעות אצל טלאים אחרים והזעיק מיד וטרינר . הלה 
שיגר למכון הווטרינרי אחדים מהטלאים המתים ואנשי המכון קבעו שמדובר במחלת 
הפה והטלפיים . ראש השירותים הווטרינריים במשרד החקלאות , דוקטור ארנון 
שמשוני , אמר כי יש לראות בחומרה את התפרצות המחלה כיוון שהעדר שנפגע חוסן 
רק לפני חודש . לדבריו , זוהי מחלה הפוגעת בנקל בטלאים , בעוד שעדרים 
בוגרים פגיעים פחות . בני אדם עלולים להידבק מנגיף המחלה , אך היא אינה 
גורמת לפגיעה גופנית בהם . באחרונה פרצה המחלה בדצמבר 9891 במושב אמציה 
שבחבל לכיש . לפני - כן הופיעה המחלה במארס אשתקד , בקיבוץ גזית . הבוקר 
יחלו השירותים הווטרינריים במבצע חיסון חוזר של כל עדרי הצאן והבקר ברדיוס 
של כ01 ק"ם ממושב מרחביה . 
