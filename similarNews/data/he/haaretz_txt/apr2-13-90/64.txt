יו"ר הנהלת הסוכנות היהודית , שמחה דיניץ , דיווח אתמול לראש הממשלה על 
הסיכומים שהושגו להרחבת נתיבי העלייה של יהודי בריה"ם לישראל . על פגישותיו 
עם מנהיגי פינלנד , ועל המגעים שקיים בארה"ב , לפני כשבוע , במטרה להבטיח 
את תמיכת הממשל בהמשך העלייה לישראל . דיניץ הביע בפני ראש הממשלה את דעתו , 
כי ועדת המנכ"לים שבראשה עמד סגן שר האוצר , יוסי ביילין , שהיתה לה תרומה 
רבה בתיאום פעולות הקליטה תמשיך לתפקד , כשבראשה עומד נציג משרד האוצר 
דבר שיבטיח לדבריו , קבלת החלטות מחייבות ויאפשר המשך תיאום יעיל בין הגורמים 
העוסקים בקליטה . בכך הביע דיניץ אי שביעות רצון מהחלטת הממשלה למנות את 
שר הקליטה , הרב יצחק פרץ , כיו"ר ועדת המנכ"לים . בישיבת ההנהלה הציונית 
סקר דיניץ את פעולות המגבית לאיסוף הכספים במסגרת מבצע " אקסודוס " ואמר , 
כי קצב התרומות מצוין ואין ספק שהקהילות היהודיות יעמדו בהתחייבותן הכספית 
לקליטת העלייה . המגבית התחייבה להעביר עד פסח 04 מיליון דולר לישראל , 
וקהילות יהודיות רבות לקחו הלוואות כדי לא לפגר בהתחייבויותיהן . דיניץ 
סיפר , כי מספר ויזות העלייה המונפקות ליהודים במוסקווה גדל בהתמדה ולאחרונה 
מונפקות 004 , 1 ויזות עלייה מדי יום . הוא דיווח על פגישותיו בוושינגטון 
עם ראשי משרד - החוץ האמריקאי במסגרת המאבק בתעמולה הערבית נגד העלייה . 
לדבריו , תמיכת הממשל בישראל בנושא זה חזקה ונחרצת . דיניץ הוסיף , כי 
הממשל האמריקאי אינו נוטה להגדיל , בשלב זה , את המענק בסך 52 מיליון דולר 
המועבר לסוכנות לסיוע בקליטת פליטים . עם זאת , הוא סבור , כי הממשל יאפשר 
מתן ערבות להלוואה בסך 004 מיליון דולר שביקשה ממשלת ישראל עבור בניית דיור 
לעולים . דיניץ אמר , כי הממשלה והסוכנות יצטרכו לעדכן את תקציביהן לשנתיים 
הקרובות כדי להתמודד בהצלחה עם קליטת גל העלייה . ההנהלה הציונית שלחה ברכה 
לסניף התנועה הציונית שהוקם השבוע בהונגריה . אחרי 14 שנה ולאחר טקס ההקמה 
הונח זר על קברו של הרצל בבודפשט . 
