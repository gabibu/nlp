( ע ) . נערים יהודים ממרוקו , בולגריה וטורקיה , ישתתפו השנה לראשונה 
בחידון התנ"ך העולמי לנוער יהודי , שמארגן פיקוד הגדנ"ע . החידון ייערך 
ביום העצמאות בתיאטרון ירושלים , במעמד ראש הממשלה , שר החינוך והתרבות 
ומפקד פיקוד הגדנ"ע אל"ם ישראל אסף . בני - נוער אלה , עם בני גילם מארה"ב , 
צרפת , דנמרק , פנמה , צילה , אורוגוואי וישראל ישתתפו במחנה הכנה לקראת 
החידון , שייערך בבסיס גדנ"ע . המחנה ישלב לימודי תנ"ך עם ביקורים במקומות 
שונים בארץ , וביניהם מפגש עם נשיא המדינה , חיים הרצוג ורעייתו אורה , 
שהיתה בזמנו חברה בצוות הארגון של חידוני התנ"ך הראשונים . הנערים ייפגשו 
עם יו"ר הכנסת דב שילנסקי , הרב הראשי לצה"ל האלוף גד נבון , יו"ר דירקטוריון 
קק"ל משה ריבלין , ומפקד פיקוד הגדנ"ע שיארח אותם לארוחת ערב חגיגית . הרב 
של פיקוד הגדנ"ע , רב - סרן שלמה גרברציק , המרכז את חידון התנ"ך העולמי 
לנוער מסר שנוצר קשר גם עם גורמים יהודים בברית - המועצות , כדי להביא בני - 
נוער יהודים המסוגלים להשתתף בחידון . מפיקוד הגדנ"ע נמסר שהשנה צפויים להגיע 
54 נערים ונערות מרחבי העולם . זה המספר הגדול ביותר של משתתפים , שהשתתפו 
אי - פעם בחידון ב72 שנותיו . 
