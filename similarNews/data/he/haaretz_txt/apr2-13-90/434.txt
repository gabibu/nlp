שר המשפטים , דן מרידור , יזם תיקון לפקודת העיתונות , לפיו יבוטל הצורך 
בקבלת רשיון מהשלטונות להוצאת עיתון . הפסקת פרסום של עיתון , עף הצעת 
חוק זו , תיעשה ע"י בית - משפט מחוזי ולא ע"י שר הפנים , כפי שהיה נהוג 
עד כה . הפקודה הקיימת , שיסודה בחקיקה מנדטורית משנת 3391 , היוותה מוקד 
לביקורת ציבורית מתמדת . לדעת שר המשפטים , הדרישה לרשיון , לשם הוצאת 
עיתון והזכות להפסיק את פרסומו בהחלטה מינהלית , אינן הולמות מדינה דמוקרטית 
האמונה על חופש הביטוי המחייב עתונות חופשית . הצעתו של השר נוסחה במחלקת 
החקיקה של המשרד , והיא נדונה עתה בוועדת החקיקה המשרדית . לפי התיקון 
המוצע , ניתן יהיה להסתפק במסירת הודעה לשלטונות על הכוונה להוציא עיתון , 
תוך ציון שמו של העורך האחראי , המו"ל ובית הדפוס . מסירת פרטים אלה נועדה 
למנוע הופעת עיתונים אנונימיים . בכך תינתן אפשרות למי שרואה עצמו נפגע 
מהפרסומים , לאתר את האחראים . בשנת 8591 הורה שר הפנים לסגור את עיתון 
" קול העם " , שפירסם ידיעות אנטי - אמריקאיות . בפסק הדין מאז , סייג 
נשיא בית - המשפט העליון , השופט שמעון אגרנט , את פירושו של הסעיף בפקודת 
העיתונות , באופן שסמכות שר הפנים לסגור עיתון צומצמה רק למקרים של סכנה 
מוחשית לשלום הציבור . כאמור , לפי ההצעה , לא תהיה לשר הפנים סמכות אף 
במקרים אלו . אחרי שתגובש ההצעה בדיונים פנימיים במשרד המשפטים , היא תועבר 
לעיונו של שר הפנים , כמתחייב מתקנון הממשלה , לשם קידום החקיקה המוצעת . 
יצויין , כי לצד פקודת העיתונות , כוללות התקנות המנדטוריות " הגנה לשעת 
חרום " מ5491 הוראות בדבר צנזורה על עיתונות ורישוי עיתונים ובתי - דפוס . 
שר המשפטים אינו מציע , בשלב זה , לבטל את תקנות ההגנה לשעת חירום , 
בגלל מצבה הבטחוני המיוחד של ישראל . למרות המשך תוקפן של תקנות אלו , 
סבור מרידור שיש מקום לתקן את המצב הקיים , כדי לקבוע נורמה ולבסס היבט 
זה של חופש העיתונות , כראוי למשטר חופשי . 
