זנווה ( ע"ר ) . אש"ף חזר והעלה אתמול את דרישתו להצטרף כחבר מלא לארגון 
הבריאות העולמי . " מדינת פלשתין עומדת על זכותה היסודית לזכות בחברות 
מלאה בארגון הבריאות העולמי " , נאמר בגילוי דעת מטעם משלחת אש"ף , ליד 
ארגון האומות המאוחדות בזנווה . כזכור , העלה אש"ף דרישה דומה בשעת המושב 
השנתי של הארגון . ארצות הברית איימה אז להפסיק את תשלומיה לארגון , אם 
יתקבל אש"ף במעמד של חברות מלאה . בהודעה הפלשתינאית נאמר כי " שגריר מדינת 
פלשתין " , נאבי ראמלאווי , ביקש ממזכ"ל ארגון הבריאות , הירושי נאקאגימה , 
לכלול את דרישת אש"ף בסדר היום של המושב השנתי של שנה זו , העומד להיפתח 
ב7 במאי . כזכור , דחה אשתקד המושב השנתי של הארגון את ההחלטה לגבי בקשת 
אש"ף לשנה זו . 
