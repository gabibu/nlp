קייף קאנווארל ( ע"ר ) . שיגורה של מעבורת החלל האמריקאית " דיסקאוורי " , 
ובה חמישה אסטרונאוטים וטלסקוף - חלל רב עוצמה עוכב אתמול למשך 42 שעות 
לפחות . תקלה התגלתה במעבורת ארבע דקות בלבד לפני מועד השיגור שתוכנן לשעה 
74 . 21 לפי שעון גריניץ . מפקד המשימה גילה את התקלה באחת מיחידות - הכוח 
המשניות של המעבורת . סוכנות החלל האמריקאית , נאס"א , לא קבעה מיד מועד 
חדש לשיגור . פקידי הסוכנות אמרו כי מהנדסים בודקים עתה את יחידת - הכוח 
אחת מיחידות אחדות במערכת ההידראולית של המעבורת . על פי התוכנית עמדה המעבורת 
להמריא לגובה רב יותר מכל מעבורת אחרת לפניה , ולהציב בחלל טלסקוף רב עוצמה , 
אשר האסטרונומים מקווים שיסייע לפתור את מסתורי החלל . הטלסקוף , ששוויו 
5 . 2 מיליארד דולר , עמד להשתחרר מן המעבורת בגובה 006 ק"ם לערך מעל כדור 
הארץ . לדברי מומחים הוא יכול לגלות עצמים בעלי קרינה חלשה פי חמישים ובבהירות 
גדולה פי עשרה מכל טלסקוף המוצב על פני כדור הארץ . מאוחר יותר אמר דובר 
נאס"א כי ניסיון נוסף לשיגור המעבורת ייעשה היום . המעבורת תודלקה וחמשת 
האסטרונאוטים נכנסו לתוכה בשעה מוקדמת אתמול , למרות תחזיות מזג האוויר 
שלא היו מעודדות ביותר . 
