הרומן של יהושע קנז מפגיש את הקורא עם שורת דמויות הגרות בבית אחד , לכל 
אחת מוזרויות חייה העלובים , וכל אחת מהן איננה יכולה להתמודד עם חיים אלה . 
אבל מה שמרתק בדמיונו של הקורא מקבל על הבמה , במשחק מוחצן , סימנים מגוחכים , 
בעיקר מפני שהמעבד לא מצא שום שפה בימתית שאיננה איור חיוור של הדמויות 
שברומן . על הבמה הקטנה של תיאטרון החאן התקינו במה מסתובבת , והבמאית והתפאורנית 
משתמשות בה ללא הרף , ובמקום שתקל על חילופי התמונות , היא עצמה הופכת 
למטרד המרכזי , ושוברת כל אשליה של מציאות . השחקנים נסחפים לגילום טיפוסים 
כלליים , כשהניסיון והטמפרמנט של עליזה רוזן יוצר דמות בולטת יותר , אם 
כי לא חורגת מעבר לשרטוט חיצוני . אווירת הטירוף וחוסר האונים , המשתלטת 
על הדמויות בספר , חסרה בהצגה , גם אם החלק השני שלה , שבה מתרגשים האסונות 
על הדמויות משכנע מעט יותר . 
