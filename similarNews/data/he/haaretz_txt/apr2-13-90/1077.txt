שני בני - אדם נהרגו אתמול ושלושה נפצעו קשה , בשתי תאונות , האחת בהתהפכות 
מכונית בכביש אילת , והשנייה מפגיעת משאית ליד טייבה . בתאונה בדרום , 
סמוך למצפה רמון , נהרגה רופאה תיירת מארצות הברית , ורופאה ישראלית שנסעה 
במכונית וכן הנהג נפצעו . הם הוטסו במצב קשה למרכז הרפואי " סורוקה " 
בבאר שבע . התאונה ליד מצפה רמון אירעה במרחק של 04 קילומטרים מדרום למצפה 
רמון בכביש לאילת . הנהג , עיזאת אבו סלח , בן 72 מצפת , הסיע לאילת 
מכונית " אופל " שכורה ובה שתי רופאות , ד"ר אליסה ספינה תיירת בת 72 
מארצות הברית , וד"ר שרה אהרונסון בת 82 מקיבוץ משגב עם בגליל . מחקירת 
התאונה עולה , כי סמוך לשעה 03 . 01 , החל הנהג לעקוף מכונית " דייהטסו " 
שכורה שנסעה לפניו ובה משפחת תיירים מגרמניה . תוך כדי העקיפה , סטתה המכונית 
העוקפת שמאלה והתהפכה מספר פעמים . נוסעי הרכב הנעקף לא נפגעו . למקום התאונה 
הגיעו אמבולנס של משרד הביטחון ואמבולנס מתחנת מד"א במצפה רמון עם רופאה . 
הרופאה קבעה את מותה של התיירת , אליסה ספינה , ואבחנה פצעים קשים אצל 
הנהג והרופאה השנייה . צוות האמבולנס הזעיק מסוק של חיל האוויר שפינה את 
שני הפצועים למרכז הרפואי סורוקה . גופת ההרוגה הועברה לבאר - שבע . בטייבה 
נהרגה ילדה בת 01 מפגיעת משאית . חברתה בת ה8 נפצעה באורח קשה . התאונה 
אירעה בצהריים , כ05 מטר מדרום לתחנת הדלק סונול בטייבה . משאית מרצדס 
נהוגה בידי צעיר תושב הכפר בן 22 , נסעה מכיוון דרום לצפון . באותה עת 
חצו את הכביש בריצה שתי ילדות הגרות בטייבה . המשאית פגעה בשתיים בעוצמה 
וגרמה למותה במקום של הילדה בת ה01 . הילדה השנייה פונתה לבית החולים " מאיר " 
בכפר סבא ומצבה קשה . נהג המשאית נעצר לחקירה . 
