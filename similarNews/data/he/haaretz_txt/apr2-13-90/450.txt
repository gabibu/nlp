אחד הממצאים הישראליים החשובים ביותר בעשור האחרון , והשייך לדברי ימי 
עמנו בארן , הוא אתר המזבח בהר עיבל . מאז הודעתו הראשונה של ד " ר אדם 
זרטל בנושא זה , שנוסחה בזהירות מרובה , עם הרבה סימני שאלה , חלפו שמונה 
שנים . את השאלות החליף זרטל בתימוכים רבים , שאכן זהו המזבח שבני ישראל 
הקימו בכניסתם לארץ , ככתוב ביהושע ח 03 : " אז יבנה יהושע מזבח לה אלקי 
ישראל בהר עיבל . כאשר ציווה משה עבד ה את בני ישראל , ככתוב בספר תורת 
משה , מזבח אבנים שלמות אשר לא הניף עליהן ברזל , ויעלו עליו עולות לה 
ויזבחו שם " . הקטע המרומז מספר תורת משה , מובא בדברים י"א 03 , בנוגע 
לברכה ולקללה בהר גריזים ובהר עיבל : " הלא המה בעבר הירדן אחרי דרך מבוא 
השמש בארץ הכנעני הישב בערבה , מול הגלגל אצל אלוני מרה " . אף שחז"ל וכל 
המפרשים מסבירים שמדובר בשכם , איש לא העלה על הדעת שמזבח זה יהיה על ההר 
המזוהה עם הקללה הר עיבל . הר העומד שומם עד היום , לעומת הר הברכה , 
הר גריזים הירוק . לפלוגתא זו קודמות בספר יהושע שאלות נוספות , נושא השייך 
גם לפסח . " והעם עלו מן הירדן בעשור לחודש הראשון ויחנו בגלגל . . . 
" ( יהושע ד 91 ) . בפרק הבא , פסוקים 301 , כתוב : " וימל את בני 
ישראל אל גבעת הערלות . . . וישבו תחתם במחנה עד חיותם . . . ויחנו בני 
ישראל בגלגל ויעשו את הפסח בארבעה עשר יום לחודש בערב , בערבות יריחו " . 
מכך עולות השאלות האלה : מתי למדו בני ישראל למול זה את זה , אחרי ש04 
שנה במדבר לא מלו את ילדיהם ? איך הבריאו במהרה עד שיכלו לעשות את הפסח ? 
מהיכן משכו את הצאן לקרבן הפסח ? מתי היטהרו טמאי מתי - מדבר להקריב קורבן 
הפסח ? לרד"ק , המרחיב פרושו בספר יהשוע , אין תשובה מלאה , גם בתלמוד 
( יבמות עא ) אין תשובות של ממש . דברים אלה מובאים כאן לא רק בגלל הסמיכות 
לחג , אלא גם להוכיח שישנם דברים שלא ניתנים לפירוש הגיוני בספר יהושע . 
אבל בנוגע למזבח שגילה זרטל בהר עיבל , אף שעד כה עלו סברות שונות , 
הממצא בשטח מדבר בעד עצמו . " תגלית אתר המזבח בהר עיבל , שעוררה הדים 
רבים בארץ ובעולם לפני כמה שנים , רחוקה עדיין מלמצות את הפתעותיה " , מציין 
זרטל , שיפתח בקרוב עונת חפירה תשיעית במקום מטעם החוג לארכיאולוגיה באוניברסיטת 
חיפה . ב0891 גילה צוות החוקרים , העוסק בסקר יסודי בשומרון מזה מניין שנים , 
אתר מבודד על הצלע הצפונית - מזרחית של הר עיבל , מצפון לשכם . תאריך 
האתר נקבע לראשית תקופת הברזל ראשית התנחלויות בני ישראל בארץ כנען , המאות 
2131 לפני הספירה . כן התברר שזה האתר היחיד מאותה תקופה בהר עיבל . המקום 
שוכן בנוף מרהיב של מזרח השומרון , בגובה 008 מטר , על גבי שלוחה צרה וטרשית . 
אפשר לראות ממנו את הר כביר ונחל תרצה , עמק תרצה ועמק טובאס , ספר השומרון 
והרי גלעד . באתר נחשפו שני מתחמים מוקפים חומת אבן , זה בתוך זה . גודל 
המתחם 41 דונם ואין בו מבני מגורים . במתחם הפנימי , על שטח של ארבעה 
דונם , נחפר מזבח העולה . המזבח הוא מבנה מפרשים , בנוי אבנים בלתי מסותתות 
( " אבנים שלמות אשר לא הניף עליהן ברזל " ) הכולל את המזבח עצמו , 79 
מטרים , " סובב " בנוי סביבו וכבש אבן כפול , העולה למזבח ולסובב כאחד . 
המזבח נמצא מלא באפר ועצמות שרידי הפולחן . מבדיקת העצמות עולה , שמדובר 
בבקר , כבשים , עזים ויחמורים , המתאימים לפי דיני הקורבנות . היחמורים 
הם יוצאים מהכלל , כיוון שאינם מוזכרים בקורבן , על אף שהיחמור הוא בהמה 
כשרה . בממצאים המסייעים בקביעת התקופה , שתי חרפושיות מצריות נדירות . 
הם ייוצרו במחצית השנייה של כהונת רעמסס השני , מגדולי הפרעונים שמלך בשנים 
07212121 לפנה"ס . חרפושיות אלה , וחותם אבן פשוט שנמצא במקום , הם הראשונים 
מסוגם באתר התנחלות ישראלי . בזכותם ניתן לקבוע את זמן הקמת האתר לתקופה 
שבין 05210421 לפנה"ס ומכאן השלכות רבות לתאריכי יציאת מצרים וההתנחלות . 
כשהחלה החפירה ממערב למזבח , התגלה ממצא מרתק נוסף משטח של חצי סהר מרוצף 
אבנים . על הכיכר המרוצפת נמצאו עצמות רבות ולכן היא כונתה כיכר המימונה . 
כיכר זו הסתיימה בצפון בכניסה רחבה , ובה שלוש מדרגות מרוצפות אבן . כניסה 
זו קישרה את המתחם החיצוני עם המתחם הפנימי . כשהוסר הריצוף לבדיקת השכבה 
שתחתיו , התגלה בנין מגורים מטיפוס ארבעת המרחבים , עם שלושה חדרי אורך 
גדולים וחדר רוחב . נראה ששימש למשפחת הכהנים שתיחזקה את האתר הפולחני . 
כשהוסר החלק המרכזי של הכיכר המרוצפת , מול כבש העולה למזבח , נתגלה מחסן 
כלי אגירה גדולים קנקנים מטיפוס שפת הצווארון . נראה ששימשו לאחסנת מזון 
או מים . קיומם של מחסנים עם פיטסי ( חביות או כדי חמר ) אגירה , ידוע 
בכל המקדשים במזרח הקדום . שם אגרו את המים , את היין ואת השמן , שנדרשו 
להקרבת הקורבנות . לדברי זרטל , נמצאו מחסנים כאלה במקדשים במצרים , באנטוליה , 
בסוריה ובמסופוטומיה . מכאן שקיומו של מחסן קנקנים בהר עיבל , מצביע ביתר 
תוקף על זהות האתר כמרכז פולחני הקדוש ביותר של שבטי ישראל . בתיאור הקמת 
המזבח בעיבל ( דברים כ"ז 18 ) והטקס סביבו , מדובר בפעולה חד - פעמית . 
אבל התגליות של השנים האחרונות מצביעות על אתר קבוע , אליו עלו לרגל וסביבו 
התקבצו השבטים בחגים וברגלים . באזור המחסנים התגלו עד כה שמונה פיטסי ענק . 
מניחים שבהמשך החפירה יימצאו עוד כאלה . בחפירתו של ד"ר ישראל פינקלשטיין 
בשילה , לשם הועברו הבמה והמרכז הפולחני הישראלי מהר עיבל , נמצא מחסן 
פיטסים דומה , אף הוא ממערב לאתר העיקרי . הפיטסים בעיבל נמצאו מסודרים 
בתאים , שנוצרו באמצעות מערכת קירות . ממצאים נוספים באתר : קבוצה של שמונה 
מחטי ברונזה באורך 51 ס"ם עם קוף . בגלל גודלן עלתה ההשערה שהן שימשו אולי 
לתפירת יריעות אוהלים וגג עורות . נתגלו שני שברי חרס מכלי מיקנה , מיובאים 
מיוון . אף הם מחזקים את תיארוך האתר למאה ה31 לפנה"ס , כמו החרפושיות 
המצריות . הארכיאולוגים נוהגים לראות בחרסים המיקניים ממצאים אמינים מאוד 
לצורך תיארוך . נמצאה כפית ברונזה שטוחה וחפץ מעניין , עשוי מעצם ראש מעובדת , 
ששימש , כנראה , לפולחן . על גוף קנקן התגלתה חרותה שמתארת אולי ספינה . 
המשלחת של זרטל , המורכבת מסטודנטים מאוניברסיטת חיפה וממתנדבים , זוכה 
לסיוע המועצה האיזורית שומרון וצה"ל , שגם מאבטח את המשלחת באתר בהר עיבל . 
