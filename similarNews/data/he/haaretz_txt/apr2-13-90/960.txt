מערכת הביטחון אישרה לאחרונה מדיניות חדשה בשטחים : החל מהימים הקרובים 
יוקמו שתים עשרה תחנות חדשות למילוי גז בגדה ובעזה . מדובר במהפך במדיניות 
מערכת הביטחון ומשרד מתאם הפעולות בשטחים . מ7691 לא אושרה הקמתן של תחנות 
למילוי גז בשטחים מעבר לקיימות : חמש ביהודה שומרון וארבע ברצועה . על - 
פי המדיניות החדשה תהיינה כל חברות הגז המורשות בישראל רשאיות להתקשר עם 
שתי תחנות נוספות למילוי גז בשטחים . ניתן יהיה להקים את תחנות מילוי הגז 
בשטחים בכפוף לתנאים שנקבעו במשרדו של מתאם הפעולות בשטחים , בשיתוף חברות 
הגז בישראל . הוחלט , כי יינקטו צעדים בטיחותיים וביטחוניים . בלוני הגז 
בשטחים , למשל , יהיו צבועים כחול , בשונה מבלוני הגז הכסופים בישראל . 
מקורות ביטחוניים ציינו , כי לא יווצר מצב שבלון גז מהשטחים יועבר לתחומי 
הקו הירוק . יצויין , כי ההחלטה על שינוי המדיניות בעניין זה הואצה בעקבות 
הרפורמה במשק הגז בישראל . 
