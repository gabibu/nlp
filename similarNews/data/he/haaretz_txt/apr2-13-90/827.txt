( ע ) . בית - המשפט המחוזי בתל - אביב גזר ששה חודשי מאסר בפועל על יורם 
לנדסברגר ( 74 ) שהורשע בגניבה ותקיפה . מחוסר ראיות מספיקות , זה לנדסברגר 
מעבירות שוד ואיומים . בכתב האישום נטען , כי ב98 . 01 . 11 נכנס הנאשם 
לחנות תכשיטים ברחוב בן - יהודה בתל - אביב , וגנב מגש תכשיטים שהיה מוצג 
בחלון הראווה . משהבחין בעל החנות , יצחק לומברוזו , במעשה הגניבה , מיהר 
לסגור את דלת החנות והתחיל להיאבק עם לנדסברגר , תוך שהוא מנסה להוציא מידיו 
את השקית שהכילה את התכשיטים הגנובים . המאבק , לפי כתב - האישום , נמשך 
מחוץ לחנות . לנדסברגר החזיק בשקית בחוזקה , אולם בעל החנות הצליח לבסוף 
לחלץ את השקית . הנאשם פתח במנוסה , ובעל החנות , יחד עם בעל חנות סמוכה , 
ראובן בנימין , רדפו אחריו . כשהנאשם ניסה לעצור מונית , ניגש אליו ראובן 
בנימין וביקש לברר עמו את אשר קרה , אך לנדסברגר , בתגובה , חבט עם אגרופו 
בסנטרו . התביעה טענה , כי במעשיו הוכיח הנאשם שהוא מסכן את שלום הציבור . 
סניגורו של הנאשם ציין , כי מרשו נתון במעצר בקשר לפרשה זו זה ששה חודשים , 
וכי מאז שנת 2791 לא הורשע בבית - משפט ישראלי , דבר המעיד על כך שאין 
הוא מהווה סכנה לשלום הציבור . עוד טען הסניגור , כי המדובר במעשה חד - 
פעמי שבוצע תחת השפעת כדורים , ומבלי שהנאשם מודע למעשיו . 
