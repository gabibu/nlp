לונדון ( ע"ר וע"ץ ) . דובר החברה הבריטית , החשודה בייצור קנה התותח 
הגדול שנתפס בעת ניסיון הברחתו לעיראק , אמר כי החברה לא ייצרה קנה תותח . 
לטענתו , היא ייצרה צינור עבור התעשייה הפטרו - כימית העיראקית , והזמנה 
זו אושרה מראש על ידי ממשלת בריטניה . שלשום החרימו אנשי המכס הבריטים שמונה 
ארגזים ובהם חלקים של מה שנראה להם כתותח ענק , ברציף בנמל מידלסבורו בצפון - 
מזרח אנגליה . ארגזים אלה נמצאו על ספינה נושאת דגל ברמודה , שנחכרה על 
ידי שירותי הספנות העיראקיים ושיעדה היה עיראק . דובר שירותי המכס אמר כי 
יש סיבות טובות לחשוב שזהו קנה של תותח שאורכו 04 מטר . " מעולם לא ראינו 
צינורות תיעול מחודדים בקצה אחד שיועדו עבור מפעל פטרו - כימי " , טען . 
הוא הוסיף כי החשדות נתעוררו , מכיוון שמסמכי היצוא היו לקויים בחסר . 
בינתיים , החלו מומחים בליסטיים לבדוק את הארגזים . מנהל חברת " שפילד 
פורגמאסטרס " , פיליף רייט , אמר כי החברה קיבלה לפני שנתיים הזמנה ל62 
קטעים של צינורות פלדה בעלי איכות גבוהה , כל אחד בקוטר של 9 . 0 מטר . 
" אם העיראקים ינסו לנצל ציוד זה כדי לייצר תותח , לא הייתי רוצה לעמוד 
אפילו במרחק של חצי מייל ממנו " , הוסיף רייט . " קרוב לוודאי שיתפוצץ 
מיד " . החוק בבריטניה אוסר על חברות מקומיות לייצא ציוד צבאי לעיראק . היחסים 
בין שתי המדינות ירדו לשפל מאז החודש שעבר , בו הוצא להורג העיתונאי פארזאד 
באזופט , באשמת ריגול . עיתונאי זה ייצג עיתון בריטי בעיראק . סוכנות הידיעות 
העיראקית תיארה את טענות המכס הבריטי כ"כזבים חסרי - שחר ויסוד " . אולם 
למרות ההכחשות , מתייחסים מומחים ביטחוניים בכובד - ראש לטענה כי מדובר 
בתותח - על , בעקבות הוכחות גוברות והולכות כי עיראק משפרת את כושרה הצבאי . 
רק לפני שבועיים החרים המכס הבריטי בנמל התעופה הלונדוני היתרו , 04 מרעומים 
גרעיניים שנועדו לעיראק . הנרי דודס , מעורכי השבועון הבריטי לענייני הגנה , 
" גיינס דיפנס וויקלי " , אמר כי תותח בגודל שעליו דיווח המכס הבריטי , 
נועד , קרוב - לוודאי , לירות פגזים כימיים ולא ראשי - חץ גרעיניים . 
דודס הוסיף : " תותח בסדר גודל כזה יהיה מסוגל לשגר טונה או יותר גז עצבים 
לעבר כל מרכז אוכלוסין במזרח - התיכון " . לדעתו , אפשרי ששפילד פורגמאסטרס 
ייצרה בלא - יודעין קנה של תותח : " יתכן שנמסרו לאנשי החברה רק המפרטים . 
אבל קשה להאמין שלא היו להם חשדות לגבי מה הם מייצרים באמת " . לפי מקורות 
תעשייתיים מסוימים , המפעל של שפילד פורגמאסטרס , הנמצא בחבל יורקשייר , 
הוא היחיד המסוגל לייצר חלקים של פלדה או חומרים מרוכבים בגודל כזה . ה"פייננשל 
טיימס " מסר כי המפעל מייצר , נוסף לצינורות בעלי קוטר גדול , גם מיכלים 
המשמשים בתעשייה הגרעינית . 
