( ע ) . שניים מנאשמי פרשת הירי שאירעה בכפר הערבי כיפל חארס אשתקד , 
כפרו בהאשמות המיוחסות להם , עם הפתח משפטם בביהמ"ש המחוזי בת"א . הנאשמים , 
גד בן זמרה , 82 , ויהושע שפירא , 72 , ממעלה לבונה , טענו כי הותקפו 
באבנים שסיכנו את נפשם . שני הנאשמים הנוספים בפרשה זו , רפאל סלומון ויואל 
אלפרד , ממושב יצהר , לא הופיעו לפתיחת המשפט . סלומון , המרצה עונש 
מאסר בשל ירי על ערבים בצומת גהה , לא הוזמן בטעות ואילו אלפרד נמצא בשירות 
מילואים . התביעה מאשימה את ארבעת הנאשמים בעבירות של הריגה , יריות באזור 
מגורים , תקיפה ופציעה בנסיבות מחמירות , הצתה וגרימת נזק לבעלי חיים . 
הנאשם גד בן זמרה טען , כי הגיע לכיפל חארס במסגרת טיול מאורגן , שתואם 
עם שלטונות הצבא . ברגע שנכנסו המטיילים לכפר הושלכו לעברם מטחי אבנים שסיכנו 
את חייהם , לטענתו . לדבריו , הדרך היחידה להיחלץ היתה לירות באוויר על 
מנת לברוח וכך אכן עשה . פרקליטו הודיע לביהמ"ש , כי יטען שבמהלך תקרית 
הירי לא נהרג איש ובשלב מאוחר יותר בכוונתו לבקש מביהמ"ש להוציא צו , שיאפשר 
לו לראות את הגופה או את מסמכי המוות . גם הנאשם השני , יהושע שפירא , 
טען כי לא עשה כל שימוש בנשק . 
