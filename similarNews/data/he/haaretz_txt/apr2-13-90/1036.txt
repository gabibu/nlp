ואשינגטון ( מיוחד ל"הארץ " ) . שר החוץ הסובייטי , אדוארד שוורדנאדזה , 
אמר במסיבת עיתונאים בוואשינגטון , עם סיום ביקורו הרשמי ביום שישי , 
כי ארצו דורשת מישראל ערבויות , שהעולים מבריה"ם לא ייושבו בשטחים . " אם 
תתן ישראל ערבויות כאלה , ייכוו הטיסות הישירות " , אמר שוורדנאדזה . מפכתבשר 
החוץ הסובייטי נמנע מלאשר דברים , שאמר ביום חמישי פקיד בכיר במחלקת המדינה , 
ולפיהם הביע בשיחותיו עם מזכיר המדינה נכונות לחדש את היחסים עם ישראל , 
אם זו תתן ערבויות כאלה . ייתכן , שעמדת בריה"ם כלפי חידוש היחסים עם ישראל 
אף עלתה לדיון נוסף בין בייקר לעמיתו הסובייטי , שכן במסיבת העתונאים שערך 
בייקר בתום השיחות , דאג להפחית מן הציפיות , שעוררו דברי הפקיד האמריקאי 
הבכיר בקשר לכך . בייקר אמר , ששוורדנאדזה הצביע על כך , שבריה"ם תרצה 
למצוא דרך לשפר את היחסים עם ישראל , ולשקול אפשרות של " סוג מסוים של 
הסדר טיסות ישירות , אם הסובייטים יוכלו לבוא על סיפוקם על - ידי ביטחונות , 
שמהגרים אלה לא ייושבו בשטחים הכבושים " . בייקר ציין , כי ראה בדברי שוורדנאדזה 
התקדמות , אך מוקדם עדיין לדבר על הסכמה סובייטית . מפכתב , במסיבת העיתונאים 
אמר שוורדנאדזה , כי אין כל מכשול , העומד בפני טיסות ישירות בין בריה"ם 
וישראל , פרט לבעייה אחת שיש עולים , המתיישבים בשטחים המוחזקים . " שלטונות 
ישראל צריכים לתת לנו ערבויות , שמהגרים העוזבים את בריה"ם לא יתיישבו בשטחים 
הכבושים " . לשאלה , אם אמורות הערבויות גם לגבי מזרח - ירושלים ואם אף היא 
שטח כבוש , השיב שוורדנדזה : " כן " . מפכתבהוא הוסיף , כי מבחינה כלכלית 
תהיינה הטיסות הישירות רווחיות , הן לבריה"ם והן לישראל . שוורדנאדזה נמנע 
מלהשיב על השאלה הישירה , מתי תכונן בריה"ם יחסים דיפלומטיים מלאים עם ישראל . 
הוא הסתפק באמירה , כי צעד אחד כבר נעשה , וכי יש יחסים קונסולריים בין 
שתי המדינות . " זהו צעד ראשון אך חשוב . איך יתקדמו ההתפתחויות הלאה 
זאת נראה . זהו תהליך , הקשור במצב הכולל במזרח - התיכון " . מפכתבבתדרוכו 
ביום ה אמר הפקיד הבכיר במחלקת המדינה , כי בייקר העלה בשיחתו עם שוורדנאדזה 
את עניין הטיסות הישירות , והציע שאם מודאגים הסובייטים מהאפשרות , שהעולים 
יתיישבו בשטחים , הרי שעליהם להשיג ביטחונות כלשהם מישראל . שוורדנאדזה , 
לדברי הפקיד הבכיר , הגיב על כך בחיוב , ואמר : " ייתכן , שאנו צריכים 
לנסות ולעבד ביטחונות עם הישראלים . אם נוכל לקבל ביטחונות , שיהודי בריה"ם 
לא יילכו לשטחים , אנו עשויים לנוע לא רק בתחום הטיסות הישירות , אלא . 
. . " , וכאן רמז שוורדנאדזה , לדברי הפקיד הבכיר , שבריה"ם תוכל , 
ללא ספק , להתקדם באותה מידה גם לעבר חידוש היחסים . הפקיד הבכיר הדגיש , 
כי עד כה לא נקטה בריה"ם בעמדה כזו של נכונות לגשת לפתרון בעית הטיסות הישירות . 
לפי דיווחו אמר מזכיר המדינה : " אם אתם חשים שדאגותיכם יבואו על סיפוקן 
( כשתקבלו ביטחונות ) מהישראלים , האם יהיה די בכך כדי שתקימו טיסות ישירות 
ותחדשו יחסים ? " הפקיד הבכיר המשיך : " והתשובה היתה באמת כן " . מפכתבדברי 
הפקיד האמריקאי הבכיר תאמו דברים , שאמר פקיד סובייטי בכיר בתדרוך באותו 
ערב . הפקיד הסובייטי אמר , כי רעיון חידוש היחסים נידון , וכי " שר 
החוץ שלי הביע עמדה חיובית כלפי רעיון זה , והוא מוכן לבדוק אותו " . הוא 
אמר עוד , שהבעיה היא כיצד להבטיח , שעולים מבריה"ם לא ייושבו בשטחים , 
ו"אנו צריכים ערבויות בעניין זה " . הפקיד הסובייטי אמר , כי לדעת שוורדנאדזה 
ירושלים היא " כמובן חלק מהגדה המערבית " . לשאלה " גם אתה סבור כך ? " 
השיב הפקיד , " אני סבור כך . ראיתי זאת על המפה " . 
