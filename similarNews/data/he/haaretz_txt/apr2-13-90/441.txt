מטוסי חיל - האוויר תקפו אתמול אחר - הצהרים יעד מחבלים מדרום לצור שבדרום - 
לבנון . דובר צה"ל מסר אמש כי כל המטוסים שבו בשלום , והטייסים דיווחו 
על פגיעות במטרות . זוהי התקיפה השלישית המתבצעת על יעדי מחבלים בלבנון בשבועות 
האחרונים . מראשית השנה ערך חיל האוויר 8 תקיפות , מהן 4 נגד יעדים של 
מחבלים פלשתיניים . ביירות ( ע"ר וע"ץ ) . מקורות של אש"ף מסרו כי מסוקי - 
תקיפה של חיל - האוויר הישראלי תקפו את מחנה הפליטים ראשידייה בדרום - לבנון 
ופצעו חמישה ילדים . הם אמרו כי שלושה מסוקים ירו חמישה טילים לעבר המחנה , 
ופגעו בשני בתים . כן מסרו המקורות כי מטוסים ישראליים חגו לאחר מכן משך 
יותר משעה מעל למחנה . 
