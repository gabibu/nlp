( עש"ת ) . למעלה מ%52 מהעולים המגיעים לארץ הם תלמידים במערכת החינוך , 
ולמרות זאת טרם הועברו למשרד החינוך התקציבים שהובטחו לו לקליטתם . דברים 
אלה מסרו ראשי משרד החינוך למר זבולון המר , השר הממונה על המשרד מטעם ראש 
הממשלה . משרד החינוך הגיש לאנשי האוצר הצעת תקציב בסך 741 מיליון ש"ח , 
על סמך תחזיות ראשונות כי אלפי עולים יגיעו השנה לארץ . סכום זה טרם הועבר 
למשרד ועתה , כשהתחזיות על מספר העולים גדולות הרבה יותר , זקוק המשרד 
לעוד 003 אלף ש"ח . בחישוב זה נכללים תקציבי קליטת תלמידים עולים , מורים 
עולים והכשרתם להוראה , וכן עלות הלימודים למבוגרים עולים באולפנים . דוברת 
משרד החינוך הבהירה כי הנושא הבעייתי העומד כיום בפני המשרד הוא בתחום הבנייה 
והפיתוח . מנתוני המשרד עולה , כי מרבית העולים מתגוררים במרכז הארץ ובערים 
הגדולות , דבר הגורם לעומס רב בכיתות באזורים אלה . לפיכך , על משרד החינוך 
לבנות בהקדם כיתות וחדרים טרומיים . היא הוסיפה , כי אם לא יינתנו כבר 
בשבועות הקרובים תקציבים לתחילת הבנייה , עלול להיווצר מצב שבו ילמדו 14 
תלמידים בכיתה ו63 ילדים בגן חובה . 
