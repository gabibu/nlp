דרבן ( ע"ר וע"ץ ) . נלסון מנדלה , מנהיג הקונגרס הלאומי האפריקאי , 
אמר אתמול כי ייפגש עם נשיא דרום - אפריקה פרדריק דה - קלרק ביום חמישי . 
בשבוע שעבר דחה הארגון את השיחות עם ממשלת המיעוט הלבן במחאה על שהמשטרה 
הרגה לפחות 71 מפגינים בעיירת השחורים סבוקנג . מנדלה דרש ערבויות מצד הממשלה 
לפיקוח יעיל על המשטרה אותה האשים באחריות לאלימות . מנדלה הגיע לדרבן בדרכו 
לאזורים במחוז נאטאל שם נלחמים חברי החזית הדמוקרטית המאוחדת , בת בריתו 
של הקונגרס הלאומי האפריקאי , בתנועת האינקאתה השמרנית בראשות מנגוסתו בותלזי , 
מנהיג בני הזולו . אתמול אמור היה מנדלה לנאום יחד עם בותלזי בעצרת עם משותפת 
במחוז נאטאל . למעלה מ000 , 2 בני אדם נהרגו בקרבות בין התנועות השחורות 
בשלוש השנים האחרונות ובשבוע שעבר חלה הסלמה במצב . אולם העצרת בוטלה מחשש 
שהיא תגרום לשפיכות דמים נוספת . עמיתו של מנדלה , וולטר סיסולו , אמר 
לכתבים כי מנדלה לא ייפגש כלל עם בותלזי במהלך ביקורו באזור . 
