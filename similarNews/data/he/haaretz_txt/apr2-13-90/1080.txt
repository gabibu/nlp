בודפשט ( מיוחד ל"הארץ " ) . המועצה הארצית של " הפורום הדמוקרטי ההונגרי " , 
שניצחה בבחירות בהונגריה , הסמיכה את נשיאות המפלגה לנהל משא ומתן על הרכבת 
הקואליציה עם שתי מפלגות מקורבות למרכז - ימין : מפלגת האיכרים הזעירים 
ומפלגת העם הנוצרית - דמוקרטית . לשלוש המפלגות ביחד כ%95 מהמושבים בפרלמנט . 
ראש הממשלה המיועד הוא עכשיו כבר באופן רשמי מנהיג הפורום , יוזף אנטאל . 
קפידבינשרי החוץ משבע מדינות דרום אמריקה ומשבע מדינות מזרח ומרכז אירופה 
התכנסו אתמול בבודפשט להתייעצות ראשונה מסוגה במטרה לקרב את שני האזורים 
וליצור ביניהם קשרים מסחריים ואחרים . במסיבת עיתונאים בתום הכינוס הגדירו 
השרים את השיחות כ"הצלחה גדולה מן המשוער " והחליטו להתכנס עוד השנה להתייעצות 
נוספת , הפעם כנראה בבואנוס - איירס . בשני האזורים חובות לאומיים גדולים 
ביותר . שר החוץ ההונגרי גיולה הורן ציין במסיבת העיתונאים , כי הדאגה מנטל 
החובות היא אמנם משותפת , ואולם אין בין הארצות , שיוצגו בהתייעצות בודפשט , 
כל תיאום בדבר הדרכים להסדיר את החובות , וכל אחת מהן מטפלת בפרעון חובותיה 
באופן נפרד ועצמאי . 
