בניגוד לכל מה שקרה בשבוע שעבר בוועדת הכספים ובמליאת הכנסת בעניין הכספים 
הייחודיים , בניסיון להגדיל את מימון המפלגות , והעובדה ששר השיכון דוד 
לוי הצליח להשיג במליאת הכנסת תוספת של 002 מיליון ש"ח אושרו נושאי מס ההכנסה 
כמעט בחשאי , אם כי המדובר ברפורמה האמיצה ביותר מאז ועדת בן שחר . במשך 
51 שנה , מאז אותה ועדה , ידעו משרד האוצר וחברי הכנסת בעיקר להגדיל את 
הפטורים ממס , לצמצם את בסיס המס , וליצור עיוותים בהקצאת המקורות . בשנים 
האלה נוספו פטורים ממס כמו לחברי הקואופרטיווים " דן " ו"אגד " , על מכירת 
המניות , הקלות בתחום הביטוח הסוציאלי , וכמובן ניתנו פטורים שונים , 
על ידי התעלמות או עצימת עיניים . עכשיו נעשה צעד ראשון בשינוי המצב , שלא 
היה מתאפשר בלא שיתוף הפעולה ועמדתם האיתנה של מ"ם שר האוצר דן מרידור , 
יו"ר ועדת הכספים ח"ך אברהם שוחט ( מערך ) , הממונה על הכנסות המדינה 
יורם גבאי , ונציב מס ההכנסה משה גביש . בתוך המהומה הכללית אישרה ועדת 
הכספים , ואחר כך המליאה , ביטול פטורים בערך שנתי של כ052 מיליון ש"ח , 
בהם של עובדי חברת החשמל בעבודה במשמרות , של העשירונים העליונים בעניין 
זיכויי הוצאות רפואיות , של ארגוני הנשים לעניין נקודות זיכוי לאישה עובדת , 
של ארגוני הסטודנטים שנלחמו נגד ביטול הזיכוי לסטודנטים בעד הוצאות לימוד , 
ועוד . בתחום ביטולי הפטורים ההישגים הם חלקיים , אך תואמים את רוב תחזיות 
מנהל הכנסות המדינה . חלק מהפטורים שהציע המנהל נדחו , או שהוחלט לקיים 
את הדיון בהם לאחר פגרת הכנסת . האוצר הצליח ליישם את מרבית מגמות הרפורמה 
במס כמו : הורדת המיסוי על יחידים , ביטולי פטורים , הורדת מס על החברות 
והכבדה מסוימת בנטל המיסוי העקיף . הורדת המס על יחידים אושרה על ידי הכנסת 
ב%58 מהתכנון המקורי , ובאוצר רואים בכך הישג כמעט מושלם , במיוחד לעומת 
אי הצלחת האוצר באישור הכנסת של כל הצעות התקציב . המסקנה העולה מכאן היא , 
שמי שרוצה להעביר בכנסת נושאים חשובים , צריך לעשות לובי אצל הח"כים . 
העבודה שעשה משה גביש בפגישות עם קבוצות ח"כים ועם ח"כים יחידים נתנה את 
אותותיה . היבט אחר הוא , שאי אפשר להרים יותר מדי דגלים במועד אחד . 
מגישי צד ההוצאות של התקציב נלחמו במקביל על אישור חוק המים , הנהגת יום 
לימודים ארוך באמצעות גביית אגרת חינוך מההורים , הטלת תשלום בגין ביקור 
אצל רופא , ונושאים רבים שחלק גדול מהם לא עבר . לעומת זאת , התרכזה נציבות 
מס ההכנסה ב34 נושאים עיקריים , שבהם ביקשה את תמיכת הכנסת . גם כשהסתמן 
סיכוי בוועדת הכספים שנושא מסוים ייפול , מיהרו הממונה על הכנסות המדינה 
ונציב מס ההכנסה להפרידו מהיתר ולהעבירו לדיון לאחר שתשוב הכנסת מפגרה . 
בכך הושגו שתי מטרות : הנושאים המרכזיים אושרו , ובנקודות שלגביהן היה 
ספק נדחה הדיון . נוסף לכך יש לדעת , כי אין אפשרות להעביר החלטות מחמירות 
בוועדת הכספים ובמליאה בלא ויתורים למחוקק . במסגרת הרפורמה של מס ההכנסה 
הסכימו נציגי האוצר , הממונה על ההכנסות והנציב לשלב בהצעת הרפורמה שינויים 
שהוצעו על ידי חברי הכנסת . בדרך זו נמנעה מחברי ועדת הכספים ההרגשה שהם 
חותמת גומי . דוגמאות לכך הן ההסכמה שלמרות ביטול הפטור על הוצאות רפואיות 
יישאר פטור על אחזקת קרוב נתמך במוסד סיעודי , כפי שהציע ח"ך שמעון שטרית 
( מערך ) , קבלת הצעת החוק של אלי דיין ( מערך ) , שכספים המועברים 
בין קופות גמל לא יחויבו במס , ואימוץ הצעת החוק של שאול עמור ואריאל ויינשטיין 
( ליכוד ) על השוואת התשלומים והכרתם לצורך מס ההכנסה בין העצמאים והשכירים . 
כל האמור לעיל איפשר את ביצוע הרפורמה . הממונה על הכנסות המדינה ונציב 
מס ההכנסה הביעו סיפוק על הרפורמה שעברה , ושיבחו את חברי הכנסת על האחריות 
הציבורית שגילו . עם זאת הביעו חשש שפריצת התקציב בצד ההוצאות תביא לשחיקה 
מחודשת בבסיס המס . כבר עתה נשמעים קולות להעלות את שיעור המס השולי ל%15 , 
ע"י יאיר צבן וחיים אורון ( מפ"ם ) . הציבור צריך לעמוד על המשמר כדי 
שמגמות אלה , המנוגדות לכוונת הצמיחה ולעידוד ההשקעות , לא ימומשו , והמס 
ייושם בצורה שווה וסבירה על כל סוגי ההכנסה בישראל . 
