בישר יצחק שמיר בבית הלבן , כי גיבש תוכנית שלום בת ארבעה חלקים . הפרק 
הרביעי היה למדובר ביותר : " כדי להתחיל תהליך של משא ומתן מדיני אנחנו 
מציעים בחירות דמוקרטיות חופשיות . מטרת הבחירות היא להניב משלחת לשאת ולתת 
על תקופת ביניים של ממשל עצמי . בעקבות כן יבוא משא ומתן להסכם הקבע " . 
בחלוף שנה אחת , לא הביאה תוכנית ראש הממשלה לא שלום גם לא בחירות . אבל 
היא הביאה , בראשונה בתולדות המדינה , לנפילה של ממשלה בהצעת אי - אמון , 
לפיטורי ממלא מקומו של ראש הממשלה , להדחת שר מהקבינט , להתפטרות שר ולמחלוקת 
שקולה בקרב הציבור ונציגיו על הדרך המדינית הראויה . מדי חודש במשך השנה 
החולפת הוטל זרקור על תופעה אחרת בעיצוב המדיניות . בתום שנה אפשר להרכיב 
את הפסיפס ולצייר תמונת - מצב בהירה . סיפור עלייתה ונפילתה של יוזמה מדינית . 
תוכנית הבחירות גובשה לאחר שהאינתיפאדה בשטחים גרמה פתיחת שיחות בין ארה"ב 
לאש"ף . ישראל נדרשה להגיב כדי לקחת את היוזמה לידיה , אף שראש הממשלה 
נרתע מהתקדמות לקראת הסדר . באין רצון להציע מהלך חדש , נתלה שמיר בהסכמי 
קמף - דייוויד שהסתייג מהם כאשר גיבשם בגין . הצעתו לקיים בחירות נתקבלה 
בהפתעה . שמעון פרס הגיב : " התוכנית מבטאת שינוי רדיקלי בשמיר " . תוכנית 
הבחירות נתקבלה בברכה בעבודה ובהסתייגות בליכוד . מחלוקת פילגה גם את הרשימות 
הדתיות , כאשר הובאה התוכנית לאישור הממשלה והכנסת באמצע החודש : המר תמך 
ושאקי התנגד בממשלה , דגל התורה תמכה בכנסת , אגודת - ישראל התנגדה וחלק 
מש"ס נמנע . את הסימן הראשון לתמורות בעמדות הדתיים , שהובילו אותם למלא 
תפקיד מכריע , שלא כמנהגם , בעניין זה , נתן אריה דרעי . בסוף החודש 
יצא לארה"ב ושם אמר למנהיגים יהודים : " אם מרכז הליכוד ידחה את היוזמה , 
תתחולל מפולת פוליטית בישראל . עד כמה שזה יכאיב לנו , נצטרך לוותר על 
שטחים קדושים " . מול האיפוק והחשדנות כלפי ישראל , המאפיינים מאז ומתמיד 
את הממשל האמריקאי , נוקט הקונגרס עמדה פייסנית , כיאה לנבחרים החשים תלויים 
יותר בקול היהודי . עמדות אלו קיבלו משנה - תוקף גם לאחר שעלתה הצעת הבחירות . 
לנוכח התבטאויות קרירות של מזכיר המדינה , גיימס בייקר , שיגרו אליו 49 
מבין מאה חברי הסנאט איגרת , ב01 ביוני : " אנו קוראים לך לבטא תמיכה 
ביוזמה בתוקף ובפומבי . רצינו להבהיר שאין שחיקה בתמיכת הסנאט בישראל " . 
כך גם חזר הסנאט באחרונה וביטא תמיכה בעמדת ישראל נגד חלוקת ירושלים . בראשית 
יולי הגיעה התסיסה בליכוד לשיאה וגם לפתרונה הזמני . בכינוס מרכז מיוחד 
של המפלגה , ניאות שמיר להוסיף ארבעה חישוקים לתוכניתו כדרישת השרים אריאל 
שרון , דוד לוי ויצחק מודעי : ערביי מזרח ירושלים לא ישתתפו בבחירות ; 
הטרור והאלימות יחוסלו לפני שיתחיל משא ומתן עם הערבים ; לא תהיה ריבונות 
זרה בשום חלק של ארץ - ישראל ; לא יקוים משא ומתן עם אש"ף " . פרס הגיב 
מיד : נכונתו של שמיר לצירוף סייגים שמה קץ לתוכנית השלום . לשכת העבודה 
החליטה להמליץ לפני מרכז המפלגה על פירוק הממשלה . יוזמת הבחירות הביכה את 
אש"ף . מצד אחד , זו הזדמנות טובה להשיג ויתורים והכרה היסטוריים מישראל , 
אך מצד שני , היענות לתוכנית פירושה החלשה של מנהיגות הארגון בתוניס ופריחת 
מנהיגות עצמאית בשטחים . כצפוי , החליט אש"ף לדחות את הצעת שמיר והסכים 
לבחירות רק לאחר נסיגת ישראל . עברו חמישה חודשים והתהליך המדיני נותר בקיפאונו . 
נראה היה כי רק אישיות אחת יכולה להוביל למפנה : שר הביטחון רבין , מאדריכליה 
של תוכנית הבחירות , מעמודי התווך של ממשלת האחדות , בעל פופולריות ציבורית 
רחבה וכמובן , בעל מיקום פוליטי מיוחד על הרצף שבין פרס לשמיר . רבין שם 
לו ליעד לפייס ולקרב בין העבודה לליכוד . סרבנותו של אש"ף עוררה את נשיא 
מצרים מובארק . תוכנית מובארק גובשה מחודש יוני , אך רק ב5 באוקטובר הובאה 
לפני הקבינט . במוקד התוכנית : כינון משלחת פלשתינית שבה שני מגורשים או 
פלשתינאים גולים . ישראל תבוא לשיחות עם תוכנית שמיר , אך עשרת הפלשתינאים 
יבואו על בסיס עשר נקודות שגיבש מובארק . הליכוד סירב והתהליך נשאר בקיפאונו . 
נוכח הסתייגות הליכוד מתוכנית מובארק , החל בייקר , כבר מספטמבר , לגבש 
נוסחה משלו , בת חמש נקודות , שתוביל לפתיחת שיחות בקהיר . הליכוד גייס 
בקושי את המערך לגבש בראשית נובמבר איגרת תיקונים " , כפתח לדיאלוג עם ארה"ב . 
ואשינגטון הגיבה בכעס . ביום האחרון של 9891 , הטיל ראש הממשלה פצצה : 
הוא החליט לפטר מן הממשלה את עזר ויצמן ש"נפגש עם נציג רשמי של אש"ף ובאחרונה 
שלח מסרים לערפאת ואף קיבל ממנו מסרים באמצעות שליח " . זה היה איתות לסרבנותו 
המוחלטת של ראש הממשלה לכל הכרה באש"ף . התגברות העלייה מראשית השנה היתה 
לסוגיה פוליטית גם בשל התבטאותו של ראש הממשלה , כי העולים יסייעו לבנות 
ארץ - ישראל גדולה . הפרשנות הטריטוריאלית לדבריו היתה בלתי נמנעת . הביקורת 
הבין - לאומית האחידה והנוקבת כלפי ישראל גדולה הבהירה את הציפייה הנחרצת 
מישראל , להשיג בהקדם הסדר עם הפלשתינאים . אך המשך העלייה המוגברת איפשר 
לישראל לפרש את האזהרות כמס - שפתיים בלבד למוסר הפוליטי ולאומה הערבית . 
תוכנית הבחירות נהפכה לחלק ממאבק הירושה בליכוד . שלושה שרים בכירים , 
שלא זכו להצטרף לעמדות של קבלת - החלטות , החלו להטיל דופי בכל מעשה פוליטי 
של שמיר , בעיקר כדי להיאבק במקורביו . בכינוס של מרכז הליכוד ב21 בפברואר , 
הודה שרון : " הקבינט פסק לתפקד ודיני נפשות נחרצים בידי איש אחד או שניים , 
בניגוד לכללים של ממשל תקין " . אחריו לקח שמיר את זכות הדיבור : " מי 
מייצג את הליכוד , אני או משמיצי ? " וכשציפה שמיר לתשובה , זעק שרון : 
" מי בעד חיסול הטרור ? " המרכז תמך בכל , רק לא בתוכנית הבחירות . 
מסוף 9891 המתין בייקר להסכמת ישראל לבוא למפגש בקהיר בחסות חמש הנקודות 
שלו , שסוכמו לבסוף בשתי שאלות . העבודה ביקשה להשיב בחיוב והליכוד הציע 
נוסח מעורפל . פרס תבע הכרעה . ממלא - מקומו של ראש הממשלה פוטר , האחדות 
התפרקה ופרס הוביל להצבעת אי - אמון בממשלה בסיוע מנהיגי ש"ס , הרב דרעי 
והרב עובדיה יוסף , שאימצו עמדות יוניות . ואולם כשבא פרס , כעבור ימים 
אחדים , לכונן ממשלה בהוראת הנשיא , כבר שלף הרב שך שפן מכובעו . עובדיה 
יוסף ודרעי השיבו לפרס כי פנים רבות לתורה ובמיוחד למפרשיה . בתום שנה חוזר 
התהליך הפוליטי לנקודת - ההתחלה . שוב אין על סדר היום יוזמה לקידום הסדר 
מדיני בשטחים . 
