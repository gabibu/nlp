כמה חודשים נמצא להק טייסים קובני במצב הכן , 42 שעות ביממה , לקראת התקפה 
של אויב בלתי נראה . בשבוע האחרון באה התקיפה הראשונה כאשר ארה"ב החלה לשגר 
אותות טלוויזיה של תחנת " טי - וי מרטי " לעבר קובה . האותות כללו בעיקר 
שידורים חוזרים של אירועי ספורט מימים עברו וקומדיות , אך ממשלת קובה מתייחסת 
למתקפה זו ברצינות תהומית . " זוהי מלחמה . הם התחילו " , אמר קולונל תאיס 
מרטינז במסיבת עיתונאים בבסיס האוויר בברקואה , הנמצא במרחק חצי שעה נסיעה 
מהוונה . במרחק של כ04 מטר ניצבו שני מסוקים מתוצרת בריה"ם , מרכיבי מפתח 
במערכת המגננה נגד אותות הטלוויזיה . המסוקים ממריאים ברגע שאותות הטלוויזיה 
מתחילים לחדור למרחב האווירי של קובה . בעזרת משדרים נישאים מסוגלים המסוקים 
לשבש את אותות השידור . מרטינז מרוצה מן התוצאות . " הכל מכוסה " , הוא 
אומר , וטוען כי האותות אינם מסוגלים להגיע אל מקלטי הטלוויזיה ליותר מדקות 
אחדות . עבודת המסוקים מסתייעת בשתי אנטנות טלוויזיה גבוהות בהוונה . " זוהי 
שאלה של כבוד " , אומר קולונל אחר , חוזה הררה . מרטינז אמר , כי כמה 
בסיסים עוסקים באותו סוג של פעולות שיבוש . " כושר השיבוש עולה מדי יום " , 
טוען מרטינז , " ביום הראשון החל השיבוש עשר דקות לאחר תחילת השידור " , 
( מחלקת המדינה של ארה"ב טוענת שמדובר ב32 דקות ) , " והזמן הולך ומצטמצם 
ומגיע היום לשלוש דקות בלבד , אך הדבר עולה ביוקר כ0021 דולר לארבע שעות 
טיסה של כל אחד מן המסוקים . למרות העלות , הממשלה מוכנה להמשיך ולעמוד 
איתן נוכח הפלישה האווירית הזאת . נמשיך ונתנגד כל זמן שיידרש הדבר " , 
אמר מרטינז . " טי - וי מרטי " היא הגרסה הטלוויזיונית של " רדיו מרטי " , 
התחנה שהחלה כבר לפני חמש שנים לשדר בידור וחדשות לקובה . שתי התחנות מנוהלות 
על - ידי קול אמריקה . קובנים שאינם מזדהים עם ממשלתם רוצים מאד בהצלחת " טי - 
וי מרטי " . הם טוענים כי שידוריה יפריחו את השיממון השולט עתה על המרקעים 
בקובה . אך שלטונות קובה וגם אזרחים רבים מן השורה רואים ביוזמה האמריקאית 
עוד דוגמה של האימפריאליזם בפעולה . 
