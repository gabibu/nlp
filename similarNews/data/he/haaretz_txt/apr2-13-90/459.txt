חברת החשמל הכינה בימים אלה הסכם חדש להעסקת משרד עורכי הדין ש . הורוביץ , 
כיועצים המשפטיים של החברה . ההסכם שונה בעקבות הביקורת החריפה שהוטחה , 
גם בישיבות הדירקטוריון , על התשלומים המופרזים למשרד עורכי הדין . עיקר 
הביקורת נגעה לעובדה כי משרד ש . הורוביץ קיבל במשך שלוש שנים , עבור טיפולו 
בגביית חובותיה של חברת החשמל המזרח ירושלמית , שכר טירחה של 4 . 9 מיליון 
שקל . על פי ההסכם החדש , ימשיך משרד ש . הורוביץ לקבל מדי שנה סכום קבוע 
של 54 אלף שקל , עבור ייעוץ שוטף . ואולם , בעת שהמשרד יטפל בנושאים משפטיים 
ספציפיים , ייקבעו מראש קריטריונים הנוגעים לסכום שיקבל המשרד עבור כל מקרה . 
ועדת הביקורת של חברת החשמל בודקת בימים אלה מה היקף התשלומים שהחברה היתה 
משלמת למשרד עורכי הדין , לו סידור העבודה החדש , היה נהוג גם בעבר . ההצעה 
להסדר החדש הועברה בימים אלה לרשות החברות הממשלתיות , והרשות אמורה לאשרו . 
ההחלטה על שינוי תנאי העסקתם של משרד עורכי הדין , הינו רק אחד הצעדים שבו 
נקטה הנהלת חברת החשמל , בעקבות הפרשה . יצחק חופי , מנכ"ל חברת החשמל , 
העביר לדירקטוריון החברה גם את הצעדים הנוספים שננקטו בפרשה . משרד ש . 
הורוביץ , השלים את החזר הכספים לחברת החשמל , בהתאם לדו"ח מיוחד שהוכן 
על ידי משרד סומך - חייקין . מעתה והלאה , כל הכספים הנגבים במסגרת ההוצאה 
לפועל לזכות חברת החשמל , מועברים אוטומטית , לחשבונה של חברת החשמל . 
המחלקה המשפטית של החברהעוקבת אחר התיקים המועברים לטיפולם של היועצים המשפטיים 
החיצוניים . למרות צעדים אלה , הורה אהוד קופמן , יו"ר דירקטוריון חברת 
החשמל , ליועצת המשפטית של החברה , על ביצוע ביקורת הנוגעת להיקף התשלומים 
הכולל למשרד ש . הורוביץ , שנעשו בשנים האחרונות . 
