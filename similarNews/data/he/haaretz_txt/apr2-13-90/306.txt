דני אלטר , מנכ"ל תיאטרון החאן , ועמית גזית , מנהלו האמנותי , הציגו 
שלשום את תוכנית התיאטרון לעונת 0919 . הרפרטואר המתוכנן צנוע באופיו ובהיקפו . 
הוא כולל שש הצגות חדשות , מתוכן שלושה מחזות ישראליים מקוריים , הנמצאים 
בשלבים שונים של כתיבה . עמוס קינן כותב מחזה חדש , על פי הזמנת החאן . 
המחזה , ששמו עדיין לא נקבע , ובחאן עוד לא קיבלו או קראו אותו , יעסוק 
בישראל כיום . לדברי גזית , המתכוון לביים את המחזה , תהיה בו ללא ספק 
אמירה פוליטית חריפה . " אנחנו עדיין לא יודעים בדיוק מה יש ומה אין במחזה , 
כשנקבל אותו , בעוד חודשיים - שלושה , נדע יותר . מה שברור הוא שלא יהיו 
בו יותר משמונה משתתפים " . " חזרה שחורה " מאת ישראל המאירי ( במאי טרם 
נקבע ) עוסק בתופעת ה"גורו " בתיאטרון . המחזה מתאר פרק זמן מתמשך בחיי 
קבוצת שחקנים המתלכדת סביב אשה דומיננטית המובילה אותם לניסיון ליצור " תיאטרון 
אחר " . המחזה מנסה לבדוק מה קורה לקבוצה כזו כשהיא מתחילה להצליח ולהתמסד 
ומדוע הניסיונות האלה מסתיימים בדרך כלל באכזבה ובכאב . למרות שהמחזה אינו 
דוקומנטרי , והנהלת החאן נמנעת מלהזכיר שמות , נראה שההשראה למחזה היא 
דמותה השנויה במחלוקת של הבמאית נולה צלטון ו"קבוצת הפרויקט " שהקימה בשעתה 
במסגרת תיאטרון חיפה . נושא העליה גם הוא בתוכנית החאן . מרים קיני כותבת 
בהזמנת התיאטרון מחזה לילדים ולנוער שעניינו קשיי הקליטה מנקודת מבטו של 
ילד . הכוונה ליצור הצגה קטנה וניידת שתוצג גם בבתי ספר , מתנ"סים ומרכזי 
קליטה , שתביט בצורה ישירה בנושא העליה ותצביע לא רק על אחריות הקולט אלא 
גם על אחריותו של הנקלט . ההצגה תועלה לקראת פתיחת שנת הלימודים הבאה , 
וגם לה עדיין לא נקבע במאי . עמית גזית אומר שהחאן אינו יכול כיום להתמודד 
עם הפקה מלאה של אחד ממחזות שייקספיר . הפתרון הוא " קולאז שייקספיר " , 
אותו יביים מרטין פריד , מי שביים בחאן את " נולדו אשמים " . הקולאז הועלה 
בהצלחה ב"תיאטרון המעגל " של גורג טאבורי באוסטריה . בקולאז , קטעים מעשרה 
מחזות שהמקשר ביניהם הוא האהבה ומאבקי כוח . יתרגם ד"ר אבי עוז . החזרות 
יחלו באוגוסט . עלילת " שום דבר אינו קדוש " , על פי " אבות ובנים " מאת 
טורגנייב , מאת גורג ף . וולקר , מתרחשת במאה ה91 , ברוסיה , ועוסקת 
במפגש בין הדור הצעיר , המהפכן בגישתו , ודור האבות , הכלוא בתוך המוסכמות . 
את הקומדיה השחורה " ארוחת ערב " , מאת פיטר זיכרובסקי , ( שכתב את הספר 
" נולדו אשמים " ) , יביים עמית גזית . זוג רופאים , היא גרמניה , בתו 
של קצין אס . אס , הוא יהודי , בנו של ניצול שואה , מכינים ארוחת ערב 
שבה ייפגשו המשפחות ובה יודיעו השניים על הריונה של האשה ועל כוונתם להינשא . 
ישתתפו תחיה דנון ויהודה אלמגור . בעונה הבאה ימשיך התיאטרון להעלות את 
" חברה " , " דו קרב " , ו"האשה הגדולה מהחלומות " . קפמאבינהחאן צריך 
להתחרות עם מפעל המנויים של תיאטרון ירושלים ( כ0008 מנויים ) המציע את 
המיטב מכל התיאטראות בארץ . לחאן כיום 0001 מינויים ובעונה הקרובה מקווים 
להכפיל את מספרם . תקציב התיאטרון לשנת הפעילות הקרובה 2 . 3 מיליון ש"ח . 
באמצע אפריל יצא תיאטרון החאן לבוכום בגרמניה המערבית עם ההצגה " חברה " 
מאת חנן פלד ובבימוי עמית גזית . " ה"שאושפילהאוס " של בוכוס יבוא לישראל 
באמצע יוני ויעלה כאן את " השחקנים " מאת איינר שלייף . " חברה " ו"נולדנו 
אשמים " הוזמנו גם לתיאטרון של המפסטד שיעלה בביקור גומלין בחאן , בפתיחת 
העונה , את אחת מהצגותיהם . ואי אפשר בלי הנקודה הרוסית : מנהלי התיאטרון 
הוזמנו למוסקווה , לסיור בתיאטרון " שליד שער ניקיטין " , על ידי מנהל 
התיאטרון , מרק רוזובסקי . 
