החלטתו של נשיא המדינה , חיים הרצוג , להעניק לשמעון פרס ארכה של 51 יום 
להרכבת הממשלה , הביאה אתמול לתגובות חריפות ונזעמות ביותר בליכוד . בין 
השאר , נשמעו קריאה להתפטרות הנשיא , וטענה כי הוא פועל משיקולים מפלגתיים 
צרים . בוטה ביותר בדבריו נגד נשיא המדינה היה חבר - הכנסת צחי הנגבי . 
לדבריו , מלמדת החלטת הנשיא על שיקול דעת של " עסקן פוליטי קטן " ולא 
על שיקול של אישיות ממלכתית מורמת מעם . " הנשיא הזדרז לזמן את פרס , 
ולתת לו ארכה , כאילו היה ניידת טיפול נמרץ , שמזרימה מנת חמצן מלאכותי 
לריאותיו של מי , שאיבד את כל האוויר . ההחלטה איננה מוצדקת מן הבחינה 
המשפטית ומן הבחינה הציבורית , שכן מר פרס איבד את הזכות לבקש ארכה , לאחר 
שהודיע כי עלה בידו להרכיב ממשלה , ולשם כך כונסה מליאת הכנסת , בפעם הראשונה 
בתולדותיה בעיצומה של פגרה בחול - המועד פסח , תוך התרעה של ימים ספורים 
והזעקת ח"כים רבים משליחויות ממלכתיות בחו"ל . " החלטת הנשיא עלולה לפגוע 
במוסד האחרון , שעוד נותר מחוסר כתמים במערכת הדמוקרטית בישראל : מוסד 
הנשיאות . הנשיא , שקרע באופן דרמטי את החלטת האו"ם בדבר הגדרת הציונות 
כגזענות , מוטב לו שיקרע לגזרים את פנקס החבר שלו במפלגת העבודה , לפחות 
כל עוד הוא מכהן כנשיא מדינת ישראל " , אמר הנגבי . ח"ך יעקב שמאי קרא לנשיא 
להתפטר , וטען כי החלטתו היא פוליטית וחסרת - תקדים . " החלטתו החפוזה 
של הנשיא הרצוג נובעת במישרין מזהותו הפוליטי של מר הרצוג , שכיהן בעבר 
כח"ך מטעם המערך . ייתכן , שמר הרצוג מכין לעצמו נחיתה נוחה בחיק מפלגתו , 
שאליה הוא מתכוון לשוב בתום כהונתו " , אמר שמאי . יו"ר סיעת הליכוד , 
ח"ך שרה דורון , טענה כי הנשיא טעה בהחלטתו , לאחר המחזה המשפיל של כשלונו 
של פרס להרכיב ממשלה . " מן ההיגיון היה להטיל את מלאכת הרכבת הממשלה על 
שמיר , שלו סבירות גבוהה יותר לכונן ממשלה " , אמרה . קפידבינבלשכת ראש 
הממשלה העדיפו אמש , שלא להגיב רשמית על החלטת הנשיא , אך מקורבי שמיר 
הביעו אכזבה עמוקה מהחלטתו של הנשיא , ומעצם העובדה ש " הנשיא אפילו לא 
טרח לקיים התייעצויות , לפני שפרסם את החלטתו " . בליכוד אמרו , כי כמה 
שרים ניסו לפנות לנשיא לפני החלטתו , אך לשכתו סירבה להזמינם . לעומת זאת , 
הדגישו בליכוד , קיבל הנשיא משלחת מטעם אגודת - ישראל . ח"ך אריאל שרון 
אמר אמש , כי כאבה לו העובדה , שמשימת הרכבת הממשלה לא הוטלה על שמיר . 
" ברור לחלוטין , כי פרס נכשל . פרס הודיע על הקמת ממשלה , ולא היתה 
לו ממשלה . לשמיר יש אפשרות להקים ממשלה . לו היתה ניתנת ההזדמנות לשמיר , 
אזי תוך ימים ספורים היה מקים ממשלה יהודית וציונית " , אמר שרון . ח"ך 
רפאל איתן מצומת אמר , כי תנועתו מצטערת על החלטת נשיא המדינה להעניק לפרס 
ארכה של 51 יום . " לאחר כישלונו הפומבי היום בכנסת , קשה להבין מדוע 
יש להעניק לח"ך פרס זמן נוסף , שאותו ינצל ודאי להמשיך בניסיונות הבלתי - 
מכובדים , כפי עשה במשך 12 הימים , שכבר קיבל וניצל " . יו"ר תנועת התחייה , 
פרוף יובל נאמן , אמר כי החלטת הנשיא לחדש את המנדט לפרס היא מכה אנושה 
נוספת לדמוקרטיה הישראלית . " מוזר , שרק מיושב - ראש הכנסת , איש הליכוד , 
נדרשת ממלכתיות , שעה שהנשיא , איש המערך , מרשה לעצמו לפעול כאיש מפלגה 
במשכן נשיאי ישראל " . במפלגת העבודה הגיבו בחריפות רבה על הודעות הגינוי 
כלפי נשיא המדינה . מזכ"ל המפלגה , ח"ך מיכה חריש , פרסם הודעה , שבה 
אמר כי ההתקפה שלוחת - הרסן של הליכוד על החלטת הנשיא היא פגיעה חמורה במוסד 
הנשיאות וביסודות הדמוקרטיה הישראלית . " הליכוד ניסה במשך שלושת השבועות 
האחרונים לחבל במאמצי פרס להקים ממשלה בדרכים לא - ציבוריות ולא - אתיות . 
עתה הוא מנסה להפנות אצבע מאשימה לכתובת הלא - נכונה " , אמר חריש . קפידבינהנשיא 
נענה אתמול לבקשתו של פרס , והעניק לו ארכה של 51 ימים להרכבת הממשלה החדשה , 
לאחר שהגיע לידיו מכתב , בחתימת ידו של ח"ך מנחם פרוש , שהתחייב כי כל 
חמשת הח"כים של אגודת - ישראל תומכים בממשלה בראשות פרס . הנשיא היה מודע 
לכך , שגורמים בליכוד יתקפוהו , אם יעניק לפרס ארכה להרכבת הממשלה . לכן , 
בעזרת היועצת המשפטית של לשכת הנשיא , עו"ד אביבה גיתאי , ערך בדיקה יסודית , 
שממנה עלה , כי לא היה תקדים לכך , שנשיא המדינה לא העניק למועמד להרכבת 
ממשלה ארכה של כמה ימים . כך נהג הנשיא הרצוג , גם כשביקש ממנו יצחק שמיר 
ארכה ב8891 אז העמיד לרשותו 12 ימים נוספים , כקבוע בחוק . הנשיא התלבט 
לגבי מספר ימי הארכה , שיעניק לפרס . תיאורטית , רשאי היה להעמיד לרשותו 
עוד 12 ימים , כפי שקובע חוק יסוד : הממשלה : " הנשיא רשאי להאריך תקופה 
זו בתקופות נוספות , ובלבד שלא יעלו יחד על 12 יום " . משום שהוא רואה חשיבות 
בהקמת ממשלה חדשה בהקדם האפשרי ומפאת חוסר הנחת , שהוא חש מכך , שממשלת 
המעבר ממשיכה לכהן שבועות ארוכים , החליט הנשיא להקצות לפרס 51 ימים בלבד , 
בהביאו בחשבון , שבשל החג יעמדו לרשותו למעשה 8 ימים נטו . בתום פגישתו 
עם פרס , שנמשכה כמחצית השעה , פרסם הנשיא הודעה , שבה אמר : " לפני 
שעה קלה פנה אלי ח"ך שמעון פרס , וביקשני , לאור הנסיבות שנוצרו בשעות 
האחרונות , להאריך את התקופה , העומדת לרשותו לצורך הרכבת ממשלה חדשה , 
ב51 ימים . בהתחשב בכל התקדימים , שהיו עד כה , ולפיהם תמיד הועמדה לח"ך , 
שעליו הוטל התפקיד להרכיב ממשלה , הארכת התקופה , אם ביקש זאת בנסיבות 
הנוכחיות , החלטתי להיענות לבקשתו ולהאריך את התקופה הנתונה לו ב51 ימים " . 
הנשיא הדגיש בהודעתו , כי האירועים המלווים אותנו בימים אלה מעוררים שאלות 
נוקבות ביחס לשיטת הממשל והתרבות הפוליטית שלנו , וכי בבוא היום יהיה עלינו 
לתת את דעתנו לכך . גם בעת ההתייעצויות לקראת הרכבת הממשלה הביע הנשיא את 
תמיכתו בשינוי שיטת הבחירות . 
