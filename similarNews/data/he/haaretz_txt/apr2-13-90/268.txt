התפתחות מפתיעה בחקירה בפרשיות שבהן מעורב המשנה לנציב מס הכנסה , אברהם 
צרפתי . חוקרי היחידה הארצית לחקירות פשעים עצרו שלשום בערב , לאחר חקירה 
ממושכת , את היועץ המשפטי של מחלקת החקירות של מס הכנסה עו"ד און ניימן 
ואיש עסקים ממרכז הארץ . איש העסקים הוא זה שסייע בשעתו למס הכנסה לחשוף 
חשדות לפיהן מנהלי חברת הפניקס בראשות יוסף חכמי העלימו כספים בסכום של מיליוני 
דולארים מחברת הברוקרים ף . י . ט שהם היו שותפים בה . עו"ד ניימן ואיש 
העסקים הם בין האנשים המרכזיים שהתלוננו במשטרה נגד צרפתי . הם העבירו לה 
מידע רב על פעילותו של צרפתי ועל חשדות לחריגות חמורות בתפקוד מס הכנסה , 
ובביצוע עבירות על ידי צרפתי ואחרים . כתוצאה מהמידע שהעבירו השניים התפתחה 
בחודשים האחרונים החקירה המשטרתית כנגד צרפתי , שבסיומה המליצו חוקרי המשטרה 
להעמיד את צרפתי לדין פלילי בעבירה של הפרת אמונים בשורה של פרשיות . בשלב 
זה נראה כי להתפתחות החדשה לא תהיה השפעה על חומר הראיות והחשדות של חוקרי 
המשטרה כנגד צרפתי . החקירה כנגד עו"ד ניימן ואיש העסקים הסתעפה מחקירת פרשת 
צרפתי . ככל הידוע במהלך החקירה הזאת עלו אצל חוקרי המשטרה חשדות נגד עו"ד 
ניימן , שהוא יריבו של צרפתי , ונגד איש העסקים , על רקע הקשרים ויחסי 
הגומלין בין עו"ד ניימן לאיש העסקים ופעולות שעשו השנייים במסגרת מאבקם בצרפתי . 
השניים נעזרו בחוקר פרטי ידוע איש משטרה לשעבר כדי לחשוף פרשיות שחיתות 
במס הכנסה ולהשיג מידע מפליל על צרפתי . החוקר הפרטי אף סייע לשניים באבטחה 
גלויה וסמויה לנוכח איומים והטרדות כלפיהם וחששם מפגיעה בהם ובמשפחותיהם 
על ידי גורמים שפעילותם נחשפה על ידם , ומידע עליה הועבר למשטרה . היום 
תחליט המשטרה אם לשחרר את השניים בערבות . בשלב זה עדיין לא ברור אם יש ממש 
בחשדות נגד עו"ד ניימן ואיש העסקים והתמונה תתבהר כנראה רק בימים הקרובים 
בעקבות . המעצר של ניימן ושל איש העסקים עורר תדהמה בקרב גורמים המעורים 
בפרשת צרפתי . אותם גורמים טענו אתמול שהמשטרה למעשה ניצלה את השניים להכנת 
תיק נגד צרפתי והעובדה שעכשיו היא פועלת נגדם תרתיע בעתיד אנשים מלמסור מידע 
למשטרה ולהיות מעורבים בחקירות נגד אישים בכירים מסוגו של צרפתי . בעבר , 
בעקבות המידע שמסר איש העסקים נגד מנהלי הפניקס הוחל בהליך אזרחי לגבות 
מהם כספים . עו"ד ניימן לחץ לפתוח בחקירה פלילית במקביל להליך האזרחי . 
הוא טען אז בפני גורמים שונים , שצרפתי הממונה עליו אינו שש לקדם את החקירה 
הפלילית . בעקבות לחצו של ניימן על הפרקליטות לחצה גם היא על מס הכנסה והחקירה 
הושלמה . תיק החקירה מצוי כיום בפרקליטות לקראת הגשת כתב אישום . צרפתי 
טען כי ניימן מגזים בלחציו בעניין החקירה ללא כל סיבה וכי כנראה יש לו אינטרס 
אישי בחקירה נגד אנשי הפניקס . צרפתי החל לחשוד בקשרים שבין ניימן לבין 
איש העסקים שמסר את המידע . האיש הביא תיק ראיות ומסמכים שאיששו את החשדות 
הפליליים . הוא יצר את הקשר עם ניימן מפני שהכיר אותו וסמך עליו , וביקש 
לשמור את זהותו בסוד . כמקובל במקרים דומים אחרים נחתם עם מקור המידע הסכם , 
על ידי אנשי מס הכנסה ובהם ניימן , והחוקר אורי לוי שעבד עם ניימן . בהסכם 
עם המקור הוא זוהה בכינוי בלבד , ואף לצרפתי לא נמסרה זהותו . ניימן טען 
שצרפתי ידע את כל פרטי ההסכם עם המודיע ואישר אותם וכן את דרכי הפעולה בנושא . 
( מודיע המצליח להביא לגביית כספים ממעלימי מס מקבל אחוז מהכסף מהכסף שנגבה 
על - ידי מס הכנסה ) . קפידבינבשלב זה החל צרפתי לחשוד שניימן שותף עם המקור 
ומבקש להתחלק איתו בכסף שיקבל ממס הכנסה הנאמד במאות אלפי שקלים , ולכן 
יש לו אינטרס אישי ברור בפרשת הפניקס . צרפתי גם טען שלא אישר את ההסכם 
עם המקור וחשד שניימן קשור להאזנות סתר לטלפונים שלו . המאבק בין צרפתי 
לניימן התחמם באותה תקופה , כאשר כל צד ניסה להשיג יותר מידע על הצד השני . 
לפי המידע שבידי המשטרה , רתם צרפתי לעזרתו את ידידו עו"ד דרוקר וחוקרים 
פרטיים שעקבו אחרי ניימן וידידו . בשלב זה ניסה דרוקר , לפי חשד המשטרה 
בעצתו של צרפתי להפעיל את חוקר המס הבכיר אורי לוי כדי לאסוף מידע מפליל 
על ניימן . דרוקר ניהל שיחות רבות עם לוי ואף שיכנע אותו , לפי חשד המשטרה , 
בפיתויים , תוך הצעת שוחד וטובות הנאה להקליט את ניימן בניסיון להוציא 
ממנו הודאות בנושאים שונים . ככל הידוע למשטרה אכן ניסה לוי למשוך את נייימן 
בלשון בשיחות כביכול חבריות איתו , אך ניימן לא דיבר על דבר שיכול היה להחשיד 
אותו . 
