מועצת המנהלים של התיאטרון העירוני חיפה החליטה למנות את עודד קוטלר לתפקיד 
המנהל הכללי והאמנותי של התיאטרון , לתקופה של שלוש שנים , מ1 בספטמבר . 
קוטלר משמש מנהל אמנותי של פסטיבל ישראל . הוא היה המנהל האמנותי ואחר כך 
המנהל הכללי של תיאטרון חיפה , מאמצע שנות ה07 ועד תחילת שנות ה08 . מאז 
פרישתו של טופאנו מתפקידו מתפקד תיאטרון חיפה ללא מנהל אמנותי . אלי מלכא 
מונה למנכ"ל התיאטרון לפני כשנתיים , עם פרישתו של נועם סמל , בתיאום עם 
גילברטו טופאנו . בתוך תקופה זו נבחרה גם הנהלה ציבורית חדשה לתיאטרון , 
ללא השתתפות נציגי מפלגות ממועצת העיר ועל טהרת אנשי ציבור . הוועדה נפגשה 
עם כמה מועמדים , והמליצה על עודד קוטלר לתפקיד המנהל האמנותי . אחד מתנאיו 
של קוטלר לקבלת התפקיד היה מינויו גם למנהל כללי , ותנאי זה התקבל . תנאי 
העסקתו הסופיים של קוטלר יסוכמו בינו לבין ועדות הכספים וכוח האדם של התיאטרון . 
מועצת המנהלים של תיאטרון חיפה הביעה את הערכתה לעבודתו של מנכ"ל התיאטרון 
הנוכחי , אלי מלכא , והציעה לו להמשיך את עבודתו בתיאטרון לצדו של קוטלר , 
כמנהל אדמיניסטרטיווי ומנהל כספים , אולם אין להניח שיקבל אותה . תיאטרון 
חיפה הוא היחיד מבין תיאטרוני ישראל שאין לו כרגע גרעון שמכביד על תפעולו . 
קוטלר מביים עתה את ההצגה " אדי קינג " בתיאטרון חיפה . הכללת ההצגה הזו , 
בבימויו , בתכניות פסטיבל ישראל , החריפה את המחלוקות בין קוטלר לבין 
מנכ"ל הפסטיבל , ישי עמרמי . קוטלר הכליל את ההצגה ללא אישור ההנהלה , 
שמתנגדת לכך שקוטלר יביים במקביל לתפקידו כמנהל . זו היתה הסיבה לכך שהוחלט , 
לא רשמית , כי יסיים את תפקידו אחרי הפסטיבל הקרוב . 
