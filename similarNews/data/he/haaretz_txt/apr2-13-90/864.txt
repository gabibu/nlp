טוניס ( ע"ר ) . בולגריה הודיעה לליגה הערבית על כוונתה לחדש בקרוב את 
קשריה הדיפלומטיים עם ישראל על כך הודיע שגריר בולגריה בטוניס . השגריר , 
קריסטו יורדאנוב מארקוב , פירסם הכרזה זו לאחר שנפגש בטוניס עם מזכ"ל הליגה , 
שאדלי קליבי . בשיחה עם עיתונאים אמר שגריר בולגריה בטוניס , כי חידוש 
הקשרים עם ישראל " לא ישנה במאומה את קשרי הידידות בין בולגריה והעם הפלשתינאי . 
להיפך , הדבר יעזור לעניין הפלשתינאי " . ראש אש"ף , יאסר ערפאת , אמר 
בסוף השבוע לעיתונאים עמם נפגש במרוקו , כי השינויים שחלו במזרח - אירופה 
יסייעו בסופו של דבר לעניין הפלשתינאי , אם כי בטווח הקרוב תפיק ישראל תועלת 
מן ההכרה הדיפלומטית המוגברת בה . " ההמונים בארצות אלה הפגינו תוך השמעת 
סיסמאות משלנו " , ציין ערפאת . " בטווח הארוך זה משרת את האינטרס שלנו , 
שכן העם הבא שיזכה בדמוקרטיה ובחירות יהיה העם הפלשתינאי " . 
