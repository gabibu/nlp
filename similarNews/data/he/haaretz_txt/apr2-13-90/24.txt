תוכנית אב לפיתוח רכבות הפרברים הוצגה לאחרונה בפני שר התחבורה , משה קצב . 
התוכנית הוזמנה על ידי משרד התחבורה מחברת התכנון הצרפתית " סופרטו " 
המתמחה בתכנון תעבורתי . במישור הארצי מומלץ להוסיף 87 קילומטרים מסילות 
ברזל לרשת הקיימת ובנוסף , להפוך 903 קילומטרים למסילות כפולות . בגוש 
דן יופעלו ארבעה קווים : קו פתח תקוה - תל אביב . קו נתב"ג - תל אביב , 
קו רעננה כפר סבא - תל אביב . וקו ראשון לציון - חולון - בת ים - תל אביב . 
על פי ההמלצה , יופעלו בקווים אלו קרנועים חשמליים בעלי ארבעה קרונות . 
מהירותה המרבית של של הרכבת 051 קמ"ש עם כושר האצה והאטה גבוה החיוני לנסיעות 
למרחקים קצרים . יתרון נוסף : מיעוט זיהום אוויר ורעש . הנסיעה מחולון 
לבת ים תארך עד עשר דקות והמשך הנסיעה לתל אביב כעשר דקות נוספות . מימוש 
תוכנית זו יצעיד את ישראל צעד גדול קדימה בפתרון בעיות תחבורה וניידות , 
בהוזלת עלות הנסיעה , בהפחתת הזיהום והרעש , ובהגברת נוחות נסיעה והחסכון 
בזמן יקר . בארצות הברית ואירופה רכבת הפרברים היא הבסיס התחבורתי הראשון 
במעלה . מי שביקר בלונדון או בניו יורק , ודאי הבחין בעובדה שלמערכת רכבות 
הפרברים אין כל תחליף . כאשר שבתה מערכת הרכבות הבריטית ליום אחד , הוכרז 
יום שבתון בלונדון מאות אלפי עובדים לא יכלו להגיע לעבודתם . כבישי לונדון 
הפכו תוך דקות ספורות לפקק אחד איום . חיי המסחר והתיירות נפגעו קשות ואורח 
החיים השתבש לחלוטין . רכבת הפרברים היא מרכיב חיוני בתשתית של כל עיר מודרנית , 
ולה חשיבות רבה באפשרויות המגורים ופיזור האוכלוסיה הרחק ממרכזי הערים אל 
הפרברים . על פי המודל האמריקני , עולה איכות החיים , פוחתים הצפיפות , 
הרעש והזיהום , ועם זאת אפשר להגיע בזול ומהר למקום העבודה . 
