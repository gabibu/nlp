( ע ) . זרועות הביטחון ומחלק המיעוטים של משטרת ירושלים , חשפו לאחרונה 
התארגנות חולייה , המשתייכת לארגון הפתח . חברי החוליה חשודים , כי ביצעו 
מאז סוף 8891 כ51 פיגועים חמורים , ביניהם הנחת מטעני חבלה ופגיעה בחשודים 
בשיתוף פעולה באזור ירושלים . עד כה נעצרו שמונה חשודים , כולם תושבי אזור 
מזרח ירושלים והכפרים שסביבה . בין היתר , חשודים חברי החוליה , כי הניחו 
מטען חבלה ממולכד בשעון המים של הישוב קידר שבנפת יהודה , ב32 בפברואר השנה , 
ואשר גרם לפציעתו של רכז הביטחון של הישוב , בעת שטיפל בשעון המים . חברי 
החוליה חשודים גם בהנחת מטען חבלה שהוטמן בקופסאות צבע ב91 באפריל 9891 , 
ערב פסח שנה שעברה , ליד קפה נאוה במרכז ירושלים . הם גם חשודים בדקירתו 
למוות בסכין , של חשוד בשיתוף פעולה בכפר סוואחרה שרקייה , ב81 במארס 0991 , 
וכן במילכוד של מחסום אבנים בדרך לישוב קידר , ב03 בדצמבר 9891 . במהלך 
פינויו של מחסום האבנים על ידי תושב מקומי , התפוצץ המטען והוא נפצע . לחברי 
החוליה , מיוחסים גם הנחת מטעני חבלה נגד סיורי משמר הגבול באזור גאבל מוקאבר 
ובכלל זה יידוי מטען מאולתר על חיילים , ליד מסעדת משכנות הרועים ב42 במארס 
9891 . במהלך חקירתם , נתפסו אמצעי לחימה רבים שהוסתרו בכפר סוואחרה . 
בין היתר , נמצאו במיסתור אקדח , תת - מקלע עוזי , מקלע מסוג בראונינג , 
רימון יד , 3 מטעני חבלה מאולתרים ומוכנים להפעלה וכמות גדולה של חומר 
נפץ . בחוליה היו 7 חברים שלושה מהכפר גבל מוכאבר ו4 מסוואחרה שבאיזור דרום 
ירושלים . החשודים הם בגיל 22 - 03 . שניים מן החשודים הם מחמוד ואיברהים 
משעל , שני אחיו של הווטרינר וד"ר אחמד משעל , שנהרג בעת שניסה להפעיל 
מכונית תופת במרכז ירושלים לפני כשנתיים . השניים נעצרו לפני שבוע , וכאשר 
הגיעו כוחות המשטרה לבתיהם ולביתו של חשוד נוסף בסוואחרה , פוצצו השוטרים 
את דלתות הבתים ופרצו פנימה . הדבר נעשה , כדי למנוע מן החשודים כל אפשרות 
להימלט או להשתמש בנשק חם , שבדיעבד התברר כי היה ברשותם . משתף הפעולה , 
שהחולייה חשודה ברציחתו , הוא איברהים סוואן , שאחיו נשפט לאחרונה בלונדון , 
על מעורבותו ברצח צייר הקריקטורות הבריטי עלי נאגי . את האחריות לרצח נטלו 
אנשי כוח 71 . במשפטו טען אז האח , כי הוא היה חבר במוסד הישראלי , ואחיו , 
תושב הכפר סוואחרה שארקיה , הוא זה שגייסו . זהו כנראה גם הרקע לרצח האח . 
גורמים בטחוניים מסרו ל"הארץ " , כי חשיפת חוליית הפתח תגרום לסדרת מעצרים 
נוספים , כנראה בקרב תושבי השטחים . לדבריהם , הופעלה החולייה בידי מפקדת 
הפתח . אנשי המשטרה ושירות הבטחון הכללי שעבדו בשיתוף פעולה עד מעצרם של 
חברי החוליה זכו לשבחים מצד גורמים המופקדים על המערכת . 
