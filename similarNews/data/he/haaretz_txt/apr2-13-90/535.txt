( ע ) . היריד הבין - לאומי השלישי ליודאיקה , בו מוצגים אלפי פריטי 
אמנות , היסטוריה ומסורת , בשווי של יותר מעשרה מיליון דולר , נפתח אתמול 
בבנייני האומה בירושלים , ויימשך חמישה ימים . ראשון המבקרים ביריד היה 
טדי קולק , ראש עיריית ירושלים , שהדגיש בברכתו , כי ירושלים הולכת ותופסת 
מקום מרכזי עולמי של אוצרות היודאיקה על דורותיה , עם חוקרים , היסטוריונים , 
אמנים וסוחרים . ביריד מציגים יותר מ002 אמנים ואספנים , פריטי יודאיקה , 
הכוללים תשמישי קדושה , מגילות עתיקות וספרים נדירים , מפות וחפצי אמנות 
צרופה . לראשונה משתתף ביריד בירושלים , לצד מוזיאון ישראל , גם המוזיאון 
היהודי מפרנקפורט , המציג סידרת ספרי יודאיקה יקרים מחנות הספרים המיוחדת 
ובעלת המוניטין שלו . הפריט היקר ביותר ביריד הוא " הגדה של פסח " מווינה , 
משנת 6471 , שתעמוד למכירה פומבית , לאחר היריד , על ידי חברת סותבי 
וערכה נאמד בכרבע מיליון דולר . בין 052 המוצגים מטעם סותבי שיוצעו למכירה 
פומבית גם ספר תורה עתיק , הכולל את תרגומו לערבית של סעדיה גאון , על 
יד תרגום אונקלוס המסורתי . לפי המשוער , יצא ספר תורה זה לאור במאה ה51 
בתימן , וערכו נאמד בכ051 אלף דולר . ערכם המקיף של כל המוצגים שיוצעו 
למכירה הפומבית , מגיע לכשני מיליון דולר , והמכירה תתקיים ב81 באפריל , 
במלון הילטון בתל אביב . תלמידי המחלקות לקרמיקה וצורפות של " בצלאל " 
מציגים במסגרת היריד עיצובים ועבודות ביודאיקה , בתערוכה מיוחדת . כן יתקיים 
במוזיאון ישראל במהלך היריד , יום עיון מיוחד בענייני יודאיקה על הנושא 
" פאקסמיליה של כתבי יד עבריים " , בהשתתפות נציגי הוצאות לאור ואומנים . 
