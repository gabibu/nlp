מצבו של אורי מלמיליאן משתפר והולך , אך הכוכב התל אביבי לא ישחק השבת 
כמו גם החלוץ הזר אלחנדרו קניג אשר יחזור לאימונים רק בשבוע הבא . בקרב 
השחקנים התל אביבים הובע חשש מהעימות בקרית אליעזר נגד האלופה מכבי חיפה , 
בעקבות ההרכב שיחסר את משה מרכוס , אבי כהן , מלמיליאן וקניג ( פצועים ) 
, מוטי איוניר וחי קרייס ( צהובים ) . בשנים האחרונות נחל מכבי תל אביב 
את תבוסותיו הקשות ביותר במשחקי החוץ נגד מכבי חיפה ( 03 , 05 , 001 ) 
. אל הרכב הצהובים יחזרו אל - חי ומיקי כהן . לגבי המאמן לעונה הבאה לא 
חלה כל התפתחות מאחר שאמציה לבקוביץ חזר מחו " ל רק אתמול לפנות ערב . 
און דהרי נפצע שלשום במשחק הגביע נגד הפועל בת ים וכנראה לא יוכל להשתתף 
במשחק החשוב של קבוצתו נגד בית"ר ירושלים שיהיה במגרש בני יהודה . מי שיחזור 
להרכב לאחר מחלה הוא יפתח הלוי , בקבוצה מדווח על מתח ודריכות ולכן יתכנסו 
השחקנים ביום שישי בבית מלון . בקבוצה מעודדים ממכירת הכרטיסים למפגש הכפול 
בפתח תקוה בו יארחו במשחק המוקדם את הפועל כפר סבא . אל האימונים חוזר רונן 
רוקמן אשר נפצע שלשום ולא התאמן . רונן חרזי חלוץ הקבוצה והנבחרת האולימפית 
אמור היה לחזור לפנות בוקר וישתתף היום באימון המסכם לפני המשחק המכריע בימק"א 
נגד הפועל ירושלים . בקבוצה צפויים שינויים בהרכב אותם ידעו השחקנים רק 
לפני המשחק . 
