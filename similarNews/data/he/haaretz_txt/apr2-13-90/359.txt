שדולת הנשים בישראל פנתה אתמול לפורום ראשי הערים לשינוי שיטת הבחירות , 
בדרישה שכל הצעה בהקשר לשינוי השיטה תיבחן בהשלכותיה על ייצוג הנשים במערכות 
הפוליטיות . במכתבים שנשלחו לראש עיריית תל - אביב שלמה להט , ראש עיריית 
הרצליה אלי לנדאו וראש עיריית רמת - גן צבי בר , שהם פעילי הפורום , טוענות 
נשות השדולה כי בבדיקות שנערכו בנושא שינוי שיטת הבחירות , ובמיוחד לגבי 
ההצעה שהתגבשה בוועדה המשותפת של הליכוד והמערך , הוברר כי ייצוג הנשים 
במערכת הפוליטית ייפגע . טענת הנשים מתבססת על ממצאי מחקרים שהתקיימו בחו"ל , 
לפיהם בשיטת הבחירות האישיות - אזוריות נדחקים הצדה המגזרים החלשים , ובכלל 
זה הנשים , שאין להן מקורות מימון וקשרים פנים - מפלגתיים וחוץ - מפלגתיים 
כדי לנהל מערכת בחירות . ועדת המומחיות של השדולה שבדקה את הנושא כללה את 
פרוף גליה גולן , פרוף אלה בלפר ופרוף יעל ישי , שלושתן ראשי חוג למדעי 
המדינה , באוניברסיטאות העברית , בר - אילן וחיפה , וכן פרוף נעמי חזן , 
מרצה למדעי המדינה באוניברסיטה העברית . הוועדה מצאה כי השיטה המוצעת מנציחה 
את העיקרון היחסי - כללי - ארצי ומצמצמת את השפעת הבוחר . השדולה מעדיפה 
שיטה אזורית - יחסית . נשות השדולה ביקשו אתמול פגישה עם כל ראשי המפלגות , 
כולל הדתיות , וכן עם נשיא המדינה . 
