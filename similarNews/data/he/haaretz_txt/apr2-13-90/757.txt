מנילה ( ע"ר ) . מורדים פיליפיניים לובשי מסכות שחררו ביום שבת בלילה 
את אחד ממפקדי המרד נגד אקינו , ליוטננט - קולונל ( סגן אלוף ) בילי ביביט . 
המורדים , כ02 במספר , פרצו לכלא כשהם יורים לכל עבר ופוצעים באופן קל 
את אחד השוטרים ואזרח שעבד במקום . " הם פעלו במהירות ובמיומנות , וידעו 
איזה תא בדיוק הם מחפשים . זה היה כמו בסרט " , סיפר אחד האסירים . אחד 
המורדים שבר את המנעול בתאו של הקולונל , וצעק לו " קדימה " . נראה כי 
הקולונל כבר היה לבוש בשעת הפריצה . יחד עמו נמלטו גם ארבעה אסירים שהואשמו 
בפשעים לא פוליטיים . האסירים סיפרו כי בשעת הפריצה ניהלו הסוהרים מסיבה 
עליזה , וביביט תרם חלק מהכסף לקניית המשקאות . המסיבה נערכה לרגל יום הולדתו 
של סגן מנהל הכלא , למרות הכוננות שהוכרזה לאחרונה בעקבות החששות כי המורדים 
מתכוננים לנצל את חג הפסחא לשחרור חבריהם הכלואים . בשנתיים האחרון נמלטו 
ושוחררו מהכלא כחצי תריסר קצינים מורדים . ביביט היה אחד ממפקדי המרד נגד 
אקינו שפרץ בחודש דצמבר , ונעצר רק לאחר מצוד נרחב ברחבי מנילה . הוא הקצין 
השני ששוחרר בתוך חודש וחצי מכלאו בידי חבריו . הנשיאה אקינו הזועמת הורתה 
על מצוד נרחב . 
