בגז מדמיע פיזרה אתמול המשטרה כמאתיים פלשתינאים ואנשי דת יוונים - אורתודוקסים 
, ובראשם הפטריארך היווני דיודורוס הראשון , שהתאספו בבוקר מול הבניין 
ברובע הנוצרי בעיר העתיקה בירושלים שבתוכו השתכנו שלשום כמאה וחמישים יהודים . 
הבניין הגדול שברחוב שוק המוריסטן , שמכיל 27 דירות , נחכר על ידי עמותת 
עטרת כהנים מתושב ארמני , ששכר את המבנה מהפטריארכיה היוונית . לדברי אחיינו 
של הפטריארך , שייך הבניין לפטריארכיה מאז 3591 . במהלך הפיזור בגז מדמיע 
נפגעו הפטריארך בן ה07 ופייסל אל - חוסייני . הפטריארך הוחש לביתו וקיבל 
טיפול . מלבדו נפגעו ונפלו עוד שני בישופים . לדברי המשטרה , המפגינים 
יידו אבנים על השוטרים . עוד נמסר מהמשטרה וממג"ב שהם השתמשו בגז מדמיע 
לאחר שאחד הכמרים הסיר מקיר הבניין לוח עץ שעליו צויר מגן דוד , ושנקבע 
מעל צלב . אז התפזרו המפגינים בריצה והמשטרה עצרה ארבעה איש . במקום נכח 
צוות של הטלוויזיה היוונית ועיתונאי חו"ל רבים אחרים . במשך היום ביקרו במקום 
תומכים במשתכנים היהודים , ובהם חברי הכנסת אריאל שרון , גאולה כהן , 
צחי הנגבי וחנן פורת . שרון אמר שהוא מקווה שהיישוב היהודי בעיר העתיקה 
יגדל , וכי התיישבות יהודית שם לא תוסיף למתיחות . " כאשר יגדל היישוב 
היהודי , החיים ישובו למסלולם " , אמר . מפקד משטרת ירושלים , תת ניצב 
אריה ביבי , קיבל בשעות הצהריים לשיחה שני נציגים מן הכנסיה היוונית וביקש 
מהם לפעול להרגעת הרוחות . לדבריו , יש להמתין עד לפסיקת בית המשפט בעניין 
הבקשה שהגישה הפטריארכיה לפנות את המתיישבים מן המבנה . נציגי הכנסייה האורתודוקסית 
בירושלים פנו אתמול לבית - משפט השלום בבירה וביקשו להוציא צו לפנות את המשפחות 
היהודיות . במקביל הוגשה בקשה נגדית של ישיבת עטרת כהנים , שלא להיעתר 
לבקשת הפינוי . בית המשפט החל לדון בשתי הפניות . 
