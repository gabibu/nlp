בימים הקרובים יקבל משרד התחבורה החלטה בנוגע לייבוא מכוניות הונדה לישראל . 
מקור במשרד התחבורה מסר ל"הארץ " כי תוך ימים יוחלט כנראה לאשר את ייבוא 
המכוניות . לדבריו , עיכוב ההחלטה נבע מסיבות פוליטיות ואילו הגורמים המקצועיים 
במשרד התחבורה המליצו זה מכבר לאשר את הייבוא . משרד התחבורה קשר עד היום 
את אישור היבוא בהצגת הסכם עם חברת האם ביפאן . לטענת המשרד , הסכם כזה 
דרוש כדי להבטיח הספקת חלפים במידה שינותקו הקשרים בין יפאן לארה"ב . לדברי 
אותו מקור , טענה זו היא תירוץ בלבד . על פי אותו היגיון , יש לדרוש מיבואן 
פורד , למשל , הסכם נפרד עם חברת פורד באנגליה , גרמניה וספרד , משום 
שכל מכונית מורכבת מחלקים המיוצרים בכמה ארצות . לדברי המקור , משרד התחבורה 
יודע כי המפעל מחויב לספק חלפים למאות אלפי קונים בארה"ב . לכן גם רוכשי 
המכונית בישראל לא ייפגעו . יחיאל אמיתי , דובר משרד התחבורה , מסר עדיין 
לא נפלה כל החלטה . יעקב שחר מסוכנות מאיר למכוניות , סירב להתייחס לכל 
העניין . 
