וח זני צמחים היה מאז ומעולם עיסוקם של חוקרים סבלניים . הכלאת הזנים , 
ההמתנה לנביטה ולהתבגרות הצמח החדש עד שיצמיח פרחים ופירות , ארכו חודשים 
בצמחים חד - שנתיים , ולעתים אף כמה שנים בעצים . מדען שביקש לטפח זן 
חדש של אפרסק , למשל , נזקק לא רק להכלאה והפרייה מבוקרת של הפרחים , 
אלא גם להמתנה עד שנבט הזרע ועד שעבר העץ הצעיר את שלב הנעורים . רק לאחר 
שהתבגר העץ , פרח והניב פרי , אפשר היה לבחון את תוצאת ההכלאה ולהחליט 
אם אכן התקבלו התכונות הרצויות . כשהתפתחה החקלאות פותחו תהליכים , שקיצרו 
את השלב האחרון בתהליך האיטי . הרכבה של בדים , שנלקחו מעץ שמניב פרי טוב , 
על כנות עצים עמידים בעלי פרי באיכות גרועה , קיצרה במשהו את התהליך . 
אבל רק לפני כ21 שנים , כאשר פותחה הטכנולוגיה של תרבית הרקמה , אפשר היה 
להכין אלפי עצים מפיסת צמח שנחתכה מן העץ המבוקש . כעת נוטלים פיסה זעירה 
של הצמח ומגדלים אותה במעבדה על מצע מזון מתאים המכיל גם הורמונים צמחיים , 
הגורמים לפיסה לצמוח במהירות . את החומר שמתקבל מחלקים שוב ושוב , עד 
שמתקבלת מאסה מספקת . אז מניחים לאלפי הפיסות שהתקבלו להתפתח על מצע המזון . 
הם נהפכים לצמחים זעירים , כולם תאומים גנטיים של הצמח ממנו נלקחה הפיסה 
המקורית . תרבית הריקמה כשלעצמה לא קיצרה את שלבי ההכלאה וההמתנה לפריחה 
ולזרעים . היא קיצרה כאמור , את השלב האחרון בלבד , ואיפשרה להכין במהירות 
שתילים רבים של צמח בעל תכונות מבוקשות . התנאי הוא שצמח כזה פותח בטיפוח 
מקובל , או נמצא במקרה . קיצור נוסף לתהליך יצא בקרוב מהמעבדות ויעבור לשלב 
של שימוש מסחרי : הנדסה גנטית . זוהו החומרים המשפיעים על התרבות הצמחים 
ונעשה בהם שימוש , בעיקר ליצירת צמחים בעלי מערכת כפולה ( דיפלואידים ) 
או משולשת ( טריפלואידים ) של כרומוזומים . שילוב של יצירת מוטאציה מכוונת 
בתהליך כזה , ולאחר מכן ייצור אלפי שתילים במהירות , באמצעים של תרבית 
רקמה , הביא להתפשטות מהירה של זנים חדשים . החדרת חומר גנטי אל תא צמח 
נתקלת במחסום , שאינו קיים בתחומי ההנדסה הגנטית העוסקים בבקטריות או בתרביות 
רקמה של רקמות בעלי חיים . המחסום הוא דופן התא , דופן קשיחה , שאינה קיימת 
בבעלי חיים . אחת השיטות המקובלת היום יוצאת דופן , תרתי משמע . כדי להחדיר 
חומר גנטי זר אל תא צמח , יורים אותו מבעד לדופן התא . אין זו לשון דיבור 
בלבד , החומר נורה באמצעות תחמושת של רובה בקוטר " 22 . 0 ( טו - טו ) 
אל הרקמה המיועדת , חלקו חודר אל תאי המטרה ויוצר את המוטאציות המבוקשות . 
על אף שהשיטה נראית מורכבת ומסורבלת אין היא דורשת טכנולוגיה גבוהה , 
ובפרסומים מדעיים שונים הובע חשש שמא ינסו חובבים ליצור באמצעותה צמחים חדשים 
ללא אמצעי זהירות מספיקים ( המחייבים את מכוני המחקר העוסקים בכך ) . 
החובבים עלולים ליצור ולהפיץ צמחים שהשפעתם הסביבתית הרת אסון . 
