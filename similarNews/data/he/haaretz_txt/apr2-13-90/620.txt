פאריס ( מיוחד ל"הארץ " ) . הנשיא מיטראן " עמד בקשר טלפוני " עם שמעון 
פרס על רקע הפגישה המשולשת ערפאת - מיטראן - גימי קארטר שנערכה שלשום ב"אליזה " , 
על כך מסרו מקורות שהיו מצויים בפרטי המפגש עם ערפאת וההכנות לקראתו . ערפאת , 
שטרם צאתו אתמול מפאריס הביע בתשובה לשאלה " רצון לפגוש בשמעון פרס , 
אם אכן יהיה ראש ממשלה " , תיאר את שיחותיו בבירה הצרפתית , ובעיקר את שתי 
השיחות עם קארטר כ"מאורע היסטורי " . מקורות בארמון הנשיאות בפאריס , כמו 
גם אישים בפמלייתו של קארטר , תיארו את המפגש המשולש ואת המגעים שהתקיימו 
בשוליו כ"קונסטרוקטיביים בהחלט " . בניגוד למקובל בהזדמנויות מדיניות מסוג 
זה , נמנעו דובריו הרשמיים של מיטראן מפרסום הבהרות בדבר תוכנה של השיחה ; 
ואולם הם רמזו אמש לכך שמיעוט הפרשנויות הפומביות " מלמד על האופי המבטיח 
דווקא " של המפגש עצמו , שנועד " לעזור לכל המעורבים בסכסוך המזרח - תיכוני 
לצאת מן המבוי הסתום . . . המקורות סירבו להגיב על הידיעות , שמקורן בדיפלומטים 
ערביים בבירה הצרפתית , כאילו הביע ערפאת במהלך השיחה ב"אליזה " את ביטחונו 
בכך ש"בפעם הבאה אפגוש בארמון זה את שמעון פרס . . . " שגרירות ישראל 
בפאריס והנהגת הקהילה היהודית שבו ומתחו ביממה האחרונה ביקורת תקיפה על אירוח 
ערפאת בפאריס ; בהודעות תואר ערפאת כמכשול העיקרי על מסלול קידומם של מגעי 
השלום והובלטה ה"דו - פרצפופיות " בהצהרותיו של ראש אש"ף : " נוסח אחד 
במערב ונוסח שני בבגדאד , לצידו של סאדאם חוסיין . . . פירנצה ( מיוחד 
ל"הארץ " ) . אתמול בבוקר הגיע יאסר ערפאת לרומא בטיסה במטוס פרטי עיראקי 
מפאריס . הוא התקבל בארמון נשיאי איטליה על ידי פרנצסקו קוסיגה שהבטיח לו , 
כי איטליה " תעשה כל מה שתוכל " בששת חודשי הנשיאות האיטלקית של השוק 
המשותף המתחילים ב1 ביולי , לקידום תהליך השלום במזרח התיכון ולהכרה ב"זכויותיו 
הלגיטימיות של העם הפלשתינאי " . בשיחתם העלו קוסיגה וערפאת גם שאלות טכניות 
כמו הרכב המשלחת הפלשתינאית לשיחות השלום וסדר היום האפשרי של השיחות . 
בשיחה נכח גם שר החוץ דה - מיכאליס , שהצעתו על קיום ועידת שלום ים - תיכונית 
דוגמת ועידת הלסינקי , הופיעה אתמול בראיון מיוחד לגדול יומוני איטליה " רפובליקה " . 
ערפאת נפגש אתמול עם מרבית המנהיגים הפוליטיים האיטלקיים החשובים , בתוכם 
מזכירי מפלגת הרוב הדמו - נוצרית , מנהיגי המפלגה הקומוניסטית ( התומכים 
בוועידה בין - לאומית ) מזכיר המפלגה הסוציאליסטית שהביע אתמול את תקוותו , 
בדומה לראש הממשלה אנדראוטי , ששמעון פרס אומנם יצליח להקים את ממשלתו . 
ערפאת נפגש אחה"ץ גם עם שני יושבי ראש בפרלמנט האיטלקי ויו"ר הסנאט הרפובליקאי 
ספדוליני הידוע באהדתו לישראל . הוא הביע את תקוותו שפתרון הסכסוך הישראלי - 
פלשתינאי יביא להגדרה עצמית לעם הפלשתינאי , באמצעות בחירות חופשיות וכי 
לישראל יובטח ביטחונה . בערב נפגש ערפאת עם ראש הממשלה אנדראוטי שהזמין 
אותו לבקר ברומא וערפאת סעד על שולחנו עם רבים ממנהיגיה הבולטים של איטליה . 
בשיחותיו ברומא הביע ערפאת את דאגתו נוכח הגירת יהודים סובייטים שיתיישבו 
בהתנחלויות חדשות . לדבריו , " שנת 0991 תפתח את תהליך השלום או אחרת 
יתכן שהמצב יוליך למלחמה " . הוא הביע אופטימיות מסוימת על רקע המצב הבין - 
לאומי ועל רקע מאמצי פרס להקים ממשלה , אך פנה לאיטלקים בבקשה להפעיל לחץ 
במסגרת השוק , כדוגמת הלחץ שהופעל על דרום - אפריקה כדי לזרז את תהליך השלום . 
הבוקר יתקבל ערפאת על ידי האפיפיור יוחנן פאולוס השני בלשכתו בוואתיקן , 
ואחר כך יטוס במסוק לאסיזי שם יתקבל על ידי ראש מנזר מייסד כת הפרנציסקנים . 
באותו יום יבקר בעיר הסמוכה פרוזה עיר אוניברסיטאית ששימשה פעמים רבות מקום 
לימודיהם של פעילי הטרור הפלשתינאי . בעיר תיערך עצרת עם גדולה שאורגנה על 
ידי ארגונים איטלקיים פרו - פלשתינאים התומכים באינתיפאדה ומצפים להשתתפותם 
של לא פחות מעשרת אלפי איש . ביקור ערפאת נושא בסיכומו של דבר אופי ממלכתי , 
יש לו כיסוי נרחב בכל אמצעי התקשורת . 
