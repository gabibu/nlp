ואשינגטון ( ע"ץ ) . שלושה חברי קונגרס דמוקרטים בעלי השפעה קראו אתמול 
לממשל להשעות את הסיוע לזאיר , משום שלדעתם נשיא המדינה , מובוטו ססה 
סקו , מושחת ואיננו מכבד את זכויות האדם . " שום הצעת חוק שעליה אני אחתום , 
לא תכלול סכום כלשהו לנבל זה " , הכריז יו"ר תת - הוועדה להקצבות חוץ , 
דייוויד אוביי . אוביי זכה לתמיכת יושבי הראש של שתי ועדות - משנה אחרות 
לענייני אפריקה ואסיה , הווארד וולף וסטיפן סולארז , שניהם יהודים . " הגיע 
הזמן לשרוף את הגשרים עם טיפוס זה " , הכריז סולארז , הרואה במובוטו רודן 
שאפשר להשוותו למרקוס הפיליפיני או לצאושסקו הרומני . סולארז גם פירט את 
נכסיו של נשיא זאיר : הונו האישי , לפי האומדנים הנמוכים ביותר , מסתכם 
ב5 . 2 מיליון דולר הרוב כתוצאה ממעילות בתקציב המדינה . הוא הוסיף כי 
למובוטו גם ארמון מן המאה ה61 בספרד , ארמון של 23 חדרים בלוזאן , דירה 
בשווי של 000 , 057 דולר בפאריס , ואחוזות פאר בפורטוגל , איטליה ומספר 
מדינות של אפריקה . וולף המליץ , מצדו , להגיש רק סיוע הומניטרי , וזאת 
רק לארגונים פרטיים הפועלים בזאיר , משום שהסיוע הצבאי והכלכלי לממשלה מנציח 
לדבריו את השחיתות הממשלתית . הוא אמר כי פגיעות בזכויות האדם הן חזיון נפוץ 
בזאיר , ומסר פרטים בהסתמך על הדו"ח השנתי של משרד החוץ האמריקאי בעניין 
זכויות האדם ברחבי העולם . ממשל בוש ביקש לאשר לזאיר בשנת 1991 סיוע של 35 
מיליון דולר , מהם ארבעה מיליונים כסיוע כלכלי , 33 מיליון למטרות פיתוח 
ו61 מיליון כסיוע של מזון . 
