הליכוד השלים אתמול את מחטף המקומות הלא מאוישים שהותיר אחריו המערך במועצת 
המנהלים של חברת החשמל , ומינה שני חברים , המצטרפים לשבעת המינויים החדשים 
שביצע בשבוע שעבר . ראש הממשלה , יצחק שמיר , חתם על כתבי המינוי של אלקנה 
אפרתי מהליברלים , שהיה מנכ"ל מרכז הקבלנים , ושל מהנדס החשמל שלמה לוין , 
הנמנה על מקורבי השר מודעי . מקומו של אפרתי הועד בתחילה לרואה החשבון עמוס 
פרושן , גם הוא ממקורבי מודעי . אולם פרושן , השוהה בחו"ל , לא יוכל 
להשתתף בישיבה שבה ינסה מודעי להביא לבחירתו של מנכ"ל משרדו , יחזקאל הרמלך , 
לתפקיד יו"ר חברת החשמל . ההערכה היא שהליכוד יוכל להשיג את הרוב לבחירתו 
של הרמלך . במועצת המנהלים של חברת החשמל 12 חברים . שישה הם מינויים מובהקים 
של המערך ותשעה של הליכוד , ליתר דיוק של השר מודעי . 
