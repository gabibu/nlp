קונצרן טבע נענה לפניית איגוד הכירורגים ויממן השתלמות מתמחים בכירורגיה , 
כהכנה לבחינות ההתמחות שלב א . זהו פרויקט ראשון בישראל , שבו נרתמה התעשייה 
לעזרת מקצוע רפואי . לדברי יו"ר ועדת החינוך של איגוד הכירורגים , פרוף 
ראובן פפרמן , מטרת ההשתלמויות " לעזור למתמחים להכין עצמם לבחינות . 
נוכחנו שאחוזי ההצלחה בבחינות ההתמחות של כירורגים נמוכים , ולכן יש ליצור 
כלי , שיאפשר להגדיל את שיעור ההצלחה " . מחזור ההשתלמות הראשון , שבו ישתתפו 
חמישים מתמחים , יתחיל ביוני . זו השתלמות מרוכזת של יומיים - שלושה במדעי 
היסוד של מערכות הגוף , כמו לב , ריאות , פיזולוגיה של כליות , טראומה 
ונושאים נבחרים אחרים . אין כל קשר בין השתלמות זו להשתלמויות שנערכות לקראת 
שלב ב במסגרות שונות . קפתמונה1 , 51פ6יו"ר איגוד הכירורגים , פרוף אריה 
דורסט , אמר כי אין אחידות בהוראת המקצוע בבתי הספר לרפואה , וקורסי ההשתלמות 
יהיו סיכום החומר שנלמד במשך שלוש שנים . לדעתו , יש מקום לערוך השתלמויות 
נוספות גם לקראת מבחני שלב ב . איגוד הכירורגים מאגד בתוכו כמה חברות במקצועות 
שיש להם נגישות לכירורגיה , כמו חברה אורולוגית , פלסטיקה , כירורגיה 
כללית , כירורגיית לב ועוד . השתלמות שלב ב של ההתמחות תצטרך להעשות בכפוף 
למקצוע ההתמחות הנבחר . קפמאפרקהשבוע נחתם הסכם בין האקדמיה למדעים של הונגריה 
לבין האקדמיה הלאומית למדעים בישראל . זהו הסכם ראשון לשיתוף פעולה של האקדמיה 
ההונגרית עם מדינה מערבית . על ההסכם חתמו נשיא האקדמיה הלאומית למדעים , 
פרוף יהושע יורטנר ועמיתו ההונגרי , פרוף איואן ברנד . קפתמונה1 , 51פ6נשיא 
האקדמיה הלאומית למדעים , פרוף יהושע יורטנר , מסר כי ההסכם יקיף את תחומי 
מדעי הטבע , מדעים מדוייקים , מדעי המחשב ומדעי הרוח והחברה . על פי ההסכם 
תקיים האקדמיה הישראלית ביחד עם האקדמיה ההונגרית כינוסים מדעיים משותפים , 
יוחל בתהליך חילופי חוקרים מהשורה הראשונה בשתי המדינות , יערכו פרויקטים 
ומחקרים משותפים , יוחלף ידע מדעי ויווצרו דפוסים לשיתוף פעולה ישיר בין 
מוסדות ההשכלה הגבוהה והמחקר של שתי המדינות . 
