סוריה החזירה אתמול שני נערים דרוזים מרמת הגולן , אשר הצליחו יום קודם 
לכן לחצות את גדר הגבול בין ישראל וסוריה בגולן ולחדור לסוריה . ביום ראשון 
הבחינו חיילי צה"ל בעקבות משני צדי גדר הגבול בין ישראל וסוריה . תחילה 
היה חשד כי מדובר במחבלים או במבריחים שהצליחו לחדור לשטח ישראל . האזור 
כולו נסגר מיד ובמקום נפתחו סריקות וחיפושים . רק מאוחר יותר התברר כי מדובר 
בעקבות שהובילו משטח ישראל לשטח סוריה . העניין התברר אתמול כאשר שלטונות 
סוריה החזירו דרך מעבר הגבול בקוניטרה את שני הנערים הדרוזים , אשר נתפסו 
בשטח סוריה על ידי חיילים סורים . זרועות הביטחון חוקרים עתה כיצד הצליחו 
השניים לחצות את גדר הגבול . 
