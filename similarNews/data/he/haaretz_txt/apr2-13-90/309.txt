עוד לפני ועידת הפסגה של ראשי מדינות אמריקה הלטינית בתחילת חודש זה וחידוש 
אפשרי של המשא ומתן בסלוודור , נולדה " רפובליקה שוויונית " . היא הוכרזה 
עם הקמתה של העיר סגונדו - מונטס , ב52 במארס , בלב לבו של אזור שברובו 
הגדול נמצא כבר שנים אחדות בשליטת הגרילה השמאלית בסלוודור . 004 , 8 הסלוודורים 
ממחוז מורזן שנמלטו מפני המלחמה מאז 1891 ומצאו מקלט בהונדורס , חוזרים 
הביתה כדי " להפוך את האוטופיה למציאות , על - ידי הקמת חברה בה הסולידריות 
תתפוס את מקומו של האגואיזם " . " זה לא יהיה קל " , אומרים הפליטים לשעבר , 
" כיוון שאנחנו לא יכולים יותר לסמוך על סיוע בין - לאומי באותו היקף שקיבלנו 
כאשר חיינו במחנה קולומונקגואה בהונדורס . אנחנו נצטרך ללמוד את חוקי השוק 
כדי לפתח מסחר עם העולם החיצון " . סגונדו - מונטס היא כבר עכשיו העיר השנייה 
בגודלה במורזן , אבל תנאי החיים בעיר גרועים אפילו יותר מהתנאים ששררו במחנה 
קולומונקגואה . לנוכח עונת הגשמים המתחילה במאי , נאלצו התושבים להקים 
יחידות דיור זמניות מבמבוק ומקרשים שיריעת פלסטיק משמשת להן כגג . בתים 
של ממש יוקמו מאוחר יותר . החזרה הביתה כבר נדחתה כמה וכמה פעמים . בנובמבר 
היו לממשלת הימין של אלפרדו כריסטיאני עניינים חשובים יותר לעסוק בהם , 
שכן המשטר ניצב אז מול המתקפה הגדולה ביותר שנערכה אי פעם על ידי " החזית 
לשיחרור לאומי על שם פרבונדו מרטי " ( אף - אם - אל - אן ) . יתר על 
כן , השלטונות לא ראו בעין יפה את שובם ההמוני של פליטים העשויים לשמש בסיס 
חברתי לגרילה , עימה קשרו קשרים אמיצים במשך 01 שנות המלחמה , כולל בתקופת 
שהותם במחנות בהונדורס . " הצבא האשים אותנו שאנחנו אנשי גרילה " , מספר 
חוזה סורטו , " והוא הרג אנשים רבים בכפרים בחלק הזה של מורזן " . כולם 
יכולים לספר סיפורים מבעיתים , אבל כולם רצו לחזור הביתה . השבים יודעים 
עם זאת , שהמלחמה לא הסתיימה , גם אם גוברים הדיבורים על שיחות שלום . 
כל הנואמים בטכס חנוכת סגונדו - מונטס הדגישו את הצורך לכונן שלום , כדי 
לאפשר את פיתוחה הכלכלי של סלוודור . מושל מורזן זכה למחיאות כפיים כאשר 
אמר : " אין לא מנצח ולא מנוצח במלחמה הזו " , ומסר איחולי הצלחה ליישוב . 
" במסגרת כלכלת השוק החופשי , כמובן " . לפי שעה הסיוע הבין - לאומי יאפשר 
לרכך את המחסור , ויעניק אפילו לחוזרים יתרון כלשהו על פני תושבי שאר הכפרים 
במורזן . המשמעת המחמירה , שיש לה גם מרכיבים לא סימפטיים , לימדה את 
הפליטים לשעבר להעמיד את האינטרס הקולקטיווי מעל לאינטרס האישי שלהם . חואקין 
רמוס אומר : " קודם כל אחד עבד למען עצמו וכולנו חיינו רע . היום , הודות 
להכשרה המקצועית שקיבלנו במחנה , אנחנו עובדים עבור כולם והמצב השתפר " . 
כמה חודשים לפני שנרצח הביע הכומר הישועי סגונדו מונטס את הערצתו לפליטי 
קולומונקגואה , שתוך שנים ספורות צמצמו את שיעור האנלפביתים ביניהם מ%58 
ל%51 , ועברו מהטכניקות החקלאיות הפרימיטיוויות ביותר , להפעלת מכונות 
מורכבות , וכך ערערו את המיתוסים של איכרות המושרשת בעבר . כאות הוקרה 
לכומר , העומד בראש המכון לזכויות האדם באוניברסיטה הקתולית של סן - סלוודור , 
תלו הפליטים כרזה המצטטת מדבריו : " האמנתי שאין עתיד לסלוודור , אבל 
כאשר ראיתי את דגם הארגון והפיתוח של פליטי קולומונקגואה , שיניתי את דעתי " . 
