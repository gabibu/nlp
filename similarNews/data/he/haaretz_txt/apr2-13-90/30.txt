מתושבי מעלות , חתמו על עצומה הקוראת למשרד השיכון שלא להרוס את אתר החורש 
הטבעי , פארק אלון התולע , לצורך הקמתה של שכונת מגורים חדשה במקום . 
בעיירה התארגן ועד פעולה שיזם שורת פעולות ציבוריות , ביניהן עצרת הזדהות 
רבת משתתפים שנערכה בסוף השבוע . אנשי ועד הפעולה , אומרים כי המדובר באתר 
נדיר ביופיו , שבמרכזו חורש טבעי של עצים גבוהים ומפותחים , הצומחים סביב 
סלע גדול והוא בתוך חצר הישוב . במקום מתוכננת שכונת מגורים שעלולה , לגרום 
לטענת התושבים , להרס תצורת הנוף המקורית . בהצעה שגיבשו אנשי ועד הפעולה 
ושהוגשה למוסדות השונים , מוצע לשמר שטח בן תשעה דונמים , שיוכשר כגן טבעי , 
במסגרת השטחים הירוקים המוקצים לכל שכונת מגורים מתוקנת . ועד הפעולה מצייין 
כי עבודות הכשרת הקרקע בשכונה החדשה עומדות להתחיל בקרוב ורק פעולה נחרצת 
תציל את הפארק . 
