פקין ( ע"ר וע"ץ ) . כוחות צבא נשלחו לשלוש ערים באזור קסינגיאנג , בחלק 
הצפון - מערבי של סין , שרוב תושביו מוסלמים , לאחר שפרצו שם מהומות בחודש 
הרמדאן . חיילי צבא השחרור העממי הוטסו לערים קאשגר , הוטון וקוגה ביום 
ששי , יום אחרי פרוץ הפגנות אנטי - ממשלתיות אלימות . רוב תושבי האזור 
8 . 31 מיליון משתייכים לקהילה המוסלמית . דובר בקאשגר מסר כי המצב בעיר 
רגיל . הוא לא הכחיש כי קרו שם מעשי אלימות . נציג הממשל בקסינגיאנג אישר 
כי הכל כשורה באזור נידח זה , הגובל עם בריה"ם , פקיסטאן ואפגניסטאן . 
אנשים שביקרו באורומקי , בירת קסינגיאנג , דיווחו כי לא ניתנו להם כרטיסי 
טיסה ואוטובוס כשביקשו להגיע לקאשגר , תחנת ביניים ב"דרך המשי " המחברת 
את סין עם המזרח התיכון . 
