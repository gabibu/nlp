אל"ם ( מיל ) מזייד עבאס , מהכפר הדרוזי גת , הצטרף אתמול לשביתת הקצינים 
השובתים בגן שמול הכנסת , בדרישה לשנות את שיטת הממשל . ביומה השביעי של 
השביתה , הקיפו השובתים ותומכיהם את בניין הכנסת הנטוש במצעד מחאה , וקיבלו 
את פניהם של הפוקדים את אוהל המחאה מכל רחבי הארץ . ההתארגנות הספונטאנית 
מזכירה במידה רבה את אופיה של המחאה בה החל ב4791 סרן ( מיל ) מוטי אשכנזי . 
ההיתלות בקצינים הופכת לאחד מסממניה הקבועים של המחאה הפוליטית החברתית 
בישראל . כך היה במקרה של אשכנזי , וכך היה גם ב77 , כאשר תנועת שלום - 
עכשיו שלחה את מכתב הקצינים . כיום , על אף שהשובתים עצמם לא טרחו להדגיש 
דווקא מרכיב זה , זכתה גם שביתתם לכינוי " שביתת הרעב של הקצינים " . כמו 
במקרה של אשכנזי , הפך אתר השביתה למוקד עלייה לרגל , שאנשים מקבוצות אוכלוסיה 
שונות מגיעים אליו , כדי לבטא את זעמם . נקודת דמיון נוספת בין שתי התנועות 
היא התגבשותן של קבוצות איכות סביב יוזמי המחאה . אנשי רוח , אישי אקדמיה , 
סטודנטים וועדי עובדים הביעו בימים האחרונים תמיכה במאבק , ואף הגיעו לגן 
שמול הכנסת להזדהות עם השובתים . כמו כן , התארגנו לאחרונה ועדי כמה שכונות 
בירושלים , על - מנת להצטרף למאבק . דווקא אשכנזי עצמו , אם כי בא להזדהות 
עם השובתים , לא התגייס לעניינם , משום שאינו מאמין בשינוי שיטת הבחירות 
כפתרון בלבדי למצב . ד"ר אהוד שפרינצק מן האוניברסיטה העברית , חוקר תנועות 
המחאה , היה פעיל אז וגם עכשיו . לדעתו יש אמנם דמיון בין שתי תנועות המחאה , 
אך יש גם שוני בולט , הבא לידי ביטוי במידת נכונותו של הממסד להשתתף בפעילות . 
בניגוד למחאה ב47 , הרי שכיום נוטלים חלק במחאה גם נציגי הממסד , כמו 
ראשי ערים וחברי כנסת , המעניקים לה גושפנקה . שפרינצק מעריך כי ההתארגנות 
תופסת תאוצה , וכי למחאה לשינוי שיטת הממשל יש סיכוי טוב להכניע את הממסד , 
גם בגלל העיתוי שלה . הממסד מפורר מבפנים , וקל יותר להכות בו . הערב 
יתקיים באולם החאן בירושלים כנס היסוד של תנועת " עד כאן " , המתארגנת בדרישה 
לשינוי שיטת הבחירות . הקבוצה כוללת את שפרינצק , המגייס אנשי אקדמיה , 
את משה עמירב , חבר מועצת עיריית ירושלים , המגייס את השמאל , ושמואל 
פרסבורגר , חבר הנהלת עיריית ירושלים , המגבש סביבו קבוצה של אנשי הליכוד . 
לדעת עמירב , יש לגבש קבוצות לחץ בתוך המפלגות , ולנסות להשפיע על מפלגות 
קטנות , כמו שינוי וצומת , שיהפכו לגורם בעל משקל בכל ממשלה צרה . מתנגדיה 
של תפיסה זו גורסים , כי יש לשמור על המחאה כתנועה עממית , שתעביר את מוקד 
הכוח אל הרחוב . 
