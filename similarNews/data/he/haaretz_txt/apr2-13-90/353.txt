ארבעה בני - טובים , תלמידי תיכון מקריית - חיים , ערכו בהיותם בגילופין 
חגיגה ונדאליסטית לרגל צאתם לחופשת חג הפסח . הם ניפצו שמשות ושלטי תאורה , 
ופגעו ברכוש . אור ליום אתמול עצרה המשטרה את הארבעה , לאחר שהוזעקה על - 
ידי תושבים מפוחדים ברחובה הראשי של קריית - חיים . התלמידים החליטו שלשום 
לחגוג את יציאתם לחופשה . הם קנו במשותף בקבוק וודקה , ונכנסו לגן ציבורי 
במטרה " לחסל את הבקבוק עד הסוף " , כפי שסיפרו לשוטרים . סמוך לשעה 00 : 
2 לפנות בוקר , לאחר שהשתכרו , יצאו לשדרות אח"י - אילת , רחובה הראשי 
של קריית - חיים . שם החלו לשאוג , לנפץ שלטי - רחוב מוארים ושמשות , 
ולפגוע ברכוש . שכנים מבועתים , שהתעוררו לקול שאגות הנערים וניפוץ השמשות , 
הזעיקו את המשטרה . למקום הגיעו שוטרי סיור מהתחנה המקומית , ועצרו את 
התלמידים . שלושה מבין העצורים שוחררו אתמול , ואילו מארגן ה"חגיגה " 
הושאר במעצר . 
