ורג ( ע"ר וע"ץ ) . ממשלת מדינת החסות ונדה שבדרום אפריקה הופלה אתמול 
בהפיכה צבאית . בהודעה ברדיו המקומי , רדיו טוהויאנדו , נמסר כי הצבא 
נאלץ להפסיק את שלטונו של הנשיא פראנק ראבלה . לא נמסר על נפגעים . ונדה 
הינה אחת מארבע מדינות החסות של דרום אפריקה , שזכו לעצמאות רשמית , אולם 
לא זכו להכרה עולמית . עיתונאים מעיר הבירה טוהיאנדו אמרו , כי את ההפיכה 
הוביל הקולנל גבריאל ראמושוואנה , סגן הרמטכ"ל . הוא הודיע כי ינהיג את 
המדינה עד שזאת תשולב בתוך דרום אפריקה . 
