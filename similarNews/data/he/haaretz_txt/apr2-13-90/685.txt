אנחנו שוכחים שכדור הארץ בעצם הושאל לנו ומקורותיו זמניים " , אומרת דפנה 
מרגולין , " ואם לא ננהג בו בהתחשבות , הוא יעניש אותנו " . ב91 באפריל 
תיפתח בבית - אסיה תערוכה שלה בנושא זה : " אדם , סביבה , טכנולוגיה " . 
בציוריה היא מביעה את מחאתה על הפרת האיזון האקולוגי בטבע והגברת הזיהום 
הסביבתי בשל ההתפתחות הטכנולוגית המואצת בעשורים האחרונים , את חרדותיה 
בשל כך והסיוטים שלה . אחד האלמנטים הבולטים בציוריה הוא דווקא מה שאין 
בהם : שטחים ירוקים . " הירוק הולך ונעלם מן הנוף " , היא אומרת , " ומתחיל 
לקבל יחס מוזיאולוגי . בקצב זה של ההתפתחות הטכנולוגית , בעתיד הלא כל 
כך רחוק , כדי לראות עץ תפוח יהיה צורך לנסוע רחוק , או ללכת למוזיאון " . 
וכך , בנופים שהיא מציירת אין בכלל ירוק . הנוף הוא אורבני , ריאליסטי , 
גושי בניינים על רקע אפל , והאדם בנוף מאבד משהו מהאנושיות שלו . בציור 
אחד , למשל , על רקע גורדי השחקים של מנהטן העשנה שלוש צלליות , חסרות 
פנים , שאיבדו כל ייחוד . היא משתמשת בחומרים מהסביבה , חוטי חשמל ומחשב , 
מתוך מחשבה שאם לא נלמד למחזר אותם , נהיה מכוסים באשפה של עצמנו . הקולאזים 
שהיא יוצרת בחומרים אלה נכללים לדבריה במסגרת " תרבות האשפה " . הסיוטים 
והחרדות שמרגולין מבטאת בציוריה עומדים בניגוד מפתיע לסביבה הפרטית שלה ולסטודיו 
רחב הידיים . ביתה ( בהרצליה פיתוח ) נמצא בתוך הטבע , מוקף שטחים ירוקים , 
מים ואוויר נקי . " נולדתי ישר אל תוך הטבע " , היא אומרת . אביה , 
אברהם דוד מרגולין , היה אגרונום , חוקר טבע , והדוד יהושע מרגולין המפורסם 
כתב ספרי לימוד לטבע וייסד את המכון הביולוגי בתל - אביב , שהיה ברבות 
השנים לגן הזואולוגי האוניברסיטאי . היא עצמה גדלה במושב . לפרסום זכתה 
כציירת דיוקנאות מפורסמים , בהם דיוקן של סאדאת מתפלל במסגד אל - אקצה . 
היא הגישה את הציור לסאדאת בביקורו בארץ ב9791 , והוא אמר לה : " הצלחת 
לבטא בדיוק את אישיותי " . היא קיבלה הזמנה לקהיר כאורחת אישית של הנשיא 
וזכתה לכותרות בעיתונות . והיה גם הדיוקן של קנצלר גרמניה , הלמוט קוהל , 
שבעקבותיו קיבלה הזמנה לבקר בבונדסטאג , ודיוקנים של נשיא בופוטצואנה , 
הברון רוטשילד , זובין מהטה וגולדה מאיר . היא עשתה זאת , לדבריה , 
כדי להתפרנס , והיום היא אפילו מתנצלת על סטיות אלה מהתמסרותה האמנותית 
למאבק האקולוגי . מאבקה בעניין האיזון האקולוגי עבר גם דרך מערכת החינוך . 
היא ריכזה בהרצליה פרויקט חינוכי ניסיוני בנושא איכות הסביבה ותרבות חיים , 
וזכתה על עבודתה זו בפרס חינוך . בציוריה המוקדמים יותר , בשנים 5708 , 
שלטה מחאה נגד ההשפעה ההרסנית של הטכנולוגיה על האדם והסביבה . בתערוכה 
שתיפתח בקרוב יש בצד " הלם הטכנולוגיה " גם ביטוי להישגי המדע ברפואה , 
בהנדסה גנטית . מוטיב שחוזר הרבה בציוריה הוא זרימה של אנשים והתערבות מכשירים 
בכל שלב של החיים . היא מרבה להשתיל בגופן של הדמויות איברים מלאכותיים , 
כמו חוגת טלפון במקום שבו אמור להיות הלב , כרטיסי מחשב באזור המוח , 
שקפי רנטגן ועוד . סוללות וחוטי חשמל , במקום ורידים ועורקים , פורצים 
מן הדמויות כלפי החלל כמוליכים לא רק של דם אלא גם של ידע , אנרגיה ותקשורת . 
וכך גם ציור של זרע אדם משולח כטיל אל עולמות חדשים , בחיפוש אחרי מקורות 
חיים חדשים , ובאותה רוח מגדל אייפל , המייצג את השאיפה כלפי מעלה , 
ובסיסו צמוד לתמונת ירכיים וביניהם , למטה , התנועה ממשיכה לזרום ; או , 
בעצם , החיים . 
