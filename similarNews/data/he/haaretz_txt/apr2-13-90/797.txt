חברות המחשבים לוטוס ונובל מתמזגות . בהודעה ביום ששי לבורסה של ניו יורק 
נמסר כי המיזוג ייעשה באמצעות חילופי מניות , ובסופו תהפוך נובל לחברה בת 
של לוטוס , הגדולה ממנה . המיזוג טעון עדיין אישור מועצות המנהלים של שתי 
החברות , והסכמת הממשל הפדראלי בארה"ב . לוטוס , שמחזורה אשתקד הסתכם ב655 
מיליון דולר , מתמחה בפיתוח גליונות נתונים אלקטרוניים . החברה נמצאת עתה 
בתהליך התאמת מוצריה לעבודה על מחשבים גדולים יותר תחת מגוון מערכות הפעלה . 
לוטוס מיוצגת בישראל על ידי חברה - בת מקומית . מוצרי נובל משווקים על ידי 
משוב מחשבים . 
