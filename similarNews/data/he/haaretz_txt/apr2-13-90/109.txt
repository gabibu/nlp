אשונה , נוסדה בסוף שנת 2881 . מימיה הראשונים שימשה , כרוב מושבותיה 
של אותה עלייה , בימה להתרחשות סיפורים ארץ - ישראליים , ובית לסופרים 
מקומיים המתארים אותה בכתביהם . אך מאז אותם ימים ראשונים , השתנתה עצם 
הגדרתו של הסופר , כפי שמציין יוסף אורן במבואו לאנתולוגיה שלפנינו . בתקופת 
התחדשותה ותחייתה של השפה העברית הוגדרו כסופרים גם כותבי מחקרים , זיכרונות , 
רשמים , תיאורי - מסע , דברי פולמוס וכתבות , שהיום יאה למחבריהן התואר 
עיתונאי . דרך אגב , הד לאותה גישה מוצאים בעיתון " הארץ " , המעניק עדיין 
את התואר " סופר הארץ " לכותביו , אף - על - פי שלא יעלה על הדעת לכנותם 
סופרים . " כיום מקובלת " , אומר אורן , " הגדרה הרבה יותר מצומצמת של 
התואר סופר . אנו מייחדים את התואר לכותבים שכתיבתם היא בלטריסטית , כלומר : 
באחת מצורותיה של הספרות היפה : שירה , סיפורת , מחזאות ומסה . מי שכתיבתו 
אינה בלטריסטית מוגדר על - פי טיבה של הכתיבה כחוקר , עיתונאי , היסטוריון 
וכדומה " . משום כך נכללו באנתולוגיה " סופרים " כזלמן דוד לבונטין , 
מנשה מאירוביץ , דוד יודילביץ ודב חביב לובמן . כל אלה , גם אם כתיבתם 
נושאת לעתים אופי בדיוני , הריהי קרובה יותר לכתבה , לממואר , או לניסיון 
תמים לעשות " סיפור " מחומרים של חיי היום - יום בארץ . ואין בדברים אלה 
כדי להקל בערכם , שהרי ראשוני מספריה של העלייה הראשונה , כזאב יעבץ ויהושע 
איזנשטאט - ברזילי , אף הם כתיבתם כתיבתית - למחצה , ואין הבדל גדול בין 
סיפוריהם לבין הכרך הראשון של ספר המסעות " לארץ אבותינו " ( 4881 ) 
לזלמן דוד לבונטין . מסוג אחר היא נחמה פורחצבסקי , שאף היא משתמשת בחומרים 
מן המציאות הקרובה במושבה חיי התימנים , חיי האיכרים אך גישתה וכשרונה 
הם של מספרת , של פרוזאיקנית , ועל כן יאה לה תואר הסופרת המודרנית הראשונה 
של ראשון - לציון , ועם חמדה בן - יהודה אחת משתי המספרות הארץ - ישראליות 
הראשונות . שני מספרים נוספים באנתולוגיה , היחידים שנולדו בראשון - לציון , 
הם מרדכי טביב ( 0191 ) , שקנה לו מקום ייחודי בספרות העברית בזכות תיאורי 
ילדותו בשכונה התימנית של המושבה , חיים שהיו מעין המשך לחיי העדה בגלות , 
ואדיר כהן ( 7391 ) , הידוע בעיקר בתחום המחקר החינוכי והאקדמיה , ואולם 
כתב רומאנים אחדים הניזונים מילדותו במושבה . בקבוצה זאת בולט מאוד חסרונו 
של המספר מידד שיף ( 5291 ) , אף הוא יליד המושבה , מחבר הרומאן המעניין 
" שמעון צהמארא " , שיש בו כמה פרקים שהיה אפשר להביאם באנתולוגיה ( אלא 
אם התנגד לכך המחבר , מסיבות השמורות עמו ) . המשתתפים האחרים באנתולוגיה 
הם משוררים : עזרא וזסמן , גאיו שילוני , פנינה עמית , יוסף אורן ( 
שלא נודע ביותר עד כה בצד זה של כתיבתו ) ואווה דברה ; ונוסף אליהם מספר , 
שלמה קאלו , הקשור לראשון - לציון מפני שעבר לגור בה בשנת 3791 , אך דומה 
שכתיבתו נובעת ממקורות אחרים לגמרי , השייכים לביוגרפיה הקודמת שלו . ייחודה 
של ראשון - לציון מימי לבונטין ( מייסדה , שחי בה אמנם פחות משנתיים ) 
, מאירוביץ , יודילוביץ וחביב , ייחוד שנמשך והולך עד ימינו אלה , הוא 
בתודעת הצורך בשימור היסטורי שיש לצאצאי מתיישביה , השוקדים , יותר מדומיהם 
בכל מושבה - לשעבר אחרת , על הנצחת אופיה התרבותי והמחשת חיי היום - יום 
של מושבתם בתקופותיה הראשונות . עם זאת , שלא כרחובות או פתח - תקוה , 
לא העמידה " ראשון " מבניה , למעט מרדכי טביב ומידד שיף , סופרים בני 
הדור השני והשלישי למייסדים . בנעורי שמעתי על כך דיעה במשפחתי , שמושבות 
הברון המובהקות , כראשון - לציון וזכרון - יעקב , היו תחת השפעת התרבות 
הצרפתית ( אבשלום פיינברג כתב את רוב דבריו באידיש ובצרפתית ) , ואילו 
פתח - תקוה , ובייחוד רחובות , לא היו נתונות במידה כזאת תחת האפיטרופסות 
של פקידות הברון , ו"התרבות הצרפתית " לא שלטה בהן . אולי דווקא מפני 
שפתח - תקוה היתה פחות " משכילה ופחות בקיאה בתרבות העולם מראשון - לציון 
נוצר בה איזה כר להצמחת סופרים מובהקים , שקשרם למקום הולדתם אינו מקרי 
בלבד . השתדלותו של יוסף אורן לתת גוון מקומי לאנתולוגיה " ראשונית " זו 
נתקל אפוא בקשיים לא מעטים . קטעי יצירות ה"ראשונים " הראשונים בקובץ אינם 
מרתקים ביותר , ואינם מדברים ללב מי שאינו מכיר את התקופה ואת השפה שנהגו 
אז לכתוב בה , ואילו קטעי פרוזה ושירים משל האחרונים , לא תמיד הם בעלי 
רמה וייחוד . גיוון הנושאים באנתולוגיה פורץ , בלא כיוון מוגדר , את המסגרת 
הלוקאלית , ומצד שני אין בה אפילו תמונה תרבותית של מקום , רצף - תקופות 
וייחוד היסטורי או ספרותי . אולי היה מוטב לייחד את האנתולוגיה לדמותה של 
ראשון - לציון בספרות , ולתת בה , על פי סדר כרונולוגי , רק קטנים מאותן 
יצירות ( חלקן מופיעות בספר הזה ) המתארות את המושבה לדורותיה , אפילו 
כתבום סופרים כגון נחום גוטמן ( פרק היקב ב"החופש הגדול או תעלומת הארגזים " ) 
ואחרים , בייחוד מסופרי העלייה השנייה , שלא גרו בה דרך - קבע . עם זאת , 
בהשוואה לאנתולוגיות מקומיות אחרות , מתייחד " בוסתן הראשונים " בעריכה 
מקצועית מעולה , בלא שמץ חובבנות או פאטריוטיות קרתנית . 
