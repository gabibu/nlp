אחדים מן הסרטים הטובים ביותר בהיסטוריה הקצרה של הקולנוע עוסקים בקולנוע 
עצמו . " 21 8 " של פליני ו"שדרות סנסט " של בילי ויילדר הם ציוני דרך , 
אך כבר ב6191 ביים צרלי צפלין קומדיה קצרה בשם " מאחורי הקלעים " . 06 
שנה מאוחר יותר ביים מל ברוקס פארודיה , ששמה " סרט אילם " . הקריירה של 
ברוקס התחילה בסוף שנות הארבעים בסטנד - אף - קומדי בהרי הקטסקילס . ב9491 
כתב עבור הקומיקאי סיד סיזר ( המפיק הנוכל ב"סרט אילם " ) ושנה לאחר מכן 
התחיל להופיע בטלוויזיה . ב0691 הפיק עם קרל ריינר ( אביו של רוב ריינר ) 
את התקליט " האיש בן האלפיים " , שהוא אחד מאוספי המערכונים המצחיקים ביותר 
שהוקלטו אי - פעם . כבר בסרטו הראשון , " המפיקים " מ8691 , זכה ברוקס 
באוסקר עבור התסריט . בבסיסו של " סרט אילם " , סרטו החמישי שהופק ב6791 , 
מונח רעיון נחמד ומתוחכם למדי . במאי מצליח לשעבר שהאלכוהוליזם חיסל את 
הקריירה שלו ( פרט ביוגרפי זה הוא בדיחה על קריירות אמיתיות ) , חוזר 
להוליווד עם שניים משחקניו , המכנים אותו בוס , ומציע לאולפן שבו עבד בעבר , 
הנמצא בצרות כספיות , לעשות סרט אילם שיהיה הצלחה ויחזיר את האולפן לימיו 
הטובים . האולפן מוכן להתנסות בהפקה , בתנאי שהבמאי יחתים כוכבים מפורסמים . 
חברה ניו - יורקית מנסה לחסל את האולפנים ההוליוודיים ולחבל בהפקה . התחבולה 
הנחמדה היא שהסרט כולו אילם , כאשר לכאורה רק הסרט שהגיבור אמור לביים צריך 
להיות אילם . הקול היחיד המלווה את הסרט הוא פס קול מוסיקלי . ברוקס מתבדח 
על הקונוונציות של הקולנוע האילם וגם הכתוביות מצחיקות ביותר ; הוא חוזר 
על גגים קלאסיים של גדולי הקומיקאים , ואפילו מספר ברמיזות את תולדותיה 
של הוליווד . את הסרט האילם שבוים בידי גיבור הסרט , המוקרן לקהל מריע , 
איננו רואים . רעיון טוב איננו ערובה לסרט טוב . פארודיה על הקומדיה בתקופת 
הזוהר האילמת שלה צריכה להיות שוות - ערך למושא הפארודיה . צפלין וקיטון 
היו אקרובטים . גם לשלישיית השחקנים ברוקס - פלדמן - דה לואיז נתונים פיסיים , 
ובמיוחד פלדמן בבגדי הריקוד שלו , גמיש ואקרובטי והדילוגים שלו עשויים 
להזכיר לצופים את צפלין . אך זהו צפליניזם ללא פאתוס וללא ערך מוסף . בין 
הכוכבים המופיעים בסרט נמצאים גם פול ניומן , ברט ריינולדס , ליזה מינלי , 
גיימס קאן , אן בנקרופט ומרסל מרסו . 
