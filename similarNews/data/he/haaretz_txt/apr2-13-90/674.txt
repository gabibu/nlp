עדיין לא קיבלתי את הצעת חברת החשמל . כשאקבל אותה , אתייחס לגופו של עניין . 
כל חברה הבוחרת יועץ משפטי או רואה חשבון , פונה אל רשות החברות הממשלתיות 
ומבקשת אישור על עצם הבחירה ועל גובה השכר שיקבל המשרד . אני נעזר בשתי 
ועדות ציבוריות מייעצות . האחת לגבי רואי החשבון והאחרת לגבי עורכי דין . 
עד היום אכן זה היה המצב . לפני שבועיים החלטתי ליישם את המלצות הוועדה 
המייעצת של הרשות . כאשר חברה ממשלתית תרצה להחליף יועץ , היא תצטרך לבחור 
אותו מבין רשימת עורכי דין שתוכן מראש . בדעתי גם לבצע רוטציה בקרב היועצים 
המשפטיים : יועץ משפטי בחברה ממשלתית יוכל לכהן לכל היותר במשך שש שנים . 
כל חברה שתתבקש להחליף את עורך הדין , תוכל לעשות חפיפה של שנה עד שנתיים . 
חברות גדולות אשר עבדו על בסיס של ריטיינר במשך שנים רבות , יוכלו להעסיק 
גורם נוסף על אותו בסיס . השינוי יביא בכל מקרה , להעברת הטיפול בחברות 
ממשלתיות בין מספר גדול יותר של משרדי עורכי דין . הלשכה היתה כל הזמן בתמונה , 
ונתנה ברכתה לשינוי המוצע . 
