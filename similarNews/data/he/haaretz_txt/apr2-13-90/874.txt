פאריס , ( מיוחד ל"הארץ " ) . ראש עיריית ניצה , זאק מדסיין , שב והאשים 
היהודים חברי מועצת העיר , בשילהוב הרוחות בפרשה שהתפתחה על רקע הצטרפותם 
של אנשי " החזית הלאומית " הניאו - פאשיסטית לקואליצייה העירונית . מדסיין 
עורר בשבוע שעבר סדרה של גינויים , לאחר שליגלג בהצהרה פומבית על ש"לא ראיתי 
עדיין אף יהודי שיסרב לקבל מתנה שנותנים לו , אפילו אם המתנה איננה לרוחו " . 
דבריו של מדסיין נאמרו בתגובה על פרישתם של שלושה מחברי מועצת העיר שלושתם 
יהודים במחאה נגד הצטרפותם של צירי " החזית הלאומית " הניאו - פאשיסטית 
לקואליצייה העירונית בראשותו של מדסיין ( היא המתנה הקואליציונית אליה התייחס 
מדסיין בדבריו ) . מדסיין שב והטעים ביממה האחרונה , כי " היהודים הם 
כפויי טובה " , שמשום שלדבריו הם מתכחשים לעשרות השנים שבמרוצתן סייע לקהילה 
היהודית הגדולה בעירו והתבלט כ"לוחם בטרור וכידיד נאמן של ישראל " . דובר 
ממשלת צרפת הגיב כבר בשבוע שעבר ב"זעזוע " נוכח רמזיו האנטישמיים של מדסיין . 
ארגונים למלחמה בגזענות והנהגת הקהילה היהודית שוקלים הגשת תביעה משפטית 
נגד ראש העיר . 
