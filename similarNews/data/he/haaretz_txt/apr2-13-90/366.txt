המרכז הארצי לבטיחות , הפועל ליד תחנת כיבוי - אש תל - אביב ברידינג , 
יקיים סידרה של ימי עיון לוועדי בתים על מניעת אש והתגוננות במקרי דליקה . 
מנהלי המרכז אמרו , כי קיימת " הזנחה פושעת " בטיפולם של ועדי בתים במערך 
ההתכוננות נגד שריפות , בעיקר בבניינים גבוהים , והדבר עלול לעלות בחיי 
אדם ובנזק כבד . במרכז הארצי לבטיחות , שנפתח בימים אלה , ינתן גם שירות 
לקהל הרחב המבקש לרכוש מוצרים לכיבוי אש או ללמוד כיצד למנוע דליקה וכיצד 
להתנהג בעת שריפה . קבלנים ויזמים יוכלו לקבל במקום ייעוץ מקצועי על הדרכים 
להגשת תוכניות ענייניות לגבי מערך התכוננות לדליקות ועל הוזלת עלותן לפני 
קבלת אישור ממחלקת כיבוי - אש . המרכז הארצי הוקם ביוזמת עיריית ת"א . קיימת 
בו תצוגה קבועה של 52 גופים הפועלים תחת פיקוח ובאישור האיכות של מחלקת הכבאות . 
