איך הגיב שמעון פרס על הפגנת ההמונים בכיכר מלכי ישראל ? קראו את דבריו 
למראיין בערב פסח ( דן שילון ב"ידיעות אחרונות " ) : פרס רואה " בשאט 
נפש " את הניסיון " להקים ד"ש חדשה " , בהפגנה שהיתה ניסיון נוסף בידי 
" כאלה שמנסים להעמיק את הקרעים " בעם . זו היתה , לדבריו , הפגנה " שביטאה 
חוסר הבנה בעיתוי הדרישה לשינוי שיטת הבחירות . . . לפתע עושים הפגנה 
שכל מהותה עניינים של פרוצדורה " . מה יש בתגובה זו , נוסף לבוז מתנשא ? 
יש בה קודם כל סילוף גמור של מהות האירוע . פרס לא יודה כי 001 או 051 
אלף איש נאספו בכיכר מלכי ישראל במטרה למחות על הזניית הפוליטיקה הישראלית 
ועל הנורמות המאוסות שהשתרשו בה , מחאה שחלק נכבד ממנה מכוון נגד העסקות 
שקשר פרס עצמו , ובעיקר זו עם אברהם שריר . איננו יודעים מה כולל הסכם 
פרס - שריר . רב החשד כי האוזניים תצילנה למשמע הפרטים אם וכאשר יפורסמו 
אי - פעם במלואם . נכון , עסקת פרס - שריר לא היתה העסקה המפוקפקת הראשונה 
שעשו פוליטיקאים בארץ הזאת , אבל היא ללא ספק אחת המאוסות שבהן , הקש ששבר 
את סבלנות הציבור וסחף אותו בהמוניו לכיכר מלכי ישראל . לפרס לא נעים להודות 
בכך , ולכן הפך את ההפגנה לאירוע שעניינו " פרוצדורה " , דהיינו , שינוי 
שיטת הבחירות . עיני מי הוא מבקש לנקר האם לא היינו שם ? לפתע מתברר לנו 
שהמפה הפוליטית בישראל נזקקת בדחיפות למפלגת מרכז - ימין בנוסח הציונים הכלליים . 
על אנשים תמימים אך ישרי - דרך המבקשים כביכול ללכת בעקבות יגאל ידין ואמנון 
רובינשטיין " כביכול " , כי אין כל כוונה כזאת ופרס פשוט מסלף הוא מסתכל 
ב"שאט נפש " . אבל לעומת זאת אברהם שריר , יצחק מודעי , פסח גרופר אלה 
הטיפוסים הדרושים לו כדי להשיג שלמות על מפת הפוליטיקה הישראלית . איך קרה , 
שרק בימים אלה התגלה ליו"ר מפלגת העבודה קסמם של עסקני הליברלים המרוטים , 
רבי - הנכלולים הללו ? ומה הנורא אם יהיה חוק איסור מכירת חזיר תוהה פרס 
בהתרוממו מן השולחן שעליו חתם הסכם קואליציה עם אגודת ישראל , וקורא מהקבר 
כתנא מסייע את ברל כצנלסון ( המתהפך שם מן הסתם חזור והתהפך למראה עלילותיהם 
של יורשיו ) . אם באמת חוק איסור מכירת חזיר היה החוק הדרוש כדי לקיים 
את משנת ברל ולשפר את איכות החיים בישראל , למה שקט פרס על שמרי חילוניותו 
עד כה ? אלה רק פכים הנוספים אל מכלול עלילות פרס . בעיקר מאמציו הבלתי - 
נלאים בחודשים האחרונים לרקום קואליציה שתפיל את הממשלה , שהיה חבר בה , 
והסכם המחטף הידוע לשמצה עם קיסר בלילה האחרון לכהונתו היו תרומותיו הייחודיות 
להשחתת הפוליטיקה הישראלית . הציבור , בחושיו הבריאים , אינו משלים עם 
תהליך ההשחתה ומגיב עליה בחריפות . איננו יודעים לאן תביאנו התגובה . ייתכן 
שתשכך ואז יימשך תהליך הניוון ; ייתכן שתוביל לשינוי שיטת הממשל בישראל 
ובשלב זה אין לדעת אם לטוב או לרע ; היא עלולה גם לצאת מכלל שליטה , ואז 
קשה לשער את התוצאות . פרס מסביר כי כל מעשיו קודש לשלוש מטרות קירוב השלום , 
קליטת העלייה , הבראת הכלכלה . אכן , קירוב השלום חשוב וגם קליטת העלייה 
והבראת המשק , אבל לא פחות חשוב אמון הציבור בשיטת הממשל הדמוקרטית . הדרך 
שפרס פעל בה כדי לזכות מחדש בתפקיד הנכסף ולהקים ממשלה האמורה להביא לנו 
את כל הדברים הטובים הללו , הנחיתה מכת קשה על אמון הציבור בשיטה ואולי 
גם על עתידה . הוא מבטיח כי הממשלה בראשותו תהיה ציון - דרך ותבשר מפנה 
בכל התחומים . האמנם תוכל ממשלה שלידתה בחטא להביא את הגאולה ? פרס תרם 
הרבה יותר מפוליטיקאים רבים ואולי יותר מכולם לחתירה תחת האמון הציבורי 
בשיטת הממשל הדמוקרטי . ממרום מעמדו הציבורי והממלכתי נתן הכשר לעסקות מפוקפקות . 
בכך סייע להפיכת נהגים קלוקלים לנורמות ציבוריות מקובלות . לאן זה יוביל ? 
התיקון העיקרי המתבקש אינו בכיכרות , גם לא בוועדה מטעם הנשיא או בהצעות 
חוק שיורצו בתהליך - אקספרס בכנסת . הוא מצוי קודם כל בידי הפוליטיקאים : 
עליהם להוכיח לעם כי יש גבול לתעלולים שמטרתם אחיזה בקרנות השלטון , ושהיגיינה 
ציבורית חשובה אפילו יותר מאשר קידום תהליך השלום ושאר היעדים . לפוליטיקאים 
שאינם מוכנים להודות בכך ולפעול בהתאם , אין מקום בחיים הציבוריים בישראל . 
והכוונה אינה לאברהם שריר בלבד , אלא לדור שלם של פוליטיקאים שחדלו להבחין 
בין מותר לאסור . 
