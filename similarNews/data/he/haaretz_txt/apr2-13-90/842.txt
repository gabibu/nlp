מאות אזרחים הגיעו באתמול בלילה , לאחר סעודת ליל הסדר , לכיכר מלכי ישראל 
בתל אביב , על - מנת להביע תמיכה בשביתת הרעב של נכי צה"ל . הנכים , השובתים 
מאז שבת למען למען שינוי שיטת הממשל בישראל , פתחו בחצות בחגיגת סדר הפגנתית . 
הם ומשפחותיהם הסבו סביב שולחן שעליו יין ומצות ושרו שירים , כשהציבור 
מצטרף אליהם . מעוזיה סגל , קטוע שתי רגליים ויד וחסר עין , אמר : " החלטנו 
לעשות סדר חצות , ולהזמין לכאן את כל מי שתומך בשביתת הרעב שלנו , כדי 
להאיר את המאבק באור חיובי . אנחנו לא פוליטיקאים ולא משפטנים . כל מה 
שאנו יודעים הוא שהמצב הנוכחי לא טוב " . פרופסור אוריאל רייכמן , שהצטרף 
לשובתים , אמר : " מה נשתנה הלילה הזה ? התקווה שיהיה כאן שינוי של ממש . 
השובתים הנמצאים כאן עשו את המקסימום למען המדינה . מה שהם עושים עכשיו , 
נעשה מתוך אהבה ומתוך תקווה שניתן ליצור כאן מדינה הראויה לקורבנות שהוקרבו 
למענה " . הקבוצה מתארת את המצב בישראל כ"פשיטת רגל אידיאולוגית " , ומבקשת 
מהנשיא למנות ועדה שתכלול אנשי משפט ורוח , שתגיש הצעות לשינוי שיטות הממשל , 
שיועמדו להצבעה במשאל עם . בתגובה להצעות החוק של חברי הכנסת אמנון לין , 
דוד ליבאי , אמנון רובינשטיין ויואש צידון , אמר רפי פלח , אחד השובתים , 
עיוור ממלחמת ששת הימים , כי הפוליטיקאים מעדיפים כי שיטת הממשל תשונה 
רק לאחר שתוקם ממשלה לפי רוחם , בעוד שהם תובעים להפסיק את תהליך הקמת הממשלה , 
ולגשת מיד לשינוי השיטה . " אנו חוששים שאם תקום ממשלה נתקשה לשנות את 
שיטת הממשל . האנשים ברחוב זועמים על המצב , ואנו חוששים שדברים יצאו משליטה " . 
רוב השובתים חזרו לבתיהם כדי לחגוג את ליל הסדר עם משפחותיהם והפסיקו לזמן 
קצר את הצום , אולם חידשו אותו מיד לאחר הסדר . מקצת מהשובתים לא חזרו 
כלל לבתיהם ונותרו כל הערב בכיכר . הם זוכים לתגובות חמות מהציבור ורבים 
מביאים להם זרי פרחים ושתייה . במהלך החג המשיכו אזרחים לפקוד את האוהל 
בו השתכנה הקבוצה . עד כה נאספו בתל אביב קרוב ל02 אלף חתימות בעצומה הקוראת 
לשינוי שיטת הממשל . השובתים החליטו שלא לעלות היום לירושלים . לדעתם קיים 
חשש , שעם בואן של קבוצות מפגינים שונות , ביניהן צעירי ש"ס וצעירי גוש 
אמונים , תהפוך ההפגנה לאירוע פוליטי , וזו אינה כוונתם . רופא , שהעמידה 
לרשותם עיריית תל - אביב , בודק את השובתים ומצבם טוב . עדיין לא ידוע 
עד מתי ישבתו . לצד קבוצת הנכים שובתים גם ישראל פישמן , יו"ר ארגון יוצאי 
כפר הנוער בן שמן , ועולה חדש מרוסיה , שביקש לא לפרסם את שמו . 
