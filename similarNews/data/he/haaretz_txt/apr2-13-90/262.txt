בבסיס ההסכם הקואליציוני בין מפלגת העבודה לאגודת - ישראל עומדת הסכמת מפלגת 
העבודה להקפיא את חקיקת חוק זכויות האזרח , ולפעול בנחישות לאכיפת חוק ההפלות . 
כך התברר אתמול , בעת שחתמו נציגי שתי המפלגות על ההסכם . לאחר שבשעות 
הבוקר אישרה מועצת גדולי התורה את ההסכם , התכנסו ראשי מפלגת העבודה ואגו"י 
בלשכת שר האוצר בתל - אביב להרמת כוסית ולטקס החתימה החגיגי . לפי שעה , 
לא תצטרף אגודת - ישראל לממשלה , אלא תתמוך בה מבחוץ , עד אשר תצטרף מפלגה 
דתית נוספת להסכם . ההסכם הסופי בין שתי המפלגות גובש אתמול בשעות הבוקר 
המוקדמות על - ידי ח"ך רפי אדרי וראשי אגודת - ישראל . ברגע האחרון דרשו 
ראשי האגודה להכניס סעיפים בדבר המשך קיומם של הישובים ביהודה , שומרון 
ועזה , במקרה של פשרה טריטוראלית . סעיפים אחרים בהסכם מדגישים , כי על 
הממשלה לפעול במטרה לענות בחיוב לשאלות מזכיר המדינה האמריקאי , גיימס בייקר , 
וכי יינתן חופש הצבעה בנושאים המדיניים . להסכם הקואליציוני צורפו כמה נספחים . 
אחד מהם הוא מכתב ליו"ר סיעת אגודת - ישראל , ח"ך הרב משה זאב פלדמן , 
המבטיח העברת כספים בסך של כשני מיליון שקלים למוסדות אגו"י , ועוד סכום 
דומה לכיסוי חובותיה הכספיים של אגודת ישראל . על - פי הסיכום , יקבלו 
נציגי האגודה אחריות על שני תיקים משרד העבודה והרווחה ומשרד הבינוי והשיכון 
וכן את תפקיד יו"ר ועדת הכספים של הכנסת . עוד סוכם , שמינוי שרי האוצר 
והמשפטים ייעשה בהתייעצות עם נציגי אגו"י . בתחום הדתי סוכם , כי יוקפאו 
כל ההליכים לחקיקת חוק זכויות האזרח ; תושלם חקיקת חוק מניעת מכירת בשר 
חזיר ; חוק ההפלות ייאכף במלואו ; ויוקפד על איסור נסיעה של רכב ציבורי 
בשבתות . סעיף אחר קובע , כי אגודת - ישראל תהיה מוכנה לשינוי שיטת הבחירות , 
בתנאי שהדבר ייעשה בתיאום עמה ובהסכמת חבריה . יו"ר מפלגת העבודה , ח"ך 
שמעון פרס , אמר בדברי ברכתו עם חתימת ההסכם הקואליציוני , כי הוא מביע 
הערכה רבה לאדמו"רים ולראשי אגודת - ישראל על שתי ההחלטות האמיצות שקיבלו 
לאשר את ההסכם , ולתמוך בהצגת ממשלה בראשות המערך . " הם הציגו שני תנאים , 
ואנו קיבלנו אותם . במשך שבועות ארוכים אלו למדנו לכבד את ההנהגה הרוחנית 
של האגודה . פגשנו אנשים גדולים בתורה , אנשים בעלי רמה מוסרית גבוהה . 
לרבים מאתנו זו היתה חווייה של ממש . אני רוצה להביע את הערכתי להנהגה 
הרוחנית של אגודת - ישראל " , אמר פרס . קפידביניו"ר סיעת אגודת - ישראל , 
הרב פלדמן , אמר כי ללא רפי אדרי שאותו כינה " אדריכל ההסכם " לא היו 
מגיעות מפלגת העבודה ואגו"י להסכם , ששינה עתה את פני המפה הפוליטית בישראל . 
" אנו ניגשים מאושרים ובלב שמח לשותפות זאת . יש לנו גוף עליון , שהסיר 
מאתנו כל ספקות . נתנו לנו הוראה ברורה . זו הכרעה מאוד חמורה , עם השלכות 
רחבות מאוד לעם ולארץ . אני מקווה שההסכם ימומש " . ח"ך מנחם פורוש הכריז , 
כי מדובר ביום היסטורי בדברי ימי מדינת ישראל . להערכתו , אין ספק שתוך 
זמן קצר תגדל הקואליציה בראשות פרס לכדי 17 חברים . מבין חברי - הכנסת של 
אגודת - ישראל נשמעו שניים מסויגים : אברהם ורדיגר ואליעזר מזרחי . הם 
אמרו , כי הצטרפו לחתימת ההסכם הקואליציוני מכוח הוראה ברורה של מועצת גדולי 
התורה וקבלת דין תורה . ורדיגר אמר , כי חתם לא בלב קל . " אני מסויג , 
ועמדתי ידועה . הממשלה שתקום חייבת להתבסס על רוב יהודי . אני לא שלם 
עם הסכם זה . ממשלה צרה לא תחזיק מעמד " , העריך ורדיגר . אליעזר מזרחי 
אמר : " אני נאלץ וחייב לקבל עלי את מרות מועצת גדולי התורה . הייתי 
מעדיף פתרון אחר " . על ההסכם הקואליציוני חתמו בשם מפלגת העבודה פרס , 
רבין , שחל , אדרי , רמון , צור וחריש . 
