לבית - הדין הצבאי של פיקוד דרום יוגש כנראה בקרוב כתב אישום נגד קצין בגבעתי 
על חלקו בפרשת התאבדותו של החייל אלי שחר בנובמבר 98 . מקורות צבאיים מסרו 
כי מפקד הפלוגה אמיר גורן יועמד לדין בבית דין צבאי , וחמשת החיילים שהיו 
מעורבים בפרשת ההתעללות יועמדו לדין משמעתי בפני מפקד הבסיס . פרשת ההתעללות 
באלי שחר אירעה לפי החשד כאשר חיילים מגבעתי נכנסו בחצות לאוהל שבו ישן כשהם 
רעולי פנים . הם כיבו את האור באוהל והאירו לתוך עיניו של שחר בפנסים . 
החיילים לקחו את שחר למעין מסדר של רעולי פנים ושמו קסדה על ראשו . במצב 
זה ערכו לו משפט והחליטו להענישו בארבע שעות שמירה ובתורנות מטבח . שחר יצא 
מיד לשמירה עם נשק וללא מחסנית . אח"ך חזר לאוהל , לקח מחסנית וטען אותה 
ברובה . משם הלך לחדר האוכל וירה בעצמו . בעקבות האסון הדיח אלוף פיקוד 
הדרום מתן וילנאי את מפקד הפלוגה אמיר גורן , שעל פי הממצאים היה במקום 
בזמן ההתעללות אך לא ניסה למנוע אותה . כמו כן הרחיק וילנאי מהחטיבה חמישה 
חיילים שהיו מעורבים בהתעללות וכן רשם למפקד הגדוד הערה בתיקו האישי . עתה 
הסתיימה חקירת מצ"ח בפרשה והוחלט להעמיד לדין בבית דין צבאי את המ"ף ולהעמיד 
את חמשת החיילים לדין משמעתי . לאחר ההתאבדות הציע יו"ר ועדת הביקורת של 
הכנסת דוד ליבאי תיקון בחוק , לפיו התעללות שגורמת להתאבדות דינה כהריגה . 
לפי הצעתו ייקבע בחוק שדין המתעלל במקרה כזה יהיה כדין מי שהרג בפזיזות 
פושעת , ויהיה צפוי לעונש מרבי של 02 שנות מאסר . 
