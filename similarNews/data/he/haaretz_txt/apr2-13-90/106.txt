לא . מוזר מאוד , שביום שנשיא עיראק מאיים על ישראל בנשק קטלני , מוצא 
לנכון נציב שירות המדינה לומר שיש צורך בסגירת משרד המדע והטכנולוגיה . 
בימים כאלה ניתן לצפות לקריאה בדיוק הפוכה : לחזק את משרד המדע , כדי לאפשר 
לישראל להתמודד באתגרים הקשים הניצבים בפניה . אני באמת מסכים שהתקציב נמוך 
עד כדי גיחוך . אנחנו הגשנו תקציב של כ021 מיליון ש"ח אבל אישרו לנו רק 
51 מיליון ש"ח . במחקר ופיתוח בישראל מושקעים תקציבי ענק המסתכמים בכ2 . 
1 מיליארד ש"ח בשנה , המפוזרים באמצעות המדענים הראשיים הפועלים ליד כל 
משרד ממשלתי . יש מקום לקבוע כי משרד המדע יהיה הגורם האחראי לכל תקציבי 
המו"ף , ובדרך זו ניתן יהיה לייעל ואף לחסוך בהוצאות . עזר וייצמן לא היה 
שר שולי בממשלה . במדינה כשלנו , שבה המשאב היחידי הוא המשאב האנושי , 
מן הראוי שמשרד המדע ייחשב למשרד מרכזי . בקהיליה האירופאית יש 21 שרי 
מדע , שחלקם הם שרים בכירים ביותר בממשלותיהם ואחראים על תקציבי ענק . 
אני משוכנע שבעתיד משרד המדע בישראל יהיה אחד מחמשת המשרדים המרכזיים בממשלה 
ושרים עוד ייאבקו כדי לעמוד בראשו . אני לא חושב שבמציאות הפוליטית שלנו 
קיצוץ במספר השרים אפשרי בכלל . יש בהחלט מקום לרה - ארגון במערכת הממשלתית 
שבמרכזה יעמוד צמצום מספר המשרדים הממשלתיים , אבל את זאת לא עושים בשליפה 
מן המותן במסיבת - עיתונאים . בכל סיטואציה שלא תהיה , פוליטית ואירגונית , 
משרד המדע חייב להישאר על כנו . 
