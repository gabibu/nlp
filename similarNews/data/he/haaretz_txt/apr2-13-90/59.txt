( ע ) משטרת מרחב השרון עצרה אתמול אחה"ץ תושב טייבה החשוד בדקירת קצין 
המשטרה , מפקח אבי בירן , ביום האדמה , ביום ו , בכפר טייבה שבמשולש . 
החשוד , בן 52 , אותר ונעצר במקום עבודתו בגוש דן , בעזרת מידע מודיעיני , 
שנאסף ביממה האחרונה על - ידי צוות החקירה במשטרת טייבה . בתחילה הוא הכחיש 
את האשמות שיוחסו לו , אך במהלך החקירה הודה ושיחזר את המעשה . מפקח אבי 
בירן , ראש משרד החקירות במשטרת טייבה , נדקר בגבו בסכין ביום שישי בצהריים , 
בעת פינוי מיידי אבנים במהלך הפגנות יום האדמה , שנערכו בטייבה . הוא 
נזקק לטיפול רפואי בבית - החולים " מאיר " בכפר סבא . משטרת טייבה עוד 
לא סיימה את ביצוע המעצרים בכפר , וככל הנראה תעשה זאת עד סוף השבוע . 
במקביל נמשך התחקיר המשטרתי , המתבצע על - ידי מפקד מחוז המרכז במשטרה , 
תת ניצב חיים אלבלדס , והעוסק בהתנהגות המשטרה בכפר טייבה ביום האדמה , 
בעקבות תלונות על הפעלת אלימות שלא לצורך . מימצאי החקירה יובאו בפני מפכ"ל 
המשטרה , רב ניצב יעקב טרנר , והוא יפרסם את מסקנות התחקיר בימים הקרובים . 
