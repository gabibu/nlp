מה מתאים יותר מבוקר אביבי ושטוף שמש לערוך קניות בשק"ם בת ים ? בטוחים 
היינו שנקדים את התורים האינסופיים , נשוטט ללא לחץ ודוחק בכל פינה אפשרית , 
ובקופות נגיע חיש קל לראש התור . אבל מתברר כי כמו בכל סיפור טוב , גם 
בשק"ם בת ים תקוות לחוד ומציאות לחוד . יודגש כי ייתכן שמדובר בתופעה חד 
פעמית , אבל גם זו בלתי נסבלת ואסור שתחזור . אז ככה סבבנו לנו בין דוכני 
הביגוד , משתאים מההנחות ועורמים מציאות . שמחים וטובי לב שמנו פעמינו 
לקופה הראשית בקומת הביניים , שהתגלתה כשוממת ונעדרת כל צל של פעילות . 
" יש קופה בכניסה " , בישרה לנו זבנית מנומסת , ואנחנו דהרנו לקופת הכניסה . 
ושם : שומו שמים , אומנם רק חמישה לקוחות בתור , אבל זה אינו מתקדם . 
זה החל בבירור מספר החשבון בצק שמסר לקוח א , בירור שארך 21 דקות והסתיים 
כשאיים הלקוח " לעזוב הכל וללכת " , המשיך בשתי זבניות שרצו לשלם " רק 
על זה " , ועוד שתיים נוספות שנתקלו בהתנגדות נחרצת וקול רועם של עבדכם . 
כל הבקשות לאייש גם את הקופה הצמודה נתקלו באוזניים ערלות ובתשובות מתחמקות : 
" אין קופאית " . וכך בילינו בתור 43 דקות רצופות עד שהגיע זמננו לעמוד 
מול הקופאית . להזכירכם , מדובר בשעת בוקר נוחה , להבדיל אלפי הבדלות 
משעות הערב העמוסות באופן טבעי . לא נעים , וחמור יותר : מיותר . " אין 
תגובה " . " אני לא יודע על מה הלקוח מדבר . יש לנו הוראות מפורשות בשק"ם : 
קופה מיוחדת לעובדים . הוא היה צריך לפנות אלינו , והיינו מבררים במקום " . 
" לא יודע . לא הייתי שם " . . אנחנו , בשתי ערים , סבורים שהתגובה 
אינה הולמת את רשת השק"ם . 
