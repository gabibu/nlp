אלברט קונפידן , בן 64 , עולה חדש מטורקיה שבא לישראל לפני עשר שנים , 
היה אתמול גאה מאוד . יש לו חלק בהצלחת נבחרת הכדוריד שסיימה במקום השישי 
בדירוג הכללי של האליפות בפינלנד ועלתה לדרג ב העולמי . קונפידן , כלכלן 
במקצועו , דובר כהלכה עברית טובה אותה למד בבואו לארץ , הוא מנכ"ל חברה 
כלכלית בתחום הרכב המייבאת את צמיגי קלר שאימצו את נבחרת הכדוריד . ידיד 
משותף ליו"ר איגוד הכדוריד מני וייצמן ולי קישר בינינו . יש כאן רצון טוב 
לסייע לספורט . לא היתה לאימוץ הזה מטרה פירסומית בלבד . לנבחרת יש רק משחקים 
מעטים , חלקם בחו"ל , והחשיפה מעטה . יש כאן יותר יוקרה ותמיכה בענף ספורט 
מסויים מאשר פירסום . אילו חיפשנו רק חשיפה היינו צריכים ללכת על קבוצה 
ידועה בענף פופולארי , ולא על נבחרת לאומית , והיינו מקבלים יותר . אומרים 
לנו שהבחירה לא היתה נכונה , אילו דיברנו רק על חשיפה . התייעצנו גם עם 
חברת קלבר . קיבלנו עידוד לרעיון של אימוץ ותמיכה בנבחרת הלאומית . כדאי 
לזכור : קלבר לא נכנעה מעולם לחרם הערבי . באימוץ הזה יש יותר אלמנט פוליטי 
מאשר אלמנט מסחרי . לא דיברנו על מספרים מדוייקים . עד היום זה עבר בכמה 
וכמה את הסכום שדובר עליו כתקציב בסיסי . נבחרת הכדוריד קיבלה מאיתנו מעל 
ומעבר וההצלחה בפינלנד תוסיף על זה , וכל זאת כמעט בלי שום חשיפה . אני 
לא חובב של כדוריד . הכל נעשה מטעמים של ציונות ותמיכה בענף ספורט הזקוק 
לעזרה . 
