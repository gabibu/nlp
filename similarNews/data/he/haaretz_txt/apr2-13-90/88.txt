. 6 בבוקר את כל השירותים בבתי החולים הממשלתיים . ההשבתה הוכרזה ללא הגבלת 
זמן ותקיף את כל השירותים . במסגרת השביתה לא ינוקו המחלקות , לא יחולק 
מזון , לא יינתנו שירותי כביסה לחולים ולא יבוצעו הליכי רישום חולים וגביית 
כספים . יינתנו שירותי נקיון רק לחדרי ניתוחים וטיפולי חרום , חדרי לידה , 
טיפול נמרץ , אונקולוגיה ודיאליזה . עקב כך לא ניתן יהיה לבצע ניתוחים 
אלקטיוויים וטיפולים אחרים . עובדי המינהל והמשק הודיעו כי לא יאפשרו לקבלני 
משנה של שירותי נקיון , שמירה ומכבסה להיכנס לבתי החולים . הם מאיימים 
גם למנוע כניסתם של מתנדבים לסייע לחולים . ההחלטה להשבית את המערכת התקבלה 
אתמול בתום דיון שנמשך שבע שעות , בין נציגי ועד עובדי המנהל והמשק בבתי 
החולים הממשלתיים , בראשות היו"ר משה אבגוש , לבין סמנכ"ל למינהל במשרד 
הבריאות יוסי קוציק , והמשנה לנציב שירות המדינה דוד פרלשטיין . לטענת העובדים , 
לא נענתה רשימת תביעותיהם להשוות את תנאי עבודתם ושכרם לאלו הנהוגים לגבי 
עובדי המינהל והמשק בבתי החולים של קופת החולים הכללית . עם הכרזת השביתה , 
נכנסת מערכת האשפוז הממשלתית ליום שני של שיבושים . אתמול השביתו הרופאים 
את המערכת ל42 שעות . קפידבינלאחר התייעצות עם מחזיק תיק הבריאות בממשל המעבר , 
השר אהוד אולמרט , הוחלט כי משרד הבריאות יפנה היום ב03 . 8 בבוקר לבית 
הדין האזורי לעבודה בירושלים , בבקשה להוציא צווי מניעה נגד העובדים ולהביא 
להפסקת השביתה . סמנכ"ל משרד הבריאות , יוסי קוציק , אמר כי הוסכם לתת 
לעובדים תוספת כוננות ולהמשיך בהפעלת שכר עידוד . בתמורה נדרשו העובדים 
לחתום על התחייבות לשמירת " שקט תעשייתי " למשך שנה . העובדים סירבו . 
" זו שביתה פראית ובלתי מוצדקת . לא ייתכן לנהל מו"ם על גבם של חולים 
אומללים המאושפזים בבתי החולים " , אמר קוציק . משרד הבריאות ונציבות שרות 
המדינה דחו תביעות העובדים לאשר להם ביטול דרגות י"ד - ט"ו בסולם הדירוג 
האחיד , כפי שהדבר נעשה בקופת החולים הכללית , ומעבר לשבוע עבודה בן חמישה 
ימים . על פי החלטת הממשלה , מעבר לשבוע עבודה מקוצר לא יחול על מערכות 
הבריאות והחינוך . העובדים דורשים תוספת תשלום עבור עבודה ביום ששי , והצעה 
זו נדחתה על הסף מאחר שהדבר כפוף להחלטת הממשלה . יו"ר ועד עובדי המינהל 
והמשק בבתי החולים , משה אבגוש , אמר אתמול כי השביתה פרצה על רקע התנהגות 
נציגי משרד הבריאות ונציבות שרות המדינה , " שזרקו עצם עלובה של תוספת 
כוננות אחת , ששוויה 04 שקלים לחודש , ובתמורתה דרשו שלא להציג תביעות 
לתוספות שכר במשך שנה , כשהפער בין עובדי המנהל והמשק בבתי החולים הממשלתיים , 
לבין עובדים בבתי החולים של קופת חולים מגיע ל052 שקלים לעובד לחודש " . 
קפידבינבינתיים יחזרו היום רופאי המדינה לעבודה בתום שביתת אזהרה בבת יממה . 
מזכירות ארגון רופאי המדינה ממתינה ליוזמה מצד משרד הבריאות לפתיחת המו"ם 
על השוואת תנאי העבודה והשכר לאלו של רופאי בתי החולים של קופת החולים הכללית . 
בדיון , שהתקיים שלשום בבית הדין לעבודה , התחייבו הרופאים שלא לנקוט בעיצומים 
בזמן המו"ם עם משרד הבריאות , אולם אם יוזמה לפתיחת מו"ם לא תגיע בהקדם , 
הם נחושים בדעתם להמשיך בעיצומים . מחזיק תיק הבריאות מטעם ממשלת המעבר , 
השר אהוד אולמרט , הביע אתמול פליאה על כי ארגון רופאי המדינה לא הגיש 
כל הצעה מטעמו לקידום הנושאים השנויים במחלוקת . הוא מתח ביקורת קשה על 
הרופאים שדחו הצעותיו להיכנס למו"ם עוד ביום ראשון . מאות חולים לא נותחו 
אתמול ואלפים לא נבדקו במרפאות החוץ של בתי החולים . חלק מהרופאים שהיו 
במקום סירבו לבצע בדיקות שגרתיות ובדיקות מעקב . בתי החולים הממשלתיים פעלו 
אתמול במתכונת שבת . כל הטיפולים האלקטיווים , לרבות ניתוחים , נדחו . 
היום ינסו לשבץ את החולים למועדים חדשים . 
