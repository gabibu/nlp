מחירי הסולר בגדה המערבית ירדו בשבועות האחרונים בשיעור חד יחסית של % 01 
( 25 שקל לאלף ליטר ) , במסגרת מלחמתן של חברות הדלק הוותיקות בחברת דור - 
אנרגיה . את הורדת המחירים ביצעה חברת פדסקו ( הנמצאת בבעלות שלוש חברות 
הדלק הוותיקות ) , והעוסקת בשיווק מוצרי דלק בגדה המערבית . על פי היתר 
הפעולה שניתן לה , אמורה דור - אנרגיה להתחיל בשיווק בנזין החל מהאחד במאי 
שנה זו . מנהלי דור מתכוונים להרחיב מאוד את פעולות השיווק בגדה , ובמסגרת 
זאת בכוונתם להציע לבעלי התחנות בגדה , לרכוש מהחברה בנזין במחירים אטרקטיוויים . 
לדור היתה דריסת רגל בגדה , כשעסקה עד היום בשיווק סולר לבעלי התחנות . 
ואולם , שלא כמו הצלחתה בארץ , בגדה המערבית התקשתה דור אנרגיה להצליח . 
בעלי התחנות בגדה חששו לרכוש ממנה סולר , פן תימנע מהן אספקת בנזין על 
ידי חברות הדלק הוותיקות . מנהלי פדסקו חששו כי החל מהאחד במאי ( עם תחילת 
שיווק הבנזין על ידי דור ) , יבקשו חלק מבעלי התחנות בגדה לרכוש מדור גם 
בנזין וגם סולר . כדי להקטין את הסיכוי שחלק מבעלי התחנות יעבור לדור , 
הם הורידו בצורה חדה את מחירי הסולר . נזכיר כי חברות הגז הוותיקות נקטו 
טקטיקה דומה , עם החלתה של הרפורמה במשק הגז לפני כ8 חודשים . באותה עת , 
הם הורידו בצורה חדה את מחירי הבלונים , כדי להקשות על המשווקים החדשים 
לזכות בנתח משוק הגז . עקב כך , צנחו מחירי מיכל הגז בגדה ממחיר של 5 . 
42 שקל למיכל , למחיר של 01 שקל למיכל . הורדת מחירי הסולר בגדה מצד חברות 
הדלק מתקבלת בהפתעה . למרות התלונות מצד בעלי תחנות הדלק על התחרות הבלתי 
הוגנת מצד דור - אנרגיה בתחום הסולר בארץ , לא הורידו החברות את מחירי הסולר 
לבעלי תחנות הדלק . נראה כי השוני בהתנהגות מוסבר על רקע ההערכה , כי בניגוד 
לחוזים עם בעלי התחנות בארץ , החוזים בגדה אינם לטווח ארוך , ויכולת המעבר 
מחברת דלק אחת לאחרת בגדה היא רבה יותר . אריה לוי , מנכ"ל פז , מסר בתגובה 
כי הוא מבין לרגשי הקיפוח של בעלי תחנות הדלק , בנושא שיווק הסולר בארץ . 
לוי הוסיף עם זאת כי אינו יודע על הורדת מחירים על ידי פדסקו בגדה , שכן 
היא מנוהלת בצורה עצמאית . 
