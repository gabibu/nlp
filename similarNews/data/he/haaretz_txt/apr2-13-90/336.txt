לוס אנגלס ( מיוחד ל"הארץ " ) . " קולומביה סייווינגס אנד לון " , עד 
לאחרונה אחד המוסדות הבנקאיים המשגשגים ביותר בארה"ב , דיווח שלשום על הפסד 
בסך 575 מיליון דולר בחמשת החודשים האחרונים . לדברי " לוס אנגלס טיימס " , 
שהקדיש לסיפור את כותרתו הראשית , מחקו ההפסדים את כל הונו העצמי של הבנק 
והעמידו בספק את יכולתו להוסיף ולתפקד כמוסד פיננסי עצמאי . מרבית מניות 
קולומביה נמצאות בשליטת משפחת שפיגל , מהעשירות שבמשפחות היהודיות בקליפורניה . 
נכסי הבנק הם 7 . 7 מיליארד דולר ויש לו 92 סניפים בכמה מאזורי היוקרה שבדרום 
המדינה . הבנק דיווח על הפסדים בסך 002 מיליון דולר בחודשיים הראשונים של 
שנת 09 ועל הפסד בסך 973 מיליון דולר בשלושת החודשים האחרונים של השנה החולפת . 
חרף הפסדיו קבע נשיאו ומנהלו הפיננסי , אדוארד הרשפלד , כי הוא מאמין 
שבידי קולומביה מקורות שיאפשרו לו לעמוד בתקני הממשלה . לדבריו , תגובת 
יועציו הכספיים מבנק פירסט בוסטון , על התוכנית למכירת כל איגרות החוב גבוהות - 
התשואה שברשותו , היתה מעודדת . 
