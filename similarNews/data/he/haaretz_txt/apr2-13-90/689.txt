כיאה לתנועה שהרקע לפעילותה אידיאולוגי וערכי , כלי המאבק העיקרי של תנועת 
המחאה " יש גבול " הוא המלה הכתובה . בימים אלה ראה אור מה שאולי יכול 
להיחשב כמניפסט של התנועה : אסופת מאמרים העוסקים באחת הדילמות המוסריות 
הסבוכות ביותר של העולם הדמוקרטי . זוהי שאלת הדמוקרטיה והציות , או בהגדרה 
ממוקדת יותר : מהם גבולות הציות בחברה דמוקרטית . מהעובדה שתנועת " יש 
גבול " מונה כיום מתי מעט , לא ניתן ללמוד כי רק בודדים מתחבטים בדילמה 
הזו בכל הקשור לנעשה בשטחים . עם זאת היא מעידה , כי רק מתי מעט מוכנים 
להכריע בדילמה בדרך של נקיטת צעדים מודעת , שמחירה עבירה על החוק , מאסר 
והוקעה ע"י חלק ניכר מהציבור , המאמין שהדילמה המוסרית נגמרת במקום ש"שלטון 
החוק " מתחיל . 11 המאמרים באסופה דנים בהיבטים השונים של הקשר בין חוק , 
ערכים ו"סרבנות סלקטיווית " , במינוחו של עורך האסופה ישי מנוחין . טווח 
הנושאים הנדון רחב למדי : מדיונים פילוסופיים עקרוניים המבררים את התוקף , 
המשמעות וגבולות הציות לחוק , ועד למסקנות פוליטיות ומעשיות הצומחות מן 
העיון בשאלות אלה . בפתח הספר מדגיש עורך האסופה , שאף כי הקובץ יוצא מטעמה 
של תנועת מחאה , הרי העמדות המבוטאות בו אינן משקפות בהכרח את המגמות האידיאולוגיות 
והפוליטיות המקובלות על כלל חבריה . ואולם חסר בקובץ מאמר שבבסיסו גישה 
המנוגדת לעמדות תנועת " יש גבול " . עמדותיהם של השופט העליון בדימוס חיים 
כהן , פרוף ישעיהו ליבוביץ , משה נגבי , עמוס עוז ושאר הכותבים אינן בגדר 
סוד . קפמאבינכמעט מתבקש שכותב המאמר הפותח קובץ שכזה יהיה נביא הזעם והתוכחה , 
אולי האב הרוחני של תנועת " יש גבול " , פרוף ישעיהו ליבוביץ . במאמר 
שכותרתו " חוק וערך " מצטט פרוף ליבוביץ פילוסופים של המוסר ומצרף את דעתו . 
" לעולם חובת האדם לאלוהיו ( בתפיסה הדתית ) או לאדם ( בתפיסה ההומניסטית ) 
קודמת לחובתו למדינתו . . . עיקר גדול זה כוחו יפה אף למדינה דמוקרטית , 
שבה אזרחים מסמיכים בני אדם מסוימים לשלוט עליהם , ועל אחת כמה וכמה למדינת 
ישראל , שמאחר שהיא שולטת באלימות בשני מיליוני בני אדם נטולי זכויות אזרחיות 
ופוליטיות , אין היא דמוקרטיה " . כמוטו למאמרו " הזכות והחובה להתנגד לשלטון " 
בחר השופט חיים כהן להביא קטע מתוך " וילהלם טל " מאת פרידריך שילר : 
" גם לזדון ממשלת עריץ יש גבול וקצב הנענה כי יבקש משפטו ולא ימצאנו . 
. . ככלות לאיש הרעה ואפס מנוס וישע עוד אחרון מפלט לו , ובידו הוא 
צור החרב ! לא רק הוגה דעות כפרוף לייבוביץ , אלא גם משפטן בכיר כמו השופט 
העליון לשעבר חיים כהן ( ששימש גם היועץ המשפטי לממשלה ) מוצא הצדקה לאי 
ציות לחוק כשהוא מתנגש עם ערכים מוסריים בסיסיים . בסופו של המאמר הנדפס 
בקובץ , שנכתב בידי השופט כהן לפני יותר מעשרים שנה ויועד לציבור משפטנים 
העוסקים בזכויות האדם בזירה הבין - לאומית , מוסיף השופט כהן תוספת עדכנית 
לקורא העברי : " החוק אינו מתיימר , והמחוקק אינו בר סמכא , לקבוע לאזרח 
ערכים מוסריים או מצפוניים . יש שחוק פלוני משקף ערכי מוסר של המצביעים 
בעדו בבית המחוקקים . אפילו דעת הרוב היא , אין הוא יכול לכוף על המיעוט , 
או על היחיד , את ערכיו המוסריים . לעניין החקיקה הולכים אחר הרוב , 
לעניין המוסר הולכים אחר המצפון האישי . . . מי שמצפונו כופה עליו אי 
ציות לחוק , לא יירתע מסיכון הענישה . יתרה מזו הוא יעמוד על ענישתו כחוק 
לא רק לשם פרסום מחאותיו , אלא גם לשם הפגנת עקביותו ותקיפות דעתו וטוהר 
מצפונו " . לפי ההלכה היהודית מציין השופט כהן אין מצייתים לחוק המלך מקום 
ושעה שחייבים לציית למצוות הדת . אין זה אומר שהמלך יימנע מהענשת הסרבן , 
שהעדיף את קיום הדת על קיום החוק . " הוא הדין בכל עברייני המצפון : 
אין לצפות ממחוקק או משופט שיימנע מלהטיל עליהם עונש אף באשר צייתו למצפונם . 
כלל גדול הוא בדיני העונשין , שהמניעים למעשה עבירה אינם מעלים ואינם מורידים 
לעניין פלילותו : גם מניע קדוש ונשגב אין בו כדי לפטור מעונש ( אם כי יש 
בו , בדרך כלל , כדי להשפיע על מידת העונש ) " כותב השופט , ומוסיף 
כי כשם שחוק פלוני של מחוקק טוטליטרי עשוי לעשות צדק , כן עלול חוק פלוני 
של מחוקק דמוקרטי לעשות עוול . אלה ואלה בתוקפם ובאכיפתם עומדים , ועל 
הפרתם מענישים , תהא אשר תהא מידת הצדק או העוול שבהם . קפמאבינדוד הד עומד 
על האבחנה בין מרי אזרחי לסרבנות מצפונית ( הצתה פומבית של צווי גיוס בזמן 
מלחמת וייטנם כדוגמה למרי אזרחי , וסירובם של חיילים יהודיים דתיים בצבא 
האמריקאי להסיר את הכיפה כדוגמה לסרבנות מצפונית ) . המרי האזרחי , קובע 
הד , הוא פוליטי , מכמה סיבות : הוא מונחה על ידי שיקולים חברתיים רחבים 
הניתנים להכללה , ופעיליו מבקשים להעביר מסר לשלטון ולשאר האזרחים . אי 
הציות נושא אופי הפגנתי ויזום על פי רוב , והעיקר , מטרתו לשנות סדרי חברה 
וחוק בעניינים שאינם נוגעים אישית לפרט המפר את החוק . לעומת זאת , סרבנות 
מצפונית היא מטבעה פעולה שמניעיה אישיים ועל פי רוב אינם ניתנים להכללה . 
" תכלית הסירוב " , כותב הד , " אינה שינוי ההוראה או החוק , אלא שמירה 
על ניקיון כפיו של המסרב , על שלמותו המוסרית " . ואולם , דווקא המקרים 
הנפוצים והמעניינים של סירוב מעמידים , לדעת הד , בספק גדול את תקפותה 
של אבחנה מקובלת זו . כך , למשל , הסירוב לשרת בצבא בנסיבות מסוימות , 
כגון אלה שנוצרו בישראל בזמן מלחמת לבנון או בדיכוי ההתקוממות בשטחים . 
האם תנועת " יש גבול " היא תנועה של מרי אזרחי ? מחבר המאמר מוצא כי 
יש בתנועה בלבול רעיוני המונע הגדרה חד משמעית של מהותה . המניע העקרוני 
לאקט הסירוב הוא גם מצפוני וגם אידיאולוגי והדו - משמעות של מניעי הסירוב 
באה לידי ביטוי גם באופן התנהגותו של הסרבן . בראש וראשונה חשוב לו שהוא 
עצמו לא יקח חלק במעשי הדיכוי , ולכן רבים מן הסרבנים נחה דעתם אם אינם 
נתבעים לעשות זאת . תנועת " יש גבול " " מתנדנדת בין הגבלת ייעודה למתן 
סעד , הדרכה והגנה למי שסירבו מטעמי מצפון ונכלאו , לבין הרחבת פעילותה 
לארגון התנגדות יזומה ונרחבת ככל האפשר לגיוס אזרחים למטרות שיטור ודיכוי 
ברצועה ובגדה " . הד מציין כי בניגוד לסרבן הגיוס האמריקאי בימי מלחמת וייטנם , 
רוב סרבני הגיוס בשטחים לא זו בלבד שהם מוכנים להשתתף במלחמה נגד מדינה 
ערבית שתפתח במתקפה על ישראל , הם אף מחשיבים את השמירה על כוח ההרתעה של 
צה"ל כאמצעי למניעת מתקפה כזו , ומוכנים לתרום לחיזוקו של כוח ההרתעה הזה 
על ידי שירות צבאי חלופי בתחומי הקו הירוק או במקומות שבהם אין התחככות בין 
הצבא לאוכלוסייה אזרחית כבושה . קפמאבינהיסוס תיאורטי ומוסרי מוצא מחבר המאמר 
גם בתגובת השלטון ( ממשלה או צבא ) למעשי הסירוב בשטחים , בהעדיפו להציג 
את תופעת הסירוב כהתנהגות של מיעוט המבטא עמדה פוליטית ואידיאולוגית שולית 
בחברה , עמדה שאפשר להתעלם ממנה בשם הקונסנסוס הרחב השולל אותה . על רקע 
זה קל , לדעת הד , להבין את ההיסוס במדיניות הענישה הנקוטה כנגד סרבנים : 
אמנם הם נענשים על סירובם , אך חלקם יוצאים פטורים בעונש קל בלבד , ואפילו 
מניחים להם , בהסדר לא רשמי , לשרת שירות חלופי . " אסור בשום פנים ואופן 
להזכיר בנשימה אחת את אנשי יש גבול ושכמותם , המקבלים עליהם ברצון ובהכרה 
את העונש המוטל עליהם עקב סירובם לשרת בשטחים , ואת אנשי הימין הקיצוני , 
המצפצפים על החוק וטוענים שהחוק כולו אינו אלא עוצו עצה ותופר , ורואים 
עצמם ראויים לפרס ולא לעונש " . הכותב הוא עמוס עוז , הגורס כי " לא בגלל 
האינתיפאדה , אלא בשל השינוי המוצהר בעמדה הפלשתינית , נשמט הצידוק להמשך 
הכיבוש , וממשלה הממשיכה בו מעמידה את חייליה , שוטריה ואזרחיה במצב מוסרי 
ומצפוני שאין ממנו מוצא " . מאמרים נוספים בקובץ : " רשות וצידוק " מאת 
יוסף רז , " ציות , סרבנות בין הצדקה לחובה " , מאת ישי מנוחין , " גבולות 
הציות בשטחים " , מאת יצחק זמיר , ואביגדור פלדמן , " הכיבוש , האינתיפאדה 
והדמוקרטיה הישראלית " , מאת משה נגבי , " הנורמליזציה של החריג " , מאת 
יזהר באר , ו"יורים ובוכים " , מאת איתמר פיטובסקי . 
