" חיל - האוויר אינו מסוגל להתקיים באווירה האלקטרו - מגנטית שתיוצר עם 
הקמת משדרי קול אמריקה בערבה " . עמדה זו הביעו אתמול סגן הרמטכ"ל אהוד ברק , 
מפקד חיל האוויר אביהו בן - נון והממונה על אגף התכנון דני יתום שהופיעו 
בישיבת הוועדה הפרלמנטרית בראשות יהושע שגיא ( ליכוד ) , העוסקת בפריסת 
צה"ל בנגב . שלושת האלופים נמנעו מלנקוט עמדה בעד הקמת התחנה או נגדה , 
אבל ציינו כי עם הקמתה לא יהיו הטיסות בטוחות . יהיה צורך לסוכך על המטוסים , 
ומחיר כל מיגון 03 עד 04 אלף דולרים . האלופים מסרו לוועדה שהאמריקאים 
קיבלו על עצמם לסוכך את המטוסים הישראליים עד 3991 , וכי אם יוקמו המשדרים 
יזדקק חיל האוויר לשטחי אימונים נוספים . כאשר הצבא העניק את הסכמתו להקמת 
התחנה הוא לא היה מודע לבעיית הקרינה . נושא זה הועלה במלוא חריפותו כאשר 
שני מטוסי טורנאדו גרמניים טסו ליד תחנה דומה בארצם והתרסקו . יו"ר הוועדה 
שגיא אמר אתמול כי ההיסוס העיקרי בעניין אינו צבאי אלא מדיני , ונובע מאי - 
רצון להחריף את היחסים עם ברית - המועצות דווקא בתקופה בה גוברת העלייה ממנה . 
קפידבינסיעת חד"ש בכנסת גינתה אתמול את נאומו הברוטאלי של נשיא עיראק סדאם 
חוסיין , שאיים להשמיד מחצית ממדינת ישראל . עם זאת קראו הקומוניסטים לממשלת 
ישראל להימנע מכל פעולה צבאית נגד עיראק . חוגים פרלמנטאריים מעריכים כי 
אם יתארך המשבר הממשלתי , תוצע יוזמה רב - מפלגתית לכינוס מיוחד של המליאה 
להגיב על איומיו של הנשיא העיראקי . 
