אני אגיד לך את האמת , שום דבר כבר לא יכול להפתיע אותי במפלגה הליברלית . 
האנשים שמייצגים היום בממשלה ובכנסת את המפלגה הליברלית , הרסו את הרעיון 
הליברלי עד הסוף . יש לי הרבה מאד טענות כלפיהם . ייתכן מאוד . אינני יודע 
בדיוק מה קרה . הכל מאוד מעורפל ולא ברור . אם זה נכון ששריר החליט לתמוך 
בפרס לראשות הממשלה , זה מחזק את טענתי שקבוצת חמישה החכי"ם הליברלים בראשות 
השר מודעי , הרסה את המפלגה הליברלית . אנחנו , איגוד העובדים הליברלים , 
הלכנו ברשימה משותפת עם מפלגת העבודה בבחירות להסתדרות , משום שלא רצינו 
להתאבד . למרות שקיבלנו במרכז הליכוד 02 אחוז מהקולות , ראשי הליכוד לא 
היו מוכנים לנהל אתנו מו"ם , ולמעשה זרקו אותנו . כולם עשו יד אחת נגדנו . 
אבל אנחנו לא בגדנו באף אחד . ההבדל ביני לבין ח"ך שריר , הוא שלו יש מה 
למכור , כי הוא ח"ך וכולם רצים אחריו . אלינו בכלל לא התייחסו ולא נתנו 
לנו שום נציגות בכנסת . כואב לי הלב ואני מודאג מאד מהתופעות שאנחנו עדים 
להם בימים האחרונים . אני קורא על דרישה לערבות כספית של 01 מליון דולר , 
אני שומע על דרישה לשריין מקומות ועל חכי"ם שהם עריקים . לאן הגענו ? בספרים 
אני עדיין רשום כגזבר המפלגה . אבל , אני אשאל אותך , יש עוד בכלל גוף 
כזה שנקרא מפלגה ליברלית ? 
