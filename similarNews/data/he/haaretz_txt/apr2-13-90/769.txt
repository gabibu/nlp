לימה ( ע"ר ) . שרשראות הטנקים זעזעו אתמול את רחובותיה של לימה , ואלפי 
שוטרים התפרסו ברחבי המדינה במטרה למנוע התקפות גרילה במהלך הבחירות הכלליות 
שנערכו בפרו אתמול . כ003 אלף חיילים ושוטרים הועמדו בכוננות ברחבי המדינה 
כדי למנוע מעשי טרור מצד ארגון " הנתיב הזוהר " שגינה את הבחירות כ"פארסה 
בורגנית " וקרא להחרמתם . לוחמי הגרילה של הארגון המאואיסטי ניהלו שורה 
של התקפות טרור כדי לפגוע בבחירות . שוטרים בשריוניות ונגמ"שים הוצבו בסמוך 
לבתי - ספר ובנייני ממשלה . שני המועמדים העיקריים בבחירות לנשיאות הם הסופר 
מאריו וארגאס ילסה , שמעולם לא החזיק במשרה פומבית , ואלמוני בשם אלברטו 
פוגימורי , בנם של מהגרים יפאנים , חסר כל ניסיון פוליטי . מצפים כי המירוץ 
בין השניים יהיה צמוד ביותר , וההכרעה תיפול על חודם של קולות ספורים . 
פוגימורי לא פרסם מצע רשמי , אולם נחשב כאיש ימין - מרכז . הוא נהנה מתמיכה 
רחבה של בוחרים המגלים סלידה כלפי המפלגות הקיימות . 
