שני אירועים טרפו את כל הקלפים הפוליטיים , אתמול בשעות הבוקר : הודעת 
ח"ך אברהם ורדיגר מאגודת - ישראל על התפטרותו מן הכנסת , והודעת ח"ך אליעזר 
מזרחי מאותה סיעה , כי הוא פורש מאגו"י אך לא מן הכנסת , וכי בכוונתו להצביע 
נגד ממשלת פרס . בכך נשלל הרוב של חבר - כנסת אחד , שהיה קודם לכן למפלגת 
העבודה ולבני בריתה . ח"ך מנחם פרוש הבהיר אתמול בתוקף , כי סיעת אגודת - 
ישראל עדיין מונה חמישה חברי - כנסת , וכי כולם יצביעו על - פי הוראות מועצת 
גדולי התורה , כלומר בעד ממשלת פרס . לגבי ורדיגר , הרי שהשתלשלות העניינים 
פשוטה : מחר ב00 : 9 בבוקר , בחלוף 84 שעות מהגשת מכתב התפטרותו , ייכנס 
לכנסת המועמד הבא מטעם אגו"י , הרב דוד הלחמי . הגם שאף הוא איש פועלי 
אגודת - ישראל ונץ בדעותיו , כמו הח"ך הפורש ורדיגר , הצהיר הלחמי כי יקבל 
בלא עוררין את מרות גדולי התורה , ויתמוך בממשלת פרס . באשר לח"ך אליעזר 
מזרחי , יעשו באגו"י ביממה הקרובה מאמצים לשכנעו לחזור בו , או להתפטר 
מן הכנסת גם הוא , כך שיתמנה ח"ך נוסף מטעם האגודה . כבר לקראת השעה 00 : 
9 בבוקר היה ברור בכנסת , שהממשלה - שבדרך עלתה על שרטון . פניהם הקודרים 
של חברי סיעת המערך במזנון שיקפו את אשר מסרו כלי התקשורת לגבי שני חברי 
אגודת - ישראל . שמעון פרס משה שחל נכנסו ללשכת יו"ר הכנסת , דב שילנסקי , 
כעשר דקות לפני המועד , וניסו להשיג את דחיית הדיון לשעה 00 : 11 , כדי 
שיוכלו לברר את המצב לאשורו . היו"ר הודיע , שיצטרך להיוועץ על כך , ולפחות 
להודיע למליאה , שאי - אפשר לקיים מיד את סדר היום המתוכנן . קפידבינמיד 
אחרי - כן נכנס שילנסקי לאולם רווי - המתח , כשעל שולחנהח"כים כבר מונחים 
קווי היסוד של הממשלה החדשה ; שרי הליכוד ישבו בשלוות - נפש במקומותיהם 
הרגילים ליד שולחן הממשלה . אז ביקש שחל הפסקה בת שעתיים , בנימוק שהתקבלה 
הודעה מאחד הח"כים , המרכיבים את הממשלה . ח"ך עובדיה עלי ( ליכוד ) 
ביקש את רשות הדיבור , והעיר הערה , שחזרה והדהדה לכל אורך הדיון , בדברים 
נרגזים של הח " כים הערביים ובתשובות של אנשי התחייה והליכוד . " חבר - 
הכנסת שהתפטר עשה זאת מטעמים אידיאולוגיים . הוא הודיע בפירוש , שאינו 
רוצה להיות שותף בממשלה שכזאת , הנשענת על תומכי אש"ף " . " חוצפה , עלילה " , 
צעקו הח"כים מוחמד מיעארי וחסיין פארס . " זו התבטאות גזענית , בושה 
וחרפה לכנסת " , אמר ח"ך תופיק טובי מחד"ש . בהודעה אישית , בתום ישיבת 
הכנסת , הסביר עובדיה עלי , שרק ציטט מדברי ורדיגר , ולגביו כל אזרחי 
ישראל יהודים וערבים שווים . מה שאינו לגיטימי , הוסיף , הוא קבלת הוראות 
מאש"ף . קודם לכן ביקש ח"ך עבד - אל - ווהב דראושה ( מד"ע ) רשות למסור 
הודעה אישית , ובה אמר שדברי עלי היו ניסיון להכפיש את שמם של כל הח"כים 
הערביים , ולפסול אותם מלהשתתף בקואליציה . " אנחנו מייצגים את הציבור 
הערבי , וגם נבחרנו בקולות של יהודים . אנו תומכים במשא - ומתן עם אש"ף , 
כדי להגיע לפתרון צודק ; גם יהודים עושים זאת " . דבריו הופסקו בקריאות - 
ביניים וצעקות של ח"ך אליקים העצני ( התחיה ) , שהגדיל לעשות כשקם , 
ניגש לדראושה וממש צרח לתוך אוזנו . לבסוף ניגשו כמה סדרנים , חצצו בגופם 
בין שני הנצים , עד שהעצני התיישב במקומו , ולדראושה ניתן להמשיך בדבריו . 
קפידבינההפסקה של " רבע שעה " להתייעצויות , שעליה הכריז שילנסקי בשעה 
50 : 9 , הסתיימה בשעה 51 : 11 . הרכב הח"כים היה כמעט מלא , אולם חסרו 
אברהם שריר , שלא הגיע , וח"ך חיים קורפו ( ליכוד ) , המחלים מניתוח , 
שהבטיח כי במקרה שיזדקקו לקולו , יגיע לבניין . עם חידוש ישיבת המליאה 
הודיע היו"ר , כי יתן לח"כים לדבר . " אמנם כבר קיבלתי החלטה , אך הדבר 
לא ימנע לדבר , ממי שביקש " , הכריז . הוא קרא מכתב , שהגיש ח"ך פרס לנשיאות 
הכנסת , ובו ביקש , עקב הנסיבות שנוצרו , שלא להציג את ממשלתו במועד שנקבע 
לכך . " מה שאירע הוא תופעה חסרת תקדים בתולדות הכנסת " , אמר שילנסקי . 
אז החל מצעד של ח"כים אל הדוכן , כשכל אחד משמיע את דעתו . בנימין - זאב 
בגין ( ליכוד ) דרש שלא להניח לפרס להמשיך ולשטות בעם ; " מה שנעשה הוא 
השפלה של הדמוקרטיה , ויש להמשיך בדיון " . יואש צידון ( צומת ) דרש ללכת 
מיד לשינוי שיטת הממשל ולבחירה ישירה של ראש הממשלה , שתהיה ההצלה היחידה 
מהבזיונות . תופיק טובי ( חד"ש ) תבע את עלבון הח"כים הערביים עקב דברי 
ח"ך עלי , ורפאל איתן ( צומת ) אמר : " יש להפסיק את הפרחת הבלונים 
ברמה נמוכה " . קפידבינגאולה כהן ( התחייה ) הקשתה , כיצד יכול הנשיא " להסכים 
לממשלה , הנשענת על תומכי אש"ף " , ודבריה גררו התלקחות מחודשת של הצעקות . 
" יש להחזיר את הקלפים לעם , שיטרוף אותם מחדש " , אמרה . ואילו צחי 
הנגבי ( ליכוד ) הגדיר את ממשלת פרס בתוך " פתח מורגאנה " . מנחם פרוש 
( אגודת - ישראל ) יצא נגד התקנון , שעל - פיו חולפות 84 שעות עד כניסת 
מועמד אחר לכנסת במקום המתפטר . בסופו של דבר הודיע שילנסקי את החלטתו : 
אין טעם להזמין את שמעון פרס להציג ממשלה , כאשר , לדבריו , אין ממשלה 
שאפשר להציג . שילנסקי הכריז על נעילת הישיבה עד 7 במאי , לאחר פגרת חג 
הפסח . 
