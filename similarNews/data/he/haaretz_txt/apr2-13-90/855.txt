ראש הממשלה יצחק שמיר ועוזריו החלו בערב החג לארוז חלק מחפציהם בלשכת ראש 
הממשלה בירושלים , לקראת עזיבתם את המשרד . שלשום , העביר טנדר מיוחד ציוד 
רב מלשכת ראש הממשלה אל משרד בקריית הממשלה בתל - אביב , ששימש לפני שנים 
רבות את שר המשפטים דאז חיים צדוק . הלשכה תועבר לשימושו של שמיר כראש ממשלה 
לשעבר . בין הציוד שהועבר מלשכת ראש הממשלה : טלוויזיה צבעונית , פקסימליה , 
מחשב וציוד משרדי . שווי הציוד שיועבר ללשכה החדשה של שמיר הוערך , על - 
ידי אנשי לשכתו בירושלים , בכ03 אלף ש"ח . היום ובימים הקרובים יארזו חומר 
משרדי נוסף , ששירת את ראש הממשלה בשנים האחרונות . כראש ממשלה לשעבר , 
יזכה שמיר בלשכה , עוזר , רכב צמוד ונהג . כל שרי הממשלה היוצאת יוכלו 
להשתמש בחודש הקרוב ב"וולבו " הממשלתית ששירתה אותם . טקסי החלפת השרים 
אמורים להתקיים בימים הקרובים . 
