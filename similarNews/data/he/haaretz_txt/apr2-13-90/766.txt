קטמאנדו ( ע"ר וע"ץ ) . כמה מאות תיירים שנלכדו בקטמאנדו בשל עוצר הלילה , 
בעקבות ההפגנות האלימות למען הדמוקרטיה , המריאו אתמול מנפאל . מנהיגי 
האופוזיציה עומדים בסירובם לנהל שיחות עם הממשלה והכריזו כי ימשיכו במאבקם 
למען משטר רב - מפלגתי . בתגובה הודיעה הממשלה המלכותית של נפאל על ביטול 
האיסור בן 03 השנה על פעילות מפלגות פולטיות . המלך בירנדרה , 44 , נפגש 
עם ארבעה ממנהיגי האופוזיציה , שניים מן השמאל ושניים ממפלגת הקונגרס הנפאלי 
שעמדה בראש התנועה להחזרת הדמוקרטיה . דיפלומטים ותיירים מסרו טלפונית מקטמנדו , 
כי הממשלה אירגנה אתמול טיסות מיוחדות כדי להוציא תיירים זרים מעיר הבירה , 
שבה נהרגו לפחות 05 איש בהפגנה בקרבת ארמון המלך . דיפלומט מערבי אמר כי 
ראה כ052 תיירים זרים בנמל התעופה שניסו לעלות על טיסות יוצאות , אך לא 
נמסר על גילויי בהלה . אחד התיירים מסר כי תיירים במלונו נתבקשו לארוז את 
מזוודותיהם ולהתכונן ליציאה מהמדינה . השלטונות הרחיבו אתמול את העוצר שהוטל 
על קטמנדו גם לעיר השכנה באקטאפור . בהפגנות , שבהן נהרגו עשרות בני - אדם , 
השתתפו כ000 , 002 אזרחים בעמק קטמנדו , שבו כמיליון תושבים . גל המרד 
המקיף את האוכלוסייה נובע גם מאינפלציה בשיעור של % 52 . האינפלציה נגרמה 
כתוצאה מהסגר כלכלי שהטילה אשתקד הודו על שכנתה הקטנה בת 91 מיליון התושבים , 
לאחר שפקעו ההסכמים הכלכליים בין שתי המדינות . אינפלציה זו פוגעת קשה בחלק 
מהאוכלוסיה , שהכנסתה השנתית הממוצעת עומדת על 071 דולר לנפש . 
