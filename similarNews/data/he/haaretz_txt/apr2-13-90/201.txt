טורקו , פינלנד ( מיוחד ל"ספורט הארץ " ) . במישחקה השלישי באליפות העולם 
לדרג ג בכדוריד נכנעה כאן אתמול ישראל לנבחרתה החזקה של נורווגיה 9172 , 
אבל עדיין טובים מאד סיכוייה לעלות לדרג ב העולמי . לשם כך עליה להשיג 
עוד ניצחון אחד משני המישחקים שנותרו לה : הערב עם טורקיה החלשה ומחרתיים 
עם מערב גרמניה החזקה . שלוש הנבחרות הראשונות מהבית יעלו לדרג ב . התבוסה 
שנחלה הנבחרת הישראלית מול נורווגיה , אחת משתי הנבחרות שעדיין לא נוצחו 
באליפות , נבעה מחולשתם של שני השוערים הישראלים תחילה הקפטן יוסי סאמט , 
שמיד עם הפתיחה הציב את ישראל בפיגור 16 . מחליפו יוסף פרקש היה חלש עוד 
יותר , ועד למחצית עלו הנורווגים ליתרון 618 . וכאשר שני שוערי הנבחרת נחשפים 
במלוא חולשתם , אין כל סיכוי להוות יריב שקול לנורווגים המצויינים , ששלושלת 
שחקני הקו האחורי שלהם משחקים בבונדסליגה של מערב גרמניה . השלושה גם היו 
המוציאים לפועל הבולטים של נורווגיה : רוינה עם 6 שערים , גאייסטאד 6 , 
אויסטן 4 . בצוות הישראלי בלטה גם חולשתו של רזי סומך , שהבקיע 51 שערים 
בשני הניצחונות הראשונים של הנבחרת ואמש לא כבש אפילו שער אחד . מבקיעי השערים 
של ישראל היו : זיו קושניר 5 , עדי כנענן 5 , דורון דיין 4 , דוד עמר 
2 , אמיר גרא 2 , יורם זלינגר 1 . הערב יהיה המישחק המרכזי בין שתי הנבחרות 
הבלתי מנוצחות נורווגיה ומערב גרמניה , שהביסה את יוון 3241 . בלגיה הכניעה 
את טורקיה 6291 . 
