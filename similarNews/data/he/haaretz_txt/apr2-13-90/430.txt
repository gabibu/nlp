שר הקליטה , הרב יצחק פרץ , מסר אתמול על התגברות גל העלייה : אלפי עולים 
הגיעו ארצה בשלושת החודשים הראשונים של השנה . לדבריו , רוב העולים שהגיעו 
הם יוצאי ברית המועצות . רק אתמול ושלשום הגיעו מאות עולים . השר פרץ אמר 
עוד , כי מסלול הקליטה הישירה מוכיח עצמו . על - פי סקר שערך משרדו יספיק 
מאגר הדירות להשכרה , כולל דירות יד שניה , לששה חודשים . כעת פועל השר 
להעביר באופן מיידי את הפטור ממס וחובת דיווח על דירות לצרכי השכרה , על - 
פי תקנות שעת חירום . כך יתקבלו , לדבריו , אלפי דירות נוספות להשכרה . 
השר אמר כי התחייבותו בפני בייקר לפיה לא יונהגו כל תמריצים להתישבות ביהודה 
ושומרון עומדת ותקיפה . עולים שיעברו לגליל ולדרום יקבלו תמריץ משמעותי , 
וכך יווצרו עוד כמה אלפי פיתרונות דיור . קפידבין " איש לא יודע מה קורה . 
יש ערפל קרב " , הגיב השר פרץ על מעשה הרכבת הממשלה . לדבריו , אם תקום 
ממשלה צרה של הימין תקום ממשלת אחדות לאומית , אך אם תקום ממשלה צרה של 
השמאל אין סיכוי לממשלת אחדות . עוד אמר , כי הוא מכין את עצמו לאופציה 
של ממשלת ימין צרה . " אני מתכנן לחזור לכנסת כסיעת יחיד עד שאשקול את 
צעדי " , אמר . השר פרץ אף גילה , כי הליכוד , מולדת , המפד"ל ודגל התורה 
ביקשו ממנו להצטרף אליהן . " אני מודה לכל אלה שפנו אלי אך אין לי כוונה 
להצטרף למפלגה קיימת " , דברי השר פרץ . פרץ התייחס בחריפות לצעדו של אברהם 
שריר : " אני סבור שמי שעורק ממפלגתו על רקע של פיתויים אישיים וטובות 
הנאה אישיות בוגד בבוחר . חציית קוים על רקע טובות הנאה זה מעשה שאני 
סולד ממנו " . בקשר להסכם שחתמה אגודת ישראל עם המערך אמר השר פרץ , כי תביעות 
האגודה הן סבירות ומתונות . לדבריו , לאור דרישות מתונות אלו לא תהיה לשמאל 
בעיה להצטרף לממשלה בראשות המערך . " הפלה זה מעשה רצח שאסור על מדינה יהודית " , 
אמר לכשנשאל אם הוא מכיר בתוצאה המעשית של אכיפת איסור ההפלות במדינה ביצוען 
באמצעים פרימיטיבים כמו מסרגות המסכן את בריאותן של עשרות אלפי נשים . באשר 
להכללת רב רפורמי , רב קונסרווטיבי ואשה בהרכב המועצה הדתית בחיפה אמר הרב 
פרץ : " זה מעשה הכנסת נתחים מיותרים למדינת ישראל . אנו רואים מה קרה 
בארה"ב , במיוחד אצל הרפורמים חתונות יהודים עם גויות בבית כנסת . מי 
צריך את היבוא הזה ? " . 
