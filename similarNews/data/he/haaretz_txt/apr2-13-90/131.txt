דוברי המתיישבים בגולן הביעו דאגה נוכח הידיעות מדמשק , לפיהן מוכן הנשיא 
חאפז אסד לנהל מו"ם לשלום עם ישראל במסגרת ועידה בין - לאומית , וכי הוא 
מוכן לדון על פירוז הגולן במסגרת ההסדר עם ישראל . אבל בשטח קיימים סימנים , 
שגם חסידי סוריה בגולן מודאגים . השבוע פרסמה קבוצת אנשים כתב - עת מתוך 
תקווה כי " למלה הכתובה כוח שאינו נופל מכוחו של הרובה " כפי שכתב העורך , 
נואף אל - בטחיש . כתב - העת נקרא " אל - נדאא " ( הקריאה ) , ולצד 
השם מצוין , כי מדובר בהוצאה חד - פעמית של כתב - עת חברתי , פוליטי ופדגוגי . 
המו"ל הוא מוסד אל - שאם לתרבות חברתית רמת - הגולן . במודעה על העטיפה 
האחורית נכתב , כי בית ההוצאה נוסד בראשית 0991 וקבע לו מספר מטרות : ניהול 
מחקרי - שדה בכל התחומים ; השתתפות בחיי התרבות , טיפול בבעיות חברה , 
חינוך וכלכלה ; פרסום ספר שיכיל מחקרים שנערכו בידי רבים ממשכילי הגולן ; 
פרסום שבועון שמטרתו לסייע לתלמידים בתחומים שונים , סיוע בפרסום ספרים , 
סיוע לתלמידים וארגון קורסים בשפה הערבית , העברית והאנגלית . המאמר הראשון 
בא להזכיר לכ02 אלף הדרוזים בגולן את מאבקם חסר הפשרות נגד סיפוח הגולן , 
ובעיקר את השביתה שהחלה ב41 בפברואר 1891 . בעיני עורכי " אל - נדאא " 
היתה זו שעתם היפה של הדרוזים , " ועל - אף המצור ומדיניות ההרעבה , על - 
אף הדיכוי שכפו חיילי הכיבוש ושכיריהם נגד התושבים גברים , נשים וטף ניצחו 
התושבים הודות לאחדותם . בחוצות דרסו הילדים את תעודות הזיהוי ותעודות האזרחות 
הישראלית וחוק הסיפוח הפך לעניין חסר - ערך . " ישראל למדה כי השתייכות 
תושבי הגולן לסוריה , לעם ולאדמה , אינה עניין כלכלי , אלא עניין של הכרה ; 
וכי תושבי הגולן לא ירשו לישראל לנצלם לביצוע התוכניות שלה נגד האנושות 
בכלל , ונגד המולדת הערבית במיוחד " . מחבר המאמר אינו מסתפק באזכור ההיסטוריה . 
הוא מזהיר מפני המדיניות הישראלית החדשה , המיועדת להריסת כוח העמידה של 
התושבים . לדעתו , מטרת הרשות שניתנה לתושבי הגולן הדרוזים לערוך ביקורים 
אצל בני משפחותיהם בסוריה , היא ליצור באמצעות המבקרים חרושת שמועות על 
ההבדלים הגדולים ברמה הכלכלית . דומה שאפשרות זו מעוררת את דאגתם של חסידי 
סוריה בגולן . המולדת הסורית נתונה במשבר כלכלי עמוק והדרוזים , השבים 
מביקורים בדמשק , מספרים על המצוקה הכלכלית שם . המו"ל החדש מקווה , כי 
באמצעות כתב - העת שלו יוכל להילחם בהשפעה מזיקה זאת . לטענתו , המטרה 
הראשונה של הכיבוש הישראלי היא להפוך את הדרוזים בגולן לחברה צרכנית ולכלי 
בביצוע מזימותיו . מכאן שעליהם למרוד כדי להבטיח לעצמם עצמאות כלכלית , 
ולסרב להיות " ספחת תרבותית ופוליטית " , כלשונו . עורך כתב - העת מפרסם 
מכתב גלוי אל המשטרים הערבים , וקורא להם להפסיק לשפוך דמעות תנין על חללי 
האינתיפאדה וללמוד מהם כיצד לנהל מלחמה , כי " זאת השפה הידועה לאויב " . 
המחבר אינו משאיר ספק בנוגע לזהותו של האויב : מכונת הדיכוי הציוני . גם 
נור אל - דין מרעי ממגדל - שמס כתב מאמר דומה , לציון יום הכרזת האחדות 
בין סוריה ומצרים ( ב8591 ) . הוא מסיים את דבריו בקריאה למנהיגי מדינות 
ערב לא לארגן איחודים אזוריים בדרך לכיתור סוריה . לדבריו , מגמה זאת לא 
תצלח ועליהם להושיט יד לסוריה המוכנה לחזור לאיחוד ולקבל עליה את דברי עבד 
אל - נאצר : " מה שנלקח בכוח לא יחזור בדרך אחרת , זולת הכוח " . אחמד 
עלי קדמאני מסתמך על בטאון רק"ח בערבית , שכתב על ממצאי מהפכת חומייני במשרדי 
תחנת הביון המרכזית בשגרירות ארה"ב בטהראן . כתגובה על פרסומים אלה קורא 
קדמאני להטיל חרם על מפיצי השמועות בגולן . במאמר נוסף של העורך הוא עורך 
חשבון עם השר אהוד אולמרט , שביקר ברמת - הגולן בקיץ האחרון והזכיר בדבריו 
את נושא הדמוקרטיה . אל - בטחיש טוען , כי " בשם הדמוקרטיה , החוק וצורכי 
הביטחון , הורחקו מבתי - הספר עשרות מורים מוסמכים ובעלי תואר אקדמי בטענה 
כי עסקו בפוליטיקה , ובמקומם העסיקו מורים חסרי הכשרה " . הוא טוען כי בעקבות 
מדיניות זו נגרמה הידרדרות בהישגי בתי - הספר בגולן . לדבריו , ב8891 הצליחו 
רק 8 מתוך 481 בוגרי בית - הספר התיכון בבחינות הבגרות . ב9891 הצליחו 62 
מתוך 051 . נראה כי חלק מאותם מורים מפוטרים כותבים בכתב - העת החדש , 
שחלק לא מבוטל ממאמריו עוסקים בחינוך : " האשה ותרומתה לקידום העמים " , 
" תרומת המשפחה לחינוך " , " העידוד והענישה בחינוך " , בעד חינוך האשה 
כחובה לאומית ; ועוד . אחד המאמרים עוסק בגידול תפוחים בגולן , ויש גם 
מאמר העוסק במצוקת המזון בעולם הערבי . כתב - העת מפרסם גם שני מאמרים על 
נושא הסמים . הראשון מסביר ומפרט את התופעה , והשני מזהיר מפני ההשתעבדות 
לסם בקרב ציבור לא מבוטל של הנוער בגולן . במדור התרבות מתפרסם ראיון עם 
סמיח שקיר , זמר סורי ידוע בן הכפר הנטוש ואסט בגולן , ושירים של משוררים 
מפורסמים כמו נזאר קבאני הסורי ומוזפר אל - נוואב העיראקי . בכל מקרה , 
הקו המרכזי של כתב - העת הוא כתיבה פוליטית , ערבית - לאומית , נוסח מפלגת 
אל - בעת השלטת בסוריה . בישראל היו בשנות השבעים ובראשית שנות השמונים מספר 
כתבי - עת דרוזיים . כיום מופיע , לא באופן סדיר , כתב - עת אחד , של 
" ועד הפעולה הדרוזי " המקורב לחד"ש . שאר כתבי - העת הדתיים - עדתיים 
נסגרו . פעם האמינו רבים כי הדרוזים בגולן הולכים בעקבות אחיהם בישראל , 
אבל התנגדותם העיקשת לסיפוח הגולן מחייבת הרהור שני . רק הזמן יוכיח אם 
יושפעו הדרוזים בגליל ובכרמל מדוגמת אחיהם בגולן . 
