אי אפשר לסכם את עונת הכדורעף של הפועל בת ים מבלי להזכיר את חלקו של משה 
סמו , המאמן שהביא את הקבוצה להישג מצוין בליגה ( 12 נצחונות ב22 משחקים ) 
, אך כשל עמה בפלייאוף ונאלץ להתפטר . " שחקנים אף פעם לא אשמים ואותם 
אי אפשר לפטר " , אומר הקפטן יעקב הרשקו . " בכשלון שבאובדן האליפות אשמים 
אנחנו , השחקנים , ואנחנו בלבד . היה לנו קשה ומצער לשמוע שסמו נטל את 
האחריות על עצמו והתפטר " . לזכותו של סמו ייאמר , כי למרות שנאלץ להתכונן 
לליגה עם שחקני הספסל בלבד , עקב השתייכות השישיה הראשונה לנבחרת הלאומית , 
גילתה קבוצתו עליונות ברורה לאורך העונה כולה וסיימה את הליגה במקום הראשון 
בהפרש ניכר מיריבותיה . בגמר גביע המדינה צפה סמו מהיציע , הביט וחשב . 
מה בדיוק עבר בראשו , ניתן רק לשער . בכל מקרה , למשה סמו יש חלק חשוב 
בזכייה בגביע המדינה . אף אחד לא ייקח את זה ממנו . 
