בית המשפט הגבוה לצדק דחה אתמול את העתירה שהגישה העדה המרונית בחיפה , 
ההקדש של הכנסיה והיזמים אפרים הניג ובני נחמיה נגד שר האוצר , משרד האוצר 
ומינהל מקרקעי ישראל בענין עסקה שעמדה להתבצע בחיפה . בעתירה טענו נציגי 
העדה המרונית כי משרד האוצר עמד להגיע איתם להסכם לפיו יבנה המשרד בחיפה 
בניין על קרקע שלהם , אך בשלב מסוים החליט האוצר , מסיבות לא ברורות , 
לבצע את העסקה עם חברת י . פריצקר שאף עמדה לקבל למטרה זו קרקע ללא מכרז 
ממינהל מקרקעי ישראל . בעתירה נאמר כי היה ניסיון לפלס לפריצקר את דרכו על 
חשבון העותרים , קרי העדה המרונית והיזמים , ותוך העדפת פריצקר לטובה . 
האוצר ומינהל מקרקעי ישראל , נטען בעתירה , לא פעלו בתום לב ואת רצונם 
תפס הרצון לקדם את האינטרס של פריצקר . שופטי בית המשפט העליון , בראשותו 
של השופט משה בייסקי , הגיעו למסקנה כי יש לדחות את העתירה מאחר ומדובר 
בסכסוך שעניינו השלב הטרום - חוזי של התקשרות המדינה . לפני העותרים , קבע 
בג"ץ , פתוחה הדרך לפנות בתביעה משפטית על ניהול משא ומתן שלא בתום לב . 
העותרים חויבו לשלם שכר טירחה של 000 , 2 שקל לחמשת המשיבים בבג"ץ . 
