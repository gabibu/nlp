ואשינגטון ( מיוחד ל"הארץ " ) . מחלקת המדינה האמריקאית הגיבה אתמול בחריפות 
על דברי נשיא עיראק , סדאם חוסיין . דוברת מחלקת המדינה , מרגרט טאטוויילר , 
אמרה כי דבריו הם " מלבי - אש , חסרי אחריות ונתעבים " . טאטוויילר גם 
אמרה , כי באזור שהוא ממילא רב - תהפוכות , " איש אינו צריך להשמיע תרועות 
על נשק כימי , אלא על הריסתו " . היא ציינה , מחלקת המדינה תקבל את נוסחם 
המדויק של דברי חוסיין . לשאלה אם ארה"ב הופתעה מהודעת סדאם חוסיין , על 
כי לעיראק יש נשק כימי , השיבה הדוברת , כי ארה"ב כבר אישרה בעבר שעיראק 
השתמשה בנשק כימי , כך שלא מדובר מבחינתה בהפתעה . היא חזרה והדגישה את 
עמדת נשיא ארה"ב , התומך בהשמדת כל הנשק הכימי וקורא לאיסור השימוש בו . 
קפידבינקהיר ( ע"ר וע"ץ ) . משקיפים מצריים אמרו אתמול בקהיר , כי איומו 
של הנשיא סדאם חוסיין להגיב בצורה מסיווית על כל פעולה צבאית ישראלית נגד 
עיראק עורר מתיחות חדשה במזרח - התיכון . המשקיפים המצריים הזהירו , כי 
נאומו של חוסיין לאומה , שבו איים להשמיד את ישראל בנשק כימי , אסור שיעורר 
תגובת - יתר מצד ארה"ב , בעלת בריתה העיקרית של ישראל . אחמד סלאמה , עורך 
העיתון המצרי " אל - אהרם " , אמר כי הוא סבור שנאומו של חוסיין נועד למנוע 
תוכניות ישראליות לפעול נגד עיראק . " אני סבור כי היה זה צעד מנע , על 
רקע חששותיה של עיראק , שמא תנקוט ישראל פעולה דרסטית נגדה " , אמר סלאמה , 
והוסיף " האזהרה של המנהיג העיראקי תעלה ללא ספק את המתיחות באזור כולו " . 
דובר מצרי בכיר שרצה בעילום שם , מסר כי הזעקה שקמה לאחר שעיראק הוציאה 
להורג בתלייה עיתונאי בריטי , והידיעות כי עיראק בנתה משגרי - טילים חדשים , 
התפרשו בבגדאד כהכשרת הקרקע להתקפה ישראלית על כור גרעיני עיראקי . הוא 
הוסיף , כי גם ההודעה של בריטניה וארה"ב , כי סיכלו ניסיון עיראקי להבריח 
מרעומים גרעיניים אמריקאיים , דרך נמל התעופה של לונדון , הוסיפה לחששות 
של עיראק . 
