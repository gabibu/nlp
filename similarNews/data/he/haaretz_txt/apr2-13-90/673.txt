חברת מקורות מתכוונת לספק מים לצרכנים בכמות הפחותה בשיעור של % 02 , לעומת 
כמות המים הנדרשת . באיגרת מיוחדת שתצורף החל מהשבוע הבא לחשבונות המים 
הנשלחים לצרכני החברה , טוענת הנהלת מקורות כי לא תוכל לספק בחודשי הקיץ 
את מלוא כמויות המים הנדרשות על ידי כל סוגי הצרכנים , למרות שמכסות המים 
כבר קוצצו בשיעור של % 7 עד % 51 , בהתאם לתקנות לשעת חירום שקבע שר החקלאות 
ב91 במארס השנה . באיגרת ייאמר כי זו השנה השנייה ברציפות שבה סובל אגן ההיקוות 
של הכינרת ממיעוט גשמים , ומפלס הכינרת הגיע לשפל חסר תקדים בעונה זו . 
" כמויות המים שנוכל לספק ביום שיא , יהיו נמוכות במידה ניכרת לעומת שנים 
קודמות , עקב מגבלות השאיבה מהכינרת ורמת המפלסים הנמוכה במאגר התת קרקעי 
הנושא מים מתוקים ( אקוויפר ) , שלרגלי ההרים ( ירקון - תנינים ) . 
כל ירידה נוספת במפלס עלולה לגרום נזקים בלתי הפיכים " , נאמר באיגרת . גורמים 
במקורות ובתה"ל ציינו אתמול , כי מפעלי החברה יוכלו להפיק בחודשי הקיץ 
081 מיליון קוב מים פחות מהקצבות המים הרגילות . אנשי החברה דחו את טענתו 
של נציב המים , צמח ישי , לפיה ניתן להוריד את מפלס המים באקוויפר ירקון - 
תנינים , ולאפשר בכך את הגברת שאיבת המים מאקוויפר זה . בשבוע הבא תתקבל 
החלטה סופית בהנהלת מקורות אם להשבית כליל , לראשונה , את מוביל המים הארצי 
למשך השנה כולה , עקב הירידה החמורה במפלס הכינרת . 
