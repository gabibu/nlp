הוועידה ה61 של ההסתדרות בהיכל הספורט בתל - אביב , נראתה אתמול כהפנינג 
המתנה לממשלת פרס , ולשדולה רבתי סביב נושא שכלל לא עמד על סדר היום הרכב 
הוועדה המרכזת החדשה , היא ממשלת ההסתדרות . 105 , 1 צירים , הממחישים 
בהרכב הסיעתי את תוצאות הבחירות מנובמבר אשתקד , סובבו באכסדרות היכל התרבות 
עמוסי חוברות , שומעים ולא שומעים את הקלישאות שהדהדו מהבמה . למעלה ממחציתם , 
הנמנים עם מפלגת העבודה , ניהלו קרב מאסף על איוש המקומות בוועד הפועל 
החדש . אנשי האיגודים המקצועיים ובראשם חיים הברפלד זועמים על הוועדה המסדרת . 
חברים בוועדה המרכזת היוצאת שלא נכללו בוועד הפועל עסקו בשדולה לקראת הרכבה 
של הוועדה המרכזת החדשה ביודעם כי אם לא יעלה בידם לעלות על העגלה , ייפלטו 
לחלוטין מהמעגל ההסתדרותי . אנשי הוועדה המסדרת היו מוכנים להישבע , כי 
כולם קיבלו ייצוג מדויק , % 05 לוועדים , % 02 לנשים , וכו וכו . דברי 
ההרגעה לא שכנעו , התרעומת הוסיפה להלך במסדרונות הוועידה , עיקרה כוונה 
לקיסר מדוע עד היום לא נקבעה שיטה לבחירת חברים בוועדה המרכזת , שהרי ככלות 
הכל עם השריונים וההתחייבויות לש"ס ולשברירי מפלגות , יוותרו אולי 8 01 
מקומות לבחירה במוסדות המפלגה . הוועידה כרתה אוזנה לחדשות , האם שריר כבר 
נשר מהליכוד לחיקה החם של מפלגת העבודה , האם אפשר לברך על המוגמר . בתוך 
כך בולטת במסדרונות השדולה למען אורה נמיר לממשלה . הליכוד עשה מאמצים 
להזמין את שמיר והשר מילוא להופיע היום בועידה , ובתוך כך פורחים רמזים 
עבים למדי על התקרבות בין מפלגת העבודה לבין הליכוד בהסתדרות , אולי אפילו 
לקראת איזו שהיא שותפות בעתיד . הסיפור עליו מבקשים מארגני הוועידה לדלג 
הוא סיפור בואם , או אי בואם של הרוסים . אברהם אלון , מנהל המחלקה המדינית 
בהסתדרות סיפר , כי לפני כשבועיים ראה במוסקווה את כרטיסי הטיסה של נציגי 
האיגודים . לעומת זאת כתב " טרוד " , ביטאון האיגודים המקצועיים היושב 
קבע בקהיר אומר , כי אלה לא התכוונו להגיע מלכתחילה . את הכתב הנבוך ניסו 
להציג המארגנים כנציג האיגודים הסובייטיים , ומשסירב לחשו לתקשורת כי הוא 
מבקש להישאר בעילום שם . עכשיו יש סיפור חדש שטרם אושר , על הקמת נציגות 
ההסתדרות במוסקווה . האמריקאים מרימים גבה לנוכח שיתוף הפעולה עם האיגודים 
הסובייטיים , הנחשבים לאחד הגורמים המזוהים עם הממסד הישן . המצרים הגיעו 
בפעם הראשונה , והם עומדים לקיים היום מסיבת עיתונאים . הם התנו את השתתפותם 
בהתייחסות ברורה לצורך להתקדם בתהליך השלום . היא ניתנה בנאומו של קיסר 
, שעה שחרג מהנושא ההסתדרותי ואמר , כי פתרון סכסוכים בין עמים ומדינות 
בדרך של הידברות והסכמים צריך להתקיים גם באזורנו " בקש שלום ורדפהו . . 
. אין זו גזרה שתמיד נחיה על חרבנו " . הופעתו של שמעון פרס הזרימה אדרנלין 
בשעות אחר הצהריים ; מספסלי הליכוד נשמעו שריקות בוז . הוא לא דיבר על 
הממשלה שלו כי אם הוא דיבר על ההסכם שחתם עם קיסר ערב פרישתו מהאוצר , 
והתנצח עם מבקריו באומרו , כי ההסכם לא עלה אפילו % 01 מהמחיר שממשלת הליכוד 
שילמה עבור מניות הבנקים . ההצבעה על גורל הפועל תיערך היום , למעט הסתייגויות 
הליכוד . איש כמעט לא שם לב לתיקון בחוקה שיאפשר לגבות מכל חברי ההסתדרות 
תשלום שנתי עבור חברת העובדים . בעבר נאמר בסעיף זה , כי ייגבו חמישה 
גרוש מצריים ! 
