פורום של מנהלי בתי מלון שהתכנס בסוף השבוע במסגרת הוועדה לקידום ושיווק 
בהתאחדות המלונות , מתח ביקורת על אל - על , שאינה מצליחה לעמוד בביקושים 
לתנועת התיירות לישראל . מנהלי המלונות טוענים שאחת הסיבות למצב קשה זה 
היא הפניית חלק גדול מהמטוסים שברשות אל על לצורך הטסת עולים חדשים ארצה . 
חמור במיוחד המצב בטיסות מגרמניה המערבית לישראל , שם נוצר צוואר בקבוק 
חמור ביותר . עוד טוענים מנהלי המלונות כי הגדלת קצב הטיסות בין ישראל למדינות 
מערב אירופה לא נעשתה בתיאום בין חברות התעופה הזרות וחברת אל על . דובר 
אל - על דחה את טענות המלונאים וציין את מספר התיירים הגבוה שהוטסו לישראל 
בחג . 
