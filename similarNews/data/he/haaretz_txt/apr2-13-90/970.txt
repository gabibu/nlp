ר רצו , מלבד לנצח בהפרש שהיו ראויים לו . הם , שחקני הפועל כפר סבא , 
חניכיו של המאמן הפולני וייטק לאזארק . ההפרש ? גם 60 לא מקפח את הפועל 
תל אביב , ששחקניו לא תרמו מאום להתמודדות הגומלין ברבע הגמר . אולי רצון . 
אבל עם נתון זה בלבד אי אפשר לגבור על קבוצה מליגה בכירה יותר , ועוד בכושר 
נפלא כמו אמש . 20 ניצחו הכפר סבאים , שזינקו לחצי הגמר . 20 משערים של 
איתן אהרוני ( דקה 42 ) ושל המחליף גדעון סיימון ( 97 ) . לפני ואחרי 
טווח שער תל אביב פעמים אין - ספור . השליטה של כפר סבא היתה מוחלטת . 
הנעת הכדור תענוג . פסים ארוכים ומדוייקים ; תנועה בלתי פוסקת עם ובלי 
כדור ; מגינים תומכים ומהירים ; חוליית קישור הסוגרת היטב ומריצה את הכדור 
ללא שהיות ; חלוצים גבוהים ומאיימים . הנינוחות שבה שיחקה כפר סבא , היתה 
תופעה מרעננת . בשלווה , כאילו בתירגול , נעו השחקנים על המיגרש , חודרים 
בנקל בעד ההגנה המסורבלת של תל אביב , שנראתה כאילו סובלת מפיק בירכיים . 
החוליה העורפית של תל אביב כרעה תחת עומס השחקנים בירוק שפקדו את הרחבה . 
ההסטריה בלטה לעין . במרכז השדה הצטיינו שניים : הפולני יאזי קאפיאס ( 
בעיקר במחצית הראשונה ) ומייקל יפה ( בכל 09 הדקות ) . יפה הפעלתן היה 
בלתי ניתן לעצירה . הוא לבדו יכול היה לכבוש לפחות שלושה שערים . רק חוסר 
מזל , ואולי מעט ריכוז חסרו לכדורגלן הכשרוני , להבליט עוד יותר את פער 
היכולת האמיתי , כפי שהשתקף במאבק החד - צדדי . מצטיין אחר היה המגן איתן 
אהרוני . לא השער הנפלא שהבקיע הפך אותו לאחד הבולטים . כושרו הבלתי נלאה 
מעבר מהיר ממיגננה לסיכון השער שמנגד בתוספת יכולת טכנית טובה , הם שעוררו 
התפעלות ביציעים . ההגנה , הגם שלא נזקקה ליכולת יוצאת דופן כדי לקדם את 
פני הרעה , ביצעה עבודתה ביעילות ובלי הסטריה , גם ברגעים עדינים , שמן 
הסתם היו ספורים מאוד . הקבוצה באדום מוטב שתשכח מפגן נפל זה . מוטב גם 
שתתעורר מהר , אם ברצונה להציל משהו ממאבק הצמרת בשבת הקרובה עם מכבי ביבנה . 
אמש שיחקה תל אביב עם חוד קהה , החסר את יכולת הדקירה . שחקני הקישור 
נכנעו לאורחים בעלי הכישורים הטובים יותר . ללא ספק , אחד הערבים העגומים 
של הקבוצה , שאולי האיר למאמן החדש , דוד שוייצר , את העומד לפניו בפרק 
הזמן הקצר . שפט סבי אלנקווה , 005 , 2 צופים בבלומפילד . 
