שופט בית - המשפט העליון , גבריאל בך , הוציא אתמול צו ביניים , האוסר 
את חלוקתם של הכספים הייחודיים , שאושרו בחוק התקציב בשבוע שעבר , עד לדיון , 
שיתקיים בפני הרכב של שלושה שופטים . הצו הוצא בעקבות עתירה לבג"ץ , שהגיש 
בשם עצמו עו"ד יהודה רסלר , נגד שר הדתות . כתב העתירה חושף כפילויות בחלוקת 
כספים בסכומים שונים לאותו מוסד , וחלוקתם למוסדות , שאינם גופים משפטיים 
על - פי החוק . צו הביניים מתייחס לשניים משלושת סעיפי העתירה בקשה להימנע 
מחלוקת כספים לגופים , שאינם גופים משפטיים מוכרים , כחברות ועמותות , 
ול32 גופים , המופיעים פעמיים ברשימת מקבלי ההקצבות , כל פעם בסכום אחר . 
סך ההקצבות לגופים " כפולים " אלה מגיע ליותר מ52 . 4 מיליון שקל . צו 
הביניים אינו חל על הסעיף השלישי בבקשה , המבקש להורות לשר הדתות להימנע 
מלחלק את סך כל ההקצבות הייחודיות , בסכום העולה על 581 מיליון שקל , אולם 
גם סעיף זה יידון בפני ההרכב . בנימוקי העתירה , טוען רסלר כי הוא " אזרח 
ותושב הארץ , המשלם את מסיו כדת וכדין לאוצר המדינה " , ובעקבות קבלתו החפוזה 
של חוק התקציב , ערך בדיקה ברשם העמותות . בדיקה זו העלתה , כי לפחות 
חמישה מבין המוסדות , המופיעים ברשימה , לא היו גופים משפטיים ביום קבלת 
החוק . כך , למשל , " חכמה ודעת " , שקיבל בתקציב כמיליון וחצי שקלים , 
ו"מנחת ירושלים " , שלה הוקצו 981 אלף שקל . " אין להעלות על הדעת , 
שכנסת ישראל תחוקק חוק , שכוותנו ליתן סכומי כסף גדולים לגופים , שאינם 
קיימים " , טוען רסלר בעתירתו . קפידבין " יתר על כן , חלק מהמוסדות אינם 
מופיעים בשמם המלא , או ששמותיהם חלים על גופים אחרים , ואין לדעת למי 
ליתן את הכסף " , הוא טוען . למשל , ברשם האגודות העותומניות מופיעים מספר 
גופים , ששמם " חסדי אבות " , שני מוסדות המכונים " אור יעקב אור זורע " , 
ועוד . כמו כן , מצא העותר 32 גופים , המופיעים בחוק התקציב פעמיים , 
בכל פעם בסכום שונה , בהפרש של מאות אחוזים . " יד עידוד " , למשל , 
נרשמה פעם כמקבלת 524 אלף שקל , ופעם נוספת כמקבלת 981 אלף ; ההקצבות 
ל"אוהל יצחק " ברמלה מופיעות פעם אחת כ74 אלף שקל , ופעם נוספת כסכום כפול , 
49 אלף שקל . " איחוד מוסדות גור " מתוקצב פעם ב91 אלף שקל , ובסעיף 
רישום אחר ב524 אלף שקל ( ! ) . לדעת העותר , נובע מצב זה מן החיפזון , 
שבו התקבל החוק , ואינו מאפשר בניסוחו הנוכחי להבין אם התכוונה הכנסת לתת 
את הסכומים בסכום המצטבר , בסכום הגבוה בין השניים , או שמא בסכום הנמוך 
מביניהם . עוד מצביע רסלר בעתירתו על אי - השוויון בחלוקת התקציב , כאשר 
תנועת " בני - עקיבא " , למשל , המונה אלפי חברים , קיבלה כמיליון וחצי 
שקל , סכום זהה לזה שקיבל כולל האברכים , " שערי ציון " , המונה 43 אברכים . 
