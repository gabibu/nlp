משלחת הקונגרס האמריקאי תגיע היום לבגדאד , לשיחות עם הנשיא העיראקי סדאם 
חוסיין ושר החוץ טארק עזיז . ראש המשלחת , הסנאטור רוברט דול , אמר כי 
הפגישה עם סדאם חוסיין התאפשרה לאחר שיחת טלפון , שערך עימו נשיא מצריים , 
חוסני מובארק , וזאת בנוכחות חברי הקונגרס . אנשי המשלחת האמריקאית אמרו , 
כי יבקשו הסברים מסדאם חוסיין על התבטאויותיו בדבר שימוש בנשק כימי נגד 
ישראל . בתוך כך נודע , כי מנהיג אש"ף , יאסר ערפאת , פועל לכינוס פסגת 
חירום של מדינות ערב , כדי לדון בהתקפת המערב נגד סדאם חוסיין ועיראק . 
אתמול הגיע עראפת לבגדד , ודן עם סדאם באפשרות שהפסגה תיערך בבירה העיראקית . 
ערפאת מבקש גם להעלות על סדר יומה של הפסגה את נושא העלייה היהודית מבריה"ם , 
המאיימת , לדבריו , על יציבותה וביטחונה של האומה הערבית . קודם שבא 
לבגדד שוחח עראפת בטריפולי עם שליט לוב , מועמר קאדפי , בנוגע להתפתחויות 
האחרונות במזרח - התיכון . רבת עמון ( ע"ץ וע"ר ) . משלחת הקונגרס ביקרה 
אתמול בתחנה השלישית בסיורה במזרח - התיכון רבת עמון . חמשת הסנאטורים , 
שכבר ביקרו בדמשק ובקהיר , יסעו מחר לבגדאד ולאחר מכן יבקרו בישראל , 
במסגרת סיור שנועד לקדם את תהליך השלום באיזור . ביקור המשלחת עורר בירדן 
ביקורת מצד חברי פרלמנט ועיתונים , בעקבות החלטת הסנאט של ארה"ב , שהכירה 
בירושלים כבירת ישראל . העיתון " גורדאן טיימס " , המופיע בשפה האנגלית , 
כתב : " הכנסת אורחים ונימוסים הם דבר אחד . השלמה עם עלבון גדול הוא 
דבר אחר " . 
