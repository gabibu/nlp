מועצת עיריית רמלה , בהמלצת הנהלת העירייה , לא העלתה את שיעורי הארנונה 
לאולמות שמחות , בתי - קפה ומסעדות בעיר , בעוד שלגבי שאר העסקים כמו גם 
מגורים , העלתה את הארנונה בשיעור המירבי שאישרה ועדת הכספים של הכנסת ( 
% 5 . 71 לעסקים ו%7 . 02 למגורים ) . חבר סיעת היחיד " קידמה ושוויון " 
שבאופוזיציה , מיכאל פאנוס , טען , כי היא התקבלה בלחץ סיעת תנועה ואחווה 
שבקואליציה העירונית , אשר לשניים מחבריה או למשפחתם אולמות שמחות פרטיים . 
לדבריו , המדובר בסגן ראש העירייה , חיים אשר , שבבעלותו " אולמי אשר " 
וחבר אחר בסיעתו , חוגי לטיף , שבבעלותו או בבעלות משפחתו " אולמי דולפין " 
ברמלה . חברי האופוזיציה 2 נציגי המערך , נציג התנועה האיסלמית , " אל 
אתיחאד " ונציג סיעת היחיד קידמה ושוויון , מחו על ההחלטה וטענו כי זו 
" חלוקה אי - שיוויונית של נטל המיסים " . לטענתם , בעקבות ההחלטה ישלמו 
גני הילדים ברמלה ארנונה גבוהה יותר מאשר אולמות השמחות , מסעדות ובתי הקפה 
בעיר . דובר העירייה אמר בתגובה , כי לבעלות של שני חברי הנהלת העירייה 
על אולמות שמחות אין כל קשר להחלטה לפטור את אולמות השמחות מהעלאה בארנונה . 
הוא אמר , כי הוחלט על כך , משום שהמיסוי על אולמות השמחות , כמו גם 
על בתי קפה ומסעדות , היה גבוה מלכתחילה . והדבר נעשה במסגרת המאמצים לעודד 
את התיירות . 
