ידוויסין , פולין ( אי - פי ) . קונגרס של מאות צוענים מ72 מדינות נסגר 
אתמול , בפנייה להתייחס אל הצוענים כמו לכל מיעוט מקופח אחר . הקונגרס 
הרביעי של הצוענים דן בנושאים כמו תקנות שפת רומה , אפליה נגד צוענים , 
הנצחת הקרבנות הצוענים בשואה והסיכונים הפוטנציאליים לצוענים כתוצאה מעליית 
הלאומנות במזרח אירופה . כ003 צירים השתתפו בקונגרס שנערך באתר הנופש של 
מפעל הפלדה " הוטה וארשווה " , הנמצא כ04 ק"ם צפונית לווארשה . קונגרס 
זה נחשב לכינוס הגדול ביותר של צוענים אי פעם . במושבי הבוקר נישאו נאומים 
רציניים , אך הערבים הוקדשו לכינוסים מאולתרים של שירה וריקודים , לציון 
מורשתם המשותפת של הצירים . הכינוס נערך בשפת הצוענים , רומה , אך כיוון 
שלשפה זו 02 להגים שונים , היו לצירים בעיות תקשורת מסוימות . הצוענים , 
או בני רומני , כפי שהם מעדיפים להיקרא , הם צאצאי שבטים נוודים שעזבו 
את צפון - מערב הודו במהלך האלף הראשון לספירה , והופעתם הראשונה באירופה 
נרשמה בראשית המאה ה51 . האומדנים השונים מדברים היום על 5 עד 01 מיליון 
צוענים בעולם היום . במסורת העממית הם עוסקים בהגדת עתידות , בגנבת ובמוסיקה . 
הקונגרס גינה את התיאור הסטראוטיפי שנכפה עליהם על ידי ה"גאיה " שאינם 
צוענים . " איש אינו מתייחס אלינו ברצינות " , טען איאן המילטון , צועני 
יליד בריטניה , המלמד בלשנות באוניברסיטת טקסאס , באוסטין . " אנחנו 
עם אחד שהגיע לאירופה לפני 008 שנים , ואשר התפרד והתפזר בגלל עוינות בני 
היבשת . עתה עלינו לפעול לאיחודנו מחדש , כדי שנהיה שוב עם אחד " , הוא 
אמר . לאחר תככים מאחורי הקלעים , נבחר המשורר ראיקו דיוריק מיוגוסלוויה 
לנשיא האיגוד העולמי של בני רומני . האיחוד קורא לכל הממשלות להתייחס אל 
הצוענים כאל בני - אדם . " אנחנו קוראים לתת לצוענים את הזכות לחיים ולתרבות 
ולשפה משלהם " . הקונגרס העולמי הראשון של הצוענים נערך בלונדון , ב1791 , 
אך זו היתה הפעם הראשונה שהשתתפו צירים מבריה"ם ומאלבניה . בבריה"ם וברוב 
מדינות ברית וארשה אולצו הצוענים לוותר על אורח החיים הנוודי שלהם , לאחר 
מלחמת העולם השנייה . סוסיהם נורו או נלקחו והגלגלים הוסרו מעגלותיהם הצבעוניות . 
חלקם חיים עדיין בצריפים רעועים שניתנו להם באותה תקופה , אומר סטניסלאב 
סטנקביץ מפולין . ההלם של התיישבות - קבע כפויה בא אחרי הרס צועני אירופה 
על ידי הנאצים , כאשר בין חצי מיליון למיליון מצאו את מותם בתאי הגאזים . 
הפעילות הנאצית נגד הצוענים היתה רק שיא ההפליה והפעילות נגד הצוענים מאז 
הגיעם לאירופה לפני מאות בשנים , אמר המילטון . היו אף ארצות שהתירו עבדות 
של צוענים . הדימוי הרומאנטי של הצועני הנודד איננו רומאנטי כלל , הוסיף . 
בעצם מדובר בחיי מנוסה עד עצם היום הזה , הצוענים סובלים מרמת השכלה ומרמת 
הכנסה נמוכה יותר , תוחלת החיים שלהם נמוכה יותר ולעתים קרובות הם מתקשים 
בקבלת השירותים הבסיסיים ביותר . אם הם גונבים , הרי זה לעתים קרובות מתוך 
הכרח להביא אוכל למשפחה , כאשר האפליה מונעת מהם קבלת עבודה . " אנחנו 
אזרחים ממדרגה שלישית " , אומר רודקו קווצינסקי מהאמבורג , מי שהיה ציר 
בפרלמנט האירופי . השינויים הפוליטיים העוברים על מזרח - אירופה אינם מבשרים 
טובות לצוענים . יש חזרה לדעות קדומות לגבי מיעוטים , אומר המילטון . 
גם איחוד גרמניה מעורר דאגה , מוסיף קווצינסקי . יש הרבה מאוד גזענות , 
כרגע היא מוסווה היטב , אך אנו חוששים שעם איחוד גרמניה תשוב הגזענות ותעלה 
אל פני השטח . אך בקונגרס ניכרו הרבה סימנים של התעוררות גאווה לאומית של 
הצוענים . רבים נשאו בדש בגדם סיכה בצבעי הדגל הלאומי כחול וירוק עם גלגל 
שיניים באמצע . הגלגל הוא גלגל של לאש מן המיתולוגיה ההודית , המסמל את 
השורשים של הצוענים בהודו . חלק מן הצירים תכננו מסע לאושוויץ , בסוף הקונגרס , 
לכבוד אבותיהם שנספו במחנות ההשמדה . צירים אחדים הדגישו את החשיבות של 
חדירה אל החיים הפוליטיים בארצות מגוריהם . " חשוב לעורר מודעות בעולם 
לתרבות ולשפה שלנו " , אמר סטנקצביץ מביאליסטוק , אשר יסד באחרונה את העיתון 
הראשון בפולין בשפת רומה . 
