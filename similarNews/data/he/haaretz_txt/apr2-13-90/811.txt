ערב הקמת ממשלה חדשה עומד ראש הממשלה יצחק שמיר , במסגרת תפקידו כשר האוצר , 
למנות יושבי ראש בשכר לחברות ממשלתיות קטנות . מינויים אלה ישמשו תקדים 
ליצירת משרות ממשלתיות בלתי נחוצות נוספות ויפריעו לתפקודן היעיל של אותן 
חברות כך עולה מבדיקת " הארץ " . מנהל רשות החברות באוצר , זאב רפואה , 
אמר אתמול , כי נמסר לו שתהיה אליו פנייה לאישור מינויי יושבי ראש בשכר 
בחברה הממשלתית לביטוח סיכוני סחר חוץ , בתה"ל ובחברת המתנ"סים . רפואה 
הבהיר , כי הוא מתנגד בכל תוקף למינויים אלה , שכל אחד מהם כרוך בהוצאה 
שנתית של למעלה מ003 אלף שקל , בשיבוש הניהול של החברות מאחר שיו"ר בשכר 
הוא למעשה מנהל שני ומשום שמדובר במינויים פוליטיים בשכר גבוה , מנהג שרשות 
החברות ניסתה לשרש . לדבריו , אין ספק שהמינויים של יו"ר בשכר בכמה חברות , 
יביאו לבקשות מיידיות למינויים דומים בעוד כ02 חברות ממשלתיות קטנות . 
מהאוצר נמסר , כי יושבי - ראש בשכר לא היו קיימים כלל בחברות ממשלתיות 
בעבר , וכי המוסד כולו הונהג למעשה , לצורך חלוקת משרות לאנשים שהשרים 
חפצו בייקרם . עם זאת , גם כאשר כאשר הופעל ההסדר הוא היה רק לגבי יו"רים 
בחברותהגדולות ביותר , כמו חברת החשמל , כימיקלים לישראל , בזק ואחרות , 
המדורגות בשתי הדרגות הגבוהות של החברות הממשלתיות מתוך העשר הקיימות . 
החברה לסיכוני סחר חוץ למשל , היא בדירוג שבע ומעולם לא היה בה יו"ר בשכר . 
אותם גורמים באוצר הדגישו , כי מתן שכר לעשרים יושבי ראש חדשים בשכר , 
יספיק להחזקת מאות עובדים רגילים במשרות בשכר רגיל . יותר מכך : יו"ר 
המשתכר כ000 , 8 שקל לחודש , מקבל גם מכונית שרד ונהג צמוד , מזכירה ולשכה 
מיוחדת . שכרו של נהג ממשלתי ממוצע , יחד עם שעות נוספות , מגיע לכ000 , 
6 שקל לחודש . מחיר אחזקתה של המכונית מסתכם בכ000 , 2 שקל נוספים לחודש . 
הוצאות החזקתה של המזכירה מסתכמות בכ000 , 4 שקל לחודש . כמו כן , לשכר 
יו"ר יש להוסיף עוד כ000 , 4 שקל הוצאות נלוות . 
