" הרוח הגדולה של הדמוקרטיה , שניצחה במדינות מזרח אירופה , לא תזעזע 
את עצי הקוקוס באפריקה " , כתב לאחרונה " העיתון הגבוני הלאומי " , המערב 
אפריקאי . השינויים הדרמאטיים בדרום אפריקה , ולא רק הם , מעידים שהרוח 
החזקה אכן הגיעה אל היבשת השחורה . השאלה היא , באיזה כיוון תכופף הרוח 
את הדקלים . באתיופיה מוכת הבצורת , הרעב והמרידות בצפון המדינה , החליט 
הנשיא מנגיסטו שכדי להציל את אחדות ארצו ( ואת שלטונו ) , עליו לשנות 
את המשטר . הוא התנער מהמארקסיזם - לניניזם האידאולוגיה האתיופית הרשמית 
עד לא מכבר , שהביאה את אתיופיה אל סף התמוטטות כלכלית ובמקומה החזיר את 
הזכות לבעלות פרטית על רוב אמצעי הייצור , פנה בבקשת עזרה לארה"ב ורמז שהיענות 
מצד ואשינגטון לספק לארצו את הסיוע אותו הוא מבקש תביא להנהגת משטר רב - 
מפלגתי באתיופיה . הניסיונות המעטים שהיו באפריקה לחזור לכלכלת השוק הפתיעו 
במה שנגע למהירות בה גדל היצע המזון בשווקים ונבלמה האינפלציה , אך עתיד 
אתיופיה יוכרע ע"י הצלחת המו"ם שהממשלה מנסה לפתח עם המורדים לסיום המלחמה , 
לא פחות מאשר ע"י השינויים בשיטה הכלכלית . תוצאות הבחירות בזימבאבווה , 
שפורסמו השבוע , מרמזות שבמדינה זאת נושבת הרוח בכיוון הפוך . מפלגת השלטון 
של מוגאבה כבשה 711 מתוך 021 המושבים בפרלמנט , ובבחירות לנשיאות זכה מוגאבה 
ב%88 מקולות הבוחרים . הוא הזדרז להודיע שבתמיכה הכלכלית של העם הוא רואה 
הסמכה לשנות את המשטר לחד - מפלגתי . ניתן לטעון , שבמדינה בה זוכה מפלגת 
השלטון ב%5 . 79 מהקולות , אין זה משנה אם רשמית יש לבוחרים הזכות לבחור 
את נציגיהם , אך העובדה שעוד שליט אפריקאי רוצה ויכול להיפטר ולו מהסימנים 
החיצוניים של דמוקרטיה פרלמנטארית ודאי שאינה משפרת את הסטטיסטיקה העצובה : 
מתוך 54 המדינות האפריקאיות מאפשרות לאזרחיהן רק בוצואנה , גאמביה , מאוריציוס 
וסנגאל להביע דעות חופשיות ללא פחד , ולבחור את נציגיהם ומנהיגיהם בבחירה 
חופשית . הרוח החזקה עדיין לא זעזעה את עצי הקוקוס . 
