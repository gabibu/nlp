אחת לחודש מגיעה בדואר מעטפה ובה חשבון החיובים של חברת כרטיסי האשראי וגם 
חוברת הפיתויים חוברת צבעונית קטנה , המחזיקה הצעות מכל הסוגים והמינים , 
החל בצמיד בריאות נגד הצטננות ומרעין בישין אחרים , וכלה בסאונה ביתית 
לכל המשפחה מציאת לא נורמליות , מחירים שלא מהעולם הזה , רק תתנו צלצול 
טלפון , בכל שעות היום והלילה , והמציאה תגיע לביתכם ללא כל טרחה . ורבים 
המתפתים . זה מכבר אני חושד , שבחוברות אלה מוצעות סחורות במחירים מופקעים , 
לפעמים גבוהים ממחירי אותם מוצרים בחנויות רגילות בארץ , ובוודאי מהמחירים 
הסבירים בחו"ל . לא פעם אני רואה בחוברת קומקום חשמלי במחיר כפול מהמחיר 
שבו ראיתי אותו מוצע בחו"ל , שואב - אבק במחיר משולש ומכשירי טלפון במחיר 
גבוה עד פי ארבעה . למיטב ידיעתי , מסי היבוא אינם יכולים להסביר הפרשים 
כאלה . לא קל למצוא הוכחה " סגורה " להפרשי המחירים , כי לא תמיד מדובר 
בדיוק באותו מכשיר ומאותה פירמה . אך פה ושם ניתנת הזדמנות להשוואה בדוקה 
ומלאה . באחת החוברות האחרונות הציעה חברה פלונית רדיו שעון מעורר מתוצרת 
. ככל שידוע לי , היא חברה הפועלת במזרח הרחוק , שמוצריה פופולריים 
באירופה בגלל מחירם הזול יחסית ואיכותם הטובה למדי ( אומרים שמאחורי חברה 
זו עומד יצרן יפאני ידוע , אך הפרטים לא מוכרים לי ) . החברה מפיצה , 
בין השאר , שני דגמים של שעוני רדיו פשוטים . קניתי את שניהם לפני כחודשיים 
בגרמניה , ומחירם : קצת פחות מ03 מ"ג האחד , כולל מע"ם % 41 , כלומר , 
63 שקלים . המחיר הנדרש בחוברת הפיתויים : 001 שקלים , כלומר , פי כמעט 
שלושה . שום מכס , מס קנייה , תמ"א ומע"ם לא יכולים להסביר הפרש כזה , 
אלא רק הרווחים השמנים של היבואן והסוחר . אותה חברה מציעה גם רדיו שעון 
מעורר עם טייף . תצלומו המוקטן נדפס בחוברת של חברת כרטיסי האשראי . ראיתי 
את המכשיר הזה על המדפים בחו"ל . המחיר : 06 מ"ג , כלומר , 27 שקלים . 
המחיר בחוברת הפיתויים : 042 שקל , פי שלושה ושליש , ב%032 יותר מהמחיר 
שמשלם הקונה בחו"ל בעד אותו מוצר . עד שהיבואנים מספרים לנו על המחירים המופרזים 
של מוצרי תעשייה מתוצרת הארץ , יואילו נא נכבדיהם לבדוק , מה הם פערי 
המחירים בין מחירי חו"ל למחירי היבוא , שלא ניתן להסבירם במסי יבוא , אלא 
רק ברווחים שמנים של היבואנים והסוחרים . מסקנה נוספת : היזהרו מאוד מחוברות 
הפיתויים . לפעמים עובדים עליכם בין הדפים הצבעוניים בגדול , וצריך כנראה 
רדיו שעון מעורר כדי להעיר אותנו לכך . ואם במוצרי חשמל המוצעים בחו"ל עסקינן , 
הגיעה לידי חוברת מודעות של בית מסחר למכשירים חשמליים בעיירה בינונית בדרום 
גרמניה , שהופצה כנספח לעיתון מקומי . במודעה מכריז בית המסחר על מבצע 
לרגל מלאות שנה לפתיחתו ( הכותרת : " בעוד 99 שנה נציין 001 שנה לקיום 
העסק " ) . כאשר ראיתי את החוברת חשבתי שתוכנה עשוי לעניין ישראלים ולקחתי 
אותה אתי . מאחר שאני חושש כי דיווח כתוב על ההצעות הכלולות בחוברת יעורר 
פקפוקים אצל קטני אמונה , אביא להלן שני צילומים מתוכה . כפי שרואים , 
מוצע כאן מכשיר וידאו ( " אוריון הפעלה פשוטה " ) במחיר של 994 מ"ג , 
כלומר כ006 שקל . כמו כן מוצע מכשיר קומפקט דיסק סוני ( 072 ) במחיר 
942 מ"ג , כלומר כ003 שקל . המכשירים מיובאים לגרמניה מהמזרח הרחוק , ויש 
עליהם מכס ( אם כי לא גבוה ) . היבואן מרוויח , הסוחר מרוויח , וגם 
האוצר הגרמני מרוויח ( מכס וכן מס ערך מוסף % 41 ) . כולם מרוויחים , 
ואלה המחירים שמשלם הצרכן . אגב , באותה חוברת מציע בית המסחר שואב אבק 
למכונית ( סוללה נטענת ) במחיר 59 . 9 מ"ג ( 21 שקלים ) ובמחיר דומה 
פרקולטור חשמלי לקפה ( 6 כוסות ) . משרד האוצראגף המכס ומע"ם נהג בתבונה 
כאשר הפחית את מסי היבוא על מכשירי חשמל שונים , וביניהם מכשירי וידאו . 
אחת הסיבות להחלטה היתה הרצון להקטין את התמריץ להברחות . מדי שנה מוברחים 
לארץ רבבות מכשירי וידאו , מצלמות וידאו ומכשירי קומפקט דיסק , כדי לעקוף 
היטלי יבוא עצומים . אך גם אחרי ההפחתות האחרונות , מחיריהם בארץ גבוהים 
פי שלושה עד חמישה ממחירי מכשירים דומים בחו"ל , הן בגלל מסי היבוא שנותרו , 
והן בגלל הרווחים השמנים שגורפים היבואנים והסוחרים . בכל פעם שישראלי מצליח 
" להחליק " דרך המכס בנתב"ג ובאמתחתו מקלט וידאו , מצלמת וידאו , קומפקט 
דיסק או מכשיר דומה , הוא חוסך מאות שקלים , ולא פחות חשוב הוא חש שלא 
היה פראייר של האוצר . עד שלא יקרה משהו דרסטי בתחום מחיריהם של מכשירי 
החשמל בארץ , הפיתוי לא להיות פראייר יישאר כבד מאוד . 
