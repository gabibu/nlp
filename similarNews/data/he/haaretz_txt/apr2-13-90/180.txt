קולומבו ( ע"ץ ) . ראש אש"ף , יאסר ערפאת , יערוך בקרוב את ביקורו הראשון 
בסרי לאנקה , על - פי הזמנת הנשיא פרמאדאסה . כך מסר אתמול דובר של " שגרירות 
פלשתין " בקולומבו . קיום הביקור התאפשר לאחר שממשלת סרי לאנקה החליטה לנתק 
את קשריה הדיפלומטיים עם ישראל ולסגור את מחלקת האינטרסים הישראלית שפעלה 
בשגרירות ארה"ב בקולומבו . נראה כי ערפאת יגיע לקולומבו במאי . סרי לאנקה 
היתה אחת מ02 המדינות הראשונות שהכירו ב"מדינת פלשתין " , שהוכרזה בנובמבר 
8891 באלגיר . בפרסומים שהופיעו בעבר בעיתונות ההודית נטען , כי יועצים 
ישראלים אימנו את חיילי צבא סרי לאנקה , ואף הקימו בצפון המדינה מחנות צבא , 
על - פי הדגם של היאחזויות הנח"ל בישראל . כן פורסם , כי אש"ף הגיש בשעתו 
סיוע לארגון " הנמרים " , הארגון המרכזי של הבדלנים הטאמילים , השואפים 
לעצמאות בחבל גפנה , שבצפון מזרח סרי לאנקה . 
