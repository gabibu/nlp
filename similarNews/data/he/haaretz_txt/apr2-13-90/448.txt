צמרת הליכוד , ובעיקר השר יצחק מודעי , עשתה הלילה מאמץ עליון לשכנע את 
ח"ך אברהם שריר לחזור לגוש הליכוד , ולבטל את ההסכם שערך עם מפלגת העבודה . 
לאחר שראש הממשלה , יצחק שמיר , קיבל את כל דרישותיו של מודעי , הודיע 
זה כי יחתום על הסכם מחודש עם הליכוד , וקיבל על עצמו לצרף לסיכום גם את 
שריר . צמרת מפלגת העבודה החליטה לנסות ולגייס את תמיכתם של שני חברי - 
כנסת נוספים מגוש הליכוד , למקרה שהלחץ המאסיווי על שריר מצד הליכוד יעשה 
את שלו , ושריר יחזור בו מן ההסכם , שחתם עם העבודה אתמול בבוקר . ראשי 
הליכוד פתחו אמש במאמץ מאסיווי להשיב את תמיכת מודעי ושריר לליכוד , לאחר 
שח"ך שמעון פרס הודיע בשעות הערב לנשיא המדינה וליו"ר הכנסת כי הצליח להרכיב 
ממשלה , וכי הוא מבקש לכנס בהקדם את מליאת הכנסת לצורך הצגתה והצבעת - אמון 
בה . בשעת סגירת הגיליון אמור היה מודעי להגיע לפגישה בביתו של שריר ברמת - 
אביב , ולא רחוק משם במלון הילטון בתל - אביב המתינו שלושת הליברלים הפורשים 
הנוספים ונציגות של שרי הליכוד , בראשות רוני מילוא ומשה קצב , בציפייה 
לחתום על ההסכם ביניהם . בצמרת הליכוד נדהמו מהודעתו של פרס , והביעו ספק 
באפשרותו להשיג את אמון הכנסת בממשלתו , בעיקר על רקע העובדה שפרס וצמרת 
מפלגת העבודה סירבו לחשוף על מה הם מסתמכים בהודעה כי הצליחו לגייס רוב . 
בשעות הערב התברר כי ח"ך אברהם שריר חתם אתמול בבוקר על הסכם עם מפלגת העבודה , 
המבטיח לו את תיק התחבורה בממשלה הקרובה ושריון מקומו ברשימת המערך לכנסת 
למשך שתי הקדנציות הבאות . במפלגת העבודה ציפו עד שעות אחרי - הצהריים להודעה 
דומה מיצחק מודעי על הצטרפותו לגוש המערך , אולם לאחר שההודעה התמהמהה , 
הוחלט לשגר את המכתבים לנשיא וליו"ר הכנסת . בעבודה טענו אמש , לאחר שפורסם 
דבר ההסכם המתגבש בין ראש הממשלה לחמשת הליברלים הפורשים , כי לפרס מובטחת 
תמיכה מחבר - כנסת נוסף של הליכוד , שאינו נמנה על " הסיעה לקידום הרעיון 
הציוני " . קפידבינגורמים בכירים בליכוד טענו אמש , כי זה ימים אחדים מנהל 
הליכוד מגעים עם שני חברי מפלגת העבודה , במטרה להביאם לתמוך בגוש הליכוד . 
על - פי אותם גורמים , אחד מחברי - הכנסת הוא אפרים גור , לשעבר סגן - 
ראש עיריית אשדוד , שלו הובטח להצטרף לממשלת הליכוד כסגן - שר לענייני עליית 
יהודי ברית - המועצות . גור נעדר אתמול בלילה מביתו , ובני משפחתו אמרו 
כי הוא נמצא בסדרת פגישות בירושלים . מלשכת ראש הממשלה סירבו לאשר ידיעות 
כאילו נועדו אתמול בבוקר בחשאי יצחק שמיר ואפרים גור . הודעתו של פרס על 
הצלחתו להרכיב ממשלה הפתיעה אתמול גם את סיעות השמאל . אלו הגיבו בחומרה 
על הודעתו כי מובטחת לו תמיכת רץ , מפם ושינוי . שלוש המפלגות הזדרזו לפרסם 
הודעות , שבהן הדגישו כי תמיכתן בפרס אינה ודאית , וכי אסור לו לקחת בחשבון 
את קולותיהן בהצבעת האמון בממשלתו . הודעה דומה פרסמה גם סיעת חד"ש . ח"ך 
תופיק טובי הודיע כי כל עוד לא יתבררו קווי היסוד של הממשלה , ויובטחו מספר 
עקרונות שעליהם לוחמת סיעתו , לא תתמוך חד"ש בממשלת מערך . הבעיה העיקרית 
של פרס היא עמדתם של ראשי תנועת שינוי , שטענו כי במצב הנוכחי , שבו מתבססת 
הממשלה המוקמת על עריקים , לא יתמכו בה . החלטה רשמית על כך עתידה ליפול 
הערב במועצת שינוי . ח"ך שמעון פרס התקשר אתמול לפנות ערב ליו"ר תנועת שינוי , 
ח"ך אמנון רובינשטיין , וביקש להופיע בפני חברי מועצת שינוי . להבוקר זימן 
פרס את נציגי סיעות השמאל ללשכת שר האוצר בתל - אביב , לדון עמם בקווי היסוד 
של הממשלה שתקום בראשותו , ולסכם את חלוקת התיקים בממשלה , שאותה יבקש 
ככל הנראה להציג בפני הכנסת ביום ראשון . אמש אישרה לשכת מפלגת העבודה את 
הרכב הצוות של המפלגה שיגבש וינסח את קווי היסוד של הממשלה החדשה . לראש 
הצוות נבחר משה שחל , והחברים בו יהיו שלמה הלל , רינה דותן , דוד ליבאי , 
אבי יחזקאל , עדנה סולודר ושלום פדידה . מחצות החלו פרס ואחדים מראשי 
מפלגת העבודה בסדרת שיחות עם נציגי המפלגות הדתיות , ובעיקר ש"ס ודגל - 
התורה , בניסיון לשכנעם לתמוך בממשלה . קפידבינשר הפנים , אריה דרעי מש"ס , 
הצהיר אמש כי הצלחתו של פרס להקים ממשלה יוצרת מצב חדש , וכי מועצת חכמי 
התורה של ש"ס תהיה חייבת להתייחס לכך . במפד"ל נשמעו קולות סותרים : השר 
אבנר שאקי אמר כי מעולם לא קיבלה המפד"ל החלטה נגד השתתפות בממשלה צרה , 
אולם מיד הגיבו מזכ"ל המפד"ל והמזכיר המדיני , כי לשכת המפד"ל ומרכז התנועה 
קבעו חד - משמעית שאם לא תוקם ממשלה רחבה , הרי שפני המפלגה להקדמת הבחירות . 
ח"ך אברהם רביץ מדגל - התורה הודיע , כי הוא מנסה להוביל מהלך של בחירות 
ישירות לראשות הממשלה מבלי לפזר את הכנסת הנוכחית . המהלכים הדראמטיים החלו 
אמש בהודעה מפתיעה של שמעון פרס , כי הצליח להשיג רוב לתמיכה בממשלתו החדשה . 
היה זה לאחר שצוות המשא - ומתן של מפלגת העבודה התכנס פעם שנייה בלשכתו 
של פרס בקריה בתל - אביב . פרס הציג לחברי הצוות שני מכתבים , שהודפסו 
עוד שלשום בלילה האחד לנשיא המדינה , והשני ליו"ר הכנסת . סוכם כי יש 
להודיע על כך מיד , במטרה ליצור מומנטום של הצטרפות סיעות נוספות לממשלת 
המערך . פרס פירט בישיבה את פרטי ההסכם , שהושג לפנות בוקר עם אברהם שריר , 
ואמר כי הוא מאמין שבהמשך הערב יצטרף גם יצחק מודעי , כך שממשלתו תישען 
על פחות 26 קולות . מלשכת שר האוצר התקשר פרס לנשיא המדינה , והודיע לו 
על החלטתו , ובמקביל התקשר יו"ר סיעת המערך בכנסת , חיים רמון , ליו"ר 
הכנסת , דב שילנסקי , וביקש ממנו את כינוס הכנסת . בד - בבד יצאה מזכירת 
סיעת המערך בכנסת למשכן נשיא המדינה ולמשכן הכנסת , למסור להרצוג את מכתבו 
של פרס ולשילנסקי את מכתבו של רמון , שלו צורפו חתימותיהם של 02 חברי סיעת 
המערך , שדרשו כינוס דחוף של מליאת הבית . קפידבינלאחר שהודיע פרס לנשיא 
על הצלחתו לגבש רוב לממשלתו יצא לעיתונאים הרבים , שהמתינו מחוץ ללשכת שר 
האוצר בתל - אביב , ואמר : " לפני שעה צלצלתי לנשיא , והודעתי לו שעלה 
בידי להרכיב ממשלה , ובדעתי לפנות ליו"ר הכנסת ולבקש את זימון הכנסת בהקדם 
האפשרי . לאחר מכן פנינו ליו"ר הכנסת , וביקשנו לכנס ישיבה . בכל הפעולה 
הזו עמדה לנגד עיני פנייתו של נשיא המדינה לפעול להקמת ממשלה במהירות המירבית , 
לנוכח מצבה של המדינה , שבו לא מאוישים תיקים חשובים , כביטחון ואוצר . 
" המהירות היתה נר לרגלי כולנו , ולכן פעלנו כמיטב יכולתנו . המשא - ומתן 
טרם נפסק , ואני מקווה שיש סיכוי , שאולי נצליח להרחיב יותר את התמיכה 
בממשלה שתקום . עד שלא נסיים את כל המשא - ומתן , לא אכנס לשום פרטים נוספים . 
יש לנו רוב יותר מזה אני לא מוכן להגיד כלום . אני מקווה , שעד שתתכנס 
הכנסת , יגדל שיעור התמיכה בממשלה " , אמר פרס . למרות עשרות השאלות סירב 
פרס לחשוף את הגורם , שהביא ליצירת רוב לממשלתו . אחרי - כן העלו גורמים 
בכירים במפלגת העבודה ספקות רבים , אם אכן יש בידי פרס הרוב הדרוש . אלו 
הדגישו , כי אם ייכשל פרס בעת הבעת אמון הכנסת בממשלתו , ייתכן שיסולק 
מהנהגת מפלגת העבודה . אישים במערך טענו , כי פרס נאלץ היה להודיע על השגת 
הרוב , בהסתמכו על ההסכם עם שריר בלבד , מאחר שחש כי הביקורת נגדו הולכת 
וגוברת , ומחשש כי נשיא המדינה לא יעניק לו ארכה של 12 הימים הנוספים . 
לעומתם , היו במפלגת העבודה שהעריכו , כי גם אם אין רוב ברור ומוצק לממשלה 
בראשות פרס , הרי שעד הצגתה בכנסת , עשוי המומנטום שנוצר להביא להצטרפות 
סיעות דתיות נוספות , ואף חברי - כנסת בודדים נוספים , לקואליציה בראשות 
פרס . קפידבינעד שעות הערב המתה לשכת ראש הממשלה מעשרות שרים , חברי - כנסת 
ופעילים מרכזיים בליכוד , שעסקו בגיבוש הנוסחה , שתספק את רצונם של חמשת 
הליברלים , במטרה שלא יתמכו בגוש המערך . רק סמוך לשעות הצהריים גובשה 
טיוטת הסכם , שזכתה אחר - כך גם לברכתו של השר יצחק מודעי . הטיוטה קובעת , 
כי הליכוד יתחייב בחוזה שתינתן בו ערבות של 5 . 2 מיליון דולרים , בסיוע 
נדבן אמריקאי כי ישוריינו לליברלים הפורשים חמישה מקומות ברשימת הליכוד 
לכנסת הבאה ; כי מודעי יקבל תפקיד בכיר בממשלה אחד משלושת התיקים : אוצר , 
חוץ או ביטחון ; וכי תפקיד שר יינתן לחבר נוסף בקבוצה . פרטי ההסכם סוכמו 
בפגישה , שנערכה במלון הילטון בתל - אביב עד שעות הבוקר המוקדמות אתמול , 
בהשתתפות צוות המשא - ומתן של הליכוד ושלושת הליברלים פנחס גולדשטיין , 
יוסי גולדברג ופסח גרופר . בשעות הבוקר כינס ראש הממשלה את שרי הליכוד , 
ואמר כי הליכוד נמצא על סף תהום , וכי עליו לאמץ את ההסכם : " הנימוק 
העיקרי , שצריך להנחותנו לקבל הסכם זה , הוא האינטרס של הליכוד . אנו 
נתונים כיום באווירה חריגה , והולכים על סף התהום . או שנישאר , או שנפל . 
אנו צריכים להוכיח היום שיקול דעת ויכולת תפקוד . יש מאבק מיוחד בינינו 
לבין המערך , ולכן לא צריך להרים ידיים . אנו צריכים בהחלט לשקול נושא 
זה . מדובר בחוזה דו - צדדי שגם מודעי וחבריו יהיו חייבים למלאו " , אמר 
שמיר . קפידבינחמישה משרי הליכוד הסתייגו מהטיוטה , והשר דן מרידור אף הודיע 
על פרישתו מצוות המשא - ומתן . השרים משה נסים ומשה ארנס אמרו , כי אינו 
מקובל עליהם , אולם בסופו של דבר התקבלה ההחלטה . השר דוד לוי התנדב לבשר 
על ההסכם לשר יצחק מודעי , והוא היה זה , שהצליח לשכנע את מודעי לבוא ולהיפגש 
לפנות - ערב עם יצחק שמיר , פגישה שבעקבותיה החליט מודעי לשוב לגוש הליכוד . 
יושב - ראש הכנסת , דב שילנסקי , נוטה להיענות לפניית המערך לכנס את הכנסת 
בפגרה לדון בהודעת פרס , כי עלה בידו להרכיב ממשלה חדשה . שילנסקי ידון 
היום עם היועץ המשפטי לממשלה , יוסף חריש , בעניין זה , אחר - כך יזמן 
את נשיאות הכנסת לבקשת סגנו , שבח וייס מהמערך , ורק לאחר - מכן יחליט . 
בליכוד מעוניינים לדחות את הדיון ככל האפשר , במטרה לחשוף מיהו הח"ך ה16 , 
וללחוץ עליו , ואילו במערך מבקשים להקדים את הדיון ליום א הקרוב . קפידבינשילנסקי 
הסביר אמש , כי הוא מכבד מאוד את משרת היועץ המשפטי לממשלה , ואת האיש 
המכהן בה , אך אינו משוכנע , כי חוות - הדעת של חריש , הקובעת כי יש לזמן 
את הכנסת בהקדם , היא אכן חוות - הדעת הנכונה . " על החלטתו לעמוד במבחן 
בג"ץ , במקרה הצורך " , אמר יו"ר הכנסת . הוא ציין , כי ינקוט עמדה ממלכתית . 
מצד אחד , אין הוא רוצה לכנס את הכנסת ביום ראשון , המקודש לנוצרים , 
אך עם זאת אמר , כי הובאו בפניו תקדימים , שלפיהם כונסה הכנסת בימי א . 
בתשובה לשאלה אמר שילנסקי , כי גם אם היו ניסיונות לדבר על לבו , " לא 
היה זה מצד הליכוד . " לדבריו , התייעץ עם ח"ך דן תיכון , מפני שתיכון 
מילא את מקומו בהיעדרו מן הארץ . 
