בודפשט ( ע"ר וע"ץ ) . יוזף אנטאל , שיהיה ככל הנראה ראש הממשלה החדש 
של הונגריה , נחשב מתון , בעל יכולת אינטלקטואלית רבה ותבונה פוליטית 
תכונות שהביאו אותו במהירות לראשות השמרנים . אנטאל , שהוא בעל תואר דוקטור 
להיסטוריה מאוניברסיטת בודפשט ומנהל המוזיאון להיסטוריה של הרפואה בבירה 
ההונגרית , חגג שלשום יחד עם ניצחונו בבחירות את יום הולדתו ה85 . אנטאל 
זכה להצלחה רבה בשנה וחצי שחלפו מאז החל בפעילותו הציבורית . בששת החודשים 
שחלפו מאז היבחרו לתפקיד נשיא הפורום הדמוקרטי , הוא הצליח לשנות את הארגון 
מאוסף מגוון ביותר בעל סממנים לאומניים למפלגה מאוחדת בעלת מצע של מרכז - 
ימין . הוא בלט לראשונה בשיחות , שהתנהלו בקיץ האחרון בין הממשלה הקומוניסטית 
לשמונה ארגוני אופוזיציה , על ביטול השלטון הקומוניסטי בהונגריה . הוא 
מגדיר את עצמו כאיש של מרכז - ימין , ורואה עצמו מקורב למפלגות הדמוקרטיות 
נוצריות של מערב אירופה . באחרונה הוא הרבה בנסיעות באירופה המערבית ובארה"ב , 
ונסיעות אלה העניקו לו תדמית בין - לאומית שהוא ניצל גם לצורכי פנים . אחד 
הדיפלומטים בבודפשט הגדירו כאדם בעל כישרון ומקוריות " היחיד בעל כישורים 
לראשות ממשלה " . מבקריו טוענים שהוא יומרני מדי , עוקצני וחשדן . אולם 
הוא נחשב כנואם כישרוני המסוגל לדבר במשך שעתיים ללא צורך ברשימות מוכנות 
מראש , והמבוקש מאוד באסיפות בחירות . בצעירותו היה פעיל בארגון האיכרים 
העצמאים הזעירים , שאביו היה מנהלו . לאחר שהארגון קיבל לפני כשנתיים אישור 
להפוך למפלגה , הצטרף אליו אנטאל לתקופה קצרה . אולם מהר מאוד הוא הגיע 
למסקנה שתומכיו סובלים מעודף נוסטלגיה וכי העתיד אינו שייך להם . אנטאל היה 
פעיל במהפכת 6591 , כשאירגן את הוועד המהפכני שפעל באוניברסיטה שבה לימד . 
במשך 02 השנה הבאות הוא הצליח למצוא רק עבודות שוליות , מכיוון שנאסר עליו 
ללמד . הוא עצמו התרכז בהיסטוריה של הרפואה , מכיוון שכך , לדבריו , 
נמלט מהצורך לכתוב היסטוריה רשמית מרקסיסטית . למרות שמעולם לא פעל בגלוי 
בין שורות האופוזיציה , הוא נחשב כמסוכן למשטר והיה אחריו מעקב צמוד . למרות 
שלמפלגתו יש אגף לאומני הנחשב אנטישמי , מרבה אנטאל להזכיר את אביו שהציל 
יהודים רבים במלחמת העולם השנייה . 
