פילו הניו - יורק טיימס הקפדן הדפיס מתחת לצילום שצורף לידיעה על מותו רק 
את השם האלסטון . בשם זה היה ידוע ונערץ על נשות ארצות - הברית . גם לרבים 
ממיודעיו התברר רק עתה , כי שמו המלא של מי שנחשב לגדול מעצבי אופנת הנשים 
בארצות - הברית היה רוי האלסטון פרואוויק . היחס כלפיו היה כאל נכס לאומי , 
תוצר אמריקאי מקורי , אחד האחרונים שנותרו מקור לגאווה . מותו של האלסטון 
לא בא כהפתעה . הוא היה בן 75 וזה 81 חודשים שכב על ערש - דווי , מתייסר 
במחלת האיידס . ללא האלסטון , האופנה האמריקאית כבר לא תהיה מה שהיתה בשני 
העשורים שבהם היה נותן הטון המרכזי כמעצב מקורי וחדשן . בשנים האחרונות 
היתה ממלכת האופנה של האלסטון בסימן שקיעה , ונשלטה על ידי אנשי עסקים שניצלו 
את שמו לשיווק בגדי קונפקציה זולים . אבל יוקרתו לא נפגעה . האלסטון היה 
סיפור הצלחה אמריקאי , מאלה המאשרים את האמירה , שאמריקה היא ארץ האפשרויות 
הבלתי מוגבלות . האלסטון בלט בכך שעסק בתחום שמקובל לסווגו כאירופי , ואת 
האמריקאים העוסקים בו כנתונים להשפעת עמיתיהם בפאריס או במילאנו . הוא היה 
אולי היחיד מבין האופנאים האמריקאים , שאחרי הקולקציות שלו עקבו בעניין 
בבתי האופנה בפאריס , ושגדולי האופנאים באירופה ראו בו סמכות ובר - תחרות . 
לדעת רבים חיסל האלסטון את האופנה הצוענית והזרוקה ששלטה בארצות - הברית 
בשנות הששים כביטוי למרדנות בממסד . אופנאי אמריקאי ידוע אמר השבוע כי הוא 
היה חדשן , אך לא מהפכן . להאלסטון היה גם הרבה מזל . הוא היה חביבן של 
כוכבניות קולנוע , נשי החברה הגבוהה , ושל כותבי מדורי הרכילות בעיתונות 
האמריקאית . הוא היה מאלה שכולם אהבו לאהוב . " כל מה שנגע בו הפך לזהב " , 
סיפר ידיד קרוב . האלסטון היה מכור לעבודה , וימים תמימים לא יצא ממשרדו , 
ששכן בקומה ה12 בגורד השחקים " אולימפיק " , בשדרה החמישית מול כנסיית 
סן - פטריק . הוא גם היה מפורסם כאחד מנערי השעשועים של ניו - יורק וכמבקר 
קבוע במועדוני לילה ודיסקוטקים . מועדון לילה שהאלסטון נראה בו הפך בין - 
לילה למוקד הבילויים הפופולרי ביותר בעיר . " אנשים ידעו , שמה שהאלסטון 
בוחר הוא הטוב ביותר " , כתב השבוע אחד מעורכי ניוזדיי . האלסטון העניק 
את המוניטין לסטודיו - 45 , ויש לו חלק גדול בהפיכת המקום לדיסקוטק המפורסם 
ביותר בארצות - הברית בשנות השבעים . את הקריירה שלו כאופנאי התחיל כמעצב 
כובעי נשים . לאחר שסיים את לימודיו באוניברסיטת אינדיאנה והשתלם במכון 
האמנות של אוניברסיטת שיקאגו , פתח בוטיק לכובעי נשים בבית המלון " אמבסדור " 
בשיקאגו . בין לקוחותיו הראשונות היתה שחקנית שגילמה תפקיד מרכזי בסדרה 
טלוויזיונית . כתבה עליו שפורסמה בעיתון מקומי עוררה תשומת - לב והעניקה 
לו את הצלחתו הראשונה . בין אלה שרכשו כובעים שעיצב היו כוכבות קולנוע כמו 
קים נובק , דבורה קר , הדה הופר , שירלי בוט ואחרות . הוא זכה לפרסום 
לאומי כאשר גקלין קנדי חבשה כובע שעיצב בטקס הכתרת בעלה לנשיא ארצות - הברית . 
בשנת 7591 , בגיל 52 , עקר לניו - יורק . מעצבת כובעים ידועה שמחה להעסיקו . 
אך שנה לאחר מכן נרכש על ידי בית האופנה היוקרתי " בארגדורף גודמן " ושם 
ניתנה לו ההזדמנות הראשונה לעבוד עם לקוחות לפי רוחו . בבית אופנה זה הציג 
לראשונה , בשנת 6691 , קולקציית בגדי נשים שעיצב . לדברי כתב האופנה של 
הניו - יורק טיימס , היה זה ניסיון ראשון שלו לגשר בין בגדי נשים מוכנים 
להלבשה לבין בגדי נשים הנתפרים לפי הזמנה . הבגדים שהציג בקולקציה זו עוצבו 
תוך העדפת קו צעיר . ההצלחה היתה גדולה והאלסטון החליט להקים בית אופנה עצמאי , 
שאליו צירף בוטיק לבגדי נשים מוכנים להלבשה . חודשים אחדים לאחר מכן הקים 
את חברת האלסטון - אוריגינלס , ששיווקה בגדים לרשתות ההלבשה הגדולות בארצות - 
הברית . עורך של מדור אופנה כתב השבוע , שהגאוניות שלו התבטאה בעיצוב שהעניק 
מראה פשוט , שקט ונוח לבגדי אופנה יקרים . הוא התפרסם בעיקר בעיצוב שמלות - 
ערב , והחדיר לאופנה האמריקאית את השימוש באריג שיפון דק ומשי שקוף . הוא 
גם היה הראשון מבין האופנאים באמריקה שהתחיל להשתמש באריגי זמש ועור מלאכותיים , 
שייבא מיפאן . הבגדים שעיצב הפכו לנדרשים ביותר בין נשי החברה הגבוהה , 
ועם לקוחותיו נמנו ליז טיילור , לורן בקל , לייזה מינלי וביאנקה גאגר , 
שהפכו לידידות אישיות שלו . צילומי האלסטון בחברת כוכבות אלו , וגם אחרות , 
הופיעו לעתים קרובות במדורי הרכילות של עיתוני ניו - יורק . האלסטון התחיל 
לעצב גם מוצרים אחרים . הוא שיווק בושם יקר שנשא את שמו , עיצב תכשיטים , 
סדינים , שטיחים , תיקי - יד , מעילי - גשם לגברים ורהיטים . בשנים 
האחרונות נמכרו בארצות - הברית 03 מוצרים תחת המותג שלו . הם היו מבוקשים 
מאוד והכניסו לו הון עתק . אך הוא היה גא בעיקר בהכרה הבין - לאומית לה 
זכה והתפאר תמיד בקשרי הידידות שלו עם גדולי האופנאים בפאריס . הוא היה 
אחד מחמישה אופנאים אמריקאים שהוזמנו להציג קולקציות בתצוגת אופנה מיוחדת 
בוורסיי , יחד עם חמישה אופנאים צרפתיים . התפשטותו העסקית הפכה לו לבסוף 
לרועץ . הסכם שחתם עם רשת חנויות הבגדים " גיי - סי - פני " , שלפיו הסכים 
לעצב בגדים במחירים מוזלים , סימן את תחילת שקיעתו . בתגובה להסכם זה הודיעו 
מנהלי בית האופנה " ברגדורף גודמן " כי הם מנתקים את קשריהם אתו ויפסיקו 
להציג למכירה בגדים בעיצובו . בשלב מאוחר יותר מכר את הרשיון לשיווק הבושם 
שלו לרבלון . מכל ממלכת האופנה נותר רק שמו , שהתנוסס על בגדים ומוצרים 
אחרים . את ימיו האחרונים בילה עם משפחתו בקליפורניה . 
