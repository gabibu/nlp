המקומון החיפני " כלבו " פנה שלשום לבג"ץ , בבקשה שיוציא צו על תנאי נגד 
הרב הראשי הספרדי של חיפה הרב אליהו בקשי דורון . הרקע לבקשה הוא החלטת 
בית הדין הרבני בעיר שאסרה לצמיתות על כתב העיתון יוסי בר - מוחא להיכנס 
לבית הדין . העתירה הוגשה גם נגד הדיינים גדעון אכסלרורק ושמואל שאנן . 
בא כוח העיתון עו"ד מיבי מוזר , ציין בעתירה כי הצו ניתן כדי למנוע מכתב 
העיתון למלא את תפקידו , וזאת בעקבות סידרת כתבות בהן חשף את הנעשה בין 
כתלי בית הדין הרבני . בהחלטת בית הדין הרבני צוין שנוכחות הכתב בר - מוחא 
מפריעה למתדיינים ולסדרי בתי הדין . לטענת עו"ד מוזר , ההחלטה ניתנה שלא 
בנוכחות הכתב ומבלי שיוזמן להופיע בפני הדיינים כדי להביע את דעתו . עו"ד 
מוזר מציין כי הרקע להחלטת בית הדין הוא כתבה שפרסם בר - מוחא , שבה נאמר 
בין היתר כי עובדים בכירים בבית הדין הרבני אינם מופיעים לעבודה בזמן ויוצאים 
לפני תום שעות העבודה , בשעה שכרטיסי הנוכחות שלהם מוחתמים על ידי אחרים . 
מספר ימים לאחר פרסום הכתבה הראשונה נקרא בר - מוחא להופיע בפני הדיינים 
שלמה שלוש וגדעון אכסלרוד שתקפו אותו על כך שהוא מסתובב במסדרון , שואל 
אנשים שאלות וכותב כתבות . הכתב השיב לו כי הוא עושה את עבודתו וכי אינו 
פוגע בחוק . במהלך אותו אירוע הותקף פיסית הכתב על ידי פקיד בית הדין ישעיהו 
גרינוולד ובעקבות זאת נדרשה התערבות שוטר . עוד צוין בעתירה כי הרב אכסלרוד 
לכתב באמצעות אביו , הרב מרדכי בר - מוחא , תשלום כדי שלא יפרסם כתבה נוספת . 
בעתירה צוין עוד כי להחלטת בית הדין היתה מטרה נוספת : למנוע מהכתב פרסומים 
נוספים . 
