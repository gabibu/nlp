ועדת חקירה מטעם משרד הפנים ממליצה לפזר את המועצה המקומית באקה אל - גרביה 
ולמנות תחתיה ועדה קרואה . עם זאת ממליצה הוועדה להשאיר את ראש המועצה סמיר 
דרויש בתפקידו . הוועדה מונתה בידי מנכ"ל משרד הפנים , דב קהת , לבדוק 
את תיפקודה של המועצה המקומית . ראש המועצה לא הצליח להשיג בבחירות האחרונות 
רוב במועצה ונבחרה מועצה שפעלה נגד ראש הרשות ודחתה כל הצעת החלטה שהעלה 
לדיון . ועדת החקירה קבעה במסקנותיה , שהוגשו אתמול לקהת , שמאז הבחירות 
המועצה למעשה לא מתפקדת ופועלת ללא תקציב מאושר , וגורמת נזק כבד ליישוב 
ולתושביו . לאחרונה לא אישרה המועצה את הסכם פריסת החובות עם הבנקים , שראש 
המועצה הביא לאישורה . דבר זה מנע פתרון לגירעון של שלושה מיליון ש"ח שמעיק 
על קופת המועצה וגורם לה קשיים כבדים בתיפקוד . עם זאת , מצאה הוועדה כי 
ראש המועצה ראוי להמשיך בתפקידו כי חרף הקשיים הצליח לתפקד ולשלם משכורות 
העובדים בזמן . הוועדה המליצה כי ראש המועצה הנבחר , סמיר דרויש , יכהן 
בראש הוועדה הקרואה שימנה שר הפנים . המלצות הוועדה טעונות את אישור שר 
הפנים . כיום פועלות שש ועדות קרואות ששר הפנים מינה לאחר שפיזר מועצות נבחרות , 
בשל שיתוק בעבודתן או אי - סדרים שהתגלו בהן . הוועדות הקרואות פועלות 
במבשרת - ציון , במיתר , במועצה המקומית מרכז הגליל , באליכין , בדיר - 
אל - אסד וכבול . 
