מקורות פלשתינים מסרו כי בתקריות שהיו באזורים שונים בגדה נפצעו אתמול שמונה 
תושבים מירי של חיילי צה"ל . לפי מקורות אלה , נפצעו מכדורי גומי שלושה 
ילדים , בני 8 , 9 ו01 , ממחנה הפליטים טול - כרם , שטופלו במרפאת אונרוו"א 
המקומית . משכם דווח על שלושה פצועים . ממחנה הפליטים דהיישה דווח על פצוע 
אחד , ומחברון על פצוע אחד . מקורות צבאיים מסרו כי במחנה הפליטים טול - 
כרם ובמחנה בלטה בשכם ירה הצבא כדורי גומי , אך לא זוהו פגיעות . בכפר דיר - 
קדיס שבנפת רמאללה נזרק שלשום בלילה בקבוק תבערה לעבר סיור צה"ל , אך לא 
היו נפגעים ולא נגרם נזק . צה"ל הטיל עוצר על הכפר למשך יום אחד , וערך 
במקום חיפושים . ממקורות פלשתיניים נמסר כי הצבא קיים אתמול חיפושים גם בכפרים 
אל - גניה , בית - סירא , תקוע וחוסאן . קפידבינברצועת עזה נפצעו אתמול 
ששה תושבים במהלך עימותים עם כוחות צה"ל , בעיקר במחנות הפליטים ובעיר עזה . 
כך אמרו מקורות פלשתיניים . הם דיווחו כי תושבים יידו אבנים , זרקו בקבוקי 
חומצה , הבעירו צמיגים והקימו מחסומים . נציג דובר צה"ל בפיקוד הדרום דיווח 
כי לא היו פצועים ברצועה . בבית המשפט הצבאי בעזה נגזרו שמונה שנות מאסר 
על דלאל סרוק , בן 02 , ומחמוד מוסטפא , בן 22 . השנים , תושבי גבאליה , 
הורשעו כי בתחילת 78 ייצרו חמישה מטעני צינור מאולתרים , והשליכו אותם 
על מאחז של צה"ל בגבאליה . הם הורשעו גם בהשלכת מטען נוסף לעבר סיור של 
צה"ל בגבאליה . 
