קהיר ( ע"ץ ) . נשיא מצרים , חוסני מובארק , אמר כי השתתפות אש"ף בשיחות 
השלום במזה"ת היא תנאי להתקדמותן של שיחות אלה , בהדגישו כי ללא אש"ף לא 
יתקדמו שיחות השלום אפילו צעד אחד . בראיון לשני העיתונים " יו אס ניוז 
אנד וורלד ריפורט " ו"אל אהראם " , אמר הנשיא המצרי : " אם נרצה או לא 
נרצה , יאסר ערפאת הוא כיום המנהיג הפלשתיני הטוב ביותר " . הוא ציין כי 
ערפאת אינו שולט כיום בכל הארגונים הפלשתיניים , שכמה מהם מנסים לחבל בתהליך 
השלום . עוד אמר מובארק , כי יחסה של סוריה לתהליך השלום השתנה , וכי לדעתו 
תשתתף סוריה בתהליך השלום אם תחול בו התקדמות משמעותית . בהתייחסו לייצור 
נשק כימי על - ידי לוב , אמר מובארק כי " אם תייצר לוב נשק כזה , יהיה 
זה בכמויות קטנות ביותר . אפילו קדאפי אמר לי הוא מוכן לפיקוח בין - לאומי 
בנושא זה " . 
