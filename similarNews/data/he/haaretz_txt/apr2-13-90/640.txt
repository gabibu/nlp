עדויות שהגיעו לאחרונה למשטרה מצביעות על שורה של עבירות לכאורה שמבצעים 
עובדי חברת " מוקד גלעד " , חברת שמירה ואבטחה הפועלת בשטחים בתיאום עם 
משרד הביטחון . העדויות מצביעות על שימוש בנשק צה"לי ; גניבת רכוש ותחמושת 
מהצבא ; ירי בלתי חוקי ; חיפושים בלתי חוקיים בבתים ופגיעה ברכוש ; פעולות 
ענישה בלתי חוקיות ; האזנה לרשתות השב"ך , המשטרה וצה"ל ומסירת המידע הזה 
וארגון פרובוקציות ביישובים ערבים לשם קבלת עבודה והשגת רווחים כספיים . 
חברת " מוקד גלעד " היא בבעלות שני שותפים , ולאחרונה הצטרף לצוות הבכיר 
שלה גם אל"ם יהודה מאיר העומד עתה למשפט בפרשת ההכאות בחווארה ובביתא . 
משרדי החברה נמצאים באריאל והיא עוסקת באבטחת ישובים בשטחים ולאחרונה אף 
חתמה על חוזה עם משרד הביטחון לאבטח משתפי פעולה בשטחים . לפי העדויות שבידי 
המשטרה משתמשים המאבטחים בתחמושת רבה בפעילותם ולכן הם עוסקים באופן שיטתי 
בגניבת תחמושת מחיילים , מבסיסים צבאיים וממתקנים של המינהל האזרחי . לפי 
העדויות העובדים גונבים תחמושת מכלי - רכב של סיורים ומבסיסים . באופן כזה 
הגיעו לידיהם כמויות גדולות של חזיזים , כדורי גומי וכדורי פלסטיק . באותה 
דרך הגיעו לחברה תצלומי אויר , מפות , מכשירי קשר וציוד אחר המסווג כסודי . 
במוקד החברה באריאל , מצוי מכשיר קשר צבאי לשם האזנה לרשתות הקשר הצבאיות 
אומרות העדויות . עובדי החברה גם רכשו נוריות כחולות מהבהבות והם משתמשים 
בהן כדי להתחזות לכוחות הביטחון . לפי עדויות שונות , עובדי החברה לא מרשים 
למקומיים לעקוף את כלי ריכבם כשהם במשימה . לפני זמן מה , ליוו כלי - רכב 
של החברה מיכליות גז בשיירה שיצרה אחריה פקק של 4 ק"ם . אחד מכלי - הרכב 
המקומיים ניסה לעקוף את השיירה ונוסע שישב בו סימן " וי " למאבטחים . 
אנשי האבטחה עצרו את המכונית , הוציאו את מי שסימן את ה"וי " ושברו את 
אצבעותיו במכות בקת של רובה . ח"ך דדי צוקר מסר למשטרה תזכיר מפורט בנושא 
כבר לפני ך 3 שבועות . השבוע הוא פנה צוקר למפכ"ל המשטרה החדש יעקב טרנר 
ודרש ממנו לזרז את החקירה . מנהל החברה רוני גלעד מסר אתמול בתגובה ראשונה : 
" מדובר בשקר , סילוף ועלילה . החברה פועלת בהתאם לחוק . זה ניסיון 
למוטט את החברה ולא ניתן לזאת לקרות . ידוע לנו שהטענות יצאו מאחד העובדים 
שסולק מהחברה " . 
