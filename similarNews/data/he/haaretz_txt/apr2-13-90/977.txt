הכדורסלן עמוס פרישמן חוזר העונה להפועל תל אביב . הסכם עקרוני על כך הושג 
שלשום בשעת ערב מאוחרת . בימים הקרובים יחתמו הצדדים על החוזה , כאשר המגמה 
היא לשיתוף פעולה ארוך - טווח . פרישמן , שעזב בתחילת העונה שעברה את הפועל 
תל אביב לטובת הפועל חולון אחרי התדיינות משפטית שלא נעמה לשני הצדדים 
היה מעט נרגש אתמול במסיבת העיתונאים בבית סוקולוב , שבה נמסרה ההודעה המשותפת . 
פרישמן : " אני שמח לחזור הביתה . אסור לשכוח שאני משחק בהפועל תל אביב 
מגיל 7 " . על הסיבות לעזיבתו את חולון בתום עונה אחת , אמר : " כפי שחשבתי 
בעונה שעברה שאני צריך לעזוב את הפועל תל אביב , כך אני משוכנע שעלי לחזור " . 
עמוס ביטל את הטענה שחוסר הסתגלות בחולון , הביא אותו חזרה להפועל תל אביב . 
נימוקיו המקצועיים : " שיחקתי פחות ; לא הייתי בעל - בית ; אני רוצה 
להיות רכז ראשון " . על פי המשתמע מדבריו של פרישמן ושל יו"ר העמותה היוצא , 
אברהם פלדה , לכדורסלן הבין - לאומי מיועד תפקיד הרכז הראשון . הכדורסלן 
המצטיין הסביר , כי בעונה האחרונה חלה אצלו ירידה בכושר . את הסיבות לכך 
הוא לא נימק " באשמתי או שלא באשמתי " . אולם הוא מבטיח לחזור לכושרו הטוב 
בעבר : " בעבודה קשה , מתחילת מאי , אחזור להיות כפי שהייתי לפני שעזבתי 
את תל אביב , עם תקווה לעתיד של הפועל חזקה וטובה יותר " . פלדה ציין , 
כי העונה האחרונה היתה מבוזבזת מבחינת הפועל תל אביב ומבחינתו של פרישמן . 
" האכזבה היתה הדדית . תל אביב נפגעה קשה מאוד מהמהלך של עמוס , ולצערי 
גם עמוס נפגע מכך . אנו שמחים שעמוס התעשת , ראה היכן מקומו האמיתי , 
ואנו מצפים בכליון עיניים לעונה הבאה " . פרישמן יהיה נוכח הערב במישחקה הביתי 
האחרון של הפועל תל אביב העונה , במאבק על המקום החמישי עם הפועל חיפה . 
הכניסה למישחק , על פי הודעת הנהלת תל אביב , תהיה חופשית . 
