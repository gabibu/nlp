דורון גרופר , בנו של ח"ך פסח גרופר ( ליכוד ) שמונה כדירקטור ב"מקורות " 
וב"אגרידב " אומר כי כל מינוי פוליטי לא מקצועי פוגע ביכולת התפעולית והעסקית 
של חברה מסחרית או בנק . גרופר אמר אתמול ל"הארץ " כי השיקול במינוי דירקטורים 
ומנהלי חברות צריך להיות שיקול ענייני מקצועי וטהור . דורון גרופר , שהוא 
חבר מרכז הליכוד , ציין כי אם ישנם אנשים המקורבים פוליטית לשר זה או אחר 
והם גם אנשי מקצוע מהשורה הראשונה , אזי הדבר יכול להיות מבורך , כי שיתוף 
פעולה בין איש מקצועי לבין השר יכול להיות פורה . הוא גילה כי שר הכלכלה 
יצחק מודעי הציע לו לשמש כדירקטור בחברת החשמל , אך הוא סירב , מאחר שאינו 
רואה קשר בינו לבין לחברת החשמל באופן מקצועי ואינו יכול לתרום לחברה . " כשהוצעה 
לי חברות באגרידב ובמקורות הסכמתי לקבל . אני מאמין בדרכי , והייתי מקבל 
את התפקיד גם באם לא הייתי בנו של ח"ך " . גרופר מכהן מאז 38 כסמנכ"ל וחבר 
בהנהלת בנק החקלאות . בשנת 88 היה גם אחראי בתחום גיוס פיקדונות . הוא 
בעל תואר בוגר בכלכלה ומינהל עסקים באוניברסיטה העברית בירושלים , ובעל 
תואר שני בכלכלה ומנהל עסקים באוניברסיטה העברית בירושלים . בבנק החקלאות 
שימש מאז שנת 87 בתפקידים של כלכלן ומנהל האגף למטבע חוץ וסחר בין - לאומי . 
כיום , כסמנכ"ל , הוא אחראי על האגף הבין - לאומי והאגף להלוואות במט"ח . 
