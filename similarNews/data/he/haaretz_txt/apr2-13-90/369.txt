( ע ) . סיעת הליכוד בהסתדרות טוענת בעתירה לבג"ץ כי שמעון פרס וישראל 
קיסר " פעלו כגנבים בלילה " , כאשר הגיעו להסכם על הענקת כספים והטבות למוסדות 
ההסתדרות , תמורת ויתור על תוספת היוקר של העובדים . בעתירה מבקשת הסיעה 
לבטל את ההסכם . סיעת הליכוד טוענת כי בלילה האחרון לפני פרישתו של פרס מכהונתו 
כשר אוצר , הוא חתם עם קיסר על שלילת % 82 . 1 מתשלום תוספת היוקר , החל 
ממשכורת אפריל 09 . בתמורה לוויתור מצד קיסר , הסכים פרס , לטענת העותרים , 
להעניק הטבות מפליגות ומרחיקות לכת למוסדות ההסתדרות , בהם קופת חולים 
הכללית וקרנות הפנסיה . בעתירה נאמר , כי הסיכום בין פרס לבין קיסר הושג 
בלא שקדם לו כל תכנון , דיון או שיקול ראויים , ובלא לשתף כל גורם שהוא 
בקבלת ההכרעות החשובות . סיעת הליכוד אומרת כי השתתפות המדינה בתקציב קופ"ח , 
והתשואה המשולמת על אגרות חוב של קרנות הפנסיה ההסתדרותית , נמצאים בדיון 
זה זמן רב , וכי מדובר בסכומי כסף אדירים . " הרושם הברור הוא " , נאמר 
בעתירה , " כי הסכום היווה סחר פוליטי , שנעשה בין שני פונקציונרים בכירים 
במפלגת העבודה , מתוך שיקול מפלגתי צר , על מנת לחזק את הגופים הנשלטים 
ע"י המפלגה . . . כל זאת על חשבון הציבור וקופת המדינה " . שופט בית המשפט 
העליון , אהרון ברק , לא הוציא צו על תנאי וצו ביניים כמבוקש , והעביר 
את העתירה לדיון בפני הרכב של שלושה שופטים . על העתירה ישיבו משרדי האוצר , 
העבודה והרווחה וההסתדרות . 
