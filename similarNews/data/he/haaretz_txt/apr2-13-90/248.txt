סערת רוחות פרצה אתמול בישיבת המועצה הארצית לתכנון ולבנייה , שהתכנסה כדי 
להחליט בנושא פרויקט תחנת הממסר של קול - אמריקה בערבה . הוויכוח פרץ כאשר 
הועלתה הצעה שמשמעותה המעשית היא סילוק נציג החברה להגנת הטבע ממעמדו כחבר 
המועצה , בעת דיונה בפרויקט . המועצה הארצית היא הגוף התכנוני העליון במדינה . 
מופעלים עליה לחצים כבדים , בעיקר מצד הממשלה , שקיימה בנושא דיון מיוחד 
ביום ראשון , כדי לאשר בהקדם את התוכנית להקמת התחנה . ההצעה לנטרל את נציג 
החברה להגנת הטבע , יושב - ראש החברה יואב שגיא , הועלתה על - ידי נציגת 
משרד המשפטים , דלית דרור . היא ציינה בדבריה , כי בראשית השבוע הופנתה 
אליה בקשה לחוות דעת על - ידי מנהל התכנון במשרד הפנים , לבחון האם אין 
ניגוד אינטרסים בין תפקידו של שגיא כראש החברה לבין חברותו במליאת המועצה 
הארצית . לדברי נציגת משרד המשפטים , הפנייה בנידון נעשתה על - ידי מנהלת 
פרויקט תומ"ר , הממונה על קול - אמריקה מטעם משרד התקשורת . נוכח הבדיקה 
המשפטית הציעה דרור , שבדיון אתמול לא תתקבלנה החלטות , שכן אם הבדיקה 
תעלה שאין מקום להשתתפות איש הגנת הטבע בדיון , עלולות ההחלטות שתתקבלנה 
להיות שגויות . הדברים עוררו סערת רוחות מצד חברים שונים במועצה . לדבריהם , 
על - פי אותו עיקרון צריך להשעות מהדיון את נציג משרד הבינוי , כיוון שמע"ץ 
קיבלה יותר מ01 מיליון דולר לצורך סלילת כביש עוקף חדש ; את נציג משרד האנרגיה , 
שכן חברת החשמל קיבלה כסף להעברת קווי מתח לפרויקט ; את נציג משרד הבריאות , 
האמור לקבל כספים לביצוע סקרים בנושאי בריאות , וחברים נוספים . גם נציגי 
הממשלה , שהחליטה לפעול לקידום אישור התכנית , חשודים בניגוד אינטרסים . 
המועצה הארצית לתכנון ובנייה החליטה בתום הדיון להוריד את ההצעה מסדר היום , 
ושגיא ממשיך לכהן בה כחבר . עיקר הדיון בישיבה אתמול התמקד בשאלה האם לפנות 
לקבלת חוות - דעת של יושב - ראש האקדמיה הישראלית למדעים , הפרופסור יהושע 
יורטנר , בעניין הסכנה הבריאותית לתושבי הסביבה , או שהמועצה תכריע בנושא 
על סמך החומר , התזכירים והעדויות שהונחו לפניה . בהצבעה תמכו 51 חברים 
בהכרעה על סמך החומר הקיים , ורק ארבעה צידדו בבקשת חוות - דעת מפרופסור 
יורטנר . 
