הנוסעים בכביש מבית - עובד לנס - ציונה מכירים אותו היטב . שם הוא שוכן , 
מוסתר בחומה גבוהה ושומרים חמורי סבר : המכון למחקר ביולוגי בישראל . 
לא הרבה ידוע על פעילות המכון הביולוגי , שנוסד ב2591 בפאתי המושבה הוותיקה . 
שנתון הממשלה מונה את המכון למחקר ביולוגי בין הגופים הכפופים למשרד ראש 
הממשלה , כמו לשכת העיתונות הממשלתית והוועדה לאנרגיה אטומית . עד 5791 
הופיע תקציב המכון הביולוגי בחוק התקציב תחת משרד ראש הממשלה , בסעיף המועצה 
הלאומית למחקר ופיתוח . אותה שנה השקיעה המדינה במכון 31 מיליון ל"י בשכר 
עבודה , ארבעה מיליון ל"י במחקרים ושלושה מיליון ל"י במינהל , סכומים שהסתכמו 
אז בשלושה וחצי מיליון דולר . מרבית הסכום הזה שולמה מתקציבם שלקפמאליד4חממשרדי 
ממשלה אחרים , ששמותיהם לא צוינו . כעבור שנה נמחק המכון הביולוגי מספרי 
התקציב , ומאז לא הופיע בהם עוד . לא במשרד ראש הממשלה , אף לא במשרד 
המדע והטכנולוגיה ( שהמועצה הלאומית למו"ף הועברה אליו ) . נעלם ואיננו . 
לא ידוע מי החליט על מחיקתו של מוסד מחקר ממשלתי גדול , המעסיק מאות עובדים , 
מהתקציב הלאומי . הסתרת תקציבו של המכון מנוגדת גם לחוק - יסוד : משק המדינה , 
הקובע כי הצעת תקציב המדינה תהיה מפורטת , ומוציא מכלל זה רק את תקציב 
משרד הביטחון , המועבר לוועדת - משנה פרלמנטרית . אפילו תקציב הוועדה לאנרגיה 
אטומית מופיע בתקציב הגלוי . אבל מי מפקח על תקציבי המכון הביולוגי ? " יש 
לנו תקציב ממשלתי " , אומר עמוס שיק מהמכון הביולוגי , " אנו רק לא יודעים 
היכן הוא מתפרסם " . חיפוש עקבותיהם של מוסדות כמו המכון הביולוגי , כורים 
גרעיניים וגופים ממלכתיים בפרסומי הממשלה דומה לאיתור מלים גסות במילון אבן 
שושן . המחפש יודע שהסיכויים נגדו וכי לא יעלה דבר , אבל מתקשה להתגבר 
על יצרו : אולי הם בכל זאת שם ? עיון בפרסומי הממשלה הרשמיים מגלה שהעלמת 
המכון הביולוגי לא היתה חריג , אלא פרט בשורת מקרים שבה הופסק לפתע פרסום 
נתונים על גופים ממלכתיים ופעולותיהם . מידע שהתפרסם במשך שנים בגלוי , 
צונזר ביד נעלמה ללא שוב . אין המדובר רק במידע על גופים ביטחוניים , 
אלא גם במידע כלכלי אזרחי , כמו רשימת ערבויות המדינה . ממשלת ישראל אינה 
חייבת למסור לאזרחיה כמעט שום מידע על פעולותיה , להוציא נתונים מעטים שהחוק 
מחייב לפרסם , כמו כמות המטבע שבמחזור , מאזן בנק הדואר או דו"ח הכנסות 
והוצאות המדינה . פעולות השלטון הן עניינה של הממשלה , והיא אינה חייבתלמסור 
פרטים עליהן לאיש . גם לוועדות הכנסת אין סמכות לכפות על שרי הממשלה ועובדיה 
למסור להן מידע . קפתמונה1 , 32פ6חמבג"ץ קבע בעבר כי המידע הממשלתי הוא רכוש 
הממשלה וכי היא רשאית לנהוג בו כראות עיניה . תפישה זו אושרה מחדש לפני 
חודשים אחדים , בדיון בעתירה שהגישו כותב שורות אלו ועיתון " העיר " נגד 
שר המשפטים . על - פי חוק האזנות סתר , מרכז שר המשפטים אחת לשלושה חודשים 
את הנתונים על היקף ההאזנות שנעשו מטעמים ביטחוניים ופליליים . השר דן מרידור 
סירב למסור את הנתונים לפרסום , בלי לנמק . בג"ץ דחה את העתירה וקבע שהעותרים 
לא הוכיחו כי היתה להם זכות כלשהי לקבלת המידע , ושר המשפטים רשאי לנהוג 
בו כרצונו . מקובל להניח שבשנות קיום המדינה התרכך מסך החשאיות הממשלתי , 
והסודיות מימי ההגנה פינתה מקום לגישה פתוחה יותר . הראיה המקובלת לכך 
היא התנהגות הצנזורה הצבאית כלפי אמצעי התקשורת והרשות לפרסם מידע שלפנים 
היה נפסל לפרסום . אבל הצנזורה הצבאית היא מעין לשכת שירות לעיתונות . 
מדיניותה תלויה בפניות העיתונאים : אם הם לא ישאפו וילחצו לפרסם , המידע 
יישאר חתום ועלום . הצנזורה והממונים עליה יוזמים , אם בכלל , רק איסורים 
והגבלות על הפרסום , כמו האיפול שהוטל באחרונה על נתוני העלייה מברית - 
המועצות . היוזמה לפרסם מגיעה רק מכלי - התקשורת המצונזרים . לא כך הדבר 
בפרסומים הרשמיים . העיון בהם מגלה מה השלטון חושב באמת על זכות הציבור 
לדעת , ומה הוא מוכן לשחרר החוצה מרצונו הטוב . שלא כבצנזורה לעיתונות 
ולתקשורת , שהיא גוף מוכר שמעמדו קבוע בחוק , אין גוף מוסמך שתפקידו לסנן 
את המידע בפרסומי הממשלה . הקביעה בדבר המותר והאסור בהם נתונה במקרים רבים 
להחלטות שרירותיות של פקידים וליוזמות מקומיות . פרסומי הממשלה גם אינם מוכרים 
למרבית הציבור , ומופצים רק לפוליטיקאים , עיתונאים וספריות מחקר . שנתון 
הממשלה , דו"ח רשות החברות הממשלתיות או המאזן הכספי של המדינה ידועים רק 
לקומץ מתעניינים , וגם אלה אינם טורחים תמיד לעיין באותיות הקטנות . באותה 
שנה שהוצא המכון הביולוגי ממסגרת התקציב הממשלתי , חל שינוי גם בדו"ח השנתי 
של נציבות שירות המדינה . הנציבות מפרסמת מדי שנה ספרון קטן על פעולותיה , 
ובו סטטיסטיקה על עובדי המדינה , עם נתונים כמו מספר העובדים , הוותק 
שלהם בשירות ודירוגם המקצועי . עובדי צה"ל , השירותים החשאיים ומוסדות 
המחקר הביטחוני לא נכללו מעולם בדו"ח . ביחס למשרד הביטחון יש ויכוח אם 
יש לראות בו מוסד ביטחוני או משרד ממשלתי לכל דבר . הוויכוח לא הוכרע : 
עובדי המשרד רוצים בהכרה כגוף ביטחוני , כדי לשפר את שכרם . נציבות שירות 
המדינה נטתה לראות במשרד , שעובדיו פקידים אזרחים ומלאכתם לבלרית ומינהלית , 
עוד אחד ממשרדי הממשלה . בדו"ח הנציבות הוא הופיע לצד המשרדים האחרים . 
לפי הדו"ח , ב5791 עבדו במשרד הביטחון 252 , 2 עובדים , ובהם 176 נשים . 
רוב העובדים היו בדירוג האחיד , ולצדם גם 161 מהנדסים , 91 משפטנים , 
ארבעה עיתונאים ורוקח יחיד . 54 עובדים עברו את גיל הפרישה . ב6791 הוצאו 
הנתונים מהדו"ח , ומשרד הביטחון נמחק מרשימת משרדי הממשלה . מספר העובדים 
בו ודירוגם נעשו פתאום נתון סודי . מנציבות שירות המדינה נמסר שבאותה שנה 
פנו אליהם ממשרד הביטחון וביקשו למחוק את המשרד מהדו"ח " מטעמי ביטחון " . 
הטעמים לא נומקו והנציבות לא הירהרה אחריהם . כך ניצל אמנם גילם של העובדים 
במשרד הביטחון מעיני המודיעין הערבי , אבל בחסות החשאיות הצטמצמה גם הבקרה 
על פעולות המשרד , הנעשית בחדרי - חדרים . משרד האוצר התקנא בעמיתיו מהקריה 
התל - אביבית , ולפני שנים אחדות שינה את מדיניות הפרסום שלו , תוך העלמת 
נתונים חשובים על מעורבות הממשלה והפעילות הכלכלית במשק . המידע הוסתר גם 
ממבקר המדינה . לפי החוק , חייב האוצר לפרסם פעם בשנה את מאזן זכויותיה 
והתחייבויותיה של המדינה . חלק חשוב במאזן תופסות ערבויות המדינה . הן 
משמשות מנוף להשקעות בענפים רבים במשק , וחביבות על האוצר , מפני שאינן 
קשורות בכבליו של חוק התקציב . בשנים עברו , ובמיוחד בימי המיתון של שנות 
ה06 , התמוטטו חברות רבות שנהנו מערבויות מדינה , והאוצר שילם את חובותיהן . 
מבקר המדינה דרש להגביר את הפיקוח על מתן הערבויות , שיתרתן הגיעה ב8891 
ל7 . 1 מיליארד שקלים . במאזן המדינה התפרסמה רשימה מפורטת של ערבויות המדינה , 
גוף גוף וערבותו . לצד חברות כמו צים ואל - על , שקיבלו ערבויות ענק לרכישת 
אוניות ומטוסים , היו שם גם הרבה מפעלים קטנים ובתי - מלון . פרסום הרשימה 
איפשר לבדוק מי קיבל כמה , מה הקשר המפלגתי של בעלי המפעלים , או מי הסתבך 
וערבותו התממשה . ב5891 נעלמה רשימת הערבויות מהמאזן , ובמקומה הופיעה 
טבלה כללית , שחילקה את הערבויות לפי תחומים : תחבורה ותקשורת , חקלאות , 
תעשייה , שיכון , מלונאות . למבקר המדינה ששאל מה קרה , ענו מהאוצר 
כי היתה תקלה . כעבור שנה מתח המבקר ביקורת מפורשת יותר : " הערבויות , 
שהן התחייבויות על - תנאי של המדינה , מהוות חלק אינטגרלי של המאזן " . 
הפעם שלחו אנשי האוצר את המבקר לרשומות , העיתון הרשמי , שם מתפרסם לפי 
החוק דו"ח ערבויות שנתי , עם אותה חלוקה כללית לענפים . בשנה הבאה רטן 
המבקר : " הפרסום ברשומות אינו כולל מצבה מפורטת של הערבויות , כפי שהובאה 
בעבר במאזן " . האוצר לא טרח כלל להשיב או להסביר . לצד כתבים כמו דו"חות 
שירות המדינה והאוצר , שהקריטריונים לפרסום בהם נקבעים בהינף עט של פקיד , 
יש שורת חוקים המטילה איפול על פרסום מידע מטעמי שמירה על ביטחון המדינה , 
יחסי החוץ שלה או קשרי מסחר בין - לאומיים . איפול כזה כפוף לאישורים מהמשרד 
הממשלתי המוסמך , ומהגוף הממונה על ביצוע החוק . כך הדבר בחוק מבקר המדינה ; 
בחוק החברות הממשלתיות , לגבי הקמת חברות - קש , או בחוק ניירות ערך , 
המתיר לצנזר תשקיף של חברה ולהסתיר פעילויות שונות שלה . לפני שבועות אחדים , 
למשל , פורסם תשקיף של חברת המחשבים די - סי - אל , מקבוצת חברות הייעוץ 
הביטחוני של שמואל כסלו . בתשקיף צוין שהחברה פועלת במדינות ששמן נאסר לפרסום , 
ויש חשש לפגיעה ברווחיה בגלל ירידה צפויה בהזמנות של מערכות הביטחון באותן 
מדינות אפלות . דו"חות מבקר המדינה הם אולי המקור הטוב ביותר למידע מהימן 
על פעולות השלטון . העיון בהם מלמד כי היתה החמרה בגילוי הממצאים על גופים 
שונים , ומה שהיה מותר בשנות ה06 נאסר ולא הותר עוד לפרסום . מסוף שנות 
ה05 נכתב בדו"חות של מבקר המדינה על פעולות הביקורת בשירות הביטחון הכללי 
ובמוסד . פרטי הביקורת במוסד לא פורסמו מעולם . כלפי השב"ך ננקטה מדיניות 
שונה . ב3691 , בסוף העידן הבן - גוריוני , פירסם מבקר המדינה בראשונה 
דו"ח על תפקידי השירות , מבנהו ותקציבו . בשנים הבאות פורסמו חלקית ממצאים 
על מינהל ומשק , ועל בדיקות ביטחוניות לעובדי מדינה . ביקורות מבצעיות 
נותרו חסויות . ב3791 פורסם דו"ח מקיף על ניהול ענייני העובדים והגמלאים 
בשירות , תנאי עבודתם והטיפול בנפגעים . זו היתה הפעם האחרונה . מאז , 
שב השב"ך לעולם הצללים שלו והמבקר ציין רק כי נעשתה ביקורת , ללא ממצאיה . 
מוסדות המחקר הממלכתיים זכו בטיפול דומה . כבר בשנות ה05 פירסם מבקר המדינה 
את ממצאי הביקורת במינהל המחקר ובכור בנחל שורק . פעילות הכורימהגרעיניים 
ואופי המחקרים בהם נשארו חסויים , אבל בשנות ה07 פורסמו דו"חות ביקורת על 
המינהל בכורי שורק ודימונה . ביקורת קשה נמתחה , למשל , על ניהול מסעדת 
העובדים בדימונה . ב9791 דווח גם על בעיות עובדים ומשק בקריה הגרעינית שבנגב , 
ומאז שקט . לא ברור אם נעשתה ביקורת . ממצאיה , אם היו , לא פורסמו . 
על המכון הביולוגי בנס ציונה לא פורסמו מעולם ממצאי ביקורת , ולא נודע 
אם מבקר המדינה עבר אי - פעם את חומותיו . בלשכת מבקרת המדינה סירבו להשיב 
לשאלה אם נעשתה ביקורת במכון . במכון הביולוגי אין זוכרים ביקורת כזאת . 
לפי החוק , עובר דו"ח מבקר המדינה סינון בטרם פרסומו , לבדיקת הפגיעה האפשרית 
בביטחון וביחסי החוץ והמסחר של המדינה . הגוף המוסמך לפסול חלקים מהדו"ח 
היא ועדת ביקורת המדינה בכנסת , לאחר התייעצות עם המבקר . אפשר לפסול דו"ח 
ביקורת שלם , או קטעים ונתונים מתוכו . במקרים אחרים , רשאית הממשלה לבקש 
ממבקר המדינה שלא להכין דו"ח על גוף מסוים שביקר , מטעמים ביטחוניים . 
לא ידוע על פניות כאלו בשנים האחרונות . מדי שנה , לקראת פרסום הדו"ח השנתי , 
דנה ועדת ביקורת המדינה בכל הפרטים על מערכת הביטחון . מלשכת מבקרת המדינה , 
מרים בן פורת , נמסר כי " ההחלטה על פרסום מתקבלת בדיון מעמיק וממושך , 
לאחר בחינה מדוקדקת ויסודית של כל עניין , תוך התחשבות בחוות דעתם המקצועית 
של הגורמים הנוגעים בדבר " . בדיון נוכחים ראשי משרד מבקר המדינה , נציגי 
הגוף המבוקר ואחרים . " גישת הוועדה היא שדו"חות המבקר צריכים להתפרסם , 
כערובה לתיקון הליקויים " , אומר ח"ך דוד ליבאי , יו"ר הוועדה לביקורת 
המדינה מאז 4891 . " מי שממליץ לפנינו על החיסיון היא מבקרת המדינה , 
כך שמלכתחילה מגיע אלינו רק המעט שבמעט . שיקול דעתה של המבקרת עובר את 
בחינת הוועדה , ואם ישנם ספקות , הם בכיוון של יתר פרסום ולא חיסיון " . 
הפרוף ליבאי אומר שההחלטות מתקבלות לרוב פה אחד , ללא מחלוקות מפלגתיות . 
ברוב המקרים , מקבלת הוועדה את המלצתה של מבקרת המדינה . הממונה מזמין 
לעתים את נציגי מבקר המדינה והגוף המבוקר לשמיעת טענותיהם , לפני קביעת 
עמדתו . במקרים אחרים חורגת הוועדה מהמלצותיו , לקולא ואף לחומרה . בכנסת 
הקודמת החליטה הוועדה לפסול את פרסומם של ממצאי ביקורת שהומלץ לפרסמם , 
לאחר שאנשי הגוף המבוקר הופיעו בוועדה והטו לצדם את ח"ך רפאל איתן . לגופים 
המבוקרים יש אינטרס להעלים את הממצאים ככל האפשר . ב7891 , בלהט הוויכוח 
על פיתוח הלביא , הכין מבקר המדינה דו"ח קטלני על קבלת ההחלטות בפרויקט . 
כשהגיעה עת הפרסום , פנתה התעשייה האווירית לוועדת ביקורת המדינה ודרשה 
לצנזר את הדו"ח . חברי הוועדה מסיעות הליכוד , צומת והדתיים , שתמכו בלביא , 
הסכימו לחיסיון וניצלו רוב מקרי בישיבה , לאשר איפול של חודש ימים . שר 
הביטחון דאז יצחק רבין , שבאותה עת כבר נטה לחיסול הפרויקט , רגז ודרש 
לפרסם את הממצאים . הממונה על הביטחון הסכימקפמאליד4חמגם הוא . בסופו של 
דבר , ניצח המערך . נפסלו רק קטעיממהדו"ח , והוא פורסם כחוברת נפרדת , 
עם כוכביות במקום הפסילות . פסילות מטעמי שמירה על קשרי חוץ ומסחר נעשות 
במקרים נדירים . ח"ך ליבאי זוכר רק פסילה מסחרית אחת בתקופת כהונתו , ותיקונים 
שוליים בדו"חות על קשרי חוץ . " יש פניות מעטות לחיסיון מטעמי מסחר " , 
הוא אומר , " ורובן נדחות , כי יש לנו תחושה שהגופים רוצים למנוע את 
הפרסום " . בשנים האחרונות נוטה מבקר המדינה לפרסם את רשימת הגופים שביקר , 
גם אם הוטל איפול על הממצאים . רוב הדו"חות שצונזרו עסקו בעניינים מבצעיים 
רגישים : טייסת מטוסי קרב , הפעלת מזל"טים בחיל המודיעין , היערכות צה"ל 
ברמת הגולן , כשירות הצבא ללוחמת לילה והגנת הציבור מפני נשק כימי . לא 
ברור מדוע נפסל גם דו"ח על התנדבות חיילים לשירות בצה"ל . משרד מבקר המדינה 
גורס שאין מדיניות קבועה בפסילת ממצאי הביקורת , וכל מקרה נשקל לגופו ורק 
לגופו . ח"ך ליבאי מסכים עם קביעה זו . לדבריו , בתקופת כהונתו נפסל פרסום 
הדו"חות על השב"ך והמוסד רק אחרי שהוועדה השתכנעה כי אי - אפשר לפרסם דבר 
בלי לפגוע בשירותים . הוא סירב להתייחס לביקורת על מוסדות המחקר הממלכתיים . 
ייתכן שאיש לא ישב וקבע מדיניות מפורשת להגברת ההסתרה והחיסיון . אף - על - 
פי כן , קשה שלא להבחין במגמה הנמשכת בפרסומי הממשלה , להעלים מידע ככל 
האפשר , וכך להכביד על ביקורת פעולות השלטון מבחוץ . אפשר להבין אולי את 
הנטייה להחמיר בעניינים ביטחוניים וספק - ביטחוניים , אבל קשה להצדיק הסתרה 
של נתונים כמו רשימת ערבויות המדינה . אך כל עוד לא מוטלת על השלטון חובה 
חוקית למסור מידע לציבור , והפרסום תלוי בהחלטות מקריות או בקריטריונים 
רחבים ולא - ברורים , אי - אפשר לשנות דבר . 
