מזכ"ל ההסתדרות ישראל קיסר הוזמן לאתיופיה לחתום על הסכם שיתוף פעולה עם 
הקונפדרציה המקצועית . אתמול חתם קיסר על ההסכם עם הנציג האתיופי טאדסה 
טאמראט שהשתתף בוועידת ההסתדרות . בהסכם מדובר על שיתוף פעולה בנושאים הנוגעים 
לאיגוד מקצועי , השתלמויות וסמינריונים . בחלק המדיני של ההסכם נאמר שההסתדרות 
והקונפדרציה המקצועית באתיופיה קוראות להמשך תהליך השלום במזרח התיכון כצעד 
שיביא לרווחת כל עמי האזור ומעמד הפועלים בפרט . במהלך ועידת ההסתדרות נחתם 
גם הסכם שיתוף פעולה בין ההסתדרות לבין נציג איגוד הפועלים החקלאים במצרים . 
בוועדה המרכזת הובעה אתמול הערכה לפעולות המחלקה לקשרים בין - לאומיים בוועד 
הפועל בראשות אברהם אלון בארגון המשלחות מחו"ל לוועידת ההסתדרות . 
