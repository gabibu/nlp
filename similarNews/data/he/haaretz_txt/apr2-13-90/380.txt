צה"ל סגר אתמול כל המעברים מרצועת עזה למצרים בעקבות בריחתו של עציר , המוגדר 
מסוכן , מבית - הדין הצבאי בעזה . מפקד כוחות צה"ל ברצועה מינה קצין בודק 
בדרגת אלוף - משנה לחקור את נסיבות הבריחה , ונזף במפקד מתקן הכליאה בעזה , 
קצין בדרגת סגן - אלוף , ובסגנו על שלא ננקטו כל הצעדים למניעתה . העציר 
הנמלט הוא ראגי קאוגי , תושב העיירה בני סוהילה בן 42 , המוחזק במעצר זה 
חודשים אחדים . הוא הואשם בבית - המשפט הצבאי בהנהגת אחת מוועדות ההלם של 
ארגון הפתח ברצועה וברצח חשודים בשיתוף פעולה . אתמול הובאו שבעה נאשמים 
למשפטם בבית - המשפט בעזה , ובהם קאוגי . לאחר שהסתיים הדיון המשפטי יצא 
העציר עם עורכי - דינו לרחבה סמוכה לבית - הדין , ואחריהם הלך שוטר צבאי . 
קאוגי ניצל את ההמולה במקום , הצליח להתערב בקהל ונמלט . למקום הגיעו מיד 
כוחות גדולים של צה"ל , שסגרו את האזור . ניתנה הוראה מיידית לסגור את 
כל היציאות מרצועת עזה ואת כל מעברי הגבול למצרים . מפקד כוחות צה"ל ברצועה , 
תת - אלוף שמואל צוקר , ערך תחקיר ראשוני במקום . מהתחקיר עולה , כי 
היו מחדלים בשמירה על העציר . צוקר נזף במפקד מתקן הכליאה " אנסאר2 " , 
סגן - אלוף שמעון מלול , ובסגנו על כך , שלא בוצעו כל סידורי השמירה המתחייבים . 
הוא מינה מפקד חטיבה , אלוף - משנה ד . , כקצין בודק שיחקור את נסיבות 
הבריחה . מקורות צבאיים העריכו , כי לעציר הנמלט אין מה להפסיד , כי ינסה 
לברוח למצרים וכי הוא עלול להשיג נשק חם . ברצועת עזה נערכים סריקות וחיפושים 
מבית לבית , אך עד כה לא העלו דבר . דיווח על הבריחה הועבר לאלוף פיקוד 
הדרום , מתן וילנאי . זו פעם ראשונה , שעציר מצליח להימלט מבית - הדין 
בעזה . מקורות צבאיים אמרו , כי אין ספק שהקצינים והחיילים המעורבים במקרה 
יועמדו לדין . הבריחה האחרונה של אסירים מסוכנים היתה לפני כחודש , כשחמישה 
מחבלים נמלטו מכלא קציעות . שניים מהם לא נתפסו , והצליחו לחצות את הגבול 
למצרים . בעקבות בריחה זו הודח מפקד " כלא7 " בקציעות , ולמפקד הכלא , 
אלוף - משנה דוד צמח , נרשמה הערה בתיקו האישי . לפני מספר ימים פורסם , 
כי מפקד מתקן הכליאה בעזה , סגן - אלוף שמעון מלול , אמור להתמנות לאחר 
חג הפסח כסגן - מפקד כלא קציעות . 
