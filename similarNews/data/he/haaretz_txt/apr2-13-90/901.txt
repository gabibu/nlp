חילוקי דיעות בין השותפים הזרים ( שווייצים ) בחברת איתנית ( ישאסבסט ) 
לבין השותפים הישראלים , על רקע השליטה על ניהולה השוטף של החברה , עשויים 
להביא למכירת חלקה של משפחת פדרמן בחברה . כך נודע ל"הארץ " . מפעל ישאסבסט 
בנהריה הוקם ב4591 ושינה את שמו לאיתנית , בעקבות הגילויים שרבים מעובדי 
המפעל לקו בסרטן וחלקם נפטר . לפי החשד , הסיבה לכך שעסקו בייצור לוחות 
אסבסט . על בעלי המניות העיקריות בחברה נמנית חברה שווייצית העוסקת בתחום 
דומה ומסתתרת תחת שם של חברה ואדוזית , כדי שלא יזהו את עיסוקיה עם ישראל . 
% 64 נוספים ממניותיה מוחזקות על ידי בני משפחת פדרמן ( בעליה של רשת מלונות 
דן ) ואילו ב%8 נותרים מחזיק איש העסקים הישראלי שמואל עפרון . באחרונה 
הורגשו במפעל זעזועים שנבעו משינויים פרסונליים בהנהלתו . יצחק צלאל , 
מנהל השיווק של החברה , פרש ועבר לנהל את מערך השיווק של מפעל המים המינרליים 
" נביעות " . את המפעל מנהל המנכ"ל הנוכחי , אורי פלד , ונעשה ניסיון 
מצד הבעלים הזרים למנות מנהל מטעמם . כתוצאה מהזעזועים בחברה איימו גם השווייצים 
וגם בני משפחת פדרמן בפירוק השותפות . בתחילת השבוע דחה מאיר עפרון , המשמש 
כמנהל בחברה , את השמועות בדבר הזעזועים בחברה . מאז פורסמו הסיכונים הכרוכים 
בעבודות ייצור האסבסט , הושקעו סכומים גדולים במפעל של ישאסבסט בנהריה , 
כדי לצמצם את הסכנה . למפעל כמעט ואין מתחרים בישראל . לא ידועים פרטים 
על היקף פעילותו כיום , אם כי בסוף מארס 68 הסתכמו מכירותיו בסכום של 42 
מיליון דולר . 
