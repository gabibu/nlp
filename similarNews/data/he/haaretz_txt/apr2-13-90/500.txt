מנכ"ל משרד התחבורה , יעקב אבן , וראש המינהל לבטיחות בדרכים , עתניאל 
שנלר , העניקו אתמול פרסים בסך רבע מיליון שקל ל25 הערים והמועצות המקומיות 
שהשתתפו בתחרות הבטיחות הארצית . בין הערים הגדולות זכו במקום הראשון תל 
אביב , ירושלים וחיפה ולהן הוענקו 87 אלף שקל במשותף . בין הערים הבינוניות 
זכתה במקום הראשון גבעתיים , בין הקטנות טבריה , וקריית מלאכי זכתה במקום 
הראשון מבין המועצות המקומיות . מנכ"ל משרד התחבורה אמר במעמד חלוקת הפרסים 
כי לדעתו כל ראש עיר או מועצה אחראי לדאוג באזורו להשקעת מירב המשאבים בצמצום 
תאונות הדרכים . 
