יחידת מילואים , המורכבת ממתנחלים מהגדה המערבית , גויסה באחרונה לשירות 
מילואים פעיל למטרות תעסוקה מבצעית בדרום הר חברון . ההחלטה לשלוח את יחידת 
המתנחלים לשרת בגדה התקבלה על - ידי אלוף פיקוד המרכז , יצחק מרדכי , ואושרה 
על - ידי ראש המטה הכללי , רב - אלוף דן שומרון , ושר הביטחון לשעבר , 
יצחק רבין . ההחלטה לשלוח יחידת מתנחלים שלמה לשירות באזור זה נתפסת על - 
ידי המתנחלים כניצחון . יחידות ההגמ"ר ( הגנה מרחבית ) הוקמו בראשית שנות 
ה08 ביוזמת הרמטכ"ל דאז , רב - אלוף רפאל איתן , ועל - פי תפיסתו המבצעית . 
איתן חתר לשקם את מערך ההגנה המרחבי בגבולות הארץ באמצעות בניית יחידות 
קרביות , המורכבות מבני המקום , ואמורות להשהות כוחות אויב תוקף עד לבוא 
כוחות צה"ל . בשטחים ייעד רפאל איתן ליחידות אלה את תפקיד הטיפול באוכלוסייה 
הערבית , העלולה להתקומם בעת מלחמה , ולתקוף ישובים יהודיים . כשנחשף 
הדבר בפומבי , עורר סערה ציבורית . המתנחלים דחו אז את הטענות בדבר הסכנה , 
שבהפעלת פלוגותיהם בשטחים , ואת החשש שאצבעם תהיה קלה מדי על ההדק . הם 
טענו אז , כי הם מכירים את השטח טוב מחיילים אחרים , ולכן יש סיכוי טוב 
שפעולתם תהיה שקולה יותר , ושלא יגיבו באופן אמוציונלי וכוחני על התגרויות 
מצד הערבים . כשנכנס אלוף פיקוד המרכז לשעבר , עמרם מצנע , לתפקידו , 
החליט לבחון מחדש את התפיסה המבצעית של יחידות ההגמ"ר בשטחים , ולמעשה פירק 
את המסגרות הגדודיות , והקים כמה פלוגות מבצעיות , שאומנו היטב ונשלחו 
לשירות מבצעי בלבנון . לפני מספר חודשים החליט אלוף פיקוד המרכז הנוכחי , 
יצחק מרדכי , לשלוח לשירות מילואים פעיל בגדה פלוגות מהסוג הזה . גם אז 
פרצה סערת רוחות , ולמעשה , לא נשלחו בשנתיים האחרונות חיילי יחידות ההגנה 
המרחבית של המתנחלים לשירות מילואים פעיל בשטחים . הדבר עורר התמרמרות בקרב 
המתנחלים . נציגיהם נפגשו לפני חודשים אחדים עם האלוף מרדכי , וביקשו שלא 
להמשיך להפלותם מבחינת אזורי שירות המילואים שלהם , ולאפשר להם לשרת גם 
בשטחים . לאחר שהתייעץ עם הרמטכ"ל שומרון ועם שר הביטחון עד לאחרונה , 
יצחק רבין , נענה מרדכי בחיוב . 
