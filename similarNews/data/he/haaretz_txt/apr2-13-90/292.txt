רשת פולגת , שלה 52 חנויות , מרחיבה את שיווק מוצרי האופנה המיובאים , 
אף כי במקורה הוקמה לשווק את מוצרי מפעלי התשלובת בקריית גת . התשלובת נהגה 
לייצר על פי ידע ותחת רשיון של יצרנים זרים , כמו מוצרי " קררה " , אך 
באחרונה היא מייבאת אותם מאיטליה . ברשת הוחלט גם לייבא את קו האופנה של 
" ריידר " הכולל גם אופנת גינס ( בלו - ריידר ) ומוצרי ספורט אחרים . 
מפעל אומן מייצר סוודרים אך בחורף האחרון ייבאה הרשת כמויות גדולות של 
סוודרים מאיטליה . עסקי השיווק של פולגת מתבצעים באמצעות שתי רשתות מקבילות : 
פולגת רשת בתי אופנה , שמפעילה 71 חנויות ומתמחה באופנת גברים ופולגת עודפים 
המונה 8 חנויות . מטעם התשלובת נמסר בתגובה כי המפעלים בישראל ממשיכים לייצר 
עבור רשת חנויות פולגת את מוצרי האופנה של " ואן - דייק " ו"בגיר " וכן 
סוודרים מתוצרת אומן שנמכרים עם המותג " אופנת סיטי קולקשיין " . באותו שם 
מותג משווקת הרשת גם סוודרים שהיא מייבאת מאיטליה . 
