באחו שומם בקצה עיר זו , השוכנת מצפון לברלין , הצביע הרי שולץ , היסטוריון 
בן 33 חבר המפלגה הקומוניסטית , על תלולית עפר טרייה . בליטות , תלוליות 
נמוכות ושקערוריות ממלאות לסירוגין שטח גדול שפה ושם גדלים עליו עצים צעירים . 
" כאן מצאנו שלושה שלדים ושם למעלה היו תשעה " , אמר שולץ . " השדה הזה 
הוא בית קברות , אולי של כמה אלפי איש " . ההיסטוריון התלווה לכתב אמריקאי 
בביקור באזור צבאי , המרוחק 021 ק"ם מברלין . לפני כמה חודשים היה ביקור 
כזה מביא את שניהם לבית כלא . לאחר 5491 ידעו אנשים שהתגוררו בסביבת נויברנדנבורג 
ובעיירות אחרות במזרח גרמניה , כי בריה"ם כולאת גרמנים רבים במחנות פרימיטיוויים 
בשטח הכיבוש שלה , וכי רבים מהם מתים . אבל הם לא העזו לדבר על כך . הם 
ידעו שזמן קצר לאחר ששוחררו האסירים האחרונים ממחנות ריכוז נאציים כמו בוכנוולד 
וזקסנהאוזן , התמלאו המחנות מחדש באסירים גרמנים , חברי הוואפן אס - אס , 
בפקידי מפלגה נאציים , בחיילים ובאזרחים . אבל היה זה נבון להעמיד פנים 
שאיש לא ידע . ב32 במארס , אולי כתוצאה מהבחירות ב81 במארס שבהן ניצחו 
הנוצרים - דמוקרטים , פירסמו שני עיתונים יומיים חשובים בברלין מאמרים ארוכים 
וגלויים על המחנות . נאמר בהם , כי המחנות היו מעין בית קיבול שבו עצרו 
הכוחות הסובייטיים כל גרמני שנחשב לסיכון ביטחוני . לצד האס - אס , פקידים 
נאציים זוטרים וקציני משטרה , היו גם אנשים שנעצרו באורח שרירותי או בעקבות 
הלשנה זדונית ; וכן רבים מהצעירים מאוד והזקנים מאוד שגויסו על ידי הנאצים 
בימיה האחרונים של המלחמה . " נויס דויטשלנד " , ביטאון " המפלגה למען 
סוציאליזם דמוקרטי " , שמה החדש של המפלגה הקומוניסטית , ציטט אומדנים מערב 
גרמניים , שלפיהם עברו 031 אלף איש ב11 מחנות רוסיים , ו05 אלף מהם מתו . 
הסיבות העיקריות למוות היו רעב והזנחה . המחסור בכל התחומים היה חריף ואספקה 
לאסירים היתה בעדיפות נמוכה ביותר . לדברי ה"נויאס דויטשלנד " , לאחר מעצרם 
של החשודים הנאציים , שחלקם היו חפים מפשע , החלו המחנות להתמלא בסוציאל 
דמוקרטים , שסירבו להצטרף למפלגה הקומוניסטית , אליה סופחה מפלגתם . מאוחר 
יותר הוחזקו במחנות גם קומוניסטים , קורבנות הטיהורים הרצופים . המחנות 
האחרונים נסגרו ב0591 . אסירים שנשארו בחיים נאלצו לחתום על התחייבות לשמור 
על שתיקה עם שחרורם , כפי שנדרש גם מהאנשים ( גרמנים ברובם ) ששוחררו 
ממחנות הריכוז הנאציים . שולץ אמר כי דיונים וויכוחים על המחנות שהקימו הרוסים 
נערכו עוד לפני הדחת המשטר הקודם . שולץ עצמו ודיטר קרוגר , היסטוריון 
אחר , החלו בחקירה פרטית לפני כשנה . שולץ מכנה זאת " עבודה למגירה " , 
מונח שפירושו במדינות הגוש המזרחי היה יצירות וחיבורים הנכתבים בידיעה שלא 
ניתן לפרסמם . המחנה בנויברנדנבורג היה ידוע בשם " פינפאייכן " , או " חמשת 
עצי העלון " . מ9391 עד 5491 שימש כמחנה שבויים שבו הוחזקו חיילים וקצינים 
מ01 מדינות , כולל ארה"ב . בשנות החמישים המאוחרות בנתה מזרח גרמניה בבית 
הקברות אנדרטה לזכר שבויי המלחמה , אך מיד לאחר מכן הוכרז השטח כאזור צבאי . 
בגלל ההזנחה נעלם כל סימן לקברים והאנדרטה הוזנחה גם היא . בית הקברות הוא 
המקום שבו החלו ההיסטוריונים בחקירתם הראשונה והחשאית . הם נאלצו להסתתר 
מאחורי העצים כל אימת שפטרול צבאי עבר באזור . לא נמצאו קברים , אבל לאחר 
נפילת המשטר הקודם הופיעו שני עדים , יערן בגמלאות ואיכר זקן , וסיפרו 
להם שהחל מאביב 5491 ועד סגירת המחנה באוקטובר 8491 , הם ראו לעתים קרובות 
קבורות . הקבורות נערכו באחו , בשטח שעליו נמצאים היום פרדס ומחצבת חצץ . 
ב31 במארס באו ההיסטוריונים למקום עם אתי חפירה . הם כבר לא הסתתרו , 
אך עדיין עבדו לבדם . הם גילו חמישה קברים לא עמוקים , שבגדול שבהם היו 
תשעה שלדים ובקטן שניים . בסך הכל נמצאו 32 קברים . ברור שהמתים נקברו עירומים , 
כיוון ששום בגד לא נמצא . לאחר שצילמו את השלדים , סגרו ההיסטוריונים את 
הקברים וסימנו אותם . בכוונתם למדוד את האזור כדי לנסות ולאמוד את מספר 
המתים שאולי קבורים באחו . לא נמצאו כל תיקים או רשומות , אך שולץ אמר 
כי בידי הצלב האדום המערב גרמני יש עדות , לפיה מצויים תיקים כאלה במשרדי 
הק - ג - ב במוסקווה , שבגלגולו הקודם ן - ק - ו - ד היה אחראי על המחנות . 
