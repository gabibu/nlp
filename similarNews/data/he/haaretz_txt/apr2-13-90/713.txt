להקדים את פסגת הקיץ של הנשיאים בוש וגורבצוב , והיא תהיה בארה"ב כבר בסוף 
מאי . אך אין פירוש הדבר שהשגת ההבנות בין מעצמות - העל התקדמה מהר מהצפוי . 
להיפך , כנראה התברר שהחלטות בכמה מהנושאים חייבות לבוא בדרג הגבוה ביותר , 
ואין סיכוי רב שהארכת תקופת השיחות בין עוזריהם תאפשר הכנת ההסכמים בנושאים 
אלה לחתימה פורמאלית בפסגה . לפי הידיעות , המחלוקות שנשארו בעינן הן בעיקר 
בתחום צמצום החימוש , ולכן ספק אם חתימה על האמנה החדשה אכן תהיה גולת הכותרת 
של הפסגה , כפי שקיוו תחילה . באוירה האופטימית של החודשים האחרונים מאכזב 
אולי לגלות שלא הכל הולך חלק בדרך לימות המשיח , אך יש אולי גם תועלת בתזכורת 
שגם בעידן החיבוקים ורושם התפוררות האימפריה הסובייטית , יש למעצמות - העל 
אינטרסים ביטחוניים שעליהם אינן מוכנות ( ואולי אינן יכולות ) לוותר כל 
עוד לא השתרשו ביניהן יחסי אמון הדדי מהסוג שעמדו במבחן בין בעלי - ברית . 
לכן , אין זה מקרה שהמחלוקות שלא באו על פתרונן בשיחות שוורדנאדזה עם הנשיא 
בוש ומזכיר המדינה בייקר , היו בעיקר בשאלת טילי השיוט וטילים אחרים המשוגרים 
ממטוסים . להסכם בנושאים אלה קיימים כנראה מרכיבי אי - ודאות , שההכרעה 
לגביהן יכולה להתקבל רק על - ידי המנהיגים עצמם על סמך התרשמויות אישיות . 
הקדמת הפסגה גם מעמידה את מוסקווה בפני דילמה בנושא דרישת העצמאות של ליטא . 
בוש השתדל להתעלם מנושא זה כדי שלא ייהפך לגורם להחרפת יחסיו עם גורבצוב . 
אך הלחץ בקונגרס על הנשיא גובר , ונראה שזה הסתמן גם בהקשחת העמדה האמריקאית 
בימי שהותו של שוורדנאדזה בוואשינגטון . גם ממוסקווה נשמעו נימות שהיו מוכרות 
בימי המלחמה הקרה , כשראש הביון הסובייטי האשים שהמודיעין האמריקאי מסית 
את המדינות הבאלטיות להינתק מבריה"ם . גורבצוב יצטרך כנראה להחליט אם עדיף 
לבוא לוואשינגטון אחרי צעדים לא - פופולאריים בליטא , או שאפשר ורצוי לדחותם 
עד אחרי הפסגה . הקדמת הפסגה תעניק לגורבצוב יותר גמישות בנקודה זאת . 
