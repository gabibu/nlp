מה רב המחיר שאנו משלמים כדי לרסן את האינפלציה ואת הגירעון המסחרי במאזן 
התשלומים . בשנתיים האחרונות ירד הייצור התעשייתי ב%5 . 4 , בעוד שבשנתיים 
קודמות הוא גדל ב%5 . 8 . אילו היה שיעור הגידול של 786891 נשמר גם ב988891 , 
היתה תפוקת התעשייה גבוהה מרמתה הנוכחית בכ%41 . מה קנינו במחיר כה כבד ? 
באינפלציה אין שיפור , והיא עומדת , בשנתיים האחרונות , ברמה שבה עמדה 
בשנתיים שלפני כן . לשם השוואה המיתון של שנות ה06 גרם לאבטלה כבדה , 
אך עצר את האינפלציה . הפעם , אין תוצאות . עודף הייבוא הממוצע בשנים 9888 
נמוך אך במעט מרמתו בשנים 7868 וגבוה יותר מרמתו בשנים 5848 . אפילו השיפור 
הקטן שנרשם , הוא קצר - טווח . ההיסטוריה הכלכלית של ישראל מלמדת , שבתקופת 
מיתון אמנם מושגת ירידה בגירעון המסחרי בשל הירידה בביקושים המקומיים , 
אולם כאשר נחלץ המשק מהמיתון ומתחדשים הביקושים גדל שוב הגירעון . כלומר , 
תקופת המיתון לא ריפאה את המבנה החולה של המשק , אלא רק שיככה את כאביו . 
קיים חשש , שגם הפעם מבנה המשק לא ישתפר . כך , למשל , הירידה הגדולה 
יותר ביבוא ב9891 , נרשמה בסעיף " נכסי השקעה " . כלומר , הירידה בגירעון 
המסחרי באה על חשבון פגיעה בכושר הייצור של המשק בעתיד . בנוסף לכך , מחירי 
המוצרים הסחירים ( לייצוא ולתחליפי - ייבוא ) מפגרים מזה זמן אחרי מחירי 
המוצרים הבלתי סחירים ( כגון שירותים מקומיים ) . דבר זה יביא להקטנה 
יחסית בהשקעות ובייצור דווקא בענפים התורמים לשיפור המאזן המסחרי . ובינתיים , 
כל דולר של חיסכון בגירעון המסחרי , עולה לנו במחיר כבד של הפסד תפוקה . 
יתכן שעל ידי פיחות אפשר יהיה " לקנות " חיסכון זהה במחיר זול יותר . 
פיחות כזה היה ממריץ את הביקושים בדיוק בתעשיות הדרושות להקטנת הגירעון 
במאזן המסחרי תעשיות הייצוא ותחליפי היבוא . פיחות גם היה מגדיל את התפוקה 
ואת התעסוקה ומקטין את האבטלה . את האינפלציה אפשר היה לבלום על - ידי מדיניות 
מוניטרית ופיסקלית מרסנת . 
