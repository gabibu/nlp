אלף מבקרים מוסיקליים חדשים " , אומרים ארקדי דוכין ומיכה שטרית על גל העלייה 
מרוסיה שמגיע לקראת צאת תקליטם " רוצה יהיה " . בתקליט הם מבצעים גרסאות 
משלהם לשיריו של הזמר ויוצר המחאה הרוסי ולדימיר ויסוצקי . דוכין מבהיר 
שהתקליט לא נעשה לדוברי רוסית , שיש להם תקליטים של ויסוצקי בבית , אלא 
לדוברי עברית . " אוהדיו של ויסוצקי כבר אמרו לי שהתקליט נשמע להם כמו 
גרזן באוזן , אבל שמעתי גם תגובות חמות מאוד " , הוא אומר . ויסוצקי היה 
נערץ על ידי מיליונים . כאשר נפטר לפני שמונה שנים כתוצאה ממחלת לב ומשתייה 
מופרזת , השתתפו 002 אלף איש בהלוויה שלו . " לא רציתי לחקות אותו , 
אלא לתת פירוש משלי , שיישמע כאילו נולד כאן . מעולם לא הייתי מצליח לשחזר 
אותו . זה מתחיל מהקול שלו , צריך לשתות הרבה מאוד וודקה בשביל זה " , 
אומר דוכין . כדי להעביר את ויסוצקי דרך הפריזמה של העברית , נעזר דוכין 
בחברו ללהקת " החברים של נטשה " , מיכה שטרית . " הייתי יכול להביא את 
הפרשנות שלי לשירים , אבל העדפתי לשמור כמה שיותר על רוח המקור , לפי התרגום 
המילולי של ארקדי . רק סיגננתי ותימצתי . אצל ויסוצקי יש חריזה מושלמת , 
אבל העדפתי להעביר את הטקסטים שלו כמו שהם . הכתיבה שלו רבת רבדים ומשמעויות , 
והרוסית שפה עשירה הרבה יותר מעברית " , אומר שטרית . ויסוצקי יצר צירופי 
מלים ייחודיים ומפתיעים , שכל ניסיון לתרגמם תוך שמירה על חריזה מעד לכישלון . 
ב"צמרמורת " , תקליט השדרים הראשון שיצא לרדיו , שר דוכין : " כאן בהילה 
כחולה של קרח , המדרון כולו יצוק סוד צעדיו של מישהו הגרניט שומר אני 
מתבונן בחלומי מעל ראשים ובתמימות מאמין בטוהר השלגים והמלים " . אחד מהשירים 
המרכזיים בתקליט הוא " לא דו " . למילה ד כפל משמעות ברוסית התו ד והמלה 
עד : " מישהו טיפחקפתמונה1 , 81פפרי שלא הבשיל , לא הבשיל ניערו את 
הגזע נפל , נפל הנה השיר הזה שלא גמר לשיר ואת קולו שהיה לא הכיר " . 
ויסוצקי אהב להגדיר עצמו שחקן . הוא שיחק בכ02 סרטים והיה השחקן הראשי בתיאטרון 
של לובימוב . הוא השתתף גם בקו - פרודוקציות רוסיות - מערביות . אישתו 
היתה השחקנית הצרפתייה ממוצא רוסי , מרינה ולאדי . כזמר יוצר אמנם לא הוחרם 
באופן רשמי על - ידי השלטונות , אבל רק תקליטון בודד שלו יצא באופן רשמי , 
למרות שכתב מעל אלף שירים . מעריצים הקליטו הופעות שלו בבתים ובמקומות 
קטנים , והקלטות הופצו במיליוני עותקים ברחבי רוסיה . עוד בחייו החלו זמרים 
לחקות אותו , וכיום קשה להבדיל בין קלטות מקוריות לבין זמרים המנסים לשחזר 
את אופן שירתו . דוכין אומר שוויסוצקי התנגד לכך , כי רצה פירושים חדשים . 
" זו הסיבה שלא רצינו להידבק לדמות שלו , אלא לשמור על רוח חדשה . לא 
רצינו לעשות הפקה גדולה , מפני שבסך הכל זו מוסיקה שמשרתת את המלים . נעזרנו 
באנשים כמו ברי סחרוף והמתופף דני מקוב , שהביאו משהו משלהם אל אולפן ההקלטות . 
התקליט נוצר ברובו במהלך העבודה באולפן " . " החברים של נטשה " , שהוציאו 
עד כה רק תקליט אחד , מוציאים תקליט שהוא הצדעה ליוצר אחר . " הרעיון 
לעשות את התקליט רץ כבר שנתיים . יצא לנו לבצע אותו בדיוק בתקופה של הכרות 
עם הצד הלא נחמד של המקצוע , בעיות עם חוזים ועם אמרגנים . מצאנו הרבה 
חום בטקסטים האלו . זה הרחיק אותנו מכל כאב הראש " . דוכין ושטרית מתכננים 
לצאת בקרוב בהפקה קטנה של שירי ויסוצקי , בהשתתפות שאר " החברים של נטשה " . 
את המופע יפיק מוסיקלית לואי להב . שטרית יתרגם עוד ששה שירים , כדי שיהיה 
מספיק חומר למופע . הם רוצים לשמור על המסגרת של הלהקה , שהוציאה לפני 
כחודשיים תקליט שדרים בשם " הצילו " , מעין הנפת דגל נגד כל אלו שסתמו 
את הגולל על הלהקה . 
