ארגוני הטרור הפלשתיניים , שעד כה רק הסתפקו בהפצת אזהרות ואיומים על חברות 
תעופה כי יפגעו במטוסיהן אם לא יחדלו לסייע ביציאת יהודי בריה"ם , החלו 
לממש את איומיהם . בסוף השבוע שעבר ניסו טרוריסטים פלשתינאים לחסל דיפלומט 
פולני ורעייתו בביירות . יש להניח שגם בשבועות ובחודשים הקרובים ינסו ארגוני 
טרור פלשתיניים , ובעיקר הגיהאד האיסלמי , להרתיע את חברות התעופה לבל 
יטיסו במטוסיהן את יהודי בריה"ם בדרכם לישראל . אין זה סוד שגורמי עלייה 
בכירים היו מודאגים כשהתבשרו לפני כשבועיים שחברת התעופה הלאומית של הונגריה , 
" מאלב " , נכנעה לאיומי ארגון הגיהאד האיסלמי והחליטה להפסיק את טיסות 
השכר של היהודים מבריה"ם , ממוסקווה לבודפשט ומבירת הונגריה לישראל . החשש 
היה שהכניעה של ראשי " מאלב " תיצור כדור שלג , וחברות תעופה נוספות ייבהלו 
ויפסיקו את הטיסות . אולם במגעים דיפלומטיים , שבהם העבירו אישים ישראלים 
וגורמים יהודיים מסר למזכיר המדינה האמריקאי , גיימס בייקר , כי יעלה את 
הנושא בפגישתו בנמיביה עם שר החוץ הסובייטי , אדוארד שוורדנדזה , הוברר 
שפיק - הברכיים שתקף את מנהל " מאלב " היה בניגוד לעמדתה הרשמית של ממשלת 
הונגריה . הממשלה גינתה את החלטתו , שנבעה מלחץ שהפעילו הטייסים והדיילים 
של חברתו . מנכ"ל " מאלב " , לאיוש יאהודה , הודח מתפקידו , לא לפני 
שממשלת הונגריה הטילה עליו את האחריות לנזק שנגרם לשמה הטוב של הונגריה בשל 
החלטתו , שהתקבלה בניגוד לעמדתם של מרבית חברי מועצת המנהלים של החברה . 
אמנם " מאלב " טרם חידשה את טיסות השכר שלה , אבל היא ממשיכה את טיסותיה 
הרגילות ממוסקווה לבודפשט ובכך נמנע צוואר - בקבוק של אלפי עולים מתוסכלים 
בנמלי התעופה הסובייטיים . בד בבד הודיעה ממשלת פולין כי לא תיכנע לטרור 
הפלשתיני . ראש ממשלת פולין , טדיאוש מזובייצקי , הבהיר כי חברת התעופה 
הפולנית " לוט " תטיס את יהודי בריה"ם . הגדילה לעשות בריה"ם , שגינתה 
שלשום בחריפות את מעשי הטרור נגד יהודי בריה"ם . גם חברת התעופה הסובייטית 
" איירופלוט " סייעה לכך שנחשול היציאה של היהודים מבריה"ם לא ייקטע אפילו 
ליום . הסובייטים , כדיווחו של " ניו יורק טיימס " , הפעילו בראשית השבוע , 
בתוך 84 שעות , שבע טיסות של חברת " איירופלוט " ממוסקווה לבודפשט . 
עם זאת , אסור שהנכונות המבורכת של הסובייטים לסייע ביציאת היהודים ובגינוי 
מעשי הטרור , והצהרתו של ראש ממשלת הונגריה מיקלוש נמט , במכתב ששיגר לנשיא 
הקונגרס היהודי העולמי אדגר ברונפמן , כי " הוסרו המכשולים להמשך הטסת 
היהודים בחברת מאלב " , יולידו תחושת שאננות בקרב גורמי עלייה . קשה לחזות 
מה ילד יום וכיצד ינהגו חברות התעופה של בריה"ם , פולין והונגריה , אם 
יעלה בידם של טרוריסטים פלשתינאים לפגוע באחד ממטוסיהם . לכן בצד אמצעי 
הביטחון הקפדניים שיש לנקוט בנמלי התעופה ובמטוסים , יש לפעול לפתיחתם של 
נתיבי יציאה נוספים . על - פי פרסומים זרים , הביעו ראש ממשלת פינלנד ושר 
החוץ שלה את נכונותם כי הלסינקי תשמש תחנת מעבר לעולים , בעיקר מלנינגרד 
ומאסטוניה , בשל המרחק הקצר יחסית ( שעתיים נסיעה ברכבת מלנינגרד להלסינקי ) 
. חברת התעופה הפינית " פינאייר " ( שחתמה באחרונה על הסכמי שיתוף פעולה 
עם חברות תעופה אחרות ) תוכל גם להטיס עולים ממדינות ומערים אחרות בבריה"ם 
להלסינקי . אמנם משך הטיסה מהלסינקי ללוד ממושך יותר מאשר מבודפשט , אך 
כאלטרנטיווה להונגריה , יש חשיבות רבה לפתיחת הנתיב החלופי . גם מדינות 
אחרות במזרח אירופה ( ביניהן פולין וצכוסלובקיה ) הביעו את נכונותן לסייע 
ביציאת היהודים מבריה"ם ולהקים מרכזי מעבר בשטחיהן . מחמת מגבלות הצנזורה 
אין אפשרות לנקוב במספר העולים מבריה"ם . אפשר לומר שבשלב זה לא רק שהאיומים 
של ארגוני הטרור הערביים לא צימצמו את מספר העולים , אלא חל גידול מתמיד 
בממדים . בחודש מארס עלו ארצה יותר יהודים מאשר בחודשים ינואר ופברואר . 
אלפי יהודים בבריה"ם כבר מחזיקים בידיהם בקשות לעלייה לישראל , ומדי יום 
מנפיקים משרדי ההגירה הסובייטיים 004 , 1 אשרות חדשות ליהודים . לכן יש 
לעשות כל מאמץ כדי שהיציאה מבריה"ם , ול של יהודי אחד , לא תתעכב . 
