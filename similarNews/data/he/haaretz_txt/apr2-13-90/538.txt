דה ה61 של ההסתדרות ב"בנייני האומה " בירושלים . בעצרת הפתיחה השתתפו מזכ"ל 
ההסתדרות , ח"ך ישראל קיסר , ראש עיריית ירושלים , טדי קולק , חברי הכנסת 
שמעון פרס ויצחק רבין וכן חברי כנסת נוספים , נציגי איגודי עובדים מחו"ל 
ומאות צירי הוועידה . את העצרת פתח נשיא המדינה , חיים הרצוג , שאמר כי 
השנים האחרונות היו התקופה הקשה ביותר שידעה הסתדרות מאז היווסדה . הוא 
קרא להפיק את הלקחים , להסיק את המסקנות ולהביא למפנה מהפכני בחשיבה , 
בגישה ובהתיחסות . הנשיא אמר , כי אנו נמצאים כיום בפני גלי עלייה , והוא 
בטוח שישראל תקלוט אותם כראוי . לדבריו , עומד בפני ההסתדרות האתגר של 
המאבק באבטלה , אשר הגיע לממדים מדאיגים ביותר . הנשיא גם ייחד דברים לחשיבות 
ההסתדרות בשמירת השיוויון בין האזרחים . " היום נקראת ההסתדרות להוביל 
את המערכה למען שמירת כבוד האדם וכבודה של החברה הישראלית , נוכח קיטוב 
ושנאה של קנאות וקיצוניות . דגל כבוד האדם ושיוויונו הוא דיגלה של ההסתדרות , 
ואותו יש לשאת ברמה " . מזכ"ל ההסתדרות , ח"ך ישראל קיסר , סקר בנאומו 
את השינויים הפוליטיים והחברתיים הקורים כיום במזרח אירופה ובברית - המועצות . 
לדבריו , הגיע זמן שגם באזורנו יתחיל תהליך של הפשרה והידברות . קיסר 
תקף את אלו הרואים באבטלה גורם חיובי שיאפשר פתרון בעיותיה הכלכליות של ישראל . 
קיסר גם תקף את תקציב המדינה והגדיר אותו כ"תקציב סיעתי - יחודי " . לדבריו , 
" לא יתכן שבתקציב כה גדול לא אושר ולו שקל אחד לקופת חולים " . " כולנו 
ראינו את שהתרחש לנגד עינינו ולנגד עיני עם ישראל , וכולנו חשים , ללא 
הבדל השקפת עולם , אמונה או מפלגה , כי לא אל הנער הזה התפללנו . הארועים 
הללו נוטעים בנו תחושה של בושה , של תיסכול ואף של סיכון הדמוקרטיה ואחדות 
העם , שהם נשמת אפה של מדינת ישראל " , אמר מזכ"ל ההסתדרות . הוא הזהיר , 
כי חברה הנעדרת ערכים אנושיים ומזלזלת בהם , סופה שתהפך לאנרכיה . מזכ"ל 
נעמ"ת , מאשה לובלסקי , שיבחה בדבריה את נשיא המדינה הרצוג , שיצא להגנת 
הקיבוצים . ראש עיריית ירושלים , טדי קולק , איחל שבתקופה הקרובה תצליח 
ישראל לקלוט עלייה , להתגבר על בעיית האבטלה ולהתחיל בצעדים ראשונים לשלום . 
" הדרך לכך היא לעזוב את כל עסקי האויר בעבודה ובפוליטיקה , ולהתחיל לעבוד 
כפי שעבדנו בעבר " , אמר . 
