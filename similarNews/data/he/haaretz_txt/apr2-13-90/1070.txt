קארלסרוהה ( ע"ץ ) . פקיד בכיר במשרד החוץ של מערב - גרמניה , שנחשד 
בריגול , נעצר בבון . על כך מסר אתמול דובר התביעה הפדראלית בקארלסרוהה . 
הוא סירב למסור פרטים נוספים , כדי לא לפגוע בהמשך החקירה . דבר מעצרו 
של הפקיד הבכיר אושר גם על ידי דובר משרד החוץ . בתוך כך נמסר ממקורות יודעי 
דבר , כי הפקיד הבכיר נחשד בריגול למען משטרת הביטחון לשעבר במזרח - גרמניה , 
ה"שטאסי " . זו הפעם השנייה תוך תשעה ימים שנחשף מקרה ריגול למען מזרח - 
גרמניה מתוך הפקידות המערב - גרמנית . הפעם הראשונה היתה כשאחד מעובדי הנציגות 
הקבועה של מערב - גרמניה בנאט"ו נעצר ב3 באפריל . אז נמסר בבריסל כי הוא 
נחשד ב"ריגול חמור ביותר " . 
