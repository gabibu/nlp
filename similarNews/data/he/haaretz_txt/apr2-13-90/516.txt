אשים אתכם , שם למעלה , כי הולכתם שולל ציבור של מיליונים . אני אזרח מדינת 
ישראל , שמעולם לא גנב , שיקר , נאבק על כיסא , שררה , משרה , כבוד 
או כיבוד ; שתמיד שילם את מסיו בזמן , אם לא לפני הזמן או לפני שראה את 
הכנסותיו המצומקות ; שלא חבר בשום אגודה , איגוד או עמותה לארגון נסיעות 
בחינם לחו"ל או ארוחות בבתי מלון ; שלא לוחץ יד כדי לרחוץ יד ; שגויס בגיל 
81 לצה"ל לשירות בלתי - מוגבל בזמן למשך 53 שנה , ושזכה במקרה לא להיהרג , 
בין אם על הגנת המולדת ובין אם באחת ההרפתקאות הצבאיות של מצביאי ישראל 
בעת החדשה ; שזכה לקבל רק הלוואות לא - מסובסדות ; שלא זכה ולא ביקש שימחקו 
לו חוב , בין אם נגרם בשל בזבזנות ובין אם בשל מדיניות של ממשלת כסילים . 
אני נאמן לרעיון הציוני החילוני , מתוך אמונה בערכיו הכלל - אנושיים של 
העם היהודי , ואני מאשים אתכם שם למעלה , נציגי כל המפלגות , שבגדתם בי , 
שקשרתם קשר כנגדי , שלא אכפת לכם לא ממני ולא מאזרח כלשהו במדינה , ושרק 
טובתכם שלכם , טובתכם האישית הצרה ביותר , עומדת כנגד עיניכם . ועל כן , 
אילו היתה לי הזכות , הייתי שולח את כולכם , את כל 021 חברי - הכנסת הנכבדים , 
הביתה , לבלי שוב . אני מאשים שנשאתם נאומים לשקר . שחתמתם על חוזים , 
הסכמים והסדרים רק כדי לגנוב . שכרתתם בריתות רק כדי להפיר אותן . שביקשתם 
שיתוף הפעולה , שפקדתם , ציוויתם , חוקקתם , כדי לסדר את עניינכם על 
חשבון " האזרח הקטן " ונגד טובתו . ששפטתם כדי להכשיר שרצים ; שחקרתם 
כדי לטייח ; שניהלתם משאים - ומתנים כדי להציל את עורכם ללא קשר ועניין 
לעתיד האומה ; שנשאתם את שם הדמוקרטיה לשווא ; שהמצאתם שיטה שלטונית המשרתת 
רק את טובתכם . יצחק שמיר , יצחק רבין , שמעון פרס , משה ארנס , יצחק 
מודעי , אריאל שרון וכו די לכם . הגיעה שעתכם ללכת הביתה לכתוב את זיכרונותיכם , 
לשחק עם נכדיכם , ולפנות את הבימה הפוליטית לצעירים ורעננים מכם . כי 
נמאסתם , כולכם . אין בכם יותר הכוח לשנות כיוון . אינכם מבינים יותר את 
המציאות . כל אשר עוד עולה בדעתכם הוא לערוך מערכת של בריתות בלתי - אפשריות , 
חסרות כל בסיס הגיוני , לא כדי להבטיח גבולות לארץ - ישראל , ולא כדי 
להביא שלום על ישראל , אלא כדי להאריך את ימיכם על כיסאותיכם . מי שמכם 
למכור את המדינה , המפעל היקר הזה , שכה הרבה דם , יהודי ולא - יהודי , 
נשפך עליה , בעבור חופן שקלונים חדשים ? מי שמכם לקבוע שרצון מהללי ערכי 
הגולה , הנציגים האנאכרוניסטיים של העולם של שלשום , עדיפה על פני זכויותי 
ודרישותי שלי ? מה פתאום זכותו של ישיש בן 69 , היושב בזכות דמי וכספי 
בבני - ברק , חשובה וטובה מזכותי שלי ? מה פתאום בני חצרו רשאים להשתמט 
משירות צבאי , לעסוק בעסקים מפוקפקים , לגלגל עיניים לשמים , לבזות אותי 
מעל בימת האיצטדיון , ואיש , איש מכם , לא קם ותבע את עלבוני ושלח את 
הישיש וצאן מעריציו למקומם הראוי ? מי שמכם להבדיל בין דם לדם ? מי קבע 
שתמיד , ללא יוצא מן הכלל , אני , " האזרח הקטן " , אשלם את חשבון הרפתקאותיכם 
הכלכליות , המדיניות , הצבאיות , הפוליטיות ? אכן , נמאסתם עלי . ואם 
טיפת כבוד נשארה בכם , עיזבו אותנו לעניינינו , ונבחר לנו כנסת חדשה , 
בשיטה חדשה , שבה לא ישב איש מחבריה של הכנסת הנוכחית . ירושלימשנאת החילוניים 
שיצאה מגרונו המתלהם של רב ישיש ומבולבל עשויה להביא סוף - סוף לעימות הגלוי 
בין המיעוט החרדי בישראל לציבור המהווה את רוב אוכלוסיית המדינה . הטעות 
האומללה שבה כולנו שרויים היא ההנחה שכולנו עם אחד . אין הדבר עומד במבחן 
המציאות מאז היווסדה של מדינת ישראל הציונית . חוזה המדינה בנימין זאב הרצל 
היה מפוכח דיו לקבוע במשנתו המדינית : " נשים לאל כל תחבולה מצד אנשי הדת 
שלנו להרים ראש . . . אנו נדע להחזיק אותם בתחום בתי - הכנסת שלהם . . 
. לא ניתן להם לחוות דעה בענייני המדינה . . . כל אדם יהיה חופשי באמונתו 
או בכפירתו " . צוואה זו , שלא קוימה על - ידי פוליטיקאים צרי - אופק וחזון , 
היא המונחת על מפתננו כאות קין . הזהרת הרצל המלומדת שיקפה הבנה לעומק 
של הסכנה הנשקפת לכל המפעל הציוני מצד מעורבות הציבור החרדי , הדבק בנורמות 
הגלות , במערכת השלטון במדינה הציונית . שפינוזה עמד אף הוא על סכנה זו 
כ003 שנה מוקדם יותר . בספרו " מאמר תיאולוגי מדיני " הוא התריע : " נושאי 
משרה של הדת . . . חרדים בראש ובראשונה למעמדם שלהם ולא לאמת או לטובת 
הציבור . בתיאוקרטיה העברית , סופם שחמסו לעצמם את השלטון ובכך המיטו חורבן 
על המדינה . אם לא יוקיעום ולא ישימו להם רסן , צפויים הם לחזור על כך 
שוב ושוב " . חיים באר , הסופר שצמח בציבור החרדי ופנה לו עורף , מגדיר 
באופן הקולע ביותר : " ראשי הישיבות , שלשונם החלקלקה נוטפת מור ולבונה 
של אהבת ישראל מדומה במשאם ומתנם עם הציבור החילוני , עיקר מאמציהם של מקדמי 
מכירות אלה הוא לטשטש את התהום הפעורה בין מדינת ישראל הציונית ובין השקפת 
עולמם , הנעה בין שלילה מוחלטת של קיום המדינה לבין חלומות על תיאוקרטיה 
יהודית שחוקיה חוקי התורה . ורבים , אולי מתוך געגועים נוסטלגיים למעט 
אידישקייט , נפלו בפח הזה " ( " פוליטיקה " , ינואר 98 ) . כל הציבור 
החילוני , לרבות הנהגת המדינה , חיים באשליה מתוקה שיש סיכוי לאיחוי בין 
הציבור החרדי לחילוני . קיימת בורות גמורה לגבי המהות האמיתית של חרדים , 
הרואים עצמם בלבד כבני ישראל , בעוד הציבור החילוני כולו הוא נחות , בבחינת 
" מזרע ישראל " ותו לא . מכאן , שאין הם מזדהים עמנו החילוניים כעם אחד , 
ומכאן שנאתם הגלויה כלפינו , משל היינו עם זר . הגיעה העת לשים קץ להתפשטות 
החרדית . אין אנו עם אחד עם ציבור זה , הדורש זכויות ללא קבלת חובות . 
ומדוע שנרצה לחיות עם אלה שאינם רוצים למות עמנו על הגנת המולדת ? יש 
להעמידם במקומם ולהוציא את האוויר מהבלון הזה , שהתנפח אך ורק מחמת תקציבי 
עתק שהוענקו לו כשוחד תמורת תמיכתם הפוליטית הבזויה . לרב שך יש לענות בדבריו 
הגאים של יוסף חיים ברנר : " אנחנו היהודים החופשיים , אנחנו היהודים 
בחיים הממשיים . בלב וברגש , בלי כל הגדרות שכליות , בלי אמיתות אבסולוטיות 
ובלי כל התחייבויות כתובות . כל מה שיקר לנו , כל מה שיש לו ערך בעינינו , 
כל מה שנובע מתוך המהות החופשית שלנו בלי אונס וכפייה זוהי יהדותנו " . 
ועד העמותה למניעת ההשתלטות החרדיתתל אביבמי שמכיר את קנאותם החשוכה של אלה 
הנושאים את " דגל התורה " , לא היה צריך להתפלא נוכח התקפתו של הרב שך על 
הציבור החילוני בכלל ועל הקיבוצים בפרט . אך כאשר יוצא הרב יצחק פרץ ומאשים 
את הנשיא הרצוג בהסתה נגד הציבור החרדי וקורא לו להתפטר מתפקידו קשה לנו 
להאמין למשמע אוזנינו . והואיל וקריאה זו נעשתה ב1 באפריל , דומה שאין זו 
אלא עוד בדיחה של יום המתיחות הבין - לאומי . תל - אביבאם החילוניים אכן 
רוצים לצמצם את השפעתם של החרדים בבחישה הפוליטית , על הכנסת להחליט ברוב 
קולות חילוני שהבחירות יתקיימו ביום שבת . פתרון פשוט , מכוער ומעשי . 
בדיוק כפי שהמציאות מכתיבה . 
