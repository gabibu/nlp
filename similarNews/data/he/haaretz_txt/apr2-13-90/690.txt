" התנפץ המיתוס על אי - פגיעותו של שוק המניות שלנו " , אמר בדאגה טרוהיקו 
מאנו , היועץ הראשי של יו"ר הדירקטוריון של " בנק אוף טוקיו " : " אנחנו 
לכודים במעגל קסמים , שמתחיל בעליית הריבית וממשיך בירידת שערי המניות , 
חולשת הין ובריחת הון " . גם שר האוצר היפאני , ריוטארו האשימוטו , אמר 
לאחר נפילת מדד - המניות ניקאי אל מתחת לקו האדום של 03 אלף ין , כי הוא 
סבור שהמצב חמור ביותר . דאגות השר מוצדקות : ההון של יפאן , המעצמה הפיננסית , 
נמס כחמאה בשמש . מאז תחילת השנה ירד ערכן של המניות בבורסה שברובע קאבוטושו 
בטוקיו בכ031 מיליארד ין , % 32 מערכן . ההון העצום שירד לטמיון שווה ל024 , 
1 מיליארד מרקים גרמניים , כלומר פי שניים מערכן של כל המניות הגרמניות . 
" הפסדנו בבורסה תוך שלושה חודשים הון , שהיקפו גדול יותר מהתוצר הלאומי 
הגולמי של אוסטרליה , סין , צילה , מצרים , ספרד וקוריאה הדרומית גם 
יחד " , כתב העיתון הכלכלי היפאני " ניהון קיזאי שימבון " , שציין בגאווה 
את אובדן ההון הגדול בהיסטוריה של העולם . אבל אין תופעות של שמחה לאיד נוכח 
השיא השלילישל הענק הפיננסי . לא רק ביפאן חוששים , שהתהפוכות בשוק המניות 
הגדול בעולם יערערו את המערכת הפיננסית היפאנית כולה , ועלולות לגרור אחריהן 
את התמוטטות שותפותיה של יפאן . המבט החרד המופנה לטוקיו הוא אות לשינויים 
שאירעו בשוק הפיננסי העולמי בשנים האחרונות . להבדיל מתחילת שנות השמונים , 
כאשר העולם צפה במתח רב בכוח התעשייתי של יפאן , עומדת עתה במוקד ההתעניינות 
הפיננסית של היפאנים . עשרת הבנקים הגדולים בעולם וחמישים ממאה החברות הגדולות 
שמניותיהן נסחרות בבורסות בעולם נמצאים ביפאן . העולם המופתע נוכח לדעת , 
שעלות שטחו של ארמון הקיסר בטוקיו שווה לעלותה של קליפורניה כולה , לו 
ביקש הוד מלכותו לממש אותו ביום מן הימים . כל מגרש ביפאן עולה בממוצע פי 
מאה מאשר מגרש דומה בארה"ב , על פי חישובים שנערכו ב8891 על - ידי הממשלה 
בטוקיו . קפמאבינארץ הין העולה התחילה לרכוש את העולם בכל מחיר , אך עדיין 
מכספי הקופות הקטנות . בהשוואה ליפאן כמעצמת על פיננסית מחוויר זרם הפטרו - 
דולרים של שנות השבעים . מה עוד שבניגוד להתעשרות המהירה של מדינות אופ"ק , 
נדמה שההון של יפאן נעלה מעל כל חשד : הוא נחשב לפרי עליונותה של התעשייה 
היפאנית , חריצותה וחסכנותה של האוכלוסייה , ומשמש דוגמה להון שנוצר בדרכים 
מכובדות . אך ההיפך הוא הנכון : העושר המופלג של יפאן נובע מספקולציה שלא 
היתה כדוגמתה , ושתוצאותיה השליליות יחתרו תחת יסודותיה של יפאן , אפילו 
אם ניתן יהיה למנוע נפילה נוספת של שערי המניות בבורסה של טוקיו . ניתן לקבוע 
את הרגע המדויק שבו נולד העושר החדש של יפאן . כאשר בחודש ספטמבר 5891 החליטו 
שרי האוצר ונציבי הבנקים המרכזיים של ארה"ב , יפאן , אנגליה , צרפת וגרמניה , 
שהתכנסו במלון פלאזה בניו - יורק להוריד את שער הדולר , הם לא צפו שבכך 
יגרמו את הספקולציה הגדולה בהיסטוריה . מטרות הכינוס היו מוגדרות באופן 
ברור : דולר זול וין יקר יעודדו את היצוא האמריקאי ויסייעו להקטנת הגרעון 
המסחרי האמריקאי , שהגיע לממדים מסוכנים . התוצאה היתה שונה . הירידה החדה 
והבלתי צפויה של ערך הדולר גרמה ביפאן את המשבר הכלכלי החמור ביותר מאז ההלם 
הראשון של מחירי הנפט בשנת 3791 . בשנים 6878 ירדה הצמיחה עד כדי % 4 . 2 . 
שליש מהחברות הנסחרות בבורסה כ001 , 1 במספר צברו הפסדים בתחום התפעולי . 
ענפים חלשים הודיעו על פיטורים מסיוויים של עובדים . יפאן ייבאה פחות , 
אך המשיכה לייצא את מוצריה ללא לאות , גם במחירי הפסד , לשוק העולמי . 
מה שהושג היה בניגוד מוחלט למטרות של המדיניות המסחרית שהוכרזו במלון פלאזה : 
יפאן רשמה שיא חדש במאזן המסחרי , כאשר העודף הגיע ל ל101 מיליארד דולר . 
למרות שהוזרם בכך כסף לכלכלה היפאנית , לא התכוונה התעשייה להשקיע אותו 
בייצור , על רקע התחזיות הכלכליות האפלות . במקום זה החלו התעשיינים הגדולים 
להשקיע את העודפים שצברו בניירות ערך , ובכך שיפרו את הרווח התפעולי העלוב 
באמצעות רווחי הון . ראש הממשלה דאז , יאסוהירו נאקאסונה , חשש בצדק מהחרפת 
העימות המסחרי עם ארה"ב . ואמנם , הפסגה הכלכלית העולמית שהתקיימה בוונציה 
באביב 7891 , הפכה לבית - משפט , שהאשים את היפאנים באי - יכולת לייבא . 
אבל נאקאסונה , כמו כל ראשי הממשלה שקדמו לו ושבאו אחריו , הצליח להשתחרר 
מההאשמה שיפאן מהווה מטרד למסחר העולמי , בכך שהבטיח עסקת חבילה כלכלית 
מסיווית בסך 6 מיליארד ין ( שהיו אז כ87 מליארד מרקים גרמניים ) . קפמאבינהמחווה 
של נאקאסונה עוררה מיד בולמוס ספקולציה פראי בארצו . בהעדר תוכניות מגירה 
שהוכנו מראש , כל הזרמה נוספת לכלכלה חייבת היתה לגרום תנופת בנייה בלתי 
מרוסנת , שהעלתה את מחירי המגרשים היפאניים , שממילא היו אבסורדיים , 
לממדים אסטרונומיים . בכך נוסדו התנאים הבסיסיים ל"נס הכלכלי היפאני השני " . 
בשנת 7891 הוכפלו מחירי הקרקעות . לאור העובדה שהתעשיינים הגדולים של יפאן 
הם גם בעלי הקרקעות הגדולות והיקרות באימפריית האיים , התחילה בהלה לשוק 
המניות , וערך ההון שנסחר שם עלה ב%64 : הספקולציה במניות ובנכסי דלא ניידי 
עלתה בתנודות . שנה לאחר מכן דיווח הבנק המרכזי של יפאן , שעליית הערך 
של נכסי - דלא - ניידי ושל המניות , הסתכמה בסכום של 084 מיליארד ין ( 
שהיו שווים אז 004 , 6 מיליארד מרקים ) . כסף לא היווה עוד בעיה . כלכלת 
יפאן שיגשגה וגם התעשיינים שוב צברו רווחים מצוינים . אך לא די בכך . יפאן 
פיתחה מיומנות ביצירת " כסף מבחנה " . אמנם העלייה שלא תאומן בערך נכסי - 
דלא - ניידי התרחשה על הנייר בעיקר , אך די היה בכך כדי לקבל הלוואות עד 
גובה הערך המלא בשוק . על פי הערכת משרד האוצר היפאני , חייבים בעלי נכסי - 
דלא - ניידי פרטיים למוסדות פיננסיים מעל 001 מיליארד ין ( 001 , 1 מיליארד 
מרקים גרמניים ) . משאבים אלו חזרו בחלקם הגדול לשוק המניות , שבו שימשו 
שוב לקבלת הלוואות במטרה לרכוש ניירות ערך נוספים . התגלית , שניתן להגדיל 
את ההון בלי הגבלה כמעט , באמצעות ספקולציה , גרמה את השלב הבא של עליית 
האומה התעשייתית יפאן , לכוח - על בשוק הכספים . עלות ההון היתה אפסית . 
למרות שלכלכלה לא חסרו כספים , החלו החברות לנצל את עליית שערי המניות 
למטרות של הגדלת הון מסיווית . בעוד שבמוקדים אחרים בעולם גרמה הנפקתן של 
מניות חדשות או של אגרות חוב להורדת שערים , לא כך היה במניפולציות של שוק 
המניות בטוקיו . כל הנפקת הון , ללא חשיבות מה גודלה , התקבלה בעליות 
שערים מטאוריות של המניה המונפקת . בעת ששערי המניות הלכו ועלו לגבהים אוטופיים , 
חסכו החברות בחלוקת הדיווידנדים . בסוף שנת 9891 הניבו המניות , בממוצע , 
דיווידנד של % 83 . 0 בלבד . כשעלות ההון אפסית וגידול הכסף בלתי מוגבל , 
זכו מפעלי התעשייה והמוסדות הפיננסיים ביפאן לעדיפות בתחרות הבין - לאומית . 
בשנת 9891 ביצעה כלכלת יפאן רכישות בסך 8 . 42 מיליארד ין ( 572 מיליארד 
מרק ) בבורסה , במחיר עלות אפסי . המשקיעים היו מוכנים לדיווידנד זעיר . 
מי בכלל מסתכל על הדיווידנד כאשר מובטחים רווחים אגדיים מהפרשי שער כחוק 
טבע ? בכל זאת פגעו כמה פגמים באידיליה הזו . המתח החברתי גבר באופן דרסטי . 
איך יכולה היתה התעשייה לעודד את עובדיה לעבוד בחריצותם הרגילה , כאשר 
התקווה לרכוש דירה , אפילו זעירה , או להקנות לילדיהם חינוך ברמה גבוהה , 
הפכה לחלום שלא ניתן עוד להגשימו , אפילו לבעלי ההכנסות הגדולות ? מה 
שגרם לתוצאות חמורות עוד יותר , הוא שאשליית הספקולציה התחילה לטשטש את 
החוש למציאות הכלכלית של החברות היפאניות . הממשלה לא הגיבה כאשר המועצות 
המקומיות ניצלו סובסידיות בסך מאות מיליוני ין , להצגת מטילי זהב בבניין 
העירייה , על - אף העובדה שלא היתה להם מערכת לטיהור מים . במלים אחרות : 
כאשר ההון ועלותו לא היוו עוד בעיה , גם לרווחי ההון לא היתה עוד חשיבות . 
מה שלא הבחינו מנהלי הכלכלה בטוקיו , הוא שיחד עם מחיר הכסף סיכנה יפאן 
את ערכו ותפקידו של התעשיין . מאז שריבית הין חייבת לעלות כדי להגן על שער 
הין בעולם , הנזילות אינה רק יקרה יותר , היא גם מצומצמת יותר . ככל שהולך 
ומתמסמס ההון שעליו התבססה , הולכת וגוברת המעמסה של עול החובות . בשנות 
התשעים יהיה על יפאן ללמוד מחדש שבקפיטליזם יש מחיר לקפיטל . 
