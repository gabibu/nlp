כפי שקראתי על פרטי ההצעה מהעיתונות , אני מבין שהסמכות לסגירת עיתונים 
תישאר במסגרת " תקנות שעת חירום " , במילים אחרות זהו רק שינוי קוסמטי 
במקום ששר הפנים יסגור עיתונים משרד הביטחון יעשה זאת . בלשונו של פרוף 
יחזקאל דרור , אפשר לאמר שזו חקיקה ריטואלית . עדיין לא הגענו לימות המשיח 
שניתן לעשות זאת . מספר העיתונים , הכוללים דברי הסתה , לא פחת . זה לא 
נראה לי אותו דבר . בעולם העברי המילה הכתובה עדיין נפוצה ומסוכנת יותר 
מאשר המילה המדוברת בתיאטרון . אני לא חושב שהעובדה שלשר הפנים הוענקה סמכות 
כזו גרמה להגבלת חופש הביטוי . החלטות שר הפנים עומדות בביקורת קפדנית של 
בית המשפט העליון , ואין כבית - המשפט העליון הישראלי המסוגל לעמוד על שמירת 
חופש הביטוי והעיתונות . ב22 השנים האחרונות , שבהן כיהנתי כיועץ משפטי 
של משרד הפנים , סגר שר הפנים כתריסר עיתונים , רובם ככולם מכיוון שכללו 
דברי הסתה הפוגעים בביטחון המדינה . לא זכור לי שבית המשפט העליון פסל החלטה 
כלשהי מאלה . ישנם כמה קריטריונים טכניים , אבל למעשה כל אחד יכול לפתוח 
עיתון , אלא אם כן מתברר כי מגישי הבקשה קשורים או משתייכים לגורם עויין , 
ואז בקשתם נדחית . אני לא יודע מה יחליט שר הפנים , אבל אני לא רואה בהצעה 
הזו שינוי כלשהו , ומשום כך אינני בטוח שתתקבל . 
