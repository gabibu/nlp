בערב שבו נערכו משחקי גמר גביע המדינה בכדורעף מיהר בנצי מזעקי , מזכיר 
מועצת פועלי בת ים , לנעול את משרדו ולרוץ למגרש הפועל בת ים , כדי להצטרף 
לאוטובוס השחקנים . הוא הגיע בזמן . על ספסל הקבוצה עודד מזעקי ללא הרף , 
החזיק אצבעות באמונה ואחר כך גם את הגביע עם חבורת השחקנים . מזעקי רואה 
את ענף הכדורעף כבן טיפוחים שיש להעניק לו אהבה ותשומת לב . " בהתחלה לא 
התלהבתי מכדורעף " , הוא מספר , " רק במשך הזמן התאהבתי במשחק , בשחקנים , 
בכל מי שקשור לענף הזה באגודה . יש לנו בבת ים שחקנים שהם נכס הן מבחינה 
מקצועית , ולא פחות מכך מבחינה אנושית . כל אגודה יכולה להתברך בספורטאים 
כאלה " . " נכון מאוד , ואני גאה בכך , ולא אסטה מדרך זו גם בעתיד . ענף 
הכדורעף מביא כבוד רב והישגים מרשימים לעיר , לאגודה ולמועצת הפועלים . 
תשומת הלב הרבה שאני מקדיש לו ממש מתבקשת . זוהי ספינת הדגל שלנו והיא 
תמשיך להיות כזו ולקבל ממני כל סיוע אפשרי " . 
