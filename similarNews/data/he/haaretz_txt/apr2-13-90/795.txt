וראות מלחמת העולם השנייה השכיחו וטשטשו את זוועות מלחמת העולם הראשונה . 
שני ספרי המלחמה של אביגדור המאירי , שהיה קצין בצבא האוסטרי בימי מלחמת 
העולם הראשונה , אף הם נשכחו במידה רבה . עתה באה הוצאתם המחודשת בסדרת 
" קולות " שבעריכת דן מירון להשיבם לתודעת הקוראים . שני הספרים , " השגעון 
הגדול " ו"בגיהנום של מטה " . מבוססים על יומנים שרשם המאירי בזמן המאורעות , 
והוא מתאר בהם את קורותיו בחזית הרוסית ואחר כך בשבי הרוסי . המאירי פירסם 
את הספרים זמן רב לאחר ההתרחשויות את הספר הראשון ב9291 והשני ב2391 סיגנן 
את רשימותיו ושיווה להן אופי ספרותי . אבל מידת הסגנן אינה אחידה ; לפעמים 
נוטה נוסח הכתיבה לפנטסטי ולאקספרסיווי ולפעמים הוא ריאלי ותיעודי יותר . 
מבחינה זאת יש הבדל רב בין שני הכרכים : הראשון שבהם הרבה יותר מעובד ומלוטש 
ממשנהו . לכאורה , העיקר בספרים מסוג זה הוא המציאות החשופה שמעבר לעיבוד 
הספרותי . ואכן , המאירי איננו חוסך מקוראיו זוועות מסמרות שיער , אבל 
לא תמיד הוא יוצר רושם של מהימנות . מתעורר החשד שהוא משתדל ליצור אפקטים 
מסלידים ומבעיתים גם כאשר האירועים מזעזעים דיים בעצמם . גורלות גיבוריו 
מעוררים לכאורה רחמים והזדהות , אבל רושמו הגרוטסקי של התיאור מעורר תגובה 
של רתיעה ושל פקפוק . זאת ועוד , המאירי מספר את סיפור - המעשה בגוף ראשון 
ובשמו האמיתי , אביגדור פוירשטיין , ומתאמץ להציג את עצמו באור נעלה . 
גם זה פוגע באותנטיות של המסופר . למקרא שני ספריו של אביגדור המאירי עולה 
מאליה השאלה , כיצד זה נקלעה אירופה הפצועה ונטולת האשליות מהר על כך אל 
תוך מלחמת העולם השנייה . מטבע הדברים , יש נטייה לראות במלחמת העולם השנייה 
מלחמה צודקת , לעומת " השיגעון הגדול " וחסר הפשר של מלחמת העולם הראשונה . 
מסיפורו של המאירי מתבררת שוב ההשערה כי מלחמת העולם השנייה פרצה מפני שבתקופה 
בין שתי המלחמות לא נפתרו העוולות החברתיות והלאומיות שהותירה אחריה המלחמה 
הקודמת . המאירי אומר במפורש ב"גיהנום של מטה " , שהמשמעת והרוח הפטריוטית 
המפעמות בקצונה הגרמנית יביאו לתוצאה בלתי נמנעת : " לא רק אותו הנוער , 
שלא השתתף במלחמה ירצה במלחמה גם בעתיד , אלא אפילו הנוער שעבר דרך מדורי 
הגיהנום והשבי גם יחד ! אין תקווה לשלום ! " ( עם 162 ) . אם יש מי 
שסבור כי שיטות ההשפלה , ההתעללות וההשמדה ההמונית נולדו בימי מלחמת העולם 
השנייה , בא המאירי ומתאר רציחת אנשים לשם שעשוע סדיסטי ומתוך אדישות גמורה 
לחיי אדם ועשיית הרפואה פלסתר , על כל המושגים ההומניסטיים הקשורים בה . 
בספריו מתוארים ניסיונות שעושים רופאים בבני אדם , כורתים את אבריהם בלא 
הרדמה , מסיעים אנשים ליעד בלתי ידוע בקרונות של בהמות , שוללים מהם מים 
ואין נותנים להם לעשות את צורכיהם , מטילים בהם מומים בהצלפת מגלב , קוברים 
חיים חולי טיפוס בבורות ענקיים מכוסים סיד , ומאלצים שבויים לאכול סיגריות 
או מרק שהממונה ירק לתוכו . מתוך פחד זוחלים השבויים לרגלי מעניהם ומתרפסים 
בפניהם . כל זה קורה לא רק בשבי הרוסי , אלא גם בחזית . המאירי מתאר את 
ההתעללות של הקצינים האוסטרים בפקודיהם : " בחצר - המוות , בסכנה המשותפת , 
ברשותו של הגיהנום הקרוב , במקום שבכל רגע עלול כל אחד מאתנו לקבל כדור 
ולהשטתח מת ( " השיגעון הגדול " , עם 801 ) . אף - על - פי - כן מחפש 
המאירי מעבר ל"שיגעון הגדול " איזה פשר פסיכולוגי ופילוסופי לזוועות שהיה 
עד להן . הוא מבליט את הכוחות האירציונאליים ואת הדחפים הלא - מודעים שבנפש 
האדם המביאים אותו לידי מעשים אבסורדיים . הוא חוזר על הקביעה שהאדם גרוע 
מחיה , שכן הוא הורג גם בלא סיבה , ואילו החיה רק מתוך רעב או לצורכי הגנה . 
אט אט משתלטת עליו התחושה שאלוהים הוא חיה קוסמית אכזרית השולטת ביקום שלטון 
ללא מצרים , ולכן " תשעים ותשע עשיריות של האחוז המאה של חיי העולם הזה 
הם אכזריות אחת גדולה , התעללות אחת כבירה בכולנו " ( " השיגעון הגדול " , 
עם 842 ) . בכל זאת , מתוך התוהו ובוהו של האכזריות והייסורים נבנים כמה 
ערכים אנושיים ודאיים , כגון אהבת האדם הפשוט , אחוות הלוחמים והעלאה על 
נס של המוסריות היהודית . בין הלוחמים קיימת " אהבה כזו , ששום חכם יווני 
ונביא עברי לא חלם עליה מעולם " ( " השיגעון הגדול " , עם 981 ) . הודות 
לידידיו הנאמנים : יעקב מרגלית היהודי , פאלי ההונגרי ולאצי הצועני , 
נחלץ המאירי מאימי המלחמה והשבי . בשעת נדודיו מתגלים לו רחמנותם ומסירותם 
ההדדית של היהודים , המצילים אותו ואת חבריו פעמים רבות . הודות ליהדותו 
משקם המאירי בהדרגה את אמונתו באדם , בדת ובמסורת ויוצא מחוזק מן התלאות . 
הוא נכנס לתוך המלחמה כציוני וסופר עברי למחצה וכעיתונאי הונגרי בעל תרבות 
אירופית למחצה . הוא יוצא ממנה מאוכזב מאירופה ומתרבותה . גילויי האנטישמיות 
המרובים עוד מחזקים אותו בהשקפתו הציונית הלאומית . בסופו של דבר גם שבה 
אליו האמונה בתבונה האנושית ולראיה : הוא מקדיש את הכרך הראשון של ספרו 
" לאדם השפוי אלברט איינשטיין " . אחד מנסיונותיו הרוחניים הקשים ביותר של 
המחבר מתרחש במעבר מן החזית לשבי . בעודו בחזית הוא חולם יחד עם שאר החיילים 
על " שלום העמים " . אהבה מסתורית קושרת אותו לא רק לחבריו הלוחמים , אלא 
גם לאנשים שמן הצד השני של המתרס . הוא משלה את עצמו שהשיגעון הגדול של 
ההרג יתחלף " בשיגעון גדול כזה , לא לרצוח אלא להיפך : לחבק , ללטף ולנשק 
איש את רעהו לאורך חזית כזו של מאות קילומטרים " ( " השיגעון הגדול " , 
עם 561 ) . אולם אחרי בואו לרוסיה כשבוי משתנים מושגיו על " הנפש הרוסית 
הרחבה " וכל התורה שספג מדוסטוייבסקי מתגלית לו שקרית . רוסיה היא בעיניו 
ארץ לא מובנת , מלאת סתירות , לעתים בלתי אנושית ואכזרית , " בלי ראש 
ובלי שכל " . האמצעים האמנותיים והמבניים שבעזרתם מארגן המאירי את חומרי העלילה , 
שונים בכל ספר . בכרך הראשון מורגש הריתמוס המתחלף שבין ההפוגה בחזית לבין 
ימי ההתקפה הגדולה . כל פרק בנוי כיחידה סיפורית לעצמה , בעלת פואנטה אירונית 
או גרוטסקית . המאירי גם קושר את האירועים לרקע תרבותי רחב , לדמויות מן 
המקרא , מהמיתולוגיה ומן הספרות . מעידים על כך שמות הפרקים וגם השירים 
שהוא משבץ בתוך הפרוזה שלו . בכרך השני , " גיהנום של מטה " , מתרופף המבנה 
והרומאן מידמה יותר לרומאן פיקארסקי . הגיבורים , שאפשר למצוא קווי דמיון 
בחינם ל"שלושת המוסקטרים " , עוברים חליפות ממצב של סכנה איומה למצב של הצלה 
פורתא , ושוב נופלים בפח וכן הלאה . תחבולותיהם המרובות עוזרות להם לשעה 
קלה בלבד , ושוב הם ממשיכים בנדודיהם האין - סופיים . בזה אחר זה מתים 
החברים - לדרך במיתות משונות ולבסוף נותר המחבר לבדו . אבנר הולצמן , שההדיר 
את הספר והוסיף לו אחרית דבר והערות , הוא מחבר של מחקר מקיף וממצה של ספרי 
המלחמה של אביגדור המאירי ( " אביגדור המאירי וספרות המלחמה " , הוצאת 
מערכות , 6891 ) . למהדורה הנוכחית הוסיף אחרית דבר מתומצתת ומספר בה 
על הרקע להתהוותם של שני הכרכים שלפנינו , על זיקתם לספרות המלחמה האירופית 
ועל מקומם ביצירתו של המאירי . הוא גם מנתח בצורה מעמיקה את מבנם וסגנונם . 
הולצמן לא ניסה לשוות למהדורתו אופי סנסציוני או " מעניין " שלא לצורך . 
הוא לא התיימר לגלות גילויים מרעישים , או להפוך את היוצרות על פיהם . 
הוא נקט כלל , המחייב כל מהדיר רציני ומהימן היודע את כללי הההדרה . הוא 
הביא בספרו את הנוסח הראשון המלא , בלי השינויים הכפויים שנוספו למהדורות 
הבאות . הוא נשמר מלהכניס תיקונים משלו ולמזג טקסטים שונים . הוא גם לא 
שינה ולא שיפר את לשונו הארכאית כלשהו של המאירי . מאחר שלמחבר היו חסרים 
מונחים עבריים רבים , היה צורך בהערות שבשולי העמודים . הערות אחרות מתרגמות 
ביטויים לועזיים , שהמחבר לא תירגם בגוף הטקסט , ומבארות את הרקע . לא 
כל קורא יזדקק לכל ההערות , אבל המהדיר לקח בחשבון קהל רחב של קוראים . 
נוכחותו הלא אגרסיווית של המהדיר בתוך הספרים היא יתרון גדול בעיני . 
