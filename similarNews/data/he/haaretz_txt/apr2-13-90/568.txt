שלמה שרף , מאמן הנבחרת האולימפית ונבחרת הנוער בכדורגל , מתכונן לצאת 
במחצית החודש זה ליוון . שרף יחזה במישחק הידידותי בין הנבחרות האולימפיות 
של יוון ופולין ( ב - 81 באפריל ) ויעקוב בעיקר אחרי היוונים . ישראל 
משובצת בבית אירופי במסגרת הקדם אולימפית , עם נבחרות יוון , קפריסין ושוודיה . 
ישראל חייבת לסיים ראשונה כדי להמשיך לשלב הבא , בו תתמודד עם נציגת אוקיאניה 
על זכות ההשתתפות באולימפיאדת ברצלונה ב - 2991 . המאמן שרף הביע שביעות 
רצון מהופעת הנבחרת בצפון אירלנד ביום ג . ישראל נכנעה 12 לנבחרת המקבילה 
של האירים . " זה היה הפסד אכזר מפני ששער הניצחון הובקע בדקה ה - 88 , 
שתי דקות לאחר שהשווינו . כל הקבוצה לחמה היטב , למרות ששיחקנו בתנאי 
לחץ ובמזג אויר קשה מול יריב מצויין . חשוב היה לי לראות איך אנחנו מסתגלים 
לתנאים ועמדנו בהם יפה , אך שוב הוכח שיש להגביר את הכוח והמהירות , והבטחון 
העצמי שלנו פוחת במידה ניכרת במישחקי החוץ . המסקנה היא שצריך להרבות במישחקי 
חוץ כדי לרכוש נסיון " , הסביר שרף . לדבריו , בסגל האולימפי לא מתוכננים 
שינויים בתקופה הקרובה . 
