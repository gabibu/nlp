סין הטיסה השבוע כוחות צבא לערי המחוז סינקיאנג , כדי לגבור על המהומות 
בקרב האוכלוסיה המוסלמית בצפון - מערבה של מדינת הענק . גם אשתקד , בעונה 
זאת , היו התנגשויות במחוז , ודוברים סיניים קושרים זאת עם הסתה דתית בחודש 
הרמדאן . למעשה , המדובר בהרבה יותר מאשר בהתפרעויות מקומיות עונתיות . 
לסין יש בעיה מוסלמית ישנה , אך כיום היא החלק הרגיש ביותר של בעיית המיעוטים 
במדינה . בהשוואה לבריה"ם , הבעיה המוסלמית בסין שולית . בקרב למעלה ממיליארד 
תושבי סין יש כ03 מיליון מוסלמים , כלומר פחות מ%3 . אך הם הקבוצה המוגדרת 
הגדולה ביותר מבין כ%8 המיעוטים במדינה . את המיעוט המוסלמי מייחדת , קודם 
כל , הדת , שהיא גורם הרבה יותר חזק בקבוצה זאת מאשר גורמי הייחוד בקבוצות 
המיעוט האחרות . מלבד הדת , שהיא פחות סובלנית מדתות אחרות בסין , חיזקו 
את המוסלמים ההיסטוריה והגאוגראפיה : חלק ניכר מהם יושב על מה שהיה פעם 
" שביל המשי " מסין למזרח - התיכון , והם היו תמיד פתוחים יותר להשפעות 
זרות ולא רק השפעות דתיות . מחוז סינקיאנג , בו ריכוז האוכלוסיה המוסלמית 
הגדול ביותר , נמצא על גבול בריה"ם , אפגניסטאן ופקיסטאן . משלוש המדינות 
חודרת אל סינקיאנג ומשם למוסלמים במקומות אחרים בסין השפעה פונדמנטליסטית . 
שלטונות פקין מודאגים במיוחד מההשפעת הרפובליקות הסובייטיות המרכז - אסייתיות . 
כאשר בפקין מדברים על חששות מפני השפעת הנעשה בבריה"ם ובמזרח - אירופה , 
הכוונה לא רק לליטא ולאסטוניה , לפרסטרויקה ולגלאסנוסט , אלא גם למה שקורה 
בטזיקיסטאן , קירגיזיה וקאזאחסטאן . סין מנהלת מדיניות התבוללות דו - זרועית 
כלפי המיעוטים , והמוסלמים בתוכם . מצד אחד , היא מעניקה הטבות בקידום 
ההשכלה והפיתוח , כדי להקטין את הפער הכלכלי ( ההכנסה הממוצעת השנתית של 
הסינים היא כ58 דולרים לשנה , ההכנסה הממוצעת של המיעוטים היא 46 דולרים 
לשנה ) ; מצד שני , יש לחץ כבד של השלטת השפה והתרבות הסינית . עובדה 
זו יוצרת מתחים והתנגשויות , שהחמורים שבהם מתרחשים מדי פעם בטיבט , שם 
יש להם גם אופי של התנגדות לכובש זר . מדינות מוסלמיות הציעו באחרונה לקבל 
להשתלמות אלפי סטודנטים מוסלמים , ואף להעניק סיוע כספי לאוכלוסיה המוסלמית . 
פקין דחתה את ההצעה , והדבר גרם למתיחות הן באזורים המוסלמיים והן ביחסים 
בין סין וכמה מדינות מוסלמיות . פקין חוששת , כנראה , שבאזורים המוסלמיים 
תשתלב התסיסה הדתית עם התסיסה הלאומנית המקומית , ותיצור בעיית מיעוטים 
רצינית , הראשונה מאז המהומות בטיבט . 
