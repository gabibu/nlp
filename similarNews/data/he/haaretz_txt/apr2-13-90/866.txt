לונדון ( ע"ר וע"ץ ) . דליקה פרצה במעבורת , בין החוף הדרומי של אנגליה 
לבין צרפת ביום שני , ונמסר כי נוסע אחד מת כתוצאה מהתקף לב . היתה זו 
הדליקה הקטלנית השלישית במעבורת אירופית , בשלושת הימים האחרונים . הדליקה 
הראשונה פרצה במעבורת מול אוסלו בשבת , בה ניספו 061 בני אדם . משטרת נורווגיה 
מחפשת אחר אדם החשוד כי הוא שגרם לדליקה בהצתה מכוונת . הדליקה במעבורת 
מול החוף האנגלי פרצה במחלקת המכונות במעבורת " רנה מטילדה " , שהיתה בדרכה 
מנמל קאן בצרפת לנמל פורטסמות באנגליה , עם 576 נוסעים ואנשי צוות . " אחד 
מאנשי הצוות כרע תחתיו כתוצאה משאיפת עשן רב . נוסע בן 66 לקה בהתקף לב 
ומת " נאמר בהודעת החברה בעלת המעבורת " בריטני - פריס " . מסוק של משמר 
החופים העביר את איש הצוות שנפגע ואת הנוסע שמת , מן האונייה לבית חולים 
בחוף . גוררת אנגלית מעבירה עתה את המעבורת לנמל פורטסמות . הדליקה כובתה 
04 דקות לאחר שפרצה וסיבתה טרם פוענחה . בתקרית שאירעה לפני כן , נהרג נוסע 
ו23 נפצעו , ביום שני לפנות בוקר , בדליקה שפרצה במעבורת מלאת נוסעים בים 
האירי , מול חוף ויילס . בהודעת חברת הספנות בעלת המעבורת , נאמר כי היתה 
זו הצתה מכוונת , והמשטרה בוויילס פתחה בחקירה פלילית . הספינה " נארונה " , 
שעשתה דרכה בין אנגליה לאירלנד , הגיעה בבטחה לחוף מבטחים בוויילס לאחר 
שהשריפה כובתה עוד בלב ים . שמונה מהפצועים הוטסו במסוק לבית חולים , מאחר 
שסבלו מנשיפת עשן וחבלות . בין הפצועים נמצאה אשה בהריון , ופצוע אחר קיבל 
טיפול נמרץ . את השריפה , שפרצה בערך בחצות , כיבו 41 כבאים שהוטסו לספינה 
במסוקים . 
