מצרים מצפה שהממשלה שיציג היום ח"ך שמעון פרס תזכה באמון הכנסת , וכי הנשיא 
חוסני מובארק ייפגש עמו זמן קצר לאחר כינונה . דברים אלה מסר אמש מובארק 
למשלחת סנאטורים בראשות רוברט דול , מנהיג המיעוט הרפובליקאי בסנאט . קהיר 
( ע"ץ ע"ר ) . דול הודיע שהמשלחת עומדת להיפגש מחר עם נשיא עיראק סדאם 
חוסיין . הוא מסר שמובארק התקשר אתמול טלפונית עם הנשיא חוסיין והסדיר את 
הפגישה בינו לבין הסנטאורים האמריקאים העושים עתה בשליחות שלום במזה"ת . 
" אנו רוצים לשמוע מה סדאם חוסיין אומר . לא נגיד לו שהוא טועה . אנו 
רוצים לשמוע את עמדותיו " , הסביר דול . דול הגיע שלשום עם חמישה סנאטורים 
למצרים מסוריה , שם נפגשה המשלחת עם הנשיא אסאד . הם אמורים לבקר בירדן 
ובישראל בטרם ימשיכו לבגדאד . חבר המשלחת הסנאטור הווארד מצנבאום , דיווח 
שלשום שהמשלחת קראה לנשיא סוריה חאפז אסאד למלא תפקיד חיוני בחתירה לשלום 
במזה"ת . אסאד מצידו אמר לסנאטורים כי הוא דבק בדעתו שרק פתרון בין - לאומי 
בחסות האו"ם יוכל להביא שלום לאזור . מצנבאום אמר במסיבת עיתונאים שנערכה 
בדמשק לאחר שיחה בת שלוש שעות עם אסאד , כי חיוני ששיחות השלום ייערכו ללא 
תנאים מוקדמים . " אחדים מאיתנו רמזו כי אנו סבורים שהנשיא אסאד יוכל להיות 
דובר יעיל אם אכן יגלה נכונות לגשת לשולחן השלום ללא תנאים מוקדמים . שום 
אישיות יחידה לא תוכל להשפיע השפעה רבה ממנו על תהליך השלום במזרח התיכון " , 
הוסיף מצנבאום , שהינו הדמוקרט היחידי בצוות ששת הסנאטורים , בראשותו 
של דול . ואילו שר החוץ הסורי פארוק א - שרעא , אמר כי כל פתרון חייב לכלול 
ועידת שלום בין - לאומית , שתביא לנסיגה ישראלית מכל השטחים הכבושים . עיתוני 
קהיר המשיכו גם אתמול לתקוף את ישראל על רקע הביקורת נגד נשיא עיראק על אפשרות 
השימוש בנשק כימי . " אל - אחבאר " קבע אתמול במאמרו הראשי כי חובה לשנות 
את " ההיגיון המעוות " לפיו תמשיך ישראל להחזיק בעליונות על 02 מדינות 
ערביות . בתוך כך , יחליפו היום מצרים וסוריה שגרירים ביניהן לאחר שחידשו 
את יחסיהן הדיפלומטיים . לקהיר יבוא ד"ר מוסטפה אל - חאג עלי , ששימש ראש 
לשכת סגן הנשיא הסורי עבד אל - חלים חדאם . לדמשק יבוא ד"ר מוסטפה עבד אל - 
עזיז , מוותיקי הבכירים בשירות הדיפלומטי המצרי . 
