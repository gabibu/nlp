פאריס ( ע"ם ) . במהלך הישיבות האחרונות של הנהגת הפתח , נבחרו שני אנשים 
כחברים בוועד המרכזי של הארגון , אולם בחירת המועמד השלישי עדיין מעוררת 
סערה . שני המועמדים החדשים הנם עבדאללה אלאפרנגי ונביל שעת . ואילו על 
תפקיד החבר השלישי בוועד התמודדו אבו אלמעתם ואחמד עבד אלרחמן . הראשון 
נוטה לתמוך בערפאת ומקווה לגייס את תמיכתו , ואילו השני תומך באבו - איאד 
ובפארוק קדומי , כפי שנמסר מאחורי הקלעים של הפתח . נביל עמרו , חבר המועצה 
המהפכנית ו"שגריר פלשתין " במוסקווה , מתח ביקורת על אי - בחירתו לוועד 
המרכזי , למרות שלדעתו הוא זכאי יותר משאר המועמדים לתפקיד זה . בעקבות 
זאת הגיש עמרו לערפאת את התפטרותו , ולאחר מכן עזב את תוניס ויצא לרבת - 
עמון , ולא למוסקווה . 
