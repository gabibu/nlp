סיאול ( ע"ץ , ע"ר ) . ממשלת דרום - קוריאה העניקה אתמול חנינה מיוחדת 
לסוכנת צפון - קוריאנית שנידונה למוות בתלייה על פיצוץ מטוס נוסעים דרום - 
קוריאני באוויר , שגרם למותם של כל 511 האנשים שבתוכו . קים היון - הי , 
בת 82 , לא תוצא להורג . הממשלה קבעה שהיא תישאר בחיים בתור עדה חיה יחידה 
לטרור של צפון - קוריאה . ממשלת סיאול הודיעה כי למרות שנידונה בצדק למוות 
" על הפשע הטרוריסטי החמור שלה נגד מטוס אזרחי , היתה העלמה קים בובה גרידא , 
ואלה שהפעילו אותה היו נשיא צפון - קוריאה קים איל - סונג , ובנו יונג - 
איל " . על החנינה נמסר לאחר שבית - המשפט העליון אישר בסוף מארס את גזר דין 
המוות , ובכך הסתיימה שורה של משפטים שנמשכו שנתיים וארבעה חודשים . קים 
היון - הי הודתה במהלך המשפט כי הטמינה , יחד עם בן - לווייתה קים סיונג - 
איל בן ה07 , ועל פי הוראותיו של קים יונג - איל , את חומרי הנפץ במטוס 
בואינג 707 של חברת " קאל " , שהיה בטיסה בין בגדאד לסיאול דרך אבו - דאבי , 
ב92 בנובמבר 7891 . המטוס נעלם על יד חופי בורמה , לפני באנגקוק . לא 
היו ניצולים . צפון - קוריאה הכחישה בתוקף את התקרית , בטענה כי מדובר בפרשה 
שבוימה על - ידי דרום - קוריאה . שני הסוכנים ירדו מהמטוס בחניית הביניים 
באבו - דאבי . מאוחר יותר הם נעצרו בבאחריין על החזקת דרכונים יפאניים מזויפים . 
הם ניסו להתאבד בבליעת ציאניד . קים סיונג - איל מת מיד ואילו קים היון - 
הי ניצלה והוסגרה לסיאול . 
