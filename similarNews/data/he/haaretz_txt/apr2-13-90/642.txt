במשא ומתן בין מפלגת העבודה לסיעות השמאל רץ , מפ"ם , ותנועת שינוי נוצרו 
אמש קשיים , לאחר שהתברר כי מפלגת העבודה אינה מוכנה להזכיר במסמך קואליציוני 
כלשהו את עמדת סיעות השמאל התומכת בהקמת מדינה פלשתינאית . סיעות השמאל 
הגישו אמש לצוות המו"ם של מפלגת העבודה מסמך מדיני משותף לגיבוש קווי היסוד 
של הממשלה . מועצת תנועת שינוי שהתכנסה במהלך המו"ם , החליטה שלא להצטרף 
לממשלת מערך בתנאים הנוכחיים , כאשר היא מתבססת על רוב של עריקים . אך 
המועצה הסמיכה את ראשי התנועה לבדוק את ההצעות השונות , ביניהן גם תמיכה 
של שינוי בקואליציה , תוך הישארות מחוץ למשלה . בשעות הבוקר קיימו פרס ורבין 
מגעים גם עם כל חברי הכנסת הערביים . נציגי חד"ש והרשימה המתקדמת הבהירו 
כי הם דורשים שורה של תנאים והבטחות , קודם שיודיעו על תמיכתם בממשלה . 
ח"ך דראושה מהמפלגה הערבית הודיע כי הוא תומך ללא תנאי בממשלת מערך . חברי 
הכנסת טובי ומיעארי אמרו כי עד שלא יהיה ברור שלמפלגת העבודה קווי יסוד לממשלה 
שיספקו אותם , הם אינם מבטיחים את תמיכתם . הבוקר עומד צוות המו"ם של מפלגת 
העבודה להמשיך את המגעים עם סיעות השמאל ועם חברי הכנסת הערבים . 
