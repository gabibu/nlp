יוון , מולדת הדמוקרטיה , הוכיחה השבוע שאפשר לשבור מבוי סתום פרלמנטרי 
בלי שינוי שיטת הבחירות או שינוי שיטת המשטר . בשתי הבחירות הקודמות שנערכו 
בשנה האחרונה נוצר תיקו : " הדמוקרטיה החדשה " של מיצוטאקיס זכתה פעמיים 
בקרוב למחצית המושבים , הסוציאליסטים של פאפאנדראו יחד עם " קואליציית 
השמאל " הקטנה זכו בסך הכל במושב אחד יותר ושלוש מפלגות קטנות היו לשון 
המאזניים . אך היוונים לא התייאשו והשבוע הלכו לקלפיות בפעם השלישית . השינוי 
לא היה דרמטי אך ההכרעה נפלה . לפי ספירת הקולות בליל הבחירות , זכתה " הדמוקרטיה 
החדשה " ב%05 מתוך 003 המושבים בפרלמנט ועוד שניים או שלושה מושבים יתווספו 
בסיום ספירת הקולות . " אם שוב לא יהיה רוב , נלך שוב אל הבוחר " , אמר 
מנהיג " הדמוקרטיה החדשה " סטפאנוס מאנוס , וההשתתפות הערה גם בסיבוב 
השלישי מראה שהבוחרים לא נלאו מלנסות את השיטה המסורתית . אך העדר הכרעה 
פוליטית החמיר עוד יותר את המצב הכלכלי החמור שאפיין את תקופתו של פאפאנדראו . 
האינפלציה הגיעה ל%5 . 61 פי שלושה מהממוצע בשוק המשותף ; הגירעון בתקציב 
גדל אשתקד ב%051 והסתכם בכ5 . 2 מיליארד דולר . מספרים אלה חמורים במיוחד 
מכיוון שהם משקפים את הפער המתרחב בין יוון וחברותיה בקהילייה הכלכלית האירופית , 
פער המקשה עוד יותר על שילובה של יוון בשוק האחיד אחרי 2991 . הקיפאון הפוליטי 
הפנימי מנע נקיטת צעדים תקיפים להבראת המשק ועורר בעיות קשות בין יוון וארה"ב . 
הוא שימש תירוץ נוח לעיכוב ההחלטה בדבר הסגרת מוחמד ראשיד , הטרוריסט הפלשתיני 
שנעצר ביוון ומבוקש בארה"ב בקשר לפיצוץ מטוס פאן - אמריקן מעל הוואי ב2891 , 
ושלחץ ערבי מעכב את הסגרתו . הקיפאון עיכב גם את פתיחת המו"ם עם ואשינגטון 
על עתיד הבסיסים האמריקאיים ביוון . הבסיסים מספקים תעסוקה לאלפי עובדים 
יוונים ומכניסים 053 מיליון דולר לשנה בדמי השכירות . פאפנדראו דורש את 
סגירת הבסיסים ואילו השמרנים מצדדים בהמשך הנוכחות האמריקאית . את החוזים 
תוכל להאריך רק ממשלה יציבה שבראשות " הדמוקרטיה החדשה " . 
