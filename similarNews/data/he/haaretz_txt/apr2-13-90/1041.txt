ציריך ( ע"ץ ) . המלך - לשעבר מיחאי ויתר סופית ביום חמישי על כוונתו 
לערוך " עלייה לרגל " לרומניה לכבוד חג הפסחא , לאחר ששלטונות רומניה 
ביטלו את אשרת הכניסה שניתנה לו לפני שבוע ימים . למרות ביטול האשרה , עלה 
מיחאי בבוקר למטוס בנמל התעופה של זנבה , אולם ויתר על תוכניתו כשהגיע לציריך , 
לאחר ששלטונות בוקרשט הודיעו כי משפחת המלוכה לא תורשה לרדת מהמטוס . שגרירות 
רומניה בברן הנפיקה ב5 באפריל אשרות דיפלומטיות למלך - לשעבר , לרעייתו 
הנסיכה אן דה בורבון - פארם , ולבתו הבכירה הנסיכה מארגרטה , שלושתם בעלי 
דרכונים בריטיים . המלך - לשעבר ובני משפחתו חיים כיום בעיירה ורסואה , 
בקרבת זנבה . בהודיעו על ההחלטה לוותר על הביקור ברומניה , אמר מיחאי כי 
הוא חש " אומלל מאוד " נוכח העובדה שמדינתו אינה מסכימה עוד לארח את אזרחיה . 
שתי בנותיו האחרות , הנסיכות אלנה וסופיה , שהגיעו לפני ימים מספר לבוקרשט 
עם שיירות הסיוע שהגיעו מבריטניה ומשווייץ , ימשיכו לשהות ברומניה . סוכנות 
הידיעות הרשמית של רומניה הודיעה אתמול כי בוקרשט ביטלה את אשרת הכניסה של 
מיחאי , " מתוך דאגה ליציבות המדינה " . הממשלה הרומנית ביקשה גם מחברת 
סוויסאייר שלא לאפשר למלך - לשעבר לעלות לטיסה לזנבה . מיחאי תכנן להגיע 
לבוקרשט אתמול אחר - צהריים , כדי לעשות את חג הפסחא במולדתו , אותה לא 
ראה במהלך כל 24 שנות גלותו . הממשלה מתייחסת בהודעתה ל"אי - ההסכמה שהפגינו 
מפלגות אחדות לגבי הביקור , לה עלולות להיות השלכות שליליות על השקט והביטחון 
במדינה . . . הצטערנו לראות כי המלך - לשעבר ואנשיו לא הבינו את חומרת 
המצב , וביקשו להמשיך בביקור לא - מוצלח , העלול לגרום לפגיעה ביוקרתם " . 
