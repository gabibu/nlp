מתאם הפעולות בשטחים , שמואל גורן , הנחה באחרונה את ראשי המנהל האזרחי 
בשטחים , לבדוק את האפשרות לפגישות עם אישים ופעילים של החזית העממית בשטחים 
ולהדק עמם את הקשר . הנחיה זו ניתנה עקב מידע שהגיע , לפיו עומדת החזית 
העממית על סף פרישה מהמפקדה הלאומית המאוחדת של ההתקוממות בשטחים . ההנחיה 
החדשה נועדה לעמוד מקרוב על העמדות הפוליטיות של החזית העממית , ולבחון 
את הידיעות כי אנשיה עומדים להקים קואליציה חדשה עם ארגון החמאס בשטחים ועם 
ארגונו של אחמד גיבריל וארגונים נוספים . לעומת זאת נמשך האיסור להיפגש 
עם אישים המזוהים עם החמאס , הנחשב לארגון קיצוני . באחרונה נפוצו ידיעות 
המצביעות על כך שארגון החזית העממית נוקט עמדות עצמאיות . העובדה שהחזית 
העממית מפיצה כרוזים נפרדים מאשרת ידיעות אלו . בכרוזיה הנפרדים תוקפת החזית 
העממית לא רק את הפתח , אלא גם את מצרים , " אשר חתמה על הסכמי קמף - 
דיוויד ובתמורה מכרה את אוצרות העם המצרי לאימפריאליזם האמריקאי " . החזית 
העממית תובעת רפורמות דמוקרטיות באש"ף ומאשימה את הפתח בחוסר יעילות בניהול 
ההתקוממות ובמעילה בכספים שנועדו לתושבי השטחים . קפידבינכרוז מספר 55 של 
תנועת החמאס , שפורסם בשבוע שעבר , מברך בפעם הראשונה מאז תחילת האינתיפאדה 
את עמדותיה המדיניות של החזית העממית . אישיות פלשתינאית בכירה בשטחים מסרה 
כי המפקדה הלאומית המאוחדת תנסה לבודד את החזית העממית על - ידי התקרבות 
לחמאס . בין היתר , שוקלת המפקדה המאוחדת להציע לחמאס תמיכה כספית , ייצוג 
באיגודים המקצועיים וייצוג בוועדות העצורים הפלשתיניים במתקני הכליאה . מקורות 
ביטחוניים אמרו אמש ל"הארץ " כי הם עוקבים מקרוב אחר ההתפתחויות האחרונות , 
ולהערכתם תיפרד החזית העממית מהמפקדה המאוחדת בקרוב . המקורות הביטחוניים 
מסרו כי העימות שבין החזית העממית והמפקדה המאוחדת הגיע אף לרמת השטח : 
בשלושת הימים האחרונים אירעו תקריות אלימות בין פעילים של החזית העממית לבין 
פעילים של הפתח בכפר עוורתה שבנפת שכם , שבמהלכן נפצעו עשרה תושבים מקומיים , 
הוצתו ששה בתים של פעילי הפתח ושתי מכוניות של פעילי הפתח . 
