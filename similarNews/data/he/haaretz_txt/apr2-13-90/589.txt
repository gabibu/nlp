שלושה מקרים של שימוש בלתי חוקי בנשק , שבמהלכן נפצעו שני חיילי צה"ל אחד 
מהם באורח קשה אירעו ביממה האחרונה בשטחים . דובר צה"ל מסר כי חייל צה"ל 
נפצע באורח קשה אתמול אחה"ץ בעת שחייל אחר פלט כדור מנשקו האישי . החייל 
הועבר לביה"ח . שני החיילים משרתים במנהל האזרחי ביהודה ושומרון , והמקרה 
אירע באזור בקעת הירדן , ליד גשר אדם . המשטרה הצבאית פתחה בחקירה לנסיבות 
האירוע . במקרה אחר נפצע חייל בעזה כאשר אחד החיילים פלט מנשקו שני כדורים 
וגרם לפציעתו מרסיסים של חברו . מחקירה ראשונית התברר כי החייל לא פירק 
את נשקו כמתחייב מפקודות הצבא , והוא נשפט ל82 ימי מחבוש בפועל . במקרה 
אחר , שאירע באחד הבסיסים בעזה , ירה חייל מילואים שהיה בגילופין , כדורים 
עושי רעש כדי " לעשות רושם " . לא היו נפגעים . החייל נשפט ל82 ימי מחבוש 
בפועל . מקורות צבאיים אמרו כי בתקופה האחרונה נרשמה עלייה בשימוש בלתי חוקי 
בנשק ובתאונות שמקורן בפליטת כדורים . ברצועת עזה נערכה הסברה והדרכה בנושא . 
