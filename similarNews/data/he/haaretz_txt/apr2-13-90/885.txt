מוסקווה ( ע"ר ) . נשיא בריה"ם , מיכאיל גורבצוב , אמר אתמול כי הוא 
עלול להפעיל כלפי ליטא את סמכותו החדשה של שלטון נשיאותי ישיר , אם יפרוץ 
בה סכסוך אזרחי . גורבצוב אמר את הדברים בהשיבו לשאלות שהופנו אליו במהלך 
ועידה של תנועת הנוער הקומוניסטי " קומסומול " . כך מסרה סוכנות הידיעות 
הסובייטית הרשמית " טא"ס " . " ממשלת בריה"ם " , אמר , " חותרת למציאת 
פתרון פוליטי לבעיית ליטא " . הוא לא הוציא , עם זאת , מכלל אפשרות , 
הטלת שלטון נשיאותי , אך " רק במקרה שהמצב ילבש צורה של סכסוך או עימות 
אזרחיים " . על - פי תיקון לחוקה הסובייטית שאושר בחודש האחרון על - ידי קונגרס 
צירי העם , הוסמך גורבצוב לשלוט ישירות באזור כלשהו של בריה"ם , " למען 
האינטרס של ביטחון האזרחים " . אולם סמכות זו לא הוגדרה בבירור , ועד כה 
לא הופעלה הלכה למעשה . גורבצוב אף הגדיר כ"הימור " את החלטת הפרלמנט הליטאי 
על פרישה מבריה"ם , בחודש שעבר . עם זאת ציין , כי אינו סבור שהמצב ברפובליקה 
הינו בלתי הפיך . " הוא הביע את ביטחונו בכך שתושבי הרפובליקה יבחרו בריבונות 
במסגרת כל הרפובליקות של בריה"ם " , מסרה סוכנות טא"ס . גורבצוב השמיע את 
הערותיו בקונגרס " קומסומול " יום אחד בלבד לאחר ש"מועצת הנשיאות " שלו 
הזהירה כי " יש לנקוט צעדים כלכליים , פוליטיים ואחרים כדי להגן על חוקת 
בריה"ם ועל האינטרסים של תושבי ליטא ובריה"ם " . דוברו האישי של גורבצוב , 
ארקדי מסלניקוב , אמר עם זאת בתידרון היומי בקרמלין כי מוקדם עדיין לדבר 
על הטלת מצור כלכלי על ליטא . הוא הוסיף כי אחת הדרכים האפשריות להוציא את 
העימות בין וילנה ומוסקווה מן המבוי הסתום , היא הצהר ליטאית על השעיית 
תוקפם של החוקים שנתקבלו לאחרונה בפרלמנט שלה . " במהלך שלושים הימים האחרונים , 
אושרו בווילנה שמונים החלטות וצווים הסותרים סתירה מוחלטת את חוקת בריה"ם " , 
אמר הדובר . " זוהי צורה של עימות לא - פרודוקטיווי , המוליכה למבוי 
סתום " . בסיכום דבריו הדגיש מסלניקוב : " הנשיא מגלה סבלנות רבה . אין 
אנו רוצים בסכסוך עם ליטא . אנו רוצים בגישה הגיונית " . 
