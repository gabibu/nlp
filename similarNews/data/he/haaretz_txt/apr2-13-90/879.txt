לכל הפחות ואין מקום להורדת הריבית " , אמר משה זנבר , יו"ר בנק לאומי , 
בראיון מיוחד ל"הארץ " . זנבר התקיף את פרוף מיכאל ברונו , נגיד בנק ישראל , 
ואמר ש"ההרחבה שנקט בנק ישראל בשנת 98 לא הביאה אסון רק בגלל ספיגה מצד 
האוצר " . הוא הוסיף : " לא מקובל עלי שיגדילו את רווחיות המשק על ידי 
הרחבה מוניטרית , ובמקביל יקפיאו את שער החליפין " . זנבר הסביר ש"אחרי מה 
שקרה בדיוני התקציב בעת האחרונה , קשה להעלות על הדעת שלא תהיה הזרמה תקציבית 
בשנה הקרובה . בנוסף , ברור כבר עתה כי קליטת העלייה תביא לאישור תקציב 
נוסף וגם זאת פעילות מרחיבה . לכן , להערכתי , יש צורך בפעולות ספיגה 
ולא הרחבה כמו שעושה בנק ישראל " . " לא מקובל עלי שאם מישהו נעול על מדיניות 
מסוימת הוא ימשיך בה , למרות שחל שינוי טוטלי בתחום התקציב . לכן אינני 
יכול לומר שאני מצפה לאינפלציה גבוהה יותר . אני מניח שבנק ישראל ינקוט 
בצעדים מתאימים על מנת ששיעור האינפלציה לא יגדל " . 
