כל הצלחה ספורטיבית בנויה על גידול וטיפוח ילדים ונערים . את הפטנט הזה 
לא המציאו בהפועל בת ים , אבל בענף הכדורעף באגודה מבינים אותו היטב ופועלים 
לפי הנוסחה הזאת כבר שנים . את ההוכחה הטובה ביותר לכך מספקות קבוצות הבוגרים , 
נשים וגברים , של המועדון . בשני הסגלים של הקבוצות גם יחד יש רק שני 
שחקנים ( מבין 02 השחקנים והשחקניות ) שלא גדלו באגודה . השניים הם ריבי 
פרכטר , שהגיעה בתחילת העונה מעין החורש לקבוצת הנשים , ואמיר אקרמן , 
שהגיע מהפועל כפר סבא , דרך קולג בארצות הברית , לגברים . אבל באווירה 
המשפחתית השוררת בהפועל בת ים , הם מרגישים שייכים . 022 שחקנים פעילים 
במחלקת הנוער של ענף הכדורעף , בנים ובנות . מאה שחקנים ושחקניות לובשים 
את מדי שבע קבוצות הילדים הנערים והנוער , ועוד 021 בנים ובנות מתרוצצים 
על המגרש במסגרת בית הספר לכדורעף , הגדול מסוגו בארץ , שבו מתקיימת ליגה 
פנימית , כדי לשמור על מתח והישגיות בקרב הספורטאים הצעירים . לכל אלה צריך 
להוסיף מערכת קפדנית וסלקטיבית של איתור ומיון ילדים מוכשרים בעלי פוטנציאל 
להפוך , בהשגחה והכוונה מתאימים , לכשרונות העתיד של האגודה . על מלאכת 
האיתור והמיון מפקח אישית מי שמשמש הדוגמה הטובה ביותר עבור ילדי בת ים , 
יעקב הרשקו , קפטן הקבוצה הבוגרת והכדורעפן המצטיין והמפורסם בארץ בעשור 
האחרון . מדי חודש מצרף אליו הרשקו את רון עקנין , מנהל בית הספר לכדורעף 
ומאמן קבוצת הנערות של האגודה , והשניים סובבים בבתי הספר היסודיים ומחפשים 
כשרונות . " אנחנו עושים לילדים מבחנים של מהירות , זריזות , יכולת ניתור 
וכושר אתלטי . המתאימים מוצאים את הדרך לבית הספר לכדורעף " , אומר הרשקו . 
" במספר בתי ספר יסודיים בעיר יש שלוחות של בית הספר לכדורעף , וזה מקל 
מאוד מבחינה ארגונית " . להרשקו יש בשורה לקראת העונה הבאה : " בכוונתנו 
למנות כבר בקרוב איש מקצוע בכיר שישמש מנהל מקצועי במחלקת הנוער ויהיה אחראי 
על כל הפעילויות במחלקה , לרבות מלאכת האיתור והמיון . אנחנו מייחסים חשיבות 
עצומה למחלקת הנוער , כמשענת ובסיס לקבוצות הבוגרות בעתיד " . על מלאכת האיתור 
והמיון בקרב הבנות אחראי מזה מספר שנים מיכאל פביאן , מורה ותיק לחינוך 
גופני בתיכון חשמונאים בעיר , מייסד ענף הכדורעף באגודה ומי שזוקף לזכותו 
עד היום הרבה קרדיט על איתור שחקנים מצטיינים באגודה , בקרב הגברים והנשים . 
ההצלחה האחרונה שיכול פביאן להציג בגאווה היא קרן הויגמן , שעוד לא מלאו 
לה 61 וכבר השתלבה בהצטיינות בקבוצה הבוגרת של המועדון . יכולתה המרשימה 
מבטיחה כי בבת ים גדל כשרון בקנה מידה ארצי . הרשקו : " בירושלים וחיפה 
שולט הכדורגל , בת"א הכדורסל . אצלנו הכדורעף זה ענף הספורט המוביל בעיר . 
הוא מביא לנו כבוד והישגים והנוער נמשך אליו כמו אל מגנט . מי שונא להיות 
מפורסם ומצליח ? 
