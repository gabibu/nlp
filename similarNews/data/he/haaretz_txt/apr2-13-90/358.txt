( ע ) . בית משפט השלום בתל - אביב הורה לעצור לחמישה ימים את תמר ומשה 
אלביני , מנהלי ביתו של הצייר המנוח הנודע ראובן רובין , בחשד , שגנבו 
מן הבית תמונות , ליטוגרפיות ורישומים של הצייר , והעבירו אותם לארה"ב 
כדי למכרן . בא כוח המשטרה טען , כי בני הזוג אלביני התגוררו במרתף החווילה 
של הצייר המנוח בקיסריה . הם גנבו בשיטתיות את יצירות האומנות שלו והעבירו 
אותן לארה"ב . החוקר הדגיש , כי עדיין קיים רכוש רב שנגנב , על - פי החשד , 
מביתו של ראובן ויש צורך לאתרו . החוקר הציג בפני השופט קטע מעיתון , העוסק 
במכירת תמונותיו של הצייר ראובן וטען , כי שחרור בני הזוג אלביני עלול להביא 
לשיבוש החקירה ולהעלמת רכוש . החשוד משה אלביני טען , כי הרכוש שנתפס ברשותו , 
בעת שנעצר בשדה התעופה , נלקח על ידו מתוך כוונה לעזור לבנו שנפצע בתאונה . 
לטענתו , נטל הדפסים ורישומים אחרים מבית הצייר רובין על מנת לייבש את 
ההדפסים והרישומים שנרטבו כתוצאה מחדירת מים לווילה . " אנו מצטערים ומודים 
באשמה " , אמר החשוד . רעייתו , תמר אלביני , הביעה צער על מעשיה וביקשה 
למסור לאלמנת הצייר רובין את התנצלותה , תוך שהיא מביעה תקוה שגב רובין 
תסלח לה ולבעלה . בהחלטתו לעוצרם ציין השופט אריזיו - אב כי שחרורם , בשלב 
זה של החקירה , עלול לחבל בה . שכנים המתגוררים סמוך לבית הצייר בקיסריה , 
נדהמו לשמוע שבני הזוג שהופקדו על אחזקת ושמירת הבית , נעצרו כחשודים בגניבת 
ציורים וחפצי ערך יקרים מביתו של הצייר . שלשום בערב נעצרו בני הזוג , בשנות 
ה05 וה06 לחייהם , בעת שעמדו לעלות על מטוס לחו"ל . נודע , שהבעל שימש 
גם כנהגה של אסתר רובין , אלמנתו של ראובן רובין . הצייר המפורסם נפטר 
בשנת 47 . אסתר רובין מתגוררת כיום בתל - אביב והיתה נוהגת לבקר בבית בקיסריה 
מדי סוף שבוע . תושבי קיסריה , שהכירו את בני הזוג , אמרו כי הם זוג נחמד 
וחביב מאוד , ש"הסתדר עם כולם " , כהגדרת השכנים . 
