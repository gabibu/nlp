ספר " הרפתקאותיו של פינוקיו " מאת קרלו קולודי בתרגומה של מרים שוסטרמן - 
פדובני ובאיוריו של אטיליו מוסינו ( זמורה - ביתן , 0991 ) מאויר ומעוצב 
להפליא ומספר את סיפורו של פינוקיו במכחולו של מוסינו , שאינו רק פרשנו 
של קולודי , אלא יוצר גרסה חזותית עשירה בפני עצמה , של פינוקיו . ספק 
אם יש מי שאינו זוכר ספר זה כאחת מחוויות הקריאה העזות של ילדותו ( הן מתוך 
הסכמה והן מתוך רתיעה , אך בוודאי לא מתוך אדישות ) , חוויה שאינה נשכחת 
ואלא ממשיכה להתקיים בעוד פינוקיו איננו רק דמות ספרותית , אלא מושג שיש 
לו חיים עצמיים כמו לדון קישוט , לעליסה בארץ הפלאות , לברווזון המכוער 
או לסינדרלה . קפתמונה1 , 2פהספר סוחף בהומור שלו , בחוכמת החיים השזורה 
בו , בתעלוליו , באור המיוחד שבו הוא מציג ערכים מקובלים , בהעזתו לעורר 
תהייה על מוסכמות מוסריות . וכל אלה תוך כדי סיפור מעשה קולח של המטמורפוזה 
האנושית המתחוללת בפינוקיו , שאינה פרי חזרה בתשובה , קבלת עולם הערכים 
המקובלים , אלא פרי רגשות אנושיים ואהבה . וכך אומרת לו הפיה לאחר שהיא 
נושקת לו : " יפה , פינוקיו : בזכות לבך הטוב אני מוחלת לך על כל מעשי 
המשובה שעשית עד היום . נערים הסועדים באהבה את הוריהם בשעות מצוקה ובמחלותיהם 
לעולם ראויים הם לתשבחות רבות ולחיבה רבה , אפילו אינם משמשים כדוגמה של 
צייתנות ושל התנהגות טובה . השתמש בשכלך בעתיד , ותהיה מאושר " . ברכת האנושיות 
היא מעל לכל . הבה נזכור כי פינוקיו , מרגע היווצרו כבובת עץ בידי גפטו 
הזקן , מתחיל בתעלוליו . עוד לא הסתיימה עשיית הפה וכבר התחיל לצחוק וללעוג 
לו , חורץ לשון לעומתו ומשפילו ; טרם הסתיימה עשיית הידיים וכבר פינוקיו 
חוטף את פיאתו של גפטו מעל לראשו ; רק הושלמו הרגליים וגפטו מרגיש בבעיטה 
הנוחתת בקצה אפו . ומשנשלמה בריאתו פינוקיו חומק לרחוב ופותח במנוסה . מכאן 
ואילך סיפור עלילותיו של פינוקיו המלאות משובה , דריסתם של ערכים מקובלים , 
תעלולים , כוונות טובות המתממשות בהיפוכן הפרוע , בחינת " הדרך לגיהנום 
רצופה כוונות טובות " . לכאורה זהו סיפור מוסרני , שראשיתו בהצהרת - כוונות 
בראש הפרק הרביעי : " סיפורו של פינוקיו והצרצר - המדבר , שבו נראה כיצד 
אוטמים הילדים הרעים את אוזניהם לדברי תוכחה הבאים מפי מי שיודעים יותר מהם " . 
ואכן , הספר מלא וגדוש תוכחות מוסר , עצות טובות , חוכמת מבוגרים , ערכים 
ופרקי חינוך . די להאזין לשיח בין הצרצר ובין פינוקיו , כאשר הצרצר , 
הוגה הדעות הסבלני , אומר לו : " ואם אין זה לרוחך ללכת לבית - הספר , 
מדוע אינך לומד לפחות איזה מקצוע ? מקצוע שדי בו כדי להרוויח ביושר פת 
לחם לפרנסתך ? " רוצה שאומר לך את האמת " ? התריס פינוקו , שסבלנותו החלה 
פוקע . " מבין כל המקצועות שבעולם אחד בלבד מוצא חן בעיני " . " ומהו 
המקצוע הזה ? " לאכול , לשתות , לישון ולהשתעשע , ומבוקר ועד ערב לחיות 
חיי נדודים " . " לידיעתך " , אמר הצרצר - המדבר בשלוות - רוחו הרגילה . 
" כל אלה שזה מקצועם סופם כמעט תמיד בבתי - החולים או בבתי - הסוהר " . 
אכן , מוסר - השכל לתפארת , שיעור חינוכי מפי הצרצר , אך לא מעט מן הילדים 
חשים בקריצת - עינו של קולודי והולכים שבי אחר פינוקיו השובב . הם אוהבים 
אותו גם כאשר אפו מתארך בספרו שקרים ; מתגלגלים מצחוק למקרא ההגזמות וקטעי 
האי - היגיון על החביתה שברגע השיא מתעופפת מבעד לחלון ; דוחים את ההליכה 
לבית - הספר למחר " הרי תמיד יישאר זמן ללכת לבית - הספר " ; מתפתים אתו 
להצעות השועל והחתול המוליכים אותו שולל ; נמלטים אתו מפני הרוצחים ; חווים 
אתו חוויית מאסר ; ומתנסים בעשרות הרפתקאות מרתקות . דומה כי גם מוסינו , 
שאייר את המהדורה הראשונה של " פינוקיו " בשנת 1191 , אהב כרבים מן הילדים 
את פינוקיו הנודד הבלתי - נלאה ורב - התהפוכות , ואיוריו לפרקים המתארים 
את הרפתקאותיו ותעלוליו עזי צבעים ושופעי תנועה , לעומת האיורים לפרק האחרון 
שבו פינוקיו נעשה לנער , המאבדים מעוצמתם וכמו משלמים מס אחרון לניצחון 
המוסכמות , לפרידה מפינוקיו המשתולל שבתוכנו , שהוכנע וחברת , ונעשה לילד 
טוב . קפתמונה1 , פבמשך השנים נדפס הספר " הרפתקאותיו של פינוקיו " במאות 
מהדורות ברחבי העולם , בקיצורים ובהשמטות , בעיבודים ובעידונים כרוחם של 
עורכיו ומעבדיו . תוך כדי תהליכי העיבוד אבדה לספר עוצמתו היצרית , הטלטלה 
הרגשית שבו . מעבדיו הפכו אותו לספר חינוכי , הדגישו את מוסרי - ההשכל 
ואת חוכמת המבוגרים , וטישטשו את דמותו הנון - קונפורמיסטית ופורקת - העול 
של פינוקיו , עיבדוהו עד איבוד לדעת . גם העיבודים הקולנועיים לא היטיבו 
עמו . ראשונה בין המחבלים הקולנועיים היתה ההפקה של וולט דיסני משנת 0491 , 
שטבלה אותו בסנטימנטליזם ההוליוודי של אותם ימים , רתמה אותו לקודים המוסריים 
המקובלים וכבלה את עוצמתו . תבורך הוצאת זמורה - ביתן שהחזירה לנו את פינוקיו 
המקורי איוריו הנפלאים של אטיליו מוסיני . 
