לונדון ( ע"ר ) . מומחים בריטיים גילו אתמול שפיתחו מערכת וידיאו שתאפשר 
לטייסים לראות את המטוס מבחוץ ותסייע למנוע אסונות . במערכת תורכב מצלמה 
זעירה באורך של 51 סנטימטר שתורכב על זנב המטוס ותאפשר לטייסים לראות ממנו 
כמו הכנפיים והמנועים שעד עתה היו מוסתרים מתא הטייס . מנהל הפרויקט גף רולאנס 
אמר כי המערכת החדשה היתה יכולה למנוע שני אסונות תעופה כבדים בבריטניה . 
לדבריו , מטוס בואינג 737 של חברת מידלנד הבריטית התרסק בינואר בשנה שעברה 
ו74 נוסעים נהרגו . הסברה היא שהטייס טעה כאשר חשב כי נגרם נזק למנוע הימני 
ולא למנוע השמאלי וזה מה שגרם להתרסקות . באסון אחר בשנת58 נהרגו 55 בני 
אדם כאשר מטוס עלה באש לפני שהמריא מנמל התעופה במנצסטר . הטייס לא הבחין 
שהמנוע עולה באש וליבה את השריפה כשהפעיל את ההילוך האחורי תוך ניסיון לעצור 
את המטוס . " שני האסונות היו נמנעים בעזרת מידע מחוץ למטוס " , אמר רולאנס . 
