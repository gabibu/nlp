איתן לוי , כדורגלן מכבי תל אביב , לא ישוחרר לפני השבוע הבא מבית החולים 
רמב"ם בחיפה . כך עולה מפציעתו הקשה במשחק נגד האלופה מכבי חיפה בקרית אליעזר . 
יוסי קרמר , בעבר שחקן מכבי תל אביב , מיהר שלשום לבית החולים לדרוש בשלומו 
של לוי , אך האוירה הכללית בקבוצה ובמשפחת השחקן הפצוע היא , שאין להסתפק 
בהצהרתו של קרמר , כי הפגיעה לא היתה מכוונת , ויש לקיים חקירה מקיפה בנסיבות 
הפציעה . רונן רוקמן יחזור לאימונים לאחר פציעה . לעומתו , ירון פרסלני 
אשר שבר את ידו ( גם הוא במישחק עם מכבי חיפה ) ימשיך להיעדר מהאימונים . 
בקבוצה החלו את ההכנות להתמודדות בשכונת התקוה , נגד המוליכה בני יהודה , 
בתקווה להיות הראשונים שיחזרו עם מלוא שלוש הנקודות מהשכונה . מישחק הגביע 
החוזר בשלב רבע הגמר נגד הפועל כפר סבא , יהיה בבלומפילד ביום רביעי ב - 
00 . 81 . בקבוצה מכחישים את השמועות לגבי החלפתו של אליהו עופר , לפחות 
עד לאחר המישחק ביבנה , אשר לתוצאתו תהיה השפעה מכרעת על סיכויי העליה של 
הקבוצה לליגה הלאומית . צוצקו לוי לא ימשיך , כנראה , לאמן בעונה הבאה 
את הקבוצה כך מסתמן למרות הכשלונות הרצופים בליגה . גם בקרב השחקנים מורגשת 
מתיחות ביחסים עם ההנהלה , כתוצאה מאי - תשלום פרמיות עבור 82 נקודות מתוך 
13 שצברה הקבוצה . 
