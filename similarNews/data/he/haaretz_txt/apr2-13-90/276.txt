ביום ששי האחרון הצליחה המשטרה לתפוס את כמות ההרואין הגדולה ביותר שהגיעה 
אי פעם במשלוח אחד לישראל כ13 ק"ג שהוסתרו בתוך מכולה באונייה שהגיעה 
לנמל חיפה . תפיסה זו מתוספת לכמויות הסמים הלא מבוטלות שנתפסו בשנים האחרונות : 
29 ק"ג הרואין ו2 . 6 טונות חשיש ב98 , 26 ק"ג הרואין וכ01 טונות חשיש 
ב78 , 54 ק"ג הרואין ו61 טונות חשיש ב68 , ועוד כמה עשרות קילוגרמים של 
קוקאין . מעריכים שהכמות הנתפסת היא כעשרה אחוזים מהכמות הנכנסת . תפיסות 
הסמים והמבריחים הם רק תחילת העניין . כעת מתחיל הליך מייגע של לכידת החשודים , 
העמדתם לדין והרשעתם . לצורך כך יש לשמור במשך תקופות ארוכות שנה , שנתיים 
ולפעמים אפילו שלוש על הסם שנתפס , המהווה ראיה במשפט המתנהל נגד החשודים 
ביבוא ובהחזקת הסם . כיצד , היכן ובאילו תנאים יש לשמור על כמויות הסמים 
הגדולות שנתפסות ? מדובר בשמירה על טונות של חשיש שצריך להחזיקן לאורך 
זמן במקום מבטחים , עד לאחר סיום משפטם של החשודים . כאשר נתפסת כמות 
גדולה של חשיש , יש לאחסנה במקום סגור ומאובטח היטב , באזור שבו נתפס 
הסם ושבו ומתנהל משפט החשודים . כל כמות הסם אמורה לשמש ראיה מרכזית במשפט 
יבואני וסוחרי הסם . למשל , בשנה האחרונה נתפסו ארבע טונות חשיש בהברחה 
אחת מלבנון ( פרשה בה היה מעורב קצין משטרה שהורשע בהפרת אמונים ) שנועדה 
ללכוד סוחרי סמים גדולים בישראל . החשיש שנתפס היה מונח במשך כשנה ורבע 
במחסן באזור חיפה . על המשטרה המקומית הוטלה המשימה הקשה של שמירה במשך 
כל היממה על כמות החשיש הגדולה הזאת . רק לפני ימים אחדים אישר בית המשפט 
למשטרה להשמיד את הסם , בסיום המשפט שלמענו נשמר . האישור ניתן לאחר 
שהשוטרים וקציני מרחב חיפה , שהיו אחראים על שמירת הסם , שיגרו קריאות 
נואשות למטה הארצי של המשטרה לשחרר אותם מעול האחזקה והשמירה . כמויות גדולות 
ומרוכזות של סם ששוויו מיליוני דולרים מהוות מוקד משיכה לעבריינים , וזה 
מחייב שמירה קפדנית ורצופה . נוסף לכך קיימת תופעת לוואי : שוטרים ששמרו 
על מצבורי סם , בעיקר חשיש , התלוננו לא פעם על ריחות הסם הכבדים הגורמים 
להם לכאבי ראש , סחרחורות , טשטוש . קפמאבינבמשך שנים ביקשה המשטרה למצוא 
דרך חוקית להשמיד סמים סמוך ככל האפשר לתפיסתם . באחרונה הוכנסו תיקונים 
בחוק הישן ( סעיף 13 לפקודת הסמים ) ובהם נאמר : " תהיה עדות עד מומחה 
( במשפט ) על בדיקה מקדמית שנעשתה בסם , בהתאם לתקנות שיתקין שר המשפטים , 
ראיה לעניין סוג הסם , משקלו , כמותו וצורתו . . . הושמד סם מסוכן 
תהיה תעודה על סוג הסם , משקלו , כמותו וצורתו שניתנה בהתאם לתקנות שיתקין 
שר המשפטים והחתומה לאישור בידי שני עדים , ראיה לעניין הסם שהושמד " . 
החוק במתכונתו זו חייב , איפוא , להחזיק את כל כמות הסמים עד לאחר סיום 
המשפט . לפני כחודשיים נכנס לתוקף תיקון בחוק פקודת הסמים המסוכנים , המאפשר 
לבית המשפט לאשר השמדת סם , לאחר שנלקחה דוגמה ממנו לפי כללים שנקבעו . 
. . " הגיעו לידי המשטרה סמים מסוכנים או כלים שנועדו לשימוש בהם , 
רשאי בית המשפט , לאחר שהוגשה לו תעודה כאמור בסעיף 13 , לצוות על חילוטם 
וכן על השמדתם בכל עת , גם אם לא הורשע אדם לגביהם , ובלבד שאם הוגש כתב 
אישום לא יורה בית המשפט על השמדת הסמים , אלא לאחר שהעתק תעודה לפי סעיף 
13 נמסר לנאשם או לסניגורו וניתנה להם הזדמנות לעשות בהם או לגביהם את הפעולות 
הנדרשות לפי דעתם כדי לסתור את ראיות התביעה לעניינם " . כלומר , גם לפי 
התיקון , כל עוד לא הוגש כתב אישום , ועדיין מתנהלת חקירה נגד חשוד , 
אין בית המשפט רשאי להורות על השמדת הסם . ההליכים להשמדת סמים עדיין 
ממושכים יחסית , ואם הנאשם ביבוא הסם , המשוכנע בהרשעתו ממילא , רוצה 
להיפרע מהמשטרה ולהקשות עליה בכוונה תחילה , הוא יכול לנקוט סחבת ולמנוע 
את השמדת הסם . בשנה שעברה , למשל , פתחה המשטרה כ000 , 8 תיקים נגד חשודים 
בשימוש , סחר , יבוא והפצה של סמים . פירוש הדבר , שהיה צורך לשמור 
אלפים רבים של אריזות סמים גדולות וקטנות , שהרי במרבית המקרים כאשר נפתח 
תיק על עבירת סמים , המוצג המשפטי העיקרי הוא הסם שנתפס . במשטרה אומרים 
כי דווקא על ההרואין , שהוא כיום הסם הנפוץ והיקר הנמצא בשימוש במדינה 
אין בעיה לשמור , כי מדובר בדרך כלל בכמויות קטנות יחסית ונוחות לאחסון . 
לפי הנוהל , כל סם שנתפס נשקל בשטח מיד לאחר התפיסה . הוא נארז הרמטית 
בשקית אטומה היטב , הנחתמת בחותמת שעווה אדומה , ונשלח לבדיקה במעבדות 
לזיהוי פלילי של המטה הארצי של המשטרה בירושלים , כדי לקבוע את הזיהוי 
המוחלט והמדעי שלו , המשקל המדויק , הסוג , ההרכב , האיכות והריכוז 
( ה"טוהר " בלשון אנשי המקצוע ) . מטרת התהליך לאפשר למשטרה ולפרקליטות 
להגיע לבית המשפט עם חוות דעת של מומחה . לאחר הבדיקה במעבדות לזיהוי פלילי 
מוחזר הסם ליחידה המשטרתית שתפסה אותו והוא מוחזק במחסן המוצגים , ככל 
מוצג אחר המשמש לצורכי התביעה . כל ההליכים האלה מלווים ברישום ופיקוח 
קפדניים . בבית המשפט חשוב להציג את " שרשרת הסם " , כדי להוכיח את הטיפול 
בו בכל שלב ואת הקשר שלו לנאשמים מרגע תפיסתו . במשטרה יש נהלים קפדניים 
לגבי השמירה על המוצגים הנמצאים במחסן המוצגים : הם צריכים להיות סגורים 
בארון נעול וחייב להיות רישום מדויק של כל מי שפותח את הארון ומוציא ממנו 
מוצג כלשהו . יש מנגנון שתפקידו להקטין את הפרצות למינימום האפשרי , ועל 
פי הניסיון המצטבר , המנגנון והנהלים מוכיחים את עצמם , ולא היה שום מקרה 
משמעותי של היעלמות סמים . עם זאת נעלמים לעתים רחוקות מוצגים ממחסני המוצגים 
המשטרתיים , כמו בשני המקרים שבהם נגנבו כמויות קטנות של חשיש על ידי שוטרים 
זוטרים , שנחשפו בחקירות פנימיות ונענשו . קפמאבינלאחר שמסתיים המשפט ובית 
המשפט מתיר להשמיד את הסם , הוא מועבר למחסן הסמים המרכזי של המשטרה השלב 
האחרון בדרכו של הסם להשמדה . מקום מחסן הסמים המרכזי אינו ידוע לרבים 
במשטרה , מסיבות בטיחות מובנות . תנ"ץ רפי פלד , ראש מחלקת המודיעין 
של המשטרה , מסביר : " אמנם מיקום מחסן הסמים המרכזי הוא לא בדיוק הסוד 
הכמוס ביותר במדינה , אבל אנחנו מעדיפים שהוא לא יפורסם , כדי לא לתת 
רעיונות לאנשים . אני יכול להבטיח שהמקום שמור היטב , באמצעים שיכולים 
להרתיע כל אדם הרוצה לנסות לפרוץ ולגנוב מתוכו . יש סיכוי לגלות בסבירות 
של מאה אחוזים את אלה שינסו להתעסק עם מחסן הסמים הארצי " . מחסן הסמים הארצי 
שתכולת הסמים בו יכולה להיות חלומו של כל סוחר ומפיץ סמים רציני מוגן 
היטב באמצעים אלקטרוניים ופיסיים ומאובטח בכמה מעגלים . דלתות פלדה וכספת 
מגינים על הרכוש היקר , יש נוהלי פיקוח קפדניים על המתקרבים והנכנסים למחסן 
ואיש אינו יכול להיכנס לבד למחסן הזה . אמצעי הפתיחה שלו מחייבים נוכחות 
בעת ובעונה אחת של יותר מאדם אחד . יש רשימה מוגבלת של המורשים להיכנס למחסן 
ויש צורך באישור מוקדם מגורמים בכירים ומוסמכים . מלאי הסמים במחסן , 
לרבות משקל האריזות ומספר המוצגים , ממוחשב ומתעדכן כל הזמן . הדבר מאפשר 
מעקב ופיקוח רצופים ומדויקים על המוצגים וביטחון שלא חסר פריט כלשהו . השמדה 
של חשיש בכמויות גדולות מצריכה תנורים ענקיים בעלי חום גבוה ביותר . את 
התנורים מאתרת המשטרה במפעלים שונים המפוזרים ברחבי הארץ , כל פעם במקום 
אחר , בשיטות שונות , בדרכים שונות ובידי אנשים שונים , כדי להקשות 
על מי שינסה להתחקות אחר מבצעי ההשמדה , הנעשים אחת לכמה חודשים . קפמאבינכאשר 
מגיע מועד ההשמדה התקופתי , מצאת פקודת מבצע סודית וכל שלב מתוכנן בקפדנות . 
מעט אנשים במשטרה יודעים על מבצע כזה . ככל האפשר סמוך ליום הביצוע יוצרים 
הגורמים המוסמכים במשטרה קשר עם גורמים בכירים ומהימנים בהנהלת המפעל שבו 
יש כבשן המתאים לשריפת הסמים . לפעמים יש צורך לפנות במיוחד את הכבשן ולהכינו 
לשריפת הסמים . התאריך , נתיב הובלת הסם ומקום השריפה נשמרים בסוד , 
כדי למנוע אפשרות של חילוץ וגניבה של הסם על ידי עבריינים בדרכו לשריפה 
או באתר השריפה עצמו . הסם עצמו מובל בשיירה מאובטחת היטב ומלווה בשוטרים 
חמושים היטב מיחידות מובחרות . במשטרה אומרים , כי עבריינים שינסו לשדוד 
סם בדרכו להשמדה יידרשו למבצע צבאי של ממש וגם אז סיכויי הצלחתם מזעריים . 
שריפת הסם נעשית תחת פיקוח משטרתי הדוק ורצוף כל העת . בעירה של חשיש , 
בייחוד כאשר מדובר בכמויות גדולות , נמשכת שעות רבות , ואנשי המשטרה 
המוסמכים אינם משים ממקום השריפה ומוודאים את ההשמדה במו עיניהם . הכל 
נרשם ומתועד . יש מי שמעלה לפעמים , בנימה מבודחת משהו , את הרעיון שהמשטרה 
או המדינה ימכרו חזרה בשוק הסמים הבין - לאומי את הסמים שהמשטרה תופסת מדי 
שנה . מיליוני הדולרים שיכולים להיכנס בדרך זו לקופתה המדולדלת של המשטרה 
הם כמובן מפתים . אך יש גם שמועות וסיפורים על שימוש שעושה המשטרה בסמים 
לצרכים שונים : ביום רכישות סמים מעבריינים , הפלת סוחרי סמים במלכודת 
או תשלום בסמים לנרקומנים המשמשים מודיעים משטרתיים . במשטרה שוללים מכל 
וכל את השמועות האלה . אומר תנ"ץ רפי פלד : " הדיבורים בעניינים האלה 
הם שטויות גמורות . כל הסמים שהמשטרה תופסת מושמדים . אנחנו לא מוציאים 
החוצה סמים לשום גורם אחר . כמויות מזעריות של סמים נלקחות מדי פעם לצורך 
אימון הכלבים לגילוי סמים של המשטרה ולהדרכת שוטרים במסגרת ערכות ההדרכה 
לגילוי וזיהוי סמים . אבל גם הסמים האלה מושמדים בסופו של דבר . לפעמים 
אנחנו נותנים חשיש לשימוש רפואי לחולים חשוכי מרפא , ששום סם לשיכוך כאבים 
כבר לא משפיע עליהם . אבל זה נעשה רק לאחר קבלת אישורים רפואיים ממשרד 
הבריאות . 
