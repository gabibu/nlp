ביירות ( ע"ר וע"ץ ) . הכוחות הנוצריים היריבים בלבנון חידשו אתמול את 
הקרבות ביניהם במזרח ביירות ובהרים הסמוכים , ואף תגברו את עמדותיהם בכוח - 
אדם , בנשק ובתחמושת . הכוחות המטירו אלה על אלה אש מטנקים , מתותחים וממרגמות , 
ברובעי המגורים של מזרח ביירות ובעיירות ההרריות שבאזור קסרוואן , כעשרים 
ק"ם צפונית - מזרחית לביירות . מקורות ביטחוניים מסרו כי לפחות ארבעה בני 
אדם נפצעו בקרבות אלה , ויותר מתשעה נהרגו ביומיים האחרונים . קרוב לאלף 
בני אדם מצאו את מותם מאז התלקחו הקרבות בין הכוחות הנאמנים לגנראל מישל 
עאון לבין המיליציה של הכוחות הלבנוניים ב13 בינואר . למעשה , מקור החיכוכים 
באוכלוסיה הנוצרית של לבנון בנסיגת צה"ל מארץ זו ב5891 . המיליציה הנוצרית , 
שהתפרסה בעקבות צה"ל בהר הדרוזים בקרבת ביירות ובכפרים שממזרח לצידון , 
גורשה מאזורים אלה בתום התנגשויות - דמים . רבבות תושבים נוצרים יצאו אז 
לגלות פנימית . הם נתווספו לאוכלוסיה של האזור הנוצרי במובלעת ביירות , 
אך שמרו על חלוקה הומוגנית לפי דתות ועדות . ב8891 , מנע שיתוף פעולה של 
אש"ף , עיראק והגנראל מישל עאון את בחירתו של נשיא שנתמנה מראש על ידי סוריה 
וארה"ב . שנה ואלף הרוגים לאחר - מכן , לאחר ש"מלחמת השחרור " שעליה הכריז 
הגנראל עאון נגד סוריה נקלעה למבוי - סתום , הסכימו הפוליטיקאים הנוצרים 
להשלים עם הסכם טאיף מאוקטובר 9891 , שהושג בחסות הליגה הערבית . הסכם 
זה נועד להעביר את רוב סמכויות השלטון למוסלמים , והעניק חוקיות לנוכחות 
הסורית בלבנון , לתקופה של שנתיים . הגנראל עאון דחה מיד הסכם זה , ובעקבות 
כך נוצר הקרע בתוך המחנה הנוצרי . הנוצרים הורגים אלה באלה , על רקע הסכם 
האמור לפגוע בפריבילגיות שלהם . ו"הסכם שלום " זה , שכל - כך קשה ליישמו , 
איננו מדבר כלל על גורל 004 אלף הפליטים הפלשתינים בלבנון , שנוכחותם גרמה 
למעשה למלחמה . 
