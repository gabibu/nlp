( ע ) . פרוף עקיבא בר - נון , מרכז סוכנות החלל הישראלית , מכחיש את 
הפרסומים כי הלוויין " אופק 2 " נושא מצלמת ריגול . " אני מצטער לאכזב 
את הציבור בארץ ובעולם " , אמר , " אבל למרות מה שכתב השבועון טיימס האמריקאי 
המכובד , לא היתה על אופק - 2 מצלמת ריגול כלשהי . עם יד על הלב , אופק 
הוא לא לווין ריגול " . בר - נון אמר את הדברים בכנס השנתי של האגודה הישראלית 
לאסטרונומיה , שנערך אתמול בבית - הראשונים בגבעתיים . לדברי בר נון זהה 
אופק - 2 לאופק - 1 כמעט בכל . ההבדל העיקרי הוא ביכולת של אופק - 2 לקבל 
אותות מתחנת הלוויינים של התעשייה האווירית בארץ , ולהחזיר אליה אותות . 
כרגע , אין בכך תועלת , שכן הלוויין לא יודע מה לעשות עם מסרים אלה מהקרקע . 
בעתיד , יוכל לוויין שיתבסס על אופק - 2 להגיב , ולשנות כיוון ומהירות 
לפי פקודה . לדברי בר - נון , זמן החיים של אופק - 2 נמוך בהרבה משל אופק - 
1 , כי הוא שוגר לגובה של 012 ק"ם בלבד , 04 ק"ם נמוך יותר מאופק - 1 . 
הפרויקט הקרוב של סוכנות החלל הישראלית מיועד לשנת 29 . אז ישוגר לחלל לוויין 
מדעי ענק ועליו שלושה טלסקופים באורכי גל שונים , מהמתוחכמים בעולם . טלסקופים 
אלה יאפשרו תצפיות על מיליוני כוכבים , ומאות אלפי גלקסיות . לדברי בר - 
נון , טלסקופים אלה יתבססו על קרניים אולטרה סגולות וקרני רנטגן . אסטרונומים 
אמריקאים הביעו נכונות לספק לישראל טלסקוף , המתוחכם מסוגו בעולם , המבוסס 
על קרני גאמא . הטלסקוף יוצב על הלוויין , ואת תצפיותיו אפשר יהיה להצליב 
עם מידע שמגיע מטלסקוף אמריקאי ליד מאדים , וטלסקוף נוסף ליד כדור הארץ . 
