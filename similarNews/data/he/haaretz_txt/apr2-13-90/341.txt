" חוק עידוד השקעות הון מזיק למשק . אין מקום לתקנו בכל פעם טלאי על טלאי . 
זה חוק שיש לשנותו מהיסוד . החוק שיעודד השקעות הון בישראל חייב להיות 
בעל קריטריונים ברורים ואחידים " . דברים אלה אמר ל"הארץ " ד"ר אבי בן - 
בסט , מנהל מחלקת המחקר בבנק ישראל וחבר הנהלת הבנק . בנק ישראל מתנגד כיום 
באופן נחרץ להמשך הענקת תמריצים להשקעות במסגרת החוק הקיים . לפני זמן קצר 
הוגשה על ידי הממשלה טיוטת תיקון של החוק אשר באה לתקן את העיוותים הקיימים 
בו . אולם לדברי בן בסט הטיוטה החדשה אף גרועה מהקודמת מאחר שהיא מפלה לטובה 
משקיעים גדולים לעומת משקיעים קטנים ונותנת יתרון ניכר למשקיעים זרים על 
פני משקיעים מקומיים . " בטיוטה החדשה ניתנת עדיפות ברורה למשקיעים מעל 
03 מיליון דולר , וכן היא מעדיפה משקיע זר . כל האפליות הללו גורמות לכך 
שההשקעה בישראל נעשית לעיתים קרובות ללא שיקול כלכלי אמיתי אלא מתוך שיקולים 
של רווח והפסד מיידיים " , אומר בן בסט . למעשה מעודדת הטיוטה המוצעת הברחת 
הון מישראל והחזרתו תחת המטריה של משקיע חוץ גדול לישראל על מנת ליהנות מהפטורים 
וההטבות הנתנות בה . התיקון הקיים מעודד התארגנות של מספר משקיעים קטנים 
בישראל , אשר יוציאו את כספם מכאן יעבירו אותו לידי משקיע בחוץ וזה ישוב 
לכאן עם 03 מיליון דולר על מנת ליהנות מההטבות . לדברי בן - בסט " בחוק 
הקיים אין קריטריונים ברורים והוא מפלה בארבע גזרות : בין אזורים שונים , 
בין יעדי תפוקה שונים , בין גדולים וקטנים , בין אזרחי ישראל לאזרחי חוץ . 
אפליות אלו יוצרות בסיסי השקעה בלתי מאוזנים . יתירה מכך , החוק מעדיף 
השקעות גדולות גם בעקיפין , בהיותו כרוך בביורוקרטיה שלגופים גדולים קל 
יותר להתגבר עליה . . לדעת בן בסט אין לעודד פיזור אוכלוסייה תוך שימוש 
בחוק עידוד השקעות הון כיוון שהמחיר הכלכלי היחסי המשולם כתוצאה מהליכה 
בדרך זו הוא ברוב המקרים שלילי ומזיק . הדרך הנכונה , לדעתו , לעודד 
איכלוס באזורים מרוחקים היא הקמת מערכות כבישים משוכללות המאפשרות גישה נוחה 
למרכז הארץ , פיתוח סביבתי , חינוך טוב יותר , פיתוח מערכות תקשורות חדישות . 
יש להשקיע בהון האנושי ובתשתית הבסיסית ואז ממילא יבואו היזמים לאזורי הפיתוח . 
