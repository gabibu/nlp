ישראל לא גיבשה עמדה רשמית לגבי איחוד גרמניה , ועליה לעשות זאת בהסתמך 
על הגורם הרגשי והענייני כך אמר אתמול רה"ם יצחק שמיר , בפגישה עם יו"ר 
המפלגה הסוציאל - דמוקרטית של גרמניה המערבית , הנס יואכים פוגל . ראש הממשלה 
ציין , כי לעם היהודי זכרונות , ספקות ושאלות , ולכן קשה לומר שאנו מתלהבים 
מרעיון איחוד גרמניה . עם זאת , אמר , אנו מבינים שהגיע הזמן לאיחוד 
גרמניה . שמיר הביע תקווה שאירופה והעולם החופשי יעשו יד אחת עם כל המדינות 
הדמוקרטיות , על מנת שגרמניה המאוחדת תישאר דמוקרטית ושיחסיה עם ישראל יישארו 
טובים כשהיו . 
