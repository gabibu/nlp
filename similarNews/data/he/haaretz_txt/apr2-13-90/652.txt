שופטת בית משפט השלום בתל - אביב , חיה חפץ , גזרה אתמול ששה חודשי מאסר 
בפועל ( עבודות שירות ) , על אמנון בן - יהודה ואמנון ויינברג , מנהלים 
בחברה לעבודות עפר בשם " אמנונים , חברה לעבודות עפר בע"ם " . הנאשמים הורשעו 
בכך שגרמו ביודעין לתיאור שלא בנאמנות ולהבאת פרט מטעה בתשקיף שמסרו לבורסה . 
התיאור המטעה התבטא בכך שהחברה דיווחה כי היא , וחברה נוספת , עומדות 
לקבל עבודות עפר בהיקף רחב , דבר שלא היה נכון . גם החברה הורשעה בעבירה 
זו . נאשמת נוספת , סוניה בן - יהודה , ששימשה מנהלת בחברה , הורשעה 
אף היא , אך לא ניתן נגדה גזר - דין בגלל היעדרה . השופטת חפץ כתבה בנימוקיה , 
כי הנאשמים חטאו ביודעין כנגד חובת הגילוי , ומדובר במקרה בו ניסו הנאשמים 
לגייס הון לא מבוטל מהציבור , בסכומים של מאות אלפי דולר בכל הנפקה , תוך 
כדי כך שלא מסרו בנאמנות מידע שהיה בו כדי לאפשר לציבור המשקיעים לדעת מהו 
הבסיס הכלכלי לציפיות שניטעו בו . השופטת הוסיפה בנימוקיה כי בית המשפט צריך 
להגן על הציבור , במיוחד מפני שרלטנים בצווארון - לבן למיניהם , ולתת הגנה 
ממשית לציבור המשתמשים בבורסה , כדי שיוכלו לסמוך על כך שהמידע הנמסר מהימן . 
השופטת לא קיבלה את טענות הסניגורים , עורכי - הדין גיורא אדרת ואורי סלונים , 
שיש להסתפק בעונש כספי בלבד , ואימצה את עמדתו של התובע , עו"ד יעקב עינב , 
שטען כי רק עונש מאסר בפועל יהווה גורם מרתיע . יצויין , כי זו הפעם הראשונה 
שנאשמים מורשעים בעבירה זו . במסגרת העונש נקנסו כל אחד מהנאשמים ב02 אלף 
שקל ובסכום זה נקנסה גם החברה . 
