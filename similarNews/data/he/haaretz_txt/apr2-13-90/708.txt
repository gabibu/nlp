" דת הביטחון " היא גרסת ינקותו של הישראלי . הוא מוותר על השתתפותו העצמאית 
בהכרעות ביטחוניות ומאפשר לפוליטיקאים להשתמש בביטחון למניפולציה על דעת 
הקהל דברים אלה השמיע ד"ר יורם פרי מהמכון ליחסי ישראל והתפוצות שליד אוניברסיטת 
תל - אביב בכנס בין - לאומי בנושא " ביטחון לאומי ודמוקרטיה " , שהתקיים 
באחרונה מטעם המכון . סקר דעת קהל שנערך ביוזמת ד"ר פרי הוכיח , שגם בשאלות 
הבסיסיות של שלום ושטחים מתאים הישראלי המצוי את עמדתו אם לא את השקפת עולמו 
לעמדות הממשלה . לשאלה " האם היית תומך בהסכם שלום תמורת ויתור על רוב 
השטחים " , השיבו בחיוב % 54 ובשלילה % 55 ; יחס הקולות התהפך בתשובה לשאלה 
" מה היתה עמדתך לו תמכה הממשלה בהסכם שלום הכרוך בוויתור על רוב השטחים 
והאופוזיציה התנגדה להצעה " % 45 הביעו תמיכה בוויתור ו%64 התנגדו . פירוש 
הדבר , שעמדת הממשלה יכולה לשנות במידה מכרעת את היחס בין התומכים למתנגדים 
לוויתור על שטחים תמורת שלום . ההשפעה החזקה של עמדת הממשלה בלטה עוד יותר 
כאשר אותה שאלה הוצגה בנוסח שלילי . לשאלה " האם היית תומך בהחזקת רוב 
השטחים גם אם זה היה מונע הסכם שלום ? " השיבו בחיוב רק % 03 ובשלילה % 07 . 
אך כאשר השאלה נוסחה כך : " אם הצעת שלום היתה קשורה בוויתור על רוב השטחים 
והממשלה התנגדה לכך " , אמרו % 46 שהיו תומכים בממשלה בדחיית הצעת השלום ; 
רק % 43 היו מצדדים בשלום למרות עמדת הממשלה . כלומר , שיעור המחזיקים 
בעמדה או בהיפוכה הוכפל בהתאם לעמדת הממשלה . ביסוד הדמוקרטיה קיימת הנחה 
שדעת הציבור מעצבת את מדיניות הממשלה . אך מחקרים שונים בישראל מראים קשר 
הפוך : מדיניות הממשלה מעצבת את דעת הקהל . פוליטיקאים ישראלים מודעים 
היטב לתופעה ומפעילים את דעת הקהל כך שתתמוך במדיניות שעליה כבר החליטו . 
דעת הקהל משמשת להצדקת הצעדים שכבר ננקטו . חוקרים שונים במדעי החברה הגיעו 
למסקנה , שרוב הישראלים רואים את עצמם בורים בענייני ביטחון , חשים מחוסרי 
השפעה על קבלת החלטות ביטחוניות ומוכנים לקבל את ההחלטות שנקבעו על ידי המנהיגים . 
באחד הסקרים אמרו % 28 מהנשאלים , שהם סומכים על הצהרות המנהיגות בנושאים 
ביטחוניים . בעניינים גורליים אלה יש הסתמכות גבוהה גם על דעת קציני צבא 
בכירים ועל פרשני אמצעי התקשורת . אחת התוצאות של " דת הביטחון " היא , 
שהציבור הישראלי מקבל ברצון הגבלות של חירות הפרט ושל ההליכים הדמוקרטיים . 
במחקרו של פרוף אריאן אמרו % 88 שחיוני לתמוך בממשלה בעתות משבר או מלחמה . 
ד"ר יוחנן פרס מצא , ששליש מהישראלים סבורים כי " האיום הקל ביותר על 
הביטחון הלאומי מצדיק הגבלות חמורות של הדמוקרטיה " . שני שלישים מהישראלים 
משוכנעים שחופש הביטוי באמצעי התקשורת פוגע בביטחון הלאומי ; כמחצית הישראלים 
בדעה כי לאמצעי התקשורת בישראל יש " יותר מדי חופש " , מראה מחקר שפירסם 
ד"ר אפרים יער . ד"ר יורם פרי , בהרצאתו בכנס " מכון יחסי ישראל והתפוצות " , 
מצא ש"המחצב הביטחוני " יצר ומקיים " סוציאליזם של המדינה " . " הדגם 
הישראלי לא היה יכול להישרד אלמלא נכונותם של הישראלים להעניק למדינה שיקול 
דעת כמעט מוחלט בענייני ביטחון לאומי " . השורה התחתונה , מסכם הד"ר פרי , 
שהציבור הישראלי אינו מתנגד למעורבות העמוקה של המדינה בענייניו הפרטיים . 
לכן " מידת הרגישות של הישראלים כלפי זכויות האזרח וזכויות הפרט אינה גבוהה 
ביותר " . גם מרצים אחרים בכנס עמדו על ההשפעה השלילית של המצב הביטחוני על 
זכויות האזרח בישראל . " הערעור המשמעותי ביותר של הסדר החברתי שפעם נחשב 
למשענת הביטחון הלאומי חל בעקרונות השוויון האזרחי שעליהם קמה מדינת ישראל 
ואשר אוסרות הפליה על בסיס גזע או מוצא אתני - לאומי " , ציין פרוף משה ליסקי . 
בעבר היה הטיפול בבעיות ביטחוניות מחוץ לוויכוח הפוליטי . " כיום , הפתרונות 
השונים המוצעים לדיכוי האינתיפאדה לא ניתנים להפרדה משיקולים פוליטיים ורעיוניים . 
אחת מתוצאות תהליך זה היא הסכנה של פוליטיזציה חמורה של המערכת הצבאית . 
. . מכאן שהאינתיפאדה עשויה לגרום לסחף בתמיכה בפיקוד הגבוה של צה"ל " . 
הפרוף פנינה להב , שהרצתה על " הביטחון הלאומי ואמצעי התקשורת " עמדה 
על השפעת הכיבוש על חופש הביטוי בישראל . " המציאות של שתי מערכות ביטוי 
נפרדות , האחת יחסית חופשית והשנייה בשעבוד מוחלט , משפיעה בצורה חמורה 
הן על הדמוקרטיה הישראלית והן על הפלשתינאים בשטחים . הפלשתינאים , ששלטון 
המלך חוסיין שלל מהם , לפני 7691 , את הזכות לטעום טעם חופש עיתונות , 
למדו ליהנות ממנו . הם רואים איך פועלת דמוקרטיה , הם חשו את העונג לחשוב 
ולכתוב ורוצים אותו גם בשביל עצמם . האירוניה היא שהחירויות הדמוקרטיות בישראל 
הן כשלעצמן בין סיבות האינתיפאדה , ואי אפשר להרחיקן אלא אם הדמוקרטיה הישראלית 
מקריבה את עצמה על מזבח החזקת השטחים . . . הסכנה האמיתית והמכרעת שבקיום 
ההפרדה בין מערכת דיכוי ומערכת חופשית היא , שהדיכוי יעלה על גדותיו וישטוף 
את החירות גם בישראל של הקו הירוק " . ומה לכל זה ולמכון ליחסי ישראל והתפוצות ? 
התשובה ניתנה כבר לפני כמה חודשים , כאשר סקר מקיף בין מנהיגי יהדות אמריקה 
הראה הן את הדאגה העמוקה בקרב ראשי רוב הארגונים היהודיים למצב הדמוקרטיה 
בישראל , והן את אמונתם שמצב זה ישפיע במידה רבה על עתיד היחס כלפי מדינת 
ישראל . 
