נילי זיגדון , אפרת כהן - ורשבסקי ואיה ענבר . שלוש בנות מקבוצת הנשים 
של הפועל בת ים , ההולכת וצוברת נסיון ואיכות מעונה לעונה . זיגדון בת 
ה - 62 היא הוותיקה והמנוסה שבחבורה . כהן - ורשבסקי , בת 12 , נציגת 
" דור הביניים " , ואיה ענבר , עוד לא בת 71 , נציגת הדור הצעיר . כולן 
כאחת מביעות אכזבה מהעונה שהסתיימה , מחוסר היכולת לזכות לפחות באחד מהתארים . 
זיגדון : " היה לנו פספוס גדול העונה . ההכנה למשחקי הליגה היתה מעולה , 
רצינית , ממש מושלמת . חשבנו ללכת בגדול על כל התארים , אבל זה לא כל 
כך הצליח . לדעתי , שיתוף הפעולה בין הבנות היה לקוי בעיקר בשלבים המכריעים 
של הליגה , וזה החריף מאוד במשחקי הפלייאוף . בשלב הזה ממש נכנסנו למשבר , 
ולא ברורה לי הסיבה . היכולת נפגמה מאוד ולא היה לנו את הכוח והכושר להיאבק 
על המקום הראשון . גם מההפסד בגמר הגביע אני מאוכזבת מאוד . לא מעניין 
אותי הפסד בכבוד והופעה מכובדת . את זה כולם שוכחים . זה לא מפצה על אובדן 
הגביע בפעם השלישית ברציפות ולאותה קבוצה . זה ממש מתסכל " . גם כהן - ורשבסקי 
מאוכזבת מאוד . היא יודעת את הסיבות לחולשה שפקדה את הקבוצה בשלבים הסופיים 
של העונה , אבל " אני לא מוכנה לפרט " , היא אומרת . " ברור לנו שיכולנו 
להיאבק על מקום טוב יותר והיינו צריכות להיות מדורגות גבוה יותר , אבל אני 
מקווה ומאמינה שנפיק לקחים . לגבי העונה הבאה אני אופטימית מאוד , משוכנעת 
שנציג יכולת טובה יותר וגם נזכה בתארים " . אצל איה ענבר , אחת הנציגות הבת 
ימיות בנבחרת הלאומית , האכזבה מתמקדת בכשלון בגמר הגביע , בעוד שבמסגרת 
הליגה משוכנעת איה ש"המקום הרביעי שבו סיימנו הוא ריאלי ביחס ליכולת שלנו 
ושל שאר הקבוצות בצמרת " . לאיה גם הסבר מקורי יותר לגבי מה שקרה בקבוצה : 
" עזיבתה של ענת הרשקו פגעה בקבוצה מבחינה מקצועית אולם שיפרה את המצב 
החברתי . לא היה נעים לשחק לצדה , למרות שהיא שחקנית מצטיינת . היא היתה 
מכניסה את הבנות ללחץ בגערות שלה . בעצם אולי התכוונה לעודד , אבל זה היה 
פועל בדיוק הפוך " . לגבי העונה הבאה לא מוכנה איה להתפשר על פחות מזכייה 
בגביע או מקום טוב יותר בליגה . " הגיע הזמן שנזכה כבר בגביע . כמה אפשר 
להפסיד בגמר . הבנות תהיינה מנוסות יותר . זה יעזור לנו מאוד גם בליגה " . 
עוד מאוכזבת גדולה מההפסד בגמר הגביע היא ראש הקבוצה , שרונה ינקו : " כבר 
ראיתי את עצמי מניפה את הגביע . זה החלום שלי וחבל שהוא לא התגשם . חבל , 
כל כך רציתי לזכות " . ומה באשר ליכולת האישית שהציגו השחקניות ? ובכן , 
בדומה לקבוצת הגברים של המועדון , רק שש שחקניות נשאו העונה בעול . את 
ההפתעה הגדולה והנעימה סיפקה " הילדה " , קרן הויגמן , שטרם מלאו לה 61 . 
בעונתה הראשונה בקבוצה הבוגרת השתלבה קרן בקבוצה היטב , גילתה התקדמות 
ובטחון והיא זוכה לציון 7 . המצטיינת והיציבה מבין השחקניות היתה שרונה ינקו . 
לאחר עזיבתה של ענת הרשקו הוטלה עליה מעמסה כבדה : מעבר לכושר המשחק נדרשה 
לגלות גם מנהיגות , נסיון ובגרות . ניתן לומר בוודאות כי שרונה הצדיקה 
את הציפיות שתלו בה . לבד מכושר משחק טוב גילתה גם יציבות , וגם לה בחרנו 
להעניק את הציון 7 . נילי זיגדון , ששבה לקבוצה לאחר עונה בחולון , תרמה 
מאוד בדיוק במה שנדרש ממנה נסיונה הרב . למרות זאת , במשחק גמר הגביע 
שגתה לא פעם דווקא בנקודות המכריעות . ציונה 5 . 6 . התקדמות גדולה גילתה 
העונה גם איה ענבר , דור שני למשפחת ענבר בקבוצת הנשים והיורשת המתאימה 
לאמה , ברוריה , ששיחקה בקבוצה במשך 02 שנה . איה הפכה בעונה זו לשחקנית 
השישיה הראשונה בנבחרת ישראל . ציונה 5 . 6 . לאותו ציון , 5 . 6 , 
זוכה גם המוסרת המסורה , אפרת כהן - ורשבסקי , שלה יזכרו לבטח את הופעתה 
המרשימה במשחק הגמר . לכל אורך העונה היטיבה אפרת לנהל ולרכז את משחק חברותיה . 
התואר המפוקפק " מאכזבת העונה " מגיע לרכש ריבי פרכטר , שאמורה היתה לתרום 
הרבה יותר . לזכותה ייאמר כי סבלה מפציעות בברכה , שהגבילו מאוד את תנועתה . 
ציונה של פרכטר 5 . 5 . המזכיר , ויקטור טל , סבור שאת העונה החולפת 
צריך לראות מתוך מבט לעתיד , לשלוש השנים הבאות . " בתחילת העונה הנוכחית 
ביצענו בקבוצה מעין ניתוח , בדיוק כמו שעשינו בקבוצת הגברים בשנה שעברה . 
הצערנו את סגל השחקניות ובנינו שלד שאמור לתפקד יחדיו עוד מספר שנים , 
ולאט לאט להוביל את הקבוצה למקום הראשון בליגה . זה תהליך ארוך ומסובך שלא 
תמיד מסתיים בהצלחה , אבל אנחנו מאמינים שכל ההחלטות שהתקבלו לאחר מחשבה 
מעמיקה ודיונים רציניים , תצדקנה את עצמן בעתיד . באשר להישגי העונה שהסתיימה , 
ברור כי ההפסד בגמר מאכזב מאוד , אבל בוא ונראה את חצי הכוס המלאה : הגענו 
למעמד הגמר , זכינו במקום הרביעי בליגה . עבור קבוצה המצויה בתהליך של 
בנייה , זה אמור להיות מכובד ומספק " . העיניים , איפוא , נשואות לעונה 
הבאה . הרכז המקצועי החדש של הכדורעף בהפועל בת ים , יעקב הרשקו , כבר 
בוחן הצעות לחיזוק הקבוצה . מינוי המאמן החדש , השינויים הצפויים בסגל 
הקבוצה בנוסף לנסיון שהצטבר בתוכה יכולים להעלות את הקבוצה על מסלול ההצלחות 
כבר בעונה הבאה . 
