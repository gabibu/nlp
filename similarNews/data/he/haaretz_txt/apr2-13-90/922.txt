( ע ) . ח"ך אליעזר מזרחי הודיע אתמול , כי הוא פורש מאגודת - ישראל , 
אך אינו פורש מהכנסת . לדבריו , הוא מתנגד לממשלת בראשותו של פרס , ויצביע 
נגדה . מזרחי העביר את דבר החלטתו לח"ך שמעון פרס , לפני שהפיצה בכלי התקשורת . 
במכתב מפורט ומנומק הסביר מזרחי את מניעיו לקבלת ההחלטה : " כאשר אנו נתונים 
בעמדה נחותה מהווים ויתורים על נכסים אסטרטגיים סכנת פיקוח נפש , שדוחה 
את כל התורה כולה . לכן , הנני מתנגד לממשלה , המוצגת כיום בפני הכנסת , 
המתכוונת לתת תאוצה למהלך המדיני , העלול , חלילה , להביא להקמת מדינה 
פלשתינית בשטחי יהודה , שומרון ועזה . " לנוכח ההתפתחויות האחרות האמנתי , 
שדרושה התכנסות מחודשת של מועצת גדולי התורה לדיון במצב שהתהווה . אני 
מאמין בכל לבי , שאילו היה מתאפשר כינוס המועצה , הרי שלא היתה מאפשרת 
את תמיכת אגודת - ישראל בממשלה כזאת . אולם , לצערי , לא התאפשר כינוס 
נוסף של מועצת גדולי התורה . לאור זאת הייתי חייב לקבל החלטה . לאחר שבחנתי 
את הנושא מכל צדדיו , החלטתי שלמען שלומם וטובתם של שלושת מיליוני היהודים , 
החיים בארצנו הקדושה , עלי להתנגד להקמת ממשלה זאת . " הנני מצהיר בזאת , 
כי אין בלבי שום תרעומת כלפי סיעת המערך , שיחסה כלפינו היה הוגן ומכובד . 
עלי לציין את עמידתם בדיבורם ואת ההסכם החתום , שנחתם אתם . אולם לא אוכל 
לתת יד לדרכם המדינית , שלמיטב השקפתי והכרתי מסוכנת לעתיד העם והארץ . 
" עלי להבהיר בצורה ברורה ביותר , שלא קיבלתי שום הוראה ושום הנחייה בנושא 
זה מכבוד קדושת הרבי שליט"א מלובאוויטש . הרבי הודיע , כי אינו מתערב בנושאים 
פוליטיים , והוא לא שינה ממנהגו זה , אולם כמי שיודע את מנהגו של הרבי 
מלובאוויטש בנושא שלמות וביטחון הארץ , לאחר שהוא ביטא את דעתו הברורה , 
השוללת כל ויתור , העלול לגרום לפיקוח נפש , אני משוכנע שנקטתי את הצעד 
הנכון מבחינתי במצב שנוצר . " מעיד אני בפני שמים וארץ , כי פעולתי בנושא 
זה נעשתה על - פי צו מצפוני בלבד , וללא שום מחשבות של טובות הנאה כלשהן . 
דחיתי את כל הפניות , שהופנו אלי מהליכוד ומהמערך לניהול משא - ומתן , 
שהבטיח לי הטבות אישיות כלשהם , משום שרק העניין העקרוני הוא , שעמד לנגד 
עיני . " מאחר שהתחייבתי לפעול על - פי הוראות מועצת גדולי התורה , ולא 
התאפשר לי למלא התחייבות זו עד תומה , הנני מתפטר בזאת מתנועת אגודת - ישראל , 
אך אינני מתפטר מהכנסת , שכן לדעתי , עמדותי הנ"ל הן העמדות , שאותן 
הציגה אגודת - ישראל בפני הבוחרים , ואני הוא זה , שדבק באותם עקרונות . 
" כמו כן , הנני להודיע , שאת הודעתי זו מסרתי לאחר שהודעתי למר שמעון 
פרס את החלטתי " . 
