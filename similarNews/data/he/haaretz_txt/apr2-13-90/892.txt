לשכת רואי החשבון בודקת באחרונה את האפשרות להחיל כללי הצגה חשבונאיים חדשים , 
לגבי חלק מהנושאים המטופלים על - ידי הבנקים המסחריים . שינויים אלה , 
אם ייכנסו לתוקף , ישפיעו על רווחיות הבנקים , ככל הנראה לטובה . השינוי 
הנבדק הראשון , הוא שינוי הצגת ההשקעות של החברות הבנות הבנקאיות בחו"ל , 
והכללת השפעת ההפרשים בין עליית המטבע בחו"ל , לבין עליית המדד בארץ , 
גם בדו"ח הרווח והפסד , ולא רק לגבי חשבון ההון . בדיקת לשכת רואי החשבון 
בארץ , נעשית על סמך שינויים בכללים החשבונאיים שבוצעו במקרים דומים בחו"ל . 
נראה כי הלשכה לא תחיל את הכללים החדשים , כל עוד הפיקוח על הבנקים לא יאפשר 
לבנקים להגדיל את היקף השקעותיהם בחו"ל , מפקדונות פת"ח , ולא רק על מפקדונות 
בשקלים . אי מתן אישור זה , עלול להביא לתנודות חדות ברווחיות הבנקים , 
זאת במקרה של הבדלי התנהגות בין עליית המדד לעליית הדולר . שינוי נוסף שבודקת 
הלשכה הוא הכללת ההפרשה הכללית לחובות מסופקים , במסגרת חשבונות ההון של 
הבנקים . הבנקים המסחריים טוענים כי ההפרשה הכללית אינה משקפת דבר , וגם 
במקרים של קטסטרופות עסקיות ( כמו שהיו בשנת 8891 כתוצאה ממשבר הקיבוצים 
והבנקים ) , לא הותר להפחית באופן משמעותי את ההפרשות הללו על חשבון ההפרשות 
הכלליות . 
