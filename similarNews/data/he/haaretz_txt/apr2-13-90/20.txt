חדשות לבקרים אנחנו שומעים עד כמה לא בריא להיות שמן ועד כמה יש להיזהר מרמת 
כולסטרול גבוהה . מדי בוקר , בעיתון , נמצא בוודאות כמעט מוחלטת מתכון 
המתיימר לפסל את גופנו עד דק . מיהם אותם אויבים בנפש שכל כוונתם להפוך אותנו 
לעבי בשר , לשנות ולנוון את פרקי גפינו התחתונים , להעלות לנו את לחץ הדם , 
לפגוע לנו בלב ובכלי הדם ולהמתיק אותנו עד כדי סוכרת ? הבולט שבהם הוא הכולסטרול , 
שומן המגיע אלינו הן על ידי ייצור עצמי והן על ידי אכילת מזון המכיל שומן 
מן החי . ישנם שני סוגי כולסטרול , הראשון , שניתן להגדירו ככולסטרול 
מזיק , הוא שומן חלבון בצפיפות נמוכה , והוא שוקע בדפנות כלי הדם , פוגע 
בגמישותם וגורם להיצרותם . השני , הכולסטרול המועיל , הוא שומן חלבון 
בצפיפות גבוהה , ותפקידו למנוע את שקיעת הכולסטרול המזיק . אויבים אחרים 
ומסוכנים לא פחות הם הטריגליצרידים . אלה הם שומנים שאנחנו מייצרים מסוכרים 
וקמח , המופיעים בממתקים , דברי מאפה ופירות . גם הטריגליצרידים , כמו 
הכולסטרול המזיק , מזיקים עקב נטייתם לשקוע בדפנות כלי הדם . לעומת אויבים 
אלה יש לנו מספר ידידים שיעילותם הוכחה מעל ומעבר לכל מתכון דיאטטי אפשרי . 
קבוצת ידידים ראשונה וחשובה היא כל אותם סיבים במזון , שיתרונות רבים להם . 
הם אינם נעכלים ומקנים תחושת שובע . שנית , הם מרחיקים את הכולסטרול מן 
הגוף , ושלישית , מווסתים את רמת הסוכר בדם . את הסיבים נוכל למצוא בדגנים 
מלאים ובקליפות של ירקות ופירות . ידידה נוספת , ותיקה מאוד , הינה חומצת 
השומן הנמצאת בשמן דגים ששמה אומגה 3 . יתרונה במניעת שקיעת הטריגליצרידים 
בדופן כלי הדם . באחרונה הופיעו בבתי המרקחת בישראל כמוסות אפגלנדין . 
כמוסות אלה מכילות את את האומגה 3 ואת האומגה 6 . לזו האחרונה , המופקת 
מזרעי פרח נר הלילה , מספר יתרונות , בנוסף להורדת רמת הכולסטרול בדם , 
משמשת חומצת שומן זו ליצירת ההורמון פרוסטגלנדין הורמון שיש לו חלק בשמירה 
על עור חלק ומניעת הזדקנותו . לסיכום שישים השניות האלה על דיאטה , חשוב 
להדגיש : ניתן אומנם לקצר מעיים , להקטין את הקיבה או לסכור את הפה ב"מלתעות " . 
ניתן גם לאכול ולהשמין עד אינסוף . אולם הקיצוניות לא הוכיחה עצמה כשיטה 
היעילה ביותר בשום מישור . הדרך הבדוקה לרזות היא דרך שאין בה תחושה של 
רעב , המרופדת בהרבה מאוד סיבים . 
