חברת התעופה ההונגרית " מאלב " תחדש ממחר את טיסותיה בהיקף מלא לישראל , 
גילה שר התחבורה , משה קצב . בדברים שנשא אתמול , בטקס חנוכת מערכת מיון 
מזוודות אוטומטית חדשה , בנמל התעופה בן גוריון בלוד , שיבח קצב את בריה"ם , 
על שהיא מקדשת , כהגדרתו , את התחייבותה להגירה חופשית של יהודים משטחה . 
" אני שמח לבשר , כי בריה"ם סייעה בכיבוד אותם עקרונות שלקחה על עצמה בנושא 
ההגירה , ואני רוצה לשבח בהזדמנות זו את בריה"ם , על שהיא מקדשת אותו ולא 
נכנעה ללחצים " , אמר קצב . שר התחבורה המשיך והביע תקווה , כי ההסכם שנחתם 
בין חברות התעופה איירופלוט של בריה"ם ואל - על של ישראל , ילבש אופי מעשי 
ושלטונות התעופה של מוסקווה יאשרו אותו . לדברי קצב שיגר אתמול מברק ברכה 
לעמיתו מהונגריה והודה לו על שיתוף הפעולה בפתרון משבר הטסת העולים החדשים 
מבריה"ם , דרך בודפשט . לדברי קצב , עמד בקשר טלפוני הדוק במהלך כל ימי 
המשבר הקשור להפסקת טיסות העולים , באמצעות חברת מאלב , עם שר התחבורה 
של הונגריה . 
