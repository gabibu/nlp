" בנק ישראל יתמיד במדיניות שער החליפין החדשה שהנהיג . תמה עונת הפיחותים 
הרשמיים כפי שהדבר היה נהוג בעבר . בנק ישראל קבע תחום ניוד אשר בתוכו יכול 
השער להשתנות כלפי מעלה ומטה בהתאם לנסיבות . חשוב שהסקטור העסקי יבין כי 
נגמר העידן בו הצטיידות בדולרים מתוך ציפיה לפיחות הניבה רווחים קלים תמיד " . 
דברים אלה אמר מרדכי פרנקל , ממלא מקום נגיד בנק ישראל , בתגובה לתביעות 
שנשמעו השבוע מצד תעשיינים ויצואנים לבצע פיחות מיידי בשער המטבע . פרנקל 
הוסיף ואמר כי " הסקטור העסקי יוצא מתוך הנחה שהממשלה ובנק ישראל צריכים 
לנייד את השער כלפי מעלה בלבד , על מנת לשמור על רווחיותו בכל מקרה ובכל 
זמן . בארצות המערב הדבר לא מקובל ובצדק . שם ניתן משקל גדל והולך לכוחות 
ההיצע והביקוש בשוק , תוך מיתון מסוים של התנודות בשער על ידי התערבות הבנק 
המרכזי . בכיוון זה הלך בנק ישראל " . בהתייחסו לטענות שהשמיע מנכ"ל התאחדות 
התעשיינים יורם בליזובסקי , כי על פי נוסחה המקובלת על בנק ישראל עצמו 
רווחיות היצוא נשחקה מאוד בשנתיים האחרונות , אמר פרנקל " הנוסחה הזאת 
נדחתה על ידי הנגיד ועל ידי כלכלני מחלקת המחקר של הבנק עוד לפני כמה שנים . 
על פי חישובי הבנק רווחיות היצוא השתפרה באופן משמעותי בשנת 98 . השכר 
הריאלי ליחידת תפוקה במונחי יצוא מראה על עלייה ריאלית ברווחיות היצוא " . 
עוד אמר פרנקל כי אין להסתכל על רווחיות היצוא במונחים יומיים וכי שער החליפין 
הוא מרכיב אחד מיני רבים שמשפיע על הרווחיות . " חשוב יותר להתבונן בשכר 
ריאלי ליחידת תפוקה במונחי יצוא מאשר בשינוי היומי בשער החליפין . יציבות 
שער החליפין לאורך זמן משרתת קודם כל את היצואנים עצמם . פיחותים תכופים 
נאכלים במהרה דרך עליות בשכר ותמחיר לא ריאלי של היצוא " . יש לציין כי שער 
החליפין שקל סל עדיין נמוך ב%3 משער האמצע עליו הכריז בנק ישראל ב82 בפברואר . 
מרדכי פרנקל אמר כי לולא התערבותו של הבנק המרכזי היה שער הסל אף נמוך בהרבה 
מרמתו היום . 
