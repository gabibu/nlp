( ע ) . תושב כפר מכר , אסדי מוחמד מחמוד , 72 , הורשע בבית המשפט 
המחוזי בחיפה בהתרת קשר נישואיו בעל כורחה של אשתו , בהתריסו בפניה שלוש 
פעמים " את מגורשת " . הדבר אירע במהלך ישיבת בית הדין השרעי בעכו . הנאשם 
הובא לדין בפני השופט אורי קיטאי בבית המשפט המחוזי בחיפה . התביעה טענה , 
כי הנאשם התיר את קשר הנישואין , בטרם ניתן פסק דין סופי של בית הדין השרעי 
המחייב את אשתו בהתרת הנישואין . השופט קיטאי אימץ את הנחיות בית המשפט העליון 
המחייב החמרה בדין , וגזר על הנאשם חודשיים מאסר בפועל שאותם ירצה בעבודות 
שירות לתועלת הציבור וכן 000 , 4 שקל קנס . לבני הזוג לא היו ילדים . 
