( ע ) . " עתידנו לא ייקבע על - ידי מי ישב עם מי ובאיזו לשכה . עתידנו 
ייקבע בנמל התעופה בן גוריון , לשם מגיעים העולים " . כך אמר אתמול הרב 
ישראל מאיר לאו , נשיא המועצה הציבורית לאחדות ישראל . הוא דיבר במלון 
המלכים בירושלים , בכנס הפתיחה לחגיגות המימונה , שיעמדו השנה בסימן " לחיי 
העם הזה והעולים החדשים " . " המחזה שאנו , הוותיקים , מציגים לפני אחינו 
העולים החדשים בימים אלה , אינו מוסיף לנו כבוד " , הוסיף הרב לאו , בהתייחסו 
לאירועים הפוליטיים האחרונים . בהתייחסו לפועלה של תנועת " ביחד " , העומדת , 
כבכל שנה , מאחרי חגיגות המימונה בארץ ובעולם , אמר הרב לאו : " השנה 
ידעה ישראל את סדר קיבוץ הגלויות הגדול ביותר מאז תש"י , אך זהו רק השלב 
הראשון , ואילו השלב הבא הוא " כל ישראל חברים " , המתבטא בפועלה של התנועה " . 
במהלך הכנס העניקו הרב לאו ויו"ר תנועת " ביחד " , סם בן שטרית , תעודת 
רישום בספר הזהב לאחדות ישראל לחלאד מסראווה ולגמיל אל עמלא , ראש המועצה 
המקומית בית עולא . לאחר מכן בירך הרב לאו , יוצא פולין , את פרוף ירמיהו 
ברנובר , מראשי עליית בריה"ם , בברכה המרוקאית המסורתית " תרבחו ותסעדו " . 
