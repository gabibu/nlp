ביירות ( ע"ץ ) . ארגון הגיהאד האיסלאמי הודיע , כי אנשיו הם שירו קטיושות 
על ישראל משטח ירדן בשבוע שעבר , במחאה על עליית יהודים מבריה"ם לישראל . 
הודעתו של " ארגון הגיהאד האיסלאמי - ירושלים " פורסמה אתמול בעיתוני לבנון . 
" לוחמינו רצו להוכיח שוב את נחישותם להילחם ביהודים " , נאמר בהודעה . 
ביום חמישי נורו , כזכור , שני טילי קטיושה על ישראל מכיוון ירדן . טיל 
אחד נפל ליד ים המלח , והשני התפוצץ בשטח ישראל מבלי לגרום נזק . 
