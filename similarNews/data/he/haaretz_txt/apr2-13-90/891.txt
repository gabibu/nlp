היעדים המרכזיים של ממשלת ישראל הם ביטחון , שלום , מניעת מלחמה , קליטת 
עלייה , צדק חברתי וקירוב לבבות בין חלקי העם במדינה יהודית דמוקרטית , 
המקיימת שוויון מלא לכל אזרחיה . קפידבינמדיניות הממשלה לקידום תהליך השלום 
באזור תושתת על תוכנית השלום של הממשלה הקודמת ומתן מענה חיובי לשאלות מזכיר 
המדינה האמריקאי . מדיניות החוץ והביטחון של ישראל תהיה מכוונת להבטיח את 
עצמאותה של המדינה , חיזוק ביטחונה וכינון שלום עם כל שכנותיה . הממשלה 
תעשה לפיתוח יחסי ידידות וקשרי גומלין בין ישראל לבין כל מדינה שוחרת שלום . 
הממשלה תשקוד על העמקת יחסי הידידות המיוחדים , השוררים בין ארצות - הברית 
לישראל . הממשלה תפעל לחידוש היחסים הדיפלומטיים עם בריה"ם ולכינון יחסים 
דיפלומטיים עם סין ועם מדינות אחרות , שטרם כוננו יחסים דיפלומטיים עם ישראל . 
הממשלה תפעל לשיפור יחסיה וקשריה של ישראל עם הפרלמנט האירופאי , עם מועצת 
אירופה ועם מדינות העולם השלישי . הממשלה תוסיף לראות במצרים שותף חשוב 
במאמץ לכינון השלום באזורנו , ותעשה לקידום ההבנה והידידות בין העם הישראלי 
לעם המצרי . הממשלה תשקוד על שמירת עוצמתו של צה"ל , כושר הרתעתו ויכולת 
עמידתו מול כל איום צבאי . הממשלה תפעל בתקיפות נגד כל טרור . צה"ל וכוחות 
הביטחון ימשיכו לפעול באופן נמרץ למניעת אלימות , לבלימת מהומות ומרי ולהשבת 
הסדר על כנו , תוך הקפדה על קיום החוק ושמירת זכויות הפרט . הממשלה תקיים 
את כל ההתחייבויות הבין - לאומיות של מדינת ישראל . קפידבינירושלים השלמה , 
בירת ישראל הנצחית , היא עיר אחת בריבונות ישראל , שאינה ניתנת לחלוקה , 
וכל תוכנית אוטונומיה לא תחול עליה . לבני כל הדתות יובטחו תמיד גישה חופשית 
אל המקומות , המקודשים להם , וחופש הפולחן . קפידבינהממשלה תפעל לקליטת 
העלייה , המגיעה לישראל , על - ידי יצירת התנאים החברתיים , הכלכליים 
והרוחניים להגשמת ייעודה המרכזי של מדינת ישראל קיבוץ גלויות העם היהודי 
במולדתו . הממשלה תפעל להחשת העלייה מכל הארצות ומכל שכבות העם , לעידוד 
העלייה מארצות הרווחה ולהמשך המאמצים להצלתם של יהודים נרדפים , הבאתם לחוף 
מבטחים ומימוש זכותם לעלות ארצה . הממשלה רואה בתופעת הירידה מן הארץ , 
ובמיוחד בקרב הדור הצעיר , תופעה שלילית מזיקה , ותפעל למניעתה . קפידבינהממשלה 
תפעל לפיתוח המשק לפי תכנון מקיף לחיזוקו ולקידומו לקראת עצמאות כלכלית 
ולצמיחה משקית להיות משק הנושא את עצמו . גיוס השקעות , בארץ ובחו"ל , 
יצירת מקורות תעסוקה וקידום החברה בישראל . הממשלה תפעל לשיקום השכונות 
ולקידום תושביהן , תוך שינוי סדרי העדיפויות החברתיים לטובת נושא זה . 
הממשלה רואה בערי הפיתוח יצירה חלוצית וציונית ומציבה לה כיעד לאומי מרכזי 
את חיזוקן והתפתחותן המתמדת , תשמור על מעמדן המועדף ותפעל להפיכתן למוקדי 
קליטה לעולים . הנהגת מדיניות של תעסוקה מלאה ויצרנית : שקידה על רמת חיים 
הוגנת , בהתאם ליכולתה המשקית של המדינה , וקידום השכבות מיעוטות - האמצעים 
והקטנת הפערים החברתיים , הגברת פריון העבודה ותפוקת הייצור , פיתוח הכרת 
האחריות של העובדים ונותני העבודה למשק . הממשלה רואה בקידום מעמד האישה 
יעד חברתי וכלכלי , ובשוויון בין המינים ערך דמוקרטי בסיסי . יושווה מעמד 
האישה בעיקר בתחומי השכר , המיסוי והתעסוקה , וכן לשילובן ברמות בכירות 
של השלטון והמינהל . קפידבינהממשלה רואה בהתיישבות , על כל צורותיה , מפעל 
בעל ערך חיוני , שיש לחזקו ולבססו . הממשלה תנקוט במדיניות חקלאית וכלכלית , 
שתחזיר להתיישבות את יכולתה להתמודד עם הבעיות המיוחדות , שבפניהן היא 
ניצבת . הממשלה תראה אחריות מיוחדת להביא לביסוס מחדש ולחיזוקם של יישובים 
לאורך קווי העימות בהסדרים מתאימים . הממשלה תדאג לשמירת ביטחונם של היישובים 
ביהודה , שומרון ובחבל עזה . קפידבינהממשלה תפעל למתן עדיפות לבניית דירות . 
הממשלה תדאג להבטחת הדיור לעולים חדשים , ולמתן פתרונות דיור לזוגות צעירים , 
תוך מתן קדימה לסיוע לחיילים משוחררים והתחשבות במצבם הכלכלי , ויינתנו 
פתרונות דיור למשפחות , המתגוררות בצפיפות . ייבדקו הדרכים לשחרור קרקעות 
מינהל מקרקעי ישראל לבנייה , במגמה להוזיל את מחירי הקרקע לבנייה . הממשלה 
תעודד את התיעוש בבנייה , ותסייע לחברות אשר תתחייבנה לבנייה מתועשת זולה 
ולבנייה להשכרה , ותפעל לקיצור ההליכים הביורוקרטיים במתן רשיונות בנייה . 
קפידבינהממשלה רואה בחינוך את הגורם המרכזי לעיצוב דמותו של דור העתיד של 
ישראל . הקניית ידע , נורמות מוסריות ואידיאות אנושיות ולאומיות יסייעו 
לבנייתה של חברה יוצרת וצודקת . הממשלה רואה בהשקעה בחינוך השקעה בהון האנושי 
של המדינה , והיא תפעל להקצאת משאבים נאותים להבטחת חינוך בכל הרמות , 
מהגיל הרך ועד לחינוך היסודי והגבוה . הממשלה תנהיג יום חינוך ארוך במערכת 
החינוך כולה . הממשלה תעשה לשיפור תנאי הלימוד ורמת ההוראה ביישובים הערביים 
והדרוזים , במאמץ להשוות את התנאים לאלה של בתי - הספר במגזר היהודי . 
הממשלה תבטיח שיוויון של כל הזרמים בחינוך בכל הרמות . הממשלה תדאג להשוואת 
תנאי החינוך החרדי , על כל צורותיו . הממשלה תפעל לקידומו ולשיפורו של מעמד 
המורה בישראל . הממשלה תפעל להגדיל את יכולת הקליטה של המוסדות להשכלה גבוהה , 
ולהבטיח שכל סטודנט יוכל ללמוד בהם , ללא קשר למצבו הכלכלי . יוגדל התקציב 
למחקר במוסדות להשכלה גבוהה . החינוך יושתת על ערכי הנצח של עם ישראל . קפידבינאחדות 
העם וחיי חברה מתוקנים מחייבים טיפוח סובלנות הדדית , קירוב לבבות בין כל 
חלקי העם וחופש מצפון ודת . הממשלה תמנע כל כפייה דתית ואנטי - דתית מכל 
צד שהוא , תבטיח את צרכי הדת הציבוריים , תקיים חופש דת ומצפון לכל העדות 
הלא - יהודיות ותאפשר חינוך דתי לילדים , שהוריהם רוצים בכך . הממשלה תשמור 
על הסטטוס - קוו במדינה בענייני דת . קפידבינמדיניותה של ממשלת ישראל תהיה 
מכוונת לשילובם המלא של הערבים והדרוזים בישראל בכל תחומי חייה של המדינה , 
תוך כיבוד ייחודם הדתי והתרבותי והבטחת השוויון בין כל אזרחי המדינה . ייעשו 
מאמצים מיוחדים לקליטת ערבים ודרוזים , ובמיוחד האקדמאים , בשירות המדינה 
ובמוסדות ציבור שונים , על - מנת לשתפם באחריות ממלכתית וציבורית . הממשלה 
תבצע מיידית את הסדר פריסת החובות של כל הרשויות המקומיות הערביות והדרוזיות . 
תוקם לאלתר ועדה מיוחדת , בראשות ראש הממשלה , להשוואת מעמדן ותקציבן 
של הרשויות המקומיות ולפתרון בעיית ריכוזי המבנים הלא - מוכרים . תוקם ועדה 
מיוחדת לענייני ההקדש המוסלמי . העדה הדרוזית , שקשרה את גורלה עם העם היהודי 
ומדינת ישראל , חיזקה קשר זה תודות לשירות החברה של הדרוזים והצרקסים בצהל . 
הממשלה תפעל להבטחת תוכניות מיוחדות לחיילים משוחררים בתחום השיכון והתעסוקה . 
יימשך אכלוס הבדואים ביישובים הקיימים , ויתווספו ליישובים אלה אזורים ליצוא 
חקלאי , תעשייתי ותיירותי . יימשך הסדר הקרקעות לבדואים בנגב , תוך התאמת 
הפיצוי לרמה הריאלית . קפידבינהממשלה תפעל להבטחת ערכי צדק חברתי , שוויון , 
חירויות האדם , אחריות לכלל טוהר מידות , פיתוח כבוד הדדי בין אדם לחברו 
ובייצוב אושיות הדמוקרטיה , ושוויון זכויות מלא לכל התושבים , ללא הבדל 
דת , גזע , לאום או מין . הממשלה תפעל לעקירת הפשע והאלימות , ולהחדרת 
ההכרה בשלטון החוק . הממשלה תפעל עם כל הגורמים הציבוריים , לרבות המועצה 
למניעת תאונות , למאבק בתאונות הדרכים . הממשלה תשקוד על הרחבת עצמאות השלטון 
המקומי וצמצום תלותו בשלטון המרכזי . הממשלה תיישם המלצות דו"ח קוברסקי . 
לנוכח תופעות מדאיגות וליקויים חמורים , שהתגלו בתפקוד המשטר בישראל , 
תעשה הממשלה לביצור המשטר הדמוקרטי , לבחינת שיטת הממשל בישראל , לחיזוק 
יכולת התפקוד של הממשלה ולחיזוק הקשר שבין הבוחר לנבחר . 
