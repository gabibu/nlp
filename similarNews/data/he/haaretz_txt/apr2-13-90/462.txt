בעת שבארץ סטודנטים מתחרים על מקומות באוניברסיטאות , באמריקה האוניברסיטאות 
מתחרות על הסטודנטים . השבועון האמריקאי מוסר שאוניברסיטאות אמריקאיות משקיעות 
השנה משאבים כדי לגייס את מיטב הסטודנטים להירשם ללימודים אצלן . אוניברסיטת 
ונדרבילט , למשל , שלחה 04 סרטי וידאו אישיים לסטודנטים שהתקבלו למוסד , 
אך טרם החליטו היכן ללמוד . כל סרט מברך את התלמיד בשמו , מציין את הנושאים 
המעניינים אותו , ומעודד אותו לבחור בוונדרבילט . " הקולג של האטלנטיק " 
הזמין קבוצת תלמידי י"ב להפלגה ביכטה בצהרי יום א ; הטכניון של קליפורניה 
( ) הזמין 08 תלמידים מתלבטים ללונה - פארק מקומי . התחרות הזאת אינה 
חדשה בארה"ב . תלמידים בעלי ציונים טובים ניגשים בדרך - כלל למוסדות אחדים 
להשכלה גבוהה ומחכים לראות היכן יתקבלו . מכתבי הקבלה והסירוב מגיעים בתקופה 
זו של השנה , ואז יש לצעירים שהות עד תחילת מאי לבחור בין המוסדות שהסכימו 
לקבלם . בתקופה זו מתאמצת כל אוניברסיטה להבטיח לעצמה סטודנטים בעלי רמה 
לשנה הקרובה . בשנים האחרונות היתה ירידה מתמשכת במספר בוגרי התיכון בארה"ב , 
בשל שנתונים קטנים יותר , ומכאן התחרות על סטודנטים . מאחר שהאוניברסיטאות 
האמריקאיות בוחנות את הסטודנטים - בכוח לא באמצעות ציונים בלבד , אלא גם 
על - פי תרומתם האפשרית לחיים בקמפוס , מנסים המוסדות לפתות לא רק מצטיינים 
אלא גם בעלי תכונות מיוחדות , בני - מיעוטים , וכדומה . העובדים הבכירים 
באוניברסיטאות חלוקים בדעותיהם על התמריצים המתרבים ועל ההוצאות הכרוכות 
בהם . יש האומרים שמסיבות - יאכטה וביקורים בלונה - פארק מעבירים מסר לא 
נכון לסטודנטים , שהבילוי הוא עיקר החוויה האקדמית . אחרים מותחים ביקורת 
על הווידאו האישי שמטרתו להחניף לסטודנט , ובסופו של דבר הוא מעביר את הדגש 
אל מה שהמוסד מעניק לסטודנט במקום מה שהסטודנט עשוי להעניק למוסד . " אוניברסיטה 
היא לא אוטו שיש למכור אותו בשוק " , אמר הדיקן הממונה על קבלת סטודנטים 
באוניברסיטת פרינסטון , פרד הרגדון . למוסדות אחרים כדאי , כנראה , להוציא 
סכומים לא קטנים כדי לעודד מאגר גדול ומשובח יותר לבוא דווקא אליהם . בתקופה 
הזאת בשנה שעברה אירחה אוניברסיטת סטנפורד , השוכנת בקרבת סאן פרנסיסקו , 
057 תלמידי י"ב . הצעירים לנו במעונות , ביקרו בהרצאות , והלכו למופע . 
מאה מתוכם נסעו לאוניברסיטה על חשבונה , מבצע שעלה למוסד כ000 , 02 דולר . 
אך הממונה על קבלת סטודנטים שם , גין ה פטר , אמרה שכך יכולים תלמידים 
מהחוף המזרחי לראות את המקום במו עיניהם , ולא היו עושים זאת על חשבונם . 
יש להניח שלא נראה את האוניברסיטאות בארץ מתחרות על סטודנטים בלהיטות כה 
רבה . המבחר הרב של מוסדות להשכלה גבוהה העומד בפני הסטודנט האמריקאי גורם 
לכל מוסד להתאמץ כדי להתבלט , ומזה נהנים בסופו של דבר הסטודנטים . 
