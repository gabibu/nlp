בון ( מיוחד ל"הארץ " ) . כוחות ארה"ב במערב - אירופה החלו אתמול בפינוי 
טילי השיוט המוצבים ביבשת . מטען ראשון של טילים הוטס אתמול לארה"ב , ומטענים 
נוספים יוטסו בשבועות הקרובים . פינוי הטילים נעשה במסגרת הסכם אמריקאי - 
סובייטי לחיסול כל הטילים לטווחים בינוניים המוצבים בשני צידי החזית הבין - 
גושית באירופה . טילי השיוט לא יוצבו במקומות אחרים , אלא יושמדו . הצבת 
הטילים במערב - אירופה החלה בעקבות החלטת נאט"ו מדצמבר 9791 להגיב על האיום 
הסובייטי בטילים לטווחים בינוניים מסוג אס - אס - 02 . נאט"ו הציבה את הטילים 
למרות התנגדות ציבורית נרחבת של תנועות שלום למיניהן . בסופו של דבר הסכימו 
הסובייטים לדרישת נאט"ו לסלק את טילי האס - אס - 02 , ובכך איפשרו את ההסכם 
על פינוי טילי השיוט והטילים מסוג פרשינג מן החלק המערבי של היבשת . קפידביננציגים 
של 53 המדינות החברות בוועידה לשלום וביטחון באירופה סיימו אתמול בבון סיבוב 
דיונים של ימים אחדים בהכרזה התומכת בכלכלת שוק , במשטר רב - מפלגתי ובהגנה 
על רכוש פרטי . ההכרזה הוגדרה על ידי נשיא ארה"ב , גורג בוש , כ"מסמך 
הסטורי " , וזכתה לשבחים חמים גם ממדינאים אחרים במזרח ובמערב . שר החוץ 
המערב - גרמני , הנס - דיטריך גנשר , שנשא את נאום הסיום במפגש , אמר 
שהמסמך הוא ציון דרך המסמן מעבר מעימות בין שני גושים מתחרים באירופה לעידן 
של הקמת " בית משותף " ביבשת . בסתיו תתכנס הוועידה לשלום וביטחון באירופה 
למפגש נוסף , שבו תעמוד כנראה במרכז הדיונים שאלת איחוד גרמניה . עד אז 
יכינו נציגי ארבע המעצמות הגדולות ונציגי שתי הגרמניות ( הפורום המכונה 
" ארבע פלוס שתיים " ) הצעות כיצד לשלב את האיחוד הצפוי במסגרת כלל - אירופית . 
בוועידה לשלום וביטחון באירופה משתתפות רוב מדינות היבשת ממזרח ומערב , 
ובנוסף להן גם ארה"ב וקנדה . הוועידה נחשבת לפורום מרכזי לקידום שיתוף הפעולה 
בין מזרח ומערב . 
