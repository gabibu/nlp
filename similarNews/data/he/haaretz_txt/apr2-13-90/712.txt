תוך דברים שאמר גרשם שלום , זמן לא רב לפני מותו , בכנס של רבנים אמריקאיים , 
דברים הרואים עתה אור בתרגום עברי תחת השם " גישות חדשות למשמעותו של עולם 
היהדות " בכרך " עוד דבר " ( עם 521821 ) , מסופר כבדרך אגב על תשובה 
שהשיב החכם לשואל שאלה לאחר אחת מהרצאותיו באמריקה : " אתם יודעים שאחרי 
הרצאה בא באמריקה תור של שאלות ותשובות , והשאלה הראשונה ששומעים תכופות 
( ואני בוודאי שמעתי אותה ) היא זו : מה השייכות של דבריך ? מה משמעותם 
עבורנו ? נשאלתי שאלה זו לפני שנים אחדות ועניתי לפני אולם מלא : אני בז 
לשאלתך . עסקתי בקבלה משום שהייתי מעוניין בה " . בחריפות המעוררת פליאה 
עם שמץ חרדה מי היה רוצה להיות במקומו של שואל השאלה האמריקאי האומלל ההוא ? 
השיב שלום את התשובה הקבועה שלו , שלבשה גרסות רבות , על התהייה המתמדת 
שתהו אנשים שונים ומשונים , מהם חכמים גדולים ומהם סתם אנשים סקרנים וחשדנים , 
לנוכח מפעלו המחקרי בתולדות המיסטיקה היהודית . התשובה היתה תשובתו של 
איש המדע לשמו , המבקש להכיר את התחום שבחר לו , לחרוש עד עומק וביושר 
גמור בלי פניות אינטרסנטיות את הבקעה שהתגדר בה . יושר של חוקר ושל מלומד 
היה הבסיס שעליו בנה שלום את כל מפעלו . הרצון להכיר דבר לשמו , בלי אינטרסים 
נלווים המקלקלים את השורה , " בלי זעם וקנאות " ( כפי שציווה להיסטוריונים 
אחד ממייסדי המדע , טקיטס הרומי ) על כל מה שישתמע מן החומר הנחקר , בין 
יהיה לרוחו של החוקר ובין אם לאו , הוא בלי ספק מן הרצונות הטהורים והיפים 
ביותר של האדם . השתעבדותו של המלומד לאינטרס כלשהו ראויה לבוז , ועל כן 
בז שלום למי שהעלה בכלל בדעתו לשאול אותו את השאלה בדבר הרלוונטיות של מחקרו , 
ובעקיפין עלב בו בגרשם שלום את העלבון הקשה ביותר שאפשר להטיח , ול בלי 
משים , בחוקר - היסטוריון כמוהו . כאמור , שלום ענה כך על העלבון הזה , 
בין שהיה מכוון ובין שהיה מובלע ובין שעדיין - לא - הועלה כלל אך היה קיים 
בכוח , מאז ומתמיד . המשפט המפורסם החותם את ספרו המוקדם , המסכם את העשורים 
הראשונים במחקרו , " זרמים ראשיים במיסטיקה היהודית " ( 1491 ) , הוא 
בבחינת תשובה כזאת לשאלה העלולה להישאל . במשפט הזה הודיע שלום שאין הוא 
מוכן להתנבא ביחס לכיוון המיסטי שבו עשוי הגורל להנחות מעתה את העם היהודי , 
שהרי התנבאות כזאת היא " משימה של נביאים , לא של פרופסורים " . גרשם 
שלום היה פרופסור . האומנם ? פרופסור ותו לא , " פרופסור גמור " , לפי 
הביטוי של עגנון שחצו השנון כון לפרופסור אחר לגמרי ? איכשהו איש לא היה 
מוכן מעולם להשלים עם הכרזותיו החוזרות ונשנות של שלום שהוא פרופסור , היסטוריון , 
חוקר המבקש להאיר תחום שלא הואר עד כה , אך הקיים קיום היסטורי ממשי . 
מלכתחילה היה שלום חשוד , ואם בחייו באו החשדות הללו ברמזים מובלעים או 
ישירים בדברי - הביקורת עליו ( תשובה מוחצת , חריפה אף יותר מן התשובה 
שזכה לה האמריקאי השואל הנ"ל , לאחת הביקורות הללו מצויה בספר החדש שלפנינו , 
תחת הכותרת " שלומי אמוני ישראל בפי דורם " , בעם 89 ) , הרי שאחרי מותו 
לבשה ההחשדה הזאת לבוש של ספרות קטנה העומדת כבר לעצמה : ספרות הביקורת 
וההשמצה והשמועה והרימוז על מניעיו של גרשם שלום , פניותיו , המשמעות הלא - 
מדעית של מפעלו באשר הוא . כאמור , זאת כבר ספרות עשירה , אף שהיא רק 
בת שמונה שנים , ופחות ( שלום מת ב2891 . 2 . 12 ) , ופרקיה מגוונים 
ושונים בערכם . דומני שכדאי להדגיש כאן בתחילה את ההבחנה הנדרשת בין שני 
האספקטים של " הקרב על גרשם שלום " : האספקט הנוגע למחקר ההיסטורי - פילולוגי 
שלו והאספקט הנוגע לכל מה שמעבר לעבודה הפילולוגית ( ראה להלן הציטוט ממכתבו 
של שלום לאהוד בן עזר ) . מובן שיש קשרים אמיצים בין שני האספקטים הללו , 
אך הביקורת על ממצאי המחקר השלמי שונה באופיה לחלוטין מן הביקורת על שלום 
כאידיאולוג ציוני , כפולמוסן , כאיש אוניברסיטה או בעל הכתבים על ולטר 
בנימין . הביקורת המדעית על ממצאי מחקרו של שלום , החובק מאות רבות של 
התפתחות תורות הח"ן ועשרות אסכולות שלהן עד שכיום ספק אם יעז עוד מישהו 
להקיף את התחום הקפה כוללת כל כך התחילה במידת - מה עוד בחייו , אך מסיבות 
אחדות גברה אחרי מותו ועסקו בה מלומדים כפטר שפר , משה אידל , יהודה ליבס 
ואחרים , כולם תלמידיו של שלום המכירים בגדולתו החד - פעמית , ועם זאת 
קוראים פה ושם תיגר על ממצאיו . כל זה טבעי לגמרי ואין ספק ששלום עצמו חייב 
תלמידים ביקורתיים מן הסוג הזה . אולי מוטב להביא כאן את דבריו של יהודה 
ליבס בפתח מאמרו " ספר יצירה אצל ר שלמה אבן גבירול ופירוש השיר אהבתיך " 
שבקובץ מחקרי ירושלים ( כרך ו ג - ד ) : " . . . מבקש אני . . . 
לספק נדבך נוסף להרס תורת שלום , והמשכילים היודעים טיבה של חקירה מדעית 
יבינו שאין כאן אלא המשכה הדיאלקטי של הבנייה , ואילולי קביעותיו של שלום 
לא היה על מה לבסס את המחשבה החורגת מהן והסותרת אותן " . אשר לביקורת של 
מה ש"מעבר לפילולוגיה " אצל שלום אין להכחיש שהיא כוללת בצד שטויות נקלות 
למיניהן דברים בעלי ערך , השעונים על ידע רב , שראוי להוקירם אפילו על 
עצם המחלוקת שעוררו : כוונתי למשל לחיבורו של אליעזר שבייד " מיסטיקה ויהדות 
לפי גרשם שלום " ( תשמ"ג ) , אחת היריות הראשונות והכבדות באותו " קרב 
על שלום " המתנהל מאז ( ובעצם במובלע עוד זמן רב מאוד קודם לכן ) בעולמם 
של מדעי היהדות , ופה ושם גם מחוץ לעולם זה . והנה אפילו התקפתו המלומדת 
של אליעזר שבייד היא אחת הגרסות על שאלת - התם של האמריקאי : מה הרלוונטיות 
( אני יכול לתאר לעצמי כמה תיעב שלום את המלה הזאת שהיא ודאי זו המצויה 
במקור שהמתרגם מסר כ"שייכות " ) של מחקר הקבלה שלך ? שלום לא יכול היה כבר 
להשיב לשבייד , אך השיבו לו אז כמה מתלמידיו ועמיתיו , מהם מתפלמסים חריפים , 
כגון יוסף דן , שמתוך תשובתו לשבייד ( נדפסה ב"מחקרי ירושלים במחשבת ישראל " , 
כרך ג חוב ג ) אביא כאן משפטים אחדים : " מפליא הדבר עד כמה נוטים קוראים 
לראות במכלול מחקריו ופרסומיו של שלום את האיש עצמו , ולהתעלם מן העובדה 
שהוא חוקר המתמודד עם קורפוס טקסטואלי ומצע היסטורי עצום , עשיר ומגוון . 
לעתים ניתן לקרוא דברים הנכתבים בימינו על שלום ויצירתו כאילו הקבלה , 
הזוהר , האר"י וכיוצא בהם לא היו ולא נבראו עד שבא שלום ובדאם מלבו על מנת 
ליצור היסטוריוסופיה יהודית מודרנית " ( עם 274 ) . אכן , ספק אם יש 
עוד חוקר שכתביו המחקריים נראים בעיני המתעניינים , גם המשכילים שבהם , 
כאילו הם מקורות ראשונים . החוקרת האנגלייה פראנסז ייטס , ששלום מזכיר 
בהערכה אם גם תוך הסתייגות קלה את ספרה " חוכמת הנסתר בתקופת אליזבת " 
( עם 623 ב"עוד דבר " ) , חוקרת מיומנת ומלומדת להפליא , מתייחסת לספרי 
שלום כאל מקורות ראשונים , בספר זה ובכמה מספריה האחרים , בדיוק לפי טיעונו 
של יוסף דן , בלי לבדוק כלל את הספרים שהוא כותב עליהם . ואם היא נהגה 
כך , ודאי שנהגו ונוהגים כך מי שאינם חוקרים ומי שעשרות מחסומים חוסמים 
בעדם את הטקסטים של חוכמת הנסתר היהודית ! אך נחזור לעניין , לפולמוס המתנהל 
זה כבר , ולאחרונה ביתר שאת , על דמותו של שלום : היסטוריון גמור או בעל - 
פנייה , אולי אפילו בדאי וממציא ? טיבן של הבריות שאין הן נוטות להאמין 
בחוסר - פניות גמור , והאמריקאי הפתגמי - כבר הנ"ל ודאי לא היה היחיד , 
גם לא בין אנשי החוגים הקרובים יותר לשלום , שתהה על מידת השייכות , או 
" המשמעות בעבורנו " אם גם חנק פה ושם את הקושיה בלבו ( או לא חנק , 
כמו בעקיצה המפורסמת של שאול ליברמן כלפי שלום שעליה מרמז אברהם שפירא במבואו 
לכרך " עוד דבר " ) , וקודם כל : שלום עצמו היה בין התוהים הנוקבים ביותר , 
והתהייה הזאת על המשמעות של מחקרו מלווה את המחקר הזה מתחילתו , אם גם 
באה על ביטויה הגלוי יותר רק באחרית ימיו . וכאן צריך לשוב את דברי התשובה 
של שלום לאותו אמריקאי שואל ותוהה שנאמר לו " אני בז לשאלתך . עסקתי בקבלה 
משום שהייתי מעוניין בה " . לאמריקאים שהוא מרצה בפניהם מגלה שלום מיד לאחר 
הדברים הנ"ל , את הגילוי הבא : " וזו היתה , כמובן , תרמית קטנה , 
שכן אני מצאתי בקבלה שייכות מסוימת , אלא שחשבתי שהשאלה לא - הוגנת " . 
דברים כדורבנות ! חשיפה עצמית של היסטוריון " חסר פניות ! מי מבין מבקריו , 
ההולכים ורבים , מי מבין החשדנים הנבערים מדעת , לא ישיש על הגילוי הזה ? 
גרשם שלום נביא שהתחפש לפרופסור ? הרי לכם כותרת ראשית , ושמא בכלל משהו 
כמו " גילויו של נוכל " ? במה שכיניתי " הקרב על שלום " הכל ייתכן , 
ולא אתפלא אם תופענה גם כותרות כמעט - כאלה . נדמה שבעשור האחרון לחייו , 
אולי קצת לפני כן , התעצמו תהיותיו של גרשם שלום באשר ל"שייכות " ולמשמעות 
של דרכו במחקר עד כדי כך שהאיש הזה , הספינקס הנישא הזה , פנה לתחום ספרותי 
שלכאורה לא היה קוראו משער שהוא יפנה אליו : הווידוי האוטוביוגרפי , כמעט 
צקון לחש מכמיר - לב , כמעט דברים המזכירים את דברי הפרופסור גיבור סיפורו 
של צכוב " סיפור משעמם " . צריך יהיה להקדיש מחקר ביו - ביבליוגרפי לדרכו 
של גרשם שלום באוטוביוגפיה . תחילה האוטוביוגרפיה ה"רשמית " כמעט , משהו 
שדווקא אתה מצפה מן הפרופסור המסכם את דרכו בחיים ובמחקר : " מברלין לירושלים " , 
אוטוביוגפיה קשוחה משהו , עובדתית , ואם להביא שוב מדברי יוסף דן במאמר 
הנ"ל : " למרות הפירוט הרב בתיאורו של שלום את מאורעותיו באותה תקופה , 
הוא נמנע מלהסביר מדוע בחר דווקא בקבלה ומה משך את לבו אל פנימיותה וסתריה . 
כך נהג גם בשיחות ובראיונות שנתפרסמו בשנותיו האחרונות " ( עם 334 , 
הערה 5 ) . כלומר , הנדבך הראשון של האוטוביוגרפיה , החלק " הרשמי " 
שלה , עודנו המשך לדרכו המכופתרת , הספינקסית , ה"פילולוגית - היסטורית " , 
שכל מי שניסה לגלות מה מצוי מאחוריה קיבל סנוקרת קלה ( ולפעמים פחות קלה : 
שלום היה פולמוסן חריף וקטלני ) . שוב , יהיה זה פרק מעניין בביוגרפיה 
העתידית המעמיקה של גרשם שלום אם וכאשר תיכתב ביוגרפיה כזאת שיעמוד על 
תהליכי הגיבוש של הגישה המרוסנת עד קיצוניות הזאת שאיפיינה את שלום המוקדם . 
בחוברת " תרביץ " האחרונה ( תמוז - אלול , תשמ"ח ) פירסם הפרוף שלמה 
פינס ז"ל מאמר שמסתבר כי הוא מאמרו האחרון של המלומד הגדול שהלך לעולמו לפני 
שבועות אחדים : " על המונח רוחניות ומקורותיו ועל משנתו של יהודה הלוי " . 
בנספח שלו מצויה הערה קטנה , אולי רמז , לאפיק אחד של תהליך הגיבוש הזה 
של גישת שלום למדע . פרוף פינס דן בנספח המאלף הזה במשנתו של אוסקר גולדברג , 
דמות שנויה במחלוקת של חכם - תיאולוג שהיה בו מן השרלטניות , שמשנתו " קנתה 
לה מהלכים בקרב האינטלקטואלים היהודים הצעירים " בגרמניה של שעות העשרים . 
כותב שלמה פינס : " בשני ספריו האוטוביוגראפיים מברלין לירושלים וולטר 
בנימין , מספר גרשם שלום על הניסיונות לקרב אותו לקבוצה הזאת . ניסיונות 
אלה לא הצליחו שכן הוא , כמו ולטר בנימין , סלד הן מאישיותו של גולדברג 
והן ממשנתו " וכאן מעיר פינס , בהערת שוליים את ההערה הבאה : " ניתן 
לשאול , באיזו מידה השפיעה רתיעתו זו של שלום , בראשית דרכו כחוקר , על 
גיבוש שיטתו המחקרית " . דומני שברמז קל זה מסתתר לא - מעט , ובכל מקרה 
שיטתו המחקרית של שלום גובשה בקונטסראט גמור ל"שיטות " דוגמת זו של גולדברג , 
מלומד אנטיתטי לשלום מכל הבחינות . אבל שוב חזרה לנושא : " התרמית הקטנה " 
של שלום , ה"שייכות " של מפעלו המדעי , יסודותיו האוטוביוגרפיים . אחרי 
האוטוביוגרפיה המכסה טפח , המזמינה אולי עוד ביתר שאת את החטטנים המנסים 
להציץ אל המוסתר מהם ( את עוונותי אני מזכיר כאן , אך לא רק את עוונותי ) 
, בא הווידוי הכמעט - מלא , המפליא בישרותו : זהו הספר " ולטר בנימין 
סיפורה של ידידות " , המספר על הקשר הרגשי שאולי לא היה חזק ממנו , מבחינות 
מסוימות , בחייו של גרשם שלום . איך אומרים בלשוננו העיתונאית הכעורה : 
" שלום נפתח " . מכאן הלכו הווידויים ותכפו , וכיום אפשר לגלותם גם בכתבים 
הקודמים , המכופתרים למראה , כמעט בכולם . גרשם שלום החליט לחשוף את עצמו 
( כמו שאומרים בלשוננו הנ"ל ) בקנה מידה רחב יותר לציבור הקוראים העברי . 
לשם כך שימש אותו כרך הכתבים הקצרים , " דברים בגו פרקי מורשה ותחייה " 
( תשל"ו ) , שכמבוא אליו שימשו פרקי - שיח ארוכים עם העורכים , אברהם 
שפירא ומוקי צור , שיחות שהן כעין אוטוביוגרפיה בראשי תיבות , שכדאי להשוות 
את נימתה הישירה והחמה עם הנימה המרוסנת של " מברלין לירושלים " . מתוך ההתכתבות 
הענפה שניהל שלום בעקבות הופעת " דברים בגו " מובא בכרך " עוד דבר " 
מכתבו לסופר אהוד בן עזר ( עם 421 ) שבו מצביע החכם על כוונתו בפרסום הכרך 
האוטוביוגרפי הזה : " לתת בידי הקוראים ( שמרביתם אינם יודעים כלום עלי ) 
ליצור לעצמם איזו דמות כוללת : במה עסקתי מעבר לעבודה הפילולוגית ומה היו 
שורשי יניקתי " . את הכוונה הזאת ממשיך , בדרך אנאלוגית לזו של " דברים 
בגו " , הכרך " עוד דבר " שהותקן כבר כולו לאחר מות שלום , נערך וכונס 
בידי העורך האחראי של כתבי גרשם שלום המופיעים בסדרת אופקים של עם עובד , 
ד"ר אברהם שפירא , שהקדים לכרך הנוכחי הקדמה מסאית נאה . הכרך הנוכחי , 
כמו קודמו , מביא מגוון רחב מאוד של דברי גרשם שלום בתחומים רבים של עיסוקיו 
המדעיים והחברתיים - ציבוריים . הוא מתחיל בשני חיבורים המבקשים להסביר את 
" השייכות המסוימת " שראה שלום בעיסוקו בתורת הסוד היהודית . החיבור הראשון 
הוא איגרת לש"ז שוקן המובאת תחת הכותרת " מלה גלוית - לב על הכוונות האמיתיות 
שלי בלימוד הקבלה " , ואחר - כך החיבור המוכר יפה לקורא קבצי ה"יודאיקה " 
הגרמניים של שלום : " עשרה מאמרים בלתי היסטוריים על הקבלה " וידוי מפעים , 
מצועף אך בקושי , של מלומד מופנם מאוד , המגלה את סתרי לבו , הפותר בעצמו 
את סודותיו . אמנם גם פתרונות אלה מצועפים סוד , והקורא מופנה לניסיון 
של פרוף יוסף דן לתת פתרון לפתרון , במאמרו " מן הסמל אל המסומל : להבנת 
עשרה מאמרים בלתי היסטוריים על הקבלה " ( " מחקרי ירושלים במחשבת ישראל " , 
כרך ה , תשמ"ו ) . ועוד דבר , ועוד דברים רבים : שירים , תגובות , 
מאמרים , מסות , מכתבים למערכת עוד ראשי פרקים לאוטוביוגפיה סוערת מזו 
של רוב המלומדים : תנועת נוער ציונית בגרמניה , ירושלים של שנות העשרים , 
" ברית שלום " , ידידים שיש וידידים שאין , תלמידים שיש ו"תלמידי , שאין 
לי " , כדבר ההקדשה האופיינית כל כך שכתב שלום שפתחה של רשימה אחת מרשימות 
הגניזה הפרטית שלו , תיבה שבה הניח את הכתבים הגנוזים , האישיים ביותר 
שלו , שכמה מהם מובאים כאן , תיבת " האזוטריקה הציונית " , כפי שכינה 
החכם את גניזתו . ושוב , הכתבים האישיים הללו מגלים טפחיים ויותר מטפחיים . 
אבל טפח נשאר חתום , ויותר מטפח . נמצא כאן מאמרים והערות שמתוכן מגיח 
בלי משים הרגש המעוכב או המרוסן ( בגלותו את אהבתו לפרסט הוא מספר על שותפו 
לאהבת - פרוסט , " ידידי הקרוב , יהודי גא ודגול . כמה לילות התפלספנו 
בפאריס . . . " קורא " ולטר בנימין " יודע כבר במי המדובר ! ) . 
עוד עוללות לפרשת הנפתולים הגלויה עם בובר ויצירתו , ושוב : טפח סמוי מן 
המאבק רב - השנים הזה . ופה ושם מגיחה הדמות הפרטית - הקלה , כגון ברשימה 
החותמת את הספר " בזכות ספרי בלשים " , פולמוס מקוטע וגנוז עם חיבור נגד 
ספרות בלשים מאת דליה רביקוביץ ואולי שוב , גם הד רחוק למסה של בנימין 
על אהבתו שלו לספרות הבלשית ( " ספרי - בלשים " , בנסיעות " ) . סודות 
מתגלים , והסוד הגדול לעולם עומד . 
