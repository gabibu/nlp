( ע ) . האישור לשווק חרציות ישראליות לשוודיה , הגיע בימים אלה ומגדלי 
הפרחים עשויים להרחיב בעונה הקרובה את היצוא לארצות הצפון . זה כמה שנים 
נעשים מאמצים להרחיב את שיווק הפרחים לסקנדינוויה , שוק איכותי שמתרחב , 
ובו ישראל משווקת את המעולים שבפרחיה . בשל שיקולים של הגנת הצומח ושמירה 
על חקלאיהן , מנעו שוודיה ושכנותיה את יבוא החרציות מישראל . לאחר מאמץ 
משולב של נציגי אגרקסקו , הנספח החקלאי בלונדון ובסקנדינוויה , צבי אלון 
ומנהל האגף להגנת הצומח , שמואל אלחנן , השתכנעו המומחים השוודיים , שתוצרת 
ישראל נקייה ואינה מסכנת את היצרן השוודי . לאחר ביקור בארץ ודיונים מקצועיים , 
החליטו השוודים לאפשר יבוא חרציות מישראל , נוסף לפרחים רבים מיוצאים כבר 
עתה . עתה מקווים שמדינות סקנדינויה האחרות יילכו בעקבות השוודים . 
