טוקיו ( אי - פי ) . פרשנים יפאניים נוזפים בממשלה על שהיא מסתמכת על 
הלחצים של ממשלת ארהב שיסייעו לה להעביר בכוח רפורמות כלכליות שאיננה מסוגלת 
להפעיל בכוחות עצמה . הם גם מזהירים את ארה"ב שרפורמות כאלה יחזקו את כלכלתה 
של יפאן , והדבר לא יסייע לצמצם את הפער הגדול בסחר בין שתי המדינות . במאמר 
מערכת בעיתון " אשאי איבנינג ניוז " , נאמר כי " מטרת התרגיל , שהשתמשו 
בו שוב ושוב בעבר על מנת ליצור מעין קונסנזוס , היא להדגיש כי יחסי ארה"ב - 
יפאן במשבר , ועל מנת לפתור את המשבר חייבת יפאן להיענות לבקשותיה של ארה"ב " . 
המאמר קורא לראש הממשלה , טושיקי קאיפו , לנסות ולהשליט מנהיגות בעצמו . 
טאקשי סאסאקי , פרופסור למדעי המדינה באוניברסיטה של טוקיו , כתב בגיליון 
האחרון של כתב העת " אקונומיק איי " : " למרות שבעבר התרגיל הזה פעל היטב , 
השלטונות התחילו לסמוך עליו יותר מדי . . . עמדה כזו של העברת האחריות 
לזרים מחלישה את יכולתה של הממשלה לעמוד בתלונות מקומיות " . השותפים למו"ם 
נפגשו השבוע בוואשינגטון בניסיון נוסף לשנות את הנהלים של שני הצדדים , 
התורמים לדעתם לחוסר האיזון בסחר בין שתי המדינות , בסך 94 מיליארד דולר . 
האמריקאים , הלוחצים לשינויים בשיטות הפצת המוצרים ביפאן ובדרכים לשימוש 
בקרקע , מביעים למעשה דרישות של אנשי עסקים יפאניים רבים המעוניינים גם 
הם בהגברת היעילות . בארה"ב מאמינים כי השינויים המוצעים עשויים להקל על 
אנשי עסקים אמריקאיים לפעול ביפאן ולהחדיר את מוצריהם אליה . 
