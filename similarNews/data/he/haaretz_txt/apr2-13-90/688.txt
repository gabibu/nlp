" בשנים האחרונות נהגה הוצאת טורנובסקי להוציא לאור לקראת הפסח מהדורה פקסימילית 
של ההגדה . כשמו"לים אחרים החלו קופצים על עגלת הפקסימיליה ה"עממית " , 
פנו אצל טורנובסקי אל החידוש , ובשנה שעברה הוציאו קופסה מהודרת של ארבע 
הגדות קטנות . השנה מצאו תחליף יפה לא פחות . " פרק שירה " הוא כתב יד 
זעיר מימדים ( 8 . 118 . 6 ס"ם ) הנמצא בבית הספרים הלאומי . בכתב יד זה 
כמאה מיניאטורות , המתארות בצבעים את צבא השמים , איתני הטבע ועולם הצומח 
והחי . ליד המיניאטורות פסוקי הלל והודיה לבורא , רובם מתהילים . החמור 
והתרנגול , אגב , מאריכים במיוחד בדברי השבח . המסכת כולה נוצרה כנראה 
במאה ה01 וזמנו של כתב היד הוא כנראה המאה ה81 . אין לו קולופון או תאריך , 
אך נראה שהסופר הוא אורי פייביש בן יצחק אייזק סג"ל , שנודע גם בשם פיליף 
לוי . אחר מבעלי כתב היד במשך הדורות , הירש בן מרדכי האמיל , הוסיף את 
שמו שלו במקום שבו כרגיל חותם הסופר . המוטו של המדרשים סביב המסכת הזאת 
אומר : " כל העוסק בפרק שירה בעולם הזה זוכה לאמרו לעולם הבא " . " פרק 
שירה " נדון בין שאר נושאי עבודת הדוקטור של פרוף מלאכי בית אריה , מנהל 
בית הספרים הלאומי והאוניברסיטאי , אשר יש האומרים כי היה הדגם החי לדמות 
הנזיר מלאכי ב"שם הוורד " של אומברטו אקו . פרוף בית אריה הוסיף מבוא מקיף 
על כתב היד ותולדותיו . כתב היד והמבוא לו מתורגמים גם לאנגלית , צרפתית , 
ספרדית וגרמנית . הפקסימיליה עצמה , המבוא בחמש שפות והטקסט בארבע שפות 
כרוכים בקופסה המהודרת . 
