חברי ועד העובדים של העיתונאים ברשות השידור בודקים עם עורך דינם את האפשרות 
להוציא צו עיכוב יציאה מן הארץ נגד המנכ"ל , אריה מקל . לוועד נודע אתמול 
כי מקל מתעתד לצאת מחר לסיור של שבועיים בפולין ויגוסלביה יחד עם יו"ר הוועד 
המנהל , אהרון הראל והיועץ המשפטי , עו"ד נתן כהן . ביום ראשון קבע בית 
הדין לעבודה כי הדיון בסכסוך בין העובדים וההנהלה יידחה ליום ראשון הבא , 
ועד לאותו מועד יקיימו הצדדים ביניהם משא ומתן ענייני . לדעת העובדים 
אי נוכחותו של המנכ"ל ביום ראשון הבא בבית המשפט , בשל נסיעתו לחו"ל , 
היא בזיון בית הדין . דוברת רשות השידור מסרה כי אתמול , בניסיון להגיע 
להסדר , התקיימו פגישות בין העובדים לבין סמנכ"ל כוח האדם ובין המנכ"ל , 
לראש אגודת העיתונאים בירושלים , אלישע שפיגלמן . 
