הנה הולכים שוב לד"שדש לנו את המדינה . וראה - זה - פלא אותם אנשים עצמם 
אשר הביאו עלינו את הגאולה עם ד"ש , הם - הם האנשים אשר שוב נושאים את דגל 
הישועה החדשה : שינוי שיטת הממשל . חבר - הכנסת רובינשטיין משום מה לא מצליח 
ללמוד אפילו מניסיון עצמו . ההרפתקה המשיחית הקודמת שלו העלתה לשלטון את 
מנחם בגין , ועם הנוכחית הוא בהחלט בדרך הנכונה להמליך את מלך ישראל הבא . 
למען האמת , ההתפלמסות עם רעיון שינוי שיטת הממשל היא אקדמית בלבד . התיק"ו 
המקולל , המונע הרכבת קואליציה הגונה , הוא גם התיק"ו המבורך המונע את 
שינוי שיטת הממשל . ובכל זאת ראוי לעסוק בכך , גם אם אין זה אלא ויכוח 
לשם ויכוח . הלהוטים לשינוי השיטה מתחלקים באופן גס ( אם יסולח לי הביטוי 
המשופשף הזה ) , לשלושה חלקים ; מיעוטם ראשי - ביצה אקדמיים , הבטוחים 
שחוקים מנוסחים היטב יפתרו כל בעיה . אלה משוכנעים , כי לאחר השינוי יצמח 
כאן לפתע איזה ווצלאב האבל ליברלי ונאור , אשר ינהיג אותנו אל מי - מנוחות , 
נשען בנוחיות על פרלמנט מופלא של נציגים אזוריים , החשים חובה ייצוגית 
רק לתושבי השכונה ששלחה אותם . החלק השני מורכב מאלה שקצה נפשם בכל המשחק 
הדמוקרטי המטופש והמכוער הזה . הם רוצים איש חזק , שיהיה משוחרר מכל המגבלות 
המטופשות של פרלמנט וקואליציה . ( ראה מאמרו של מוהר"ר ביבי נתניהו ב"הארץ " , 
09 . 4 . 6 ) . החלק השלישי הוא אותו חלק שבעצם רוצה , מעל לכל , דבר 
אחד ; לדפוק את הסיעות הדתיות . ( מי יכחיש כי הקבס הגיע לגרונו של העם 
רק לאחר שראה את הופעתו של השך הבני - ברקי ואת נהרות - הכסף הייחודיים ) 
. קיימת , כמובן , חפיפה מסוימת בין החלקים השני והשלישי . רבים שם 
רוצים את שני העונשים כאחד : גם איש חזק וגם לדפוק את הדתיים . קשה מאוד 
להתווכח עם תאבי האיש החזק ורמיסת הסיעות הדתיות . וכי איזה נימוק ניתן 
להשמיע באוזניהם ? " מות הדמוקרטיה " ? " אי - שוויון ייצוגי " ? " עלייתו 
לשלטון של פופוליסט מסוכן ? " הלא כל אלה הם בדיוק משאת נפשם . לכן , 
ה"אלי לנדאוים " למיניהם הם בלקסיקון שלי הבעיה , ולא הפרטנר לוויכוח . 
אפשר רק לנסות ולהעיר הערות באוזניהם של כל אותם אנשים רבים וטובים , המאמינים 
בכנות כי " שינוי הממשל " הוא הגון ואו יעיל ואו יפתור בעיות . נדמה שנקודה 
אחת נעלמה משום מה מעיניהם ; התיק"ו בישראל הוא תיק"ו אותנטי . הוא איננו 
תוצאה של שיטה פגומה . העם באמת ובתמים מחולק , פחות או יותר באמצעו , 
לשני חלקים . הוא גם נחלק , וחלוק , בשאלה אחת בלבד שאלת השטחים . 
כן להחזיר , או לא להחזיר . כל השאר אינו אלא מסכות , תירוצים , הסוואות 
ופירושים . לא השיטה עשתה זאת , אלא המציאות . ולכן , שוחרי שינוי השיטה 
בעצם מבקשים שיטה אשר תזייף את המציאות הזאת , ותציג תחתיה תמונה מעוותת . 
אפילו יבוטלו כל הסיעות הקטנות מהיום למחר ( בעזרת אחוז חסימה , או יצירת 
אזורי - בחירה ערמומיים , או כל להטוט ליגליסטי אחר ) , התיק"ו הזה לא 
ישתנה כהוא זה . האם תאב - שטחים יעלה בדעתו להצביע בעבור נציג , שידוע 
שהוא תומך בהחזרת שטחים ? ולחילופין האם תאב - נסיגה יהרהר אפילו בהצבעה 
בעבור נציג הידוע בנציותו ? כל עוד סוגיית השטחים פתוחה , היא ורק היא 
תמשיך להיות אמת המידה לתמיכה או אי - תמיכה בכל מועמד . שיטה שתנסה לשבור 
באופן מלאכותי את התיק"ו האמיתי הזה , בהכרח תיאלץ לעוות ערכי יסוד דמוקרטיים . 
הדבר דומה לאדם הסובל מחום גבוה , ושובר את המדחום כדי להחלים . הברירה 
היא אפוא חדה ביותר : או דמוקרטיה , או שבירת התיק"ו . אין שום שיטה אשר 
תצליח להשיג את שתי המטרות גם יחד . ואם כבר עסקינן בערכים דמוקרטיים , 
ראוי לומר גם משהו בזכות הייצוג הדתי . איש לא יחשוד בי באהבה יתרה לסיעות 
הדתיות . ובכל זאת , 81 מנדטים הם % 51 מקהל הבוחרים , ועל אפי ועל חמתי 
מגיע להם ייצוג מלא והולם . יתרה מזאת ; האשמה על מה שהם מעוללים עם הייצוג 
המלא וההולם שלהם מוטלת רק בחציה עליהם . בחצי השני נושאים אלה המתמסרים 
בשקיקה שכזאת לסחטנות הדתית . יועילו נא לבוא בטענות אל עצמם , ולא לשלול 
זכויות - יסוד דמוקרטיות מן הסחטנים , רק כדי שהם עצמם לא יבואו לידי פיתוי 
חס וחלילה . . . " שינוי השיטה " הוא בינתיים רק משיח אופנתי , אשר 
מן הסתם יגווע כאשר סטוץ חדש יכבוש את הכותרות . אך מן הניסיון עם משיחים 
אופנתיים קודמים ( ד"ש , ממשלת - אחדות , שרון לביטחון ועוד אי - אלו 
משיחונים קטנים ) , ראוי שנלמד לפחות דבר אחד : משיחים אופנתיים צריך 
להרוג כשהם קטנים . לפני שהם גדלים והורגים אותנו . 
