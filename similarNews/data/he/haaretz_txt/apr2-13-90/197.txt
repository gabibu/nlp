הפקה מיוחדת של " החמצות זה אנחנו " , מבוצעת בדייקנות מופתית בידי מקהלת 
לאזארק ( מבצעים גם את " לשער לא נגיע " ) התקבלה בשביעות רצון ע"י הרכב 
טלאים של הפועל תל אביב 00 בכפר סבא וההכרעה תעבור לבלומפילד בעוד שבועיים . 
" מישחק זה היו צריכים לראות כמה שיותר צופים כדי שהסבל יתחלק על יותר 
אנשים " אימרה משתלחת זו של אחד הצופים , תישאר בזכרוננו יותר מביצועי 
המישחק החיוור הזה . כך יכלו התל אביבים , הצמודים לשולי הצמרת הארצית לתת 
אתמול מנוחה לכוכביהם יעקב אקהויז , מוריס זאנו , אלי כהן ורפי שמואל שכן 
גם בלעדיהם יש לכפר סבא בעייה רצינית בהתקפתה . כפר סבא שלטה ב - 07 ם - 
09 דקות המישחק והחמיצה כמה מצבים טובים . היא לא הבקיעה והבליטה את סירבול 
וחוסר תושייתה מול קבוצה נחותה ממנה . להגנת כפר סבא ניתן לומר , כי הפליימקר 
שלה , מייקל יפה , פרש במחצית ( שיחק חולה ) . אבל מה עם כל היתר ? 
רק פעולות מעטות צלחו ברגלי כפר סבא הבלתי מאורגנת ששחקניה נשמרו היטב בידי 
התל אביבים . בין האורחים בלט אליאור ברנס שחילץ את קבוצתו מכמה מצבים קשים . 
לכפר סבא ניתנו , במיוחד לנתי בן דיין , שלוש הזדמנויות מצויינות לכבוש 
את שער תל אביב , אך בכולן נכשל . בדקה ה - 23 נותר בן דיין לבדו ובעט 
את הכדור לריצפה ולמשקוף . 8 דקות לאחר ההפסקה הגיע טיומקין מול אריה אלטר 
שוער תל אביב שזינק ואיגרף את הכדור , וכעבור שלוש דקות החמיץ בן דיין כאשר 
בעט את הכדור גבוה מעל השער . שמיר , אהרוני , ויאס , רבינוביץ , קפיאס , 
יפה ( טיומקין ) , סיימון , בן חיים , בן דיין , נזהר ( סמבל ) , 
יאני . המאמן : וייטק לאזארק . אלטר , מוסטרל , ד . הרשליקוביץ , 
ג . הרשליקוביץ , א . מוסה , ארמה , שוקרון , ברנס , אבוקסיס ( 
ביסון ) , ל . מזרחי , מאיה . המאמן : אליהו עופר . שפט עמית קליין , 
005 , 1 צופים , בכפר סבא . 
