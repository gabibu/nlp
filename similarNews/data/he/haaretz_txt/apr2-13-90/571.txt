פאריס ( ע"ץ , ע"ר ) . מנהיג אש"ף , יאסר ערפאת , אמר אתמול כי הוא 
מעוניין להיפגש עם יו"ר מפלגת העבודה , שמעון פרס , אולי אף בארמון נשיא 
צרפת , אם יתאפשר הדבר . בראיון ברדיו " אירופה 1 " אמר ערפאת , שעזב 
אתמול בבוקר את פאריס בתום ביקור פרטי של שעות ספורות , כי לדעתו תהליך 
השלום תלוי בהתפתחות המצב הפוליטי בישראל . אם מפלגת העבודה תזכה ברוב פרלמנטרי 
איתן , עשוי הדבר להפשיר את תהליך השלום המוקפא במזרח התיכון . ערפאת , 
שנועד אתמול בפאריס עם נשיא צרפת פראנסואה מיטראן והנשיא לשעבר גימי קארטר , 
אמר כי הוא מעוניין לנהל שיחות ישירות עם פרס . עם זאת ציין , כי אם פרס 
יזכה רק ברוב קלוש , תהיה ישראל כנראה צפויה לבחירות ודבר כזה תמיד גרם 
בעבר להקפאת יוזמות השלום . נשיא ארה"ב לשעבר , גימי קארטר , אמר בעקבות 
פגישתו הראשונה פנים אל פנים עם ערפאת , כי הוא משבח אותו על שעשה כל דבר 
אפשרי כדי לקדם את השלום במזרח התיכון . כאשר נשאל קארטר , אם הנשיא בוש 
תומך ביוזמה הנוכחית שלו , השיב : " לא , אני נמצא כאן בתור אזרח פרטי , 
אני בסך הכל פרופסור בקולג " . מיטראן לא מסר הצהרה פומבית אחרי פגישתו השנייה 
עם ערפאת . הראשונה , במאי אשתקד , עוררה תגובות זועמות מצד מנהיגי הקהילה 
היהודית הצרפתית , המונה 000 , 007 נפש , והיא הגדולה ביותר במערב אירופה . 
ערפאת הגיע אתמול לרומא וזכה לקבלת פנים של שטיח אדום ממנהיגי איטליה . 
הוא יצא הישר מנמל התעופה הצבאי צאמפינו אל ארמון הנשיא , שם נתקבל בחמימות 
ע"י הנשיא פראנצסקו קוסיגה . בשיחות שנמשכו 04 דקות אמר קוסיגה כי הוא שותף 
לדאגתו של ערפאת מהאפשרות שמאות אלפי יהודים סובייטיים ייושבו בשטחים . 
הם גם שוחחו על המאמצים של פרס להקים ממשלה שתתמוך בשיחות ישראליות - פלשתיניות . 
בראשית השבוע מחה שגריר ישראל , מרדכי דרורי , בפני משרד החוץ האיטלקי 
על קבלת הפנים רמת הדרג לערפאת . דובר של שגרירות ישראל האשים את איטליה , 
כי היא מספקת לערפאת בימת תעמולה . 
