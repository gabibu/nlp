ברשימת פושטי הרגל בעקבות המשבר בשוק ההון הפוקד באחרונה את אוסטרליה , 
נמצאים במקום נכבד שני אנשי - עסקים יהודים גדולים גורג הרשקו ומשפחת גולדברג . 
אך מתוך העשירון העליון של יהדות מלבורן , נראה שהם הנפגעים היחידים . 
שערי המניות באוסטרליה ירדו לאחרונה , אך שערי הריבית הם גבוהים ביותר : 
02 אחוזים לשנה , לעומת אינפלציה של % 7 בלבד . מדיניות זו בשערי הריבית 
ננקטה , במטרה למנוע ירידה בשער הדולר האוסטרלי . התוצאה של נפילת הבורסה 
האוסטרלית , היתה ירידה תלולה במחירי הנדל"ן ובעסקי הנדל"ן . ירידה זו 
פגעה בעיקר בחברי הקהיליה היהודית השייכים למעמד הבינוני - הגבוה , שהשקיעו 
הרבה בנדל"ן להשכרה . ערב המשבר משכו עשירי אוסטרליה את כספיהם משוק המניות 
ומשוק הנדל"ן . הם השקיעו את הכספים באגרות חוב , וזוהי אחת הסיבות לכך 
שהתשואות על אגרות החוב לטווח שבין 02 ל03 שנה הידרדרו באופן תלול . המשפחות 
היהודיות שנמצאות בעמדת זינוק טובה לאחר המשבר , הן : משפחת ליברמן ( 
שרכשה את פז בישראל ) , סמורגון , בלום , בסן וקרונגולד ; ואיתם מיליונרים 
כמו סלומן לו , ריצרד פרת , מאוריס אלטר , דייוויד ברדה , טד לוסטיג 
ומנס מואר . בכל זאת , אחדים מהם חשופים עדיין לסיכון של ירידה במחירי 
הנדל"ן . אותם מיליונרים עלולים לסבול מרעידת האדמה בשוק הנדל"ן , אך לא 
באופן דרסטי . הסיבה היא שהם מוגנים היטב בחוזי שכירות ובאופציות , שנרכשו 
במיוחד על מנת להקטין את הסיכון שבחשיפה לעיסקות כגון אלה . באוסטרליה , 
שלא כבמדינות מערב אירופה וארצות - הברית , לא עוסקים בדרך כלל בעלי ההון 
היהודיים בעסקי מימון . עיקר פעילותם מתמקד בתעשייה , בבניין , במסחר 
ובאספקת שירותים כלליים . רק מעטים מהם עוסקים במתן שירותים פיננסיים . 
השינוי במגמות עשוי לדחוף אילי הון כמו ליברמן , קרונגולד , לייבלר , 
קרונהאוזר , קליין ואפילו הרשקו , להיכנס באופן אגרסיווי לפלחי שוק שיתפנו 
בקרוב , ולהטביע בהם את חותמם . עד כה ניתנו באוסטרליה הלוואות על בסיס 
ערבויות , שהיו 07 אחוז מערך המניות המצויות ברשות הלווה , אך הבנקים גילו 
שרכוש זה מושכן גם לטובת מלווים אחרים . כמו - כן נוכחו לדעת , ששווי המניות 
נמוך בהרבה מערך ההלוואה , עקב התמוטטות שוק המניות . כאמור , אחד הנפגעים 
מהתמוטטות הבורסה האוסטרלית היה בעל ההון היהודי , גורג הרשקו . כיום 
הוא מנסה להתאושש מהנפילה . לאחר שהצליח לשרוד ממחנות ההשמדה הנאציים הגיע 
הרשקו , ב0591 , לאוסטרליה . הוא התחיל כזבן , ועד מהרה הוכיח את עצמו 
כאיש עסקים מוכשר בתחומי המסעדות , הנדל"ן ומרכזי הקניות . בראשית שנות 
ה08 הפך לאחד מארבעת קבלני הבניין הגדולים באוסטרליה , ושלט על נתחים עצומים 
של שוק הבנייה למשרדים בערים הגדולות . קפמאבינבשנת 38 הודה בבית המשפט במתן 
שוחד לבכירים בפדרציית איגוד הבנאים . אבל זה לא הפריע לו להמשיך ולהגדיל 
את עסקיו , ולחיות חיי פאר פרועים ומושחתים , שכללו הלוואות לבכירי הממשל 
המקומי . חברת " הויקר , החולשת על עסקים נרחבים בשוק הקמעונאי , גם באוסטרליה 
וגם בארה"ב , שהרשקו השתלט עליה חלקית , ספגה הפסדים ניכרים . הרשקו 
נחל כישלון חרוץ , במיוחד לאחר התמוטטות שוק המניות . הוא ניסה אמנם למנוע 
את נפילת החברה על - ידי ניצול המחירים הנמוכים שהיו בשוק לאחר ההתמוטטות , 
אך הניסיון נכשל . הרשקו הימר על הצלחת הקניונים , שצצו כפטריות אחר הגשם 
לרוחבה ולאורכה של אוסטרליה כולה . השקעות אלה נתגלו כיקרות ביותר . הוא 
ציפה לתשואה גבוהה בטווח הארוך , אבל עצבנותם של הבנקים המממנים הלכה וגברה 
עקב העלייה החדה בשערי הריבית , עד שלבסוף החליטו לנקוט בעמדה נחרצת . 
יותר מאי - פעם נאבק עכשיו הרשקו על חייו ורכושו . 
