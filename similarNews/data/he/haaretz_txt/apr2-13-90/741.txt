חבר מועצת העיר חיפה מטעם רץ , פאהד עבוד , יתפטר הבוקר מתפקידו כיו"ר 
ועדת מרכזים של חברת שקמונה וכחבר הדירקטוריון בה . עבוד החליט להתפטר , 
לאחר שעזב בכעס את מסיבת הרמת הכוסית לכבוד חג הפסח , שנערכה במשרדי שקמונה 
ביום ששי האחרון . לטענתו , השמיע יו"ר הנהלת הדירקטוריון של החברה , 
שלמה יונגמן ( ליכוד ) , דברים המביעים יחס עוין כלפי הסקטור הערבי . 
" הוא דיבר על הערבים בנימה כזו , כאילו עשה טובה לאנשים פרימיטיבים " , 
אמר . גם חבר אחר בשקמונה , נציג הליכוד במועצת העיר , עמרם אדרי , 
העיר ליו"ר : " עוד מעט תגיד שהערבים לא יודעים לחתום על צקים " . לדברי 
עבוד , דיבר יונגמן על נושא שיקום ואדי ניסנאס לערבים בצורה משפילה , תוך 
ציון עובדות לא נכונות . " הוא דיבר עלינו כעל אנשים חסרי כל שייכות לחברה 
הישראלית . יצאתי בלי להרים כוסית , והחלטתי שאני לא יכול יותר לקחת חלק 
בארגון כזה " . אמר עבוד . קפידבינלאחרונה פנה עבוד במכתב אל יו"ר הדירקטוריון , 
המשמש גם כיו"ר ועדת המנגנון של החברה , בבקשה להעסיק עובד אחד , שייצג 
את הציבור הערבי , בתוך כלל 03 עובדי שקמונה . לאחר חודשיים וחצי קיבל 
תשובה מיונגמן , לפיה אין בכך צורך : " במסגרת טיפולינו במיעוטים בחיפה , 
ניתנו , החל משנת 4791 ועד אפריל 9891 , פתרונות דיור שונים לערבים , 
כולל טיפול חברתי בשכונת השיקום , ואדי ניסנאס . עד כה לא נתקלנו בבעיות 
של תקשורת בגלל השפה או בעיות אחרות , שמנעו הגשת בקשה לסיוע לבני המיעוטים " . 
" נוסח המכתב מתחמק " , טען עבוד , " אחזור לכהן במזכירות רץ , ואבקש 
שימנו במקומי נציג אחר בחברת שקמונה " . בתגובה אמר יונגמן : " אני חושב 
שאני היו"ר הראשון והיחיד , שיזם הקמת שיכון עבור הערבים בחיפה . הודעתי 
שיש לנו תכניות לבנייתן של 003 דירות נוספות , ושאנו רוצים להקל על שתי 
שכונות : שכונת ואדי ניסנאס הערבית ושכונת תחנת הכרמל , המשותפת ליהודים 
וערבים . אמרתי שהחלטנו לתת לערבים אפשרות לבנות כפי רצונם . אם זה פגע 
בו לא שמעתי . לא שמעתי שמישהו אמר שהערבים לא יודעים לחתום על צקים . 
באותו מעמד איש לא העליב אותו . אם הוא רוצה עוד פקידים בשקמונה , זה 
נושא למשא - ומתן . גם אני התפטרתי מהרבה ועדות . יכול להיות שעבוד נפגע 
מזה שרבות דובר במסיבה על קליטת עלייה . על זה הוא ודאי לא דיבר " . 
