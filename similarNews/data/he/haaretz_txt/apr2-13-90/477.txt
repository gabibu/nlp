קרנבל המפורסם ביותר של איטליה עמד השנה בסימן ויכוחים . זו הפעם הראשונה 
שעיריית ונציה ביטלה את מוקד המשיכה העיקרי של המופע , האורך ארבעה שבועות 
ברציפות , והעבירה את הבימה הענקית , המוקמת ב"פיאצה סאן מרקו " , שעליה 
צועדים המשתתפים ובה מחולקים הפרסים הנכספים לבעלי התלבושות הטובות ביותר , 
למסטרה , השכונה היבשתית של ונציה . הרקע להחלטה הלא - פופולרית הוא ניסיון 
לצמצום מספר האנשים הנוהרים לעיר , בעיקר בימי ראשון , כ052 אלף עד 003 
אלף מבקרים , לפי אומדן רשמי . המספר כפול ממספר התושבים והמשטרה נאלצת 
לסגור רחובות שלמים לתנועה , כדי למנוע פקקים . הבמות הקטנות יותר בכיכרות 
השונות , שעליהן מופיעים השחקנים , נשמרו , אבל בכל זאת נפל מספר התלבושות 
בעיר ממספרן בשנים קודמות . על אף כל הקשיים , סירבו ונציאנים רבים לוותר 
על התענוג . הם טיילו סביב ה"קלי " וה"קמפיילי " , לבושים בצעיפים , תחרות 
ובגדים רקומים רקמות מפוארות . פברואר השנה , חם ושטוף שמש במיוחד , האיר 
באור רך וקריר את הדמויות הלבושות בתחפושות המתוחכמות , שהתייצבו לפני מאות 
צלמים חובבים שניסו כוחם בצילומים אמנותיים . ההגבלות שהוטלו השנה לא השפיעו 
על הקרנבל האחר המסיבות הפרטיות שמארגנות משפחות רמות מעלה בארמונותיהן 
שבעיר לקבוצה נבחרת מאוד של נכבדים . כמו בכל שנה משתדלים כולם ללחוץ על 
ידידים ומכרים כדי לזכות בהזמנה למסיבות האלה . הם רוצים להתחכך באנשי עסקים , 
כמו ראול גרדילי , נשיא הקבוצה האגרו - כימית " פרוצי " , ופוליטיקאים , 
כמו גאני דה מיקליס , שר החוץ של איטליה מבקר קבוע במסיבות היותר אקסלוסיוויות , 
שכתב , בין השאר , מדריך לדיסקוטקים הידועים ביותר באיטליה . במסיבות 
האלה חובה להתחפש בהתאם לנושא שבוחרים המארגנים . הנושא לקוח בדרך כלל מההיסטוריה 
של ונציה , ולא אחת מקדישים האורחים שבועות שלמים כדי לבחור ולהכין תחפושת 
מושכת ומהממת במיוחד . ההזמנה למסיבות כאלה יכולה לעזור מאוד בשיפור התדמית 
הציבורית של האורחים , וכן היא מעניקה הזדמנות למגעים עסקיים וחברתיים חשובים . 
אלה שלא הצליחו להסתנן למסיבות היוקרתיות , יכולים למצוא תוכנית מעניינת 
של אירועי תרבות באולמות תיאטרון וקונצרטים . ב"לה פניצה " , למשל , מועלים 
אופרות וקונצרטים עם האמנים המפורסמים בעולם . בתיאטרון מציגים את מחזותיו 
של קרלו גולדוני מהמאה ה61 בניב הוונציאני המוסיקלי . אניני החיך יכולים 
להתענג ב"לוקנדה ציפריאני " , שם סעדה מלכת אנגליה , או בהריס בר , שם 
אהב ארנסט המינגוויי לבלות . המבקרים היהודיים אינם מוותרים בדרך כלל על 
סיור בגיטו או בבתי הכנסת העתיקים , שעיצובם המרהיב הופך אותם לאתרים מרכזיים 
בביקוריהם של חוקרי היודאיקה . 
