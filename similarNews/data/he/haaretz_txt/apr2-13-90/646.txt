ביירות ( ע"ץ וע"ר ) . נשיא לבנון אליאס הראווי הכריז אתמול בביירות , 
כי ייענה בחיוב להצעת מפקד המיליציה הנוצרית , סאמיר געגע , לקבל לפיקוחו 
את קסרקטיני הצבא הנמצאים באזור הנוצרי . " אנו מודים לכל אלה שהשמיעו 
קריאה זו למען הלגליות , וכמובן נשיב עליה " , אמר הנשיא לעיתונאים . " אנו 
מקווים כי הצבא הנמצא באזורים המזרחיים ( הנוצרים ) יהיה נאמן לשבועתו 
למולדת , ולא לאדם אחד " , הוסיף ברומזו לגנרל הנוצרי מישל עאון , שאיננו 
מכיר בהראווי . געגע קרא שלשום לצבא הנתון למרותו של הנשיא הראווי לקבל לידו 
את השליטה על הקסרקטינים הנמצאים באזור הנוצרי , בשליטת המיליציה הנוצרית , 
אך לא דרש במפורש התערבות צבאית נגד עאון . בינתיים שוב התכוננו המתווכים 
של הליגה הערבית , לבחון דרכים כדי להדיח את הגנרל עאון , לקראת איחודה 
מחדש של המדינה המפוצלת . שרי החוץ של אלגיריה , מרוקו וסעודיה , עמדו 
להיפגש בבירת מרוקו , לראשונה זה מספר שבועות , כדי לדון בדרכים לגיוס 
תמיכה ערבית ובינלאומית בנשיא הראווי , הנתמך ע"י סוריה . מקור מקורב לגנרל 
הנוצרי מישל עאון , מסר אתמול לסוכנות הידיעות הצרפתית , כי הוא אינו מתנגד 
שהצבא , הנתון למרות הנשיא הראווי , יקבל לידיו את השליטה על הקסרקטינים 
והבסיסים הנמצאים באזורים שבשליטת המיליציה הנוצרית . געגע הציע להעביר 
לידי מפקד הצבא של הראווי , הגנרל אמיל לאהוד , את כל הקסרקטינים והבסיסים 
שכבש מידי החטיבות הנוצריות של עאון . מדובר בשישה בסיסים גדולים של הצבא 
הלבנוני , הנמצאים בשטח שבשליטת המיליציה הנוצרית . למרותו של הראווי סרים 
000 , 51 חיילים של חטיבות מוסלמיות , והוא נתמך גם על ידי 000 , 04 חיילים 
סוריים . עאון מפקד , מצידו , על 000 , 51 חייילים מאומנים היטב , רובם 
נוצריים . גנרל אעון נתון עתה ללחץ כבד , כי ייכנע לנשיא אליאס האראווי , 
נוצרי הנתון להשפעה סורית , ולהפסיק בכך את המלחמה הפנימית במובלעת הנוצרית . 
