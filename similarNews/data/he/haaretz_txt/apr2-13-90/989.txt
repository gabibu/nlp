" שלום במובן המערבי של המלה אינו אפשרי באזורנו , בעתיד הנראה לעין . 
אין דרך לעקור מהערבים את המוטיווציה לחיסולנו , אבל אפשר להביא לתמורה 
במדיניות , תוך שימוש בכוח , מחד גיסא ופיתוי של ויתורים , מאידך גיסא " . 
דברים אלה אמר ד"ר דן שיפטן , ממכון טרומן באוניברסיטה העברית , בכנס 
השנתי של המכון למחקרי תעמולה על - שם הארי קארן . הכנס , שהתקיים אתמול 
בהרצליה , עסק בנושא תמורות ותסריטים לשלום במזרח התיכון . ד"ר שיפטן 
טען , כי החלטותיה של ועידת אלגיר הן העמדת פנים ואין בהן נכונות אמיתית 
לקבל את קיומה של מדינת ישראל . אולם העמדת הפנים הזו היא בגדר מפנה , 
שיש לדעת להשתמש בו נכון , שכן ברגע שנאמרו המילים , יש להן חיים משל עצמן . 
משמעות הדבר היא שתושביה הקבועים של הגדה המערבית ועזה , השונים מפליטי 
8491 , יכולים לומר היום את מה שהם חושבים באמת , תוך שימוש במלותיו של 
ערפאת , מבלי שיסתכנו ברצח . " לקבוצה פלשתינית זו יש עניין להגיע להסדר 
עם מדינת ישראל , משום שהאלטרנטיווה לכך היא קטסטרופה מבחינתם . פליטי 
8491 , שהם הגרעין הקשה של תומכי אש"ף , שואפים לשוב אל רמלה ולוד . למדינת 
ישראל אין תשובה עבורם במציאות הפוליטית הנוכחית , אלא - אם - כן אנו חפצים 
בהתאבדות " , אמר שיפטן . קפידבינמטרתה של ישראל צריכה להיות , לדעת ד"ר 
שיפטן , שבירת הקונסנזוס הפלשתיני בין פליטי 84 לבין תושבי הקבע בגדה . 
זאת ניתן לעשות בשילוב של שתי דרכים : המקל להמשיך בגביית מחיר גבוה , 
מעצם נכונותם של תושבי הגדה להילחם על ייצוגו של אש"ף . הגזר השימוש בכוח 
יביא את תושבי הקבע של הגדה והרצועה לידי הבנה ברורה , כי האלטרנטיווה היחידה 
היא לקבל את רצונם , על - חשבון פליטי 84 , או לא לקבל כלום . לאורך זמן 
הסיכוי להשיג זאת גדול . הדרך להשגת המטרה כרוכה בתהליך שיימשך זמן בלתי 
מוגבל . האינתיפאדה פתחה פתח , שהיה נעול במשך עשרות שנים , אמר ד"ר שיפטן . 
מי שנאבק ומי שמשלם את המחיר בשנתיים וחצי האחרונות הם הפלשתינאים בשטחים , 
ולכן יש להם לגיטימציה להגיע להסדר . עם זאת , לדעת שיפטן , זהו תהליך 
ארוך מאוד ; יחסי אמון בין יהודים לערבים לעולם לא יתקיימו ; וככל שיהיה 
שלום רב יותר , ישראל תצטרך לעשות יותר ויתורים כשיהיה הסדר בגדה תתחיל 
בעיה בגליל . קפידבינד"ר אשר ססר , ראש מרכז דיין ללימודי המזרח - התיכון 
ואפריקה באוניברסיטת תל אביב , הירצה על ירדן והשאלה הפלשתינית . הוא אמר 
כי האינתיפאדה טרפה את קלפיה של ירדן , משום שהיא מהווה ביטוי לפסילתה ולהבעת 
תמיכה באש"ף . מאז האינתיפאדה ירדן נמצאת בעמדת נחיתות בשיתוף הפעולה עם 
אש"ף . זהו הרקע להחלטתה של ירדן ב8891 להתנתק מהגדה ולהיענות לקונסנזוס 
הערבי - פלשתיני בדבר מדינה פלשתינית עצמאית ואש"ף כנציגם הבלעדי של הפלשתינאים . 
החלטה זו היא לכאורה החלטת התנתקות , אולם למעשה נועדה להשתית מחדש את 
הבסיס לשיתוף פעולה עם אש"ף . בטווח רחוק עומדות בפני ירדן שתי אופציות עיקריות . 
העדיפה בעיניה , לדעתו של ד"ר ססר , היא קונפדרציה עם מדינה פלשתינית , 
מוגבלת וחלשה ככל האפשר . האופציה השניה מדינה פלשתינית חזקה ועצמאית 
לחלוטין , איננה רצויה לה . במקרה כזה ירדן תעדיף ניתוק והתגוננות בגדה 
המזרחית , אמר דוקטור ססר . 
