סדרת המשברים שעברו על בל"ל מאז מפולת המניות הבנקאיות , דרך פרשת הפנסיה 
האגדתית של ארנסט יפת וכלה בפרשת החוזים האישיים , גרמה לשינויים מרחיקי 
לכת בבנק . הנהלות שלמות נאלצו להתפטר , שלושה דירקטוריונים הוחלפו , 
בכירים סיימו את עבודתם בקלון והפנסיה שלהם תלויה ועומדת בבית משפט אך יש 
אדם אחד שהמשברים והסערות חלפו מעליו מבלי לפרוע שערה אחת משערות ראשו , 
מין נחום - תקום . שמו זאב שר והוא התמנה ב18 ליועץ המשפטי של הבנק . כיועץ 
משפטי , היה שר מעורב עמוק האוד בוויסות המניפולטיווי של מניות בנק לאומי 
ואם ועדת בייסקי היתה מקדישה יותר זמן לחקירותיה , הוא היה נכנס לרשימת 
החייבים . שר היה מעורב עמוק גם בפרשת החוזים האישיים . כיועץ משפטי ראשי 
הוא ידע , או צריך לדעת , שהחוזים עם הבכירים נחתמו בחוסר סמכות ובניגוד 
אינטרסים מובהק כמו שנקבע בפסק הבוררות של ועדת לנדוי . מיד עם מינוי צדיק 
בינו למנכ"ל הבנק נתבע שר להתפטר ולהתרחק מהבנק , אך היו"ר מאיר חת , באחת 
מסדרת פעולותיו השגויות , סידר לשר עבודה כמנכ"ל אוצר התיישבות היהודים , 
החברה האם של בל"ל כאילו אין אף מנהל נוסף אחד במדינה . עם פרישתו מבל"ל 
קיבל שר פיצויים בגבה של % 005 לפי החוזה האישי שחתם , ובנוסף קיבל שכר של 
000 , 21 ש"ח לחודש מאוצר ההתיישבות . בינו , שסלד מהאיש , לא הסכים להעביר 
דמי ניהול לאוצר ההתיישבות וכך לא ניתן היה לשלם את שכרו . ההנהלה החדשה 
של בל"ל שינתה זאת , ושר אף שיפר את מצבו והוא עובד גם במשרד עורכי דין , 
אך ממשיך לקבל את שכרו מאוצר ההתיישבות לפי שעות . הסכום נשאר דומה , 
000 , 21 ש"ח לחודש . הסיפור כולו מקבל ממדים גרוטסקים כאשר מתברר שתפקידו 
העיקרי של שר הוא לטרפד את מאמצי המדינה להשוות את זכויות ההצבעה בבל"ל ולמכור 
את הבנק . כך שירת שר את האינטרסים של דוד שטרן ומשה זנבר , והם משיבים 
לו טובה . כלומר מי שמעורב בפשיטת הרגל של הבנק בשנת 38 , פועל נגד מאמצי 
המדינה להציל חלק מכספה . הבעיה היא שאין כיום בדירקטוריון בל"ל אף איש עקרונות 
שיקום ויצעק נגד העוול . אין אדם כמו שמעון שטרית . אין מי שייצא למאבק 
על עקרונות ניהול תקין . ובעצם , למי חשוב שהצדק ייעשה וייראה . לכן ראוי 
שהיועצים המשפטיים של דירקטוריון בל"ל , דליה טל ומיכה קירש , הבודקים 
בימים אלה את האפשרות לתבוע מישהו מבעלי החוזים האישיים , ירימו את הכפפה . 
מוטב שהם יוסיפו לבדיקתם גם את שר . לפי כל קנה מידה משפטי וציבורי אין 
הוא ראוי להישאר , ולו יום אחד נוסף בתפקיד הקשור בדרך כלשהי לבל"ל . 
