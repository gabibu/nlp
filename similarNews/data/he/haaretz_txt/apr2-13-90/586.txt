" הסכם פרס - קיסר , שמבטיח העברת כספי מדינה לקופת חולים הכללית , איננו 
ייחודי " , אמר יו"ר המחלקה לביטחון סוציאלי בהסתדרות , דב פלג בתגובה לביקורת 
שנמתחה על הסכם הסיוע לקופת - חולים . " הסכם דומה נעשה גם עם שר האוצר 
לשעבר , משה ניסים . הוויכוח בין ההסתדרות לממשלה נסב על שיעור התמיכה 
של הממשלה בקופ"ח , לנוכח התייקרות שירותי הרפואה והמאמצים לשמור על הרפואה 
הציבורית . הסכמים כגון זה הם תוצאה של מאבקי כוח בין הממשלה להסתדרות " 
הוסיף . לדברי פלג , יש להגיע למצב שבו מימון שירותי הבריאות יתחלק בין 
הממשלה , המעסיקים והמבוטח . לדעתו , על % 04 - % 54 מדמי הביטוח להיות 
משולמים על - ידי המעסיק , % 51 על - ידי הממשלה , % 02 על - ידי העובד 
והשאר ממכירת שירותים . את השתתפות המעסיקים במימון שירותי הבריאות יש 
לגבות , לדעתו , כאחוז מהתשלומים למס הכנסה . שיטת גבייה כזו , שתחליף 
את המס המקביל , תהיה צודקת יותר לגבי המעסיקים , שכן השיטה כיום פוגעת 
במפעלים עתירי עבודה , בעוד מפעלים המעסיקים פחות עובדים משלמים פחות מס . 
לדברי יו"ר המחלקה לביטחון סוציאלי , יש לשנות גם את שיטת ההתחשבנות בין 
קופת חולים הכללית לבין בתי החולים הממשלתיים . הסכם האשפוז האזורי , שנחתם 
לפני 21 שנה , מתבסס על קניית שרותים בבתי - חולים ממשלתיים . לדעתו , 
יש צורך לעבור לשיטת הקפיטציה , שמשמעותה התחשבנות לפי גודל האוכלוסיה 
באזור האשפוז , כלומר על בסיס ביטוח האוכלוסייה הבריאה ולא על - פי צריכת 
שירותים של חולים . ההתחשבנות תהיה בין כל מחוז של קופ"ח לבין בית החולים , 
והסכם ההתקשרות יחודש מדי שנה . בשיטה זו אפשר יהיה להבטיח המשך מתן שירותי 
רפואה , על בסיס שוויוני , תוך בחירה חופשית של נותן השירות , ובקרה על 
השירותים שניתנים . עוד אמר פלג כי כדי ליעל את קופת החולים יש להעביר יותר 
שירותים ממרפאות החוץ של בתי החולים למרפאות הקהילה . % 06 משירותי הקופה 
ניתנים כיום בקהילה ויש מקום להגדיל שיעור זה , אמר . הוא הדגיש כי אסור 
להביא לשילוב שירותי רפואה פרטית עם שירותי הרפואה ציבורית , כיוון שיש 
בכך פתח לשחיתות ואי - אפשר להגדיר את הגבול ביניהם . ברפואה הציבורית יש 
צורך להבטיח לרופאים הכנסה גבוהה יותר , כדי לשפר את השירות , אמר פלג . 
לדעת פלג אין צורך להגדיר סל בריאות , כפי שהוצע באחרונה . יש צורך להגדיר 
רק מה לא יינתן במסגרת הסל , כיוון שהגדרת שירותים קבועה מראש , בתקופה 
של פיתוח טכנולוגי רפואי מואץ , תיצור בעתיד רפואה לעניים , אמר פלג . 
