אומרים שבישראל אירוע החוזר פעמיים מהווה " מסורת " . תזמורת ראשון לציון 
הגדילה לעשות : כבר לפני הצליל הראשון בסדרת הקונצרטים שיוקדשו למלחינים 
ישראלים , אנו חשים כנתונים בעיצומה של מסורת מבוססת . יחסי ציבור ? במידה 
רבה ; אך כל הכבוד לשימוש בהם בדרך זו ולמטרה זו . עמי מעייני ( יליד 
6391 ) ניצח על שתיים מיצירותיו . ב"קונצרטו לכלי הקשה ושמונה כלי נשיפה " 
( 6691 ) הוא מנסה במידות משתנות של הצלחה לשלב מגוון עצום של הפקות 
צליל , חומרים תמאטיים וטכניקות הלחנה . מעניינים במיוחד הניגודים בין 
צלילים מתמשכים בכלי הנשיפה ובין עושר שופע של צלילים מקוטעים בכלי ההקשה . 
ניגודים אלה ריתקו גם ברגעים קלושים יחסית ( בעיקר בפרק הראשון ) . כל 
המבצעים נענו לאתגרי היצירה ביכולת ובמעורבות רבה , ובמיוחד ביצועו הווירטואוזי 
של חן צימבליסטה בכלי הקשה . במרכז התוכנית עמד ביצוע בכורה עולמי של " רקוויאם 
עברי " , סימפוניה מס 3 של המלחין . בביצועו השתתפו מקהלות האופרה הישראלית , 
האקדמיה למוסיקה בירושלים וראשון לציון . היצירה שואבת מן המעיינות של 
המסורת המפוארת של הסימפוניה והרקוויאם בתרבות האירופית , ומבחינת תכניה 
המלוליים - סיפרותיים ( בטקסט של יצחק אורפז ) ממקורות אלפי שנות מרטירולוגיה 
יהודית , מעקדת יצחק ועד החוויה הלאומית והפרטית של השואה והגבורה . הרושם 
הכולל היה עז ביותר , וגרף איים של מפלי מתח שיצרו לרגעים תחושה של ארכנות . 
עוצמתה של היצירה נובעת כנראה משילוב מרכיביה המתגברים זה את זה יותר מאשר 
מן הטקסט או המוסיקה בנפרד . מנגנון הביצוע הענק עמד במשימתו בצורה מרשימה , 
והחספוסים בפרטים מסוימים ( שירה לא מדויקת של המקהלה ) לא העיבו על התמונה . 
קולה היפה והעמוק של הסולנית עדנה פרוחניק כוסה לעיתים על ידי התזמורת , 
וחבל . כל העושים במלאכה ובראשם המלחין המנצח , ראויים להוקרה על משימת 
ענקים שצלחה בידם . 
