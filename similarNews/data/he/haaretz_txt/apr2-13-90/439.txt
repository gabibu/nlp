חברי הוועד הציבורי נגד עינויים בישראל , ביניהם הקרימינולוג פרוף סטנלי 
כהן , הפסיכיאטר ד"ר יהויקים שטיין , עו"ד לאה צמל , חנה פרידמן מהאגודה 
לזכויות האזרח ונפתלי אור - נר , הודיעו אתמול במסיבת עיתונאים בירושלים 
על פתיחת מסע ציבורי למען ביטול מסקנות דו"ח לנדוי , שהתירו שימוש בכוח 
פיסי מוגבל בחקירות השב"ך . חברי הוועד הכריזו על הקמת לובי של עורכי - 
דין וח"כים לשינוי סעיפים בחוק הפלילי . לטענתם , מאז שפורסמו מסקנות דו"ח 
לנדוי מתו במתקני השב"ך בין ששה לעשרה עצורים . במסיבת העיתונאים הוצגו שני 
צעירים , אסמעיל אל - גול ועמי אשור , אחד ערבי ממזרח - ירושלים , שנחקר 
והודה בביצוע רצח שלא ביצע במתקן חקירות של השב"ך , והשני יהודי ממערבה , 
שנחקר והודה בביצוע עבירה בטחונית שלא ביצע במתקן חקירות של מצ"ח . עמי 
אשור , בן 52 , נעצר במאי 6891 , ובמשך ארבעה וחצי חודשים נחקר במצ"ח . 
לדבריו , התנהלו רוב החקירות אחרי 11 בלילה או בשעות 45 בבוקר . חוקרי 
מצ"ח הזדהו בפניו כחוקרי שב"ך , איימו עליו והיכוהו בסטירות ובאגרופים . 
אתמול סיפר : " אחרי שהתמוטטתי , בא אלי סניגור צבאי ואמר שאם לא אודה 
אקבל שמונה שנות מאסר . נשברתי , הודיתי , ונגזר עלי עונש של 5 . 3 שנות 
מאסר . כשהתאוששתי והועברתי לכלא אזרחי פניתי לכל הגורמים ודרשתי משפט חוזר , 
אך המערכת לא ענתה . כשיצאתי לחופשה שכרתי עורך - דין , והוא הצליח לשחרר 
אותי מהמעצר ולקבל זיכוי " . עמי אשור השתחרר מהכלא ביוני 8891 . בעקבות 
הפרשה לקה בהתמוטטות נפשית , אושפז בבית - חולים פסיכיאטרי וניסה כמה פעמים 
להתאבד . אסמעיל אל - גול , בן 22 , הודה בדצמבר 98 ברצח משתף - פעולה , 
בעקבות חקירה ממושכת ואלימה במגרש הרוסים , שכללה , לדבריו , מכות על 
כפות הרגליים , מים קרים , הפחדות וחוסר שינה . תחת הלחצים הפליל אל - 
גול בפרשה גם את אחיו ובן - דודו . הבן - דוד , מוניר אל - גול , אף החל 
להודות במעורבותו בעקבות לחץ שהופעל עליו בחקירה , ואף הוגש נגדו אישום 
לבית המשפט הצבאי בלוד . רק תפיסתו , בתחילת פברואר השנה , של מי שאכן 
ביצע את הרצח , הביאה לשחרורם של החשודים ממעצר . 
