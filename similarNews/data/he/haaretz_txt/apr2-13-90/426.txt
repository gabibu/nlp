בחודש זה יחל צילומה של הפקה משותפת חדשה , ישראלית - אמריקאית , של הסרט 
" הכיסוי " . צילומי הסרט , בהפקתם של יעקב קוצקי ושרון הראל , ובכיכובם 
של דולף לנדגרן , לו גוסט , גון פין וליזה ברקליס , יתקיימו במשך שמונה 
שבועות באתרי צילום שונים בתל - אביב , בעכו ובירושלים . הסרט , שיופק 
בתקציב של 7 . 6 מיליון דולאר , כבר נמכר בלמעלה מ03 מדינות , ביניהן ארה"ב , 
יפאן , אוסטרליה ודרום - אפריקה . המדובר במותחן פוליטי של הבמאי האמריקאי , 
ויליאם טאנן , שלזכותו נזקפים סרטי פעולה אחרים , ביניהם " טרור ברחובות " 
עם צאק נוריס ו"חוד התער " עם קריס קריסטופרסון . הסרט עוסק בעיתונאי אמריקאי , 
המבקר בישראל וחושף קבוצת טרור המאיימת לקיים פיגוע המוני . העיתונאי פותח 
קופסת פנדורה ובה שורה של מזימות ומקרי רצח . הוא נעזר באנשי השגרירות האמריקאית 
ובראשי המודיעין האמריקאי בפתרון התסבוכת הפוליטית . הסרט עתיר פעלולים 
ומשתתף בו צוות טכני של למעלה ממאה איש . מייקל גרינשפן , איש רשת הטלוויזיה 
סי . אן . אן . לשעבר , יופיע בסרט בתפקיד של שדרן טלוויזיה . בסרט משתתפים 
גם שחקנים ישראלים , ביניהם יונתן סגל , שלמה וישינסקי , יונתן צרצי , 
ברי לנגפורד , רוברטו פולק ואחרים . הסרט אמור להיות מופץ ברחבי העולם 
בראשית 1991 . הפרטים על הסרט נודעו במסיבת עיתונאים שהתקיימה אתמול במלון 
דן . 
