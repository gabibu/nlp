צוות משטרתי בראשות ראש אג"ם במשטרה , ניצב אסף חפץ , שבדק בחודשים האחרונים 
את היערכות ופעילות המשטרה בירושלים , מצא כי פעילות כוחות המשטרה בבירה 
תקינה ועונה על הדרישות לשמירה על הביטחון והסדר הציבורי . בדיון שהתקיים 
השבוע בלשכת מפכ"ל המשטרה , קיבלה צמרת המשטרה את המלצות הצוות . הצוות 
המשטרתי המליץ כי את יחידות המשטרה הקבועות בירושלים ימשיכו לתגבר מאות ולעתים 
כ0001 שוטרים בכל שבוע , שיגיעו מיחידות משטרה ממרבית חלקי הארץ , כפי 
שהדבר היה נהוג בשנתיים האחרונות . השינוי העיקרי הוא שכוחות התגבור יגיעו 
ממחוזות הדרום , המרכז ותל - אביב בלבד ולא מהמחוז הצפוני , כדי להימנע 
מבעיות לוגיסטיות . החלטה אחרת שנתקבלה בעקבות המלצות הצוות : להגדיל באופן 
קבוע את מצבת השוטרים במשימות המבצעיות בירושלים על - ידי הקמת יחידות התערבות , 
שיהיו בכוננות מיידית לפעולה ולמשימות מיוחדות . לצורך כך יוקצו חלק מ052 
התקנים שאושרו על - ידי האוצר . גם בעתיד יפעלו יחידות המשטרה במתכונת משולבת 
של משטרה כחולה ומשמר הגבול , המליץ הצוות . כמו - כן לא ישתנו גזרות האחריות 
והמפקדות . הפיקוד על כל היחידות הפועלות בירושלים ימשיך להיות מאוחד באחריותו 
של מפקד מרחב ירושלים . 
