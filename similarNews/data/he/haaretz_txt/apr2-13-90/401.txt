( ע ) . החשוד ברצח סגן מנהל סניף " דבר " בחיפה יעשה את ליל - הסדר 
בתא בידוד . החלטה על כך נתקבלה אתמול בבית - משפט השלום בחיפה , בעת הארכת 
מעצרו של משה בן - שיטרית , תושב קרית - מוצקין . החשוד ביקש מבית - המשפט 
לאפשר לו לחגוג את ליל - הסדר בצוותא עם אסירים אחרים , בבית - סוהר כלשהו , 
מאחר שהוא נתון בבידוד מזה 57 יום . " אין לשלול ממני את זכויותי כאסיר 
ולבודד אותי " , טען בן - שיטרית . הוא גם ביקש מהשופט חנוך שילוני לפסול 
עצמו מלדון בבקשת הארכת המעצר , מאחר שזה גזר עליו לפני כמה שבועות 22 חודשי 
מאסר בפועל בהאשמה אחרת . השופט דחה את הבקשה . בא - כוח המשטרה ביקש מבית - 
המשפט להאריך את מעצרו של החשוד , בהסתמך על פנייתו של היועץ המשפטי לממשלה , 
יוסף חריש . הוא הציג בפני השופט מידע חסוי והתנגד להיענות לבקשת החשוד . 
זאת , מחשש ששהייתו בחברתם של אסירים אחרים תאפשר לו ליצור קשר עם אנשים 
שונים ובכך לשבש את החקירה . השופט חנוך שילוני קיבל את הסברי המשטרה וקבע , 
כי אין להיענות לבקשתו של בן - שיטרית . " שוכנעתי בשלב זה בצורך בבידודו 
החיוני של החשוד . יש חשש לשיבוש החקירה אם יימצא בחברתם של אסירים אחרים " , 
קבע השופט בהחלטתו . לפני יומיים ציווה בית - המשפט על הארכת מעצרו של יעקב 
בן - שיטרית ( 52 ) אחיו של החשוד , העצור אף הוא בפרשה זו . 
