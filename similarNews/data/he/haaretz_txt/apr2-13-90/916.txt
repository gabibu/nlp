נקטנו בכל הצעדים המתחייבים כדי להבטיח את שלומם של הח"כים ולמנוע כל ניסיון 
לפגוע בהם . תיכננו דרכים חלופיות להגעתם של הח"כים למשכן והתארגנו בתיאום 
עם המשטרה , משמר הכנסת וסדרני הכנסת , לכל האפשרויות . אגלה לך פרט שלא 
נתתי לו פרסום פומבי עד כה . מאז שנכנסתי לתפקידי אישרתי שמירה מיוחדת על 
יותר מח"ך אחד . כמה ח"כים גם צוידו על - פי הוראתי בנשק אישי ועברו הדרכה 
בשימוש בנשק . אינני רוצה מטעמים מובנים לנקוב בשמות הח"כים שבהם מדובר , 
אבל אני יכול לרמוז שאם ייעשה חלילה ניסיון לפגוע באחד הח"כים , התוקף 
ייפגע קודם לכן ולא יצליח לממש את איומו . בעקבות הלחץ הרב שהיה בישיבה בה 
היתה הצבעת האי - אמון שבה נפלה הממשלה , הפקנו לקחים . היום כשנראה שהיציעים 
מלאים ובמזנונים אין מקום , פשוט לא נאפשר לאורחים נוספים להיכנס , גם 
אם יהיו אלה אורחים של ח"כים . הביקוש לכרטיסי כניסה כל - כך גדול , ששלשום 
בליל הסדר בו השתתפתי בירושלים , ביקש הילד שגנב את האפיקומן , שאבטיח 
כרטיסי כניסה , לו ולהוריו . כמובן שלא יכולתי לאכזב אותו . דיברתי עם 
השובתים והם הבטיחו לי מפורשות שהם רוצים שהדיון בכנסת וההצבעה יתקיימו ללא 
שום הפרעות . אני משוכנע שמבחינתם לא תהיה שום הפרעה . כל אחד יודע מהן 
עמדותי הפוליטיות , אבל דווקא משום כך , אני חייב לשמור על ממלכתיות . 
אני אומר לעצמי : דב , אל תעשה עוול לצד מסוים , בגלל הרצון שלך להיות 
ממלכתי . כמה חברים כבר אמרו לי : אתה כל - כך רוצה להיות ממלכתי , שאתה 
גורם לנו עוול . אבל אני מודה שהממלכתיות היא חלק מהאמונה שלי . 
