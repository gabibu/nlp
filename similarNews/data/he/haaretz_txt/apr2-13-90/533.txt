יום שלישי הלכתי לכנסת , לברר מדוע , בעצם , אבי קדיש , שחר בן - מאיר 
ודוד מיטל מפחידים אותי . קול - ישראל סיקר את שביתת הרעב שלהם כמו היתה 
זו הפקה פרטית של הרדיו והקפיד לזהותם כקצינים ; על המדרגות שהוליכו אל 
האוהל שלהם , ישבו כמה יאפים צעירים , חניכי תנועת הצופים והחזיקו בידיהם 
שלט " העם מואס בפוליטיקאים " . מישהו הספיק להדפיס שלטים גדולים , והיתה 
גם כעין קצינת עיתונות . מישהו , התרשמתי , מארגן את זה . אבי קדיש , 
יום שביעי ללא מזון , למעט שתייה הוא איש צנום בן 73 מפתח - תקוה העובד 
במרכז לטכנולוגיה חינוכית . הטורים שלו גבוהים , יש לו אולקוס וכנראה גם 
כמות אדירה של אדרנלין : המלים פורצות מפיו כירי . גם יש לו לחיצת - יד 
חזקה וחיוך כמעט כריזמטי , שמדגיש את הקמטים החרושים בפניו . האנשים שבאו 
להזדהות אתו , קיבלו ממנו מבט עמוק מתוך עיניים קורנות חום ו"תודה שבאתם " ; 
אם אמרו לו שהם רוצים לעזור לו , תיקן אותם " לא לי : לכם . לכולנו " . 
הוא יושב שם , אמר לי , גם למען בנו בן השנתיים וחצי , אורי , ושני הילדים 
האחרים . הרבה אמוציה עמדה באוויר ; אנשים הרבו להגיד עמישראל . כשהתיישבו 
באוהל שלהם על הדשא מול הכנסת , עוד לא חשבו עד הסוף ולא ידעו אל - נכון 
מה הם רוצים בעצם , ובעיקר , שאלו את עצמם איך מפסיקים שביתת - רעב בלי 
למות . הם הביאו אתם מצב - רוח כללי של " נמאס " , תגובה ספונטנית להתפתחויות 
הפוליטיות . אין להם עבר של פעילות פוליטית . ביומיים הראשונים כמעט איש 
לא הבחין בהם . התחיל להיות לא - נעים . החליטו שאם רק ייצא אליהם חבר - 
כנסת אחד , לא חשוב מי , ויבקש מהם להפסיק את שביתתם יחזרו הביתה . איכשהו 
זה התפתח לאירוע תקשורתי ; גברת אחת ושמה מקסין פסברג , מהנדסת מירושלים , 
לקחה חופשה מעבודתה והתחילה לארגן את העניינים . באו עיתונאים ואחריהם 
הגיעו הטרמפיסטים : היו בהם ראשי - ערים שאילו היו ערבים היו אומרים להם 
שלא יתעסקו בפוליטיקה , אבל כיוון שקוראים להם טדי קולק , מזהים אותם עם 
עמישראל . התעוררו גם עסקני השדולה למען החוקה . עד באחרונה היה נדמה שהמסמך 
המשונה שחיבר הפרופסור אוריאל רייכמן מאוניברסיטת תל - אביב מצא את יעודו 
הנכון כדבקית על השמשה האחורית של מכוניות נוסעים , אבל למרבה התמיהה , 
העניין הזה עודנו חי , כנראה : יש עצרת ; היא מיועדת למוצאי - שבת , 
בתל - אביב . אבי קדיש ושחר בן - מאיר עשו את הלילות הראשונים מול הכנסת 
במחשבה מעמיקה מה הם רוצים להגיד . הצטרף אליהם דוד מיטל , איש - עסקים 
מחדרה . מיטל אמר לי שהמדינה צריכה איש חזק . אחר - כך אמר שהיא צריכה 
אנשים חזקים . אפשר למצוא אותם בין האנשים שמגינים על גבול הצפון , אמר . 
בנו , אמיר , סגן אלוף , נהרג בלבנון . מיטל עצמו אלוף - משנה במילואים . 
שאלתי אותו איזה איש חזק בהיסטוריה עולה בדעתו . אני חשבתי על מוסוליני , 
אבל מיטל אמר שהוא חושב על יגאל אלון . אלון לא היה איש חזק , אמרתי . 
מיטל אמר שיגאל היה בסדר . נכון ליום ג בצהרים , אבי קדיש וחבריו מנסים 
להשיג חצי - מיליון חתימות של אזרחים שיבקשו מנשיא המדינה להקים " אסיפה 
לאומית " של מומחים שיגבשו שתיים - שלוש חלופות לשיטות ממשל אפשריות שיועמדו 
להצבעה במשאל - עם . זה אומר , נכון ליום ג בצהרים , שאבי קדיש אינו יודע 
מה ההצעה הטובה ביותר . אל תשאלו אותי , תשאלו את עצמכם , חזר ואמר לאנשים 
שבאו לבקרו ; הם כמה אלפים . הרעיון לגייס חצי - מיליון חתימות שילחצו על 
הנשיא לפעול , נשמע לי כמו משהו שהנשיא הרצוג היה יכול להמציא בעצמו . 
הרצוג קיבל את קדיש וחבריו בלשכתו . כזכור , קבע הנשיא לפני זמן - מה ש"קצה 
נפשו של העם " במה שקורה ; מצאתי חיזוק להערכת הנשיא גם אצל קרייטלר , 
התינוק - הפילוסוף המככב בסדרת הקומיקס שגיל אלקבץ מפרסם ב"יעקב " , מוסף 
שבועי בעיתון " מעריב " . אבי קדיש ישב אתי בשמש האביבית וניסה כמיטב יכולתו 
להבין מדוע הוא מפחיד אותי . פעמים נשמע כמו הקרייטלר ההוא , שנמאס ומשעמם 
וצריך לעשות משהו ואיך אפשר להמשיך ככה ; פעמים הזכיר לי את אנשי הפורום 
החדש שפגשתי לפני כחצי - שנה בגרמניה המזרחית : הם הולידו מהפיכה דמוקרטית . 
אחד מהם , ברנש בגינס , כיהן בינתיים כשר בממשלה . אבל ברגעים מסוימים 
נשמעו לי אבי קדיש וחבריו כמי שמוציאים מהבקבוק את השד הפופוליסטי המכוער 
ביותר והמסוכן ביותר שיושב בו . ברגע כזה הצטרף אלינו ראש העיר אלי לנדאו , 
בחליפה כהה של שררה ; הבן שלו הסריט אותו בווידיאו . בדיוק עמדנו לדבר 
עליך , אמרתי לו . האיש החזק מהרצליה הסתכל בי מהצד . צריך לתאם את מה 
שיהיה בעצרת , אמר לנדאו לקדיש : לנדאו היה רוצה שקדיש וחבריו יצטרפו אל 
הדרישה לבחור את ראש הממשלה בבחירות ישירות , אבל קדיש היה במצב - רוח של 
אסיפה - לאומית - שתבדוק - כל - מיני - חלופות . לנדאו אמר , בצדק , שהוא 
לא " אינטרפלורה " והלך . התרשמתי שהטרמפיסטים שהסתובבו שם עולים לקדיש 
על העצבים . אם הבנתי אותו נכון , הוא גם לא אוהב שהתקשורת מתארת את ההפגנה 
שלו ושל חבריו כ"הפגת קצינים " . הוא היה מג"ד בשריון , סגן - אלוף במילואים . 
שחר בן - מאיר הוא רב - סרן במילואים , איש סימפטי בן 03 , בעל פני תינוק 
ובלורית בהירה , סטאזר במשרד עורכי - דין ועובד המחלקה של קדיש במרכז לטכנולוגיה 
חינוכית . אז למה אני מפחיד אותך , שאל אבי קדיש בדאגה אמיתית . אתה מפחיד 
אותי , השבתי , מפני שדמוקרטיה שברירית כל - כך כשלנו צריכה פוליטיקאים 
חלשים : שער בנפשך אם כל השרירים והאולמרטים למיניהם גם היו אנשים חזקים . 
ומפני שהסיסמאות על " שינוי השיטה " עלולות להביא לחיסול השיטה הדמוקרטית 
ביותר שאפשרית כאן , בתנאים הנוכחיים . אבל השיטה הרי פשטה את הרגל , 
אמר שחר בן - מאיר בפעם המי - יודע - כמה במשך השבוע ההוא וקדיש אמר שהשיטה 
העליבה אותו . אחר - כך רשמתי מפיהם גם זאת , שהשיטה מעוותת את רצון האנשים , 
והיא רקובה ואטומה ומושחתת , לאנשים אין שליטה על מה שהפוליטיקאים עושים 
בשמם ויש נתק ומשבר אמון : דברים כאלה , לא בלתי - נכונים . אבי קדיש 
אמר שצריך לשפר את איכות - החיים . לא אנשים רעים , אבי קדיש וחבריו ; 
לא מפחידים אותי . לנדאו מפחיד . קפשגבבר מוזר קרה לשמעון פרס בדרך מ"פרס " , 
בהוצאת שוקן ( 2891 ) ל"בדרך לשלום " ( ניו - יורק , " וורנר בוקס " 
9891 ) , שניהם מאת מתי גולן : פרס ב"פרס " יוצא טוב ; פרס " בדרך 
לשלום " יוצא רע . לפרס יש סיפור - חיים מרתק וראוי להתפעלות , אבל לא 
לרבים יש די אורך - רוח ולא די הגינות להעריכו כיאות . מי ששקוע כמוהו , 
יום - יום , שנים כה רבות , במרכז הביצה הפוליטית אינו יכול , בעצם , 
לצפות לכך . " פרס " של מתי גולן מגולל סיפור הצלחה , אך הגרסה האמריקאית 
של הספר כמו מסרבת להודות בכך . הנער שעלה מפולין בן עשר היה למנכ"ל משרד 
הביטחון בן 82 , ואז כבר היה לו מאחוריו ניסיון בתחום הרכש והעסקנות כאחד . 
עד שעסק השבוע בניסוי כל טריק וכל תכסיס כדי להרכיב ממשלה חדשה היה שמעון 
פרס הנ"ל סגנו של שר הביטחון בן - גוריון וגם שר הדואר ושר התחבורה ושר ההסברה 
ושר הביטחון ושר החוץ ושר האוצר וגם ראש הממשלה היה . " גדול היה הפיתוי 
להפנות עורף לכל זה " , כתב מתי גולן ב"פרס " ( 2891 ) : " ( אך ) אם 
מבנהו הנפשי של שמעון פרס היה כזה לא היו לישראל תעשייה אווירית , צבא 
מצויד כהלכה , כור אטומי ומבצע אנטבה . חוסנו הנפשי ניזון מקשיים , מתעצם 
מאובדן סיכויים , מתחשל מול אתגרים . לו נטש עתה את המערכה , בוודאי היו 
חייו שקטים ונוחים יותר ; לו כך נהג , הרי שלא היה שמעון פרס " . " פרס " 
תיאר את פרס כאיש שראוי לדימוי טוב בהרבה ממה שיש לו ; זה נכון , כנראה . 
הספר התבסס בין השאר על יומנו האישי של פרס וגולן הודה לו " על שלא קשר 
את שיתוף פעולתו לדרישות ותנאים כלשהם מעבר לנושאים הקשורים בביטחון המדינה 
ועל שדאגתו היתה נתונה יותר לתדמיתם של ידידים ויריבים מאשר לתדמית של עצמו " . 
בספר המעודכן שהופיע לא - כבר בניו יורק אין גולן מודה לפרס . ההקדמה כמעט 
עוינת . בין השאר כתוב בה כי פרס הוכיח לכל מי שנזקק להוכחה שחוסר - האמון 
בו " מבוסס על שיקולים של ממש " . הטיעון של גולן : אחרי הבחירות הקודמות 
ניהל פרס משא ומתן עם המפלגות החרדיות בניסיון להקים ממשלה צרה , אך כל 
אדם חוץ ממנו הבין שהחרדים מוליכים אותו שולל כדי להוציא יותר מהליכוד . 
לבסוף לא היתה לפרס ברירה אלא להצטרף לליכוד , בתנאים גרועים יותר : הוא 
קיבל רק את משרד האוצר . אומר על כך גולן : " שמיר זכה בפופולריות רבה , 
פרס רק אישר את מה שאמרו עליו , שהוא איש המעדיף את דרך העקום במקום את 
דרך הישר . מדוע ? אולי מפני שבימיו הגדולים , בתקופת היחסים עם צרפת , 
למד להשיג דברים בדרכים לא - שגרתיות . או אפשר שבמשך השנים איבד את הביטחון 
העצמי הדרוש כדי ליזום צעדים שהשראתם במניעים נעלים , בניגוד לסחר - מכר 
פוליטי . ואולי פשוט כזהו טבעו . " אילו פעל מלכתחילה כדי להקים ממשלת 
אחדות לאומית עם שמיר היה יכול להיכנס לממשלה על בסיס של רוטציה בראשות 
הממשלה . אך כדי לעשות זאת היה עליו ללכת בדרך הישר וזה משהו שהוא אינו 
מסוגל לו " . ובכן , מה בעצם קרה לפרס בדרך מ"פרס " ל"בדרך לשלום " ? גולן 
אינו אומר . הוא מתאר בפירוט מה שפרס עשה בעשר השנים האחרונות ; חלק מהמידע 
יכול לבוא רק מפרס עצמו , לרבות תיאור פגישותיו עם המלך חוסיין ופירוט מלא 
של הסכם לונדון . " עליך לומר למלך , שפרס הוא אולי האידיוט האחרון שעוד 
עושה מאמץ לסחוט משהו מלא - כלום " , מצטט גולן את פרס בשיחה עם שגריר ארצות - 
הברית תומס פיקרינג . הנייר שפרס השיג היה הדבר הקרוב ביותר להסכם שלום 
מאז קמף דייוויד . על - פי הספר שמיר אכן חיבל בהסכם . על כן לא הייתי 
שואל מדוע ניסה פרס להקים ממשלה צרה עם החרדים , אלא איך יכול היה לחזור 
ולשבת בממשלה אחת עם שמיר . ראש הממשלה פרס הסתבך בפרשת " איראנגייט " 
ובפרשת פולארד ובפרשת השב"ך : גולן מתאר סצנה בביתו של פרס , כשראש השב"ך , 
אברהם שלום , ניסה לשכנע את הנוכחים שכל מעשיו קיבלו היתר משמיר . ברגע 
מסוים , כותב גולן , פרץ ראש השב"ך בבכי מר . אבל ראש הממשלה פרס הוריד 
את האינפלציה והוציא את צה"ל מלבנון . יותר מפעם אחת התגלגלה לידו הזדמנות 
לפרק את הממשלה ולמנוע בכך את הסכם הרוטציה עם שמיר . הוא לא עשה זאת . 
במקרה אחד , לדברי גולן , בהשפעת אשתו , סוניה , שהזהירה אותו כי הדבר 
יאשר את דימויו כאיש שאינו הולך בדרך הישר . אבל העובדה היא שפרס עמד בהסכם . 
זה מעורר את השאלה מה , בעצם , יש בו , בפרס , שגורם לאנשים כה רבים 
שלא להאמין לו : גם כשהודיע השבוע כי הצליח להרכיב ממשלה , זה נשמע כמו 
בלוף . גולן לא פתר את החידה בספרו הראשון . בספרו השני הוא מתעלם ממנה : 
פרס , הוא אומר למעשה , אינו זוכה באמון כי אין הוא ראוי לו . אני יודע 
שאני מסתכן עכשיו : בין אולמרט לשריר אני מאמין לפרס . השורות האלו מובאות 
כאן לרגל הטיעון שלשמעון פרס אין 16 קולות , כי הערבים אינם נחשבים : " ובכן : 
מי תופיק טובי ? הוא חבר הכנסת הוא קומוניסט ערבי . בבית הנבחרים יושב 
הנו בזכות מלאה ולא בחסד . . . כבר עת לזכור זאת חברים ( . . . ) 
" זה טיב הדמוקרטיה . אין נושאי - כליה נושים תודה באיש . חלקה אולי 
לא קל אך אם היא לא תהיה מובנת מאליה , היא לא תהיה מובנת לנו כלל ( . 
. . ) " חיבר נתן אלתרמן , פורסם ב"דבר " , 94 . 11 . 81 . קפמאפרקלגולדה 
מאיר קרה ההיפך מזה : הדימוי שלה היה טוב לאין - ערוך משהגיע לה על יסוד 
הישגיה הממשיים . השבוע יצאה לאור ביוגרפיה פוליטית שלה מאת מירון מדזיני 
ושמה " היהודייה הגאה " ( בהוצאת " עידנים " ) . התוצאה הכמעט בלתי - 
נמנעת דלת השראה : יש תזה , אך אין בעצם דמות תלת - ממדית כפי שראוי שתעלה 
מתוך ביוגרפיה טובה . יש קביעות לאין - ספור הסותרות זו את זו מעמוד לעמוד 
וחלקן אף ממשפט למשפט . התזה היא שעד לראשית שנות ה06 היתה מאיר אישה פתוחה 
לחידושים ואף לתמורות מהפכניות , אך החל באותה תקופה החופפת את ראשית הקריירה 
שלה בהנהגת המדינה קפאה והתברגה בעמדות ששוב לא היה להן מקום . על כן לא 
עלה בידה לבנות לה מנהיגות משלה . בין הקביעות הסותרות זו את זו אהבתי בעיקר 
את המשפט הלא - נשכח הזה : " אנשי לשכתה לא היו אומרי הן או אנשים חלושי 
אופי , אבל הם העדיפו שלא לריב עמה בפומבי ואף לא בחדר עבודתה , שכן עתידם 
הפוליטי היה תלוי ברצונה הטוב ( . . . ) אם הבנתי נכון , מדזיני חושב 
שמאיר לא החמיצה את המשא והמתן עם מצרים בשנים שקדמו למלחמת יום - כיפור . 
בתוך כך הוא חוזר על טיעונים דיפלומטיים מייגעים משהו של מאיר עצמה ושל 
יורשיה . המידע העיקרי הכלול בספר בהקשר זה סותר את מסקנתו : מאיר לא 
האמינה שאפשר לעשות שלום עם הערבים . מדזיני אומר שלא צריך לשפוט את מדיניותה 
על יסוד הידיעה המאוחרת שיש הסכם שלום בין ישראל למצרים . מדוע לא , בעצם ? 
בתוך כך הוא מצדיק את סירובה של מאיר לאסור על הד"ר נחום גולדמן לנסוע למצרים , 
על - פי הזמנתו של נאצר . לדבריו , הזמנה כזאת לא היתה ולא נבראה : אין 
ראיה מניחה את הדעת לביסוס טענה זו . כך או כך , איזה נזק היה נגרם אילו 
נסע גולדמן לקהיר ? מי יודע , אולי היה מביא תועלת . לא הייתי כועס על 
מדיזיני אילו הרחיב במקצת בפרטי הרומנים של מאיר עם הגברים שאהבה , לבד 
מבעלה : זה נחוץ לא מפני שהיתה אישה אלא מפני שהאיש שאהבה היה זלמן שז"ר 
והאיש שאהב אותה היה דוד רמז שניהם מראשי מפא"י והיא רק בראשית דרכה הפוליטית . 
ספרו של ראלף מרטין , המבקש להוכיח שהיא חייבת לחיי האהבה שלה לפחות חלק 
מהקריירה הפוליטית שלה , כבר מצוי בחנויות בהוצאת כיס ; זו תזה ראויה להתייחסות . 
הד"ר מדזיני שימש כמנהל לשכת העיתונות הממשלתית ובתוקף תפקידו זה גם היה 
דוברה של ראש הממשלה מאיר . הוא נחשב לדובר יעיל ומקצועי , נבון ורב - 
מידע . אני מניח שהוא אוצר בלבו זיכרונות מעניינים ; אילו שאל אותי , 
הייתי מציע לו לבסס עליהם ספר על גולדה מאיר והעיתונות . הייתי מסתפק בזה . 
המודד לביוגרפיות פוליטיות של מדינאי ישראל , הוא ספרו של מיכאל בר - זוהר 
על בן - גוריון . בן - גוריון הראה לו כמעט הכל ובר - זוהר מיטיב לכתוב . 
את הפרק העיקרי בקריירה הפוליטית של גולדה מאיר אי - אפשר לכתוב , כי רוב 
החומר חסוי , לרבות הפרוטוקולים של ישיבות הממשלה . מדזיני משתמש בעיקר 
במה שכתוב בספרים אחרים ; הספר שלו ממעט לצטט חומר תעודי מקורי . מאיר פירסמה 
אוטוביוגרפיה מתקתקה וצדקנית ורחוקה מלהניח את הדעת , שכתבה בשבילה הסופרת 
רינה סמואל . מאיר אישרה את הטקסט לפני פרסומו וזה נותן לו ערך מסוים של 
מסמך , תוספת לספרייה אוטוביוגרפית עשירה למדי שנוצרה בישראל עם השנים , 
בין השאר הודות להוצאות הספרים של " מעריב " ו"ידיעות אחרונות " . רבים 
אינם יודעים שסמואל כתבה את " חיי " של גולדה מאיר . אריק אריקסון הגדול , 
סיפרה לי סמואל השבוע , סימן בספר קטעים שנראו לו ראויים לשימת - לב פסיכואנליטית . 
זה אומר משהו על הפסיכואנליטיקאים , אמרתי לסמואל . זה אומר משהו עלי , 
השיבה היא והתכוונה ליכולתה לשקף את אישיותה של מאיר . אחר - כך אישרה לי 
סמואל באי - רצון שהיא עוסקת כעת בכתיבת האוטוביוגרפיה של יצחק שמיר , במתכונת 
הספר שכתבה עם גולדה מאיר . זו הזמנה של הוצאת " ויידנפלד אנד ניקולסון " , 
לונדון . שמיר מבין עניין : מדזיני כותב שמאיר עשתה הרבה כסף מהספר של 
סמואל . קפשגבארבעה קילומטרים מצפון לעיר עפולה , יש מקום אשר שמעו עובר 
עכשיו במהירות רבה מפה לאוזן בארץ כולה ומושך אליו המוני אדם . גם במרומי 
התבור הסמוך היו בשבת שעברה מכוניות רבות , אך מגרש החנייה של " מפגש מזרע " 
היה מלא יותר : היו שהסתובבו 02 דקות עד שהצליחו למצוא מקום . הם נמשכים 
לשם בכוחו של היצר הרע והטעם הטוב : כל אחד מהם מוכיח בבואו כי הרב שך צודק 
לגמרי . כי לפחות אחד מכל שני הבאים למפגש , יקנה שם ממוצרי הבשר של מזרע 
ורבים יקנו מה שמתואר על תוויות המכירה כ"בשר ממין אחר " , וגם כ"בשר לבן " . 
כל חודש עוברים בחנות כ04 אלף איש ; עד סוף השנה ימנו אולי חצי - מיליון , 
אחד מכל ארבעה ישראלים בוגרים : הם אמורים להשאיר בקופות החנות אולי חמישה 
מיליוני שקל : ספק אם יש עכשיו מקום יותר אין מזה , בעיקר בשבתות . הוא 
נפתח לפני כחצי - שנה . אולם - המכירה הענקי מעוצב בטעם אירופי , בצבעי 
פסטל אפור - ירוק - ורוד . הפאר מהמם , המבחר עוצר - נשימה . הבוטיק של 
סניורה שבמבואות בית - לחם והסלון של יוזי שבגן - העיר בתל - אביב מתגמדים 
לכדי קיוסקים בהשוואה להיכל השינקן של מזרע : אפשר גם לאכול שם . השירות 
מאיר פנים . " אצלנו אין בתי - קולנוע ואין גם מגרדי - שחקים , אבל ישנו 
מגדל גבוה אותו רואים למרחקים " , כתב מרדכי אמיתי בספר שאהבתי כשהייתי ילד . 
אי - שם בחצר האחורית של מזרע עוד יש להם גם מגדל - מים היסטורי , אך מגדל 
הביטון שרואים למרחקים נושא את שלט המעדנייה . בשבת האחרונה עשו שם מבצע 
על כל קנייה של 001 שקל ויותר , קיבלו חינם ספר ילדים בהוצאת " ספרית 
פועלים " . וכך רשמתי לי בפנקס : " גולש עגל 03 . 41 ; סטייק ניו - יורק 
59 . 52 ; צלי עגל מתובל 05 . 22 ; בשר לבן טחון 57 . 7 ; פילה לבן 
00 . 03 מרים ילן - שטקליס , " הילדה והדוב " . ויש להם שם גם מבחר מעורר 
קנאה של מעדנים אחרים כל דבר מקוויאר צרפתי ועד מרצנים שווייציים , וגבינות 
ומשקאות אלכוהוליים מכל ארץ וגם כל מיני דברים טובים מתוצרת ישראל , לרבות 
שקדים וצימוקים שהם לדתיים מה ששפנים וחזירים לחילוניים , וכן געפילטע פיש 
בקופסאות ומשקה חלב בטעם קפוצינו שמייצרים בחיפה וכתוב עליו שהוא כשר בפיקוח 
הרבנות . אין שפנים . למה אתם כותבים " בשר לבן " ? התעללתי ביוסי עמיר , 
המנהל את המקום : אולי אתם בעצם מתביישים . היה משהו פאתטי כל - כך בתגובתם 
של הקיבוצים למשמע נאומו של הרב שך , והלא שך אמר מה שאמר בלי שראה במו 
עיניו את מגרש החנייה של מפגש מזרע ומימיו , אני מנחש , לא היה ביום כיפור 
על חוף הכינרת : את מקומות - הלינה מזמינים שם שנה מראש . כל מה שאמר נכון 
איפוא . מה היה לכם לעורר את חללי המלחמות כדי להתגונן מפניו ? שאלתי את 
עמיר . עמיר , זהיר זהיר , הרבה גאווה מקצועית בקולו , אמר שהם לא רוצים 
להילחם באיש וגם לא רוצים לחנך אף אחד . הם מייצרים מוצר - איכות ששמו הולך 
לפניו באירופה כולה והם רק רוצים למכור אותו . הביטוי " בשר לבן " , או 
" בשר ממין אחר " ידוע ברבים מהפולקלור הישראלי ואושר לשימוש על - ידי 
הרשויות המוסמכות . על תוויות המחירים כתוב " לא ממין כשר " . מזרע אינו 
מגדל חזירים ; עמיר ראה להדגיש שהמכירה , גם בשבת , נעשית בהתאם לחוק . 
השיקול המסחרי להימנע מהשם המפורש מבוסס מן - הסתם על ההנחה שהוא עלול בכל 
זאת להרתיע אי - אלה קונים : מה לעשות , לכל אחד , אפילו הוא זולל חזיר , 
יש בנכבי עברו איזו סבתא זכורה לטוב המעיקה על מצפונו . זה מסביר , אני 
מניח , גם את עלבונם הנורא של הקיבוצים . עמיר אמר שהוא לא נעלב . ההבדל 
בינם לבין הרב שך שהם לא מיסיונרים , אמר . הוא בן 05 ; לפני שהחל לנהל 
את המעדנייה של קיבוצו , היה מורה . קפשגבוד בן - גוריון סיפר לי פעם כי 
בהיותו בן שלוש , כבר ידע שיעלה לארץ - ישראל . בגיל שלוש ? העזתי לתהות , 
אך בן - גוריון , שכבר היה אז בן 28 , עמד על דעתו שזה נכון . איזו ילדות 
היתה לו , איזה ילד הוא היה , חשבתי . נזכרתי בזה השבוע כשקראתי את " ילדות 
בימי - הביניים " , ספר חדש מאת שולמית שחר , בהוצאת " דביר " . הם שיחקו 
בקוביות ובבובות , בסביבונים , בנדנדות ובסוסי - מקל ; המאושרים שבהם 
רכבו על אופניים . הילדים נחשבו כפיקדון מאלוהים ; היתה דעה שאפשר לעצבם , 
גם פיסית , כאילו היו בובות שעווה . הוריהם אהבו אותם והתגאו ביופים ובחכמתם 
ופינקו אותם ושלחו אותם לבית - הספר , ואמרו להם ן , ן , ן , כשהיו ילדים 
רעים והפעילו עליהם כל לחץ וסחטנות רגשית כדי שיצליחו בחיים . שחר עושה מאמץ 
גדול כדי להוכיח שהם היו ילדים ככל הילדים וכי עולם המושגים של הוריהם הכיר 
בתקופת ילדותם כביחידת - חיים נפרדת בעלת מאפיינים משלה . יש לי הרושם שהתזה 
שלה מנומקת היטב : מבחינה זו , היא סודקת בתיאוריה המוסכמת זה שלושים שנה 
על חוקרים אחרים . שחר מתווכחת עם פיליף אריס , היסטוריון צרפתי שפירסם 
ב0691 ספר ידוע מאוד , רב - חן , ובו ניסה להוכיח כי תרבות ימי - הביניים 
לא הכירה כלל בילדות כתקופת - חיים נפרדת . הוא הסתמך בין השאר על אמנות 
התקופה : בציורים וגם בפסלים נראים הילדים כמבוגרים קטנים , זהים למבוגרים 
בלבושם ובמבנה גופם ובארשת פניהם . אחד ההסברים הפסיכולוגיים שלו : תמותת 
התינוקות הגבוהה לימדה אנשים שלא להתקשר רגשית לייצור הקטן שהביאו לעולם 
עד שיעבור את שנות הסכנה ואז ראו בו אחד משלהם . שחר , פרופסור להיסטוריה 
באוניברסיטת תל - אביב , מצטטת מקורות לאין - ספור . עולה מהם שהיתה ילדות 
אך היא היתה קצרה : בגיל שבע כבר ידעו ילדי האצילים לרכוב על סוס וציפו 
מהם שיסייעו לאבותיהם בקרב . ילדי איכרים בני תשע חרשו את השדות ; היו 
ילדים שיצאו מאחריותם המשפטית של הוריהם ואף הורשו לקבל בעלות על רכוש , 
בהיותם בני 41 וחצי . הבנות נישאו בגיל 41 ופעמים אף לפני - כן . אם הבנתי 
אותם נכון , מרווח הוויכוח בין שחר לאריס מצטמצם בכמאה עד 051 שנה ; הם 
חלוקים בעיקר לגבי המאה ה21 : אחר - כך גם על - פי אריס התפתחה תודעת הילדות . 
שחר , אני חושב , עוד חייבת בכל זאת הסבר כיצד קרה שהילדים המופיעים בתמונות 
שצוירו בימי - הביניים נראים כמבוגרים קטנים . הנה המלצה לקריאת פסח : לא 
קשור לשום דבר , שובה לב . 
