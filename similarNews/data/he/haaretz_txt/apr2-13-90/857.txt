ביירות ( ע"ם ) . העיתון הלבנוני " אנואר " מוסר , כי מדברים על תוכנית 
בת שש נקודות , שעליה הסכימו המדינות שיש להן נגיעה למצב בלבנון . על פי 
התוכנית , יתפרסו בלבנון כוחות שלום ערביים ובין - לאומיים משותפים . התוכנית 
כוללת את החלפתם של כוחות יוניפי"ל ושיגורם של כוחות אלה לביירות ולפרבריה , 
אם יהיה צורך בכך . העיתון " אלנהאר " מוסר , כי לאחרונה התקיימו מגעים 
בדרג רם בין לבנון לסוריה , במטרה להעריך את מהלך ההתפתחויות וההתייעצויות 
ביניהן , כדי שהדבר יועיל להחלת הלגיטימציה במזרח ביירות ולהשלמת ביצועו 
של הסכם טאיף . כתב " אלנהאר " בפאריס מוסר , כי חוגים פרלמנטרים לבנוניים 
בבירת צרפת מדברים על עריכת מפגש מארוני מורחב בוותיקאן , בראשות הפטריארך 
צפיר ובהשתתפות גורמי הכוח המדיניים , הפרלמנטריים והמפלגתיים בחסותו של 
האפיפיור יוחנן פאולוס השני . בינתיים אמר אחד השרים הלבנונים ל"אלנהאר " , 
כי לא נראה שהמפגש בבכרכי ( מקום מושבו של הפטריארך צפיר ) יתקיים בקרוב 
נוכח מסע הדילוגים של ועדת התיווך בין בעבדא וזיק בצבח . השר הודיע , 
כי הפטריארך צפיר אינו מוכן לערוך פגישה שתיצור את הרושם שיצרה הפגישה האחרונה , 
אלא ברצונו לקיים פגישה מאוזנת , כלומר שכל הגורמים יהיו מיוצגים בה , 
ושלא תובע כל התנגדות בנוגע לייצוגם של הגורמים השונים . חברי פרלמנט שביקרו 
בבכרכי מסרו , כי הפטריארך יתן לוועדת התיווך זמן מספיק להשלמת המשימה שהוטלה 
עליה , אולם הוא יפנה בסופו של דבר לוותיקאן , על - מנת לבקש את התערבותו , 
למציאת הפיתרון שישים קץ לסכסוך , אם הוא יווכח לדעת שפעילותו תיקלע למבוי 
סתום . אולם חברי הפרלמנט אמרו , כי הפטריארך הודיע לחבר ועדת התיווך , 
שאכר אבו סלימאן , כי ההמתנה של למעלה מחמישה ימים הפכה לגורם מזיק , 
מפני שכל אחד משני הצדדים מרכז כוחות צבאיים לאורך חזיתות הלחימה דבר המאיים 
על האזרחים ועל עתידה של לבנון . חוגים מדיניים יודעי דבר לא הוציאו מכלל 
אפשרות , כי הפטריארך צפיר ימצא את עצמו בקרוב , מול שתי אפשרויות : האחת 
היא , לקרוא לעריכת מפגש מארונים מורחב , שבו ישתתפו חברי הפרלמנט ששבו 
מפאריס וחברי הפרלמנט שעדיין ממתינים שם לקביעת מועד לכינוסו של מפגש זה . 
מטרתו של המפגש הוא , לקבל החלטות מכריעות בנוגע למתרחש במזרח ביירות , 
ואשר יסייע לשלטון החוקי , להחיל את שליטתו על אזור זה . האפשרות השנייה 
היא , להטיל על שני הצדדים הנלחמים ביניהם , איסור מטעם הכנסייה להמשיך 
בלחימה . מקורות בכוחות הלבנוניים אומרים , כי פעילותה של הוועדה המתווכת 
בין עאון לגעגע מהווה סימן לכך שהוועדה הגיעה לשלב הסופי של הכנת הדו"ח שלה , 
והגשתו לפטריארך צפיר , אשר יקבע לאור הדו"ח את עמדתו ואת מועד הפגישה 
השנייה ואופייה . זאת , משום שאחת ההצעות המועלות כעת , היא להפוך את 
הפגישה השנייה מפגישה מארונית לפגישה נוצרית רחבה , שבה ישתתפו כל גורמי 
הכוח . קפידבינביירות ( ע"ר וע"ץ ) . הכוחות היריבים במובלעת הנוצרית 
בלבנון , פתחו אתמול בדו קרב ארטילרי ורעמי הפגזים המתפוצצים זיעזעו את 
ביירות והגבעות סביבה . בינתיים נכנס מאבק הדמים על השליטה בעדה הנוצרית 
מארונית לשבוע התשיעי ואין פשרה נראית באופק . ביירות הנוצרית כמעט ונהרסה 
כולה , מאות אנשם נהרגו ואלפים נפצעו . " הפגזים נופלים בקצב של שלושה 
בדקה בגבעות הסובבות את ביירות " אמר עד ראייה בנמל גוניה , צפונית לביירות , 
הנשלט על ידי המיליציה הנוצרית הגדולה , הכוחות הלבנונים . מקורות בטחוניים 
אמרו , כי סוללות תותחים של צבא לבנון ושל המיליציה , הלמו בעמדות היריבים 
שלהם בתותחים , טילים ומרגמות בעיקר באזור קסרואן , 02 קילומטרים צפונית 
לביירות . רעמי ההתפוצצויות הידהדו מעל הרי השוף ופגזים נחתו גם באזור החוף , 
הם אמרו . טרם נודע על מספר האבידות . שני הצדדים מאשימים אלה את אלה בפתיחה 
באלימות . " קול לבנון " , תחנת המיליציה הנוצרית , דיווח כי האש החלה 
לאחר שמוקש התפוצץ בעת שהצבא הנוצרי ניסה להסתנן לאזור המוחזק על ידי המיליציה . 
לעומת זאת טענה תחנת השידור של עאון , כי הקרבות פרצו לאחר שאנשי המיליציה 
פתחו באש על עמדות הצבא . עד כה נהרגו 029 בני אדם ו0003 נפצעו , בקרבות 
בין הכוחות הנוצרים היריבים . 
