פקורה לפעמים שדווקא אחרי יום עבודה ארוך ומייגע , את רק רוצה לסיים הכל . 
להיכנס להתקלח , ואחר כך להיכנס למיטה ולקרוא ספר . והנה " נוחת " עליך 
מאורע מחייב : מסיבה בלתי צפויה או ארוחת ערב חשובה . זהו הדבר האחרון 
שהיית רוצה לעשות הערב , אך אין ברירה ואת רוצה להיראות טוב יותר ממה שאת 
מרגישה . והרי כמה עצות לרענון מיידי של חצי שעה . ראשית הסירי את האיפור 
מפנייך . שימי על שערך כובע , היכנסי למקלחת והתקלחי במים פושרים : מים 
חמים מרדימים . סיימי , אם את מסוגלת , במים מעט קרים לרענון העור . 
שפשפי במגבת יבשה את העור להמרצת מחזור הדם . מרחי תחליב גוף ועסי קלות 
את כפות רגלייך , המרפקים והברכיים . הכיני מסכה מהירה : קחי חלבון ביצה , 
הקציפי מעט , הוסיפי כמה טיפות שמן וכמה טיפות מיץ לימון , מרחי בשכבה 
דקה על פנייך ( לא קרוב לעיניים ) . מצאי לך כמה דקות , שכבי על הספה 
עם רגליים מעט מוגבהות מראשך בעזרת כרית , ותני על עינייך שקיות תה חלוטות 
במים פושרים מאוד , או פרוסות מלפפון , או פרוסות תפוחי אדמה דקות . שיכבי 
כך בשקט עשר דקות עם מוזיקת רקע מרגיעה , והרחיקי כל מחשבה מראשך . האמיני 
לי שהרגשתך תשתפר . לאחר הסרת המסיכה סדרי שיערך , התאפרי קלות , התבשמי 
ואת רעננה ויפה ומוכנה לבילוי . 
