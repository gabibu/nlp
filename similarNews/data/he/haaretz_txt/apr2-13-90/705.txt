שר הקליטה אמור להביא הבוקר בפני הממשלה הצעת החלטה , שלפיה יפורסמו תקנות 
לשעת חירום , הפוטרות שכר דירה ממס הכנסה . להצעה זו מובטחת תמיכתו החמה 
של שר הבינוי והשיכון . אפשר שיהיו שרים נוספים שיצדדו במהלך קל ופופולרי 
זה , לנוכח המחסור הקיים או העלול להיווצר בקרוב בדירות לעולים . מן 
הראוי , שהממשלה תימנע משימוש בתקנות שעת חירום וגם תדחה את ההצעה לגופה . 
כדי להבין מדוע מתנגדת נציבות מס הכנסה בתוקף וכמוה כלכלנים רבים לפטור 
ממס הכנסה על שכר דירה , אין צורך להתמקד באובדן ההכנסות הצפוי מכך : מדובר 
בכ03 מיליון שקל . זהו אמנם סכום נכבד , אך זעום בהשוואה להזרמות שהוזרמו 
ערב אישור התקציב ל"ייחודיים " למיניהם ולמטרות אחרות . ההתנגדות נובעת 
קודם כל מהשלכות מתן הפטור . ראשית , הוא סותר את המגמה של ביטול הפטורים , 
המונחת ביסוד הרפורמה במס הכנסה ; ביטול שהושג זה עתה , אם גם באופן חלקי , 
במאמץ גדול . קשה להצדיק את ביטול הפטורים להוצאות רפואיות , לארוחות 
לעובדים במקומות העבודה , לתשלומים בעד עבודה במשמרות ועוד , כאשר פוטרים 
ממס את הכנסותיהם של משכירי דירות . שנית , מתן הפטור עלול לפתוח פתח להשתמטויות 
ממס בהיקף שקשה לשערו ( נציבות המס טוענת , שהמדובר במאות מיליוני שקלים ) 
, מצד גורמים שאין כל הצדקה ואין כל צורך להיטיב עמם . לציבור הרחב של 
בעלי דירות הציע האוצר זה מכבר הצעה הוגנת : לשלם מס בשיעור חודשי של % 01 
משכר הדירה ( ובלבד שאינו עולה על 006 , 1 שקל בחודש , נכון לסוף 9891 ) 
, ובכך לחסל את מחויבותם כלפי שלטונות המס , לרבות חובת הדיווח השנתי . 
כמה אלפי משכירי דירות נענו להצעה . זהו הסדר הוגן , ואין כל צורך להוסיף 
עליו פטור מלא , מה גם שמשכירי דירות נהנים , או ייהנו , מעליית שכר הדירה 
הנובעת מהביקוש המוגדל . זאת ועוד , אין כל הוכחה לכך שבעלי דירות שלא השכירו 
אותן עד כה יונעו לעשות כן בזכות הפטור . אם יש בעלי דירות הנמנעים מלהשכירן 
אך ורק משום שאינם רוצים להתעסק עם מס הכנסה , הרי לא מובטח שפטור ממס 
שיהיה , בהכרח , זמני יכניס אותם למעגל המשכירים . פסולה לחלוטין ההצעה 
להעניק את הפטור באמצעות תקנות שעת חירום , שפירושן אכיפת הכנסת . כל ממשלה 
חייבת להיזהר זהירות יתרה בהפעלת מכשיר אנטי - דמוקרטי זה . ממשלת מעבר , 
שאינה נהנית מאמון הכנסת והיא חסינה מביקורתה , צריכה להימנע מכך לגמרי , 
אלא אם כן נוצר מצב חירום אמיתי , שאינו מאפשר הפעלת הליכי חקיקה רגילים . 
מצב זה אינו קיים : הממשלה יכולה , אם תרצה בכך , לכנס את הכנסת כדי 
לקבל תיקון לפקודת מס הכנסה הגם שאיננו ממליצים לעשות זאת מהסיבות שפורטו 
לעיל . אם סבורה הממשלה שיש לפעול להגדלת מספר הדירות המוצעות להשכרה , 
עליה לחפש דרכים אחרות : בטווח קצר באמצעות מסע הסברה ושכנוע ( למה לא 
לפנות בעניין זה בכתב לבעלי דירות העומדות ריקות , על פי דיווחי חברת החשמל ? 
) ; בטווח הארוך באמצעות החשת תהליכי שחרור קרקעות , זירוז נוהלי רישוי 
בנייה והפחתת מסי יבוא על חומרי בנייה . דבר זה ישרת גם מטרות שמעבר לצורך 
להגדיל את היצע הדירות לעולים חדשים . 
