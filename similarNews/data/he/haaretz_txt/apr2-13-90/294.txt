ברות המחשבים עטות על כל שוק החדש והבא בתור הוא , כנראה , זה של העולים 
מבריה"ם . לאלה מוצעת לומדה חדשה להוראת השפה העברית לעולים , שתוצג לראשונה 
בכינוס השנתי של מו"ח , האיגוד הישראלי למחשבים בחינוך והוראה , המתקיים 
בימים אלה בכפר המכביה ברמת גן . הלומדה החדשה פותחה על - ידי חברת " קומפיוטרס " , 
והיא פועלת על מחשב אמיגה , המשווק על ידי תדיראן מחשבים . במחשב מותקנת 
יחידת הפקת קול שבה שומע התלמיד את השפה החדשה , במקביל למה שנכתב על המסך . 
המפתחים אומרים כי באמצעות התוכנה ניתן ללמד עולים חדשים , ובעיקר ילדים , 
את השפה העברית בזמן קצר בהרבה מן הרגיל ולחסוך שעות הוראה יקרות . נוסף 
לכך ניתן לשלב את התלמידים העולים בכיתות לימוד רגילות . התוכנית החדשה 
מבוססת על כך שלכל תלמיד תינתן שעת אימון אחת בכל יום במשך ששה שבועות . 
במשך תקופה זאת יכול התלמיד להשתתף בשאר השיעורים המתקיימים בכיתה . לעומת 
זאת , היות והמחשב מצויד באוזניות , האימון אינו מפריע למהלך התקין של 
השיעור ואין צורך בכיתה מיוחדת . " תדיראן מחשבים " מציעה את המחשבים גם 
בשכירות . מחשב אחד יכול לשרת ששה תלמידים . מחברת " קומפיוטרס " נמסר , 
כי בימים אלו נמצאת המערכת בבדיקה במשרד החינוך וכי המחלקה לקליטת עלייה 
במשרד בודקת את האפשרות לשלב את הלומדה החדשה בתוכנית המשרד ללימוד השפה 
העברית . 
