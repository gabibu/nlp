" מפיסטו " , הסיפור אודות הנריק הפגן , שחקן התיאטרון הגרמני שהתקרנף 
בימי השלטון הנאצי , התפרסם בעקבות סרטו המצליח של הבמאי אישטוון סאבו . 
הסרט נעשה על פי ספרו השלישי של קלאוס מאן . גם המחזאי הלל מיטלפונקט התבסס 
על הספר ועיבדו למחזה שיועלה ממוצאי שבת , בתיאטרון באר שבע , בבימויו 
של מיכה לבינסון , שזו עבודתו האחרונה כבמאי הבית של התיאטרון . ספרו רחב 
היריעה של מאן שזור דמויות הנשענות על דמויות אמיתיות שאיכלסו את חיי התיאטרון 
בהמבורג ( שם נפתחת העלילה ) ובברלין . את דמותו של הפגן יצר מאן על פי 
דמות גיסו לשעבר , השחקן גוסטאב גרונדגנס , שנישא לאחותו אריקה . בראשית 
שנות ה02 היה גרונדגנס שחקן ובמאי בתיאטרון בהמבורג , והיה ידוע בנטיותיו 
הקומוניסטיות . כאשר עלו הנאצים לשלטון הוא נשבע אמונים לשלטון החדש , 
הקריירה שלו עלתה ופרחה והוא התקדם , בעזרת הפילדמרשל הרמן גרינג , לתפקיד 
מנהל התיאטרון הממלכתי הפרוסי בברלין . לכינוי " מפסיטו " זכה גרונדגנס 
כאשר בחר בשיא הקריירה שלו להציג , בהצלחה עצומה , את " מפיסטופלס " 
על פי פאוסט של גתה , ויש אומרים שהיה זה תפקידו הטוב ביותר . ערכו של הספר 
לא נאמד בסגולותיו הספרותיות אלא בתיעוד של תקופה . לראשונה הוא יצא לאור 
באמסטרדם , בשנת 6391 , ומאוחר יותר ב91 מדינות שונות . בראשית שנות ה06 
פורסם הספר במערב גרמניה , ובנו המאומץ של גרונדגנס הגיש תביעה משפטית כנגד 
ההוצאה לאור . המשפט נמשך שבע שנים ובסיומו גינה בית המשפט העליון בגרמניה 
את הספר והוא נאסר לפרסום ולהפצה בגרמניה המערבית . למרות שהאיסור עדיין 
בתוקפו , הופץ הספר בגרמניה בעקבות הקרנת הסרט ובעקבות עיבודה של אריאן 
מנושקין ( 0891 ) של חלק מהספר למחזה . ב3491 התפטר גרונדגנס מתפקיד מנהל 
התיאטרון הממלכתי בברלין , התגייס לצבא כחייל פשוט , נשבה על - ידי הסובייטים , 
ועם שחרורו התחיל לבנות מחדש את הקריירה שלו . אחרי המלחמה נערך לו משפט 
טיהור שבו זוכה , לאחר שהוכיח שעשה למען שחקנים שנרדפו בשל דיעותיהם הפוליטיות , 
ולמען יהודים . את המעשים האלה , טען , יכול היה לעשות רק בזכות קשריו 
עם השלטון הנאצי . גרונדגנס התאבד בשנת 3691 במנילה שבפיליפינים . גם מאן 
התאבד , במאי 9491 , בקאן שבצרפת . בעיבודו לספר צימצם הלל מיטלפונקט את 
המאורעות ואת הדמויות והתרכז בדמותו של הפגן . חלק מהדמויות אוחדו , ומשפטים 
שמופיעים בספר מפיה של דמות אחת יושמעו בהצגה מפיה של דמות אחרת . " אילו 
לא הייתי עושה כך הינו צריכים להעלות מחזה באורך 04 שעות ובהשתתפות כל שחקני 
התיאטרון בארץ " . גם כך עולה ההפקה בהשתתפות כל שחקני תיאטרון באר שבע , 
על בימת היכל התרבות המקומי , מאחר שאולם התיאטרון הקבוע צר מלהכילה . 
" בעיני זה מחזה על בגידה " , אומר מיטלפונקט . " בגידה בערכים , באישה , 
בחברים ובגידה בעצמך " . מיכה לבינסון , הבמאי , אומר שהמחזה הוא על התמכרות 
לתיאטרון ועל קרייריזם . ומיטלפונקט מוסיף : " לדעתי , תמצית דמותו של 
הפגן נמצאת בשאלה שמפנה אליו גולייט אהובתו הכושית : אולי כל מה שאתה רוצה 
זה שיאהבו אותך ? לשחקנים יש הצורך הקיומי הזה בהכרה ובאהבה . אני חושב 
שהצורך הזה נמצא גם בהתחברות של הפגן למשטר החדש . זה לא שהוא קיבל את האידיאולוגיה 
הנאצית , אלא שהשלטון הזה הציע לו התקדמות והתחככות בצמרת , ומבחינתו זה 
היה האישור לכך שאוהבים אותו , ובגדול . כלומר , לא האהבה שיכול להציע 
קהל התיאטרון של המבורג , אלא זה של האולם הגדול בתיאטרון של ברלין , המטרה 
הנכספת " . ביטוי נוסף לתיאוריה זו ניתן למצוא בסוף המחזה ( הנאמן למקור 
הספרותי ) ; הפגן , חבוק בזרועות אמו אומר " מה הם כולם רוצים ממני ? 
אני רק שחקן , אני רק שחקן , לעזאזל . . . קפמאביניהיו בוודאי מי שיצביעו 
על האקטואליות שבמחזה , על הבחירה להעלות מחזה שעוסק בהתערבות פוליטית באמנות 
דווקא עכשיו . לבינסון ומיטלפונקט בוחרים את המלים בזהירות . לדברי שניהם 
הרעיון להעלות את המחזה מתגלגל כבר שנים בתיאטראות השונים ואצל יוצרים רבים . 
תיאטרון חיפה , לדוגמא , מחזיק את הזכויות לגרסתה של מנושקין . לבינסון 
אומר שההחלטה היא לא לעשות הצגה היסטורית , אלא מופשטת במידה מסוימת שתאפשר 
לקהל חופש מחשבתי . ישנם משפטים כמו שמאלנים הם סכין בגב האומה שישמעו מוכרים 
לקהל בארץ , אבל אישית , אני מזועזע מרודפי שלום למיניהם שמנסים ליצור 
אנלוגיות בינינו לנאצים ומשתמשים בביטויים , כמו זה של פרוף לייבוביץ יודנאצים " . 
" המחזה הוא פנורמה של דמויות שהיתה להם אפשרות בחירה " , אומר מיטלפונקט , 
" ובכתיבת העיבוד הדריך אותי שירו של ברכט איך לשחק נאצי קטן , שאומר 
שצריך לקחת בחשבון שהנאצים לא היו חיות אדם , אלא אנשים שהיתה להם אפשרות 
בחירה " . נתן דטנר יגלם את הנדריק הפגן " מפיסטו " , ולצידו 71 שחקנים נוספים , 
ביניהם : מרגלית סטנדר , מרק חסמן , עמי דיין , יגאל שדה , אריאל פורמן , 
אבי שמר , דפנה רכטר , הוגו ירדן , רפי תבור , אבי שמר ושרון אלכסנדר . 
את המוסיקה כתב שלמה גרוניך , תפאורה : אלי סיני , תלבושות : דידי גולן . 
