המערכת הפוליטית הגיעה בימים אלה לרצפה של הנורמות המוסריות , אם לא לשפל 
המדרגה . ואיני יודע מי גרוע ממי : אלה שנשענים על " עריק " , או המתחסדים 
והצדקנים המדברים על הזניית הפוליטיקה בעוד הם עצמם עשו בעבר והיו מוכנים 
לעשות גם היום בדיוק אותו דבר כדי להיות בשלטון . אמנם עריקות אינן דבר חדש . 
מהורוביץ ועד שובל , מדיין ועד אבוחצירה , מאמנון לין ליוסף שריד ועוד 
רבים אחרים לא כולם קפצו מצד לצד לשם שמים . בשפל הזה , כאמור , כבר 
היינו . אך הפעם היה חידוש המוכיח שהרצפה אינה בהכרח המקום הנמוך ביותר . 
בצד האחד הובטח כסף לצרלי ביטון ובצד האחר התמקחו על ערבות בנקאית האם 
תהיה 01 מיליון דולר או רק 5 . 2 מיליון . כפי שאמר גורג ברנרד שאו , " מה 
שאת , אנו כבר יודעים . נשאר רק לברר את המחיר " . ובאמת , הליברלים הללו 
צריכים ללכת כל יום לבית הכנסת ולהתפלל שהליכוד לא יעמוד בהבטחותיו מי מרוויח 
כל כך בקלות 5 . 2 מיליון דולר ? " לעם הזה מגיע יותר " , זועקת הכרזה ליד 
שובתי הרעב מול בית הנשיא . זו כמובן שטות . " העם הזה " מקבל בדיוק 
מה שהוא ראוי לו . שינוי שיטת הבחירות לא ישנה את העובדה שהעם תמיד מקבל 
ויקבל את מה שהוא בוחר . לא פחות ולא יותר . אבל , אולי אולי , אנו על 
סף מהפך דרמטי של הזירה הפוליטית , מעין שבירת כלים לאומית , אם אכן יעלה 
בידו של פרס להרכיב ממשלה ולהושיב את הליכוד באופוזיציה . שמעון פרס , אחרי 
שמצא עצמו נבגד על - ידי ש"ס ודגל התורה , כשזמנו אוזל והוא עלול להיאנס 
להחזיר את המנדט לנשיא , החליט על הימור מחושב : להציג ממשלה שתישען על 
חבר - כנסת אחד מהליכוד , שייעדר מהכנסת , ותזכה באמון ברוב של 06 כנגד 
95 . זה לא היה סתם הימור , אלא ממש הליכה על חוט השערה . ההודעה החגיגית 
של פרס , המכתבים לנשיא וליו"ר הכנסת שהוצגו למצלמות , הביטחון העצמי והשמחה 
המופגנים מדי של ראשי המערך , לא יכלו להסתיר את העובדה שבינתיים כל המבנה 
הזה עומד על כרעי תרנגולת . אך כמו בכל הימור , בנה פרס על האפקט הפסיכולוגי : 
שאם יגיע לראשות הממשלה , אפילו על חודו של קול , יחל המירוץ של אלה המבקשים 
להצטרף אליו . אם הימורו יעלה יפה , כפי שהוא וחבריו בטוחים , יש סיכוי 
סביר כי מרגע שתהיה לו ממשלה , היא תתרחב בהדרגה ל86 מנדטים . במקרה כזה , 
התיקו הלאומי יישבר ונעמוד בפני מצב חדש לגמרי : לראשונה מזה 31 שנה חוזרת 
מפלגת העבודה לשלטון . זה רק תלוי בהם מה ואיך יעשו מיד ומהר כדי להוכיח 
שהם זכאים להזדמנות שנייה . " בריתות היסטוריות " יתחדשו עם המפלגות הדתיות , 
לא לפני שהן עצמן יעברו חשבון נפש ואולי פילוגים . הליכוד , שהתאהב מאוד 
בשלטון והוכיח שכל דבר גועלי שמפא"י ידעה לעשות בעבר , הוא ידע לעשות יותר 
טוב , ישוב לאופוזיציה . קרוע , שסוע , מוכה . לפחות חלק מהזמן יהיה 
הליכוד שקוע ( אחרי שייגמר להם האוויר מלהשמיץ את פרס על הצורה שהפיל ממשלת 
האחדות וכונן ממשלה משלו ) במאבק על השלטון במפלגה , כשכל צד מאשים את 
האחר מי ומה גרם לאובדן השלטון . יקח זמן עד שיתעשת ויתייצב להוכיח שהוא 
ראוי לאמון העם . היערכויות יהיו גם במפלגות הקטנות . בימין ואצל הדתיים . 
מפלגות השמאל יידרשו לחשבון נפש עמוק במיוחד : עושה רושם שהן התאהבו בישיבתם 
כקיביצרים יפים , נותני עצות ומטיפי מוסר , בלי התחייבויות . הם ייאלצו 
להחליט אם להמשיך כך או להיכנס בשתי רגליהם גם לבוץ העשייה ולאחריות הנשיאה 
בעול . שמעון פרס כבר מופיע בפני התקשורת כראש ממשלה וכבר הודיע על מה תלך 
ממשלתו , אם באמת תקום : שלום , הדעכת האינתיפאדה וקליטת עלייה . " לא 
גודל הממשלה חשוב , אלא חוסר הפחד לקבל החלטות " , אומר פרס . ובאמת , 
תשובה חיובית מיידית לבייקר והתחלת המשא והמתן עם הפלשתינאים , בעצם יישום 
יוזמת הממשלה היוצאת שאותה תקע שמיר , תשבור את כל הכלים ותטרוף את כל המערכות . 
מוקדם לחזות כמה זמן תחזיק ממשלת פרס מעמד אם תקום . אולי תיפול מהר , 
אולי לא . אבל דבר אחד בטוח : בבחירות הבאות כבר לא יהיה תיקו . סוף סוף 
יוכל העם לבחור בין שתי דרכים ברורות מאוד על הנושא המרכזי של המדינה , 
ולא בסוגיה מי , ספי ריבלין או הגששים , היו טובים יותר בגינגלים . העם , 
להלן " הבוחר " , לא יקבל פחות , אך גם לא יותר , ממה שהוא ירצה . 
