בון ( מיוחד ל"הארץ " ) . הממשלה החדשה במזרח - גרמניה תוצג כנראה בפולקסקאמר , 
הפרלמנט המזרח - גרמני , כבר ב11 לחודש . תהיה זאת ממשלה של " קואליציה 
גדולה " , שתכלול את הנוצרים - דמוקרטים , שתי קבוצות שמרניות נוספות , 
המפלגה הסוציאל - דמוקרטית והמפלגה הליברלית . לותר דה - מזייר , שהוא 
יושב ראש הנוצרים - דמוקרטים , ייבחר כנראה לתפקיד ראש הממשלה כבר בישיבת 
הפרלמנט היום . תהיה זאת הישיבה הראשונה של פרלמנט מזרח - גרמני שנבחר באופן 
חופשי . אמש נמשך המשא ומתן הקואליציוני , וכל הצדדים דיווחו שהוא מתנהל 
בצורה תקינה . אחת המטרות העיקריות של הממשלה החדשה תהיה לדאוג לכך שתושבי 
מזרח גרמניה יהנו מביטחון סוציאלי כאשר תתפרק המדינה המזרח - גרמנית ותצטרף 
למעשה לרפובליקה הפדראלית המערב - גרמנית . הצטרפות כזאת שתתרחש לאחר בחירות 
כלל - גרמניות צפוייה כבר בשנה הבאה . בבון החליטה אתמול הממשלה על שורה 
של צעדים שיבטיחו הנחות מס גדולות להשקעות במזרח - גרמניה . כן נודע , 
כי הקאנצלר קוהל יטוס למזרח - ברלין לאחר חג הפסחא כדי לנהל שיחות עם הממשלה 
החדשה על כינון האיחוד המוניטארי בין שתי הגרמניות . לאחרונה היו במזרח - 
גרמניה מחאות קולניות על המלצת הבונדסבנק , הבנק המרכזי המערב - גרמני , 
להחליף את המטבע המזרח - גרמני בשער של 2 : 1 כלפי המארק המערב - גרמני . 
קוהל טרם נקט עמדה פומבית בנושא . קפידבינשבועון גרמני דיווח אתמול , כי 
וולפגאנג שנר , מי שהיה יושב ראש תנועת האופוזיציה " התעוררות דמוקרטית " , 
פעל כמלשין של השטאסי ( השירות החשאי הידוע לשימצה ) בתוך מפלגתו שלו . 
על פי הדיווח המשיך שנר בהלשנה גם בחודש נובמבר אשתקד , כלומר לאחר המהפיכה 
הלא אלימה במזרח - גרמניה . שנור התפטר בחודש שעבר מכל תפקידיו הציבוריים , 
והוא מאושפז עתה בבית חולים במזרח - ברלין . אלכסנדר שאלק - גולודקובסקי , 
מי שהיה אחראי על ניהול החשבונות של מזרח - גרמניה בבנקים במערב , גילה 
אתמול בראיונות עיתונאיים שארצו סיפקה במשך שנים נשק לירדן , למצרים , 
לעיראק ולאיראן . שאלק - גולודקובסקי נמלט ממזרח גרמניה בסוף השנה שעברה , 
והוא חי כיום בתנאי חשאיות בעיירה במערב - גרמניה . יחד איתו ברחה גם אשתו 
זיגריד , ששם משפחתה המקורי היה גוטמן . שאלק , שהוא ממוצא יהודי , לא 
הזכיר משלוחי נשק לאש"ף ולאירגונים פלשתינאיים אחרים . אך בחודשים האחרונים 
הודו שרים בממשלת מזרח - גרמניה , שארצם סיפקה נשק בכמויות גדולות למחבלים 
הפלשתינאים . בוואשינגטון ניהל אתמול שר החוץ המערב גרמני , הנס - דיטריך 
גנשר , שיחות עם המימשל בנושא איחוד הגרמניות . לדברי גנשר התרכזו השיחות 
במידה רבה בהסדרי הביטחון שיונהגו במרכז - אירופה לאחר האיחוד הצפוי . 
