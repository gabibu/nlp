קולומבו ( אי - פי ) . סרי לנקה דרשה אתמול שמדינות דרום אסיה יקיימו 
השנה שתי ועידות פסגה , לאחר שאיבדה את תורה כדי לארח את האירוע בגלל המהומות 
האתניות שהיו במדינה זו בשנתיים האחרונות . סגן שר ההגנה רנגן ויגרטנה אמר 
לכתבים כי סרי - לנקה תשתתף בכינוס של איחוד מדינות דרום אסיה לשיתוף פעולה 
אזורי באיי מלווידס , רק אם כינוס אחר ייערך תחילה בסרי לנקה . באיחוד מדינות 
דרום אסיה הידוע בשם " סארק " חברות הודו , פקיסטאן , בנגלדש , נפאל , 
בותן , איי מלווידס וסרי - לנקה . הפסגה נודדת מדי שנה לאחת ממדינות האיחוד , 
אך ב8891 , כאשר הגיע תורה של סרי - לנקה , היא ויתרה על תורה בגלל המהומות 
האתניות שאירעו שם . גם שנה לאחר מכן ויתרה סרי לנקה על תורה לארח את הוועידה , 
כל עוד כוחות הודיים שוהים על אדמתה . פסגת 0991 אמורה להיערך בסתיו באיי 
מלווידס . סרי - לנקה הציעה כי פסגת 9891 תתקיים בחודש אפריל השנה בקולומבו , 
אך המדינות החברות באיחוד דחו את ההצעה בגלל חודש הרמדאן . כעת מציעה 
סרי - לנקה לקיים את הפסגה במאי או ביוני . 
