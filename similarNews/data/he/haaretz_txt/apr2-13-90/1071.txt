מטען חבלה התפוצץ אתמול בבוקר בכניסה לחולון . איש לא נפגע ולא נגרם נזק . 
המשטרה עיכבה לחקירה מספר ערבים שהיו באזור . ממשטרת מחוז תל - אביב נמסר 
כי מטען החבלה התפוצץ סמוך לשעה 9 בבוקר , בצומת חולון לכיוון העיר . המטען 
הונח על מדשאה ליד תחנות האוטובוסים . חבלני המשטרה ושוטרים הגיעו מיד למקום 
והחלו לסרוק את תחנות האוטובוסים והטרמפיאדות בסביבה , מחשש כי הוטמנו מטענים 
נוספים . סופר " הארץ " מעיר , כי אין זו הפעם הראשונה שמטעני חבלה הונחו 
והתפוצצו באזור צומת חולון . ( ע ) מטען חבלה התגלה אתמול סמוך למושב שקף 
שבמזרח חבל לכיש . חבלן ממשטרת לכיש שהגיע למקום נטרל את המטען . דובר 
משטרת מרחב לכיש מסר , כי סמוך לשעה 5 אחר הצהרים התגלה המטען על אחד השבילים 
סמוך ליישוב . למקום הוזעקו כוחות צה"ל , משטרה וכוחות הצלה , כדי למנוע 
אסון , והמטען פורק . זמן קצר קודם לכן התגלה לא - הרחק מהיישוב ציור של 
דגל אש"ף . המשטרה פתחה בחקירה . 
