( ע ) . עזריאל יעקב בת דורי , בן 54 , תושב רמת גן , נהרג אתמול לפנות 
בוקר ממכת חשמל , בבית קפה לחוף ים המלח . ב3 לפנות בוקר נכנס בת דורי , 
שטייל באזור ים המלח , לבית קפה ליד מלון " צל הרים " בים המלח , וביקש 
לשתות תה . הוא הופנה אל המטבח . אז נשמעה זעקה מהמטבח , והאיש נמצא שרוע 
ללא רוח חיים על הרצפה . על ידו הימנית היה סימן של כווייה חשמלית . רופא 
שהוזעק למקום קבע את מותו . בית משפט השלום בבאר שבע הוציא צו נתיחה שלאחר 
המוות , לבקשת המשטרה , והגופה הועברה לבדיקה במכון לרפואה משפטית באבו 
כביר . בדיקה ראשונית של חוקרי המשטרה העלתה , שהמוות נגרם ככל הנראה כתוצאה 
מהתחשמלות . מהנדס חשמל שהוזמן לבדוק את מערכת החשמל בבית הקפה מצא שהמבנה 
חובר שלא כדין לרשת החשמל . נמצא גם כי לבית הקפה לא היה רשיון לניהול 
עסק . בעל בית הקפה , בן 73 , מהיישוב הקהילתי נוה זוהר הסמוך , נעצר 
לחקירה במשטרת ערד . 
