קשה להניח , שמנהיג מפלגת העבודה הטריח לשווא את נשיא המדינה ואת יושב - 
ראש הכנסת . יתרה מזו , מיטיב שמעון פרס להבין , שהתפרצות הזעם של יצחק 
רבין , כשהתעורר ספק לגבי הפלת ממשלת שמיר באי - אמון , תישמע כזמירת נערות 
מקהלה בהשוואה לתגובתו על " פיאסקו " בהצבעת אמון בממשלת פרס . ולא רק 
רבין . רבים וטובים בעבודה ובשמאל אינם מקבלים את הססמאות " מוטב עריק 
מאריק " ו"טוב שריר משמיר " . רק החזרה אל השררה לאחר 31 שנה לגבי אחדים 
מהם , והתקווה לקדם הסדר מדיני לגבי אחרים , יוכלו לכסות על הפצעים . 
פרס יודע גם , כי משהודיע לנשיא שהשלים את המלאכה , אין לו דרך נסיגה . 
ספק אם חבריו למפלגה לא יחליפו את הסוסים בדרך לנשיא לצורך בקשת ארכה למה , 
שהם עצמם מכנים כ"גועל - נפש " . מאז פתחה מפלגת העבודה במגעים להרכבת הממשלה 
שומרים חברי - כנסת מארבע המפלגות הדתיות איש את צעדי רעהו . שלשום , כשפשתה 
השמועה , כי פרס עומד להודיע שהצליח להרכיב ממשלה , נכנסו הדתיים לכוננות - 
על . על - פי התכנון , אמורים עתה ש"ס , המפד"ל ודגל - התורה להסתער על 
המשרדים וטובות ההנאה , שהותירה אגו"י . במערך מצפים , כי עד ערב חג הפסח 
ייחתמו עוד כמה וכמה הסכמים קואליציוניים . אחד המקורבים למשא - ומתן ניסח 
זאת במלים : " הדלת תכרע תחת לחץ הפונים " . לאחר שתוקם אם תוקם תישען 
ממשלת פרס על גרעין מוצק של 05 חברי - כנסת בלבד מהמערך וממפלגות השמאל הציוני . 
השאר הם דתיים , שאזור הבחירה שלהם תומך בימין , וחברי השמאל הלא - ציוני , 
הדוגלים במשא - ומתן עם אש"ף על מדינה פלשתינית . בימים הקרובים יבקש פרס 
מהעם לסתום את הנחיריים , ולהעניק לו את ברכת הדרך לקראת " ההזדמנות ההסטורית " 
להביא להסדר עם הפלשתינאים ומדינות ערב . הצלחות של הממשלה החדשה בתחום 
המדיני והכלכלי , יחד עם מימוש ההבטחה הסובייטית לטיסות ישירות וחידוש יחסים 
כל אלה יכולים לעשות לליכוד , מה שעשה מנחם בגין למערך לפני 31 שנה חסר 
חודש . 
