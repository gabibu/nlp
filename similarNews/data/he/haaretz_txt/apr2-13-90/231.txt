( ע ) . בית המשפט חסר סמכות למנוע מהחשוד להיפגש עם בתו קבע אתמול שופט 
השלום החיפאי , חנוך שילוני , בהליך שחרורו בערבות של צבי כהניא ( 35 ) 
, החשוד בגרימת חבלה חמורה לאשתו , עדנה כהניא , פרקליטה בכירה במחוז 
חיפה , שאושפזה לפני כשלושה שבועות בבית החולים כרמל . בעלה , צבי כהניא , 
נעצר כחשוד בתקיפת אשתו , ובתום 21 ימי מעצר נענתה המשטרה לבקשתו לשחררו 
בערבות . בא - כוח המשטרה , רס"ר בכיר ניסן ציגלר , אמר בבית המשפט כי 
החקירה טרם הושלמה , אך לאור נסיעתו של אחד הרופאים שטיפל במתלוננת לחו"ל , 
לא תעמוד המשטרה על המשך החזקת החשוד במעצר . בא כוח המשטרה אמר עוד , 
כי החשוד מסוכן מאוד לאשתו ולמשפחתו , וביקש מבית המשפט צו מניעה שיאסור 
עליו להיפגש עם אשתו ובתו וחותנתו , וכן שיימנע מכניסה לדירת בני הזוג . 
השופט חנוך שילוני ציווה לשחרר את החשוד בערבות של עשרת אלפים ש"ח , וקבע 
בהחלטתו כי אין חשש שהחשוד ישפיע על עדים הקשורים לפרשה , ובמיוחד לא על 
אשתו , שהיא פרקליטה בכירה בפרקליטות מחוז חיפה . יחד עם זאת , קבע השופט , 
יש למנוע לתקופה קצובה של 12 יום מהחשוד מלהיכנס לדירה , כדי למנוע חשש 
לאלימות , אך אין בסמכות בית המשפט למנוע מהחשוד להיפגש עם בתו . 
