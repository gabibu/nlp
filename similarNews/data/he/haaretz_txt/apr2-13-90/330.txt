חברת טלקאר , יבואנית לנציה ודייהטסו , החליטה להפריד בין מערכי השיווק 
של שני המפעלים שהיא מייצגת . החברה חנכה אולם תצוגה חדש ברחוב המסגר בתל 
אביב , שבו ימכרו מכוניות לנציה בלבד . יאיר פילר , לשעבר מנהל המכירות 
של סוכנות " המזרח " ( אוסטין ) , מונה לתפקיד מנהל השיווק של לנציה . 
לדבריו , ההפרדה נדרשה כיוון שריכוז שתי חברות באולם תצוגה אחד יצר ניגוד 
אינטרסים . אסטרטגיית השיווק של לנציה בישראל תסתמך על פנייה לקהל בעל דרישות 
גבוהות ממכונית , בעוד שמכירות דייהטסו מתבססות על קהל בעל מכנה משותף רחב 
יותר . פילר מתכנן שיווק בסגנון אמריקאי , כולל הובלת המכונית החדשה עד 
לבית הלקוח . 
