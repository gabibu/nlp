: 9 בבוקר תיכנס לתוקפה התפטרותו של ח"ך אברהם ורדיגר מהכנסת . בצמרת הליכוד 
ובקרב גורמים בכירים בחסידות חב"ד בארץ מפעילים על ורדיגר לחצים כבדים , 
במטרה שיבטל או לפחות ישעה את התפטרותו , עד שיתברר המצב הפוליטי . 
אמש התברר , כי ורדיגר , ח"ך אליעזר מזרחי , שהודיע על פרישתו מאגודת - 
ישראל והקמת סיעה עצמאית , והרב יצחק פרץ , שפרש מש"ס , מנהלים מגעים 
בדבר אפשרות להקים סיעה נפרדת בכנסת , שתתנגד לממשלה בראשות פרס . מזרחי 
אמר אמש , כי אין בכוונתו להקים סיעה כזו , אך הוא נחוש בדעתו לפעול בכנסת 
כסיעה נפרדת , ולא להחזיר את המנדט לאגו"י . בצמרת הליכוד חידשו אתמול את 
הניסיונות להשיב את ח"ך אברהם שריר לליכוד . בליכוד טוענים , כי אם ישוב 
שריר לליכוד , והסיעה החרדית החדשה תתנגד לממשלת פרס , הרי שהקמתה של ממשלת 
שמיר מובטחת , גם אם יימנעו אחד או שניים מבין חברי - הכנסת של ש"ס בהצבעה . 
ראשי תנועת ש"ס יצאו אתמול מחדש בהצעה להביא להקמת ממשלת אחדות לאומית עם 
רוטציה בתפקיד ראש הממשלה . הודעתם התקבלה בקרירות מופגנת בליכוד ובמפלגת 
העבודה ; לעומת זאת , רווחה אתמול בכנסת הדעה , כי אם יירקם מהלך , שבו 
תוקם ממשלת אחדות עם רוטציה בין יצחק שמיר ליצחק רבין , הרי שיש לו סיכוי . 
במפלגת העבודה התחדשו הקריאות להביא למהפך בהנהגת המפלגה . בצוות המשא - 
ומתן של מפלגת העבודה שררו אמש אווירה אופטימית , והמתנה להתפתחויות באגודת - 
ישראל . בקרב שרי הליכוד נמתחה אתמול ביקורת נוקבת על נשיא המדינה , חיים 
הרצוג , ובישיבתם הועלתה הטענה , כי " הגיע הזמן , שגם לליכוד יהיה נשיא 
מדינה משלו " . המפתח להתפתחויות הפוליטיות הקרובות טמון בנעשה בסיעות החרדיות 
אגודת - ישראל וש"ס . בצמרת האגודה שבו והבהירו אמש , כי חמשת חברי הסיעה 
תומכים במפלגת העבודה ובמועמדותו של שמעון פרס כמרכיב הממשלה הבאה . יו"ר 
סיעת אגודת - ישראל , הרב משה זאב פלדמן , אמר כי הוא מקווה שתוך יום - 
יומיים ניתן יהיה " להחזיר את הבנים האובדים הביתה , ולא ייאלצו להתפטר , 
כך שאחרים יבואו במקומם " . קפידבינחברי מועצת גדולי התורה הביעו אתמול זעם 
ומורת רוח רבה מכך , שוורדיגר ומזרחי פעלו בניגוד להחלטתם , ונכנעו ללחצים 
הכבדים , שהפעילו עליהם אישים בליכוד ובתנועת חב"ד , שלא לתמוך בממשלת 
פרס . משלחת של אישים בכירים באגו"י , הנמנים על חסידי חב"ד התומכים בממשלה 
בראשות פרס , עומדת לצאת לארה"ב להיפגש עם הרבי מלובאוויטש , במטרה שיפעיל 
את השפעתו על ח"ך אליעזר מזרחי , כדי שיתמוך בממשלת פרס . להערכת גורמים 
בכירים באגו"י , אין הרבי מלובאוויטש , המסוכסך זה שנים רבות עם הרב שך , 
מעוניין ביצירת קרע גם עם מועצת גדולי התורה , ולכן סביר להניח , שיורה 
למזרחי לכבד את החלטת גדולי התורה . גורם בכיר באגו"י אמר אמש , כי התעלמותם 
של ורדיגר ומזרחי מהחלטת מועצת גדולי התורה היא פגיעה קשה במועצה זו . " הם 
עשו מעשה שלא יעשה " , אמר . לדבריו , לפני כ02 שנה , כשפעל מנהיג פועלי 
אגודת - ישראל , בנימין מינץ , בניגוד להחלטת מועצת גדולי התורה והצטרף 
לממשלה , הוא הוקע וגונה בחריפות רבה , וכעבור כשנה נפטר . אתמול פורסמה 
בעיתונים מודעה בחתימת " נאמני פאג"י " , ובה קריאה של הרגע האחרון לח"ך 
ורדיגר לפעול לפי החלטת מועצת גדולי התורה , ולתמוך בממשלת פרס . " הרמת 
יד נגד ההצבעה היום או הימנעות היא קריאת תיגר על מועצת גדולי התורה , והרמת 
יד חלילה , נגד שמיא " , נאמר במודעה . לדברי גורמים בכירים באגו"י , 
מעידה התעלמות ורדיגר מקריאה זו על הלחצים הרבים , שהופעלו עליו . כבר בשבת , 
בעת שהותו במוסד החינוכי " יד בנימין " של פאג"י , רמז הרב ורדיגר על 
כך , שלא יוכל לתת ידו להקמת ממשלת פרס , משום ש"מצפוני אינו מאפשר לי 
להצביע בעד ממשלה , הנתמכת על - ידי ערבים " . לדבריו , אמר לו גם שר הביטחון 
לשעבר , יצחק רבין , כי לא ייתכן , שממשלת פרס תישען על ח"כים ערביים . 
גורמים באגו"י העריכו אמש , שח"ך אליעזר מזרחי יחזור בו מהחלטתו , ויפעל 
בסופו של דבר על - פי החלטות מועצת גדולי התורה , או שלחילופין יופעלו עליו 
לחצים להתפטר מחברותו בכנסת . אמש לא ניתן היה לאתר את מזרחי , משום שעזב 
את ביתו בשיכון חב"ד בלוד , מבלי להודיע לאן מועדות פניו . אחד הגורמים 
המרכזיים , המפעיל לחצים על ח"ך מזרחי , לפעול לפי החלטת גדולי התורה , 
הוא בנו של הרבי מגור , הרב יעקב אלתר , הנחשב ליורש העצר של חסידות גור . 
קפידבינאמש התברר , כי ח"ך אריאל שרון נועד בימים האחרונים לשיחות עם ח"ך 
מזרחי , והוא למעשה , זה ששכנע אותו , שלא לתמוך בממשלת פרס . אתמול 
הפעילו גורמים בליכוד וחסידי חב"ד לחצים כבדים על ח"ך ורדיגר , כי יחזור 
בו מהתפטרותו . עוד הועלתה בפני הח"כים ורדיגר ומזרחי ההצעה , כי יקימו 
סיעה עצמאית , שתצטרף כחטיבה לליכוד , אולם אישים באגו"י אמרו אמש : " איננו 
מאמינים , ששני הח"כים הסוררים יתנו ידם למהלך כזה , ובעיקר ורדיגר , 
שהוא אדם בעל מצפון ועקרונות " . אישים בליכוד ניסו אתמול ליצור קשר עם חברי 
מועצת גדולי התורה , בניסיון לשכנעם לשנות את החלטתם לתמוך בממשלה בראשות 
פרס . השר רוני מילוא אף ביקש להיפגש עם הרבי מסדיגורא , חבר מועצת גדולי 
התורה . מקורביו של ח"ך אליעזר מזרחי הבהירו אתמול , כי החלטתו לפרוש מאגודת - 
ישראל ולהקים סיעה נפרדת בכנסת היא סופית . מזרחי אמר אתמול , כי שלושת 
חברי סיעת אגו"י הם הפועלים נגד מועצת גדולי התורה , בכך שהחליטו לתמוך 
בממשלת פרס , למרות שלא זכתה לסיוע מצד מפלגה דתית נוספת . מקורבי מזרחי 
אומרים , כי גורמים בכירים בחב"ד עשויים להשפיע על מועצת גדולי התורה להתייצב 
כולה לימין הליכוד . עד אמש בחצות לא היה ברור מה תהיה עמדתו של ח"ך אברהם 
ורדיגר , והאם אכן יתפטר מהכנסת . אתמול בערב ניסו גורמים רבים להפעיל 
עליו לחצים , במטרה שישנה את דעתו , או לפחות ידחה את התפטרותו עד ליום 
הצגת הממשלה על - ידי פרס . אתמול התנהלו מגעים ראשוניים לגבי הקמת סיעה 
פרלמנטרית חדשה , שבה יהיו חברים ורדיגר , מזרחי ויצחק פרץ , שהודיע לפני 
מספר שבועות על פרישתו מראשות תנועת ש"ס . מזרחי הודיע אמש , כי אין בכוונתו 
להצטרף לסיעה כזו . קפידבינורדיגר אמר אתמול , כי הוא שוקל את הפניות אליו , 
שלא לממש את התפטרותו , אך למרות זאת נטייתו היא להתפטר . אם אכן יתפטר 
מהכנסת , ייכנס במקומו הרב דוד הלחמי , גם הוא איש פועלי אגודת - ישראל . 
הרב הלחמי הודיע אתמול , כי אם יצטרף לכנסת יכבד את החלטת מועצת גדולי 
התורה , ויתמוך בממשלה בראשותו של שמעון פרס . הלחמי , שהיה שנים רבות 
מזכ"ל פאג"י , הוא נץ בהשקפותיו המדיניות , אך נתון למרות מוחלטת של מועצת 
גדולי התורה . נקודת המפתח השנייה באירועים הפוליטיים הצפויים היא עמדת ש"ס . 
אתמול כבר נשמעו קולות בצמרת ש"ס , בעיקר מכיוון הרב אריה דרעי , כי אם 
יהיו לפרס צרות מכיוון אגודת - ישראל , הרי שיזכה לסיוע מצד ש"ס . בש"ס 
יודעים לנקוב בשמותיהם של חברי - הכנסת יאיר לוי ורפאל פנחסי , כמי שעשויים , 
בשעת הצורך , לסייע לפרס , בעוד ששלושת חברי - הכנסת האחרים עשויים לתמוך 
בכל מקרה בליכוד . משמעות הדבר הוא פילוג נוסף בש"ס . דרעי יצא אתמול ביוזמה 
מחודשת להביא להקמת ממשלת אחדות לאומית , לאחר שח"ך הרב יוסף עזרן דיבר 
על כך במליאת הכנסת . הרב דרעי אמר , כי ש"ס תוכל לאלץ את שתי המפלגות הגדולות 
לבוא בדברים , ולהביא להקמתה המחודשת של ממשלת האחדות הלאומית , תוך ביצוע 
רוטציה בראשות הממשלה מחוסר ברירה פוליטית אחרת , בדיוק כפי שקרה לפני חמש 
וחצי שנים . שמעון פרס ויצחק רבין הזדרזו , ונועדו אתמול עם חברי ש"ס לדון 
ביוזמתם . בדיווח , שמסרו מאוחר יותר לצוות המשא - ומתן של מפלגת העבודה , 
הבהירו השניים כי יוזמתה של ש"ס אינה רצינית , והיא כנראה בלתי - ריאלית . 
קפידבינבליכוד טענו אתמול , כי יהיו עקרונית נכונים לדון בהקמתה המחודשת 
של ממשלת האחדות , אך הדגישו כי לא יעלה על הדעת , שהשותף לראשות הממשלה 
מטעם מפלגת העבודה יהיה שמעון פרס . " שמעון פרס אינה מקובל על הליכוד ; 
אין סומכים עליו , והוא אינו מתאים לכהן כראש ממשלה . הליכוד לא יסכים 
להיות בממשלת אחדות לאומית , שפרס הוא העומד בראשה , ואין ספק שאם תקום 
ממשלה זו בהנהגתו של שמיר , לא יפסיק פרס לחתור תחתיו , ולצאת במהלכים 
מדיניים נסתרים מתחת לאפו של ראש הממשלה . דבר שכזה לא ייעשה יותר " . בצמרת 
מפלגת העבודה הובעה אמש שביעות רצון מהודעת ש"ס , כי תעדיף הליכה לממשלת 
אחדות על - פני תמיכה בממשלה צרה , ולו רק בשל העובדה , כי הכרזה זו מפוררת 
במידה ניכרת את מחויבותה של ש"ס לגוש ה06 של הליכוד . גורם בכיר במפלגת 
העבודה אמר אמש , כי הליכוד אינו יכול יותר לקחת בחשבון את סיעת ש"ס במניין 
הקולות התומכים בו . צוות המשא - ומתן של מפלגת העבודה התכנס אתמול בערב 
לשמוע מפרס ורבין דיווח על ההתפתחויות הפוליטיות האחרונות . בפגישה חולקה 
העבודה לגבי שמירת הקשר עם הסיעות הדתיות , וסוכם כי לאחר יום אחד של מנוחה 
ישוב הצוות , ויתכנס מחר בבוקר . לפי שעה הוחלט להמתין להתפתחויות ולהתבהרות 
העניינים באגודת - ישראל . פרס אמר , כי הוא בטוח שמועצת גדולי התורה תצליח 
לאחד מחדש את חברי - הכנסת הסוררים , וכי תמיכת חמשת חברי - הכנסת של האגודה 
במפלגת העבודה תהיה מוחלטת . אתמול גברו הקולות במפלגת העבודה להביא למהפך 
בהנהגה ולהחליף את שמעון פרס ביצחק רבין , כמי שינהל את המגעים להקמת ממשלת 
המערך . אישים , המקורבים לרבין , אמרו כי מפלגת העבודה התבזתה בכנסת 
ביזוי גדול , וכי האחראי לכך חייב לתת את הדין . לפני שנודע על החלטת נשיא 
המדינה לתת ארכה של 51 יום לשמעון פרס החלו במפלגת העבודה ביוזמה לכנס את 
לשכת המפלגה , כדי להמליץ על מתן המושכות בידי רבין , אך הודעת הנשיא 
קטעה את המהלך , והניסיונות להדיח את פרס נדחו לפי שעה . קפידבינחברי הזרם 
המרכזי במפלגת העבודה הודיעו אמש , כי ימשיכו בנסיונותיהם להביא למינויו 
של רבין כמרכיב הממשלה הבאה , מתוך הנחה כי רק לו יש סיכוי סביר להרכיב 
ממשלה , ובהסתמך על הפופולריות הרבה , שלה הוא זוכה בציבור . גורם מוסמך , 
המקורב לרבין , אמר אמש כי רבין לא ינקוט בינתיים שום מהלך , למרות שהוא 
זועם זעם רב על הביזוי הגדול ומלאכת השקר והרמייה במפלגת העבודה . גורמים 
אחרים טענו , כי רבין עשוי עוד להפתיע בנושא זה , אפילו עוד לפני תום 51 
הימים , שהקצה הנשיא לפרס . בימים הקרובים עשוי רבין לכנס את מקורביו לדון 
בהתפתחויות האחרונות . בצמרת הליכוד סוכם אתמול להמשיך ולשמור על גוש ה06 , 
התומך במפלגה , ולנסות להביא להרחבת בסיס התמיכה . סוכם , כי ייעשה מאמץ 
עליון להחזיר את ח"ך אברהם שריר לחיק הליכוד , וכבר אתמול התנהלו עמו שיחות . 
בדיווח , שנמסר אמש לראש הממשלה , הודגש כי בתנאים מסוימים ולאור ההתפתחויות 
הפוליטיות האחרונות , יש על מה לדבר עם שריר לגבי תמיכה מחודשת בגוש מהליכוד . 
בישיבת שרי הליכוד אתמול אחרי - הצהריים הביע שמיר שביעות רצון מההתפתחויות 
הפוליטיות האחרונות . שמיר אמר , כי פרס חשף את ההרפתקנות שלו , בעוד 
שהליכוד יצא שלם . הקולות הקוראים לבחירות חדשות בד - בבד עם שינוי השיטה 
או אפילו בלעדיו גברו אתמול , כשהתברר שאין בידי פרס ממשלה . מפם מזה , 
וצומת , מולדת והתחייה מזה , קראו ללכת אל העם כדי להפסיק את המירוץ הצמוד , 
" המבזה את הדמוקרטיה " . גם ח"כים מן השורה בשתי המפלגות הגדולות החלו 
משמיעים דעות כאלו . 
