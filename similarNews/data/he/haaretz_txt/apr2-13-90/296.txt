במשטרת ישראל נפתח השבוע פרק חדש : רב - ניצב יעקב טרנר נכנס לתפקיד המפכ"ל . 
בהיותו איש חיל האוויר ביסודו ובתפיסתו , נמסר בשמו כי אחת המטרות הראשונות 
שהציב היא הפעלת מטוסים ומסוקים בשירות המשטרה . הוא גם בודק את האפשרויות 
להפעלתה של משטרת - תנועה , וכמובן יעשה הרבה , על פי הבטחתו , לקידומו 
של השוטר . תמיד כשמינו למשטרה מפכ"ל חדש נפתח פרק חדש ונסגר קודמו . ממפקד 
חדש ציפו למה שקודמו לא הצליח ליצור או להפעיל . אך התוצאות , לא אחת , 
המשיכו לאכזב . נותר אפוא לאחל לטרנר שיצליח , ולקוות שאמנם כך יהיה . 
דימויה הטוב של משטרת ישראל תלוי , במידה רבה , בארבעה תנאים : א . שוטרים 
אמינים . האמון בשוטר התערער במידה לא קטנה בעשור האחרון . גם בבית המשפט . 
התנהגותם של שוטרי נתניה בתקרית בשולי המשחק של מכבי תל - אביב בעירם גרמה 
נזק כבד לדימויה של המשטרה כולה . לפתע ראה הציבור בטלוויזיה בביתו , במו 
עיניו , שוטרים וקצינים נוהגים באלימות ומשקרים . אלמלא צילמה הטלוויזיה 
ואלמלא סרט - הווידיאו שהסריטה מכבי תל - אביב לצרכיה המקצועיים , היתה 
המשטרה מספרת לציבור סיפור שאינו אמת . והוא , הפעם , ראה את אשר אירע 
באמת . באותו ערב נוכח הציבור לדעת שיש אמת בקובלנותיהם של אזרחים על אלימות 
שוטרים ועל טפילת האשמות - שוא . טובת המשטרה תבעה , כמדומה , את הדחתו 
של מפקד מרחב השרון , שהיה מעורב אישית בתקרית המכוערת , מיד לאחר שמסר 
הקצין הבודק את ממצאיו . אבל זה לא קרה . כך ניתן לציבור להבין שהסתייגותו 
של הפיקוד ממעשים כאלה אינה חד - משמעית . אלימות , שקרים והאשמות - שווא 
לא היו סיבה מספקת להדחה , או להחלפה מיידית . ב . נוכחות משטרתית . שום 
משטרה אינה יכולה להיות נוכחת בכל מקום ובכל עת . גם במדינות משטרה טוטליטריות 
אין נוכחות כזאת . אבל אזרח חייב לחשוש מנוכחות כזאת כל אימת שהוא מתכוון 
לבצע עבירה או עושה אותה בעליל . הוא חייב להיות מודע לכך שאולי יש שוטר 
בקרבת מקום . נהגים חולפים בצמתים סואנים ברמזור אדום משום שברי להם שלא 
יהיה שם שוטר שיתפוס אותם , ועל כך ישלמו בשלילת רשיונם ובעונשים אחרים . 
בכבישים נוהגים כמו בגונגל , חוצים את הקו הלבן , עוקפים מימין ומשמאל 
במפתיע ובלי לאותת . מניסיונם ברי לנהגים שלא יהיה שם שוטר . את המסקנות 
מן הכביש מביא האזרח לכל תחומי החיים . גם בהם יפגוש במשטרה רק לעתים רחוקות . 
והשוטר שיפגוש לא תמיד יעלה בעיניו את קרנה של המשטרה . ג . בלימת מעשי 
שחיתות . בנימין זיגל יצר יחסים מיוחדים עם קומץ עיתונאים . היה היזון 
הדדי במידע והפרסומים בתקשורת סייעו ליצור לזיגל את הדימוי המנופח - מאד , 
" זיגל האיום " . דימוי שאולי הרתיע חלק מן העבריינים הפוטנציאליים , 
אך הבלונים הגדולים שהופרחו בתחילה הופרכו בהמשך ופעלו , לא אחת , כבומרנג 
נגד היחידה ונגד המשטרה . האמון במשטרה לא גדל כתוצאה מכך . לאחר שהלך 
זיגל היתה המגמה ליצור ליחידה פרופיל יותר נמוך ואפרורי . גם כך נמשכה ההידרדרות 
שהחלה עוד בימיו של זיגל . התחלופה ביחידה תמיד היתה גבוהה , חוקרים טירונים 
באו במקום מנוסים , ומגמת התחלופה החריפה בשנים האחרונות . עברייני הצווארון 
הלבן גורמים נזקים כבדים ביותר , כלכליים ומוראליים . אדווין ה . סאתרלאנד , 
הקרימינולוג שהטביע ( ב9391 ) את המושג " עבריינות הצווארון הלבן " , 
הגדיר סוג זה של פשיעה כ"פשע המבוצע בידי אדם מכובד ובעל מעמד חברתי גבוה , 
תוך שהוא עוסק בעיסוקו " . הנזק המוראלי מכל מעשה שחיתות שנחשף גדול הרבה 
יותר מרושמם של פריצה או שוד . מפורץ או שודד ניתן לצפות שיפרוץ וישדוד , 
כי זה עיסוקו , אך מעילה וגניבה מצד אדם מכובד ? ממעשה כזה מסתבר לאזרח 
שהבנק שלו אינו מעוז בטוח , והחברה שנתן בה את אמונו רימתה אותו וגזלה את 
כספו . הנזק גדול פי כמה כאשר פוליטיקאים שהכריזו על עצמם , השכם והערב , 
שהם נציגי הציבור ושליחיו , נתגלו כמועלים וגנבים . מכאן קצרה הדרך להכללה 
הנפוצה " כולם גונבים ! " ארגון - מחדש של היחידה לחקירות הונאה , והקצאה 
מועדפת של משאבים בכוח - אדם ובציוד עשויים , אולי , להקנות לה משהו מכוח - 
ההרתעה שיש לפנס כחול של ניידת ליד צומת . ד . מלחמה יעילה בנגע הסמים . 
המכה לובשת , בעיקר בשנתיים האחרונות , ממדים שאיש לא היה מעלה בדעתו . 
הייצור , ההפצה והצריכה של סמים קשים בעולם גואים מחודש לחודש . ממשלות 
הכריזו מלחמה על הסמים , הקצו תקציבים מיוחדים , הקימו יחידות מיוחדות 
למלחמה ביצרנים ובמשווקים , הקצו משאבים למוסדות גמילה ולהסברה . בישראל 
הקימה הממשלה , באיחור של שנים , רשות למלחמה בסמים ובנזקיהם . יש קצת 
יותר שיתוף - פעולה בין המוסדות והגופים השונים , אך לא עומדים לרשותם משאבים 
לקיום פעולה יעילה , וגם יש כמו בתחומים אחרים בארץ מלחמות יוקרה ואינטריגות . 
במדינות שונות התייצבו ראשיהן בראש המאבק , הצביעו על המלחמה בסמים כחשובה 
במיוחד . בישראל לא קיימה הממשלה אפילו ישיבה אחת שיוחדה לעניין הסמים . 
ובעניין חיוני זה הרי אין חילוקי דעות בין ימין לשמאל . האדישות חצתה את 
המחנות . יותר מדינות מבינות היום שהסמים עלולים להמיט עליהן אסון שכמותו 
גרמו רק מגיפות נוראות בדורות הקודמים . בישראל , כך נראה , כמו מנסים 
לכבות דליקה בבית - קומות בדליים נקובים ובצינורות - השקיה דקים . למשטרה 
נועד תפקיד מרכזי , גם אם לא בלעדי , במלחמה הזאת . האם יצליח המפכ"ל 
החדש להשיג את המשאבים הדרושים למלחמה יעילה ? היעדים ברורים , ואין הם 
כולם . האינתיפאדה ומתחים אלימים בתוך המדינה משבשים הרבה את הפעילות היום - 
יומית של המשטרה . נשאלת אפוא השאלה אילו יעדים מכל אלה יצליח המפכ"ל החדש 
להשיג , והאמנם לא תחול עוד הידרדרות בנוכחות המשטרה בכבישים , בחקירת 
הונאות ובמלחמה בסמים ? האמנם מעוניינת הממשלה במשטרה חזקה ? ומי יקצה 
כספים לכך ? כמה מאלה שבזזו את כספיה ה"ייחודיים " והאחרים של המדינה אולי 
אינם מעוניינים במשטרה חזקה ויעילה , כשם שאינם רוצים במבקר - המדינה בעל - 
שיניים . 
