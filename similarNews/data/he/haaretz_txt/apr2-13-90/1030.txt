בתגובה על דברי הביקורת פרסם אתמול נשיא המדינה הודעה : " היום בצהריים 
ביקש חבר - הכנסת שמעון פרס , שעליו הטיל הנשיא את תפקיד הרכבת הממשלה החדשה , 
תקופת זמן נוספת להשלמת מלאכתו . לפני ימים אחדים הודיע חבר - הכנסת פרס 
לנשיא , כי עלה בידו להרכיב ממשלה חדשה , ובעקבות כך אף ביקש להציג את 
ממשלתו בכנסת ולקבל את אמונה . אך ההתפתחויות הפוליטיות האחרונות גרמו לו 
לבקש לדחות את מועד הצגת ממשלתו בפני הכנסת , ולפנות אל הנשיא בבקשה להאריך 
את התקופה , הנתונה לו . " עם קבלת פנייתו של ח"ך פרס עמדה בפני נשיא המדינה 
סוגייה , שלא היה לה תקדים במציאות הפוליטית הישראלית . הנשיא נדרש , 
איפוא , להעריך את מצב הדברים מהיבטים שונים : " א . ההתפתחויות , אשר 
ארעו ברגע האחרון , ואשר הביאו לבקשת ח"ך פרס , וכן סיכוייו להרכיב ממשלה . 
הנשיא השתכנע , כי ההסכם בין שותפי הקואליציה המתוכננת עומד בעינו , וקיבל 
לכך סימוכין בכתב מכל שותפי הקואליציה המתוכננת , והבהרה מפורשת בכתב מסיעת 
אגודת - ישראל על תמיכתה , בהרכב של חמישה חברים . " ב . תקופת 12 הימים , 
שניתנו לח"ך פרס , טרם הסתיימה , וכל עוד לא הובאה הממשלה החדשה לאמון 
הכנסת , אין כל מניעה להאריך את התקופה , בהתאם לחוק . " ג . מאז קום 
המדינה ועד היום , לא היה אף מקרה , שבו לא נענה נשיא לפנייה של מועמד 
להאריך את התקופה , הנתונה לו להרכיב את הממשלה . ראוי לציין , שכך נהג 
גם הנשיא הרצוג בעבר , והאריך ב12 ימים נוספים גם את התקופה , שהיתה נתונה 
למר שמיר להרכבת הממשלה לאחר הבחירות האחרונות . " ד . לפני קבלת החלטתו 
ידע נשיא המדינה , שכל החלטה , שיקבל במצב הפוליטי הקיים , תגרור בעקבותיה 
ביקורת של צד זה או אחר . במהלך היום הופעלו על נשיא המדינה לחצים בוטים 
ואיומים מכוערים , שאין להם מקום בחיינו הציבוריים . הנשיא רואה צורך לאומי 
לדחות בשאט - נפש את הלחצים האלה . את החלטתו ביסס על צו מצפונו , שיקול 
דעתו ובהתאם לחוק ולנוהג . לאור האמור לעיל , ומאחר שנשיא המדינה לא ראה 
הצדקה , שלא לאפשר למר פרס למצות את האפשרויות הקיימות על - פי החוק , 
ולהמשיך במלאכת הקמת הממשלה , החליט הנשיא להאריך את התקופה הנתונה לח"ך 
פרס ב51 ימים נוספים " . 
