בודפשט ( מיוחד ל"הארץ " ) . מנהיג תנועת סולידריות , לך ואלנסה , אמר 
לעיתונאים בגדאנסק , כי בדעתו להציג את מועמדותו לנשיאות פולין . הוא העיר 
ש"יתכן כי הודעתי במועד כה מוקדם תהיה בעוכרי , אך הידיעה ממילא הודלפה 
כבר לעיתונות וחוץ מזה הגיע הזמן להחיש את קצב הרפורמות " . משקיפים בווארשה 
אומרים כי המניע העיקרי של ואלנסה הוא שנוכח ההתפחויות בארצות השכנות הוא 
סבור כי ההסכם בין סולידריות ובין הממשל הקומוניטי באפריל 9891 , אשר הבטיח 
את הנשיאות לגנרל יארוזלסקי , אינו הולם עוד את המצב הפוליטי . ב72 במאי 
יערכו בפולין בחירות לרשויות המקומיות . ייתכן שהבחירות לפרלמנט , שנועדו 
להתקיים בעוד שלוש שנים בלבד , יוקדמו לקיץ הקרוב . הנשיא ייבחר , כנראה , 
על - ידי הפרלמנט החדש , ועל כן המועד הקרוב ביותר לבחירתו עשוי להיות 
בסתיו השנה . אתמול הצביע הפרלמנט ברוב מוחץ בעד ביטול הצנזורה , ובכך סילק 
את אחד השרידים העגומים ביותר של המשטר הקומוניסטי . הצנזורה " הלשכה המרכזית 
לפיקוח על פרסומים והצגות " היתה נהוגה לגבי רוב העיתונים והספרים וכן 
התיאטרון , סרטי הקולנוע והטלוויזיה , מאז תפסו הקומוניסטים את השלטון 
אחרי מלחמת העולם השניה . חבר פרלמנט מטעם סולידריות , יוליוס בראון , 
אמר בהגישו את הצעת החוק כי " הסיים שם קץ היום למינהג המחפיר של שיתוק 
חופש הביטוי " . בתקופת המשטר הקודם עבדו בלשכת הצנזורה בווארשה לבדה 564 
איש , אולם מאז עלתה ממשלת סולידריות לשלטון בספטמבר אשתקד , פחתה בהדרגה 
חשיבות הצנזורה . בראון אמר כי בחודשיים האחרונים לא טרחו רוב העורכים לשלוח 
את החומר המתפרסם בעתוניהם לצנזורים , כפי שהיו חייבים לעשות על פי החוק 
הישן . 
