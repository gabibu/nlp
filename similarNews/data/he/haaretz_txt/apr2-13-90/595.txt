קייפטאון ( ע"ץ ) . השיחות הראשונות בין ממשלת דרום אפריקה לנציגי הקונגרס 
הלאומי האפריקאי ( ק . ל . א ) התנהלו באווירה מתוחה , ושני הצדדים הטיחו 
זה בזה האשמות במהלך דיונים שנועדו להביא למשא ומתן רשמי בין הממשלה לבין 
התנועה הלאומית השחורה , שקיבלה מעמד חוקי ב2 בפברואר השנה . בראש המשלחת 
של ק . ל . א . עמד נלסון מנדלה , שלווה בשלושה אנשים נוספים , ואת הממשלה 
ייצג הנשיא דה קלארק שלווה בחמישה משריו . דה קלרק האשים את הק . ל . א . 
, כי הפעיל לחצים על נציגי ארבע מדינות החסות השחורות , לא לבוא לפגישה 
שהתקיימה אתמול , וזאת בניגוד לפעמים קודמות בהם הופיעו נציגי מדינות אלה . 
דה קלרק אמר , כי ידרוש הבהרות בעניין זה ממנדלה . נשיא דרום אפריקה ביקש 
גם למחות נגד ה"דו - משמעותיות " במדיניות הקונגרס , המצהיר שהוא בעד משא 
ומתן , אולם ימשיך לתמוך במאבק המזוין כנגד המשטר . משקיפים סבורים , 
כי דה קלארק ידרוש שוב מהקונגרס הלאומי האפריקאי לוותר על המאבק המזוין , 
אולם אין ספק שהתנועה השחורה תמשיך לדבוק בעמדותיה הנוכחיות . מנדלה אמר 
בתום השיחות , כי הן לא התנהלו על שאלת השלום , כי אם על התנאים המוקדמים 
של הקונגרס לפתיחת הדיונים האמיתיים עם המשטר , כלומר , חנינה כללית לכל 
הגולים , שחרור כל האסירים הפוליטיים והסרת מצב החירום . מנדלה האשים באחרונה 
את המשטרה , כי היא מפעילה אלימות רבה מדי בדיכוי המהומות , ודרש את פיטוריו 
של שר המשטרה . אולם משקיפים מציינים כי השר עדיין לא פוטר , והוא אף נוטל 
חלק במשלחת הלבנה לשיחות המתנהלות עתה . באופן רשמי כונתה הפגישה " פרטית " 
בין דה קלארק למנדלה , אולם היא מהווה חלמעשה את תחילת המו"ם בין המיעוט 
הלבן והרוב השחור בדרום אפריקה . 
