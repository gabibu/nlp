כאשר , אחרי 021 שנה , ייקרא שר - התחבורה לשעבר , חיים קורפו יבדל"א , 
ליתן דין - וחשבון לפני בורא עולם , הוא כנראה יתבקש להסביר שם הרבה הרבה 
פרצופים שנמעכו וקודקודים שנחבלו , בגלל התעקשותו לעכב זמן כה רב את תקנת 
חגורות - הבטיחות בעיר . מהשבוע שעבר , או ליתר דיוק מרגע שאושר תקציב 
המדינה לשנה הבעל"ט כדאי שגם שר הבינוי והשיכון , דוד לוי , יתחיל לחפש 
לעצמו עורך - דין טוב , שהתמחה בהופעות בפני בית - דין של מעלה . גם הוא 
עלול להישאל כמה וכמה שאלות לא נעימות , בטרם יוכרע לאיזה משני אגפי העולם 
הבא ישלחו אותו . מע"ץ היא באחריות השר לוי . מע"ץ אחראית לסלילת ולתחזוק 
כל הכבישים הבין - עירוניים בישראל ובקולוניות . מע"ץ , בזרגון התחבורתי , 
אחראית לתשתית . תקציב מע"ץ בשנה שעברה עמד על 642 מיליון ש"ח . תקציב 
שלא הספיק אף לשמירת התשתית הקיימת . על הרחבת התשתית בכלל לא כדאי לדבר . 
תקציב מע"ץ לשנה הבאה , כפי שאושר בתקציב , עומד על 402 מיליון ש"ח . 
אפילו נומינלית זה פחות מן התקציב בשנה שחלפה . לא תהיה , אם - כן , 
יותר תשתית - כבישים בשנה הבאה . לא כמותית ולא איכותית . למען האמת גם 
התשתית הנוכחית תתכרסם עוד ועוד . הנתונים היבשים האלה חדלים להיות יבשים , 
כאשר נזכרים שתשתית - כבישים נמדדת בדם . יותר תשתית פחות דם , פחות 
תשתית יותר דם . בדוק ומנוסה ומוכח . הדמגוגיה הפוליטית המקובלת נוהגת 
לטעון , כי כמעט בכל תאונה אשם ה"גורם האנושי " ; אם הנהג היה מתנהג אחרת , 
התאונה היתה נמנעת . במידה זעומה הרבה יותר של דמגוגיה ניתן לטעון , ולעתים 
קרובות אף להוכיח , שכמעט כל תאונה היתה נמנעת אילו התשתית במקום התרחשותה 
היתה טובה יותר . גדרות - הפרדה , מסלולים נוספים , מחלפים , גשרים עיליים 
להולכי - רגל , ניקוז טוב יותר של מים , איכות גבוהה יותר של אספלט , 
סתימת חורים , חיזוק שוליים , יצירת שיפועים נכונים , יישור פניות הדוקות 
מדי ועוד ועוד עניינים פעוטים יותר ופעוטים פחות , שלכולם דבר אחד משותף : 
הם סוגרים פרצות הקוראות ל"גורם האנושי " להחליק דרכן אל תאונה . אך הבדל 
אחד תהומי מבדיל בין הדמגוגיה המאשימה את ה"גורם האנושי " , לבין הדמגוגיה 
המאשימה את התשתית ; הגורם האנושי הוא כמעט כולו בחזקת פורס - מאזור . 
שום תקציב ושום ממשלה לא יצליחו לייצר " גורם אנושי " משובח יותר מהיום 
למחר . התשתית היא כל - כולה בידי השלטון . ברצותו יבנה , וברצותו יזרה 
את הכסף לכל רוח . לשם המחשה מקברית : שום תקציב ושום נהי צדקני מעל בימת - 
הכנסת , לא היו יכולים לסדר לחבר - הכנסת רייסר ז"ל " גורם אנושי " מוצלח 
יותר , כזה שימנע את התאונה בה קיפח את חייו . אך כמה אלפי דולרים היו 
מסדרים שם גדר - הפרדה שהיתה מצילה את חייו , על אפו ועל חמתו של ה"גורם 
האנושי " המנוול ביותר . ( בינתיים ברוך - השם כבר יש שם גדר , אם 
כי היא מסתיימת לא הרחק ממקום התאונה ההיא ) . בחגיגת - הביזה שחגגה הכנסת 
בטרם יצאה לפגרה נמצאו תקציבים למכביר . כל " כוילל " וכל ת"ת , כל עמותה 
אוילית שאיש אינו יודע היכן היא קוברת את כספיה וכל מוסד ריק מתוכן , כולם - 
כולם קיבלו את ליטרת - הזהב שלהם . מאות מיליוני שקלים הורדו לכל מיני טמיונים 
מוזרים . תשתית - הכבישים לא נכללה ביניהם . כי היא תשתית ולא תשת"ת . 
כי מע"ץ אינו קרוי " כולל מע"ץ " . כי כידוע , איכות הכבישים עולה , 
מספר המכוניות יורד , איכות הנהגים עולה ומספר התאונות יורד . אין צורך 
בתקציבים נוספים . כאן מותר לקצץ . השר לוי יודע לבצע להטוטים כאשר הוא 
רוצה . ברגע האחרון הוא הרי הצליח לנגוס עוד 002 מיליון ש"ח , ולצרפם לתקציב 
משרדו . מע"ץ לא יראה גרוש מכל הש"חים האלה . 
