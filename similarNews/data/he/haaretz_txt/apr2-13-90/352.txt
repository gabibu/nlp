במרכז התקשורת במכללת תל - חי נפתחה השתלמות ראשונה מסוגה של שימוש במערכת 
וידאו בשעת חירום . עשרות תושבים מאצבע הגליל ומקריית - שמונה יוכשרו במיוחד 
להפעיל את מערכת הווידאו בשעת הצורך , ובכך אפשר יהיה להמעיט בעתיד בהפעלת 
מערכות כריזה ומערכות אזעקה אחרות , הנמצאות כיום בשימוש . לעת - עתה אפשר 
לקלוט את ההודעות במסגרת ערוצי הווידאו של הקיבוצים בצפון , והכוונה היא 
להרחיב את השיטה גם למקומות אחרים . זאת , אומר גדעון שלח ממכללת תל - 
חי , במטרה שכל תושבי גבול הצפון יוכלו לקבל בזמן אמיתי את מלוא האינפורמציה 
והוראות מה לעשות וכיצד לנהוג . 
