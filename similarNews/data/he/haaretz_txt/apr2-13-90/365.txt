הוואנה ( ע"ר ) . נשיא קובה , פידל קסטרו , שהשווה את מאבק ארצו בארה"ב 
לדוד הנלחם נגד גולית , אמר אתמול כי קובה תשיב מכה אחת אפיים על כל התקפה 
אלקטרונית שמנהלת נגדה ארה"ב . " אנו לא נעמוד מן הצד עם ידיים שלובות . 
אנו ננחית עליהם מכה על מכה " , אמר קסטרו במסיבת עיתונאים בהוואנה , בה 
נכחו 632 עיתונאים ביניהם 35 עיתונאים אמריקאים . קסטרו יצא בהתקפה קשה על 
ערוץ הטלוויזיה " מרטי " המשדר ידיעות ותכניות בידור לקובה מאז יום שלישי 
בשבוע שעבר ואמר כי הערוץ הזה איננו אלא " מכשיר גס לחתירה " . טכנאים קובאנים 
מנסים זה כמה ימים לשבש את שידורי " מרטי " . " זוהי מלחמה אלקטרונית בין 
דוד לגולית , אמר קסטרו . הוא הזהיר כי אם יימשכו שידורי הטלוויזיה של 
מרטי , קובה שומרת על זכותה להפעיל את מלוא היכולת האלקטרונית שלה על מנת 
להגיב . " אנחנו לא נכנע . טרם הפעלנו את כל אמצעי התגמול שלנו " , אמר 
נשיא קובה . עיקר זעמו של קסטרו יצא על כך שהאמריקאים קראו לערוץ החדש בשם 
גיבור מלחמת העצמאות הקובאנית במאה ה91 , חוזה מרטי . 
