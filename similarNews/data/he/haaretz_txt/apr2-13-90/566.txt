ח"ך רפאל איתן החרים יום עיון לציון מלאת עשור לפרויקט " נערי רפול " , 
שנערך אתמול במכון ון - ליר בירושלים , על - ידי מפקדת קצין חינוך ראשי 
בצה"ל . פתיחת יום העיון התעכבה מעט , נוכח ביטול הרצאת הפתיחה שאמור היה 
לשאת ח"ך יצחק רבין . איתן הביע כעסו על כך שאין המארגנים עומדים בלוח הזמנים 
ועזב את המקום . אישים שנמנו עם מקימי הפרויקט ואחרים , לא הצליחו לשכנעו 
להישאר . איתן טען , כי אם עלה בידו להגיע מביתו לכנס בזמן , אחרי נסיעה 
של למעלה משעתיים , צריכים המארגנים לפתוח את האירוע בזמן שנקבע ( עשר 
בבוקר ) ולא באיחור של חצי שעה . איתן היה אמור להיות בין המרצים בכנס , 
שבו השתתפו בכירים בצה"ל , בהם קצין חינוך ראשי תא"ל אהוד גרוס . החרמת 
האירוע על - ידי ח"ך איתן גרמה לכעס רב בקרב המארגנים . לטענתם , מחצית 
השעה שהתפנתה , עקב ביטול הרצאתו של רבין , נוצלה למפגש רעים מרגש , ואיתן 
נהג בחוסר סובלנות אמרו . קפידבינביום העיון אמר ראש המרכז לקידום אוכלוסיות 
מיוחדות ( מקא"ם ) , אל"ם דב אורבך , כי צה"ל החליט ליצור מסגרת לבנות 
משכבות מצוקה , שתהיה מקבילה למסגרת " נערי רפול " . המסגרת החדשה תופעל 
כנראה בתוך חודשים אחדים . אורבך אמר כי כבר היום יש גיוס מיוחד לצה"ל של 
נערות מאוכלוסיות חלשות . במסגרת החדשה תינתן לבנות השכלה בסיסית , הכשרה 
מקצועית וייעשה מאמץ לשלבן ביחידות צה"ל . ראש מדור מחקר במקא"ם , ד"ר מיכאל 
כץ , דיווח על מחקר מעקב ראשון מסוגו על בוגרי פרויקט " נערי רפול " , 
שנים אחדות אחרי שחרורם מצה"ל . בין הממצאים הראשונים : רבים מבוגרי הפרויקט 
מעלים את הפרופיל הרפואי שלהם בעשר עד עשרים נקודות . עובדה זו , טען כץ , 
מעידה על עלייה במוטיווציה . ממצא נוסף : % 34 מבוגרי הפרויקט טענו כי מצבם 
הכלכלי , שנתיים עד ארבע שנים אחרי השחרור , הוא גרוע . 
