בון ( מיוחד ל"הארץ ) . במזרח - ברלין החלו אמש שיחות על הקמת קואליציה 
רחבה בין הנוצרים - דמוקרטים לבין הסוציאל - דמוקרטים , שתי המפלגות שזכו 
במספר הקולות הגדול ביותר בבחירות האחרונות . השיחות נפתחו זמן קצר לאחר 
שמוסדות הסוציאל - דמוקרטים נטשו עמדות קודמות , והחליטו להסכים לשתף פעולה 
עם מפלגה זוטרה , האיחוד הנוצרי - סוציאלי , הקשורה בברית עם הנוצרים - 
דמוקרטים . שיקול מרכזי של הסוציאל - דמוקרטים היה החשש להידחק לאופוזיציה 
יחד עם הקומוניסטים , ולהיגרר לשיתוף פעולה עם המפלגה האחראית למשטר הישן . 
שיקול אחר היה , לדברי מרקוס מקל , יושב ראש המפלגה , הצורך לחלץ את המדינה 
מן המשבר שבו היא נתונה . הן הנוצרים - דמוקרטים והן הסוציאל - דמוקרטים 
דורשים , כי המארק המזרח - גרמני יוחלף במארק המערב - גרמני בשער של 1 : 
1 . הממשלה בבון טרם החליטה על שער החליפין שיונהג , אך הבנק המרכזי , 
הבונדסבנק , המליץ על שער של 2 : 1 . אירגונים שונים במזרח - גרמניה איימו 
בשביתות כלליות ובבריחה המונית למערב אם תתקבל המלצת הבונדסבנק . קפידבינבינתיים 
מסרו מקורות אירופיים , כי בון מתכננת " השלמת משכורת " של כל עובד מזרח - 
גרמני בשיעור של 002 מארק בחודש , וכן פנסיה מינימלית לכל מזרח - גרמני 
שייצא לגימלאות כפיצוי על שער חליפין מגביל . המקורות מצטטים את שר הכספים 
של מערב - גרמניה תיאו ווייגל , שחשף תכנית כזאת בפגישה עם עמיתיו ממדינות 
הקהילה האירופית . בון נמנעה מלאשר או להכחיש את הידיעה . הקאנצלר הלמוט 
קוהל , שחגג אתמול את יום הולדתו ה06 , הבטיח הסדר הוגן בעניין שער החליפין . 
אך הוא חזר והתריע על האפשרות , שהמפלגה הקומוניסטית מחזיקה בסכומי עתק 
במארקים מזרחיים , שיוחלפו בבוא היום למארקים מערביים . לדברי הקאנצלר , 
בכל מקרה יונהגו הסדרים שיישמרו על כוח הקנייה של אזרחי מזרח - גרמניה . 
אחדים ממברכיו של קוהל אתמול איחלו לו להפוך בקרוב ל"קאנצלר של כל הגרמנים " . 
במזרח - ברלין נודע אתמול , כי נשיא מערב - גרמניה ריכארד פון - וייצזקר 
נפגש בסוף השבוע שעבר בברלין עם ראש ממשלת מזרח - גרמניה הנס מודרו . השיחות 
בין השניים התנהלו , לדברי דובר הנשיא , במסגרת התייעצויות סדירות שמנהל 
הנשיא עם גורמים שונים במזרח - גרמניה . מודרו , חבר המפלגה הקומוניסטית , 
עומד לסיים את תפקידו בעוד זמן קצר , עם הקמת הממשלה החדשה במזרח - גרמניה . 
קפידבינבברלין ובבון לא היה אמש אישור לידיעות שפירסמו עיתוני גרמניה על 
נסיון התאבדות של איברהים בוהמה , מנהיג הסוציאל - דמוקרטים במזרח - גרמניה . 
על פי הידיעות נפצע בוהמה בראשו פצעים קשים כתוצאה מנסיון ההתאבדות , והוא 
מאושפז בבית חולים . חבריו של בוהמה למפלגה הכחישו את הידיעות על נסיון 
התאבדות , אך אישרו שלא ראו את מנהיגם מאז סוף השבוע . בוהמה התפטר שלשום 
מכל תפקידיו הציבוריים בעקבות האשמות על כך ששימש מודיע של ה"שטאסי " , המשטרה 
הפוליטית הידועה לשימצה של המשטר הקודם . לדברי בוהמה , הוא התפטר כדי לאפשר 
בדיקה מדוקדקת של ההאשמות , שאותן הוא מוסיף להכחיש . 
