גורמים בחברה לייצור מטוסים בלתי מאוישים בחטיבה לכלי טיס בתעשייה האווירית 
סבורים שמקור ההפסד המסתמן של הקבוצה הוא המחירים הנמוכים יחסית שהגישה התע"א 
במסגרת המכרז . האחראים על הפרויקט , בראשותו של מנהל המפעל ד"ר דוד הררי , 
לחצו , לדבריהם להוריד את המחיר , כדי להגדיל את סיכוי הזכייה של התע"א . 
מדובר בהפסד מסתמן בשלבי הפיתוח של המכרז הראשון מתוך תוכנית כוללת , שמתייחסת 
למטוס ללא טייס לטווח הקצר . התוכנית הכוללת לכלים בלתי - מאויישים לצבא 
ארה"ב , שאושרה לפני כשנתיים על - ידי הקונגרס , אמורה לכלול ארבע משפחות 
מלט"ים : לטווחים של 03 ק"ם ; מטוסים לטווחים שבין 051 ל003 ק"ם ועם זמן 
שהייה באוויר של עד 21 שעות ; מטוסים עם יכולת שהייה של 03 - 04 שעות , 
וכלי טיס סילוני ליציאה וחזרה מהירות . היקף חלק ראשון זה של המכרז למטוסים 
בלתי מאוישים לטווח הקצר הוא בין חצי מיליארד למיליארד דולר דולר , על פני 
שלוש שנים . באחרונה נבחרו התע"א מישראל ומקדונלד דאגלס מארה"ב להתמודד על 
השלב האחרון של הצגת המערכת והשוואתן זו לזו . הטובה בין השתיים תזכה ביצור 
הסדרתי של המטוסים הבלתי מאויישים , שאמורים להיות מסופקים בתוך שלוש שנים , 
בין 29 ל49 . אלה אמורים להוות את עמוד השדרה של מערכות הכלים הבלתי - 
מאויישים לביצוע תצפיות סיור ומודיעין של צבא ארה"ב . מקדונלד דאלגס ביקשה 
וקיבלה 05 מיליון דולר עבור שלב הפיתוח הראשון ואילו התע"א ביקשה רק 53 מיליון 
דולר . ההפסד המסתמן מתייחס לשלב הפיתוח בשנה וחצי האחרונים , של המל"ט 
במסגרת המכרז . " האימפקט " שהגישה התע"א למכרז , מצויד במצלמה אלקטרו - 
אופטית המסוגלת לבצע צילומים ביום ובלילה , באמצעות לייזר . בשלב פיתוח 
נמצא מחשב משימה והדגש הוא על מזעור והספקים נמוכים . מוטת כנפיו 8 מטר 
והוא מצויד בשני מנועים , המאפשרים לו זמן שהייה של 21 שעות באוויר . מהתעשיה 
האווירית נמסר אמש בתגובה , כי החשב במפעל מל"ט הועבר מתפקידו במסגרת סבב 
מינויים . מל"ט לא מפסיד ולא ניתן להתייחס לפרטים באמצע מכרז . 
