יכאל שפרינגר יציג ביום רביעי הקרוב תערוכה של גופי תאורה , באחד החללים 
העומדים לרשותה של עיריית עכו , בחסות ראש העיר אלי דה - קסטרו . הניצול 
והטיפול באור באמצעים שונים היה תמיד במרכז עניינו המקצועי של שפרינגר . 
לפני כמה שנים החל לעצב ולייצר גופי תאורה בשיקאגו . גופים אלה לא הפיצו 
הרבה אור , אך שלא כמנורות קיר רגילות מילאו את החדר במרקמים ובצבעוניות . 
הקבוצה החדשה של גופי תאורה שאותם יציג בתערוכה שואבת את השראתה מדימויים 
ארכיטקטוניים מקומיים . גופי התאורה עשויים מברזל , זכוכית , לוחות שיש , 
רשתות ואלמנטים שונים , ששפרינגר אוסף בבתי המלאכה בעכו ובירושלים . לחיצה 
על המתג יוצרת צללים דרמטיים ארוכים , וגם מעט אור לקריאה . באירופה יש 
כבר מעצבים היוצרים גופי תאורה רומנטיים גם ממנורות ההלוגן המנוכרות . האדריכלים 
ף . מורנו ום . פררי עיצבו עבור " סקיפר " ו"פונטנה ארטה " במילאנו 
נורות הלוגן . מורנו מיקד בעזרת זכוכית - מגדלת את קרני האור הנשברות , 
וקיבל השתקפות יפהפייה של אור וצל . פררי יצר גופים חדשים , שצורת האהיל 
שלהם מזכירה פילטר מים או שמן ענק ( כמו זה המצוי במכונית או ברשת המים 
הביתית ) , העשוי מרשת אלומיניום . האהיל , שגובהו 46 ס"ם , ניצב על 
קונוס מזכוכית חלבית , הנושא את הנורה . האור המופץ ממרכז הגוף מטיל על 
קירות החדר צללים אנכיים . 
