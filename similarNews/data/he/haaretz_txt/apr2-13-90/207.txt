( ע ) . חמישה מאנשי צוות ספינת סמים שלושה ימאים טורקים , לבנוני ומצרי 
שנעצרו מחוץ למימי החופים של לבנון בדרכם למצרים , מואשמים בייצוא ואחזקת 
005 קילוגרמים חשיש . סגן בכיר ראשון לפרקליטת מחוז חיפה , עו"ד משה כהן , 
הגיש אתמול כתבי אישום נגדם , לבית משפט המחוזי בחיפה . הנאשמים הם חמשת 
אנשי צוות הספינה , שנעצרו במחצית מארס השנה , במים הבין - לאומיים , 
על ידי ספינה ישראלית , בעת שעשו את דרכם מנמל טריפולי שבלבנון למצרים : 
גסאן שהאבטון סוברי ( 43 ) , סעדק חיידר אלטון ( 53 ) זקי סובחי זקיקויצוק 
( 82 ) מטורקיה , יחד עם עאדל אחמד חסיין ( 63 ) מפורט סעיד שבמצרים 
ואחמד מוחמד ויזה ( 63 ) מלבנון . התביעה טוענת , כי הם העמיסו במחצית 
מארס השנה אבובי סמים , במשקל כולל של 005 קילוגרם , על סיפון ספינה בנמל 
טריפולי שבלבנון שהפליגה בדרכה למצרים . ספינת הסמים , טוענת התביעה , 
נתפסה במים הבין - לאומיים על ידי ספינה ישראלית . התביעה טוענת , כי הנאשמים , 
הבחינו בספינה הישראלית והשליכו את אבובי החשיש לים , אך הצוות הישראלי 
הצליח לדלות מן המים אבוב סמים שהכיל בתוכו כ94 קילוגרם חשיש . התביעה טוענת 
עוד , כי הנאשמים , הנתונים במעצר בישראל , ביצעו מעשים המוגדרים כעבירה , 
גם לפי החוק הלבנוני . 
