הדי הזכייה המחמיאה בגביע המדינה עוד לא נדמו , ובמחלקת הכדורעף של הפועל 
בת ים כבר מתכננים את העונה הבאה . בשלב ראשון מונה הבינלאומי הוותיק יעקב 
הרשקו כרכז המקצועי של הכדורעף בהפועל בת ים . הרשקו יפקח ויפעיל את כל 
קבוצות האגודה , ויקבל החלטות בכל הקשור בתחום המקצועי : מינוי מאמנים , 
שחרור שחקנים וצירוף שחקני רכש . באשר לקבוצת הגברים , למרות הזכייה בגביע 
המדינה , יחולו לקראת העונה הבאה שינויים בסגל השחקנים . הרשקו , הפורש 
בחודש הבא מפעילות בנבחרת ישראל , ימשיך לשמש כשחקן פעיל בהפועל בת ים . 
הרשקו יפעל נמרצות לאיתור יורש מתאים לתפקיד הקפטן , שאותו יכשיר במהלך 
העונה הבאה . לסגל הקבוצה יוחזר צביקה לוי , שהושאל העונה לאליצור חולון . 
לעומת זאת , צפוי שחרורם של שחקן או שניים מן הסגל הקיים . על כוונת הרכש 
מצוי ארז טאצר , ששיחק העונה בהפועל רמת אביב ובעונה שעברה היה שותף לאליפות 
ולגביע של בת ים . כמו כן ייעשה מאמץ למצוא שחקני כדורעף יהודים ברמה גבוהה , 
המשחקים כיום בארצות מולדתם , במטרה להעלותם ארצה . המאמן יוסי גלוזברג , 
שאימן את בת ים בעונת האליפות והגביע ( 9891 ) , ותפס בחודש האחרון את 
מקומו של משה סמו שהתפטר , ימשיך ככל הנראה בתפקידו . גם בקבוצת הבנות 
צפויים שינויים בסגל השחקניות . עבודתו של מאמן הבנות , נפתלי ולדינגר , 
הופסקה בעקבות היעדרותו מאחד ממשחקי הפליאוף המכריעים , נגד קרית חיים . 
בדיעבד נודע כי נסע לרומניה בענייניו הפרטיים . ההנהלה לא היתה מוכנה לעבור 
לסדר היום על תקרית זו ועבודתו הופסקה . ענת הרשקו , ששבה אוטומטית לסגל 
הקבוצה לאחר שנת השאלה בקרית חיים ( תמורתה קיבלה האגודה הבת ימית סך 000 , 
3 דולר ) , תימכר למרבה במחיר . ייעשה גם מאמץ לאתר שתי שחקניות רכש מתאימות 
ברמה גבוהה שיוכלו לסייע במאבק על אליפות הליגה בעונה הבאה . בינתיים ינסו 
ליצור במועדון הבת ימי שקט תעשייתי , במטרה להתכונן נכון לעונה הבאה , 
שבה יילכו הגברים והנשים על כל הקופה . 
