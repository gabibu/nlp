בוודאי שהחלטות מועצת גדולי התורה מחייבות את פא"י . כשהוקמה ערב הבחירות 
האחרונות לכנסת הרשימה המשותפת של אגו"י ופא"י , קיבלו מוסדות פא"י את מרות 
מועצת גדולי התורה והחלטותיה מחייבות אותה . אינני חושב שח"ך ורדיגר פעל 
בניגוד להחלטת מועצת גדולי התורה . ורדיגר הגיע למסקנה שהוא אינו יכול , 
מבחינה מצפונית , לקבל את החלטתה , והודיע על התפטרותו מהכנסת . ח"ך מזרחי 
נבחר לכנסת כאיש אגו"י . אין בתוך אגו"י סיעה של חב"ד . חב"ד אף פעם לא 
הופיעה כסיעה . אולי באופן אישי הוא חסיד חב"ד , אבל הוא חייב לציית להוראות 
מועצת גדולי התורה . איני חושב שהאמינות של אגו"י דווקא נפגעה . מי שהוכיח 
כי אינו מכבד הסכמים , היה ראש הממשלה יצחק שמיר , שהפר את כל ההבטחות 
הברורות שנתן לאגו"י ואפילו לא עלה בדעתו לפייס אותה . לצערי , התקשורת 
לא גינתה גישה זו של שמיר . לדעתי , דווקא על רקע צעדיהם של כמה פוליטיקאים 
אחרים בשבועות האחרונים , יש לראות בחיוב את צעדו של ח"ך ורדיגר , שפעל 
לפי צו מצפונו . אני מכיר אותו היטב . שנים רבות עבדנו ביחד . הוא היה 
שותף במשך כל השנים להכוונת העניינים של סיעת פא"י בכנסת . אינני יודע בדיוק 
מהן השקפותיו המדוייקות , אבל שמעתי שהוא הבטיח שעם יבחרו לכנסת , הוא 
יפעל בהתאם להחלטת מועצת גדולי התורה . 
