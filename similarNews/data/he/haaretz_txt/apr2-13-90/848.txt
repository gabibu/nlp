במזרח ברלין יסתיימו כנראה היום השיחות על הקמת הקואליציה הרחבה שתכלול דמו - 
נוצרים , סוציאל - דמוקרטים וליברלים , בממשלה הדמוקרטית הראשונה במזרח 
גרמניה . עוד בתחילת השבוע הסכימו ביניהן המפלגות השותפות לקואליציה על 
רשימת השרים בממשלה , שבראשה יעמוד לתר דה מאזייר הדמו - נוצרי . אמש התמקד 
המו"ם בין שותפות הקואליציה בתוכנית הכלכלית של הממשלה החדשה , שעיקרה 
קביעת העמדה למו"ם על האיחוד המוניטארי הצפוי עם מערב גרמניה . האיחוד הזה , 
שפירושו הוא ביטול המטבע המזרח גרמני , יתממש כנראה כבר בתחילת חודש יולי 
השנה . שר החוץ של הממשלה החדשה יהיה מרקוס מקל , סוציאל - דמוקרט וכומר 
פרוטסטנטי . מקל אמר לפני שבועות אחדים לעיתונאים ישראלים , כי בדעתו להתייעץ 
עם גורמים בארץ לפני שיקבע עמדה בעניין הסכסוך הישראלי - ערבי . הוא הוסיף , 
כי אין לו ספק שממשלה מזרח גרמנית חדשה תכיר באחריות הכלל גרמנית לשואה 
ותבקש לכונן יחסים טובים עם ישראל על בסיס של הבנה ואמון הדדיים . משקיפים 
מטילים עם זאת ספק רב בתסריט לפיו יימצא מקום ליוזמות במישור זה עד לאיחוד 
הצפוי בין שתי הגרמניות . גם אתמול נמשך בשתי הגרמניות הוויכוח על שער החליפין 
הצפוי של המארק כאשר יתבצע האיחוד המוניטארי . נגיד הבונדסבנק , קרל - 
אוטו פוהל , הגן אתמול על העמדה , כי מזרח גרמניה לא תוכל לסבול שער חליפין 
של 1 : 1 , כפי שדורשים רבים מאזרחיה , בגלל החובות הגדולים של המדינה 
הקומוניסטית לשעבר . לדעת פוהל יש להנהיג שער חליפין של מארק מערבי אחד תמורת 
שני מארקים מזרחיים , אך בעת ובעונה אחת לדאוג לכך שגימלאים ומקבלי שכר 
יזכו לפיצוי הולם . סגן ראש הממשלה המיועד במזרח גרמניה , פטר - מיכאל דיסטל , 
העריך אתמול בכ"שנה או שנתיים " את הזמן שיחלוף עד לבחירות כלל גרמניות 
והקמת ממשלה של גרמניה מאוחדת . קפידבינמוסקווה ( ע"ר ) . שר החוץ הסובייטי 
אדוארד שוורדנדזה אמר שלשום , כי בהחלט ניתן להשיג פשרה בעניין מעמדה הצבאי 
של גרמניה המאוחדת . בראיון לסוכנות " נובוסטי " העריך , כי האיחוד יידחה 
כתוצאה מקשיים כלכליים . כן אמר , כי דרישת המערב כי גרמניה מאוחדת תהיה 
חברת נאט"ו היא ניסיון להשיג עדיפות של המערב באירופה . " איננו יכולים 
להשלים עם הרעיון שגרמניה המאוחדת תהיה חברה מלאה בנאט"ו " , הדגיש . " יש 
לחפש פיתרון של פשרה על מנת להפוך את איחודה מחדש של גרמניה לגורם מייצב 
באירופה " , הוסיף שוורדנדזה . 
