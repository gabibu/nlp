שני נושאים צריכים למקד את תשומת לבה של ישראל בפרשה הביטחונית העיראקית 
האחרונה . האחד הוא עניין הפיתוח הגרעיני בעיראק ; הנושא מוכר וידוע מזמן , 
אך שב ועלה באחרונה לאחר שסוכנים עיראקים נתפסו בניסיון הברחה של נפצים 
חשמליים , המתאימים להפעלת נשק גרעיני , מתוצרת ארה"ב . העניין השני קשור 
בהיערכות החדשה של טילים עיראקיים בקרבה יחסית לישראל זוהי התפתחות חדשה . 
לפני כמה שבועות העבירו העיראקים טילי קרקע - קרקע לקרבת גבולם עם ירדן . 
לא ברור אם הטילים האלה נושאים גם ראשים כימיים , אך בכל מקרה יש לישראל 
סיבה לראות זאת בחומרה . ישראל דיווחה על כך לוואשינגטון והחליפה עמה דעות . 
הידיעה דלפה מארצות הברית , ולא מישראל . אפשר אולי לפרש זאת , שישראל 
נמנעת , לפחות בשלב זה , מלגרום למהומה בשל הזזת הטילים . אין היא מאיימת 
או קובעת בפומבי קווים אדומים לעיראק . ועוד נקודה חשובה : אין להניח כי 
עיראק היתה מקדמת לקרבת הגבול עם ירדן מערכות נשק כאלה בלי לבקש את הסכמת 
המלך חוסיין , או בלי לפחות לדווח מראש לירדן על כוונתה . קשה להניח שבמערכת 
היחסים שהתפתחה בין שתי המדינות תנקוט עיראק צעד כזה בלא תיאום עם ירדן . 
לפי ידיעה אחת הפתיעו העיראקים בעבר את ירדן , כאשר העבירו דרך נמל עקבה 
ואיחסנו שם בשטח העומד לרשותם , טילי פרוג בשביל הנוצרים בלבנון . הירדנים 
אמרו אז לאמריקאים , כי לא יתירו שפרשה כזאת תישנה . היערכות הטילים אמנם 
אינה בשטח ירדן , אך בקרבה רבה לגבולה . ברור כי הדבר מכניס עתה את הקו 
המזרחי של ישראל , את ירדן , למתיחות חדשה . זאת היתה אחת הסיבות לכך 
שהערנו ב"הארץ " , כי המלך חוסיין משחק באש , בלי שנוכל לומר אז כי המדובר 
בהיערכות טילים חדשה . קפמאביניש כאן איום נוסף , אף על פי שאותם טילים 
יכולים להגיע לשטח ישראל גם אם היו מוצבים רחוק יותר . הצבתם בקרבת הגבול 
הירדני יכולה להיראות כמוזרה מבחינה מבצעית . דווקא הקרבה היתרה , בשטח 
מדברי , חושפת את הטילים כמטרה נוחה לתקיפה מן האוויר . העיראקים מבינים 
זאת , ודאי . משום כך יש לראות בהעברת הטילים איתות זמני לישראל , העשוי 
להשתנות . אך קיימת גם אפשרות סבירה , כי הצבת הטילים באותו אזור היא רק 
סנונית ראשונה להיערכות צבאית מאסיווית יותר . מי שמבקש להציב את טילי הקרקע - 
קרקע בשטח מדברי זה , ינסה ודאי להגן עליהם באמצעות סוללות טילים נגד מטוסים . 
על אלה יש להגן בדרך כלל באמצעות כוחות חי"ר ושריון , וסביר כי לא הרחק 
משם יציבו העיראקים גם מטוסי קרב . אם זו תהיה ההתפתחות , ברור שהאיום 
העיראקי יקבל מימד שונה . המהלך העיראקי מעיד על מעורבותה הצבאית הגדלה של 
בגדד מעבר לגבולותיה מאז תום המלחמה במפרץ וצמצום האיום מכיוון איראן . 
את הלחץ מרגישה גם מדינה ככוויית , אך החידוש הוא בפניית בגדד מערבה . 
זו התבטאה בתחילה במעורבותה הצבאית בלבנון , במשלוחי הנשק לנוצרים נגד סוריה . 
במקביל פרשה סוריה את חסותה הצבאית על ירדן . זה יותר מאשר נטילת אחריות 
לביטחונו של השכן הירדני הקטן . קפמאבינבמסגרת התמודדותה על המנהיגות בעולם 
הערבי בגדד מנסה גם למלא תפקיד צבאי , שלא מילאה בעבר ושלדעתה אין מצרים 
ממלאת אותו בגלל השלום שחתמה עם ישראל . ברור שעיראק אינה עושה זאת בניגוד 
להסכמת המלך חוסיין , והתמורה המיידית שקיבלה מירדן היא בחיזוק מרחב האתראה 
האווירית מול ישראל . כל זה אינו מספק עדיין תשובה מלאה מדוע היה על בגדד 
להעביר טילי קרקע - קרקע לקרבת ישראל . יש ודאי מסר עיראקי לישראל בהצבת 
הטילים . נראה , כי במקום הראשון עומד הרצון להרתיע את ישראל . יש בכך 
צעד התגוננות , אך גם איום . זה זמן מדברים העיראקים על כוונותיה של ישראל 
לתקוף את " מפעלי הפיתוח " שלהם . אחרי מה שעשתה ישראל ב1891 לכור הגרעיני 
שלהם , חוששים העיראקים כי היא לא תעבור בשתיקה על פיתוח המפעלים הגדולים 
לייצור נשק כימי ועל מאמציה המחודשים לפתח נשק אטומי . בגדד מבקשת להזהיר 
את ישראל ומאותתת כי תגיב בהתקפת טילים . נוסף על כך אומרים העיראקים , 
כי בתוך כמה שנים לא תהיה לישראל ברירה אלא לתקוף במלחמת - מנע את הערבים , 
והמטרה הסבירה הראשונה שלה תהיה ירדן . יש , לכן , להרתיע את ישראל כבר 
עתה . ישראל הרשמית שותקת . יש לה ודאי סיבות מדוע אינה מנסה להרגיע את 
חששותיה של בגדד . אך אפילו היתה ישראל מאותתת כי כוונותיה אינן תוקפניות , 
אין זה משנה את עצם העובדה כי עיראק תהווה בעתיד בעיה קבועה בסדר היום של 
הביטחון הלאומי הישראלי . מירוץ הטילים , ייצור נשק כימי והשימוש בו וחתירתה 
של עיראק להשיג נשק גרעיני מחזקים מגמה זו . 
