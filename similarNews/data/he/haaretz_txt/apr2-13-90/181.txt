( ע"ר ) . רבנים אורתודוקסים , רובם יוצאי ישיבות ליטאיות באירופה ובארצות - 
הברית , יגיבו על דברי הרב שך כנגד הקיבוצים . כך אמר אתמול הרב אברהם 
וייס , רבה של עדת ישורון בווינה , בדברו ב"קול ישראל " . לדבריו , הוא 
וכ031 רבנים נוספים ייצאו בתגובה על דברי הרב שך , אם לא תצא תגובה כזו 
מרבני בישראל . " בשבוע שעבר התרחש דבר נורא , חילול השם בקנה מידה בין - 
לאומי . ההלכה מחייבת אותנו למחות בצורה כלשהי . בדברים שנישאו בכנס ביד 
אליהו נעברו כמה עברות על איסור פלגנות לשון הרע ; פלגנות ומחלוקת ; קטרוג 
על עם ישראל כלפי שמיא ; הוצאת לעז ודיבה על העם בפני אומות העולם ; ביטול 
תורה ; וחילול השם ובסגנון גס " , אמר הרב וייס . " חכמינו מלמדים אותנו 
כי התורה הוסיפה כמה אותיות , כאשר הזכירה את החיות שהוכנסו לתיבה , כדי 
להימנע מלהזכיר מלים כמו חזירים ושפנים " , הוסיף הרב ברמזו על דברי הרב 
שך . לדברי וייס , הנאום ביד אליהו גרם נזק אדיר לתדמית הרבנות והרבנים . 
" מי יודע כמה שנים יקח לנו לשפר את התדמית הלא מדויקת , שנוצרה עקב האירוע 
הפוליטי הזה . במקום שיש חילול השם אין חולקים כבוד לרב . אנחנו חייבים 
לקבוע רק לפי ההלכה , וכל רב ופוסק יודע כי נעשה פה דבר נורא " . הוא הדגיש , 
כי דברי הרב שך לא מייצגים כלל את הציבור החרדי , ואפילו לא את הציבור 
הליטאי . לדבריו , רבנים רבים אינם מסכימים לדרכו של הרב שך . הרב וייס 
ציין , כי דיבר עם רבנים גדולים בישראל , ביניהם רבני ערים , הטוענים 
כי הם מנועים מלהתערב , היות ומדובר באירוע פוליטי , ואילו הם משמשים רבנים 
רשמיים . לדבריו , גם רבנים אחרים חוששים כי תגובתם תובן כתגובה פוליטית 
ולא הלכתית . לכן , לדברי הרב וייס , יגיבו על הדברים רבני חו"ל . " אם 
לא ייצא דבר השם מירושלים , לא תהיה ברירה לרבני חו"ל אלא לעורר את הנושא " , 
אמר . 
