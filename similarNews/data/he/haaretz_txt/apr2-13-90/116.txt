שמי אנה סנש . אמי , קטלינה ממשפחת זלצברגר , היא אלמנת הסופר בלה סנש . 
נולדתי ב71 ביולי 1291 בבודפשט ואני נתינת הונגריה . מ1391 הנני לומדת 
בגמנסיה לנערות ועומדת לגשת לבחינות הבגרות בסוף שנה זו . את לימודי גמרתי 
במשך כל השנים בהצטיינות . מלבד השפות גרמנית וצרפתית , שאותן למדתי בבית 
הספר , אני שולטת גם בשפה האנגלית . עוד טרם הפך גורל עמנו בארץ מולדתנו 
לרעתנו , חשקה נפשי בחיי ארץ ישראל והחלטתי ללמוד מקצוע אשר יאפשר לי לקחת 
חלק פעיל בעבודת בניין הארץ . על סמך החלטתי זו למדתי עברית , וכעת אני 
ממשיכה להשתלם בתקווה ששאלת השפה לא תגרום לי כל קושי . קבלתי לבית הספר 
היתה גורמת לי שמחה גדולה ואושר רב . הייתי רואה בה את הצעד הראשון להגשמת 
מטרתי בחיים " . מכתב זה שכתבה חנה סנש כדי להתקבל לבית הספר החקלאי בנהלל , 
בעזרת הסרטיפיקט ( רשיון עלייה לארץ ) היחיד שהועמד לרשות הונגריה על 
ידי מרכז ויצו באנגליה ב0491 , נשלף עתה על ידי רעיה יגלום , נשיאת ויצו 
העולמית , מהארכיון של בית ויצו בתל - אביב . יגלום יזמה את חידוש הפעילות 
בהונגריה . לטענתה , התנועה ניהלה פעילות ציונית בהונגריה כבר ב9291 , 
בנשיאותה של מרגיט פרנצי . בבודפשט חיו אז כרבע מיליון יהודים , חלקם 
חרדים קיצוניים וחלקם מתבוללים . עד פרוץ מלחמת העולם השנייה היו לוויצו 
בהונגריה 004 , 2 חברות ב91 סניפים בהנהגתה של גיזי קהאן . בשנותיה הראשונות 
של המלחמה , המשיכו בגיוס כספים ובציוד בני הנוער שיצאו לישראל . הפעילות 
התרבותית נמשכה עד אביב 4491 . כמה חודשים מאוחר יותר , באוקטובר 4491 , 
כשהתחילה פעילותו המוגברת של אדולף אייכמן לחיסולה של יהדות הונגריה , 
גוועה פעילותה הממוסדת של התנועה , אך מנהיגות התנועה המשיכו לפעול גם מאחורי 
גדרות מחנה ברגן בלזן . לאחר השחרור ב5491 , חזרו לעבודה קומץ של פעילות , 
והמשימה הראשונה שלהן היתה להמתין לשבים מהמחנות בתחנות הרכבת , עם אוכל , 
טיפול בחולים ובמציאת קורת גג לחסרי הבית . הן עסקו במתן חינוך ליתומים , 
וב"הכשרה " , שמשמעה הכנת צעירים לעלייה . ב6491 מנו חברות ויצו בהונגריה 
כבר 0001 פעילות . עם קום המדינה חגגו נשות ויצו בהונגריה את חידוש החיים 
הציוניים , אבל אז החליטה ממשלת הונגריה לאסור על כל פעילות ציונית ויהודית , 
למעט הנציגות הרשמית של המדינה . " אני זוכרת את היום העצוב הזה , עת 
הודענו לחברות את סגירת הארגון . שרנו התקווה ובכינו " , כתבה בזכרונותיה 
פרנצסקה ביסליכס , אשר הביאה ארצה , עם עלותה לכאן ב0591 , את דגל ויצו 
הונגריה ואת המסמכים של הארגון מאותה תקופה . 24 שנה חלפו מאז . הקהילה 
היהודית בהונגריה מונה כיום כ000 , 08 איש , והיא הקהילה הגדולה ביותר והפעילה 
ביותר במזרח אירופה . גם בה קיים חשש רב מהתעוררות אנטישמית . רבים מקרב 
יהודי הונגריה גורסים כיום כי טוב יעשו היהודים אם לא יתבלטו יתר על המידה 
בחיים הפוליטיים . אחרים טוענים כי דווקא ההסתגרות תעלה נגדם את הטיעון 
כי היהודים היו מנהיגי המשטר הקומוניסטי , שנטלו חלק פעיל בניהול העניינים 
אז , ועכשיו , כשיש צורך ברפורמות , אין הם מושיטים יד . רעיה יגלום ביקרה 
בהונגריה לפני כשלוש שנים עם ראשי הקונגרס היהודי העולמי . אריה דולצין , 
ששימש אז כיו"ר ההסתדרות הציונית , נאם אז נאום ציוני ולאחריו אמרו לה 
היהודים : " השתגעתם , אתם תסעו מכאן ומה יקרה לנו ? " . כעבור שלוש 
שנים , עם פתיחת סניף ויצו בבודפשט , נאמה יגלום במרכז הקהילה בפני אלף 
איש . היא דיברה אתם על עלייה ואמרה להם כי את ועידת ויצו אירופה הבאה יקימו 
בבודפשט . בראש הארגון בהונגריה עומדת ורוניקה רינינגר , יהודיה ואשת סגן - 
שר הונגרי . העובדה שלמרות מעמדו הבכיר של בעלה בממשל היא נכנסה לפעילות 
ציונית מעידה יותר מכל על הפתיחות של המשטר ביחס לארגון הנשים הציוני . 
הפעילות של ויצו הונגריה נעשית בשלב ראשון ממשרדי הקונגרס היהודי העולמי , 
בראשותו של לסלי קלר , שהכין את הקרקע לכניסת ויצו להונגריה . עד כמה 
הקרקע בשלה יעידו דבריה של יוליש בטר מבודפשט , שנכחה במפגש הראשון לחידוש 
הפעילות : " אין לכם מושג איזה צימאון יש אצלנו לפעילות ציונית ותרבותית " . 
