" הבעיה במשק כיום איננה מחסור בביקושים , אלא בהיצע ובמבנה הייצור במשק . 
לכן מי שמציע להוציא את המשק מהמיתון על - ידי עידוד הביקוש עושה מקח טעות " 
כך אמר מנהל מחלקת המחקר בבנק ישראל וחבר הנהלת הבנק , ד"ר אבי בן בסט . 
בן בסט מתריע מפני עידוד הצריכה הציבורית והפרטית , נוכח חוסר הוודאות הפוליטית 
והכלכלית השורר כיום , ועל רקע האפשרות כי תימשך הפריצה התקציבית בשנה הקרובה . 
" אין מחלוקת על כך שהביקושים המקומיים ירדו בשנה האחרונה . אבל לעומת 
זאת , הסחר העולמי גדל במהירות . כשהביקוש המקומי יורד והביקוש העולמי 
עולה , ניתנת למשק הזדמנות פז להעתיק כוחות ייצור לייצוא . לצערי , השינוי 
הזה לא קרה . הייצוא ב8891 ירד וב9891 העלייה היתה קטנה יחסית לגידול בביקושים 
בעולם . הדבר מוכיח כי הבעיה היא במבנה הייצור ולא בצד הביקוש " , אמר בן 
בסט . לטענת בן בסט האשמה למצב שנוצר מתחלקת בין הממשלה והסקטור העיסקי . 
האחרון סבל מתעסוקת יתר והסכים להעלאות שכר מעבר לפריון . הממשלה מצידה 
תרמה לשפל באמצעות שיעורי מיסוי גבוהים על העבודה , פיגור משמעותי בהשקעה 
בתשתית , הסדרי שכר קשיחים ומדיניות שער חליפין שלא היתה ליברלית די צורכה . 
לדעת מנהל מחלקת המחקר בבנק ישראל , כל עוד לא יימצא פתרון לבעיות אלו יקשה 
על המשק לעלות על פסים של צמיחה . 
