( ע ) . תושב גבעתיים בן 23 , שכינה עצמו עמוס הדר נעצר אתמול כחשוד 
בהונאה . המשטרה מייחסת לחשוד ניסיון למכור דירה ששכר מתושב ראשון - לציון . 
הוא חשוד שהציג עצמו בבנק כבעל הדירה ומישכן אותה בסכום של 000 , 54 שקל . 
הפרשה החלה לפני כחודש כאשר תושב ראשון - לציון ביקש להשכיר את דירתו התל - 
אביבית , ופירסם מודעה בעיתון . לאחר ימים מספר הגיע אליו צעיר שהציג את 
עצמו כעמוס הדר וחתם על חוזה השכירות . לאחר מכן התקשר הדר למשכיר וביקש 
לדעת באיזה בנק מתנהל חשבונו ומה מספרו , כדי להפקיד בו את דמי השכירות , 
ומבוקשו ניתן לו . מאוחר יותר , התקשר פקיד מהבנק לבעל הדירה וביקש לדעת 
מה פשר חשבון הבנק הנוסף שנפתח על שמו בבנק . התברר , שמישהו פתח חשבון 
נוסף בבנק , תוך שימוש בתעודת זהות מזוייפת . לאחר ימים מספר התקשרה למשכיר 
ידידה וסיפרה שראתה בעיתון מודעה , המציעה למכירה דירה המתאימה לתאור דירתו 
המושכרת . האיש התלונן במשטרה והחקירה הופקדה בידי צוות ממשטרת מחוז תל - 
אביב , בפיקודם של רב - פקד אלי זהר ומפקח יעקב כהן . התברר שמספר הטלפון 
שהופיע במודעת המכירה הוא של סוכנות לתיווך דירות . השוטרים טילפנו למקום , 
והוזמנו לסוכנות . הם חתמו עם המתווך על זכרון - דברים ומשהתבקש השוטר 
לשלם דמי - קדימה הוא הזדהה ועצר את המתווך . בחקירה התברר שגם המתווך הוא 
קורבן של האיש שהזדהה כעמוס הדר . המתווך סיפר שפנה אליו צעיר שהציג בפניו 
את מסמכי הטאבו המוכיחים כי הוא בעליה . תאורו הלם את תאורו של עמוס הדר , 
שוכר הדירה . בהמשך , ביקשו הבלשים להיפגש עם " בעל הדירה " . לפגישה 
הופיע צעיר לבוש מדי צה"ל בדרגות סרן . הצעיר נעצר והתברר כי הוא נושא תעודת 
זהות מזוייפת על - שם בעל הדירה האמיתי , וכי הוא כלל לא בשירות צה"ל . 
לפי החשד , החשוד זייף עם שני חוקרים פרטיים שנעצרו מאוחר יותר , 5 תעודות 
זהות שונות . הם אף קיבלו מבנק למשכנתאות משכנתא בסך 000 , 54 שקל כנגד 
הנכס . ברשותם היה גם אישור בעלות מהטאבו שהושג בעזרת תעודת הזהות המזוייפת . 
השלושה יובאו מחר לדיון בפני בימ"ש השלום בת"א . 
