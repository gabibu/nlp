על וישראליין חברה בת של התאחדות סוכני הנסיעות והתיירות לענייני מחשבים 
הגיעו להסכם עקרוני של שיתוף פעולה בנושא מחשוב הענף . בעלי המניות של 
חברת ישראליין יתכנסו מחר לאסיפה שלא מן המניין כדי לאשר את ההסכם . עד 
היום התחרו ביניהם שני הגופים על מחשוב משרדי הנסיעות והתיירות בארץ . ההסכם 
כולל 52 סעיפים המסדירים את יחסי עבודת מערכות המחשבים של הזמנות כרטיסי 
טיסה , חבילות סיור , שירותי קרקע ומאגרי מידע אחרים בענף הנסיעות והתיירות . 
בהתאם לסעיפי ההסכם תפסיק ישראליין כל פעילות הקשורה במערכת תעופתית . 
אל - על , מצדה , תפסיק כל פעילות הקשורה במערכת תיירותית . לסוכני הנסיעות 
שיהיו מחוברים למערכת ההזמנות הממוחשבת של אל - על , כרמל 2 , תהיה נגישות 
למערכת התיירותית רק באמצעות המערכת התעופתית . אל - על תעמיד לרשות סוכני 
נסיעות ותיירות בישראל את מערכת כרמל 2 . ישראליין התחייבה לפתח על חשבונה 
ואחריותה , מערכת תיירותית ולאפשר לסוכני נסיעות שירצו בכך , להתקשר למערכת 
התיירותית באמצעות מערכת ההזמנות התעופתית של אל - על בלבד . ישראליין תהיה 
רשאית לחבר ישירות למערכת התיירותית , שלא במסגרת המערכת התעופתית , ספקים 
של שירותי תיירות , אך ורק לצורכי מתן מידע , קבלת מידע ומכירה של שירותי 
התיירות המוצעים על - ידי אותם הספקים של שירותי התיירות וכן סוכנים ישראליים 
שעיסוקם בתיירות פנים בלבד וסוכני נסיעות ישראליים העוסקים בתיירות נכנסת 
בלבד . אל - על התחייבה שהמערכת התעופתית לא תאפשר לסוכני נסיעות בישראל , 
להבדיל מסוכנים בחו"ל אשר יהיו מחוברים אליה , ביצוע הזמנת סידורי קרקע 
ושירותי תיירות . גם בעתיד יימשך קישור המערכת התעופתית למאגרי מידע בין - 
לאומיים בחו"ל , כשירות לסוכני הנסיעות . אל - על תופיע במערכת התיירותית 
כספק של חבילות תיור ושירותי קרקע . אם תחליט אל - על לשלב טיסות שכר במערכת 
התעופתית , תינתן הזדמנות שווה לספקי השכר הישראליים . עוד קובע הסכם העקרונות , 
כי סוכני הנסיעות יחוברו למערכת התעופתית רק באמצעות חומרה , לרבות ציוד 
אשר נרכש או נשכר מידי אל - על . 
