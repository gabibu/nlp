בימים אלה יצא לאור ספרם של יאיר אינגבר ודוד צרי : " ניתוחי כדאיות השקעות , 
חישובי ריבית וחישובים מסחריים " , שמטרתו לסייע למשקיעים , למנהלים ולחוסכים 
הקטנים לעשות סדר בכל הקשור לכדאיות השקעות . ההיפר - אינפלציה שפקדה את 
המשק במחצית הראשונה של שנות ה08 , הפכה את מרבית הישראלים ל"מומחים בעל - 
כורחם " בכלכלה . זאת , לאחר שכמעט כל שכיר , עצמאי , או בעל חברה , 
נאלצו להתמודד עם השינויים במדד , בשער הדולר ובריבית הבנקאית כדי לשמור 
על ערכם הריאלי של חסכונותיהם . גם עכשיו , עם אינפלציה של % 02 בשנה , 
אין זו משימה פשוטה . הספר , המלווה בדוגמאות רבות , כולל נושאים יישומיים 
שיאפשרו לקורא לחשב את הריבית האמיתית בקנייה ומכירה בתשלומים , לחשב כדאיות 
השקעות תוך כדי שיקולי מסוי ולהבין את ההבדלים בין הריבית הנומינלית לבין 
האפקטיווית . פרק מיוחד מסביר את השימוש במחשבי - כיס פיננסיים לצורך ביצוע 
חישובי כדאיות וחישובי ריבית וכן את היישומים האפשריים בתוכנות פיננסיות 
במחשבים אישיים . המחברים מציגים את הנושאים המורכבים בשפה ברורה , תוך 
שימוש מזערי בנוסחאות מתמטיות . בכך הם הופכים נושא שהיה עד כה נחלת מעטים 
לנחלת הכלל . 
