( ע ) . סדרי פסח מרכזיים לעולים ולתושבי השכונות נערכו במתנ"סים השונים 
בתל - אביב . סדר מרכזי , נוסף על זה הנערך מדי שנה בבית הכנסת הגדול של 
העיר ברחוב אלנבי , התקיים השנה גם בבית ציוני אמריקה , בהשתתפות כ07 עולים . 
סדר מרכזי נוסף נערך במלון " סיני " . הסדר נוהל על - ידי ויצ"ו , ובסיוע 
העירייה . העירייה גם דאגה להסעות העולים אל וממקום הסדר . אל הסדר בבית 
הכנסת הגדול , שנועד לעולים שומרי המסורת , הגיעו המשתתפים ברגל , בכוחות 
עצמם . בתפילות החג שנערכו כמדי שנה על - ידי החזן משה שטרן , השתתפו גם 
תיירים יהודים דתיים רבים מהמלונות בעיר , הנוהגים לפקוד את בית הכנסת הזה 
מדי פסח . 52 משפחות עולים הגרות בתל - אביב הסבו בליל הסדר בקיבוצים עין 
חרוד , גדות וגבע . הסדרים המרכזיים במתנ"סים התקיימו בעיקר בדרום העיר : 
מתנ"סי קריית שלום , נווה עופר , שפירא וקריית שרת , בהם נערכו סדרים 
לכ003002 איש , רובם עולים מבריה"ם ומיעוטם אנשי השכונות . הממונה על קליטת 
העלייה בתל - אביב , יצחק ארצי , והאחראי על הצד הביצועי בקליטת העולים 
בעיר , שמואל שלו , מסרו כי רוב העולים הוזמנו לסדרים אצל משפחות תושבים 
מקומיים . מדובר בלמעלה מ005 משפחות עולים , שעל אירוחם נאבקו כמה אלפי 
משפחות ותיקות בעיר . משפחות אחדות אף הגדילו לעשות וצדו את העולים מהמלונות 
וממרכזי הקליטה לבתיהן . בסך הכל סודרו כ%59 מהעולים בעיר לסדרי פסח . בגבעתיים , 
שקלטה עד כה 27 משפחות עולים חדשים , רובם מבריה"ם , אירגנה ועדת הקליטה 
הציבורית בעיר סדרי פסח לעולים אצל משפחות מקומיות . ליתר העולים שחפצו 
בכך התקיים סדר ציבורי מרכזי בביה"ס " אמונים " בעיר , בשיתוף המועצה 
הדתית . משה לנדאו , יו"ר ועדת הקליטה הציבורית בגבעתיים , מסר כי לכבוד 
החג חולקו לעולים חבילות שי שהכילו מצות , יין , הגדה של פסח , מילון 
רוסי - עברי , חולצה לכל ילד ומפת העיר . כל משפחת עולים גם זכתה לביקור 
אישי של לנדאו בביתה , ולסיוע בהתארגנות הראשונית , לרבות ביטוח רפואי 
בקופת חולים . ברמת גן , שקלטה עד כה למעלה מאלף עולים חדשים מבריה"ם , 
נערך סדר מרכזי בבית הכנסת הגדול . ועדת הקליטה המקומית , בחסות העירייה , 
אירגנה השנה סדר מרכזי לכ003 עולים בכפר המכביה . גם ברמת גן הוזמנו רוב 
העולים לסדר בבתי משפחות מארחות . 
