פריטאון ( ע"ץ ) . בית - משפט בסיירה ליאון זיכה ביום שלישי מנהל חברה 
ישראלית , שהואשם בעבירות על חוקי הפיקוח על המטבע , אך קנס שניים מעוזריו , 
גם הם ישראלים כך מסר אתמול מקור רשמי בפריטאון . ארבעה עובדים של בנק 
בסיירה ליאון , אשר גם היו מעורבים בפרשה זו , זוכו . עובד חמישי נקנס 
ב6 . 1 מיליון ליאון ( כ52 אלף ש"ח ) . שלושת האזרחים הישראלים הם ניר 
גואז נשיא קבוצת סיפיה , חברה המתמחה בסחר ביהלומים ובאורז , שהוקמה לפני 
שנתיים בפריטאון ושניים מעוזריו : יוסי נוי , שנידון לקנס של 6 . 1 מיליון 
ליאון , ואופיר חגאי , שנקנס ב006 אלף ליאון . הפרשה החלה בחודש מאי , 
לאחר שפקיד של הבנק הלאומי לפיתוח בסיירה ליאון נעצר , בשעה שהחזיק בידו 
82 מיליון ליאון במזומנים , בשליחותו של גואז . הפרלמנט של סיירה ליאון 
אישר בדצמבר אשתקד חוק האוסר על כל אדם במדינה להחזיק ביותר מ001 אלף ליאון 
במזומנים , במשך יותר משלושה ימים . העבריינים מועמדים למשפט על " חבלה 
כלכלית " וצפויים לקנס גבוה ולמאסר עד שנתיים . 
