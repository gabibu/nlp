פקין ( ע"ר וע"ץ ) . סין סגרה בפני זרים כמה ערים לאורך גבולה הצפון - 
מערבי , ככל הנראה בגלל התנגשויות דמים בין בני המיעוט המוסלמי לבין סינים . 
דובר אזור סינגיאנג , שרובו מוסלמי , אישר באופן רשמי אתמול כי קאשגאר 
וערים אחרות לאורך דרך המשי העתיקה נסגרו בפני זרים . עם זאת אמר כי דיווחי 
אמצעי התקשורת המערביים על התנגשויות שפרצו בשבוע שעבר בין מוסלמים לסינים 
הם מופרכים , וכי הידיעות על חיילים שנשלחו לדכא את המוסלמים והרגו כ05 
איש הם בגדר שמועות בלבד . למרות זאת דיווח העיתון הרשמי של סינגיאנג מן 
ה4 באפריל , שהגיע לפקין אתמול , על דיכוי של פעילות בדלנית באזור . העיתון 
כתב כי המפלגה הקומוניסטית " דיכאה לחלוטין ארגון בלתי - חוקי שביקש לפלג 
את אחדות המולדת " באזור יילי , לאורך הגבול עם ברית - המועצות . 
