( ע ) . מוטי גלשטיין , 23 , מחיפה , בוגר הטכניון , הואשם בעבירות 
של זיוף מסמך , שימוש בו וניסיון לקבלת דבר במרמה . בכתב אישום נגדו טוענת 
התובעת , עו"ד אורנה ברנד , כי גלשטיין זייף את תעודת הגמר שלו לפיה הינו 
" מוסמך למדעים בהוראת חשמל " על - ידי צילום תעודת גמר של אדם אחר , 
שהינו " מוסמך למדעים בהנדסת חשמל " . את התצלום צירף לחלקה העליון של התעודה 
שלו , שבה מצוין שמו . את התצלום המזויף צירף הנאשם לבקשה שהגיש במשרד העבודה 
והרווחה לרישום שמו בפנקס המהנדסים , במדור הנדסת - חשמל . הזיוף נתגלה 
לאחר בדיקה בטכניון , שבוצעה על - ידי עובדי המשרד . 
