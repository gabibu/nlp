מפם ושינוי ייפגשו הבוקר עם שמעון פרס לאחר שאתמול , בפגישה עם צוות המשא - 
ומתן של מפלגת העבודה , התגלעו בעיות אחדות , בעיקר על רקע ההסכם הקואליציוני 
בין מפלגת העבודה לאגודת - ישראל וניסיון המערך להקים ממשלה על בסיס עריקה 
של חבר - כנסת מגוש הליכוד . בפגישה אתמול הודיעו נציגי שינוי במפורש , 
כי אין בדעתם לתמוך בממשלת מערך , בשל הדרך שבה הוקמה . יו"ר מפלגת העבודה , 
שמעון פרס , יופיע הערב לבקשתו בפני מועצת שינוי , במטרה לנסות ולמנוע 
קבלת החלטה נגד תמיכה במפלגתו . בפגישה , שנערכה אתמול בצהריים , ביקשו 
חברי צוות המשא - ומתן של מפלגת העבודה משלושת סיעות השמאל להימנע לפי שעה 
מלהצטרף לממשלה , ועם זאת לתמוך בינתיים בכנסת בהקמת ממשלת פרס . חברי 
הצוות אמרו , כי בשלב ראשון יכהנו בממשלה רק שרי העבודה , ואט - אט , 
לאחר תום המשא - ומתן עם סיעות השמאל , תצטרפנה גם אלו לקואליציה . יו"ר 
סיעת המערך בכנסת , חיים רמון , הבהיר לנציגי סיעות השמאל , כי מפלגת 
העבודה בדרכה להרכיב ממשלה , וביקש כי סיעות אלו לא תעמודנה בדרכה . קפידביניו"ר 
סיעת מפם , ח"ך יאיר צבן , אמר לחברי צוות המשא - ומתן של מפלגת העבודה , 
כי במפלגתו שורר מתח עמוק בין המצדדים בתמיכה בממשלה כזו לבין המתנגדים 
לה . לדבריו , דרך ניהול המשא - ומתן מצד מפלגת העבודה היתה מבזה מאוד , 
ואין לקחת את תמיכת מפם כמובנת מאליה . " המצב מעמיד בפנינו בעיות קשות 
ביותר אנו רוצים ממשלת שלום , ויהיה לנו קשה להצטרף עתה לממשלה כזו ; 
עומדת בפנינו האפשרות לתמוך בה מבחוץ , ועל כך נחליט " , אמר צבן . נציגי 
סיעת רץ נחלקו בדעותיהם ובעמדות , שהציגו בפגישה . ח"ך יוסי שריד הבהיר 
במפורש , כי כל עוד תתבסס מפלגת העבודה על עריק מגוש הליכוד ועל כניעה למפלגות 
החרדיות , לא תתמוך רץ בממשלה שכזאת . לעומתו טענו שולמית אלוני , דדי 
צוקר ורן כהן , כי זו עמדתו הפרטית של שריד . כהן אמר , כי עדיף שמפלגת 
העבודה תדחה את הצגת ממשלתה בימים אחדים , ותנסה לגייס תמיכה רחבה יותר . 
הוא הדגיש , כי רץ אינה מקבלת את ההסכם , שחתמה מפלגת העבודה עם אגודת - 
ישראל , " שבו יש צפרדעים בשבילנו " . לדבריו , יהיו קווי - היסוד של 
הממשלה שתקום חייבים להתעלם מהסכם זה , ובעיקר מסעיפיו בענייני דת אחרת 
לא תזכה מפלגת העבודה בתמיכת סיעת רץ . קפידבינהבוטים ביותר בדבריהם היו 
ראשי תנועת שינוי , שאמרו כי לא יצטרפו לממשלה , הבנויה על עריקים והנכנעת 
לכפייה דתית . ח"ך אברהם פורז אמר , כי אסור למפלגת העבודה לראות את תמיכת 
שינוי כבטוחה , ואפילו לא תמיכה מחוץ לממשלה . " לא ייתכן , שתקום ממשלה 
המבוססת על עריקים . בכל מערכת אחרת הדבר מהווה עבירת שוחד , שבגינה נכנס 
אדם לכלא . מעשהו של אדם , העורק ממפלגתו לא מתוך עיקרון אלא בשל כסף , 
קדנציה או תפקיד , הוא פסול , ומביא להרס הדמוקרטיה . אם הדבר יקרה , 
תהיה ברחובות מלחמה של ממש . אוהדי הליכוד לא ישלימו עם הקמת ממשלה כזו " , 
אמר פורז . הוא מחה גם על ההסכם הקואליציוני , שחתמה מפלגת העבודה עם אגודת - 
ישראל , ללא התייעצות עם שינוי . ח"ך אמנון רובינשטיין אמר , כי שינוי 
מציעה לפזר את הכנסת לאלתר , ולהעביר חוק לשינוי שיטת הבחירות , או להביא 
לבחירת ראש ממשלה בבחירות ישירות , ללא פיזור הכנסת . 
