סוכנויות ביון במערב סבורות כי יש קשר בין פרויקט הטילים העיראקים לבין הירצחו 
המסתורי של סוחר הנשק והמדען הקנדי - אמריקאי גראלד בול . בול נרצח בדירתו 
בבריסל בסוף החודש שעבר . סוכנויות הביון גילו כי לאחרונה ניהל בול עסקים 
צבאיים עם עיראק , וכי נרצח בידי מתנקשים מקצועיים . נודע כי לבול היו 
קשרים עם חברה בריטית לייצור ביטחוני , הנחקרת עתה ע"י משרד ההגנה בלונדון , 
בשל יצוא בלתי חוקי של נשק לבגדאד . גראלד בול נורה פעמיים בעורפו מאקדח 
עם משתיק קול בדירתו , כנראה בידי אדם שהכירו . היה זה ב22 במארס , ששה 
ימים בלבד לפני גילוי הקשר העיראקי להברחת נפצים גרעיניים לעיראק מנמל התעופה 
היתרו . בול נולד בקנדה , וקיבל אזרחות אמריקאית ב27 בהמלצתו של בארי גולדוואטר , 
מי שהיה מועמד המפלגה הרפובליקאית לנשיאות . ארבע שנים קודם לכן הוא הקים 
בקוויבק חברה לחקר חלל , ויצר קשר עם סוכני סי - איי - אי רבים . החברה 
עסקה בפיתוח ובמכירה של חלקים לטילים באליסטיים . כאשר עברה על החוק בעיסוקיה 
עם דרום אפריקה , פשטה את הרגל ב08 . בבריסל הקימו בול ובנו מייקל את החברה 
מחדש , והיא יצרה קשרי עבודה עם עיראק . כמה ממומחיה עבדו באתר הטילים 
אל - חילה , שם נתפש בקיץ שעבר העיתונאי הבריטי - איראני באזופט , שנתלה 
לפני שלושה שבועות . החברה , סי - אר - סי , שיתפה בשנתיים האחרונות פעולה 
עם קונצרן אחר בלונדון , שלו קשרים צבאיים בצפון - אירלנד . בראשה עמדו 
כמה אנשי עסקים ערביים , כמו פאדל קאדום , עדנאן אל אמירי , וחברה נוספת 
הפועלת בבריטניה ובגדאד , בראשה עומד פארוק טאהה , איש משרד ההגנה העיראקי . 
כל אלה פעלו במשותף עם חברת " יורומאק " , שמנהליה נעצרו לפני שבועיים לאחר 
חשיפת קשר הברחת המרעומים הגרעיניים . סדאם חוסיין , בנאומו המפורסם בו 
איים לחסל מחצית מישראל , הזכיר את מותו של בול פעמיים , אולם מקורות מודיעין 
בלונדון אינם פוסלים את האפשרות שמדובר בפעולה של הביון העיראקי . ייתכן 
כי העיראקים ביקשו לחסל את בול משום שידע יותר מדי , ובגלל קשריו עם סוכנות 
הביון האמריקאית , לפני התוכנית להבריח את הנפצים מבריטניה . 
