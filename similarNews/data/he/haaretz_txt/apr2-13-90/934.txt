יום אחרי הקונצרט הראשון בישראל , קיימה הנהלת התזמורת הפילהרמונית של ברלין , 
יחד עם המנצח דניאל ברנבוים , פגישה עם עיתונאים ישראלים וגרמניים , שהתלוו 
לסיורה בישראל . ברנבוים תאר את התרשמותו והתרגשותו בעקבות הקונצרט הראשון 
המאפשר , לדבריו , " לטהר את מושג התרבות הגרמנית , שזוהם על - ידי הנאצים " . 
הוא אמר , כי רק מוסד כמו התזמורת הפילהרמונית של ברלין יכול היה וצריך 
היה לעשות זאת . ברנבוים ציין כי אין לו ספק שבקהל בהיכל התרבות היו מאזינים 
שהיו מנויים של תזמורת ברלין , לפני עלות הנאצים לשלטון . הכנר הראשון 
של התזמורת , הלמוט שטרן , שפעל רבות למען הביקור בישראל עוד כאשר נוהלה 
בידי הרברט פון - קאראיאן , אישר את דברי ברנבוים באשר לחשיבות שמייחסת 
התזמורת לביקור , וההתרגשות הרבה שהיתה מנת חלקם של הנגנים בקונצרט . ברנבוים 
נשאל על עמדתו לגבי נגינת וגנר בישראל . לדבריו , " זוהי בעיה מורכבת , 
אבל אני לא חושב שהפילהרמונית של ברלין יכולה לשבור את החרם על וגנר . 
אין לי ספק שבביקור הבא של התזמורת בישראל היא תנגן וגנר , אבל הפילהרמונית 
הישראלית צריכה להיות הראשונה שתנגן אותו בישראל . הוא נוגן על - ידי הפילהרמונית 
הישראלית לפני מלחמת העולם השניה , ודעותיו האנטישמיות של וגנר היו ידועות 
כבר אז . זה צריך להיות קונצרט מיוחד , ולא חלק מסדרת המינויים . אולי 
אפשר היה לבצע את וגנר תוך חזרה על הקונצרט הראשון של הפילהרמונית הישראלית , 
שבו ניצח טוסקניני גם על קטעים מלוהנגרין " , אמר ברנבוים . כשנאמר לברנבוים 
כי רק הוא , בהיותו ישראלי , יכול לשבור את החרם , כשינצח על וגנר עם 
הפילהרמונית הישראלית , ענה : " אני יכול לנצח על וגנר עם הפילהרמונית 
הישראלית , אבל אני לא חושב שהכרחי כי דוקא אני אעשה זאת . זובין מהטה 
תרם למדינה ולתזמורת הזו כל - כך הרבה , ואי - אפשר עכשיו להגיד לו כי 
עבור וגנר אינו טוב דיו " . ברנבוים ניצח על יצירות וגנר עם הפילהרמונית הישראלית 
בחזרות , בעת ביקורו הקודם בישראל , ואמר כי התזמורת ניגנה מצויין . " נגינת 
וגנר דורשת את המקסימום מכל כלי , ובטהובן נשמע אחרת אחרי שנגנת וגנר " . 
קפידבינדניאל ברנבוים לא חש בטוב , בשל הצטננות שפקדה אותו לקראת בואו לישראל , 
והתבדח ש"לא בכל יום אתה מנצח כשמאחורי הקלעים נמצא מחליף אפשרי ברמה של 
זובין מהטה " . מהטה ומזכ"ל הפילהרמונית הישראלית , אבי שושני , הצטרפו 
לקראת סופה של מסיבת העיתונאים . מהטה שוחח נגני הפילהרמונית של ברלין על 
הקונצרט המשותף של שתי התזמורות , שיתקיים ב4 . 81 . בין מהטה לוועד התזמורת 
קיים ויכוח לגבי קביעת סדר ישיבת הנגנים בקונצרט המשותף . הוא גם שיבח את 
נגינת התזמורת מברלין בקונצרט הראשון שלה בישראל . בפגישה עם העיתונאים לקחו 
חלק גם מנהל התזמורת , שהוא גם מנהל פסטיבל ברלין , אולריך אקהארט ; נציגי 
חברת לופטהנזה , שמממנת חלק מהסיור בישראל ; נציגי חברת האמרגנות ארטיס , 
המארגנת את הסיור בישראל ; ונציג " רפאל קונצרט " מברלין . היום תנגן 
התזמורת בחיפה . לפניה עוד קונצרט בירושלים , בו יופיע ברנבוים כמנצח וכסולן 
בקונצרטו של מוצרט ושני קונצרטים נוספים בתל - אביב . 
