מרירות רבה שוררת במערכת הכלכלית בימים האחרונים נוכח המשך התעלמותה של הממשלה 
מבעיות דחופות העומדות על סדר היום הכלכלי . שלשום הוזמנו ראשי המשרדים 
הכלכליים ונציגי בנק ישראל להשתתף בדיון הממשלה שיועד לנושא הצמיחה . ראשי 
המערכת הכלכלית התייצבו בשעה 01 בבוקר בפתח לשכתה של הממשלה ועמם נתונים 
שהכינו במיוחד לצורך הדיון . בין הנושאים שעמדו להיות מועלים על ידי המשרדים 
הכלכליים ונציגי בנק ישראל : ההתמודדות עם מצוקת הדיור המחריפה של העולים , 
תקצוב העלייה , סקירה על הפתרונות האפשריים לפריצה התקציבית המסתמנת וכן 
הגישות השונות של המשרדים לשאלת היציאה מהמיתון . אנשי המשרדים הכלכליים 
ובנק ישראל ישבו למעלה משעה בפתח הדלת ולא נקראו להיכנס . במקום לדון בצמיחה 
דנה הממשלה אותה שעה בשאלת הקצאתם של עזבונות שנתרמו למדינת ישראל . השר 
אהוד אולמרט שיצא מהישיבה נשמע אומר : " תראו במה הממשלה דנה כשפה בחוץ 
יושבת הצמרת הכלכלית ומחכה לדיון על בעיות המשק " . בסופו של דבר נדחה הדיון . 
במשרד האוצר ובבנק ישראל חוששים מההתעלמות משאלות כמו ניהול התקציב בעתיד 
לאור המחטפים בשבוע שעבר , ההשקעות בתשתית בסיסית לפיתוח המשק ושאלת תקצוב 
העלייה . פקיד בכיר בבנק ישראל אמר ל"הארץ " כי התחושה בקרב הפקידות הבכירה 
בבנק ובמשרד האוצר היא שהמשק נותר בשעה גורלית זו לבדו , דווקא כאשר יש 
צורך לקבל כמה החלטות חשובות ביותר . 
