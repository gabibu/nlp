מקורות ערביים דיווחו במהלך החג על פציעתם של שמונה תושבים בהתנגשויות עם 
הצבא . לפי המקורות , עיקר העימותים היו במחנות הפליטים חאן - יונס , 
גיבאליה ורפיח . מקורות פלשתיניים דיווחו כי בחאן - יונס נפצעו בחג חמישה 
תושבים , בגיבאליה נפצעו שני אנשים ובעיר עזה אדם אחד . נציג דובר צה"ל 
בפיקוד הדרום דיווח כי במהלך שני ימי החג , שני ושלישי , נרשמו הפרות סדר 
מקומיות ברצועה . העוצר בחאן יונס נמשך ומבחינת נציג דובר צה"ל לא נרשמו 
פצועים שהגיעו לבתי חולים ברצועה . בימי החג תיגבר צה"ל את כוחותיו בכמה 
מוקדים ברצועה ולא נמסר על תקריות מיוחדות . קפידבינמתחקיר שערך צה"ל בעקבות 
מותו של צעיר בן 71 מחאן יונס בתחילת השבוע , עולה באורח סופי שהצעיר נפל 
מגג ביתו מגובה של שמונה מטרים , נפגע בראשו ונגרמו לו שברים בגולגולת . 
מקורות בצה"ל הבהירו שהחיילים שרדפו אחר הצעיר לא הגיעו לכלל מגע איתו . 
לדבריהם , הצעיר ברח לאחר שיידה אבנים ונפל מהגג . מקורות פלשתיניים מסרו 
כי בתקריות שאירעו בחג במחנה הפליטים טול - כרם נפצעו ארבעה תושבים . שניים 
מהם נפגעו בכדורי גומי ואושפזו בבית - החולים אל - איתיחד בשכם . פצוע נוסף , 
בן 04 , נפגע מכדור גומי בבטנו ונזקק לניתוח בבית החולים טול - כרם . צעיר 
אחר , בן 81 , נפצע מקליע פלסטיק ברגלו . לפי גרסת המקורות הפלשתיניים 
צה"ל הטיל עוצר על המחנה אתמול בסביבות 4 בבוקר וחסם את הכניסות אליו בערימות 
עפר , בעקבות תקריות במקום . התקריות החלו כשהחיילים עצרו צעיר מהמחנה , 
מוחמד פארס , בן 91 , אחרי שנפגע מכדור גומי . החיילים לקחו אותו עימם 
לתצפית צבאית על גג אחד הבתים והיכו אותו . לפי גירסה זו , פעילים מהמחנה 
הזעיקו את התושבים בעזרת מגבירי קול ותושבים רבים תקפו את התצפית באבנים 
ובשתי פצצות גז מדמיע שהיו ברשותם , והניסו את החיילים . התוקפים , לפי 
גירסה זו , השתלטו על התצפית , הרסו קיר והורידו את דגל ישראל . כוחות 
צבא נוספים הוזעקו למחנה והתפתחו התנגשויות קשות . לפי המקורות הפלשתיניים 
הצליחו התושבים להפיל מגדל תצפית במחנה ושברו את שמשותיו . התושבים ובהם 
נשים צעקו לחיילים לסרב לפקודות . מקורות צבאיים אישרו כי בתקריות במחנה 
טול - כרם במהלך החג נפצעו שלושה תושבים מכדורי גומי וכי הופל מגדל תצפית 
ישן , שלא היה בשימוש . המקורות מסרו כי החיילים שהיו בתצפית יצאו ממנה 
כמתוכנן בסביבות 7 בערב ולא הונסו כפי שטענו המקורות הפלשתיניים . על - פי 
מקורות פלשתיניים נפצעו בחג שני תושבים ממחנה הפליטים נור א - שאמס ; בגילזון 
נפצעו חמישה תושבים ; בעסקר שניים ; בבית - לחם אחד ; בקסבה של שכם נפצע 
מיידה אבנים בן 62 מכדור גומי ברגלו . בבית - פוריק התקיים מצעד של כ002 
תלמידים ותלמידות ואחד ממשתתפיו , צעיר בן 71 , נפצע מכדור גומי ברגלו . 
בעקרבה נפצעו שני תושבים מהתפוצצות מטען , כנראה נפל תחמושת ישן . מקורות 
פלשתיניים טענו שמתנחלים מברכה ירו בחג , בשתי תקריות , לעבר שני רועי 
צאן מהכפר עיראק - בורין , שרעו סמוך לגדרות הישוב . הרועים , ילד בן 
9 וצעיר בן 71 , נסו מהמקום בלי שנפגעו . במהלך החג תיגבר צה"ל את כוחותיו 
בגדה וקיים נוכחות מוגברת בעיקר בצירים הראשיים . 
