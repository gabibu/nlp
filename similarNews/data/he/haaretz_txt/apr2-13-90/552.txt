צוות מיוחד של בית - החולים " הדסה " ינתח בקניה מאות עיוורים . הצוות 
יכלול רופאי עיניים ואחיות ייצא בשבוע הבא לקניה כדי לבצע ניתוחי עיניים 
לתושבי האזורים הנידחים של מחוז נקורו . קרוב לאלף עיוורים במחוז זה , שאיבדו 
את מאור עיניהם ממחלות שונות , ממתינים לניתוחים . הממתינים נרשמו ל"מחנה 
עיניים " שבו יבוצעו הניתוחים חינם , והחולים יצויידו לאחר הטיפול במשקפיים 
תואמים . המבצע הוא פרי שיתוף פעולה בין הצוות הרפואי של " הדסה " , המחלקה 
לשיתוף פעולה בין - לאומי של משרד החוץ , מועדון הלוינס בקניה , החברה 
המלכותית למען העיוורים והקהילה היהודית בניירובי . הצוות הרפואי ישהה בקניה 
שלושה שבועות ויעבוד בשיתוף עם רופאי עיניים מקומיים . במסגרת המבצע יתודרכו 
הרופאים הקנייתים בשיטות ניתוח חדשניות ובטכנולוגיות מתקדמות . הנהלת הדסה 
העמידה לרשות הצוות ציוד מתוחכם המאפשר הסרת קטרקט בעזרת חתך של שלושה מ"ם 
במקום 801 מ"ם . השיטה מאפשרת החלמה מהירה יותר ובפחות סיבוכים . רופאי 
הדסה יבצעו גם ניתוחי רשתית מסובכים בחולים הסובלים מעיוורון . הצוות יצויד 
גם במכשירים מיוחדים המאפשרים הסרת קרום הרשתית וניקוז הדם דרך פתח זעיר 
ביותר . בראש הצוות הרפואי יעמוד מנהל מחלקת העיניים של בית - החולים פרוף 
חנן זאוברמן . הצוות כולל את ד"ר יצחק חמו ושתי אחיות . יצטרף לצוות ד"ר 
יחזקאל לוי המנהל עתה את מרפאת העיניים שהוקמה על ידי רופאי " הדסה " 
בנקורו . דוברת בית - החולים , רות מקל , מסרה שמחלקת העיניים של בית - 
החולים מקיימת פעילות עניפה באפריקה מזה 03 שנה . המחלקה השתתפה בהקמת שלושה 
מרכזים גדולים לעיניים בקניה , מלאווי וסוויזילנד . רופאי עיניים מהדסה 
יוצאים בקביעות לתקופות שירות שונות בליבריה , טנזניה , רואנדה ואתיופיה . 
רופאים ואחיות מיבשת זו מקבלים הדרכה ועוברים התמחות בהדסה . כיום מתמחים 
במחלקת עיניים של בית - החולים ששה רופאים אפריקאיים . 
