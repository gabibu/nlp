ליסבון ( אי - פי ) . נשיא מוזמביק , יואכים קיסנו , אמר אתמול כי ממשלתו 
מעוניינת להיכנס למו"ם מוקדם ככל האפשר עם מורדי ההתנגדות הלאומית של מוזמביק , 
כדי לשים קץ ל31 שנות מלחמה במדינה זו . הוא אמר זאת במסיבת עיתונאים ביום 
האחרון של מסעו בן ארבעת הימים בפורטוגל . המורדים , הידועים בשם " רנמו " , 
דחו הצעה של הממשלה להתחיל את השיחות במלאווי ביום שני הבא , והציעו פגישה 
בניירובי או בליסבון . קיסנו האשים את " רנמו " בניסיון לדחות את תהליך 
השלום על ידי כפיית תנאים לפתיחת השיחות . לדבריו , דרישת המורדים להכיר 
בהם כמפלגה חלופית ליד המפלגה השלטת , החזית לשחרור מוזמביק , פרלימו , 
היא " כרגע מנוגדת לחוקה " . שני הצדדים אמרו כי הם פתוחים לשיחות שלום , 
אך אינם מצליחים להגיע לכלל הסכמה לגבי המקום והמועד . קיסנו לא דחה את 
הצעות המורדים לגבי המקום , ואמר כי למוזמביק קשרים טובים עם פורטוגל , 
עם קניה ועם מלאווי , ושאלת המקום צריכה להידון עם נשיא קניה ועם נשיא 
זימבאבווה , שמתווכים בסכסוך במוזמביק . בשנה שעברה הסירה התנועה לשחרור 
מוזמביק , פלרימו , את המארקסיזם מתקנונה , והממשלה החלה לעבוד על ניסוח 
חוקה חדשה . קיסנו אמר כי החוקה החדשה תאפשר למתמודדים מחוץ למפלגה השלטת 
לרוץ למשרות פוליטיות , אם כי אין מדובר בפלורליזם פוליטי . לדברי מנהיג 
המורדים , השינויים המוצעים הם קוסמטיים בלבד . הארגון דורש הקמת ממשלת - 
מעבר שתכין את הקרקע לבחירות רב - מפלגתיות , כתנאי לסיום המלחמה , בה 
נהרגו עד כה כ001 אלף איש ונגרם הרס רב לכלכלה . מוזמביק קיבלה את עצמאותה 
מפורטוגל ב5791 . רנמו הוקמה על ידי הממשלה הלבנה של רודזיה ככוח מונע יציבות 
במוזמביק המארקסיסטית , והיא הואשמה על ידי ארגונים בין - לאומיים לזכויות 
האדם במעשי פשע ואכזריות כלפי אוכלוסיה אזרחית . דרום אפריקה סייעה בעבר 
לארגון , אך עתה לטענתה פסק כל הסיוע , ושום מדינה אחרת אינה תומכת בגלוי 
בארגון השולט בחלקים ממוזמביק מאז 7791 . 
