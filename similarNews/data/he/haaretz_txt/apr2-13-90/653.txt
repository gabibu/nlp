חברות יבם וכלל מנסחות מחדש את ההסכם הרב - שנתי ביניהן , במסגרתו רוכשות 
החברות בקבוצת כלל ציוד מחשבים מתוצרת יבם , באמצעות בית התוכנה יבס . עם 
חתימת ההסכם המקורי , לפני כשנתיים , הוגדרה עסקת יבם - כלל כאחת ההתקשרויות 
הבולטות בשנים האחרונות בתחום המחשבים . על פי ההסכם , היו החברות בקבוצת 
כלל אמורות לרכוש כמות גדולה של ציוד וליהנות ממחירים מיוחדים . בשנתיים 
שחלפו מאז החתימה , התברר כי היקף הרכישות בפועל היה נמוך משמעותית מן המצופה . 
אומנם מחשבי יבם נמכרו לחברות כמו אורדן , סאיטקס , נשר , פולגת ואי - 
סי - אי , אולם במפעלים אחרים הועדף ציוד מתוצרת אחרת . במגעים בין שתי 
החברות הוחלט עתה להאריך עד סוף 1991 את תוקף ההסכם , שאמור היה לפוג בדצמבר 
השנה . במקביל להארכה , כבר יוגמשו בשנה הנוכחית כמה מעקרונות ההסכם . 
כך למשל , הכמויות אותן מתחייבת כלל לרכוש יקוצצו לכ%06 מהיקף הרכישות 
לו התחייבה בהסכם המקורי . המכירה תוכל להיעשות ישירות למפעלים בקבוצת כלל , 
ללא צורך לערב בתהליך את חברת המחשוב של הקונצרן . במקביל , ייתכן שיחול 
שינוי מסוים גם במעמדו של בית התוכנה יבס , שריכז עד כה את המכירות מטעם 
יבם . יצוין , כי הניסוח הסופי של ההסכם טרם הושלם . 
