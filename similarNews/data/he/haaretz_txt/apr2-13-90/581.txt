מושלים צבאיים במנהל האזרחי ביהודה ושומרון מותחים ביקורת קשה על קציני המטה 
הכפופים לראש המנהל , ואשר מופקדים על תחומים שונים בשירות הציבור בגדה . 
המושלים טוענים כי קציני המטה מכבידים על חייהם של תושבי השטחים , ובכך 
מלבים את האינתיפאדה . באחרונה תקף מושל בכיר ביו"ש , בדיונים במנהל האזרחי , 
את התנהגותם של אנשי המכס , אשר לטענתו " רודים באוכלוסיה הערבית " . 
לדבריו , היו תלונות מתושבים ערבים באזור רמאללה , כי אנשי המכס גובים 
מהם את המסים בצורה אלימה , תוך שימוש בכוח , השפלות והפחדותאל"ם דוד שחף , 
סגן ראש המנהל האזרחי , שוחח באחרונה עם הממונה החדש על משרד המכס ביהודה 
ושומרון , סא"ל יצחק סורק . הדיונים נסובו על שיפור הרמה האישית של אנשי 
המס בגדה . לפחות שלושה קציני מטה בכירים ביהודה ושומרון סיימו בשנה האחרונה 
את תפקידם ביו"ש בגלל תפקוד לקוי , סכסוכים פנימיים , וחשדות לקבלת טובות 
הנאה . העובדים שהיו כפופים לקצינים אלה הביעו התמרמרות על העברת הקצינים 
מתפקידיהם . המושלים טוענים כי לשכת התכנון ביו"ש ממעטת לתת אישורי בנייה 
לערבים , והדבר גורם לזעם באוכלוסייה ולבנייה בלתי חוקית . כתוצאה , נאלץ 
המנהל להרוס מאות בתים . לדברי הקצינים , הריסת הבתים גוררת הקצנה בקרב 
האוכלוסיה . בעקבות המתיחות הפנימית במנהל מינה אל"ם שחף ועדה מיוחדת לבדיקת 
סדרי עבודתה של לשכת התכנון ביו"ש . מהמנהל האזרחי נמסר בתגובה כי אכן יש 
מתיחות בין מושלים לבין קציני מטה , אך היא אינה חריפה . במנהל אישרו כי 
קציני מטה הועברו מתפקידיהם , אך נאמר כי ההעברות בוצעו גם בשל הצורך ברוטציה , 
וגם בגלל חשד לקבלת טובות הנאה . החשדות לקבלת טובות הנאה נחקרים במשטרה 
הצבאית . בתגובה לטענות נגד לשכת התכנון , אמרו במנהל האזרחי כי הלשכה מערימה 
קשיים גם על תושבים יהודים המבקשים לבנות בתים , ואין הבדל בין יהודים לערבים 
בהקשר זה . אל"ם שחף סירב להתייחס לידיעה . 
