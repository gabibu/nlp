אני לא מתייחס אל עצמי כאל בנקאי בלבד . ביקשתי להתבטא בנושא המקרו - כלכלי 
מתוך תחושה קשה לעתיד המשק , נוכח צעדים או חוסר צעדים הננקטים היום . 
לאור התפקידים שאותם מילאתי בעבר , יש לי זכות מוסרית להביע את עמדתי בקשר 
לתמונה הכוללת של המשק . לפני שאתייחס לקווי מדיניות ספיציפיים , אני חייב 
להסביר את האני מאמין הכלכלי שלי . מדיניות כלכלית צריכה לקדם את הצד הריאלי 
של המשק . להביא לגידול בתוצר הלאומי , לדאוג לתעסוקה יציבה לאורך זמן , 
לעודד את החיסכון במשק , על מנת שהגידול בתוצר לא ייאכל . התשובה לכל 
היעדים הללו היא בניהול כלכלת שוק . הצרכן יקבע מה ייוצר , איך , ומתי ; 
ושאלה נוספת כיצד להקצות את המשאבים במשק . זה נכון לדעתי לגבי כל מדינה . 
ישראל היא מדינה קטנה , לכן עליה להיבנות מיצוא ולהבטיח צמיחה מוטת יצוא . 
לשם כך צריך לראות מה הם המכשירים המתאימים לקידום יעד זה . קידום כל המטרות 
שמניתי תלוי ברווחיות של היזמים הפרטיים , ובמיעוט מעורבות ממשלתית . קפמאליד4למדיניות 
מוניטרית יש יתרון אדיר בשל גמישותה . אפשר להחמיר ולהקל באמצעותה באופן 
מהיר . היא מאפשרת לשנות כיוונים במשק בזמן קצר , וגם תגובת השוק לצעדים 
המוניטריים היא מהירה . לכן מכשיר זה צריך לענות על הבעיות השוטפות , להגיב 
במהירות לסטיית המשק מהיעדים המקוריים . כלומר , אם למען היעדים העיקריים 
אני צריך להרחיב תקציב , ולא מסוגל לקצץ בו מסיבות פוליטיות . מי שצריך 
לקבל עליו את העול שלא ייווצרו במשק ביקושי יתר או נזילות יתר , הוא התחום 
המוניטרי . אם צורכי המשק מחייבים פיחות וכתוצאה מכך יש סכנה להרחבה מוניטרית 
ולעלייה ברמת המחירים , המדיניות המוניטרית צריכה לנטרל זאת . זה לא נעים 
לבנק מרכזי לעשות זאת . אבל , זה מה שהבנק המרכזי צריך לעשות היום . אני 
עשיתי זאת בעבר כאשר שימשתי כנגיד . קפמאפרקאני טוען יש היום פעילות מרחיבה , 
מעבר לדרוש למשק . בנק ישראל היה צריך לצמצם את בסיס הכסף ולא להרחיבו . 
אין מקום להורדת ריבית . הריביות בארץ נמוכות מאוד . הריבית על אשראי 
צמוד לדולר , או למדד , נמוכה משבחו"ל . בריבית הבלתי צמודה , הריבית 
הריאלית קצת יותר גבוהה מאשר בחו"ל . והיא בוודאי נמוכה מרמת הריביות בעבר . 
קפמאליד4חמאני לא טענתי כך . היום הריבית הממוצעת נמוכה יחסית וגם המרווחים 
הצטמצמו . כאשר הבנק המרכזי טוען היום שיש להוריד את הריבית , הוא מתרכז 
בזווית צרה בלבד , מבלי לקחת בחשבון את היעדים העיקריים של המשק . רמת 
הנזילות דומה לבריכת מים . יש שלושה צינורות שדרכם ניתן להזרים כסף ולספוג 
כסף . 1 . הזרמה , או ספיגה מוניטרית , דרך הגדלה או צמצום באשראי 2 . 
המרת מטבע חוץ , או אי המרתו 3 . גרעון , או עודף בתקציב . לכן צריך 
לראות מה קורה בתחום התקציב ובתחום מטבע חוץ , על מנת לבחון מה עושים בתחום 
האשראי . לכן ההרחבה שבה נקט בנק ישראל בשנת 98 לא הביאה אסון . אני חושב 
שהשנה היא כן תביא אסון . לאחר מה שקרה בדיוני התקציב בעת האחרונה , קשה 
להעלות על הדעת שלא תהיה הזרמה תקציבית בשנה הקרובה . גם התנהגות המחליטים 
תביא להזרמה . מישהו באוצר השתמש בביטוי " שדדו את הקופה " ולדעתי הוא 
לא הגזים בתיאור המצב . בנוסף , ברור כבר עתה כי קליטת העלייה תביא לאישור 
תקציב נוסף וגם זאת פעילות מרחיבה . כלומר , בצינור התקציב יש לצפות להזרמה . 
בתחום המט"ח , תהיה תמונת המצב של שנה זו דומה לזו של שנת 98 . כלומר , 
אי שינוי . אם כי שאלת מדיניות מטבע חוץ עדיין אינה ברורה דיה ואחזור לכך 
בהמשך . לכן , יש השנה צורך בספיגה מוניטרית , ואם רוצים לנקוט בפעולות 
ספיגה יש צורך להעלות את הריבית , לא להוריד אותה . קפמאפרקקשה לי לומר 
דבר כזה . זה מצב שבו מישהו צריך לנקוט צעדים . לא מקובל עלי שאם מישהו 
נעול על מדיניות מסוימת הוא ימשיך בה , למרות שחל שינוי טוטלי בתחום התקציב . 
לכן אינני יכול לומר שאני מצפה לאינפלציה גבוהה יותר . אני מניח שבנק ישראל 
ינקוט בצעדים המתאימים , על מנת ששיעור האינפלציה לא יגדל . לא מקובל עלי 
שיגדילו את רווחיות המשק על ידי הרחבת האשראי ובמקביל יקפיאו את שער החליפין . 
אני חושב שאת רווחיות המשק צריך לשפר על ידי שער חליפין נכון . שער גבוה 
בהרבה מזה שהוחלט עליו ב82 בפברואר . זה היה המינימום , וגם זה אינו מתבצע . 
הפיחות , נכון להיום , הוא חצי אחוז בלבד . פרסמו שיהיה פיחות בן ששה 
אחוזים , שהיה למעשה % 5 . 4 , שהוא % 5 . 3 ריאלי ( כי הורידו ביטוח שער 
ב%1 ) . בפועל ביצעו עד היום פיחות של חצי אחוז בלבד . לדעתי , הרמה 
הנכונה שנדרשה בפברואר , היתה שינוי של % 6 ריאלית . מכשיר שער חליפין לא 
צריך להיות משועבד לצרכים אחרים . זה מכשיר שצריך לשפר את רווחיות היצוא 
ולהבטיח אפשרות להתחרות עם היבוא . אם כתוצאה מכך יש פעולות הרחבה בבסיס 
הכסף , צריך לנקוט מדיניות מוניטרית מצמצמת . קפמאליד4מה אומר הנגיד למעשה ? 
שהוא רוצה להרחיב את האשראי במשק כבסיס ליציאה מהמיתון , מכיוון שהוא רוצה 
להחזיק את שער החליפין ברמה קבועה . הנגיד לא רוצה הזרמה מוניטרית מהצינור 
של המרת מט"ח לשקלים . אני חושב שאם בשני המקרים הדבר משפר את הרווחיות 
ופועל כנגד המיתון , אזי עדיף שההרחבה המוניטרית תבוא דרך שינוי בשער החליפין . 
דבר המעודד באופן ישיר את רווחיות היצוא ומאפשר להתחרות עם היבוא . כלכלנים , 
האומרים היום שצריך להרחיב כי זה משפר את הרווחיות , מביטים על הרווחיות 
במשק מנקודת מבט צרה . זו תשובה נכונה מנקודת ראות כלכלית , אך היא אינה 
לוקחת בחשבון את כלל יעדי המשק . אסור לעשות זאת . מי שאחראי על מדיניות 
כוללת צריך להסתכל על המכלול . עוגן מוניטרי אינו המצאה ישראלית . הוא מצוי 
בספרות הכלכלית . העוגן לא חייב להיות דווקא שער חליפין . במדינה קטנה 
כישראל שבה משקל היבוא והיצוא בתוצר כה גדולים , אסור להשתמש בשער החליפין 
כבעוגן מוניטרי . במדינות קטנות , חשיבות שער החליפין כמפתח להצלחה ביצוא 
ובמדיניות היבוא , גדולה מאוד . לכן , במדינה בעלת משק גדול שבו לסחר 
החוץ השפעה קטנה יחסית , יש מקום להשתמש בשער החליפין כעוגן מוניטרי . 
לא כך הדבר לגבי ישראל . אם שער החליפין לא נקבע ברמה הנכונה , היצוא לא 
יגדל אלא היבוא יגדל , ובשני המקרים יהיו לך בעיות בתחום מטבע חוץ ובתחום 
התעסוקה . במדינת ישראל ברור לחלוטין כי הגידול בתל"ג צריך לבוא מתחום היצוא . 
דווקא על רקע הגידול בעלייה , יש לנו אפשרות לשנות את פני המשק ולהבטיח 
צמיחה מוטת יצוא . לצורך כך אנחנו חייבים שער חליפין שימנע אבטלה ושיגדיל 
את התעסוקה . כל הכלכלנים מאוחדים בדיעה שהגידול בתוצר הלאומי צריך להיות 
קשור ביצוא , לכן שער חליפין בישראל לא צריך ולא יכול להיות עוגן מוניטרי 
מבחינת נקודת המבט הכוללת . ההשקעות לא מגיעות משום שהרווחיות לא מספקת . 
לא השקיעו משום שלא היו בטוחים שממשלת ישראל לא תחזור למדיניות של שער חליפין 
קבוע . ממילא השקעה היא לקיחת סיכון , אבל מעבר לכך , המשקיע לא יכול 
לנחש את מדיניות הממשלה . למשקיעים לא היה ביטחון שהשינוי בגישה לשער חליפין 
שנעשה בתחילת 9891 הוא שינוי לזמן ארוך . הראיה לכך היא ששר האוצר שהביא 
את השינוי , עזב את הממשלה . קפמאליד4שורש הבעיה הוא לא חילופי שרי אוצר , 
אלא השינוי בתפיסה הכלכלית ובביצוע הכלכלי . יש פקידות מקצועית החייבת 
להשפיע על שרי אוצר פוליטיים שאינם מקצוענים . קיים גם בנק מרכזי שהוא גורם 
מקצועי . חשוב שכולם יחד יראו את התמונה הכוללת . לכן צריך שר אוצר שהתמונה 
הכוללת מעניינת אותו והוא מסוגל לנתחה . צריך שר אוצר שיוכל להבחין בכך 
שמבקשים להסיטו מהפסים ולהוליכו לכיוונים המנוגדים ליעדים הכוללים . לא 
יזיק אם שר האוצר יהיה איש מקצוע . אין זה בא בחשבון . אינני מדבר במונחים 
אישיים . אצלנו מקובל ששר ביטחון צריך להיות איש ביטחון . אינני בטוח שזה 
נכון , אולי עדיף שיהיה איש משק , כך היה באנגליה . באוצר יש צורך באיש 
מקצוע מפני שרק איש מקצוע בעל מעוף יוכל גם לראות את התמונה הכוללת ולנווט 
נכון את המשק . 
