התגובה הדמומה להפגנת הכוח בליטא היא הוכחה למחויבותו של המערב לנשיא גורבצוב , 
ושלושה שבועות לאחר העימות עם המדינה הפורשת אומרים פרשנים : אין לדעת 
אם ישנו קו שאותו לא יוכל גורבצוב לחצות בלי לגרום לתגובת המערב . " הם 
נתנו לגורבצוב להרחיק לכת " , אומר גונתן אייל , מנהל מכון מחקר לונדוני . 
אך כל הלאומנים בבריה"ם מרגישים עתה כי גם הם יכולים להרחיק לכת , כיוון 
שגורבצוב אינו יכול להרשות לעצמו להפוך בן - לילה מ"בחור טוב " לרודן קומוניסטי . 
ביום ששי אמר הנשיא בוש כי שיגר מכתב לגורבצוב ובו ביקש ממנו למצוא פתרון 
של שלום למשבר . " אני רוצה להיות בטוח כי הסובייטים מבינים את עמדתנו 
ומבינים כי איננו מנסים להקשות על ליטא או על בריה"ם או על מישהו אחר " , 
אמר הנשיא . ארה"ב לא הכירה מעולם בהכללתה הכפויה של ליטא לתוך בריה"ם , 
אך נמנעה מלהכיר רשמית בעצמאותה . עמדת המערב נטעה בלב ליטאים רבים הרגשה 
שנבגדו . נשיא ליטא ויטאוטאס לנדסברגיס מבקש שוב ושוב מהקונגרס של ארה"ב 
להכיר בליטא . חלק מן המבקרים רואים בתגובה הזהירה של המערב הד לשנים 6591 
ו8691 , כאשר קרמלין שונה לחלוטין דיכא התקוממות אנטי - סובייטית בהונגריה 
ובצכוסלובקיה . " אנחנו עדיין נבוכים במקצת מהתבוננות העולם המערבי בפראג 
הנרמסת תחת שרשראות הטנקים " , אמרה ראש ממשלת בריטניה לנשיא צכוסלובקיה 
ואצלב האוול , אך גם היא לא ראתה טעם בהקשחת עמדות המערב בעניין סוגיית 
ליטא . שבוע לאחר פגישתה עם האוול קיימה תאצר שיחת טלפון בת 05 דקות עם 
גורבצוב כדי להדגיש את הצורך באיפוק , אך מקורות ממשלתיים אומרים כי היא 
לא העמידה דרישות , ונתנה אמון בגורבצוב שיעמוד בהתחייבות שלא להפעיל דיכוי 
נוסח פראג . " מאז ומתמיד האמינה תאצר כי גורבצוב עומד בדיבורו " , אמר 
פקיד בריטי בכיר . השבועון בעל הנטיות השמאלניות " ניו סטייטסמן " כתב 
כי ההתנצלות בפני צכוסלובקיה היתה צריכה להיות מלווה בהודעת תמיכה מידית 
בליטא . " גורבצוב הוא עדיין האדם אתו רוצים בוש , תאצר וכל השאר לעשות 
עסקים , האיש שיכול להבטיח סדר יציב ושמרני באירופה " , כתב השבועון במאמר 
מערכת . ה"אקונומיסט " הזהיר , כי דיכוי ליטא בכוח עלול להיות התחלת הסוף 
של הפרסטרויקה . " יש שיטענו כי גורבצוב פתח ברפורמות חשובות מכדי שיהיה 
נתון לסנקציות אם ידכא את ליטא " , גורס ה"אקונומיסט " , " אך אם כך הדבר , 
הרי אין הוא רואה את בריה"ם הופכת להיות המדינה שהמערב מצפה שהיא עומדת 
להיות " . מיעוטים בדלניים במערב הלאומנים הוולשים , הסקוטים והבאסקים 
מיהרו לשלוח לליטא דברי תמיכה , באמרם כי המעשה שעשתה ליטא נתן תנופה למאבקיהם 
שלהם . דומיניק ליוון , איש מדעי המדינה ב"לונדון סקול אוף אקונומיקס " , 
אומר כי גורבצוב חושש שאם יניח לליטא לפרוש , יהיה זה תקדים למדינות אחרות , 
ולו עצמו קיצור - דרך לאסון . " המערב , לעומת זאת , נתון ללחצים שונים " , 
אומר ליוון , " מנהיגיו יודעים כי התפרקות מוחלטת של בריה"ם תביא לחוסר 
יציבות באירופה ומאמינים כי גורבצוב הוא ההימור הבטוח ביותר שלהם " . 
