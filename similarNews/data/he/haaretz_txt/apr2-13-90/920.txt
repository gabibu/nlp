בהפגנה מן הגדולות שהיו במדינה , ואשר במימדיה הזכירה רק את הפגנת ההמונים 
בזמן מלחמת לבנון , תבעו אמש רבבות אנשים שהתקבצו בכיכר מלכי ישראל בתל - 
אביב , את שינוי שיטת הממשל בישראל . לפי ההערכת המארגנים השתתפו בהפגנה 
כ052 אלף איש . הערכות אנשי משטרה מדברות על כ051 אלף איש . ההפגנה אורגנה 
על - ידי הוועד הציבורי למען חוקה בישראל , התארגנות ראשי ערים לשינוי שיטת 
הבחירות , אבל הגיבורים האמיתיים של האירוע היו שובתי הרעב ובראשם אבי קדיש 
שזכה לעידוד ולתשואות רמות מצד הקהל הרב . בטרם החל בדבריו הזמין אבי קדיש 
לבימה קבוצה של נכי צה"ל ובראשם מעוזיה סגל , שאיבד את שתי רגליו , יד 
ימינו ועין אחת אחרי מלחמת ההתשה . מפכתב " לא כואב הלב , שאנשים כאלה צריכים 
לבוא הנה למחות נגד מנהיגות פוליטית שלנו ? לי זה כואב " , פתח אבי קדיש 
את דבריו , תחילה בקול רפה , תוצאה של שביתת הרעב בת 11 הימים , אבל בהמשך 
התחזק והרעים בקולו תוך שהוא סוחף עמו את ההמונים שענו לו בקריאות עידוד 
רמות . " אנחנו מייצגים תנועה עממית לא פוליטית " , הדגיש אבי קדיש בפתח 
דבריו . " לא ניתן לטרמפיסטים פוליטיים לרכב על גבה של המחאה העממית " , 
הדגיש . הוא קרא בשם תנועת המחאה שהתארגנה בימים האחרונים למינוי ועדת 
מומחים בראשות נשיא המדינה , מורכבת ממשפטנים , אנשי רוח ואנשי ציבור שתגבש 
הצעה מגובשת לשינוי שיטת הממשל , שתובא לאישור במישאל עם . אבי קדיש הבהיר 
כי התנועה לא תתערב ב"מהלכים קואליציוניים ואנטי - קואליציוניים המתקיימים 
כיום " , אלא תפעיל לחץ על המערכת הפוליטית כולה , מימין ומשמאל עד שתשונה 
שיטת הממשל . קדיש הודיע כי יום העצמאות ה24 יהיה ליום מחאה לאומי וקרא 
להמוני בית ישראל לעלות באותו יום לירושלים ולהפגין תוך הקפות סביב בניין 
הכנסת . עוד אמר כי ביום העצמאות יגיש לנשיא המדינה עצומה חתומה על ידי 
מיליון מתושבי המדינה התומכים בשינוי שיטת הממשל והבחירות . קדיש הודיע בשמו 
ובשם חבריו כי הם נענים לפניית נשיא המדינה אליהם ומפסיקים את שביתת הרעב , 
אבל הזהיר " נחזור ונשבות רעב אם יתברר שדבר לא זז " . את מקומה של קבוצת 
שובתי הרעב הראשונה יחליפו מעתה משמרות מחאה של שובתי שבת מול בניין הכנסת 
ואלה יתמידו בשביתתם עד שהכנסת תאשר הצעת חוק לשינוי שיטת הבחירות הן לראשות 
הממשלה והן לכנסת . פרוף אוריאל רייכמן , יו"ר הוועד הציבורי למען חוקה 
בישראל , אמר כי ניתן לשנות את שיטת הבחירות בתוך שלושים יום . הוא קרא 
לציבור להפגין מול הכנסת , מול בתיהם של חברי הכנסת , " לא להרפות מהם 
עד שיתמכו ויפעלו לשינוי שיטת הבחירות " . לנוכחים חולקו דפים ובהם מספרי 
הטלפון של חברי הכנסת , לרבות הטלפונים בבתיהם וברכבם והציבור נקרא להתקשר 
אליהם ולתבוע את שינוי שיטת הבחירות . מפכתבראש עיריית ת"א , שלמה להט , 
אמר כי ההיענות של ההמונים להפגנה מעידה " שאנחנו לא משלימים עם כל דבר . 
אחריו דיבר ראש עיריית רמת - גן , צבי בר , שבפנותו לחברי הממשלה והכנסת 
אמר : " אתם הנקראים מנהיגים , לא ראויים לעם הזה " . ראש עיריית ראשון - 
לציון , מאיר ניצן ויתר על זכות הדיבור לטובתו של יו"ר פרלמנט הנוער בעירו , 
גקי כחלון , שקרא בהתרגשות רבה לבני הנוער להצטרף למאבק לשינוי שיטת הממשל 
והזמינם לצאת לרחובות ולהפגין מול הכנסת . נתן שרנסקי אמר כי האירועים האחרונים 
גרמו לו בפעם הראשונה להתאכזב בארץ . לדבריו , התמונות שצולמו ב"מבט " 
בטלוויזיה על המקח וממכר השלטוני הזכירו לו בדיחות אנטישמיות שפורסמו בבריה"ם 
והציגו את היהודי כמי שמוכן לקנות או למכור כל דבר בכסף . מפכתבהקהל בהפגנה 
הניף שלטים בהם נוסחו סיסמאות בוטות וחריפות , נוסח : " שפנים וחזירים 
בממשלה " , " הגיע רפש עד נפש " , " תנו לשריר טיל במקום וולבו " , " שריר 
צאושסקו " , " 021 פושעים הורסים את המדינה " . הסיסמא הבולטת שחזרה על 
עצמה היתה : " די נמאסתם " , " נמאסתם מושחתים " . לשירת הזמרת שולי נתן 
התפזר ההמון בשקט ובסדר מופתי . 
