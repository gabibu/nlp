בעיירה חצור הגלילית קיים מחסור חמור במי שתייה בגלל צמצומים של חברת מקורות , 
ואילו במושב מעלה גמלא בדרום רמת הגולן שותים , בידיעת חברת מקורות , 
מי שתייה בטעם מי ביוב . בימים האחרונים מצמצמת חברת מקורות את אספקת המים 
לחצור הגלילית בגין חוב כבד של המועצה . תושבים התלוננו כי ביומיים האחרונים , 
במרבית שעות היום , כמעט ולא היו מים בבתי התושבים , מה שגרם להם לסבל 
רב בעיקר בערב חג הפסח . ראש המועצה בחצור הגלילית , אמר כי הוא יעביר לאלתר 
סכום של למעלה מ001 אלף שקלים למקורות לכיסוי חלק מהחוב . חברי מושב מעלה 
גמלא מקבלים את מי השתייה היישר מהכנרת . מתברר כי אצות מתרבות בעונה זו 
של השנה בתוך צינורות השתייה , והן גורמות לכך שהמיים הם בטעם מי ביוב . 
התושבים הפסיקו כמובן לשתות מים אלה . חברת מקורות מודעת לבעייה , ולדברי 
אנשי החברה מדובר בתקופה קצרה ביותר של השנה , תקופה שבה מתרבות האצות . 
במקורות אומרים כי יש להפריד בין מערכות השתייה וההשקייה במעלה גמלא ובכך 
לפתור את הבעייה . 
