המים בישראל מוקצים לפי שיקולים פוליטיים , לא לפי שיקולים כלכליים . הקריטריון 
הכלכלי אומר שיש למכרם למרבה במחיר ואז יבטיח הדבר שהמים ינוצלו בצורה היעילה 
ביותר , כלומר , על ידי המשתמשים המסוגלים להפיק מהם את הערך הגבוה ביותר . 
המשק הישראלי בכללותו יצא נשכר מכך משום שתתקבל אז התפוקה הגבוהה ביותר 
מכמות נתונה של מים . יישום קריטריון זה פירושו שנציבות המים תמכור מכסות 
מים לחקלאים במכרז . ניתן לקיים שוק למכירת מכסות להקצאות מים לטווח קצר 
( שנה - שנתיים ) ולטווח ארוך ( למשל לשם גידול מטעים המצריך תכנון לעשרים 
שנה ) . למדינה יש אמנם אינטרס בקיום חקלאות באיזורים מסוימים , אך הקצאת 
מים זולים לחקלאים במקומות אלה היא שיטה לא - יעילה לעודד שם את החקלאות , 
משום שהיא מביאה לשימוש - יתר במים ולבזבוז . יעיל ונכון יותר לתמוך בחקלאים 
במקומות אלה ע"י מענק ישיר או סיבסוד התוצרת החקלאית . זה לפחות יבטיח 
שהייצור יהיה יעיל מבחינת השימוש במים . יש קושי פוליטי במכירת מים במכרז 
משום שבעלי המכסות לא יוותרו על הסובסידיה הגלומה במים , מה גם שהדבר עלול 
לפגוע בחקלאים שהשקיעו על - סמך ציפיות למחיר מים נמוך . לכן , פתרון עדיף 
מבחינה כלכלית הוא לאפשר לבעלי זכויות המים לסחור במכסות . במקרה זה ירוויחו 
אלה שיוכלו לקבל עבור מכירת המכסה תמורה גבוהה יותר מאשר היו מקבלים אילו 
השתמשו בעצמם במים . אז לא יהיה בזבוז במים והייצור החקלאי יהיה יעיל יותר . 
למשל , הקיבוצים השתמשו בשנת 8891 ב%14 מתצרוכת המים הכללית בחקלאות , 
אך היוו כ%32 מהמועסקים בחקלאות בישראל ( כולל שכירים מהשטחים ) . החקלאות 
בקיבוצים היא עתירת מים , קרקע והון ( לרבות הון אנושי ) ומעוטת עבודה 
ביחס לחלקים אחרים של הסקטור החקלאי . לכן יתכן שהחקלאות בקיבוצים אמנם 
יעילה יותר , אולם ייתכן גם שערך התפוקה השולית של מים במשקים עתירי עבודה 
גבוה יותר . לכן אפשר שמושב המגדל ירקות ירכוש מכסת מים מקיבוץ המשתמש במים 
לגידולי שדה , או שחקלאי בלתי יעיל ימכור את מכסת המים שלו לחקלאי יעיל 
המסוגל להפיק ממנה יותר . כך שני הצדדים יצאו נשכרים , וגם משק המים ירוויח . 
יש , אם כן , להעביר את הקצאת המים מידי הפוליטיקה אל כוחות השוק . אם 
אפשר יהיה לסחור במכסות מים בצורה וולונטרית , לא תהיה בכך פגיעה בחקלאים , 
אך יהיה שיפור רב בניצול המים . המחסור במים אינו מאפשר לנו את הלוקסוס 
של בזבוזם . 
