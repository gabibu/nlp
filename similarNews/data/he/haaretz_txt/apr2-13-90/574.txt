ראש אגף כוח - אדם בצה"ל , אלוף רן גורן , אמר אתמול בהרצאתו במוסד נאמן 
בטכניון כי הולך וקטן הפער בין צה"ל לצבאות ערב מבחינת האיכות והציוד . 
לדבריו , ברשות צבאות ערב כיום טילי קרקע - קרקע ארוכי טווח במקום טילי 
סקאד ונשק כימי אצל העיראקים . לחלק מצבאות אלה מטוסי מיג72 הנמנים עם קבוצת 
האיכות של מטוסי אף 61 שבידי צה"ל . עם זאת , הוא אמר שבשדה הקרב העתידי 
יהיו הפתעות , לאור התקדמות משמעותית בציוד צה"ל , באמצעות פיתוח אמצעי 
לחימה חדשים מתוחכמים מאוד , ובזכות פריצות דרך טכנולוגיות . הדברים נאמרו 
בהרצאתו של גורן על מצוינות בחינוך המדעי מנקודת הראות של צרכי צה"ל . לדבריו 
איכות האדם היא שתאפשר לצה"ל לשמור על עליונות על צבאות האוייב . לאחרונה 
הולך ומתפתח מושג חדש בצה"ל לוחם טכנולוגי לצד מושג הלוחם המסתער . בעבר 
היתה אבחנה ברורה בין שני מושגים אלו , וכיום גם לוחם מסתער צריך ידע ונתונים 
בתחום הטכנולוגיה . מפעילי הנשק צריכים להיות מיומנים יותר מבחינת השכלה 
טכנולוגית . לדברי גורן , שינוי זה בקונספציה של צה"ל מקטין את האבחנה בין 
לוחם מסתער לגורם המתחזק את הנשק . האלוף הוסיף כי באופן בסיסי מספר מסיימי 
התיכון שמגיעים לצה"ל גדל בהדרגה , ומאפשר להגדיל את מרחבי המיון ולהעלות 
את סף הקבלה לתפקידים אחראיים . הוא מסר נתונים חסויים על עלייה בנכונות 
לשרת ביחידות קרביות וללכת לקצונה . עם זאת , הוא דיווח על ירידה באיכות 
הפונים למסלול שירות טכנולוגי בצה"ל . אלוף גורן אמר כי צה"ל מגדיל כל שנה 
את מכסות חיילי העתודה האקדמית . בתוכנית הצבא למסד מסלול חדש של עתודה 
קרבית , בשל הצורך במיומנות טכנולוגית . במסלול החדש יפנו בוגרי העתודה 
ליחידות קרביות , ויקבלו תמריץ מתאים לעסוק במקצוע אותו למדו . ראש אכ"א 
אמר כי % 08 מבעלי הדרגות הבכירות בצה"ל ילמדו במסגרות לימודים אקדמיות . 
צה"ל מתמודד עם שתי המגמות הרווחות של רצון לשרת את המדינה מתוך שליחות 
מול הרצון למימוש עצמי . לדבריו מרכיב ההגשמה העצמית חזק יותר בקרב הנוער . 
