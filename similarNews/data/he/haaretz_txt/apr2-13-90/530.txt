את הכחשתו של נשיא עיראק , כי ארצו אינה מנסה לפתח נשק גרעיני מאחר שיש 
לה נשק כימי לרוב , אפשר לקבל כמו את הכחשתו הקודמת , כי לעיראק אין נשק 
כימי , וכמו את הכחשתו הנוכחית , כי לא הפעילה נשק זה במלחמה . מומחים 
רבים אומרים כי כל הסימנים מלמדים שעיראק חותרת בעקשנות לפתח נשק גרעיני . 
לא היה צורך בסיפור הנפצים החשמליים שסוכנים עיראקים ביקשו להבריח מארצות - 
הברית , כדי ללמוד על מגמה זו . מומחים כליאונרד ספקטור ממכון קארנגי בוואשינגטון 
אמרו כי גם לכור אוסיראק , שהרסה ישראל ב1891 , היתה מגמה צבאית . הוויכוח 
היה בעיקר על העיתוי : מתי תצליח עיראק לייצר את הפצצה ? נראה שהעיראקים 
למדו היטב את הלקחים מהריסת הכור שלהם . הפיתוח הגרעיני מתנהל בחשאיות מרבית . 
כך עשו גם בשלבים הראשונים של פיתוח הנשק הכימי . הם מפזרים את מפעליהם 
בניגוד לכל היגיון כלכלי , מחשש שינסו להרוס את מפעלי הנשק הלא - קונוונציונלי . 
סוכנים עיראקים סובבים בעולם במאמץ להשיג ציוד וחומרים . סיפור פקיסטן 
והפצצה האטומית חוזר ונשנה גם בעיראק . הם פנו לברזיל , לאיטליה , לפורטוגל 
ולארצות אחרות . הצרפתים אומרים בנימת הכאה על חטא , על שהקימו לעיראקים 
כור גרעיני ב6791 , כי לא יחזרו על אותה טעות . העיכוב בפירעון החובות 
הגדולים של עיראק , על ציוד - המלחמה שקיבלה מצרפת , רק מגביר את כעסה 
של פאריס . צרפת החליטה גם כי עתה יש לעשות יותר כדי למנוע את התחזקותה 
היתרה של עיראק , ולאזן את יחסי הכוחות במפרץ . לעיראק יש כ5 . 21 קילוגרם 
אורניום מועשר שקיבלה מצרפת . עדיין אין הסכמה בין המומחים מתי תהיה מוכנה 
עם נשק גרעיני . התהליך יהיה דומה בוודאי לזה שהיה בפקיסטן קידום התהליך 
בחשאיות בלי להודות בכך אם כי לשליט העיראקי קשה להתאפק . בשלב מסוים לא 
יהסס לגלות כי בידי ארצו נשק גרעיני . אין זו שאלה של חודשים אלא של כמה 
שנים . צריך לקוות שלא נופתע קודם . יש לעשות מאמץ מודיעיני גדול ביותר 
לאיסוף וללימוד המתרחש בעיראק מאחורי הקלעים . ספק אם אפשר למנוע בדרך צבאית 
את התחמשותה של עיראק בנשק לא - קונוונציונלי . הריסת הכור הגרעיני ליד 
בגדד , ב1891 , אינה יכולה לחזור בפשטות כזאת . גם אם נתעלם מיכולת התגובה 
הנוכחית שלה , יש לזכור את הפיזור הרב של המטרות , שכולן במרחקים גדולים 
ובהגנה מרבית . נכון שפיצוץ הכור ב1891 דחה את תהליך הגירעון של עיראק , 
אך הוא גרם את הפיתוח הגרעיני החשאי , רובו תת - קרקעי . ב5891 , כאשר 
הוחזרה לפעילות מלאה בסוכנות הבין - לאומית לאנרגיה אטומית , הבטיחה ישראל 
כי לא תתקוף ולא תאיים לתקוף מתקני גרעין , אם נועדו למטרות שלום . ספק 
אם המתקנים העיראקיים נועדו למטרות שלום . אך אפילו לא כך הדבר , אין תקיפתם 
פשוטה . את נהיית עיראק אחר נשק גרעיני יש לראות גם בהיקף רחב יותר . האיום 
האיראני לא נעלם לדעתה . ביטחונה העצמי גבר , ובהתמודדות על הנהגת העולם 
הערבי רוצה בגדד להיות המובילה בתחומים שונים : בתעשייה הצבאית שלה , בפיתוח 
הטילים ארוכי - הטווח , בנשק כימי . והיא גם שואפת להיות המדינה הערבית 
הראשונה בעלת נשק גרעיני . ישראל , וגם תהליך השלום , נחשפים לסכנות לנוכח 
התמודדות זו . היא גורמת כאבי ראש גם לסעודיה , כוויית ומצרים , שנציגיה 
התרשמו לרעה מהופעתו השחצנית של סדאם חוסיין במפגש המועצה הכלכלית בבגדד 
בפברואר . בכך לא תמה הפרשה . סעודיה וכוויית יחששו מן - הסתם מפיתוח גרעיני 
בעיראק , אך איראן תבחר בדרך פעילה : גם היא תחתור לפתח נשק גרעיני . 
התופעה של פקיסטן , הממהרת לפתח כושר גרעיני אחרי שהודו פוצצה מתקן גרעיני , 
תחזור גם באזורנו . תפוצת הנשק הגרעיני במקביל לנשק הכימי והביולוגי ואמצעי 
השיגור אינה נמנעת . מבחינת ישראל , הדרך היחידה לנטרל את האיום אינה בדרך 
הצבאית , בהוכחה כי שרירינו חזקים יותר , אלא בהמשך תהליך השלום . רק 
הסדר מכובד בינינו לפלשתינאים עשוי לנטרל את הסכנות הלא - קונוונציונליות 
המבקיעות באופקו של המזרח התיכון . 
