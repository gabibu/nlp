זר לו נקלע אתמול לבירת הנגב וחזה במאבק בין הפועל באר שבע לאחותה מירוחם , 
היה משוכנע שירוחם שייכת לליגה בכירה יותר , ולא לליגה ג . שחקני ירוחם 
היו נמרצים ושאפתנים יותר והתפרסו במערך התקפי , אך חוסר ניסיונם והנחיתות 
הטכנית היו בעוכריהם . לעומתם , לא התאמצו שחקני באר שבע ונזהרו מתיקולים 
כדי לא להיפצע לפני משחק הליגה הקשה המצפה להם בשבת בירושלים . הספיק להם 
תיקו כדי לעלות לחצי הגמר , הודות לניצחונם בשער בודד בירוחם , אך בסיום 
כבשו אתמול שער . משחקם של הבאר - שבעים עיצבן את אוהדיהם עד שהחלו לעודד 
את שחקני ירוחם שקיבלו ביטחון , השתלטו על מרכז השדה והחלו לפרוץ לעבר שער 
באר שבע , אך מגיניה המנוסים ניפצו את תקוותיהם לעשות היסטוריה ולהעפיל 
לחצי הגמר . בדקה ה - 73 בעט אברהם מגרה עונשין ם - 02 מטר אל בין חיבורי 
הקורות , אך ליברמן בזינוק מצויין הדף לקרן . לא חלפה דקה ושטרית נגח מקרוב 
לשער , ושוב הדף ליברמן . בפתיחת המחצית השניה המשיכה ירוחם בלחצה העקר . 
כניסתו של ביטון במקום דיקסטרה הביאה תנופה למישחקה של באר שבע , אך שוב 
ושוב החמיץ ביטון הזדמנויות טובות להכניע את השוער האמיץ סרור . דקות ספורות 
לפני הסיום נפצע סרור וצלע עד לסיום . שחקני באר שבע לא ניצלו את פציעתו 
והמשיכו להשתעשע בכדור . בדקה האחרונה בא הקץ להחמצות . יובל אוחנה פרץ 
משמאל ובהגיעו לקו ה - 61 בעט לקורה . הכדור ניתז למרכז הרחבה וביטון הצליח 
הפעם לבעוט בהצלחה פנימה , 10 . שפט שלמה שחר , 005 , 2 צופים בבאר שבע . 
