מנצסטר ( ע"ר ) . מנהל בית הסוהר " סטריינגווייז " במנצסטר , בו פרץ 
מרד אסירים לפני ארבעה ימים , הביע חשש כי בהתפרעויות מצאו את מותם מספר 
בני - אדם במעשי רצח ברוטאליים של האסירים . המנהל , ברנדאן אופריל , נשאל 
במסיבת עיתונאים אתמול אם ידוע לו על הרוגים נוספים נוסף על האסיר דרק וייט 
עליו נמסר כי נהרג במרד . האסיר , בן 64 , שהמתין למשפט עקב עבירת מין , 
נפצע והועבר לבית חולים סמוך לבית הכלא . לאחר זמן קצר הוא מת מפצעיו . 
" אני חושש כך . אני סבור כי היו שם מקרי מוות נוספים " , אמר המנהל . 
מספר אסירים מורדים עדיין המשיכו להתבצר אתמול בקומות העליונות ועל הגגות 
של בית הסוהר שנהרס כמעט לחלוטין בהתפרעויות ובדליקות שביצעו המורדים . " אנחנו 
עוסקים כאן בתקרית החמורה ביותר בהיסטוריה של שירות בתי הסוהר באנגליה " , 
אמר המנהל . " מספר האסירים שעדיין אין לנו שליטה עליהם הוא פחות מ001 . 
לדבריו , בעת שפרץ המרד ביום ראשון יצאו 005 , 1 אסירים משליטתם של הסוהרים . 
מאז נקטו השלטונות מדיניות מורכבת של מו"ם , תוך שימוש מוגבל בכוח על מנת 
לחזור ולהשתלט על אגפי בית הסוהר . " השגנו הרבה יותר משקיוויתי " , אמר 
אופריל . 31 קצינים מבית הכלא נפצעו אתמול בקרב עם המורדים על השליטה בכשני 
שלישים משטח הכלא . עשרות האסירים המתבצרים יידו אבנים ורעפים על כוחות 
המשטרה . אמצעי התקשורת מדווחים על 02 הרוגים , אולם אין לכך עדיין אישור 
רישמי . שלטונות הכלא אמרו כי לא נמצאו גופות באגפי בית הסוהר , שהשוטרים 
הצליחו להוציא מידי האסירים המורדים . אביו של אחד האסירים שהיה בכלא בראשית 
המרד סיפר מפי בנו : " האסירים כרכו קרעי סדינים סביב צוואריהם של האסירים 
שבצעו עבירות מיניות , העמידו אותם על מעקה , הקריאו בפניהם את אשמתם ודחפו 
אותם אל מותם " . אסיר בן 46 הושלך מעבר לסורגים ושופד על רגל ברזל של שולחן , 
והאסירים המשיכו לזרוק עליו מוטות ברזל , הוסיף האב , שלא הזדהה . קודם 
לכן הובילו האסירים המתפרעים את אחד מעמיתיהם , ערום למחצה , אל גג הכלא 
ואיימו להורגו . קהל של סקרנים וקרובים של האסירים נאספו בקור העז מחוץ לבניין 
הכלא הקודר מן המאה ה91 . שלוש קבוצות ניהלו מו"ם עם האסירים וניסו לשכנע 
אותם להיכנע . דובר של איגוד קציני הכלא אמר כי מפקדו הורה שלא לפרוץ פנימה . 
" אנו מוכנים לחכות כל עוד הם מוכנים לכך " , אמר הדובר . משרד הפנים מסר 
כי 06 אסירים הסגירו עצמם שלשום , אולם האסירים המורדים מנעו מאסירים אחרים 
לצאת מן הכלא . כ006 , 1 אסירים הועברו מן הכלא , הנחשב לצפוף ביותר באירופה , 
לבתי כלא אחרים בבריטניה . 
