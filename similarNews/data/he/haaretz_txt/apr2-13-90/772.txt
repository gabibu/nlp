הדסה מונסה , לשעבר המשנה למנכ"ל בנק צפון - אמריקה , מותחת בראיון ל"הארץ " 
ביקורת קשה על עולם העסקים בישראל , אותו היא מגדירה כ"מאפיה אכזרית " . 
בראיון הראשון מאז שחרורה מבית הכלא לפני שבועיים , פורסת מונסה את גרסתה 
למעורבותה במה , שהוגדר כ"שערורייה הפיננסית הגדולה בתולדות המדינה " , 
ומספרת על עלייתה המטאורית בתחום הבנקאות ועל יחסיה המורכבים עם יו"ר הבנק 
דאז , יהושע הלפרין , ונאמנותה לו . גם היום , אומרת מונסה , היתה נוהגת 
כפי שנהגה אז . " אני לא מתחרטת . אין לי עם זה בעיה מצפונית . אולי 
יאמרו , שהמוסר שלי מעוות " . בין השאר מספרת מונסה על עתירה , שהגישה לבג"ץ , 
ובה טען בא - כוחה ש"קיימת מעורבות אישית של נשיא המדינה בקבלת החלטה כלשהי 
כנגדה , העלולה לכלול בתוכה גם מוטיב של נקמנות אישית " . היא התכוונה בכך 
לתביעה אזרחית , שהוגשה נגד ראשי בנק צפון - אמריקה , וביניהם גם בנו של 
הנשיא , יואל הרצוג , שהיה אחד הדירקטורים בבנק . בעתירה , שעליה ויתרה 
בהמשך , טענה מונסה כי " מן הסוברניות של הנשיא עולה במקרה זה טעם רע של 
שימוש לרעה בסוברניות " , וביקשה אפשרות להאציל מסמכות הנשיא לדון בבקשתה 
לגורם אחר . בתגובה נמסר מלשכת הנשיא : " לאור קבלת חות - הדעת מכל הרשויות , 
שטיפלו בעניינה , וכן לאור קבלת חוות - דעת משר המשפטים , הגיע הנשיא 
לכלל מסקנה , כי אין הצדקה לכך , שיקל את העונש , שהוטל על מונסה בגין 
עבירה חמורה ביותר , באמצעות סמכות החנינה שבידו . עם זאת , היה נשיא 
המדינה בדעה , כי לנוכח מצבה הבריאותי , ראוי ששאלת שחרורה המוקדם תידון 
בוועדת השחרורים של בתי - הסוהר " . לשכת הנשיא מדגישה , כי נשיא המדינה 
אינו רשאי על - פי החוק להעביר את הסמכות לחון עבריינים ולהקל בעונשם למישהו 
אחר . " עם זאת , ראוי להדגיש כי אין כל קשר בין התביעה האזרחית לבין 
מוסד החנינה , הקבוע בחוק " , נאמר בהודעת לשכת הנשיא . 
