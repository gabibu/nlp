ביפאן נתפסים הנישואים במקרים רבים כסידור שיש לעשות על הצד הטוב ביותר . 
הרצון להצליח בשנים הראשונות בקריירה מתבטא בשעות עבודה ארוכות ביותר . 
מעט הזמן הפנוי מוקדש בדרך כלל לחברתם של עמיתים לעבודה . הזמן שנותר 
לחיזורים מועט ביותר . מי שמנצל את המצב וכפי שמתברר מחקירת משטרת טוקיו 
גם אינו בוחל לעתים באמצעים הן חברות השידוכים . הללו גובות דמי חברות 
דו - שנתיים הנעים בין 000 , 001 ין ל000 , 003 ין ( 007 עד 001 , 2 דולר ) 
. תמורת דמי חברות אלה זכאית הרווקה היפאנית למבחן התאמה בסיסי ממוחשב , 
ולמספר מינימלי של היכרויות שיתוכננו על ידי מחשב . בחקירת תלונות שהתקבלו 
במשטרת טוקיו נראה , כי במקרים לא מעטים ממהרות חברות השידוכים לגבות את 
המגיע להן , בלי לספק את התמורה . התוצאה היתה התקנת כללים מחייבים , 
הבאים למסד את האתיקה המקצועית בענף . 
