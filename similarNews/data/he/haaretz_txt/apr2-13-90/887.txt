נשיא המדינה חיים הרצוג חש במוצאי - שבת ברע והובהל לביה"ח תל - השומר . 
בבדיקות , שערכו עוד באותו לילה , הוברר שהנשיא סובל מכיב קיבה מדמם . 
הרופאים שטיפלו בו , נתנו לו טיפול תרופתי ושחררוהו מבית החולים . שלשום 
כבר ניהל הנשיא בביתו את ליל הסדר , בו נכחו כ03 איש , ביניהם בני משפחת 
הרצוג ; התעשיין ארנסט וודק , ידיד המשפחה ובני משפחתו ; וכן משפחת גנזל , 
עולים מבריה"ם , שקיימו את הסדר הראשון שלהם בישראל . הנשיא הכיר את בני 
המשפחה , שהגיעו מלנינגרד , בעת ביקור שערך במרכז הקליטה במבשרת ציון 
ליד ירושלים . במהלך הביקור הבטיח הנשיא למשפחה לארחה בביתו בליל הסדר . 
בדברי ברכתו , אמר הנשיא כי יש משום סמליות בעובדה שהנכדים של הרוגי באבי - 
יאר משתתפים לראשונה בליל הסדר בישראל . משתתפי הסדר סיפרו , כי ההתרגשות 
במהלכו היתה רבה . את האפיקומן מצאו יבגני גנזל ( 71 ) , שביקש מהנשיא 
תנ"ך בתרגום לרוסית ונכדתו של וודק , שביקשה שהנשיא יארח את חברי כתתה במשכנו . 
