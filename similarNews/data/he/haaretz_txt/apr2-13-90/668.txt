חברות מחשבים ישראליות , שהשתתפו בחודש שעבר ביריד המחשבים סיביט בהנובר , 
דיווחו על הצלחה במאמצי השיווק שלהן . במפגש שהתקיים אתמול במכון הייצוא 
דיווחה חברת משוב , מפתחת מחולל היישומים מגיק , על התעניינות מצד קניינים 
ממזרח אירופה ועל עסקה עם חברה - בת של סימנס באוסטריה , לשיווק יישומי 
תוכנה לניהול חוות חקלאיות . זכויות השיווק של התוכנה , שפותחה על - ידי 
משווקי מגיק באוסטרליה , נמכרו לאוסטריה תמורת כחצי מיליון דולר . נמסר 
כי קניינים מלוב , שצפו במשך שעתיים בהדגמות בביתן החברה , מיהרו לעזבו 
כשהתברר להם כי מדובר במוצר ישראלי . חברת אטלנטיס תוכנה , המשווקת משחקים 
ולומדות למחשב אישי , דיווחה על מכירות בעשרות אלפי דולרים ועל מו"ם מתקדם 
עם קניינים מגרמניה , איטליה , שוודיה וסינגפור . חברת גלגראף , המפתחת 
ומייצרת כרטיסים גראפיים למחשבים אישיים של יבם ותואמיהם , דיווחה כי היא 
עומדת על סף סיכום עסקה עם קניין גרמני בהיקף של 003 אלף דולר . כרמל הנדסת 
תוכנה , המתמחה בתוכנות " אנטי וירוס " , קיבלה פניות של חמישה בתי תוכנה 
גרמניים לפתרון בעיות וירוסים שהתעוררו במחשביהן במהלך התערוכה . החברה 
חתמה על עסקת יצוא לדרום אפריקה ועל הסכמי הפצה עם סוכנים באירופה ובמזרח 
הרחוק . חברת איתן הנדסת אלקטרוניקה חתמה על הסכם לשיווק מערכות אל - פסק 
מתוצרתה , בשווי כולל של 002 אלף דולר , עם חברות מהולנד וגרמניה . כמו 
כן נמכרו כמה מערכות לבריה"ם והתקבלה הזמנה ראשונית מיוון . 
