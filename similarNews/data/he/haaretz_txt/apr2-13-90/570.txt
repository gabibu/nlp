מעצרם של יאיר אור ונדב נקן , החשודים ברצח זוג המיליונרים מסנטה - ברברה , 
הוארך אתמול ב51 ימים נוספים , על פי הסכמתו של היועץ המשפטי לממשלה יוסף 
חריש . הסכמה זו נדרשה בשל העובדה שהשניים כבר יושבים במעצר 03 יום . שופטת 
בית - משפט השלום בפתח - תקווה שרה פריש אמרה בהחלטתה כי " נראה לי נכון 
וראוי לעשות הכל כדי להשלים החקירה באופן סופי בתקופה זו , ולנקוט עמדה 
ברורה לעניין האשמתם של שני החשודים , אם בכלל " . השופטת קבעה כי בחומר 
הראיות יש כדי לקשור באופן ממשי את יאיר אור לעבירה המיוחסת לו . " אומנם 
אין בידי המשטרה ראיה ישירה לפיה יאיר אור לחץ על ההדק וירה בנרצחים , אולם 
קיימות ראיות נסיבתיות ואחרות השלובות אלה באלה , ומובילות למסקנה כי לפחות 
לכאורה הוא קשור לאירוע ונטל בו חלק פעיל " . עוד קבעה השופטת שהראיות כנגד 
נדב נקן פחותות מאלה שנגד אור , " אך קיימות ראיות נסיבתיות המבססות חשד 
שהוא קשור לאירוע , אם לא כמבצע הרצח , הרי כשותף וכמסייע לפני ואחרי המעשה " . 
עורך - הדין דרור מקרין המייצג את החשודים , טען בבית - המשפט כי למשטרה 
אין ראיות הקושרות את השניים לרצח , ולכן אינה יכולה להגיש נגדם כתב - אישום . 
הם הדגישו שהחקירה נמשכת ללא תוצאות כבר שנתיים וחצי בארה"ב , ומאז הקיץ 
האחרון גם בישראל . 
