חילוקי דעות קשים שוררים בין משרד האוצר לבין משרד הבינוי והשיכון על אופן 
חלוקתם 002 מיליון השקלים , שאושרו בשבוע שעבר במליאת הכנסת עבור משרד הבינוי . 
עקב כך , נמנעת לפי שעה ועדת הכספים מלדון בתוכנית . שלשום , הגיעה לוועדת 
הכספים בקשה ובה תוכנית העבודה עבור כספים אלה , אבל הממונה על התקציבים 
באוצר דוד בועז , סירב לדון בה באומרו שהיא לא הוגשה בידיעתו . באוצר קיימות 
השגות באשר לפרטי התוכנית ולפיכך היא טרם הוגשה לוועדה . מנכ"ל משרד הבינוי 
והשיכון עמוס אונגר אמר אתמול כי הקשיים שמערימים אנשי האוצר על גיבוש התוכנית , 
גורמים לדחיית הפעלתה . לדבריו , יש לגשת מייד לבניית 03 אלף יחידות דיור , 
כפי שנגזר מהתוכנית של משרד הבינוי . אונגר הסביר שמשרדו מקיים דיונים 
רצופים בעניין עם משרד האוצר מתוך מגמה שיהיה אפשר לסיים הנושא עד לחג הפסח . 
אונגר ציין כי בתוכנית שהובאה שלשום לוועדת הכספים לא היה מענה למצב הקיים 
וכי היא לא היתה מביאה להגדלת התחלות הבנייה . אונגר הוסיף כי בשנת התקציב 
98 , בוצעו על - ידי משרדו 008 , 7 התחלות בנייה וזו עלייה של % 05 לעומת 
000 , 5 התחלות ב88 . אונגר ציין כי יש לזכור ההחלטה על האצת הבנייה לעולים 
התקבלה רק לפני שלושה חודשים , ובכל זאת הצליח משרדו להגדיל את התחלות הבנייה 
במידה ניכרת . אונגר הוסיף כי בשנת התקציב 09 , מתוכננת הקמתם של 53 אלף 
יחידות דיור חדשות . משרד הבינוי ערוך להקמתן של יחידות דיור אלו , וכבר 
היום יש באפשרותו להתקשר עם חברות בנייה שיקימו את הדירות החדשות . 
