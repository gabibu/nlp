וה04 . פני הדור הצעיר נחלקו בין המביטים לאחור ולצופים קדימה . " אפרודיטה " 
של רחל גלעין , שאיפשרה לחלילן ליאור איתן להוכיח את יכולתו , התגעגעה 
ל"סירינקס " של דביסי . הצלילים העליזים שעלו מנגינתם של שרה פוקסון - 
היימן וברט ברמן ב"סוויטה לפסנתר בארבע ידיים " של יורם מיוחס , העלו זיכרונות 
משוסטקוביץ . " סימפליסטי " של איתן שטיינברג נולדה מ"שירי העם " של 
בריו , אבל השוני בתוכן ובהרכב הכלי ( אקורדיון , סקסופון , גיטרה ) 
יצר מקוריות רבה , שהובלטה באמצעות זמרתה המרשימה של המצו - סופרן אתי 
בן - זקן . בחומרים החדישים טיפלו בהצלחה מיכאל שנהב ב"דואט לשתי קלרניתות " , 
( שרה אלבז , מיכל באך ) , הבנוי היטב ומתפתח יפה , ואיציק מזרחי , 
שצייר ב"סגול " נוף צלילי מעניין ובו דמויות מעוותות , מורכב מצלילים 
חיים ( קלרנית , טרומבון , שני קונטרבסים ) ומוקלטים . ב"דואו לקלרנית 
וקונטרבס " של שרון איתן לא ניכרה אמירה של ממש . ב"מלודיות גוונים " 
הביעה קיקי קרן - הוס חמש אמירות קצרות , בעלות אופי ילדותי במכוון , שאורגנו 
ב"מלודיות - גוונים " בכלי נקישה , אבוב , קונטרבס וקול . ביצירות דור 
הביניים בלט עיסוק מגוון בהוויה הישראלית . ב"פנטסיה כנענית " לגיטרה שהלחין 
וביצע נפתלי להב , שהציגה את גלגולם של סגנון הכליזמר והסגנון המזרחי , 
האפיל השימוש בכלים על הצורה . הדגש הישראלי ב"ילדים חוקרים את נסיבות 
מותם " , בביצוע המלחינה אורנה לביא ( קול ופסנתר ) ויעל אקר ( חלילים 
וחליליות ) , היה בטקסט של יוסי שריד . ובאמוציונליות החזקה שתורגמה לצלים 
חדישים ובוטים , שעטפו מלודיה שאופיה פופולרי . דרור אלימלך , אמוציונלי 
ומתריס , הגיב בצלילים אלקטרוניים מגובשים למדי על האכזריות שבשירה של יונה 
וולך " יונתן " . ב"אל המערב הכחול " , מקבץ שירי אלתרמן , גלבוע ורביקוביץ , 
למצו - סופאן ( איריס וייצמן ) , חליליות וגיטרה , הגיע מיכאל וולפה 
לשיא בביטוי אמנותי במרתון זה . היצירות של דור הביניים נשאו אופי פחות ישראלי . 
נועה גיא , ב"ניצוצות " למצו - סופרן ( בן - זקן ) , הציגה מוסיקה 
חדישה וטובה . " ארבע פוגות ושני אינטרלודים " לפסנתר ( חמדה רז ) , 
של ריטה מונקוביץ , היתה יצירה מעוצבת היטב . " התיישבות מחדש " לסינקלאוויר 
וקולות , יצירה מוקלטת של ארי פרנקל , נפתחה במוסיקה מעניינת , אבל המשכה 
היה ארוך מאוד וסופה רוק שגרתי . ברוב היצירות של הדור הבוגר ניכרה כצפוי , 
בשלות רבה . בשדה המוסיקה החדישה בלטו נועה בלאס , ב"צירופים " אטמוספריים 
לפסנתר ולכלי נקישה , ומקסים לוי , ב"שני מונולוגים " לא נעדרי צורה , 
לקונטרבס , בביצוע מעולה של פטר מארק . נגינתו של יוסי פלס , ב"פנטסיה 
על מוטיב מודאלי " לפסנתר , הציגה כהרגלו מוטיווים וטכסטורות מחושבים ומדודים . 
מאיר מינדל הציג ב"פגישות " יחסים מעניינים חיפש חדשים בין החלילן ליאור 
איתן לנגנית הבסון ציפי שחורי . בניגוד לכל אלה בלטה בחוסר ריכוזה היצירה 
" פנטסיה לכינור ולפסנתר " מאת יעקב וולט , שניגן גם בפסנתר , עם דוד 
בראודה בכינור , שנטתה בסגנונה הכלי התובעני לעבר רוסיה . מקס שטרן ב"קשת " 
לסקסופון ולסרט מגנטי , ומיכאל דמיאן , שהוכיח ב"רביעייה לכלי קשת " ( 
אברמוביץ , סולומון , דמיאן , פאור ) כתיבה יכולת מקצועית ויכולת הבעתית 
גבוהה , טיפלו בסגנון הממוזג . השיא היה ב"ניגודים " לרביעיית כלי - קשת 
מאת ולאדימיר שקולניג טיפול חדיש מתוחכם ורגיש בחומר לא חדיש . הפן הישראלי 
חשף שלושה כיוונים . ביצירתו החביבה " לכל זמן ועת לכל חפץ " ( מקהלת 
הילדים לירון הרצליה , בניצוח רונית שפירא ) חזר מנחם ויזנברג לסגנון הים - 
תיכוני . ישראל רשקובסקי רשם ב"רישומים מחברון " מוסיקה קלסית קלה וזורמת 
בגוון ערבי ויהודי לחליל ולגיטרה ( אייסלר - קאשי ואורלי לבן ) . אריק 
שפירא ה"איכפתניק " הציג ביצירתו האלקטרונית " על חורבותיך עופרה " טיפול 
מעניין באובדן הערכים : שירים ישראליים שנקרעו לגזרים . " מוסיכאן " 
הביא תצוגה פנורמית רחבה , שציינה מציאות מוסיקלית ישראלית שגבולותיה פתוחים 
לכל הכיוונים , שבולט בה הוא הרכבים כליים שמיעוטם קלסי . רוב המבצעים היו 
נגנים צעירים , וביצועיהם נעשו במעורבות מלאה . 
