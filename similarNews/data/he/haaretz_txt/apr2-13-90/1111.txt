בלחץ חוגים דתיים שטענו שהמודעה " אינה צנועה וכי היא פוגעת ברגשותיהם של 
הדתיים והחרדים בעיר " הסירה עיריית פתח - תקוה שלטי חוצות שבהם מצולמת 
דוגמנית המציגה את ה"תצתונים " של חברת " דלתא " . 42 מתוך 52 שלטי החוצות 
שהכילו את הפרסומות נפרצו כפי הנראה באישור העירייה והפוסטרים שהיו בתוכם 
נעלמו . באחרונה הופעל לחץ כבד מצד גורמים חרדיים בפ"ת שטענו שמודעות התצתונים 
אינן צנועות ופוגעות ברגשות החוגים הדתיים בעיר . בתגובה ללחץ זה נפגשו 
נציגי העירייה עם מנהלי חברת " אפי " , בעלת הזיכיון להצבת השלטים , ודרשו 
מהם להסיר את השלטים . בקשתם נדחתה אך בסופו של דבר השלטים נפרצו , על - 
פי טענת דלתא , בעקבות היתר שניתן לכך בעירייה . דובר עיריית פ"ת , שוקי 
ילין , מסר בתגובה כי ההסכם בין העירייה לחברות השלטים קובע שכל שלט המותקן 
בשטח השיפוט של העירייה צריך לקבל את אישור העירייה , ואם הדבר נעשה ללא 
אישורה רשאית העירייה להסיר את השלטים . באשר לשלטי " דלתא " , הדגיש הדובר 
כי לא ידוע לו שהעירייה פעלה והסירה בעצמה את השלטים . מחברת " אפי " נמסר 
אתמול כי לחברה ולמפרסמת לא היתה כל כוונה לפגוע ברגשות הדתיים , ומסיבה 
זו לא הציבה את השלטים במקומות שבהם יש ריכוז גדול של תושבים דתיים . מהחברה 
נמסר כי סגן ראש עיריית פ"ת זימן את נציגיה לשיחה שבה העלה את דרישתו להסרת 
השלטים שהוצבו בתחומי פ"ת . על פי הסיכום שהושג בפגישה זו הוחלט כי העירייה 
רשאית לדרוש את הסרת השלטים ואילו החברה מצדה תעשה כל שביכולתה לשנות את 
מיקומם או להסירם בתיאום עם המפרסם . אתמול , לאחר פריצת השלטים , אמרו 
נציגי החברה כי הם זועמים על פעולתה של העירייה . " לעירייה אין שום זכות 
לפרוץ למתקני השילוט ולהשמיד את השלטים המוצבים בהם , וכל זה נעשה לא יותר 
מ84 שעות מתום הפגישה , ללא בירור כוונותיה של החברה , אם לשנות את מיקומם 
או להסירם " , אומר אליצור אורעל , מנכ"ל השיווק של דלתא . אורעל , אמר 
אתמול בתגובה כי בעיקרון הוא בעד חופש הפרסום כל עוד אינו עובר על החוק , 
ולכן אם מישהו סבור שהפרסום אינו מתאים עליו לפנות אל הרשויות המחוקקות . 
אורעל תקף את הצעדים שננקטו על ידי העירייה והגדיר אותם הפרת חוק ועבירה 
פלילית שיש לתת עליה את הדין . לדבריו החברה אינה אטומה לרגשות הציבור וכראיה 
ציין כי לא מכבר נענה לבקשתם של הרב קוק מר"ג והרב וייזנר מבני ברק והורה 
להסיר כמה שלטים שהיו מוצבים במקומות רגישים בעיר . 
