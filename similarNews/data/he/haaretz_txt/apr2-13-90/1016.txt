הכותנה הישראלית מסוג פימה נחותה באיכותה לעומת כותנת הפימה האמריקאית , 
ועליה להימכר במחיר הנמוך ב%6 עד % 7 לעומת המתחרה האמריקאית , זאת הבהירו 
בעלי מטוויות אירופיים לנציגי ענף הכותנה הישראלי , בכינוס הדו שנתי של 
יצרני הכותנה באירופה שהתקיים בימים אלה בברמן , גרמניה . הסוחרים האירופיים 
טענו שהכותנה הישראלית מסוג פימה מפגרת אחר זו האמריקאית מבחינת אורך הסיבים 
והחוזק , ובכמה מקרים היא גם סובלת מתכולה גבוהה של סיב קצר בתוכה . נציגי 
המועצה לייצור ושיווק כותנה ציינו בעקבות ביקורם ב41 מטוויות גדולות באירופה , 
שהייצוא של כותנת הפימה מישראל ייתקל בקשיים בשוקי אירופה , עקב הרוויה 
בשוק זה שהוצף בשפע של פימה מתוצרת ארצות - הברית . סיבה נוספת להיעדר הביקושים 
באירופה נובעת מהעובדה שקנייני היבשת סבלו בחודשים האחרונים מהפסדים כספיים , 
לאחר שרכשו כותנה מזן פימה כחומר גלם במחירים גבוהים יחסית , ומכרו את 
תוצרתם במחירים נמוכים . גם תחזית המכירות של כותנה מסוג אקלה אינה מעודדת , 
לדברי אנשי מועצת הכותנה , עקב היבול המוגדל של כותנה מסוג זה הצפוי השנה 
בארצות - הברית , והעלול להישלח בכמויות גדולות לאירופה במחיר נמוך . במועצת 
הכותנה העריכו באחרונה שייצוא הכותנה משני הסוגים , פימה ואקלה , יקטן 
השנה בשיעור של % 61 לעומת אשתקד , לכ58 מיליון דולר , בהשוואה ל101 מיליון 
דולר בשנת 88 . ואולם ייתכן שהתחזית תשונה במידה מסוימת , ותצפה ירידה 
בייצוא הכותנה בשיעור גדול יותר . שטחי הכותנה , שלפני חמש שנים השתרעו 
על 356 אלף דונם , הצטמצמו בשנת 88 ל084 אלף דונם , ואילו אשתקד הם קוצצו 
לכדי 303 אלף דונם . הסיבה לצמצום בשטחי הגידול של כותנה נעוצה בשחיקת הרווחיות 
של הענף , בגלל הירידה במחירי הכותנה בשוקי העולם . במועצת הכותנה מציינים 
כי השוק היפאני , הנחשב כקולט כמויות גדולות של כותנה , סגור למעשה בפני 
הייצוא הישראלי , מאחר שהיבואנים היפאנים נכנעו לחרם הערבי . גם השוק האמריקאי 
סגור בפני יצוא כותנה , בשל איסור שהטילה ממשלת ארצות - הברית על יבוא מוצר 
זה . 
