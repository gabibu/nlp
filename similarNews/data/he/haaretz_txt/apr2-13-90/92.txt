נבחרת ישראל בכדורגל תתכנס רק ימים ספורים לפני המישחק עם נבחרת רומניה שיהיה 
ברמת גן בסוף אפריל . אמש אמר המאמן יצחק שניאור : " אין מה לעשות . 
יש מישחקי גביע , השחקנים יתאמנו בקבוצות שלהם , ואנו נעשה את המקסימום 
בתנאים הקיימים " . אתמול מסרו שניאור וגרונדמן דו"ח על המישחק ביוון שבו 
נוצחה הנבחרת 12 . " היכולת של הנבחרת היוותה הפתעה נעימה וחיזקה את הדיעה 
שיש לנו כדורגלנים טובים . חבל שהשחקנים שציפינו מהם ליותר , דוגמת שחקני 
מכבי חיפה , אינם בכושר וזה בא לידי ביטוי במישחק . עופר מזרחי היה יכול 
לגמור את המישחק לבדו " , אמר שניאור . יעקב גרונדמן חיזק את דבריו : " המישחק 
גילה שלושה - ארבעה שחקנים צעירים , וזה יגביר את התחרות על מקום בהרכב " . 
בעקבות טענת יו"ר המשלחת שלמה סופר שנסיעת מאמן הכושר מיותרת במסע כה קצר , 
אמר יו"ר ההתאחדות שאול סוירי : " בעונה הבאה נדון בנושא זה " . אתמול 
אושרו מועדי פתיחת עונת 190991 ( בתחילת אוקטובר ) . קודם לכן יחלו מישחקי 
גביע הטוטו . 
