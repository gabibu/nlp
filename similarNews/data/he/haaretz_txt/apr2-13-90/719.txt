, תושבי טייבה ושכם , הואשמו אתמול בבית המשפט המחוזי בתל - אביב בהתפרעות 
אלימה והמונית , במסגרת אירועי " יום האדמה " בטייבה , במהלכה הונפו 
דגלי אש"ף , ונרגמו מכוניות ואנשי משטרה . נציגת התביעה עו"ד רונית עמיאל 
מציינת כי המתפרעים , חלקם רעולי פנים , יידו אבנים ובקבוקי תבערה לעבר 
מכוניות נוסעות , בכביש המחבר בין טול כרם לבין קלקיליה , בצומת הצפוני 
בכניסה לטייבה . עקב ההתפרעות וכדי למנוע פגיעות בנפש , נאלצה המשטרה לחסום 
את הכביש ולא לאפשר בו נסיעת מכוניות . משנחסם הכביש לתנועה אזרחית , המשיכו 
המתפרעים ליידות אבנים אל עבר השוטרים שהיו במקום ואל עבר מכוניות משטרה 
שנסעו בכביש . במסגרת ההתפרעות נפגעו שוטרים ונגרם נזק למכוניות שעברו בכביש 
ולמכוניות משטרה שהגיעו למקום . התביעה מייחסת לנאשמים עבירות של סיכון חיי 
אנשים במזיד בנתיב תחבורה , התפרעות ותקיפת שוטר בנסיבות מחמירות . 
