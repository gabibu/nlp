( ע ) . הרב שלמה גורן , שהיה הרב הראשי לישראל , אמר אתמול , בראיון 
לקול - ישראל , כי הרב שך התעלם בנאומו ממקורות הלכתיים ברורים וטעה לחלוטין 
ביחסו לחשיבותה של אדמת ארץ ישראל בחיי האומה . " ארץ ישראל מהווה בתורה 
את הבסיס והיסוד לכל תורת ישראל . כל המצוות מכוונות לקיים אותן אך ורק 
בארץ ישראל ולא בחו"ל . לפי ההלכה , שחרור ארץ ישראל דוחה את כל המצוות 
שבתורה . איני יודע מה בלבו של הרב שך , אדם גדול וראש ישיבה , אך בנושאי 
ארץ ישראל טעו גדולי ישראל . הם לא הביאו בחשבון את המקורות עליהם היינו 
צריכים להתבסס " , אמר הרב גורן . בהתייחסו לבני הקיבוצים , אמר הרב גורן 
כי הם תרמו את התרומה הגדולה ביותר לביטחונה ושחרורה של ארץ ישראל . " גודלם 
באוכלוסיה אינו עולה על % 4 , בעוד שבבתי הקברות הם תופסים % 23 " , אמר . 
