החייל הירדני , שנלכד אתמול בשעות הבוקר , ליד הכפר עוגה שמצפון ליריחו , 
תיכנן לפגוע בסיור של צה"ל , או ביישוב אזרחי סמוך כך עולה מחקירתו הראשונית . 
החייל נלכד בתום מרדף של כוחות צה"ל , ונתון במעצר כוחות הביטחון . מחקירתו 
התברר , כי תיכנן את מעשיו במשך זמן רב , והחליט שלשום לממש את תוכניתו . 
הוא לא סיפר זאת לאיש , וערק מיחידת החי"ר בצבא ירדן שאליה השתייך . כוונתו 
היתה לחדור לישראל , לבצע פיגוע , ולחזור לשטח ירדן . החייל , בן ה91 , 
משמש בשירות החובה שלו כתצפיתן בצבא ירדן . הוא השתייך לחטיבה מס 2 , 
ההאשמית . בחקירתו סיפר כי ניצל הזדמנות , בשעה שמפקדו לא היה לידו , 
וחדר לתוך שטח ישראל . לדבריו , מוצא משפחתו הוא מרמלה . מקורות צבאיים 
מסרו , כי ביום ראשון בשעות הערב זוהו סימני חדירה בגבול ירדן , מזרחית 
לכפר עוגה , הנמצא דרומית ליריחו . כוחות צה"ל פתחו מיד בסריקות , וסגרו 
את האזור . אל"ם ם , מפקד הבקעה , סיפר כי לאחר שאותרה החדירה התברר כי 
המדובר באדם אחד , אשר נע מגבול ירדן מערבה , לעבר הכפר עוגה . " ככל 
שחלפו השעות , חיילי צה"ל סגרו , ואיתרו את החייל שחדר לתחומנו " , סיפר 
אל"ם ם , " נשארנו צמודים אליו משך כל שעות המרדף . בשלב מסוים , בשעות 
הלילה , אותר האזור שבו שהה החייל , וכוח גדול כיתר אותו . אתמול בבוקר , 
ב03 : 9 , נוצר עמו מגע , והוא נלכד " . לדברי אל"ם ם , לא פתח החייל 
בירי , למרות שברובהו , מסוג אם - 61 , נמצא כדור בקנה . " הוא ניסה 
לחמוק , ניסה להסתתר , אך הבין שהוא מכותר ואין לו כל ברירה " , אמר אל"ם 
ם . מפקד הבקעה שיבח את החיילים בשטח , וציין שהמערכת מתורגלת ומיומנת במצבים 
כאלה , וכי החיילים פעלו על - פי ההוראות . אלוף פיקוד המרכז , יצחק מרדכי , 
שהה במשך כל שעות המרדף בשטח והנחה את הכוחות . לאחר לכידתו של החייל שיבח 
אלוף מרדכי את הכוחות , אשר במזג - אוויר סוער ערכו את המרדף , ואיתרו 
את החייל לפני שביצע את מעשיו . ברשות החייל נמצא חגור ושלוש מחסניות , 
ללא מכתב שיצביע על כוונותיו . כל היישובים הסמוכים לאזור המרדף נמצאו , 
מאז שהחל , בכוננות , וביישובים הסמוכים לגבול הורדו התושבים למקלטים . 
התושבים שיבחו את צה"ל , על שהודיע להם מבעוד מועד על החדירה . מקורות צבאיים 
הדגישו , כי הן הרמטכ"ל והן שר הביטחון רואים בירדן אחראית לשמירת הגבול 
ולמניעת חדירות של מחבלים או חיילים לשטח ישראל , וציינו כי הירדנים עושים 
ככל שניתן למנוע מקרים כאלה . ירדן מסרה אתמול , כי חייל טירון מצבאה נעדר . 
סוכנות הידיעות הירדנית ציטטה מקור רשמי , שאמר כי הטירון שירת בקו הגבול 
סמוך לעיירה כראמה שבעמק הירדן , וכי הוא נעדר מאז יום ראשון . 
