( ע ) . " בין אם הוכנסו לשתי הקלפיות עשרות מעטפות ובהן פתקי הצבעה במטרה 
להטות תוצאות ההצבעה לטובת רשימה פלונית או לרעת רשימה אלמונית , ובין 
אם הוכנסו מחמת שיבוש או טעות עצם הימצאות המעטפות העודפות מהווה ראיה ניצחת 
לכך , שהבחירות באותן קלפיות השתבשו והתנהלו שלא כדין " , כך פסק אתמול 
בית המשפט המחוזי בירושלים , שפסל את תוצאות ההצבעה לכנסת ה21 בשתי קלפיות , 
האחת בבני ברק והשנייה ברמת גן . זהו תקדים ראשון שבו נערכות בחירות חוזרות 
לכנסת במדינת ישראל . בית המשפט , שנעתר בכך לערעור בחירות של סיעת " התחיה " , 
ציווה לערוך בחירות חוזרות באותן קלפיות . " המטרה העליונה של שמירת טוהר 
המידות גוברת , בעיני החוק , על כל הסכנות הכרוכות בעריכת בחירות חוזרות " , 
נאמר בפסק הדין . מכיוון שהפרש הקולות בין דגל התורה ל"תחיה " הוא 43 קולות 
בלבד , ובשתי הקלפיות הללו נמצאו למעלה מ001 קולות מזויפים , הבחירות חוזרות 
עשויות להעניק את המנדט הרביעי ל"תחיה " על חשבון דגל התורה , וכך ייכנס 
בני קצובר לכנסת . המערער בשם " התחיה " , דני דיין , אמר לאחר הישמע פסק 
הדין : " דווקא בימים אלה , בהם כללי הדמוקרטיה נרמסים , עשה בית המשפט 
צדק ונתן פתח להשיב ל"תחיה " את המנדט שנגזל ממנה " . השופטים אליהו נועם , 
דליה דורנר ושלום ברנר , דחו את התנגדותה לערעור של סיעת דגל התורה , 
שגרסה כי לא היה כל פסול בקלפיות , וכל העניין אינו אלא " סערה בכוס מים " . 
כדי להביע את מורת רוחם מדרך טיעונו של פרקליט דגל התורה , הם הטילו עליה 
לשאת בהוצאות המשפט בסך 01 אלפים ש"ח . עם זאת הטעימו השופטים , כי " איש 
לא טוען שדגל התורה נושאת באחריות למה שקרה באותן שתי קלפיות , ואיש לא 
מנסה , אפילו במרומז , להאשים אותה במה שקרה " . חקירת המשטרה בפרשה לא 
העלתה דבר . השופטים הגדירו את נושא הערעור כ"רציני ובעל משמעות ציבורית 
רחבה ועמוקה " . הם לא קיבלו את טענת ועדת הבחירות המרכזית ומשרד הפנים , 
שעל סיעת התחיה היה להוכיח כי הליקוי עשוי היה להשפיע על תוצאות הבחירות . 
בהחלטתם ייחסו השופטים חשיבות רבה למספר הרב יחסית של המעטפות הפסולות , 
לחשש שיד נעלמה דאגה להכניסן כדי להטות תוצאות הבחירות ולעובדה שגריעת 
כל המעטפות הפסולות במנין הקולות הכללי , יש בה כדי לשנות את תוצאות הבחירות 
הכלליות שנערכו בנובמבר 8891 . 
