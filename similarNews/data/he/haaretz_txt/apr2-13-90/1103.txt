יוהאנסבורג ( מיוחד ל"הארץ " ) . מנהיג בכיר של " הקונגרס האפריקאי הלאומי " 
אומר , כי בעיני שחורי דרום אפריקה מצטיירת ישראל כ"ארץ העוינת את רוב העם 
של דרום אפריקה , ארץ אשר כרתה ברית עם האפרטהייד ; ארץ , שבמהלך רדיפת 
האינטרסים הלאומיים שלה , לא נתנה כלל דעתה לייסוריהם של רוב בני ארצנו 
אבל אין זה מאוחר מדי בשבילה להשתנות " . את הדברים האלה אמר תא מקי , שר 
החוץ של " הקונגרס " במהלך ראיון בלוסאקה , בירת זאמביה . הונגרס נחשב 
לתנועה העיקרית של שחורי דרום אפריקה . בתחילת החודש הבא תתחיל משלחת של 
הקונגרס משא - ומתן עם ממשלת המיעוט הלבן על עתיד המדינה . מבקי , בן 74 , 
יהיה אחד מחברי המשלחת . מבקי ביקר את " קוצר הראות " של ישראל . הוא 
אמר ל"הארץ " : " במוקדם או במאוחר תיהפך דרום אפריקה לארץ דמוקרטית , 
הגזענות תיעלם , ואינני חושב שאיזושהי ארץ תרצה להיקלע למצב , שבו היא 
יוצרת איבה מצד רוב בני העם של דרום אפריקה " . מבקי הביע עם זאת נכונות לפתוח 
בדו - שיח עם " גורמים בישראל , המתנגדים לאפרטהייד " , ואמר שארגונו ישקול 
בכובד ראש כל הזמנה מצד גורמים כאלה לשגר משלחת לישראל . הוא הוסיף , כי 
לארגונו " מעולם לא היתה איבה כלפי העם הישראלי " , אם כי ראה בישראל , 
" אולי בטעות " מיקשה אחת . ההתפתחויות האחרונות במזרח התיכון , אמר , 
" חשפו את המחלוקות בתוך ישראל " . בנסיבות האלה , הכריז , " לא יהיה 
כל היסוס מצידנו להתחבר עם אותם היסודות בישראל , שאיתם אנחנו יכולים לעשות 
יד אחת במאבק המשותף נגד הגזענות בדרום אפריקה " . הוא גילה , כי שני מנהיגים 
של יהודי דרום אפריקה , הרב הראשי ונשיא ועד הצירים , ביקשו לאחרונה להיפגש 
עם נלסון מאנדלה , המנהיג הבולט ביותר של הקוננרס האפריקאי " , והבקשה נענתה 
בעיקרון . אחד מראשי ועד הצירים , חבר הפרלמנט הדרום אפריקאי , הארי שוורץ 
נמנע מלאשר כי אכן בקשה כזאת הוגשה , אבל אישר כי מתקיימים מגעים עם " הקונגרס " . 
