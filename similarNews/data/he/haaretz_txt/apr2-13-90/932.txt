אישרה אתמול הוועדה העברת 75 מיליון ש"ח לקופ"ח . שתי הסיעות הגדולות ערכו 
גיוס כללי של חבריהם למען אישור הצעתם . המערך ביקש לתמוך בבקשת הסיוע לקופ"ח , 
ואילו הליכוד התנה את ההעברה באישור כספים להתנחלויות . הליכוד גייס לישיבה 
את חברי הכנסת צחי הנגבי , יהודה פרח , ואוריאל לין כממלאי מקום , מאחר 
והם אינם חברים בוועדה . בועז רדאי , עוזרו של ח"ך שוחט נשלח להוציא מישיבה 
שהתקיימה באותה שעה אצל שמעון פרס את חברי הכנסת חיים רמון , ומיכה חריש 
כדי שיתמכו בקופ"ח . בעד ההצעה להעביר את הסיוע לקופ"ח הצביעו נציגי המערך , 
מפ"ם , ר"ץ , וח"ך יאיר לוי מש"ס . ח"ך לוי התנה את תמיכתו בהעברת הסיוע 
לקופ"ח בכך שתוך ימים ספורים ייערך דיון בבקשה להקצות כספים להתנחלויות . 
הוא נימק את הצבעתו בכך שיש לסייע לקופ"ח הכללית שבה מבוטח מרבית הציבור 
בארץ . בליכוד נמתחה ביקורת על כך שלוי הצביע עם חברי המערך . קודם להצבעה 
מנע יו"ר ועדת הכספים ח"ך אברהם שוחט ( מערך ) מנע ממ"ם שר האוצר דן מרידור 
ומנציגי הליכוד להעלות בקשה להעברת 53 מיליון ש"ח להתנחלויות , ואישור הרשאה 
להתחייב למשרד הבינוי והשיכון בסך של של 5 . 2 מיליארד ש"ח . הוועדה התכנסה 
אתמול כדי להצביע על בקשת האוצר להעביר את הסיוע לקופ"ח הכללית . נציגי 
הליכוד ביקשו להתנות את תמיכתם בהצבעה זו בהעברת הכספים להתנחלויות ולמשרד 
השיכון . ח"ך שוחט טען שהנושא אינו מונח על סדר יומה של הוועדה , ולכן 
לא יעלה אותו להצבעה . מרכז הליכוד בוועדה ח"ך אריאל ויינשטיין מתח ביקורת 
על התנהגותו של ח"ך שוחט וטען שהוא נהג כיו"ר פוליטי לכל דבר . לדבריו , 
שוחט לא נהג באותה דרך בהתייחסותו לסיוע לקופ"ח ואל העברת הכספים למוסדות 
הדת הייחודיים . ח"ך דן תיכון ( ליכוד ) טען שהכספים לקופ"ח הועברו במהירות 
ובלא אמת - מידה כפי שנעשה לגבי כספי הייחודיים . לדבריו , חוק יסודות 
התקציב נרמס וקופ"ח עברה על חוק יסודות התקציב , וחרף זאת היא מקבלת סיוע 
נוסף מקופת המדינה . ח"ך גרשון שפט ( תחיה ) אמר שהתנגד לסיוע לקופ"ח מאחר 
שהמערך התנגד להעלות את הבקשה להעביר כספים להתנחלויות . לדעתו יש להעביר 
כספים לסלילת כביש גוש עציון וכביש נילי - שילת בשטחים . ח"ך שוחט הודיע 
כי יש לקיים דיון יסודי בהעברות הכספים וכי נושא ההתנחלויות וההרשאה להתחייב 
למשרד השיכון ידונו בישיבה אחרת . 
