את הקרב הבא שלו , על התואר העולמי במשקל קל - נוצה , יקיים פאבריס בנישו 
כאזרח ישראלי . המתאגרף היהודי - צרפתי , שהכריז בעבר כמה פעמים על כוונתו 
לעלות ולקבל אזרחות ישראלית , נושא זה יומיים מספר זהות של מדינת ישראל . 
בימים הקרובים יקבל בנישו את תעודת הזהות , ובינתיים הוא נושא עימו בגאווה 
לא מוסתרת אישור מטעם מירשם האוכלוסין , אותה הציג אתמול במסיבת עיתונאים 
בבית סוקולוב . הוא גם מחפש דירה בתל אביב . בפגישה עם נציגי כלי התקשורת 
ביום הולדתו ה - 52 ניתח אתמול בנישו את הסיבות לאבדן הכתר העולמי , בקרב 
שקיים ב - 01 במארס במלון הילטון תל אביב נגד וולקאם אנקיתה מדרום אפריקה . 
הלקח העיקרי של בנישו מהקרב בו נוצח בנקודות , בתום 21 סיבובים : החלפת 
כל הצוות המקצועי , החל במאמן וכלה באחרון יריבי האימון . הוא מנה אחת 
לאחת את הסיבות להפסד והסביר , כי לא היה תוקפני די הצורך , סבל מעודף 
ביטחון ולא היה מרוכז . מאמנו של בנישו בקרב על הכתר לא היה מאמנו הראשי , 
אלא עבד לצד מאמנו שמת בטביעה . בנישו העיר בקשר לכך , כי בתקופה קצרה 
איבד שלושה אנשים קרובים אליו : גם את יוסף פינטו ז"ל , מאמנו הראשון באילת 
כשהיה חובבן , ואת שמשון עם - שלם ז"ל שגילה אותו . בנישו שכר לתפקיד המאמן 
הראשי שלו את חסינטו פאלאסיו מפנמה , האיש שהוביל אותו לזכיה בכתר העולמי . 
את יריבי האימון החליף מפני שלא התאימו לצרכיו . קפספבינתוך שהוא מתנצל 
על האכזבה שהנחיל לאוהדיו במארס , הצהיר בנישו כי הוא בטוח שיהיה שוב המתאגרף 
הטוב במשקלו . זאת יבקש להפגין ב - 2 ביוני בהיכל הספורט ביד אליהו , מול 
דניאל סאראגוסה , האלוף מטעם מועצת האיגרוף העולמית הגוף החשוב בארבע ההתאחדויות 
המקצועניות . בנישו היה אלוף מטעם התאחדות האיגרוף הבין - לאומית . הקרב 
עם סאראגוסה יתקיים אם זה ינצח ב - 32 באפריל את פול באנק . אם ינצח האחרון , 
הוא זה שיתמודד עם בנישו , המדורג רביעי מטעם מועצת האיגרוף העולמית . 
ייתכן שהקרב יידחה עד למחצית השניה של יולי . אפשרות נוספת , פחות ריאלית : 
בנישו יעלה במשקל ויתחרה במשקל נוצה עם האלוף מטעם ההתאחדות הבין - לאומית , 
חורחה מארומרו פאיס ממקסיקו , בעל מאזן של 82 ניצחונות ללא הפסד , כולל 
52 בנוק - אאוט . המאזן של סאראגוסה , שהגן תשע פעמים ברציפות על התואר 
העולמי , הוא 333 ( שלושת ההפסדים בנקודות ) . בנישו הסביר , כי הדחיות 
החוזרות ונשנות במועד המיועד לקרב עם אנקיתה גרמו אצלו לנפילות מתח , דבר 
שפגם ביכולתו . הפעם יתכונן בחוות איגרוף בבלפאסט , שם מתאמנים טובי המתאגרפים 
בעולם . בנישו יחל באימוניו 04 יום לפני המיפגש עם סאראגוסה . 
