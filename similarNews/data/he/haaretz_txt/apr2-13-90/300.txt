אחרי חמש שנים רצופות שבהן נרשמה עלייה בכמות המכוניות שנמכרו במערב אירופה , 
יכולה תעשיית הרכב האירופית ללקק את שפתיה בשביעות רצון . שנת 9891 היתה 
השופעת מכולן כמות שיא של 84 . 31 מיליון מכוניות חדשות מצאה את דרכה אל 
הכבישים ברחבי היבשת . וראו זה פלא , במפעלי הרכב הגדולים מחמיצים פנים 
וממעטים בגילויים של שביעות רצון עצמית . נכון שבחודשים האחרונים מגלה גרף 
המכירות נטייה מסוימת להרכין את ראשו , אבל ירידה דרסטית לא נרשמה . ודאי 
לא כזו המצדיקה חששות כבדים וחוסר ביטחון שפשו באחרונה בתעשיית הרכב המערב 
אירופית . אפשר להביט על כך מזווית אחרת ; לפני שנה אחת בלבד יגואר , סאאב , 
מזארטי , אינוצנטי , וולבו ורנו היו מפעלים עצמאיים לכל דבר . במהלך 
שנה איבדו כל אלה את עצמאותם . או במקרה של וולבו ורנו שילבו ידיים במטרה 
לעבות את חגורת ההגנה לקראת רוחות רעות המנשבות בפתח . קפמאפרקבתערוכת זנווה 
האחרונה נסבו רוב השיחות אודות מיזוגים , איחודים או פרויקטים משותפים כאלה 
ואחרים . השמועה החמה ביותר רמזה על מיזוג עתידי בין פזו לפיאט שתיים משש 
הגדולות של אירופה . גם אם בסופו של דבר לא יתממש מיזוג השתיים , שיחדיו 
אוחזות ברבע משוק המכוניות באירופה , המגמה הכללית ברורה לכולם : מסתמנת 
באופק סערה . מפעלים קטנים , שעד מחצית העשור ימכרו פחות מ000 , 005 מכוניות 
בשנה , לא יצליחו לשרוד . לקראת 3991 אירופה תהפוך , כידוע , לשוק אחד 
של 005 מיליון נפש , הצפויים לרכוש כ51 עד 61 מיליון מכוניות חדשות בשנה . 
באירופה המאוחדת טמון פוטנציאל רכישת מכוניות הגבוה ב%05 משל השוק האמריקאי 
שנחשב בעבר לגדול ביותר בעולם . לאור הנתונים אין תימה שהיפאנים , שהתמקדו 
בעבר בכיבוש מאחזים בארה"ב , מפנים באחרונה חוטם רוטט לעבר היבשת הישנה . 
בעיניים אירופיות נתפסים היפאנים כחתול גרגרן המתגנב לטרוף את השמנת מתחת 
לאפם . השיטה שבה עקפו המפעלים היפאנים את מכסות היבוא בארה"ב והירידה במכירות 
שממנה סובלים באחרונה שלושת ענקי הרכב האמריקאים ( הכואבת פי כמה נוכח הנסיקה 
במכירת מכוניות מתוצרת מפעלי רכב יפאנים בארה"ב ) , מעוררת באירופה פלצות . 
פוטנציאל הרכישה של השוק האמריקאי הנביט בארה"ב ובקנדה עשרה מפעלי רכב בבעלות 
יפאנית . עתה , כשאירופה מדיפה ניחוח פוטנציאל כלכלי עדיף , היפאנים מחפשים 
צוהר שדרכו ניתן להידחק לאירופה , ושלוש יתדות ראשונות כבר ננעצו בעזרתה 
האדיבה של ממשלת תאצר . מפעלים על אדמת אירופה מקנים ליפאנים כושר תמרון 
שיאפשר לעקוף הגבלות יבוא , במידה שכאלה יוטלו בעתיד . יתרון נוסף להקמת 
מפעלים על אדמת אירופה טמון בהעדפת התוצרת המקומית הנפוצה באיטליה , צרפת 
ואנגליה , המהווה את אחד המחסומים בפני שיווק מכוניות יפאניות באירופה . 
סקר , שנערך באחרונה בין 000 , 2 חברות בריטיות המחזיקות בצי רכב גדול , 
לימד כי מחצית החברות נמנע במודע מרכישת מכוניות יפאניות . שליש מהנמנעים 
מסר כי לא יסתייג ממכוניות תוצרת מפעלים יפאניים הקשורים בפרויקטים משותפים 
עם חברות רכב בריטיות . מחציתם העידו כי יחסם למכוניות יפאניות ישתנה לחלוטין 
במידה שהן ייוצרו על אדמת בריטניה . מדיניות השער - הפתוח - להשקעות - יפאניות 
שנהוגה בבריטניה גוררת ביקורת עזה . בתעשיית הרכב באירופה גורסים כי זו 
מדיניות עיוורת , " חראקירי של ממש בטווח הארוך " . טוענים כי מקומות העבודה 
שבריטניה מרוויחה , כיום , בזכות הקמת מפעלים יפאניים בתחומה , בטלה בששים 
מול ממדי האבטלה שתיגרם לאחר התמוטטות תעשיית הרכב הבריטית , בגין אותם 
מפעלים . דעה זו זוכה באחרונה לסימוכין עקב פיטורי עובדים בקרייזלר , גנרל 
מוטורס ופורד כתגובה לירידה במכירת מכוניות אמריקאיות בארה"ב . עיקר הפחד 
נובע מהערכות מומחים כי הצטרפות מסיווית של מפעלים יפאניים תגרום עודף כושר 
ייצור במפעלי הרכב באירופה . הערכות מסוימות גורסות שצפוי עודף של כ6 מיליון 
מכוניות בשנה . מומחים אחרים , פסימיים יותר , טוענים שעודף כושר הייצור 
עלול להגיע עד 21 מיליון מכוניות בשנה . בשנים האחרונות עלו מחירי המכוניות 
החדשות באירופה בקצב גבוה מעליית שיעורי האינפלציה . עודף כושר ייצור עלול 
להצית מלחמת מכוניות , כפי שהיה בתחילת שנות השמונים , שתגרור ירידת מחירים 
ופגיעה ברווחיות . המהפכים הפוליטיים במזרח אירופה אמורים , אם כך , להיות 
חדשות טובות לתעשיית הרכב המערבית . הרמת מסך הברזל חשפה 004 מיליון נפש , 
ממזרח גרמניה ועד ערבות סיביר , הצמאים לפיתויים שמציעות מכוניות של ממש . 
הערכה הרווחת היא שפוטנציאל המכירה במזרח אירופה מגיע לכדי ארבעה מיליון 
מכוניות בשנה . ואכן , חברות כמו פולקסווגן , שניסו לפתח שווקים חדשים 
במזרח הרחוק , בקוריאה , טייוואן ואפילו בסין , מעבירות את נקודת כובד 
הפעילות בשוקי חוץ למזרח אירופה . המרחקים קצרים מפעל פולקסווגן בוולפסבורג 
ממוקם בטווח זריקת אבן מהגבול המזרח גרמני ואין צורך להתמודד עם פערי תרבות , 
מה עוד שלעתים גם השפה היא אותה השפה . פולקסווגן , פיאט וחטיבת אופל 
בגנרל - מוטורס מובילות כיום במירוץ למזרח אירופה . פיאט מתמקדת בברית המועצות , 
פולין ויוגוסלוויה . פולקסווגן ואופל , ובאחרונה גם מרצדס , מתמקדות 
בעיקר במזרח גרמניה . כמובן , גם היפאנים לא מתעלמים מהרוחות החדשות המנשבות 
במזרח אירופה . סוזוקי חתמה הסכם לייצור מכוניות מדגם סוויפט בהונגריה , 
דייהטסו מנהלת משא ומתן עם מפעל בפולין ומיצובישי , ניסן וטויוטה עדיין 
בוחנות אפשרויות . עם זאת , לפחות בטווח הקרוב , השוק המזרח אירופי אינו 
ערובה לספיגת עודפי הייצור הצפויים . חוקי מסחר המגבילים השתלטות חברות 
זרות על מפעלים מקומיים , חוקי מיסוי ומטבע שאינם מאפשרים להוציא רווחים 
מחוץ לגבולות המדינות וביורוקרטיה מסורבלת , מקשים מאוד על הפעילות המסחרית . 
מעל הכל מרחפת הבעיה של העדר כושר קנייה בידי הציבור הרחב . ב - ם - וו 
נמנעת מקשירת עסקות במזרח גרמניה . לדעת אנשי החברה יעברו שנים רבות עד 
שאזרח מהגוש הקומוניסטי יוכל להרשות לעצמו רכישת ב - ם - וו 613 , למשל . 
באופל מעריכים את כושר הקנייה הממוצע כמוגבל לכ000 , 2 דולר , וזו הסיבה 
לכך שהעסקה הראשונה שעליה חתמה אופל עוסקת בבניית מנועים . בעזרתם יתאפשר 
למזרח גרמניה לשלם עבור המכוניות החדשות . העדר אמצעי קנייה ממקד התעניינות 
דווקא במכוניות מיד שנייה . קארל האן , מנכ"ל פולקסווגן , סיפר כי בחודשים 
האחרונים נרכשו באזור הגבול עם מזרח גרמניה כ000 , 001 מכוניות משומשות תוצרת 
פולקסווגן פי עשר מכמות המכוניות שפולקסווגן מכרה במזרח גרמניה בעשר השנים 
האחרונות . ההצפה של מכוניות משומשות מתוצרת מערבית מדגישה בעיה נוספת 
העדר תשתית תחבורתית מתאימה . אין מספיק תחנות דלק , אין תחנות שירות במובן 
המקובל של המלה , ואין דלק נטול עופרת שיתאים למכוניות המודרניות מתוצרת 
גרמניה המערבית . אין גם חילוקי דעות כי ההסכמים בין מפעלים מערביים לבין 
מזרח אירופיים ישאו פירות רק לקראת 5991 . מוסכם גם שאין לצפות לשינוי משמעותי 
בכושר הקנייה במזרח אירופה עד תום העשור הנוכחי . על פי הערכות מומחי פיאט , 
מרב הייצור במפעלים שבהם היא קשורה , בברית המועצות ובפולין , יופנה בתחילה 
לשוקי יצוא במערב . עם זאת , בשלהי העשור מתכננת פיאט למכור במזרח אירופה 
לא פחות מ000 , 007 מכוניות בשנה . בטווח הקרוב השוק המזרח אירופי לא ישמש 
מחסה מפני הקשיים שבהם תיתקל התעשייה האירופית עת תהפוך היבשת לשוק משותף 
אחד . איחוד כוחות ומיזוגים בין מפעלי רכב יהיה כנראה הפתרון הנבחר . ומבחינה 
זו בעשרת החודשים הקרובים צפן לנו עניין רב . 
