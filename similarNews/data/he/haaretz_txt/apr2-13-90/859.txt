בודפשט ( מיוחד ל"הארץ " ) . ייתכן שמשאל העם על עצמאותה של ליטא ייערך 
בנפרד באזורים שונים של הרפובליקה גילה יורי רשטוב , מומחה סובייטי בכיר 
לענייני המשפט הבין - לאומי . משקיפים במוסקווה ציינו , כי אוכלוסיית ליטא 
כה מעורבת , שבמקרה של משאל עם אזורי , ייתכן שבכמה וכמה אזורים יוחלט 
להישאר במסגרת בריה"ם , ובאחרים להינתק ממנה . זו אף עשויה להיות מטרתם 
של יוזמי המשאל האזורי . בישיבה משותפת של שני בתי הקונגרס במוסקווה , הציעה 
קבוצת הצירים של סיעת " סויוז " לבטל את תוקף ההחלטה בדבר עצמאות ליטא , 
להטיל על הרפובליקה משטר נשיאותי מרכזי , לפזר את התנועה הלאומית " סאיודיס " 
ולהעמיד לדין את ראשיה . סיעת " סויוז " , שנוסדה בשנה שעברה , שמה לה 
כמטרה עיקרית לשמור על אחדותהה של בריה"ם . 
