הספר התיכון לבנים אל - ראשידיה שבמזרח ירושלים נסגר אתמול לשלושה שבועות , 
בעקבות התנגשות חמורה שהיתה שם בשעות הבוקר בין תלמידים למשטרה . סמוך לשעה 
8 החלו עשרות תלמידים ליידות אבנים מתחום בית - הספר , הנמצא ליד שער הפרחים , 
לעבר שוטרים ומכוניות שעברו בכביש הראשי . כוח של משטרה השתמש בגז מדמיע 
ובכדורי גומי , נכנס לתחומי בית - הספר ועצר ששה תלמידים . שלושה אחרים 
חשו ברע ונלקחו לטיפול בבית - חולים . מהמשטרה נמסר כי בתחום בית - הספר 
נמצאו מצבורים של אבנים ועל הקירות צוירו סיסמאות עוינות ודגלי אש"ף . במשטרה 
בודקים חשד כי יש ליידוי קשר להפגנת נאמני הר הבית , שנערכה אותן שעות , 
כפי שקרה בחג הסוכות בעת שנאמני הר הבית ניסו להעלות להר הבית את אבן בית - 
המקדש . בעקבות התקרית המליץ מפקד משטרת ירושלים , תנ"ץ אריה ביבי , לאנשי 
מינהל החינוך בעירייה לסגור את בית - הספר . התלמידים שולחו לבתיהם והוחלט 
לסגור את המוסד עד ראשית מאי . בית הספר ייפתח רק אם הנהלתו וועד ההורים 
יתחייבו שהתלמידים לא יתפרעו יותר . קפידבינכ04 חברי תנועת נאמני הר הבית 
התכנסו בשעות הבוקר ליד שער המוגרבים . השנה הם באו עם אלומות תבואה שנקצרה 
זה עתה . המשטרה סירבה לאנשי התנועה להיכנס להר הבית כקבוצה , אלא רק בשלשות . 
כאשר נכנסה השלשה השנייה , החלו צעירים ליידות עליהם אבנים בתחומי הר הבית . 
השוטרים שאיבטחו את נאמני הר הבית פיזרו את המיידים בגז מדמיע . לאחר שהחלה 
תפילת המוסלמים הוחלט להפסיק את הכנסתם של נאמני הר הבית , ומשם הם פנו 
לקונסוליה האמריקאית להפגנה קצרה נגד מה שהם מכנים הלחץ המדיני שמופעל על 
ישראל . במשך היום היו מקרים רבים של יידויי אבנים . בכמה מהם נופצו שמשות 
של כלי רכב , אולם מן המשטרה לא נמסר על נפגעים . 
