ניו - יורק ( ע"ר ) . שישה יהודים אורתודוכסים התיישבו אתמול במשרד אגודת 
ישראל בניו - יורק והודיעו כי ימשיכו להישאר שם כל עוד אנשי אגודת ישראל 
באמריקה לא ישלחו מסר לחבריהם בארץ כנגד הצטרפותם לממשלה בראשות המערך . 
" הרבה אנשים בישראל שנתנו קולם לאגודת - ישראל , מתנגדים באופן קיצוני 
לממשלת המערך " , אמר דובר המפגינים משה פרץ ( 03 ) . " עכשיו הם משנים 
את עורם מכיוון שקיבלו תשלום גבוה מהמערך בתמיכה למוסדות דתיים , אך מה 
שווה תמיכה במוסדות אם עצם קיומה של מדינת ישראל נמצא בסכנה בגלל ויתורים 
לערבים ? " , שאל פרץ . עד כה הודיעה אגודת ישראל באמריקה כי היא לא מתכוונת 
לנקוט עמדה בנושא הקמת ממשלה בישראל , למרות קשריה עם אגודת ישראל בארץ . 
