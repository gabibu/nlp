" ילדים בגואטמלה , רובם עניים , בהתפרצות אדמת . בחודש שעבר דיווחו 
עיתוני גואטמלה על סיבה אפשרית לכך שהממשלה לא עשתה יותר כדי לבלום מחלות 
כאלה : הסוכנות האמריקאית לפיתוח בין - לאומי ( אי"ד ) אמרה כי רבע מ8 
מיליון דולר שאותם תרמה למיניסטריון בריאות הציבור לתוכנית חיסון ילדים נעלמו 
מבלי להשאיר עקבות . אי"ד הודיעה כי היא משעה כל סיוע נוסף לתוכנית , עד 
אשר תוכל ממשלתו של הנשיא ויניסיו קרזו למסור מה עלה בגורלו של הכסף . לרבים 
מתושבי גואטמלה סיפקה שערורייה זו עדות נוספת עד כמה רחוק קרזו מהבטחות הרפורמה 
שעל הגל שלהן רכב ונבחר לתפקידו לפני ארבע שנים . קרזו , הנשיא האזרחי הראשון 
במדינה מזה קרוב לעשרים שנה , נוצרי דמוקרט בן 84 , יצא בשלום משני ניסיונות 
הפיכה ומזימות התנקשות לאין ספור מצד הימין הקיצוני . כעת הוא נאבק על המוניטין 
שלו , בין השאר בשל סגנון חייו הראוותני והאשמות רציניות בסחר סמים נגד 
מקורביו . השערורייה עוררה את זעמם של אנשי צבא ודחפה חסידי רפורמה במפלגתו 
של קרזו לאופוזיציה . מהעובדה שאי"ד בחרה לתת פרסום להאשמותיה , אפשר להסיק 
שנוהלי ממשלה מפוקפקים הביאו להצטננות יחסים עם ארה"ב , שהוציאה כמעט 008 
מיליון דולר כדי לסייע ולתמוך בשליט שאותו העלתה בזמנה על נס כדמוקרט אמיץ . 
לראשונה מזה שנים הפסיקה ארה"ב גם להגן על מצב זכויות האדם בגואטמלה ולטעון 
את טענותיה המסורתיות כי הוא משתפר והולך . בשנתיים האחרונות חלה עלייה מתמדת 
ברציחות וב " היעלמויות " של אנשי שמאל . דו"ח שפירסם לא מכבר הסטייט דפרטמנט 
מטיל את מרבית האשמה על הצבא . לאחר שבגואטמלה סיטי נחטפו ונרצחו הקטור 
אוקלי , מנהיג שמאלי סלוודורי , וגילדה פלורס , סוציאל - דמוקרטית גואטמלית , 
נקרא השגריר האמריקאי , תומאס סטרוק , לוואשינגטון כדי להפגין את מורת 
רוחו של הממשל האמריקאי נוכח הדרך שבה מתנהלת חקירת המקרים . " לכולנו נמאס " , 
אמר פקיד אמריקאי . " השקענו הרבה כסף בניסיון לשנות במקצת את הדברים . 
אבל אנשים נעלמים והם אף פעם לא עורכים חקירה " . כעת התוספו הסמים כגורם 
החיכוך הגדול ביותר ביחסי קרזו עם ארה"ב . תחת שלטונו של קרזו הדביקה גואטמלה 
את מקסיקו כיצרנית השביעית הגדולה בעולם של פרגי אופיום , והפכה לנקודת 
מעבר חשובה בין קולומביה לצפון אמריקה . פקידים אמריקאים זועמים על מעורבותם 
של חברי ממשלה ועל כך שקרזו אינו מוכן , או אינו רוצה , לעשות דבר בנושא . 
ב1 באוגוסט תפסה המשטרה שני אנשים שהטעינו 52 ק"ג קוקאין על מטוס חברת התעופה 
הממשלתית שעמד להמריא למיאמי . השניים התגלו כעוזריו של סגן אלוף הוגו מורן , 
ששימש אז כממונה על המלחמה בשחיתות מטעם קרזו . בתגובה על הסערה שהתפתחה 
ניסה קרזו לשגר את מורן לוואשינגטון להכשרה צבאית . השגרירות האמריקאית 
ביטלה את האשרה של מורן . קרזו מחה , אבל הסכים לפטר את מורן ולהעמידו לדין 
בפני בית דין צבאי משמעתי . הצבא סילק את מורן משורותיו ובעקבות זאת מיהר 
קרזו למנות את ידידו כמנהל הנמל הגדול ביותר במדינה . בשלב זה נקט השגריר 
סטרוק צעד לא דיפלומטי ונקב בפומבי בשמו של מורן כחשוד בסחר סמים . קרזו 
פטר את האשמות כ"פרשה נושנה " ומורן , הטוען שהאשמה " אינה צודקת " , 
נותר בתפקידו . הפרשה שפכה שמן על מדורת שמועות הסמים הסובבות ממילא את ידידו 
הקרוב של קרזו , שאותו גם בחר להיות יורשו , הבוס המפלגתי הנוצרי - דמוקרטי , 
אלפונסו קבררה . קבררה מכחיש את הדיווחים , אבל ארה"ב נחושה בדעתה למנוע 
בעדו מלהיות נשיא ; ואילו קרזו מגן על הישגיו במלחמה בסמים , מצביע על 
שיתוף הפעולה של ממשלתו בתוכנית ריסוס שדות האופיום ומזכיר שהמשטרה תפסה 
כ4 טונות קוקאין אשתקד . בעוד שהמלחמה בסמים תוקעת טריז בין קרזו לסטייט 
דפרטמנט , היא הידקה את היחסים בין זרועות אחרות של הממשל האמריקאי ושירותי 
הביטחון בגואטמלה . ארבעת חברי היחידה של הסוכנות האמריקאית למלחמה בסמים 
המוצבים בגואטמלה סיטי מסתייעים במידה רבה בשירות הביון הצבאי האולטרה חשאי 
גי2 לקבלת מידע חיוני על סחר הסמים . הדבר יוצר מלכוד שבו כבר נתקלה ארה"ב 
כמה וכמה פעמים באמריקה הלטינית : מלחמה בקוקאין פירושה שיתוף פעולה עם 
כוחות צבא שאותם היא מאשימה ברמיסת זכויות האדם . הקרע בין ארה"ב לקרזו הוא 
אולי הסימן האחרון לכך כי חציה של ואשינגטון באמריקה הלטינית אינם מופנים 
יותר רק כנגד מהפכנים שמאליים . ארה"ב מוסיפה לסייע לצבא סלוודור במלחמתו 
בגרילה . אבל הסנדיניסטים של ניקרגואה עומדים לעזוב את השלטון , קובה מבודדת 
במידה גדולה והולכת , ומורדי השמאל בגואטמלה , שהיו בזמנם מוקד כוח חשוב , 
נמחצו ונטבחו באכזריות כזו בעבר , עד כי כרגע אינם אלא מיעוט שולי . כך 
איפוא מוכן ממשל בוש יותר למתוח ביקורת על הפרות זכויות אדם בגואטמלה , 
שבעבר עלול היה לעבור עליהן בשתיקה . על קרזו יהיה ללמוד שכדי לשמור כיום 
על תמיכה אמריקאית חייב שליט להיות יותר מאשר עוד אבן דומינו . 
