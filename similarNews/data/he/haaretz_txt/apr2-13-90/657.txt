בימים אלה מתקיים משא ומתן בין גורמי חקלאות רשמיים בברית - המועצות לבין 
מפעל הפלסטיקה העוגנפלסט בקיבוץ העוגן , לרכישת אסם נייד ישראלי מתוצרת 
המפעל . ברית - המועצות מייבאת גרעינים במיליארדי דולר בשנה , אך עקב בעיות 
חמורות של אחסון , יורדת לטמיון כרבע מכמות הגרעינים , בשווי של מאות מיליוני 
דולר . עמרם גלילי , מנהל השיווק של העוגנפלסט , מסר אתמול כי הסובייטים 
מגלים עניין באסם הנייד של המפעל , שעלות האחסון בו נמוכה מעלות האחסון 
באסמים קונבנציונליים . האסם הנייד הוא כלי אחסון חליפי לאסמים מקובלים 
העשויים בטון ופח . יריעות פי . וי . סי , הנתמכות ברשת ברזל , מונעות 
חדירת חמצן וגידול חרקים בחלל אחסון הגרעינים . טכנולוגיית אחסון זו , שפותחה 
במפעל הקיבוצי , שווקה עד כה לאתיופיה , מוזמביק , סודאן , דרום אפריקה , 
נפאל , בוטאן , ונצואלה , קפריסין , יוון , בורמה וסרי - לנקה , בהיקף 
העולה על מיליון דולר . מחירו של אסם בנפח של אלף טון הוא 03 אלף דולר . 
באמצע השבוע חתם מפעל קיבוצי אחר , מבנד שבקיבוץ שעלבים , על עסקת ייצוא 
של פאנלים לבנייה לברית - המועצות , המיועדים לבתי קרור , בשווי רבע מיליון 
דולר . 
