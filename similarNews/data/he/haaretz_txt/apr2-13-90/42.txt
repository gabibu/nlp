ויקטוריה דוד , העולה מיוגוסלוויה , שהורשעה באיסוף ידיעות בשביל ארגון 
הפתח " מעלה באמון המדינה שהעניקה לה את אזרחותה וסייעה לה בקליטתה " . 
כך קבעו אתמול נשיא בית המשפט המחוזי בחיפה , השופט אברהם פרידמן , והשופטים 
נתן קליינברגר ומלכיאל סלוצקי . הם גזרו עליה שלוש שנות מאסר בפועל ושלוש 
שנות מאסר על תנאי למשך שלוש שנים מיום שחרורה מהכלא . ויקטוריה דוד נעצרה 
על ידי המשטרה לפני כעשרה שבועות בדירתה בחיפה , יחד עם תיירת נוספת מיוגוסלוויה , 
פטריציה קנזוביץ . המשטרה האשימה את השתיים , כי פעלו בשליחות ארגון הפתח , 
אספו חומר ביטחוני על ישראל והעבירו אותו לאנשי הקשר של הארגון ביוגוסלוויה . 
הוחלט להעמיד את ויקטוריה לדין , ואילו חברתה גורשה מן הארץ . הנאשמת גויסה 
לשורות הפתח ב5891 על ידי שליח הארגון , עבדל ואהב , המתגורר באלגיר וקיימה 
קשרים עם נהיל עבדו , תושב כוויית המתגורר ביוגוסלוויה ששימש איש הקשר . 
לאחר עלייתה לארץ בתחילת 8891 , קיבלה ויקטוריה דוד אזרחות ישראלית . לקראת 
סוף שנה זו נסעה ליוגוסלוויה , שם נפגשה עם מפעיליה ומסרה להם קטעי עיתונות 
שאספה בנושא האינתיפאדה . לאחר מכן חזרה לישראל ואספה מידע על מצב הערבים 
בארץ , וכן צילמה אתרים צבאיים , מקומות אסטרטגיים ומפות של ישראל ועריה . 
בבית המשפט הוגש תסקיר קצין מבחן שממנו עולה , כי הנאשמת ניסתה בתקופת מעצרה 
לשלוח יד בנפשה ולהתאבד . סניגורה , עו"ד סאלים ואקים טען , כי הנאשמת 
פעלה שלא מתוך מניע אידיאולוגי או רדיפה אחר בצע כסף . הוא טען , כי לידיעות 
שהעבירה לפתח , לא היה ערך מודיעיני ממש . ויקטוריה דוד הביעה צער וחרטה 
וביקשה לדון אותה במידת הרחמים . נציגת התביעה , עו"ד סילביה פריימן טענה , 
כי הנאשמת היא צעירה יהודיה אינטליגנטית , שלאחר עלייתה לא ניערה את חוצנה 
וקשריה עם ארגון הפתח , אלא עסקה באיסוף ידיעות העלולות להיות לתועלת הארגון . 
בית המשפט קבע , כי המדובר בעבירות חמורות הפוגעות באינטרסים של המדינה , 
וטובת הציבור דורשת לשים דגש על הרתעת אחרים , עם כל הצער שבדבר . בכתב 
האישום המקורי הועמדה ויקטוריה לדין בגין חמש עבירות ריגול , ואולם בהמשך 
הגיע פרקליטה , סלמה וואקים , להסדר על עסקת טיעון עם התובעת סלביה פרידמן , 
לפיו תודה הנאשמת בשלושה מתוך חמשת סעיפי האישום , מסירת מידע לארגון עוין , 
חברות בהתאגדות אסורה וקשירת קשר למסירת מידע . 
