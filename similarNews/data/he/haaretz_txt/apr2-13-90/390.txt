אתמול הוארך מעצרם של היועץ המשפטי של מחלקת החקירות של מס הכנסה , עו"ד 
און ניימן , ושל איש העסקים ממרכז הארץ , שהמשטרה טוענת כי קשרו קשר להוציא 
במרמה כספים ממס הכנסה , על רקע פרשת חברת הברוקרים ף - י - ט . מעצרם הוארך 
אתמול ב84 שעות בבית משפט השלום בפתח תקוה , בהסכמתם של פרקליטיהם . זאת , 
כדי לאפשר לחוקרי היחידה הארצית לחקירות פשעים של המשטרה למצות עד יום ששי 
את חקירת השניים , תוך הפרדה ביניהם . המשטרה התחייבה לשחרר את השניים בתוך 
84 שעות בערבות צד שלישי , אם לא יתגלו חשדות נוספים נגדם . בית המשפט הוציא 
צו האוסר לפרסם את שמו של איש העסקים ופרטים על זהותו . האיש היה מקור מידע 
של מס הכנסה , וסייע למס הכנסה לחשוף חשדות כי מנהלי חברת הפניקס העלימו 
כספים בסכום של מיליוני דולארים מחברת ף - י - ט , שהם היו שותפים בה . 
עו"ד ניימן ואיש העסקים נחקרו בשתי היממות האחרונות במשך שעות רבות , אצל 
צוות חוקרים בראשות סנ"ץ גדי וטרמן . הם הכחישו מכל וכל את החשדות נגדם , 
והבהירו כי הם מוכנים לסייע למשטרה ככל יכולתם , כדי שתגיע לחקר האמת . 
עו"ד מרדכי כץ , פרקליטו של ניימן , אמר אתמול כי ניימן ענה על כל שאלות 
החוקרים , ואף הוסיף להם מידע . ניימן טוען כי הוא פעל בפרשה במסגרת תפקידו , 
ולצורך קידום חקירה סבוכה של מס הכנסה . לדבריו , לא היתה שום קנוניה 
בינו לבין איש העסקים . ניימן ואיש העסקים העבירו ליחידה לחקירות פשעים מידע 
רב ומסמכים בפרשת המשנה לנציב מס הכנסה , אברהם צרפתי . עקב כך , המליצה 
היחידה לחקירות פשעים להעמיד את צרפתי לדין פלילי על הפרת אמונים . השניים 
טענו בחקירתם כי מעצרם וחקירתם באו בעקבות לחצים על המשטרה , על רקע מעורבותם 
בחקירה נגד צרפתי . גם לאחר יומיים רצופים של חקירה , אין בידי חוקרי המשטרה 
ראיות ממשיות לחיזוק החשדות כנגד ניימן ואיש העסקים . השניים נחקרים בעיקר 
על טענות ישנות שהועלו בשנתיים האחרונות על ידי אברהם צרפתי . לטענת צרפתי , 
ניימן אמור היה לקבל חלק מהגמול הכספי שתובע איש העסקים , בעקבות המידע 
המפליל שמסר למס הכנסה . עו"ד ניימן טוען כי צרפתי ידע את כל פרטי ההסכם 
עם איש העסקים ואף אישר אותם . לדבריו , מס הכנסה הצליח , הודות למידע 
שמסר איש העסקים , לגבות סכום של יותר מארבעה מיליון שקלים ממנהלי הפניקס . 
צרפתי מכחיש כי אישר את ההסכם . בשנה שעברה פנה איש העסקים בתביעה רשמית 
למס הכנסה לשלם לו את הגמול הכספי המגיע לו . צרפתי סירב לאשר את תשלום 
הגמול , וצוות בפרקליטות המדינה מונה לבדוק את הנושא . איש העסקים הודיע 
כי אם לא יכבד מס הכנסה את ההסכם , יפנה לבית המשפט . על רקע זה עלו חשדות 
אצל צרפתי לשיתוף פעולה חריג בין איש העסקים לבין עו"ד ניימן , שמסר לפרקליטות 
המדינה גירסה התומכת בתביעתו של איש העסקים לקבלת גמול . צרפתי , שחשד בעו"ד 
ניימן , החל לחפש חומר מפליל נגדו . במסגרת זו נעזר בעו"ד משה דרוקר , 
שהוא ידידו האישי של צרפתי ומייצג נישומים גדולים בפני מס הכנסה . לפי 
מימצאי המשטרה , ניהלו צרפתי ודרוקר חקירה פרטית חריגה , בשיתוף פעולה 
עם חוקר פרטי , תוך נקיטת שיטות פסולות , כדי להשיג מידע מרשיע נגד עו"ד 
ניימן . מחומר החקירה עולה , לדעת המשטרה , כי צרפתי היה קשור להצעות השוחד 
וטובות ההנאה שהציע דרוקר לחוקר הבכיר במס הכנסה אורי לוי , שהוא חברו לעבודה 
ניימן . 
