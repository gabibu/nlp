שיטה חדשה למניעת חסימה חוזרת של עורקים בגפיים בוצעה לראשונה בארץ . השיטה 
זריעת תאי אנדותל המצפים את דפנות כלי הדם בוורידים מלאכותיים , וזאת לשם 
עקיפת עורק חסום בגף . תפקיד תאי האנדותל הוא למנוע גדילה פראית של התאים 
בחיבורי המעקף של השתל מלאכותי , הגורמים לחסימתו . הניתוח הראשון בשיטה 
זו בוצע ברגלה של אישה כבת 06 לפני כמה ימים , על - ידי צוות היחידה לכירורגיית 
כלי דם במרכז הרפואי " בילינסון " , בראשות פרוף אביגדור זליקובסקי . לדברי 
פרוף זליקובסקי , במקביל להשתלת השתל המלאכותי מבצעים " גילוח " של תאי 
אנדותל מהדופן הפנימית של וריד בגף העליון או מווריד בצוואר החולה , ובטכניקה 
מיוחדת זורעים תאים אלו בתוך החלק הפנימי של השתל המלאכותי . השיטה היא תוצאה 
של 51 שנות מחקר בארצות הברית . היא מיושמת בעת ובעונה אחת בשמונה מרכזים 
בעולם , ש"בילינסון " הוא אחד מהם . החברה שעומדת מאחורי הפיתוח הטכנולוגי 
היא חברת " גור " מארה"ב . את תוצאות ניסוי השיטה החדשה ניתן יהיה לסכם 
תוך שנה . אם תוכח שיטה זו כמוצלחת ניתן יהיה ליישם אותה גם בניתוחי מעקפים 
של העורקים הכליליים בלב . 
