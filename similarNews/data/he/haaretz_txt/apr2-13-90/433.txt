ביירות ( ע"ר וע"ץ ) . מפקד המיליציה הלבנונית , סמיר געגע , העמיד 
לרשות הנשיא אליאס הראווי את הקסרקטינים של הצבא הנמצאים בשליטת המיליציה 
שלו באזור הנוצרי של לבנון . זהו ניסיון חדש של געגע לבודד את הגנרל הנוצרי 
מישל עאון . בהודעה ל"קול לבנון " , תחנת השידור המקורבת למיליציה , קרא 
געגע לפיקוד הצבאי הנתון למרות הנשיא הראווי לקבל את הפיקוח על הקסרקטינים 
של הצבא באזור הנוצרי , בו מתנהלים קרבות עזים בין המיליציה הנוצרית לבין 
יחידותיו של הגנרל עאון , מאז סוף ינואר . געגע לא ביקש במפורש התערבות 
צבאית , ורק אמר : " אנו מוכנים לשתף פעולה עם הגנרל אמיל לאחוד ( הרמטכ"ל 
שנתמנה על - ידי הנשיא הראווי ) , ואני מקווה כי גם הגנרל עאון יעשה כן " . 
בהמשך דבריו הישווה געגע את גנרל עאון להיטלר . הפיקוד של הגנרל לאחוד ונשיא 
הרפובליקה סירבו אתמול להגיב על הצעת געגע , אולם בתגובה " אישית " ראשונה 
אמר אדמונד ריזק , חבר בממשלת סאלים חוס , כי " העמדה החדשה של געגע מכילה 
אלמנטים חיוביים רבים והיא עשוייה לתרום להבנה לאומית בריאה . יש להתחשב 
בה ולכונן מנגנון כדי ליישמה " . לאחר הצעתו של געגע שוב הופעלו התותחים של 
הכוחות הנוצרים היריבים , ופגזים נחתו בשכונת אשראפייה שבשליטת כוחותיו . 
כמה דליקות פרצו , וענני עשן סמיך עלו שמימה . מקורות ביטחוניים אמרו 
כי שלושה אנשים נהרגו וחמישה נפצעו . קפידבין " מלחמת הדמים וההרס בין הכוחות 
היריבים במובלעת הנוצרית גרמה לנזק של מיליארד דולר ברכוש , הביאה לבריחתם 
של 000 , 003 תושבים והורידה את המדינה כולה אל סף ההתמוטטות " , אמר אתמול 
אחד התעשיינים החשובים של לבנון . פואד אבי סאלח , נשיא אגודת התעשיינים 
ב61 שנות מלחמת האזרחים , אמר כי הנזקים האלה והמשבר הפוליטי הביאו את לבנון 
אל סף המשבר הכלכלי והחברתי . אבי סאלח הוסיף כי לא נעשה סקר מדוייק על האבידות 
וההרס מאז ה13 בינואר , אולם הוא סבור כי הנזק העקיף לרכוש ולתשתית הגיע 
כבר למיליארד דולר . מיכלים בהם נאגר דלק בשווי של למעלה מ5 . 2 מיליארד 
דולר הועלו באש ועדיין בערו אתמול במזרח ביירות , בשטח המוחזק על - ידי 
צבא גנרל עאון . את המיכלים העלו באש כוחות המיליציה הלבנונית בפיקודו של 
סמיר געגע . אפילו ייפסקו עכשיו הקרבות יעברו חודשים עד שישוקמו שירותי המים , 
החשמל והטלפונים במזרח ביירות , שכמעט ונהרסה כולה בהפגזות ארטילריה וטילים . 
" היגענו למלחמת הישרדות ממש . אנו על סף התמוטטות כללית ואנו מודעים לכך 
אך אין אנו יכולים לעשות דבר " , אמר אבי סאלח . 
