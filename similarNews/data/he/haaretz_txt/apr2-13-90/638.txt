הרמטכ"ל , רב אלוף דן שומרון , הבטיח לבדוק ולנסות לצמצם את התופעה של 
החרמת רכבים בשטחים על - ידי חיילי צה"ל , לצורך פעילות מבצעית . אתמול 
התקיימה ישיבה בלשכת הרמטכ"ל בנושא השטחים שבה השתתפו אלופי צה"ל , אלופי 
הפיקודים מהמרכז והדרום , נציגי השב"ך , ראשי המנהל האזרחי ביהודה , שומרון 
ועזה וקצינים מהמטכ"ל . במהלך הישיבה אמרו קצינים מהמנהל האזרחי כי לאחרונה 
יש תלונות רבות של תושבים בשטחים , בעיקר ברצועה , על כי חיילי צה"ל מחרימים 
את מכוניותיהם למספר שעות , על - מנת לעסוק בפעילות מבצעית . אנשי המנהל 
האזרחי אמרו כי הדבר מעורר זעם בקרב האוכלוסיה . הרמטכ"ל הבטיח לבדוק את 
הנושא ולנסות אף לצמצם את התופעה . בשנה האחרונה חל גידול בהחרמת כלי רכב 
של תושבים מקומיים לצרכי פעילות מבצעית . הדבר פורסם כמה פעמים בכלי התקשורת 
ואף נשקלה פנייה לבג"ץ בעניין על - ידי תושב עזה . מיד לאחר הישיבה עם הרמטכ"ל 
התקיימה ישיבה בנושא השטחים בראשות ראש הממשלה , יצחק שמיר , המכהן גם 
כשר הביטחון . בישיבה נכחו כל אלופי צה"ל , הרמטכ"ל וסגנו , ראשי השב"ך 
ונציגי המנהל האזרחי . ראש הממשלה שמע סקירות בנושא יום האדמה וצום הרמאדן . 
לדברי הקצינים היו יהודה , שומרון ועזה רגועים ביום האדמה ובתחילת צום 
הרמאדן . הדבר נובע מפעילות צבאית שהוגדרה כטובה ; תגבור כוחות הצבא בשטח ; 
הצום , אשר הקשה על פעילות של הפרות סדר ; והאי - עניין היחסי של כלי 
התקשורת . בישיבה דווח על שקט ביהודה , שומרון ועזה ועל נורמליזציה הולכת 
וגוברת בהם . ראש הממשלה שיבח את כוחות צה"ל וכוחות הביטחון , על שהצליחו 
להשכין שקט בשטחים ביום האדמה . הוא ביקש מצה"ל כי יאפשר לתושבי ישראל לעבור 
חג פסח שקט ולנקוט את כל הצעדים הדרושים על - מנת להבטיח שקט בתקופת החג 
וביטחון לאלפי מטיילים שיטיילו בכל שטחי ישראל בחול המועד . מקורות צבאיים 
מסרו אמש , כי ראש הממשלה לא התווה מדיניות חדשה ולא נתן הנחיות חדשות לכוחות 
הביטחון . הוא רק שמע סקירות ושיבח את כוחות צה"ל . זוהי ישיבה שנייה של 
פורום השטחים שמקיים ראש הממשלה שמיר , מאז שנפלה ממשלת האחדות הלאומית . 
