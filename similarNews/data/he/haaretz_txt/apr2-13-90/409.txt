פקין ( אי - פי ) . הסינים מוזהרים לא לענוד היום , יום האבל הלאומי , 
סרטי זרוע שחורים או פרחים לבנים , מחשש שהדבר ינוצל להפגנות נגד הממשלה . 
מקורות סיניים אמרו אתמול , כי משרדים ובתי חרושת בפקין מייעצים לעובדיהם 
לא לשאת אותות אבל ביום זינגמינג , בו הסינים נוהגים לטאטא את קברי אבותיהם . 
הנהלת העיר פקין הוציאה גם צווים האוסרים על קבוצות מאורגנות לבקר בבתי 
קברות ללא אישור מן השלטונות . קבוצות מתנגדי משטר מחוץ לסין קראו לסטודנטים 
לעבור בכיכר טיינאמן בשקט , לזכר מאות , ואולי אלפי , המפגינים שנהרגו 
שם ביוני . פניות דומות , לעבור על פני הכיכר ב1 באפריל , נכשלו כאשר 
המשטרה סגרה את הכיכר לציבור בגלל טכסים לרגל משחקי אסיה , שייערכו בפקין 
בספטמבר . מקור באחד הקמפוסים אמר כי יש מן הסטודנטים המתכננים לצאת היום 
אל הכיכר , אך רובם פוחדים , ויישארו בבית . לסטודנטים נאמר כי הם צפויים 
לגירוש מן האוניברסיטה , או להגלייה לעבודה באזורים מרוחקים , אם ייתפסו 
בפעולות מחאה . בשבוע האחרון ניכרת נוכחות רבה מן הרגיל של כוחות ביטחון 
באזור הכיכר , גם בגלל המושב השנתי של הפרלמנט הסיני . שני אמריקאים , 
עיתונאי וסטודנט , נעצרו לשעה ויותר על שצילמו שוטרים וחיילים בככר . נאמר 
להם שאסור לצלם אנשים בלי רשות . הממשלה מבקשת למנוע חזרה על אירועי זינגמינג 
משנת 67 , כאשר אלפים זרמו לכיכר טיינאמן לכבד את זכרו של ראש הממשלה צו 
אן לאי , שמת באותה שנה , ולהפגין נגד המפלגה . 
