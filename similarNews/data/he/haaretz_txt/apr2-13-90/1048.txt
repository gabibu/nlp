מדיין ( ע"ר ) . פצצה שהתפוצצה בעיר הסמים מדיין גרמה למותם של שמונה 
שוטרים ושל ששה אזרחים . הפצצה התפוצצה ימים ספורים לאחר שמלכי הסמים של 
קולומביה הודיעו כי הם מחריפים את מאבקם נגד המדינה . משטרת מדיין מסרה כי 
41 איש נהרגו ו27 נפצעו , 21 מהם שוטרים . הפצצה התפוצצה בעת שמשאית נושאת 
שוטרים מיחידת עלית חלפה בסמוך . הפיצוץ יצר מכתש עמוק בכביש , וגרם נזקים 
למכוניות ובניינים בסביבה . בינתיים נמשך המצוד אחר סוחר הסמים הגדול במדינה , 
פאבלו אסקובאר . הטלוויזיה הקולומביאנית דיווחה כי לפני שלושה ימים קרובה 
היתה המשטרה לתפסו , אולם הוא הצליח להימלט ברגע האחרון . 
