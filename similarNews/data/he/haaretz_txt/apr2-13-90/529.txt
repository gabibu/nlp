אורח שהיה צונח במוצאי יום שלישי מן המאדים לבנייני האומה בירושלים , אל 
טקס פתיחת הוועידה ה61 של ההסתדרות , היה מתרשם מאוד מן המעמד המפואר . 
הוא היה מאזין באמצעות התרגום הסימולטני , יחד עם כ001 אורחים אחרים מחו"ל , 
לנאום המזכיר הכללי . בפתיחתו היה לומד על ייחודה הדמוקרטי של ההסתדרות , 
כתנועה מקצועית המקיימת בחירות , מצווה " שדומה שאין לה אח ורע בתנועות 
המקצועיות בעולם , במזרח ובמערב כאחד " . בהמשך היה מתפעל מגודל המעשים 
ומעוצמת התנופה של תנועת העובדים בישראל בכל התחומים . במהלך הצניחה מן המאדים 
הספיקו אולי המארחים לתרגם לו את מנשר המזכ"ל לקראת הוועידה ( " הארץ " , 
4 . 3 ) , ומשם למד ביתר פירוט על ההישגים בתחום משק העובדים , קופת 
החולים , האיגוד המקצועי ואפילו הספורט הייצוגי . כללו של דבר : אורחנו 
היה מתרשם כי לפניו ארגון אדיר , עתיר - הישגים , מאבני היסוד של החברה 
הישראלית החדשה . פה ושם נרמזו במנשרים " קשיים " ו"מכשולים " , אבל ביטויים 
אלה היו סתומים . לא נמסר בהם דבר על התפוררותה של חברת העובדים : על סולל 
בונה המפוארת שנחלצה בקושי , לעת עתה , מפשיטת רגל , ועל כור השבויה בידי 
נושיה ; על קופת החולים שאינה מצליחה לשלם משכורות ל32 אלפי עובדיה בתחילת 
החודש ; על קרנות הפנסיה הצועדות לאיטן אך בשיטתיות למבוי פיננסי סתום ; 
על בנק הפועלים שיעמוד להכרזה פומבית ( לטובת האוצר ) ; על הברך המדהים 
ב"הפועל " ועל הקשיים ברשת עמל . בדיווח על האגף לאיגוד המקצועי , לב - 
לבה של ההסתדרות , טויחה אחיזתה הנשמטת באיגודים בשכבה דקה של משפטים כלליים 
שעניינם שינויים ורפורמות . מגיני ההסתדרות תולים את הקשיים בתנאים הפוליטיים 
והכלכליים ששררו בארץ בשנות ה08 . נכון הדבר , מאז המהפך ב7791 השתנתה 
באופן קיצוני הסביבה שבה פעלה ההסתדרות . במקום שלטון אבהי ואוהד , שסמליו 
היו אשכול וספיר שהשפיע על ההסתדרות ומוסדותיה רוב - טוב במונחי כסף , 
חקיקה , סיוע פוליטי ומנהלי בא שלטון מסויג , שביטל בשיטתיות את טובות 
ההנאה החריגות שמהם נהנתה מאז קום המדינה . די להזכיר את הזכיון , הבלעדי 
למעשה , של חברת העובדים בניצול כספי הצבירה הפנסיונית , ואת ההזרמות האדירות 
לקופת חולים . הניתוק מקרנות השפע היווה כשלעצמו מהלומה , ובמשולב עם הסרת 
החסות הממלכתית מהלומה כמעט אנושה . במשך שנים , מבחירות לבחירות , האמינה 
ההסתדרות שהמצב ישתנה ויחזור לקדמותו . תקווה זו נכזבה ב1891 , ושוב ב4891 . 
ההסתדרות לא ניצלה את השנים הללו כדי להתארגן בסביבה החדשה . היא המשיכה 
לנהל את המשק העסקי והמנהלי כמימים ימימה כאילו מדובר באחוזות מוגנות ומועדפות 
בטריטוריה פוליטית אוטונומית . עקב כך , ההסתדרות לא תהיה עוד מה שהיתה . 
כור , אם תשרוד , תכווץ , תפורק למרכיביה ותימכר בחלקה הגדול או הקטן . 
בנק הפועלים עלול לעבור לידיים זרות . קופת חולים וקרנות הפנסיה יזכו בסופו 
של דבר להסדר ממלכתי שיפחית או יבטל את שליטת ההסתדרות בהן . סמכות האגף 
המקצועי נמצאת בכרסום איטי אך מתמיד : משקל הכובד במגזר העסקי עובר לרמת 
המפעלים , ובמגזר הציבורי מתחזקת מגמת האוטונומיה והעצמאות של האיגודים . 
מה יישאר מן ההסתדרות בתום כהונתו הנוכחית של ישראל קיסר , לקראת אמצע 
העשור ? חרף הכישלונות האדירים , לא נקראה צמרת הממסד ההסתדרותי למתן דין 
וחשבון . מקובל להניח שבחברה הישראלית אין מענישים פוליטיקאים נכשלים . 
האומנם ? שמחה ארליך נאלץ לפרוש לאחר שהכניס את ישראל לאינפלציה מסחררת . 
יגאל הורביץ אולץ להתפטר משום שמדיניותו נחשבה ( לא בצדק ) לכשלון . 
יורם ארידור התפוטר בבושת פנים . אריאל שרון אולץ לפרוש מתפקידו כשר ביטחון . 
גולדה מאיר ומנחם בגין הבינו כל אחד בדרכו כי המאורעות שבאחריותם מצווים 
עליהם פרישה . כישלונה המצטבר של ההסתדרות בכל התחומים אינו נופל , בהתאמות 
המתבקשות , מהכישלונות שהביאו לפרישות הנזכרות . בכל זאת , לא נתן איש 
בדרג הפוליטי את הדין הציבורי . כרוז עלום - חתימה , שהופץ בבניין הוועד 
הפועל ומחוצה לו ערב ועידת ההסתדרות , הזכיר כי ישראל קיסר היה במשך 02 
שנה ראש הפירמידות של " הקיסרות הקורסת " : בשנים אלה שימש ראש האגף לנוער , 
ספורט ותרבות , ראש האגף לכוח אדם , גזבר , ראש האגף לאיגוד מקצועי , 
ממלא - מקום המזכיר הכללי , מזכ"ל ויו"ר חברת העובדים . ככל שעלה במעלות 
האחריות והסמכות , כן גדל הפוטנציאל המשברי הטמון בהסתדרות על כל אגפיה . 
אך לא נעשה דבר של ממש כדי לבולמו מבעוד מועד . בעשור הקרוב תעמוד בראש 
ההסתדרות אותה מנהיגות , שבחסותה צמח המחדל . צמרת זו לא תצא בלי עונש , 
ועונשה נגזר ממידת הצדק הפואטי : לנצח על תהליך הפירוק של הבניין הקורס . 
