" רוח קדים באה מן המזרח " , אמר באחרונה עומאר בנג , הנשיא האותוקרטי 
של גאבון , " ומטלטלת בחוזקה את עצי הקוקוס " . ארצו של בונגו , מושבה 
צרפתית לשעבר במערב אפריקה , התלקחה כמעט בן - לילה . אחרי שנים ארוכות 
של אותוקרטיה בלתי - מופרעת מתקוממים רחובות ליברוויל הבירה , ודורשים דמוקרטיה 
רב - מפלגתית . " רוח הקדים " , שעליה דיבר בונגו , היא כמובן המהפיכה 
המזרח - אירופית . לא גאבון בלבד , אלא חלקים ניכרים של מערב אפריקה דורשים 
עכשיו משליטיהם לפתוח את המערכת . פליקס האט באניי , הנשיא הנצחי ומופלג - 
השנים של חוף השנהב , נתבע ללכת ; ונשמעות השוואות בינו לבין חביב בורגיבה 
של תוניסיה , אשר הוכרז " בלתי - כשיר " וסולק מן הנשיאות ב6891 . נין , 
לשעבר דאהומי , נאלצה לפשוט בחיפזון את המדים המרקסיסטיים - לניניסטיים 
שלה . עצרת לאומית כונסה . הנשיא מתיה קרק הותקף בלשון חסרת - תקדים , 
עד שפרץ בבכי לעיני מצלמות הטלוויזיה . במחווה פאתטית הודיע קרקו כי הוא 
פוטר את פקידי ממשלתו מן הצורך לפנות זה אל זה בתואר " חבר " . אבל בזאמביה 
" חבר " או " קומראד " הוא עדיין תואר החובה . הכל הם " חברים " , 
החל מן הנשיא הכל - יכול קנת קאונדה , עבור דרך נשיא בוצוואנה השכנה ( 
שהיא מופת נדיר של קפיטליזם רב - מפלגתי באפריקה ) , המשך ביאסר ערפאת 
וכלה באיברהים מה , היושב - ראש המבויש של המפלגה הסוציאל - דמוקרטית במזרח 
גרמניה . אחד משני עיתוניה של לוסאקה אפילו העניק השבוע , בטעות , את 
התואר " חבר " למועמד האופוזיציה בבחירות בזימבבווה השכנה . הטעות של זימבבווה 
לא חזרה . שעות אחדות לפני שהגעתי ללוסאקה , בתחילת השבוע , יצא ממנה 
ה"חבר " האמיתי מזימבבווה . הנשיא רוברט מוגאבה , אשר חגג בסוף השבוע 
שעבר את ניצחונו בבחירות כלליות סוערות . בחלק הזה של העולם אין מתרשמים 
ביותר מ"רוח הקדים המטלטלת את עצי הקוקס " . מוגאבה , אינטלקטואל חמור - 
פנים , לוחם גרילה נועז , מרקסיסט - לניניסט מושבע , העמיד במרכז מערכת 
הבחירות שלו הבטחה להפוך את זימבבווה למדינה חד - מפלגתית . הוא זכה בניצחון 
מכריע : כמעט % 08 של הקולות ניתנו לו אישית , ומפלגתו גרפה 711 מ021 מושבי 
הפרלמנט . מוגאבה הכריז מיד כי ניתן לו מנדט רועם לחסל את החרויות האזרחיות . 
העם של זימבבווה החליט לכאורה , מתוך בחירה חופשית , לשלול מעצמו את הזכות 
לבחירה חופשית בעתיד . מוגאבה , למרבה חוסר - ההפתעה , לא ראה צורך להזכיר 
ש%05 מבעלי זכות הבחירה לא טרחו להצביע . יום אחד לאחר הכרזת הניצחון שלו 
הוא מיתן במקצת את התלהבותו לרודנות אישית בלתי - מוגבלת . " אנחנו שומרים 
לעצמנו את הזכות להקים מדינה חד - מפלגתית " , הוא אמר , " אבל לפי שעה 
יורשו המפלגות האחרות לפעול " . מחלקת המדינה של ארצות הברית הפצירה במוגאבה 
בפומבי שלא יחצה את הרוביקון . קשה לדעת עד כמה יתרשם המהפכן הוותיק מן 
הקולות הבאים מוואשינגטון . סוף - סוף , בוועידה האחרונה של מפלגתו , 
בסוף השנה שעברה , הוא ייחד שבחים מפליגים למי שהיה אז נשיא רומניה , ניקולאי 
צאושסקו . החוף המזרחי של אפריקה אינו דומה לחוף המערבי . " המערביים נוחים 
הרבה יותר להתרגש " , אמר השבוע דיפלומט מערב - אירופי בלוסאקה , אשר שירת 
לפנים במערב אפריקה . " לעומתם , קח למשל את בני שבט הטנגה של זאמביה . 
הם פסטוראליים . מעדיפים לשבת בצל עצי הקוקוס בשעה שנשיהם מבשלות להם 
ארוחה ולהתבונן בבקר המשמין שלהם " . מזרח אפריקה לא התנסתה בהתפרצויות של 
" כוח עממי " ממין זה , שגרף לא רק את מזרח אירופה כי אם גם את הפיליפינים , 
את האיטי , ואפילו ללא הצלחה את בורמה . ממשלות מזרח - אפריקה הן מן 
היציבות בעולם . עד כמה שיציבות נמדדת באריכות - הימים של נשיאים . בקניה 
מושל ביד רמה דניאל ארא מי זה 21 שנה . בטנזניה משל יוליוס נייררה 02 שנה , 
עד שפינה נומינלית את הנשיאות מרצונו החופשי , באמצע שנות ה08 ; ובזאמביה 
מושל ותיק הנשיאים של אפריקה דוברת - האנגלית , קנת קאונדה , מאז 4691 . 
שלוש אלו הן גם מן המעטות שבהן לא תפס הצבא מעולם את השלטון , אם כי היו 
פה ושם ניסיונות . הנשיא קאונדה דיבר באחרונה בביטול כמעט מתנשא על לקחי 
מזרח - אירופה . הוא אמר שההמונים שם תבעו לעצמם מה שלזאמביה יש מאז ומעולם . 
הם בסך הכל העלו את עצמם אל רמתה של זאמביה , הכריז . אבל עצם הצורך של 
קאונדה להידרש לנושא כבר חשף מידה גדולה של אי - נוחות . זה חודשים אחדים 
חוזרת ומועמדת בחללה של הארץ מוכת - העוני והמגפות שאלת הלגיטימיות של המדינה 
החד - מפלגתית . מבית המידות הגדול והיפה שלו , שלפנים ישב בו המושל הקולוניאלי 
הבריטי , מוסיף קאונדה להטיף את האידיאולוגיה האפריקאית שלו , הידועה בשם 
" הומניזם " . בגיל 66 כבר זרקה השיבה בשערו של קאונדה , וגם ה"הומניזם " 
אשר הוכרז בשני מניפסטים בסוף שנות ה06 ובתחילת שנות ה07 , אינו נעשה צעיר 
יותר . הרעיון , הנאצל כשלעצמו , שאפריקה העצמאית אינה צריכה להרשות ניצול 
של אדם בידי אדם , מחוויר מאוד על רקע כישלון כלכלי עצום - ממדים . זאמביה 
העצמאית העניקה לתושביה מידה ניכרת של גאווה לאומית וסמלים פטריוטיים אבל 
לא מילאה את קיבותיהם , לא העלתה את רמת מחייתם , ולא הצליחה להנחיל להם 
חינוך , הדרוש לניהול חיי חברה מודרניים . בסאלונים של לוסאקה עובר בימים 
האלה מיד ליד מכתב גלוי , שכתב אחד משותפיו הראשונים של קאונדה במאבק העצמאות , 
סיקוטה ווינה . ווינה , שהיה שר בקבינט הראשון של זאמביה , קיווה לקרוא 
את נוסח המכתב באוזני באי " העצרת הלאומית החמישית " , אשר התכנסה בלוסאקה 
באמצע החודש שעבר . העצרת היא הגוף הלאומי הלא - מפלגתי היחיד בארץ , שמהדורות 
החדשות בטלוויזיה שלה נחתמות מדי ערב בהכרזה : " זיכרו כי היא העם " . 
אוני , ראשי - תיבות אנגליים של " מפלגת העצמאות הלאומית המאוחדת " , 
היא מפלגת השלטון . לרגל חוסר היעילות הכללית של זאמביה , קשה לראות בה 
ארגון טוטליטרי ממין המפלגות הקומוניסטיות של מזרח אירופה , אבל חדירתה 
לכל תחומי החיים היא עמוקה מאוד . כרטיס חבר במפלגה הוא תנאי הכרחי להתקדמות 
המקצועית הזעירה ביותר . גם ב"עצרת הלאומית " היה לאוני רוב מכריע , אם 
כי הוזמנו להשתתף בה כמה אנשים מבחוץ : מנהיגי דת , אנשי אקדמיה וכמה אנשי 
עסקים . דיוניה התנהלו בדלתיים סגורות , אולם מדיווחים שהסתננו החוצה עולה 
כי הורמו שם כמה קולות של ביקורת , ונשמעו קריאות למען מערכת רב - מפלגתית . 
סיקוטה ווינה אמנם הוזמן לעצרת , אבל לא הורשה לדבר לפניה . בנוסח המוכן 
של נאומו הוא כלל את הדברים הנוקבים הבאים : " על אפריקה לחזור ולבחון את 
עצמה , ולחדול להשלות את ההמונים , כי אנחנו מוסיפים להיאבק באימפריאליזם , 
בקולוניאליזם ובדיכוי של האדונים הלבנים . התירוצים האלה , שבאמצעותם 
קראנו אלפים מבני ארצנו אל דגל החירות , נשחקים והולכים . " מקץ 25 שנה 
של עצמאות , עלינו נופלת האשמה לחסרונות הכספיים והמינהליים , שמולם אנחנו 
ניצבים היום . כל הניסיונות להגיד שבעיותינו נגרמות על - ידי דיסידנטים , 
נשמעות ריקות מתוכן . . . בשעה שהיבשת מתקדמת אל המאה ה12 , אין אנחנו 
יכולים להעמיד פנים שהתיאוריות של 9591 עדיין בנות - תוקף , ואין אנחנו 
יכולים להגיד שאותה מנטאליות ישנה עצמה יכולה לעמוד באתגרים החדשים " . קאונדה 
דוחה את המערכת הרב - מפלגתית מאותו טעם שמוגאבה דוחה אותה בזימבבווה , 
ומאותו טעם מסורתי שבאמצעותו מצדיקים שליטים אפריקאיים את החד - מפלגתיות 
מאז שנות ה06 . ריבוי מפלגות אומרים בעלי הטעם הזה הוא הזמנה לשבטיות . 
הואיל וכמעט כל מדינות אפריקה הן יצירות מלאכותיות ושרירותיות של הקולוניאליזם , 
והן נמצאות בשלבים הראשונים של התהוות לאומית , מוכרחות המפלגות הפוליטיות 
לקום על בסיס שבטי צר , וסוף דבר שהשבט הגדול ידחק את השבטים הקטנים מתהליך 
קבלת ההחלטות . זה טיעון שיש לו בסיס עובדתי . ב03 שנות עצמאות מיעטה אפריקה 
לראות מפלגות לאומיות . מחלוקות שבטיות חוללו מלחמות אזרחים עקובות מדם 
בזאיר , ניגריה , אוגנדה , רואנדה , בורונדי ובאנגולה . מלחמה כזאת 
מתנהלת בימים האלה בליבריה . בזאמביה עצמה יכול קאונדה להצביע על אלימות 
שבטית בשנות ה06 כהוכחה לרעתה של מערכת רב - מפלגתית . בחודש פברואר ניתנה 
לי ההזדמנות לשאול את נשיא קניה , דניאל ארא מוי , במהלך ביקור בוואשינגטון , 
אם " רוח הקדים " הבאה ממזרח אירופה מעוררת אצלו הרהורים חדשים על המערכת 
החד - מפלגתית שלו . הנשיא , אל - נכון מאומן היטב בשאלות כאלו , חזר 
על טענת השבטיות , והוסיף אחר כך את מה שחשב לנוק - אאוט רטורי : " גם 
לארה"ב היתה רק מפלגה אחת ב05 שנותיה הראשונות " . כאשר נשאל אם פירוש הדבר 
שקניה תחזור ותבחן את העניין בעוד 52 שנה , חייך הנשיא , ונפל לזרועותיו 
של מארחיו , ראשי ועידת הנשיאים של הארגונים היהודיים , אשר נאספו לברך 
אותו על ההחלטה לחדש את היחסים הדיפלומטיים עם ישראל . שר החוץ שלו , רוברט 
אאק , נשאר עוד שניות אחדות ונזף בנימוס בזוג עיתונאים שטרחו למאורע . בלי 
קשר , כעבור כמה ימים נמצאה גופתו של אואוקו בעיר מחוז בקניה . הלווייתו 
הפכה להתפרעות נרגזת . שר בממשלת קניה הכריז בשבוע שעבר שאואוקו , פוליטיקאי 
מבריק ובעל כוח דיבור נרצח ממניעים פוליטיים . ארא מוי פיטר אותו מיד . 
ביום ג השבוע ירד יושב - ראש הוועדה הקניאתית למען זכויות האדם למחתרת . 
הוא טען כי שירותי הביטחון מנסים לעצור אותו , על רקע פעילותו למען כינון 
מערכת רב - מפלגתית . נשיא אוגנדה , יארי מסווני , אמר השבוע כי שליטים 
רבים באפריקה אשמים בעריצות , בשחיתות ובניצול לרעה של כוחם . יש להניח , 
כי מוסווני השייך לדור חדש של מנהיגים אפריקאים לא כלל את עצמו בקבוצה 
הזו , אבל הבטחתו לערוך בחירות דמוקרטיות מתמהמהת . נשיא טנזניה , עלי 
חסן מוויניי , אמר בסוף השבוע שעבר כי רבים מאנשי ממשלתו " מנותקים מן 
העם , קפתמונה1 , 52פ01ואינם מסייעים לו להתגבר על קשייו " . הוא הודיע כי 
בדעתו לקיים מעתה מדי חודש דו - שיח פנים אל פנים עם אזרחיו , ורשם תרופה 
דומה גם לשרי ממשלתו . משקיפים ותיקים על הזירה הפוליטית בזאמביה אינם מאמינים 
שהיא עומדת על סף שינויים ממשיים . הם מטילים ספק בדרגת התחכום הפוליטית 
של הזאמבים , ומאמינים שקאונדה מוסיף ליהנות מאהדה אישית ניכרת . אבל הם 
גם מזכירים שבבחירות האחרונות לנשיאות , שבהן היה קאונדה המועמד היחיד , 
טרחו להצביע רק % 25 מבעלי זכות הבחירה הרשומים , והם עצמם היו רק % 24 מבעלי 
זכות הבחירה הפוטנציאליים . מסע גיוס החברים האחרון של מפלגת השלטון היה 
כישלון מביך , שהמדינה הענייה בזבזה עליו עשרה מיליון קוואצה ( רבע מיליון 
דולר בשער החליפין הרשמי הלא - ריאלי ) . התמוטטות המערכת החד - מפלגתית 
במזרח אירופה היתה בעיקרה תוצאה של שני גורמים : דיכוי חירויות פוליטיות , 
ופשיטת רגל מוחלטת של הכלכלה הריכוזית . אם יש כיום גורם אחד מכריע למען 
מערכת רב - מפלגתית בעולם השלישי , הוא כנראה הגורם השני יותר מן הראשון . 
אבל רפורמות כלכליות , שהן צורך בהול של שיור באפריקה , לא יתכנו ללא 
רפורמות פוליטיות . בצד הספקנות כלפי אפשרות של שינוי קרוב , אפשר למצוא 
בלוסאקה גם תחושה של בלתי - נמנעות . הרוח המזרחית נושבת לאיטה מזרחה . 
