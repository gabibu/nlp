רופאי בית החולים " וולפסון " בחולון השביתו אתמול את עבודתם במחאה על 
תקיפת רופא במחלקת היולדות . המקרה אירע ביום ה בשבוע שעבר , כאשר במהלך 
ביקור במחלקה ביקש הרופא מקרוב של אחת היולדות לצאת מן המחלקה . הקרוב התרגז , 
וטרם עזיבתו סטר על לחיו של הרופא . הרופא התלונן במשטרה , אך שני השוטרים 
שאמורים היו להגיע כדי לטפל בתלונה , לא הגיעו . נוכח העובדה שזו הפעם החמישית 
שרופא מותקף בבית - החולים , החליטו הרופאים להשבית במחאה את העבודה . אתמול 
תפקד בית - החולים " וולפסון " במתכונת שבת ; בוצעו רק טיפולים וניתוחים 
דחופים . היום חוזרים הרופאים לעבודה במתכונת רגילה . מבדיקה שקיים אתמול 
מנהל בית - החולים , ד"ר יהושע וייסבורט , התברר כי היתה אי - הבנה באשר 
לשליחת השוטרים לחקירת התלונה . מאחר שבית - החולים ממוקם באזור , שבו שיעור 
האלימות גבוה וכולל מספר רב של צרכני סמים , הוסכם בין הנהלת " וולפסון " 
למשטרה להגדיל את מספר סיורי השוטרים ליד בית - החולים . 
