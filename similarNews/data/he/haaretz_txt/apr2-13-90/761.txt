מזכיר ההסתדרות , ישראל קיסר , דורש לאפשר לו למנות את ראשי האגפים , 
שיכהנו בוועדה המרכזת החדשה . קיסר שואף לצמצם את מספר חברי הוועדה המרכזת , 
המונה עתה 39 איש . בישיבתה השבועית של הוועדה אתמול הוא הודיע כי לאחר 
חג הפסח יכונס הוועד הפועל החדש , כדי לערוך בחירות על - פי חוקת ההסתדרות 
במזכ"ל . מועד בחירתה של הוועדה המרכזת עדיין לא נקבע . השבוע עומד להיפגש 
קיסר עם מזכ"ל מפלגת העבודה , ח"ך מיכה חריש , כדי לקבוע את השיטה לפיה 
ייבחרו חברי הוועדה המרכזת החדשה , מטעם מפלגת העבודה . בקרב עשרות המועמדים 
לתפקיד שוררת מורת רוח על כך שעדיין לא נקבעה שיטת הבחירה , וכן לא ברור 
כמה מקומות בוועדה המרכזת ישארו פנויים הלכה למעשה . לקיסר , יש גם מחוייבויות 
כלפי ש"ס , מפ"ם , הליברלים העצמאים ואיגוד העובדים הליברלים פורשי הליכוד . 
בסך - הכל מעריכים כי מספרם של המקומות שיוותרו לבחירה במוסדות מפלגת העבודה 
לא יעלה על עשרה . 
