היא סטטוס חברתי . אך כאשר מדובר במטפלת באדם קשיש וחולה , שאינו מסוגל 
לשרת את עצמו , שירותיה של העובדת הפיליפינית רחוקים מלעורר קנאה . מה 
שידוע פחות היא העובדה , שהאחריות לעובד זר , גם לאחר שהתקבלו כל האישורים 
הדרושים , מסוגלת למרר את חייו של אזרח הגון ולסבך אותו בתביעות משפטיות , 
עד לתשלום של אלפי שקלים . וכל זאת כאשר הפיליפינית כלל לא נתנה לו את 
שירותיה . זה היה גורלם של ש"ז ( השם המלא שמור במערכת ) מהרצליה ובני 
משפחתה . האישה , היום בת 18 , סובלת זה כמה שנים ממחלות כרוניות . היא 
אלמנה הגרה בגפה והכנסתה היחידה היא מקצבת הביטוח הלאומי . מדי פעם היא 
מאושפזת , אך גם בתקופות שבהן היא מחוץ לבית - החולים היא נזקקת לטיפול 
צמוד 42 שעות ביממה . שני בניה , שמצבם הכלכלי מבוסס , מטופלים במשפחות 
משלהם . אבל עם כל דאגתם לאם הם אינם יכולים לממן מטפלת ישראלית , שתביעות 
השכר שלה ממריאות ל005 , 2 ש"ח , בתוספת כלכלה מלאה וכל הזכויות הסוציאליות 
אך ללא כל עזרה במשק הבית . המטפלת הפיליפינית מסתפקת בשכר של 005 דולר 
בחודש ( בשקלים ) , בתוספת כלכלה , ביטוח רפואי , ביטוח לאומי וחופשה 
של יום בשבוע . כן נדרש תשלום חד - פעמי למתווכת , שהתמחתה בהבאת עובדות 
לטיפול בקשישים . המתווכת גם מבטיחה בהסכם , כי הוצאות הטיסה הלוך וחזור 
הן על חשבון העובדת . קפמאפרקבני משפחת הקשישה התנסו בתחילה בהעסקת מטפלים 
ישראלים , אך במהרה הגיעו למסקנה שההוצאות על העסקת פיליפינית יסתכמו 
בכשליש לעומת העסקת עובדים ישראלים . לכך נוספה גם העובדה , שרמת ההתמדה 
של מטפלת ישראלית אינה גדולה , והחיפושים החוזרים ונשנים של מטפלת מעמיסים 
על המשפחה עול שלא יכלו לעמוד בו . במצב זה הם החלו בתהליכי בקשת האישורים 
להבאת מטפלת מחו"ל . כלתה של הקשישה אומרת , שבשיחה עם המתווכת החליטו 
על מטפלת מהפיליפינים , בגלל המוניטין שלהן כעובדות מסורות ואמינות . קפתמונה1 , 
03פהשלב הראשון היה השגת האישורים הרפואיים לקשישה . השלב השני היה קבלת 
אישור ממשרד העבודה והרווחה . שם נדרשו להוכיח , כי עשו הכל כדי להעסיק 
עובדים ישראלים ולא הצליחו . לאחר שהוכיחו זאת נזקקו לאישור ממשרד הפנים . 
פה החלה מסכת צרות שנמשכה כשנתיים , וגזלה מבני המשפחה ימי עבודה רבים . 
בתוך כך גם הידרדר מצבה של הקשישה . משרד הפנים עורם קשיים לא קטנים בקבלת 
האישורים . המטפלת הפיליפינית מקבלת מראש אשרה על שמה . עם קבלת האישור 
נדרשת המשפחה להפקיד במשרד הפנים ערבות בנקאית בסך 000 , 5 ש"ח . למשפחה 
מבהירים כי אם לא תעמוד בתנאי הקובע שהעובדת תועסק רק אצלה , משרד הפנים 
רשאי לחלט ערבות זו . כדי להבטיח זאת מטביעים בדרכון העובדת את שם המשפחה 
המעסיקה . כמו - כן מתחייבת המשפחה המעסיקה להיות ערבה לעובדת עד ליציאתה 
מן הארץ . את אישור השהייה הזה יש לחדש מדי חצי שנה , החל באישורים הרפואיים 
וכלה בערבות הבנקאית . המידע החיוני שמשרד הפנים לא נתן למשפחה הוא תהליך 
ההיחלצות מן הערבות . משפחת ש עמדה בכל המטלות הנדרשות , ובחודש פברואר 
88 הגיעה לארץ פרודנסיאנה טביארוס , והחלה לעבוד בבית הקשישה . הסידור 
פעל עד אוקטובר אותה שנה , שבו לא שבה המטפלת מחופשת סוף - שבוע שלה . 
לאחר שהצעירה נעדרה כשבוע פנתה המשפחה למתווכת , שהצליחה להחזיר את האישה 
אל המשפחה . במהלך החיפוש של המטפלת נחשפה לפני המשפחה מציאות , שכלל לא 
היו מודעים לה . מדובר במעין שוק אפור של עובדים פיליפינים , המתנהל קרוב 
לוודאי בכמה מוקדים . אלה משפחות שהגיעו לארץ בדרך כלשהי , וחלקן שוהות 
בה היום בניגוד לחוק . הן גרות בדירות שכורות שבהן מתקיימים מפגשי סוף - 
השבוע בימי א , יום - השבתון של העובדים הפיליפינים . מוקד זה פועל כמעין 
לשכת עבודה משפחתית . בתחילה , כאשר הצעיר או הצעירה מגיעים לישראל הם 
עובדים אצל המשפחה המעסיקה תקופה מסוימת , עד שהם לומדים את השפה ומסתגלים 
לנהלים כאן . בשלב שלאחר מכן דואגת ה"לשכה " למצוא לחבריה מקומות עבודה 
אחרים , המבטיחים הכנסה גבוהה יותר . משפחת ש זכתה ליהנות משירותיה של העובדת 
חודש אחד בלבד , עד שזו נעלמה שוב , הפעם למשך חודשיים . בהעדרה קיבלה 
המשפחה התראה ממשרד הפנים על הצורך בחידוש רשיון השהייה , אבל דרכונה של 
העובדת נמצא ברשותה , ובלא הדרכון לא היה אפשר לקבל את האישור . משפחת 
ש מצאה את עצמה מול איומי תביעה משפטית ממשרד הפנים בעוון העסקת עובד בלא 
רשיון , והבטחה כי המשרד יחלט את הערבות . המשפחה התחילה במירוץ שדים אחרי 
המטפלת . אחד מבני המשפחה , הלך עם המתווכת לבית בתל - אביב שבו נמצאה 
פרודנסיאנה בפעם הקודמת ואשר משמש מקום מפגש למטפלות פיליפיניות . האנשים 
בבית טענו שאינם יודעים היכן המטפלת , אך רעש מן החדר הסמוך עורר את חשדם 
של הבאים , ומאחורי הווילון נמצאה פרודנסיאנה . התברר כי בכל התקופה 
הזאת היא עבדה אצל משפחה בסביון , בשכר גבוה יותר . בצר לה פנתה משפחת 
ש למשטרה , בבקשה שתעזור לה לנקוט פעולה כדי שהעובדת לא תיעלם שוב . במשטרה 
טענו כי העובדת הפיליפינית לא עברה שום עבירה , וכי אי חידוש אישור שהייתה 
אינו מעניינם , כל עוד אין להם הוראות פעולה ממשרד הפנים . בני המשפחה 
נאלצו לקחת את העובדת לביתה של ר ברמת - השרון , משום שלא היתה ברירה אחרת . 
בלילה ניסתה המטפלת לברוח , ורק הודות למערכת ההזעקה נתפסה . משפחת ש 
נואשה מהניסיונות להגיע להסדר עם העובדת הפיליפינית ורק ביקשה להיפטר ממחויבויותיה 
כלפי משרדי הממשלה . כאן ציפתה להם המהלומה האחרונה : במשרד הפנים בהרצליה 
הודיעו להם שעליהם לקנות למטפלת כרטיס טיסה , להביא אותה לנמל התעופה , 
ולחזור עם חותמת של משטרת הגבולות , המאשרת כי היא אמנם יצאה את הארץ . 
רק אחר - כך יוכלו להשתחרר מהערבות . בצר להם פנו לבתיה כרמון , הממונה 
על צווי הגירוש במשרד הפנים בירושלים , אך התקשו לאתר אותה בטלפון . 
לבסוף הפנה אותם מישהו לפקד אלי בן - ששון ממדור זרים במטה הארצי של משטרת 
ישראל . בן - ששון הנחה אותם לשלוח את פרטי העובדת ואת בקשת הגירוש בפקסימיליה . 
כעבור שעות מעטות הודיע להם שצו - הגירוש המבוקש הועבר למשטרת רמת - השרון . 
כעבור חצי שעה באו השוטרים ולקחו אותה . זה היה ב32 בינואר השנה . העובדת 
הפיליפינית עזבה את ישראל ב03 בינואר , בכרטיס שהמשפחה קנתה . עתה ניגשה 
המשפחה למשרד הפנים , לבקש בחזרה את הערבות . אבל מחשב משרד הפנים , 
המוזן על - ידי משטרת הגבולות , אינו מתעדכן במהירות כזאת , הסבירו להם . 
לעומת זאת פקידי המשרד זריזים בשיגור התראות . ב82 בינואר , חמישה ימים 
אחרי שהעובדת הפיליפינית נמצאה כבר בידי המשטרה , שלח משרד הפנים מכתב התראה 
נוסף למשפחה על העסקת עובד בלא רשיון . שוב ריצות למשרד הפנים בהרצליה , 
ושוב טלפונים לירושלים . לבסוף , במשרד הפנים בירושלים התגלה המידע המבוקש , 
והמשפחה נשלחה לקבל את הערבות במשרד הפנים בהרצליה . שם הודיעו להם חגיגית , 
כי התיק שלהם נשלח לירושלים . אבל התיק לא הגיע לירושלים עד היום . הבנק 
היה מוכן לשחרר את הערבות גם בלא כתב ההתחייבות המקורי , בתנאי שיתקבל אישור 
ממשרד הפנים כי התיק אבד . שוב מירוץ טלפונים להרצליה , והתשובה הרגילה : 
הפקיד איננו " . לאחר חיפושים רבים השיג חתנה של הקשישה את כרמון וזו , 
לאחר שביקשה שוב את הפרטים , הבטיחה לבצע את שיחת הטלפון לבנק . חלף שבוע 
והאישור לבנק לא ניתן . ב6 במארס שלח החתן לכרמון בפקסימיליה מכתב חריף , 
שבו הזהיר כי אם לא תמציא לבנק את האישור הנדרש , הוא יראה את עצמו חופשי 
לפנות לגורמים המתאימים . בתוך דקות אחדות מזכירתה ביקשה ( שוב ) את 
הפרטים , בוצעה שיחה לבנק והערבות שוחררה . דוד אפרתי , מנהל מנהל האוכלוסין 
במשרד הפנים , אישר כי התיק אבד . הוא גם אישר , כי משפחה המבקשת אישור 
כזה אינה מקבלת מידע כלשהו בדבר ההליכים שתצטרך לעבור כדי להשתחרר מהאחריות 
ולקבל בחזרה את כתב - הערבות . לטענתו , מחשב משרד הפנים מתעדכן ממשטרת 
הגבולות חמישה עד שמונה ימים לכל היותר לאחר שהמגורש עזב את הארץ . הוא 
אמר כי למשרדו ידוע על מקרי בריחה ממשפחות מזמינות אל משפחות אחרות , אך 
היקף התופעה אינו ידוע לו . אשר לתשובה כי הפקיד איננו , הניתנת לאזרחים 
בטלפון גם כאשר הפקיד נמצא , אומר אפרתי כי אין במשרד הנחיה לנהוג כך . 
הוא הבטיח כי משרדו יבדוק את התלונה ואם יהיה צורך בתיקון הנהלים , הם 
יתוקנו . 
