( ע ) . " לדעתי צריך להתייחס לאיומו של סדאם חוסיין כאל איום אפשרי , 
דהיינו כאיום שעלול לצאת לפועל בתנאים מסוימים , כפי שהוא אמר בעצמו , 
והיה אם ישראל תתקוף אותו " כך אמר אתמול אלוף ( מיל ) וראש אמ"ן לשעבר , 
ראש המרכז למחקרים אסטרטגיים באוניברסיטת ת"א , אהרן יריב . יריב הוסיף 
כי בשום מקרה אין להתייחס לאיום חוסיין כאל איום ריק . יריב התייחס לאיומי 
עיראק עתה בשל שתי סיבות עיקריות . האחת היא רצונו לנתק את עיראק מהאירועים 
בבריטניה , בהם נתפסו אזרחים עיראקיים בניסיון לגנוב מרעומים גרעיניים . 
" שנית , יש לסדאם חוסיין צורך להראות שרירים כלפי פנים , אם כלפי הצבא 
ואם כלפי הציבור , ולהוכיח כי הוא השליט החזק ובידיו הנשק הזה . חוסיין 
גם שקד אישית על פיתוח הנשק הכימי . בהזדמנות זאת לא מזיק אף פעם להזכיר 
לישראל , שאל לה לעשות את מה שהיא עשתה לגבי הכור העיראקי בשנת 1891 . 
אני חושב שישראל אינה הבעיה עיקרית של סדאם , היא משמשת לו אמתלה . " עם 
זאת , אנו לא יכולים לחלוטין להתנער מהעניין , כי היכולת שיש לסדאם חוסיין 
היא בהחלט יכולת מדאיגה . כיוון שיש לו גם ראשים כימיים , יש לו גם טילים 
ארוכי טווח מתוצרת עיראק והם לא תלויים באחרים . הם כבר הוכיחו את היעילות 
של חומרי הלוחמה הכימית וכן את יעילותם של הטילים שברשותם , כאשר הפעילו 
אותם נגד איראן " . יריב הדגיש כי יש להתייחס לדברי השליט העיראקי ברצינות , 
אך ללא בהלה . לדבריו הסיבה לעיתוי , שבו בחר להשמיע את איומיו , נוגעת 
למעמדו כשליט מול מעמדם המחוזק והמפואר של מפקדי הצבא . אהרן יריב דדיבר 
בראיון לקול ישראל . ( ע ) . " בדרך כלל את האזהרות האסטרטגיות קיבלנו 
מעל גלי האתר בגלוי . כך דיבר סאדאת על שנת ההכרעה לפני מלחמת הכיפורים . 
סדאם חוסיין אינו יוצא מהכלל הזה , וצריך לקחת את דבריו ברצינות . " לסדאם 
חוסיין יש גם חשבון פתוח עם ישראל , שהפציצה את הכור הגרעיני העיראקי " . 
כך אמר אתמול ח"ך יהושע שגיא , שהיה ראש אמ"ן בצה"ל . 
