מדינות שהתכנסו בלונדון הכינו תוכנית פעולה למלחמה בסוחרי הסמים הגדולים , 
והודיעו על נחישותם להמשיך במלחמה זו . משתתפי הוועידה מצפים שהיום יוכרז 
על מאבק שמטרתו לצמצם את השימוש בסמים , לאחר שמומחים בוועידה העריכו שיותר 
מ005 מיליארד דולר מוצאים כל שנה על קניית סמים . ההצהרה תקרא לגייס מקורות 
נוספים כדי להגביר את החינוך נגד סמים . את הוועידה ארגנו האו"ם ובריטניה 
ונכח בה נשיא קולומביה וירגיליו בארקו , שברוני הסמים בארצו מאיימים על 
חייו לאחר שפתח במתקפה גדולה נגדם . בארקו אמר שעל משתמשי הסמים לדעת כי 
ההתמכרות שלהם היא מקור לאלימות , פשע ושחיתות . " בשנים האחרונות הוכח 
מעל לכל ספק שתהיה זו שגיאה להתרכז אך ורק בספקי הסמים " , אמר בוועידה . 
" העובדות הראו שכל מדיניות המתרכזת בעקירת גידול הסמים והמלחמה נגד המסחר 
בהם , צפויה לכישלון " , הוסיף . גם בארקו וגם ראש ממשלת בריטניה מרגרט 
תאצר דחו על הסף כל אפשרות לתת מעמד חוקי לסמים כפי שהוצע בוועידה . תאצר 
אמרה בוועידה : " אני יכולה להבטיח לכם שלעולם לא נעניק מעמד חוקי למסחר 
ולשימוש בסמים קשים או רכים " . תאצר אמרה שממשלתה תקים כוח משימה לסייע 
למלחמה בסמים במדינות מתפתחות . כמו - כן תעניק בריטניה סיוע של 01 מיליון 
דולר לקולומביה כדי לעזור לה במלחמתה בברוני הקוקאין . 
