יו"ר מפלגת העבודה , ח"ך שמעון פרס , עשוי להיפגש היום עם נשיא 
המדינה , חיים הרצוג , ולהודיע לו , כי בכוחו להקים ממשלה . ייתכן , 
שהיום תפנה סיעת המערך ליו"ר הכנסת , דב שילנסקי , בבקשה לכנס את מליאת 
הכנסת ביום ראשון להצגת הממשלה החדשה ולהצבעת אמון בה . סיכום זה התגבש 
אמש אחר חצות בפגישה של צוות המשא - ומתן של מפלגת העבודה . בשעת סגירת הגיליון 
עדיין לא קיבל צוות המו"ם של העבודה כל החלטה , וגם לא הושג כל סיכום בפגישה 
בין שרי הליכוד לבין חמשת הליברלים הפורשים . ככל הנראה , העריק מגוש הליכוד , 
שעליו דיברו במפלגת העבודה בימים האחרונים , הוא ח"ך אברהם שריר , שהגיע 
להסכמה כלשהי עם מפלגת העבודה , בתיווכו של ידידו ושותפו - בעבר , עו"ד 
אברהם בריר , חבר מרכז מפלגת העבודה . ח"ך שמעון פרס אמר אמש , במהלך ההתייעצויות 
עם ראשי מפלגת העבודה , כי מובטחת קואליציה של 16 חברי - כנסת לממשלה בראשותו . 
בהתייעצות עם מקורביו כבר החל פרס לגבש את הרכב שרי הממשלה בראשותו . רשימת 
השרים תוצג בכינוס מיוחד של מרכז מפלגת העבודה ביום ראשון בבוקר , שעה קלה 
לפני הצבעת האמון בממשלה במליאת הכנסת . כפי הנראה , יחזיק פרס גם בתיק 
החוץ ; תיק המשפטים יימסר למשה שחל , ותיק המסחר והתעשייה לגד יעקבי . 
אם יתמוך שריר בממשלת פרס , הרי שיקבל את תיק התחבורה , ואם יצטרף גם יצחק 
מודעי ימונה הוא לשר האוצר , ויוקנו לו סמכויות נרחבות בנושאי קליטה . 
המגמה המסתמנת בצמרת המערך היא להיענות להצעת אגודת - ישראל , ולמנות את 
הרב דוד גרוסמן , רבה של מגדל - העמק , כשר הדתות . קפידבינעל - פי תוכנית 
מפלגת העבודה יציג פרס ביום ראשון את ממשלתו ללא מפלגות השמאל הציוניות . 
נציגיהן נפגשו עמו היום בצהריים , וככל הנראה יתמכו בו מחוץ לממשלה , 
במטרה להקהות במידה מסוימת את הישענותה של הממשלה המוקמת על חברי - הכנסת 
הערבים . גם אגודת - ישראל , שחתמה אתמול על הסכם קואליציוני עם מפלגת 
העבודה , אינה מצטרפת בשלב זה לממשלה , אלא תתמוך בה מבחוץ עד שתצטרף מפלגה 
דתית נוספת . גורמים במערך מתחו אמש ביקורת חריפה על הרב עובדיה יוסף , 
ואמרו כי נכנע לעמדותיו של הרב שך . גיבורי המשא - ומתן הקואליציוני אתמול 
היו חמשת חברי - הכנסת יוצאי המפלגה הליברלית , שהודיעו על פרישתם מהליכוד . 
אתמול התברר , כי שלושה מבין החמישה פנחס גולדשטיין , יוסי גולדברג , 
ופסח גרופר מסרבים לתמוך בממשלת פרס , ואילו יצחק מודעי ואברהם שריר מוכנים 
לתמוך בממשלה כזו . החלטת מפלגת העבודה , אם לבקש את כינוס הכנסת ביום ראשון , 
היתה תלויה בעמדתם של הליברלים הפורשים . אתמול נערכו מספר שיחות טלפוניות 
בין פרס למודעי ולשריר . בימים האחרונים ניהל פרס מגעים חשאיים עם השניים 
בנפרד . המשא - ומתן עם שריר הוגדר " קל ביותר " , ודרישתו היתה תיק התחבורה . 
שריר אמר לראשי מפלגת העבודה , כי נשבע לנקום ביצחק שמיר , על שהדיחו 
בבושת פנים מחברות בממשלת האחדות ב8891 . המגעים עם יצחק מודעי היו עיקשים 
יותר , וגם אמש בתום סיבוב ראשון של הדיונים בין גולדשטיין , גרופר וגולדברג 
היה מודעי מסויג עדיין לגבי תמיכתו בממשלת פרס . קפידבינבלשכת ראש הממשלה 
התנהלו אתמול דיונים אינטנסיוויים , במטרה למנוע מחמשת הליברלים הפורשים 
לתמוך בשמעון פרס . משעות הצהריים ועד שעת לילה מאוחרת נכנסו ובאו בלשכת 
שמיר עשרות חברי - כנסת ואישים בכירים בליכוד . האווירה בלשכת שמיר היתה 
מדוכדכת , אווירה של ערב סיום השלטון . לפני הצהריים התקשרו לראש הממשלה 
גולדשטיין , גולדברג וגרופר , והודיעו לשמיר כי אם לא ימלא הליכוד אחר 
תביעותיו של מודעי , הרי שהוא ושריר עלולים לתמוך בממשלת מערך . ב00 : 41 
בצהריים כינס שמיר התייעצות דחופה של חברי הליכוד בקבינט כצוות המשא - ומתן 
של הליכוד , ובינתיים עשו את דרכם לירושלים גרופר , גולדשטיין וגולדברג . 
ב03 : 41 נכנסו השלושה ללשכת שמיר , והבהירו כי המחוגים מורים על " דקה 
לפני שעת האפס " , וכי אם לא יעשה הליכוד מאמץ עליון לרצות את מודעי ושריר , 
הרי שהקמת ממשלת פרס מובטחת , והליכוד יעשה את דרכו לאופוזיציה . הם הבהירו 
לשמיר , כי בין החמישה התגלעו חילוקי דעות מהותיים , וכי הם כשלישיה מתנגדים 
להצטרף לגוש המערך ורואים את עצמם בליכוד בניגוד לעמדת מודעי ושריר . עיקר 
השיחה עם שלושת הליברלים נסבה על סוג הערבויות , שיינתנו להם לשריון מקומותיהם 
ברשימת הליכוד לכנסת הבאה . כזכור , דרש שלשום מודעי עשרה מיליון דולר 
מהליכוד , כערבות בנקאית . למעשה , הבהירו השלושה , כי מודעי ושריר לא 
יסכימו לתמוך בגוש הליכוד , אם לא יתמלאו שלושה תנאים : שריון חמשת הליברלים 
הפורשים ברשימת הליכוד בכנסת הבאה ; מתן תיקים בכירים בממשלה למודעי ולשריר ; 
ומתן ערבות כספית גבוהה למימוש ההבטחות . קפידבינראש הממשלה הבהיר , כי 
הוא נוטה להיענות לתביעות מודעי , אולם החליט לקבל את ההחלטה יחד עם ששת 
הליברלים , שלא פרשו מסיעת הליכוד בכנסת . שלושת הליברלים הפורשים יצאו 
והמתינו מחוץ לבניין ראש הממשלה , וללשכת שמיר זומנו משה נסים , גדעון 
פת , שרה דורון , אוריאל לין , דן תיכון ויהודה פרח . השישה הדגישו , 
כי לעומת מודעי וחבריו אין הם דורשים שריון , וכי הם רואים עצמם כחלק אורגני 
בליכוד . בפגישה התפתח ויכוח בין משה נסים לבין אוריאל לין ושרה דורון . 
נסים הציע לתמוך בדרישת מודעי לערבות כספית , ואילו לין דרש להפסיק לוותר 
לפורשים , ואפילו במחיר הקמת ממשלת מערך . " בקשה לערבות בנקאית היא הרמה 
הנמוכה ביותר של השפלה , שאליה אפשר להביא את הליכוד . לדבר כזה אי - אפשר 
להסכים בשום פנים ואופן . הפוליטיקה הישראלית ידעה כבר כמה נקודות שפל , 
אך מדובר בשיא חדש שר דורש ממפלגתו שלו , שתבטיח ותשריין לו מקומות , 
ותתן לו ערבות בנקאית . זו לא רק פגיעה בליכוד , זו השפלת הדמוקרטיה הישראלית " , 
טען לין . אחרי - כן החליט שמיר לזמן לפגישה גם את שאר שרי הליכוד . התייעצות 
זו ארכה כשעה , וסמוך ל00 : 81 , בעוד גולדשטיין , גרופר וגולדברג ממתינים 
עדיין בחוץ , קיבלו שרי הליכוד החלטה , הקובעת כי הליכוד מוכן לשריין לחמשת 
הליברלים הפורשים את מקומם בכנסת הבאה ; להעניק להם תפקידי שרים בהתאם לכוחם 
היחסי של החמישה בממשלה ; להבטיח את מעמדו הבכיר של מודעי ולתת לו ביטחונות , 
שיפיסו את דעתו . השרים משה קצב , דן מרידור ורוני מילוא יצאו למסור לשלושת 
הליברלים את דבר ההחלטה , ואלו יצאו לתל - אביב להתייעצות משותפת עם מודעי 
ושריר . סוכם , כי אם יגיבו שניים אלה בחיוב , ייפגשו לסיום המשא - ומתן 
בשעות הערב במלון הילטון בתל - אביב . השלושה התייעצו בינם לבין עצמם בדרכם 
לתל - אביב , והגיעו למסקנה כי תשובות שרי הליכוד אינן מספקות . קפידבינלאחר 
סיום פגישת שרי הליכוד אמר ח"ך אריאל שרון : " אנו עושים כל מאמץ לוודא , 
שהממשלה שתקום תהיה ממשלה בעלת כושר החלטה , ובראשותו של הליכוד . התהליך 
מאוד מורכב וקשה , ואני מקווה שאכן תקום ממשלה שכזאת . לדעתי , ההחלטות 
שהתקבלו באו לאחר דיונים רציניים , ואני מקווה שכל החברים ימשיכו ללכת בגוש 
הליכוד " . השר רוני מילוא אמר : " על - פי ההבנות , שהושגו עם גולדשטיין , 
גרופר וגולדברג , יש סיכוי טוב , שקבוצת מודעי תמשיך להישאר בגוש הליכוד . 
בשיחות שניהלנו הושגה התקדמות רבה , שעל בסיסה אפשר להמשיך הלאה . אנו 
מאוחדים , ובכוחות מלוכדים נצליח לבלום את ממשלת פרס ולהקים ממשלת ליכוד " , 
אמר מילוא . השר משה קצב אמר , כי אין למודעי ושריר כל סיבה לתמוך עתה 
בממשלת פרס . " התשובות שהתקבלו יכולות לספק את החמישה , והם יכולים לחזור 
ולפעול במסגרת הליכוד . אם יחליטו , בכל אופן , לתמוך במערך יהיה זה מעשה 
חסר - תקדים , שייצור נורמות התנהגותיות חדשות . בשבועות האחרונים נהגה 
מפלגת העבודה בשפלות פוליטית , ועסקה בדיסאינפורמציה ובהפצת ידיעות בלתי - 
נכונות . לפרס אין רוב לממשלתו , ואין לו גם 06 חברי - כנסת , התומכים 
בו " , אמר קצב . 
