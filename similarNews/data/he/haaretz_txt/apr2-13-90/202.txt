המחלקה לעלייה של הסוכנות תפתח מרכזי קליטה " מתקפלים " באזורי פיתוח עבור 
העולים , מתוך מגמה לאפשר התערותם בעיירות הפיתוח . מדובר בבנייני דירות 
קיימים שישמשו באופן זמני כמרכזי קליטה , ובהמשך יהפכו למגורי קבע של העולים 
הן מבריה"ם והן מארצות אחרות . על כך סוכם , עקרונית , בישיבה שקיים יו"ר 
הנהלת הסוכנות שמחה דיניץ בלשכתו , בהשתתפות ראש המחלקה לעלייה בסוכנות 
אורי גורדון , גזבר הסוכנות מאיר שטרית , מנכ"ל הסוכנות משה נתיב , מנכ"ל 
המחלקה לעלייה ארנון מנטבר , ומנכ"ל המחלקה לכספים צבי ברק . הישיבה עסקה 
בהתוויית מדיניות של הסוכנות בתחום קליטת גל העלייה . במהלך הישיבה דיווחו 
ראשי מחלקת העלייה על תוכנית מגירה לקליטת כ06 אלף עולים במסגרות זמניות , 
כמו בתי מלון , בתי הארחה , קיצובים ומוסדות ציבור תוכנית שתופעל במידת 
הצורך , כדי לאפשר דיור זמני לעולים , עד להשלמת בניית הדירות עליהן החליטה 
הממשלה . עוד סוכם , כי הסוכנות היהודית תהיה מעורבת במתן שירותי רווחה 
ושירותים חברתיים לעולים שייקלטו בארץ , וזאת , בנוסף לקיומם של 83 מרכזי 
הקליטה , המהווים אפיק קליטה חלופי למסלול הקליטה הישירה . בישיבה הוחלט 
גם , כי הסוכנות היהודית תחפש דרכים להתמקד ולהתמחות בהיבטי הקליטה השונים 
של אוכלוסיות עולים ספציפיות , כמו למשל אמנים , מדענים ומגזרים אחרים . 
דיניץ אמר כי הסוכנות מתנגדת למציאת פתרונות דיור ארעיים לעולים , שבסופו 
של דבר יהיה צורך להרסם , וכי על הממשלה לפעול לבניית דיור שלא יפגע במרקם 
החברתי והכלכלי של המדינה . עוד אמר , כי הסוכנות תעמיק את פעולותיה ליצירת 
אקלים חברתי - תרבותי בחברה הישראלית , שיקל על קליטת העולים . הוא צפה 
כי השנה יהיה גידול ניכר בעלייה מאמריקה הלטינית , בעיקר מארגנטינה , שבה 
נקלעה הקהילה היהודית למצוקה כלכלית קשה ורבים הגיעו עד לפת לחם . דיניץ 
מסר כי הסוכנות נערכת לקליטת גל עלייה גדול מאמריקה הלטינית . כמו כן היא 
נערכת לגידול משמעותי בעלייה מרומניה , ולמספר עולים גדול יותר מאתיופיה , 
שיבואו במסגרת איחוד משפחות . 
