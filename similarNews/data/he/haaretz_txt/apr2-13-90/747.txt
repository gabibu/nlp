( ע ) . היועץ המשפטי לממשלה , יוסף חריש , אמר אתמול כי אי - אפשר 
לחוקק חוק לבחירה ישירה של ראש ממשלה , משום שחקיקה כזו מחייבת חישוקים 
רציניים בחוקה , או בחוקי יסוד . אם לא כן , עלול , לדבריו , לקום שליט 
יחיד , כל יכול . חריש הטעים , בראיון לקול - ישראל , כי שיטת הממשל 
בישראל טובה , וכי רק אנשים בעלי אופי פגום , החושבים כי תפקיד של שר הוא 
נחלת אבות ואחוזה הם הבעיה . " האשמה אינה בשיטה , אלא ברוח שבה באים 
אנשים לכהן במשרותיהם הציבוריות . אילו הרוח היתה נכונה , אז גם בשיטה 
שאינה משופרת כל כך , גם אז , הדברים היו יכולים וצריכים להיעשות בצורה 
כזו שלא תעורר את זעם הציבור , כפי שזה קרה " . חריש נשאל על תחושותיו והרגשתו , 
נוכח המהלכים הפוליטיים בימים האחרונים , ואמר : " יש לזה מלים נאותות , 
אבל מפני ניקיון הפה אני לא אשתמש בביטויים לתיאור התחושה שהיא מאוד עגומה , 
מאוד לא - נוחה . יש באוצר הלשון שלנו מלים חריפות יותר " . 
