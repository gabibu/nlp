המשא - ומתן בין מפלגת העבודה לחברי - הכנסת מודעי , גולדשטיין וגרופר יתחדש 
הבוקר בשעה 03 : 01 , לאחר שאמש נפתח המשא - ומתן הרשמי בין הצדדים בפגישה 
בת שעתיים . עיקר הפגישה אמש נסב על הבהרות , שביקשו הליברלים לקבל , 
ובייחוד לגבי ההסכמים הקואליציוניים , שחתמה עד כה מפלגת העבודה , וקווי - 
היסוד המתוכננים של ממשלתה . הדרישות הפרסונליות של שלושת הליברלים הפורשים 
תועלה היום , אך אמש התברר כי כל השלושה מבקשים תפקידים בכירים : תיק האוצר 
ליצחק מודעי , תיק החקלאות לפסח גרופר , ותפקיד סגן - שר הביטחון לפנחס 
גולדשטיין . זאת , נוסף על דרישות כספיות מפליגות למימון פעילות " המפלגה 
לקידום הרעיון הציוני " . השלושה הודיעו למפלגת העבודה , כי פעילותם היא 
נפרדת לחלוטין מזו של ח"ך אברהם שריר , שכבר חתם על הסכם עם המערך . בצמרת 
הליכוד עדיין לא אמרו נואש מלהחזיר את קבוצת מודעי חזרה לגוש 06 התומכים 
ביצחק שמיר . אמש בשעת לילה מאוחרת אמור היה ח"ך יוסי גולדברג להעביר לידיעת 
מודעי ואנשיו , שהתכנסו בדירתו של מודעי ב"גן העיר " בתל - אביב , הצעה 
שלפיה ידון בורר , שיוסכם על הליכוד ועל קבוצת מודעי , בחילוקי הדעות העלולים 
להתגלע בין שני הצדדים , ופסיקתו תהיה מחייבת כפסיקת בית - משפט . בליכוד 
מקווים , שעל בסיס הצעה זו ייפגשו הבוקר נציגי המפלגה עם מודעי , ומוכנים 
גם לכנס את מרכז הליכוד לאשר את הסכם הבוררות . בצמרת הליכוד טענו אמש , 
כי בכוונתם ללכת לקראת כל דרישותיו של מודעי , מאחר שבעזרת תמיכת שלושת 
הליברלים הפורשים יהיו בידי הליכוד , לטענתם , 06 ח"כים בהצבעה בכנסת ביום 
רביעי . עד לשעת סגירת הגיליון לא נמסרה תשובתם של מודעי ועמיתיו להצעות 
החדשות של הליכוד . קפידבינבצמרת הליכוד העריכו אמש , כי ניתן להגיע ברגע 
האחרון להבנה עם מודעי ואנשיו . לעומתם , העריכו אמש גורמים בכירים במפלגת 
העבודה , כי הניתוק בין הליכוד לקבוצת מודעי הוא מוחלט , וכי מבחינת הליברלים 
הפורשים אין דרך חזרה . יו"ר מפלגת העבודה , ח"ך שמעון פרס , אמר אמש , 
כי הרוב שיש בידו להביא להקמת ממשלה מחרתיים הוא יציב , וככל הנראה יגדל 
בסיס תומכי הממשלה בעת ההצבעה ביום רביעי . פרס הצליח להביא אמש להתקדמות 
במשא - ומתן עם תנועת שינוי , שעדיין לא החליטה חד - משמעית , אם תתמוך 
בממשלתו . במפלגת העבודה גובר המתח לקראת הודעתו של פרס מחר בערב על ההרכב 
הצפוי של שרי מפלגת העבודה . על - פי אחת ההערכות , עשוי פרס להביא לצילום 
מצב של שרי העבודה בממשלת האחדות היוצאת , מבלי להוסיף בשלב זה שרים חדשים , 
בנימוק שעדיין לא ברור מיהן המפלגות , שתרכבנה בסופו של דבר את הקואליציה , 
ולא ידוע אלו תיקים יישארו בידי מפלגת העבודה . בקבוצת מודעי ובצמרת מפלגת 
העבודה הגדירו אמש את הפגישה הראשונה ביניהם כפגישה טובה ביותר . המשא - 
ומתן הרשמי נקבע תחילה להיערך במלון " דן " בתל - אביב , אולם משהגיע 
מודעי למקום , אחרי בוא פרס ורבין , והבחין בקבוצת עיתונאים , הממתינה 
לו , לא יצא ממכוניתו ושב כלעומת שבא . נציגי מפלגת העבודה התקשרו למכוניתו , 
וסיכמו בחשאי להיפגש בביתו של ח"ך יוסי ביילין ברחוב צייטלין בצפון תל - 
אביב . הפגישה ארכה כשעתיים , ונפסקה רק משום שבלשכת שר האוצר המתינו לפרס 
ולצוות המשא - ומתן של העבודה נציגי שינוי . מטעם מפלגת העבודה השתתפו במפגש 
עם מודעי ואנשיו פרס , רבין , שחל , חריש ואדרי . קפידבינפרס פתח את השיחה 
בחלוקת שבחים ליצחק מודעי על הידע הרב , שגילה בעת תפקודו כשר האוצר בראשית 
כהונתה של ממשלת האחדות הראשונה . פרס הזכיר אמנם , כי היו תקופות " לא 
טובות " ביחסיו עם מודעי , אך הדגיש כי התקופה הטובה ושיתוף הפעולה הפורה , 
ששרר ביניהם , מאפילים גם על חילוקי הדעות הקשים , שהתעוררו אחרי - כן . 
עיקר השיחה נסב אחר - כך על שאלות , שהעלו שלושת הליברלים , באשר להסכמים 
ולסיכומים , שגיבשו נציגי העבודה עם סיעות השמאל והדתיים . ח"ך משה שחל 
מסר למודעי את פרטי ההסכמים , שאליהם הגיעה מפלגת העבודה . מתוך השיחה 
ניתן היה להבין , כי העבודה תהיה מוכנה להעניק ליצחק מודעי את תפקיד שר 
האוצר בממשלה הבאה . אמש לא הוזכרו הדרישות האחרות של הליברלים הפורשים , 
אך בפגישתו עם פרס בשבת דרש מודעי , כי פרט לכהונתו כשר אוצר יתמנה גרופר 
כשר החקלאות וגולדשטיין כסגן - שר , רצוי במשרד הביטחון . מודעי דרש עוד 
ממפלגת העבודה כ02 מיליון שקלים למימון פעילותה של המפלגה החדשה , שהוא 
מקים , כתחליף לשריון המקומות , שמפלגת העבודה אינה מסוגלת להעניק לו עתה . 
גורם בכיר במפלגת העבודה טען אמש , כי לצירוף השרים לממשלה קיים מפתח על - 
פי מספר חברי - הכנסת החטיבתי , וכי אין בדעתה של מפלגת העבודה לחרוג ממסגרת 
זו בעת הסיכום הצפוי עם מודעי ואנשיו . לאחר הפגישה עם אנשי המערך יצאו מודעי 
וחבריו להתייעצות בביתו של מודעי בתל - אביב , שם אמורים היו לפגוש מאוחר 
יותר את עמיתם , ח"ך יוסי גולדברג , שעתיד היה להביא הצעה חדשה מטעם הליכוד . 
קפידבינבעקבות הפגישה עם הליברלים אמר אמש שמעון פרס , כי הרכבת הממשלה 
היא " עניין סגור " , גם אם בסופו של דבר לא יצטרפו מודעי , גרופר וגולדשטיין 
לממשלה בראשותו . " אני מקווה שהממשלה , שתוצג בפני הכנסת ביום רביעי , 
תהיה מבוססת על מספר רב ביותר של חברי - כנסת . יש לנו אמנם עוד מספר קשיים , 
אך גוש ה16 שלנו מוצק , והקמת הממשלה מובטחת " , אמר . המשא - ומתן הרשמי 
בין הליברלים הפורשים למפלגת העבודה נפתח אמש בעקבות פיצוץ המגעים , שהתנהלו 
בשעות אחר - הצהריים בין הליברלים לשרי הליכוד . לאחר ישיבה מרתונית של 
שרי הליכוד , שהתכנסו לאחר ישיבת הממשלה בסימן חילוקי דעות פנימיים קשים , 
לא הצליח מודעי לקבל הסכמה על ביטחונות להסכם השריון שלו ושל חבריו , והחליט 
לעזוב את השיחות . לאחר הישיבה התבטאו מודעי וגולדשטיין בחריפות . מודעי 
אמר , כי שום דבר לא זז זה ימים אחדים , וכי קיים משבר אמון עמוק בינו 
לבין הליכוד . גולדשטיין אמר , כי " עתה יפנה איש - איש לדרכו " . הסיבה 
העיקרית , שהביאה להפסקת השיחות בין הליברלים לשרי הליכוד , היתה עמדתם 
העיקשת של השרים נסים , ארנס , מרידור ופת , שהתנגדו בתקיפות רבה לחתום 
על ההסכם עם הליברלים . בשלב מסוים נכנעו הארבעה לדרישת ראש הממשלה לחתום 
על ההסכם , אך המגעים נפסקו למרות זאת , לאחר שמודעי לא שוכנע מנחישות 
ראשי הליכוד להגיע עמו לידי הבנה . לאחר פיצוץ המשא - ומתן התכנסו שרי הליכוד 
להתייעצות חירום בלשכת ראש הממשלה , והחלו לחפש דרכים לנסות ולמנוע בכל 
מחיר משמעון פרס לזכות באמון הכנסת בממשלתו מחרתיים . ח"ך אריאל שרון יצא 
בהכרזה , המגדירה את הממשלה העתידה לקום כ"ממשלה , שיאסר ערפאת חפץ ביקרה " . 
שרון אמר עוד , כי " פרס מקים ממשלה עם תומכי ערפאת . לפרס אין מנדט . 
העם בישראל לא יתן , שממשלה תקום על - פי פנייתו של ערפאת " . קפידבינגם 
השרים אהוד אולמרט ורוני מילוא יצאו בהכרזות דומות , שעוררו את צוות התגובות 
של מפלגת העבודה להשיב במלים חריפות לדברי בכירי הליכוד . בהודעה , שפורסמה 
אחר - כך בשם צוות התגובות של מפלגת העבודה , הוכתר אהוד אולמרט בתואר " אלוף 
הארץ בעריקות " : " אולמרט שהזיגזגיות הפוליטיות שלו כוללת מעבר מחרות 
למרכז החופשי , ללע"ם וחזרה לליכוד , כשבכל הפעמים הוא לא מהסס לבגוד בחבריו , 
בגין , תמיר ושוסטק , לשם קידומו האישי מוטב לו בימים אלה , שישתוק " . 
על שרון נאמר , כי האיש , שהוביל את ישראל לכישלון במלחמת לבנון , גרם 
להתמוטטות של בגין , פילג את הליכוד ומוטט את שמיר , לא יצליח בשקריו למנוע 
הקמת ממשלת שלום לישראל " . בהמשך להתייעצות , שהיתה בלשכת ראש הממשלה , 
העלה ח"ך יוסי גולדברג , שהחליט שלא להצטרף לשלושת הליברלים האחרים בדרכם 
למפלגת העבודה , הצעות נוספות לפתרון המבוי הסתום שנוצר . לאחר שיחה נוספת 
עם שמיר , סוכם כי גולדברג ייצא לתל - אביב בניסיון לשכנע ברגע האחרון את 
עמיתיו . בצמרת הליכוד החלו להישמע אתמול קולות , הקוראים למעשה דרמטי של 
הרגע האחרון , במטרה להציל את שלטון הליכוד . בין אלו הועלו קריאות ליצחק 
שמיר לצאת לחופשה , ולהעביר את רסן השלטון למשה ארנס או דוד לוי , כדי 
שניתן יהיה לחסום את הקמת ממשלת פרס . אמש התברר , כי ביום רביעי שעבר 
נועד השר דוד לוי עם שמיר , הבהיר לו את חומרת המצב ואף הציע לו לצאת לחופשה , 
אך שמיר סירב . קפידבינבמפלגת העבודה הולך וגובר המתח לקראת הכרזתו של שמעון 
פרס מחר בערב , בישיבה הלילית של מרכז המפלגה , שבה יקבע את רשימת השרים 
של המפלגה . ככל הנראה , מגמתו של פרס היא להשאיר על כנה את מצבת שרי המפלגה , 
כפי שהיתה בממשלת האחדות , ולפחות בשלב ראשון לא לצרף שרים חדשים במטרה 
שלא לעורר מהומות פנימיות , ובנימוק כי יש להמתין ולראות אלו תיקים יישארו 
בידי מפלגת העבודה לאחר המגעים עם סיעות השמאל , וסיעות אחרות , שתצטרפנה 
אולי לקואליציה . עם זאת , הולכת ומתגבשת בצמרת המערך ההערכה לגבי שניים 
או שלושה שרים חדשים , שחברותם בממשלה מובטחת . פרט לאברהם ( בייגה ) 
שוחט , שמינויו כשר מובטח , לאור הסיכום בין פרס לרבין , עשויים להצטרף 
לממשלה מזכ"ל מפלגת העבודה , ח"ך מיכה חריש , ח"ך עוזי ברעם וח"ך אורה 
נמיר . פרס נועד אתמול לשיחה בארבע עיניים עם עוזי ברעם . בצמרת מפלגת העבודה 
גברה אמש הביקורת על הכוונה להעניק את כל התיקים הכלכליים הבכירים לשותפים 
הקואליציוניים תיק האוצר למודעי ותיק המסחר והתעשייה לרץ או למפם . יו"ר 
דור ההמשך במפלגת העבודה , משה כהן , יצא בקריאה לפרס , שלא לחלק את התיקים 
הכלכליים , ואילו ח"ך יצחק רבין אמר אתמול , כי אין להעלות על הדעת לתת 
את תיק האוצר למודעי , אם לא יביא עימו למפלגת העבודה גם את שאר הליברלים 
הפורשים . בתוך כך החלו להישמע אתמול קולות במפד"ל ובש"ס , הקוראים לשינוי 
בעמדת המפלגה ולתמוך בממשלת פרס ביום רביעי . במפד"ל טען ח"ך יגאל ביבי , 
כי לא ייתכן שהמפלגה תישאר באופוזיציה , וקרא לכינוס לשכת המפלגה לדון 
בהקמת צוות משא - ומתן עם ראשי מפלגת העבודה . עם זאת , שבה סיעת המפד"ל 
וקיבלה אמש החלטה , הקובעת כי אין בדעת המפד"ל לתמוך בממשלת המערך . קפידבינגם 
בש"ס נשמעו אתמול קולות , התומכים בהצטרפות לממשלת פרס . גורמים בכירים 
בש"ס טענו אתמול , כי אם יתברר שברגע האחרון לא יהיה לפרס רוב לאישור ממשלתו , 
עשויים אחדים מחברי ש"ס בכנסת להימנע או להיעדר מאולם המליאה בעת ההצבעה , 
כדי שפרס יזכה ברוב . השר אריה דרעי טען , לעומת זאת , כי בשלב זה נאמנים 
חברי ש"ס להחלטות מועצת חכמי התורה , שקבעו כי ש"ס תתנגד לממשלת מערך . 
דרעי אמר , כי כל עוד לא שינתה מועצת חכמי התורה את עמדתה , מחויבים חברי - 
הכנסת של ש"ס להישמע לה . שר הפנים הוסיף , כי ראשי ש"ס יתכנסו ביום שלישי 
בלילה , ערב הצגת הממשלה בכנסת , לשוב ולאמץ את המלצת הסיעה , שלא לתמוך 
בממשלת מערך בשלב זה . ניו - יורק ( מיוחד ל"הארץ " ) . הרבי מלובאוויטש 
הורה למקורביו בישראל להישמע לחוות - הדעת של הרבנים וגדולי התורה המקומיים , 
בכל הקשור למשא - ומתן על הקמת הממשלה . כך מסרו מקורות בחצר הרבי . הוראה 
זו מתיישבת עם הימנעותו המוצהרת של הרבי מלהביע דעה לגבי הממשלה הבאה . 
המקורות הכחישו בתוקף ידיעות , כאילו מצדד הרבי בזכות ממשלה בראשות שמיר . 
" איננו מתערבים במתרחש עתה בישראל " , אמרו . נראה , כי חצר לובאוויטש 
בברוקלין הגיעה למסקנה , שההתערבות הפעילה שגילתה בבחירות האחרונות לכנסת 
הזיקה למוניטין של תנועת חב"ד בישראל , ולכן נפלה ההחלטה להימנע מכל התערבות 
בזירה הפוליטית בישראל . 
