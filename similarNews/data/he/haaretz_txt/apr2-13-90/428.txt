דו"ח חריף של משטרת טבריה על התפרעות קהל בסיום המישחק בשבת האחרונה בטבריה , 
בין הפועל המקומי להפועל תל אביב ( 21 לטבריה ) , הביא לזימון נציגי 
שתי הקבוצות ושופט המישחק עובדיה צבי , אתמול , לוועדת המשמעת של ההתאחדות 
לכדורגל . השופט צבי סיפר , כי דקה לסיום היתה התקהלות של שחקנים ואנשים 
שנכחו במיגרש ליד ספסל הפועל תל אביב , אך מאחר שזה לא הפריע למהלכו התקין 
של המישחק , לא התייחס לכך והמשיך במישחק . בסיום , הוסיף השופט , ניגש 
אליו שוער תל אביב אריה אלטר ואמר לו כי אנשי טבריה מכים את אלי כהן , אך 
מאחר שכהן לא שיחק ולא היה רשום בטופס , לא ראה מקום להתערב בנעשה . נציגי 
תל אביב טענו כי הוכו בידי אנשי טבריה , ולרוב הקהל שפרץ למיגרש לא היה 
חלק בכך . נציג טבריה הודה כי שני סדרנים היכו את כהן ועוד כמה משחקני תל 
אביב , אך היה זה רק לאחר פרובוקציה מצד האחרונים . עו"ד חיים אלחדיף הרשיע 
את טבריה באחריות למעורבות אוהדים בתגרה , אך עקב עברה הנקי של הקבוצה , 
הקל בעונשה וגזר עליה קנס של 000 , 3 ש"ח , קיום שני מישחקי רדיוס על - 
תנאי וכן תשלום 000 , 2 ש"ח על רגימת האוטובוס של הפועל תל אביב באבנים בידי 
אוהדי טבריה . הפועל פתח תקוה הורשעה באשמת זריקת רימון עשן במישחקה הביתי 
עם בית"ר תל אביב ונקנסה ב - 000 , 2 ש"ח . 
