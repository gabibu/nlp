צעיר שנפל מהגג כשברח מכוחות צה"ל ונהרג , אדם שנרצח ברמאללה , עציר שנרצח 
בקציעות , נער שנרצח מירי אדם המוכר כמשתף פעולה , 95 פצועים , מהם שני 
ילדים שנפצעו קשה ( לפי מקורות פלשתיניים ושני חיילי צה"ל פצועים זה מאזן 
הדמים בשטחים בשבוע האחרון . הפרות סדר קשות במיוחד אירעו בסוף השבוע שעבר 
ברצועת עזה . אלוף פיקוד הדרום , מתן וילנאי , הגיע אתמול לרצועת עזה , 
ויחד עם מפקד כוחות צה"ל ברצועה , תא"ל שמואל צוקר , פיקח על דיכוי הפרות 
הסדר . נציג דובר צה"ל מסר כי שני חיילים נפצעו בהפרות הסדר בסוף השבוע . 
איש משמר הגבול נפצע קל מבקבוק שהושלך עליו ; וחייל צה"ל נפגע מאבן בחאן - 
יונס והובא לבית - החולים ברזילי באשקלון . מקורות ערביים דיווחו כי בהפרות 
הסדר בסוף השבוע שעבר נפצעו 81 תושבים . עשרות צעירים , שסיימו את תפילתם 
בחאן - יונס , יצאו לרחובות והשתוללו . הם הגיעו לשוק של חאן - יונס והתעמתו 
עם כוחות צה"ל . במקום נכחו גם כוחות של משמר הגבול , אשר ניהלו מרדף אחר 
מיידי האבנים . אחד ממיידי האבנים , שהוגדר כ"מסית ראשי " , מחמוד סולימאן 
רביע ( 71 ) , עלה על אחד מגגות הבתים בניסיון להימלט מאנשי משמר הגבול , 
ונפל מהגג לתוך בית , נפגע בראשו ונהרג . בעקבות מותו של הצעיר נמשכו הפרות 
הסדר בחאן - יונס . מקורות ערביים דיווחו על שבעה פצועים . הפרות הסדר 
התפשטו גם למקומות אחרים ברצועה , כמו במחנה הפליטים גבליה , בעיר עזה 
ובשכונות מסביב לעזה . מקורות ערביים דיווחו , כי בגבליה נפצע ילד בן שבע 
מכדור גומי באורח קשה , ובחאן - יונס נפצע אנושות נער בן 31 מכדור גומי 
שפגע בראשו . נציג דובר צה"ל בפיקוד הדרום דיווח , כי ביום ששי הגיעו לבתי 
החולים 8 פצועים . הנציג מסר כי בפעילות יזומה של צה"ל בשיח רדואן נתפס 
עוטה מסכה . מקורות צבאיים ציינו , כי זה תקופה ארוכה לא נרשמו הפרות סדר 
כה קשות ברצועה , וכי חלה הסלמה בארועים ביומיים האחרונים . מקורות פלשתיניים 
מסרו , כי במהומות שהיו בסוף השבוע במחנה הפליטים גילזון נפצעו תשעה מתושבי 
המחנה ואושפזו בבית - החולים הממשלתי ברמאללה . המהומות פרצו בעקבות מותו 
של נער , תושב המחנה , בהתנגשות עם חיילי צה"ל בכיכר מנארה ברמאללה ביום 
חמישי הקודם . כוחות הביטחון עצרו בשבוע שעבר את השייח בסאם גראר מאל - בירה , 
ממנהיגי החמאס הבכירים בגדה . בתקופת האינתיפאדה נעצר השייח גראר פעמיים 
בשל " פעילות חתרנית עוינת " . שבעה תושבים ברצועת עזה נפצעו ביום ראשון 
בעימותים עם כוחות צה"ל . רוב הפצועים היו בעיר עזה , ברפיח ובחאן - יונס . 
צעירים מעזה תקפו באבנים אוטובוס של חיילים ברחוב הראשי של עזה , ושני חיילים 
נפצעו . מתחקיר שערך אתמול צה"ל עולה , כי מדובר במארב מתוכנן . צעירים 
מעזה ידעו מראש כי אוטובוס של חיילים עובר ברחוב עומר אל מוכתאר , בדרך 
לבניין הממשל הצבאי בעזה . מקורות צבאיים מסרו , הצעירים ארבו לאוטובוס 
וזרקו על האוטובוס אבנים ובלוקים . כתוצאה נפצעו חייל וחיילת . משטרת חברון 
עצרה אתמול מאבטח של מכלית ישראלית אזרחית , שירה ופגע בפלשתינאי בתחנת 
דלק במרכז חברון . המאבטח ירה בעת שהמיכלית נרגמה באבנים . הקליע פגע בטעות 
בישבנו של עובד תחנת הדלק , עארב אל עוואי , בן 32 . לבית החולים בטול - 
כרם הובאו אתמול חמישה פצועים מתקריות עם כוחות הביטחון . בקסבה של שכם חטפו 
ביום ראשון רעולי פנים שני תושבים והוליכו אותם כשהם קשורים בידיהם וראשיהם 
מכוסים בשקים , דרך רחובות הקסבה . מקורות ערביים דיווחו במהלך החג על פציעתם 
של שמונה תושבים בהתנגשויות עם הצבא . לפי המקורות , עיקר העימותים היו 
במחנות הפליטים חאן - יונס , גיבאליה ורפיח . מקורות פלשתיניים מסרו כי 
בתקריות שאירעו בחג במחנה הפליטים טול - כרם נפצעו ארבעה תושבים . התקריות 
החלו כשהחיילים עצרו צעיר מהמחנה , מוחמד פארס , בן 91 , אחרי שנפגע מכדור 
גומי . החיילים לקחו אותו עימם לתצפית צבאית על גג אחד הבתים והיכו אותו . 
לפי גירסה זו , פעילים מהמחנה הזעיקו את התושבים בעזרת מגבירי קול ותושבים 
רבים תקפו את התצפית באבנים ובשתי פצצות גז מדמיע שהיו ברשותם , והניסו 
את החיילים . התוקפים , לפי גירסה זו , השתלטו על התצפית , הרסו קיר והורידו 
את דגל ישראל . כוחות צבא נוספים הוזעקו למחנה והתפתחו התנגשויות קשות . 
התושבים ובהם נשים צעקו לחיילים לסרב לפקודות . מקורות צבאיים אישרו כי 
בתקריות במחנה טול - כרם במהלך החג נפצעו שלושה תושבים מכדורי גומי וכי הופל 
מגדל תצפית ישן , שלא היה בשימוש . המקורות מסרו כי החיילים שהיו בתצפית 
יצאו ממנה כמתוכנן בסביבות 7 בערב ולא הונסו כפי שטענו המקורות הפלשתיניים . 
נער בן 61 , תושב הכפר דורא בהר חברון , נהרג ביום רביעי בצהריים מיריות 
של תושב אחר בכפר , הידוע כמשתף פעולה עם השלטונות . הנער , עמר עבד אל - 
נבי עמרו , הובל פצוע לבית החולים בחברון , שם מת מפצעיו . אחר - כך נחטפה 
גופתו מבית החולים . מקורות פלשתיניים מסרו , כי קבוצת צעירים רעולי פנים 
נכנסה אתמול בצהריים לחנויות בכפר , כדי לאכוף את החרם על מוצרים ישראלים . 
אחר כך הקימו הצעירים מחסומים בתוך הכפר . תושב הכפר , אדריס עקיל , המוכר 
כמשתף פעולה עם השלטונות , פתח לעבר הצעירים באש , ומן היריות נפגע עמרו 
בחזהו . מקורות צבאיים מסרו כי ההרוג נורה , כנראה , על רקע סכסוכים פנימיים 
בכפר . צה"ל והמשטרה חוקרים את נסיבות המוות . בעקבות התקרית הטיל הצבא 
עוצר על הכפר . מקורות פלשתיניים דיווחו כי צעיר תושב מחנה גבאליה , בן 
03 , מוסטאפה חליל מסעוד , נרצח לאחר שנחשד בסיוע לשלטונות . כמה רעולי 
פנים דקרו אותו בסכינים ובגרזנים , והשאירו את גופתו בגבאליה . משטרת נפת 
עזה פתחה בחקירה . בכלא קציעות שבנגב נרצח אסיר תושב גבליה . מקורות צבאיים 
מסרו , כי בספירת פתע שנערכה בכלא נתגלתה גופתו של אטריף עבדאללה סאלם ( 
44 ) מגבליה . רוצחו הודה במעשה . מקורות ערביים מסרו כי הרקע לרצח הוא 
שיתוף פעולה עם השלטונות . סמוך לאזור התעשייה ברמאללה נמצאה גופתו של נביל 
מיאסה , בן 43 , תושב העיר , שנחשד בשיתוף פעולה עם השלטונות . מקורות 
פלשתינים מסרו כי רעולי פנים הוציאו אותו להורג במכות ובדקירות סכינים . 
הנרצח היה בעליה של חנות לחלקי חילוף לרכב ברמאללה . 
