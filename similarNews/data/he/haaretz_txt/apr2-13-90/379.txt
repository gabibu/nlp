מאות סטודנטים הגיעו אתמול למשכן - הכנסת , להפגנת הזדהות עם שובתי הרעב 
בתביעה לשינוי שיטת הממשל . במקביל , הושבתו במשך שעתיים הלימודים בכל 
האוניברסיטאות בארץ , במחאה על כך ועל ביטול ההקלות במס לסטודנטים . בהפגנה 
בירושלים אמר דוקטור אהוד שפרינצק מהאוניברסיטה העברית כי החליט לפעול ולא 
להסתפק רק בעבודתו האקדמית . הוא הוסיף : " אם עם ישראל לא ייצא לרחוב , 
שום דבר לא יזוז . צריך לקחת דוגמא מתנועות המחאה במזרח - אירופה " . ראש 
עיריית הרצליה , אלי לנדאו , דיבר בעצרת מחאה באוניברסיטת תל - אביב בגנות 
השיטה השלטונית הקיימת , שאינה מאפשרת ניהול משטר תקין . יו"ר אגודת הסטודנטים 
באוניברסיטה , יוסי שטורם , אמר כי הרווח מביטול ההטבות לסטודנטים בתחום 
המס , הוא טיפה בים כספי ההקצבות שניתנו לחרדים : " זהו אבסורד לעשוק 
את הסטודנטים בעוד מגזרים אחרים בעם , אמידים הרבה יותר , לא נפגעים " . 
בעצרת באוניברסיטת חיפה אמר ח"ך אמנון רובינשטיין משינוי כי תנועתו לא תצטרף 
לממשלה בראשות מפלגת העבודה , אם יללו בה הפורשים הליברלים . רובינשטין 
טען ששינוי שיטת הבחירות נחוץ כדי למנוע את המצב הקיים , אבל בינתיים יש 
לצמצם את המאבק רק לבחירה ישירה של ראש הממשלה . בקמפוס של אוניברסיטת בר - 
אילן , לעומת זאת , גינתה אגודת הסטודנטים את " הניסיון הציני והמניפולטיבי 
של נשיאות התאחדות הסטודנטים הארצית ליצור קשר בין ביטול ההקלות במס לסטודנטים 
לעניין העברת הכספים למוסדות דתיים ולשינוי שיטת הבחירות " . 
