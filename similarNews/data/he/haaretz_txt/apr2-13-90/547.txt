מצב זכויות האדם בברית המועצות רחוק מלהיות אידיאלי . עדיין אין עיתונות 
חופשית בברית המועצות . הטלוויזיה עדיין נתונה לשליטת המדינה . אין שום 
רכוש פרטי , ואיש אינו מצפה כי יהיה בקרוב . אנחנו דיקטטורה . איך אפשר 
לכנות זאת דמוקרטיזציה , כאשר כל השלטון מרוכז בידיו של אדם אחד ? אני לא 
מאמין שגורבצוב חשב על דבר - מה ספציפי כאשר פתח ברפורמות , מלבד הצלת השיטה 
במיטב יכולתו . כמדינה עמדה ברית המועצות למות , מבחינה כלכלית , מוסרית 
ואקולוגית . מדוע אתם תמיד נותנים לו אשראי על מה שקורה ? הוא לא ביטל 
את סעיף 6 ( הסעיף בחוקה הקובע את תפקידה המוביל של המפלגה ) מכיוון שרצה 
בכך , אלא משום ששביתות נרחבות , הפגנות המוניות ותנועות לאומיות חזקות 
כפו זאת עליו . העמים הסובייטיים אינם מבינים איך יכול אדם כל כך לא - פופולרי 
מבית להיות כל כך פופולרי במערב . גורבצוב הבטיח לצרף אנשים טובים למועצה 
הנשיאותית כדי להוציא לפועל רפורמות . אך הוא לא כלל את ראש הממשלה , ניקולאי 
ריזקוב ; הוא כלל את שר ההגנה , את ראש הקג"ב ואת שר הפנים . מאוד משמעותי . 
בנוסף לכך , כלל את דמיטרי יארין ולנטין רספוטין ( סופר לאומני ידוע ) 
. חמשת האנשים ההם מראים שהמדיניות העתידה לא תהיה דמוקרטית ביותר . אילו 
מטרות יכולות להיות לך אם אתה רוצה להשתמש בצבא , בקג"ב , במשטרה , ובנוסף 
לכך בארגונים ניאו - קומוניסטיים כמו " חזית הפועלים המאוחדת " , שיארין 
מנהל , וקבוצות לאומניות כמו פמיאט , שולנטין רספוטין הוא הסנדק שלהן ? 
זו בדיחה לחשוב שלגורבצוב נשקפת סכנה כלשהי מאיגור ליגצוב . כל פעם שיש 
סכסוך בקרב המנהיגים הסובייטים , גורבצוב מנצח בקלות . הוא התקווה היחידה 
של המנגנון . הם פיקחים מאוד . הם לא הצביעו בעד גורבצוב כדי להרוס את 
השיטה , אלא רק משום שכל צעד אחר יביא להפסד במשחק . הם משחקים במינון 
מדויק כדי למנוע מעצמם תבוסה מיידית . יעדם היחיד הוא שמירה על השלטון , 
וזהו בעיקר יעדו של המנהיג שלנו . הממשלה תשתמש בכוח אם יהיה צורך , בכל 
מקום בברית המועצות . למה לא להשתמש בכוח בליטא ? אנשים נהרגו בגרוזיה לא 
מזמן , ולא היתה שום תגובה במערב . כאשר נהרגו אנשים בכיכר טיאנאנמן , 
היתה תגובה , אך היא חלפה והמעשה נסלח . ראיתי אנשים שנהרגו באזרבייגאן , 
ולא היו שום תגובות . היו רשתות טלוויזיה מערביות רבות שלא הקרינו את קלטות 
הווידיאו מבאקו , כדי לא להביך את הציבור המערבי ואת גורבצוב . למה שזה 
לא יחזור ? הסובייטים כבשו את ליטא מזה שבועיים , ולא היתה שום תגובה . 
למה לא להשתמש בכוח ? אולי זה לא יקרה , אך אני לא חושב שזה יהיה נבון 
רק לשבת ולצפות . אתם בארצות הברית אינכם יכולים למנוע מגורבצוב לשגר כוחות 
כדי להרוג אנשים , אבל אתם יכולים להגיב בהתאם . שמענו הכרזות טובות רבות , 
מה יקרה אם תהיה הונאת בחירות בניקרגואה : הסגר , ניתוק יחסים . אבל 
עם סין וברית המועצות לא קורה דבר . זה נראה כאילו המדיניות האמריקאית תלויה 
בגודלה של המדינה הקומוניסטית . אם זו מדינה קומוניסטית גדולה , לא קורה 
שום דבר . הכוחות הסובייטיים שהוצאו מפולין , צכוסלובקיה והונגריה באים 
לליטא , לטוויה , אסטוניה , אוקראינה המערבית , מוסקווה . יחידות מאפגניסטאן 
נשלחו לבאקו . לפני 54 שנה , אנו , האומות הסובייטיות , הצלנו את המדינות 
המזרח - אירופיות מהנאציזם במחיר חיינו . כעת קורה אותו דבר : אנו שוב 
מצילים אותם במחיר חיינו מהקומוניזם . לעם הסובייטי לא חשובה דעתו של גורג 
בוש . הם אינם יכולים לחיות יותר תחת קומוניזם . הבעיה היא שאנשים יזכרו 
שבימים הקשים ביותר תמכו המדינות הדמוקרטיות המערביות בדיקטטורה בברית המועצות . 
לא היתה מלחמת אזרחים באזרבייגאן . היה רצח - עם של ארמנים בבאקו . הוא 
נמשך ששה ימים . אנשים נהרגו , ו21 אלף חיילים התבוננו במתרחש בעוד האנשים 
האלה נהרגו . וכאשר זה נגמר , הם הכניסו את הצבא . שר ההגנה דמיטרי יאזוב 
אמר שהם נכנסו לאזרבייגאן כדי להציל את השלטון הסובייטי . שוורדנדזה אמר 
שהם הלכו להציל ארמנים . אני מאמין ליאזוב . הם השתמשו ברצח - העם הארמני 
כאמתלה להצלת השלטון הסובייטי . יתר על כן , אני מוכן להוכיח שהם אירגנו 
זאת . הקג"ב חימש את הפונדמנטליסטים המוסלמים האלה . את המלחמה עוררו במוסקווה , 
מכיוון שהיו זקוקים לעילה , עילה טובה , להחזיק כוחות צבא . זה נועד 
לתת דוגמה לרפובליקות האחרות , והם רצו שיהיה רצח - עם כדי לקבל תמיכה מלאה 
מהמערב . כאשר השתלטו על העיר , הם לא אסרו את המנהיגים הפונדמטליסטים 
המוסלמים ; הם אסרו מיד את מנהיגי התנועה הדמוקרטית הלאומית . כל החזיתות 
הלאומיות ברפובליקות מורכבות מכוחות פוליטיים שונים : סוציאל - דמוקרטים , 
שמרנים , אולטרה - לאומנים , הכל . כדי לברר מה הרוב האמיתי , צריך 
להיפטר מהקומוניזם ולערוך בחירות חופשיות . איך קרה שסכסוך טריטוריאלי זה 
יכול היה להביא למלחמת אזרחים ? מי חימש את כל האנשים האלה ? מי נתן להם 
נשק ? מי פתח במערכה בעיתונות ? מי מעודד אנשים אלה להילחם זה בזה ? יש 
רק תשובה אחת : זה נוח מאוד לממשלה המרכזית . ללא מוסקווה , היו כל הצדדים 
יכולים להגיע להסכמה בדרכי שלום . עם ממשלות קומוניסטיות , יהיה בלתי - 
אפשרי למצוא פתרון , כי הקומוניסטים לא רוצים פתרון . ארגון כמו פמיאט הוא 
ארגון קולני מאוד , אבל הם תמיד מפסידים בבחירות . אפילו בלנינגרד , שם 
הם נראו חזקים במיוחד . אבל הם מאוד מועילים לממשלה . מה אני רוצה ? דמוקרטיה 
ברוסיה . קץ למונופול השלטון . זכויות בסיסיות , כולל זכויות רכוש , 
סילוק הכוחות הישנים מהממשלה וזכות בחירה חופשית לרפובליקות הלאומיות . 
באשר אלי , הייתי רוצה קונפדרציה של רפובליקות דמוקרטיות בברית המועצות , 
אך זה כבר אולי אינו אפשרי . המנהיגות אינה יכולה להוסיף לשלוט אם תאבד 
את האימפריה . על - פי אורח המחשבה הדמוקרטי , יש לתת לכל הרפובליקות זכות 
בחירה חופשית . הקומוניסטים אינם יכולים לוותר עליהן . הם מבטיחים דה - 
צנטרליזציה ובחירה חופשית , כן , אבל אני לא רואה שום סימן לכך שהרפובליקות 
מקבלות זכויות חדשות . גורבצוב הודיע על חוק חדש להינתקות מברית המועצות , 
שיעניק לכל רפובליקה זכות לפרוש לאחר חמש שנים . חוק זה מנוסח באורח קומוניסטי 
אופייני : מכשולים רבים מאוד , עיכוב ממושך , תנאים רבים כל כך . אי - 
אפשר להתייחס אליו כאל חוק רציני . עם זאת , אני מאמין אלא אם כן מוסקווה 
תהיה מוכנה להרוג אנשים יפרשו עד סוף השנה גם לטוויה ואסטוניה , וככל הנראה 
גם גרוזיה , אזרבייגאן ומולדוויה . אני ארמני למחצה ויהודי למחצה . נולדתי 
בבאקו . ראיתי את המתחים הגוברים , ראיתי אנשים נהרגים . אם יהיה צורך , 
לא תהסס ממשלתנו להרוג אלפים או מאות - אלפי בני - אדם . כאשר ברחתי מבאקו 
והגעתי למוסקווה , קיימתי מסיבת עיתונאים . הייתי מודע לכך שיש לי התחייבויות 
מסוימות , חובות מסוימות . לאנשים בארצי הנאבקים למען דמוקרטיה אין שום 
אפשרות להישמע במערב . אולי הייתי האדם היחיד שיכול היה לדבר בשמם , שיכול 
היה לעזור להם להישמע . לא לשים קץ לשפיכות הדמים , כי לכך איני מסוגל , 
אלא פשוט לדבר על כך , להעלות תמונה אחרת של האירועים בברית המועצות . 
