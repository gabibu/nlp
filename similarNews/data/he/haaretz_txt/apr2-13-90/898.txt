בית המשפט המחוזי בתל - אביב מתח בשבוע שעבר ביקורת חריפה על מומחה מטעם 
חברת שגיא , שבעזרתו ניסתה חברה להתגונן בתביעה שהגיש נגדה הבנק למסחר בע"ם . 
המדובר בתביעה שהגיש הבנק נגד חברת רלפו ( ישראל ) בע"ם . הבנק , באמצעות 
עו"ד אורי גאון , הגיש נגד החברה תביעה בסדר - דין מקוצר בגין יתרת חוב . 
סכום התביעה הוא 242 אלף שקל . הנתבעת והערבים שלה , הגישו לבית המשפט 
המחוזי בקשת רשות להתגונן , וצירפו את חוות - דעתו של אמנון שוורץ , מטעם 
חברת שגיא . המומחה שוורץ מסר חוות - דעת לבית המשפט ונחקר עליה על - ידי 
פרקליט הבנק . להלן קטעים שכתב השופט אמנון הומינר על המומחה : " כאשר 
מומחה עורך חוות - דעת ( כפי שערך מר שוורץ בענייננו ) , ולאור היקף החומר 
המצורף לחוות - דעתו , ושאי אפשר לבדוק אותו בשלב הנוכחי של דיון בבקשת 
רשות להתגונן , מוטלת עליו החובה לנהוג בנקיון כפיים ולא להטעות את בית 
המשפט ( . . . ) " מומחה שחורג מכלל זה , הרי די בכך כדי לאיין לחלוטין 
את כל חישוביו שהלה ערך אפילו דנים אנו בבקשת רשות להתגונן ( . . . 
) בחקירה הנגדית של מר שוורץ נשאל הלה היכן לקח מסגרת החח"ד אשר ציין בדו"ח 
שלו , וכאן התחיל מר שוורץ להתפתל בחקירתו כאשר הוא עונה תשובות מתחמקות 
( . . . ) " סבורני כי לאור דבריו הנ"ל של המומחה נשמטת הקרקע לחלוטין 
מכל חישוביו . שום הסבר של מר שוורץ אין בו כדי להסביר כשל כנ"ל שלו " . 
בקשתם של המבקשים להגיש כתב הגנה נדחתה , והם חוייבו ב000 , 2 שקל הוצאות . 
