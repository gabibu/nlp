שלושה רבעים מהמשק הסובייטי יצא מידי הממשלה במסגרת התוכנית המזורזת של הרפורמה 
הכלכלית ובתקופת המעבר עלולים למצוא עצמם מחוסרי עבודה " מיליוני אנשים " . 
כך מסר אתמול לעתונאים , לפי דיווחים ממוסקווה , פאוול בוניץ , סגן יו"ר 
ועדת התכנון הכלכלי של הפרלמנט הסובייטי . המדינה תדאג למובטלים הזמניים 
על ידי הנהגת ביטוח חברתי מיוחד , אמר הכלכלן . הוא ציין כי מפעלים רבים 
עשויים לפשוט את הרגל במסגרת השינויים . בוניץ אמר , כי התוכנית תובא לאישורן 
של שתי ועדות הקבינט בשבת . תוכנית הרפורמה כוללת ביטול הפיקוח על המחירים 
על כ%57 מהמוצרים ויש להניח שהצעד יגרום להעלאת מחירים של עד % 001 , אמר 
סגן יו"ר הוועדה הפרלמנטרית . חלק אחר של התוכנית יאפשר השקעות חוץ בהקמת 
מפעלים בלי שותפות סובייטית , כלומר בבעלות זרה מלאה . החלטה על רפורמה 
בהקף כזה מצביעה על כך שגורבצוב נואש מסיכויי צעדים הדרגתיים לבלימת ההידרדרות 
במשק . הוא קיבל כנראה את עיקרי התוכנית שעיבדה קבוצת כלכלנים , לפי הדגם 
הפולני , ועיקרה מעבר מהיר וחד לכלכלת השוק . הכלכלנים הציעו להתחיל בהפעלה 
כבר ב1 ביולי , אך הדבר ייעשה כנראה רק בשנה הבאה . ההחלטה מהווה הימור 
גדול מצד גורבצוב ולפי ידיעות ממוסקווה הוא לא התגבר עדיין על התנגדות המיניסטריונים 
הכלכליים , שעשרות אלפי פקידיהם יהיו בוודאי המובטלים הראשונים . יש להניח 
שהעלאות המחירים ומימדי האבטלה יגרמו למורת רוח נרחבת גם מחוץ לבירוקרטיה 
הממשלתית ולחוגים השמרניים . ביצוען עשוי לגרום למתיחות חברתית שלא היתה 
כדוגמתה בבריה"ם מאז מלחמת העולם השניה . סוכנות הידיעות הסובייטית הרשמית - 
למחצה " אינטרפקס " , שדיווחה לפני כחודש על עבודת הכלכלכנים המתכננים את 
הרפורמות ציינה , כי " החוקים והתקנות המוצעות יהיו מכאיבים ובלתי פופולריים " . 
