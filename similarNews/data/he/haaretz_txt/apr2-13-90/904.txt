בריסל ( מיוחד ל"הארץ " ) . נציבות הקהילייה האירופית איימה אתמול בצעדים 
משפטיים נגד מערב גרמניה , אם בון לא תחזור בה מכוונתה לגבות דמי שימוש 
ממשאיות זרות המשתמשות ברשת הכבישים שלה . ההחלטה על גביית דמי השימוש התקבלה 
על - ידי כל המפלגות בבונדסטאג בבון , והיא נומקה בצורך להגן על איכות הסביבה . 
האיום של נציבות הקהילייה מאתמול הוא אחד הסימנים לכך שהגוף המבצע בבריסל 
מנסה באחרונה לכפות בצורה אגרסיווית כללים של תחרות הוגנת על 21 המדינות 
החברות . דמי השימוש שבון מתכוונת לגבות לא יחולו על משאיות גרמניות , 
ולדעת הנציבות יש בכך משום אפלייה לטובה של חברות ממדינה אחת על פני חברות 
ממדינות אחרות . על - פי התוכניות הנוכחיות מתכוונות מדינות הקהילייה להפסיק 
בסוף 2991 את הבדיקות במעברי הגבול , ולבטל את כל המגבלות על פעילות כלכלית 
בשוק האירופי האחיד . 
