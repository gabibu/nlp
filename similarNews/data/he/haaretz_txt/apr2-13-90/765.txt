בון ( מיוחד ל"הארץ " ) . פגישת הפסגה בין נשיאי בריה"ם וארה"ב , שתיערך 
בסוף חודש מאי או בתחילת חודש יוני בוואשינגטון , תוקדש במידה רבה לאיחוד 
שתי הגרמניות כך הכריז אתמול במוסקווה נשיא בריה"ם מיכאיל גורבצוב . בראיון 
ל"פראוודה " אמר גורבצוב , כי האיחוד צריך להתגשם בצורה מעשית ומבלי שיפגע 
בשלום וביציבות באירופה . נשיא בריה"ם ציין , כי בנושא זה יש כר נרחב לדו - 
שיח בינו לבין נשיא ארה"ב גורג בוש . ואולם בלטה העובדה , שגורבצוב התייחס 
בראיון אל האיחוד הצפוי של גרמניה כאל מהלך שאין ממנו חזרה . יריבו של גורבצוב 
בצמרת הסובייטית , חבר הפוליטבירו איגור ליגצוב , אמר אתמול לעומת זאת , 
כי איחוד גרמניה מהווה סכנה ליציבות באירופה , ופירושו המעשי הוא ביטול 
התוצאות של מלחמת העולם השנייה . לדברי ליגצוב , מי שנותן את ידו לאיחוד 
גרמניה תומך למעשה בפירוקה של מזרח - גרמניה וסיפוחה על ידי שכנתה המערבית . 
ליגצוב ידוע כמתנגד תקיף של מדיניות הרפורמות והפתיחות של הנשיא גורבצוב . 
קפידבינבמזרח - ברלין השלימו אמש שותפי " הקואליציה הגדולה " להרכיב את 
רשימת השרים בממשלה הלא - קומוניסטית הראשונה , שתוצג ביום חמישי בפולקסקאמר , 
הפרלמנט המזרח - גרמני . ראש הממשלה יהיה לותר דה מאזייר מן המפלגה הנוצרית - 
דמוקרטית , וסגנו יהיה נציג של המפלגה הסוציאל - דמוקרטית . ראשי שתי המפלגות 
הגדולות של מזרח - גרמניה הודיעו כי הם בטוחים ביכולתם להציג השבוע קבינט 
משותף . קודם לכן נראה היה כי השיחות בין המפלגות מגיעות למבוי סתום . אולם 
בתום שש שעות דיונים , הגיעו שתי המפלגות , יחד עם המפלגה הליברלית , 
להסכמה על חלוקת תיקים בקבינט בן 42 השרים . מרטין קירשנר , המזכיר הכללי 
של הנוצרים - דמוקרטים , אמר בתום הישיבה כי מפלגתו תזכה ככל הנראה ל11 
תיקים בממשלה החדשה . הסוציאל - הדמוקרטים יקבלו ככל הנראה ששה תיקים , 
אחד מהם יהיה ללא ספק משרד העבודה והרווחה , זאת לאור רצון המפלגה לשמור 
גם לאחר האיחוד עם מערב - גרמניה על התנאים הסוציאליים המשופרים מהם נהנים 
העובדים במזרח - גרמניה . שתי מפלגות נוספות , האיחוד הנוצרי - חברתי והבלוק 
הליברלי , יקבלו כל אחת שלושה תיקים . מפלגת הההתעוררות הדמוקרטית תקבל 
תיק אחד . הן הנוצרים - דמוקרטים והן הסוציאל - דמוקרטים במזרח - גרמניה 
תומכים באיחוד מהיר של שתי הגרמניות . עם זאת , המפלגות הללו מאוחדות בשאיפתן 
להבטיח את זכויותיהם של אזרחי מזרח - גרמניה במסגרת האיחוד הצפוי . בבון 
דחה אתמול הקאנצלר הלמוט קוהל בתוקף הצעות להעלאות מיסים כדי לממן את האיחוד . 
הקאנצלר אמר , כי צעדים כאלה יגרמו לבלימת הפעילות הכלכלית דווקא בשעה 
שיש צורך לעודד אותה . מכונים כלכליים אחדים במערב - גרמניה פירסמו בימים 
האחרונים תחזיות הקובעות , שהאיחוד המוניטארי עם מזרח - גרמניה יעודד שיעורי 
צמיחה מוגדלים במערב - גרמניה . הקאנצלר מצידו אמר , כי אחד המקורות למימון 
האיחוד יהיה קיצוצים בסעיפים אחדים של התקציב הלאומי , כגון ביטחון וסלילת 
כבישים חדשים . בון רמזה בשבועות האחרונים פעמים אחדות , כי היא עומדת 
להחליט על קיצוצים דראסטיים בהיקפו של הבונדסוואר , הצבא המערב - גרמני . 
כמו כן יבוטלו , כנראה , אחדות מתכניות ההצטיידות של הצבא . 
