פאריס ( ע"ם ) . העיתון " אל - מוחרר " מוסר , כי מתקיימים עתה מגעים 
חשאיים בין גורמים ירדניים לבין " החזית העממית לשחרור פלשתין המפקדה 
הכללית של גיבריל , לפתיחת דף חדש ביחסים ביניהם . בין היתר דנים הצדדים 
באפשרות שמספר מפקדים בכירים יבקרו בירדן ויקבלו בחזרה את הדרכונים הירדניים , 
כפי שנעשה הדבר לפני זמן קצר עם חברי פתח ושתי החזיתות העממית והדמוקרטית . 
כזכור הבטיח ארגון המפקדה הכללית לירדן , לא לפגוע בביטחונה , באינטרסים 
הלאומיים שלה ובקשריה הבין - לאומיים . נמסר , כי מנגנון הביטחון הירדני 
לא חקר שניים מחברי הוועד המרכזי , מוסטפה ארומיס וסאמי אלסייד , חברי 
המועצה הלאומית הפלשתינית , שחזרו בשבוע שעבר לעמאן בה הם מתגוררים , לאחר 
שיצאו לדמשק כדי להשתתף באסיפות הוועד המרכזי והלשכה הפוליטית של הארגון 
בסוף החודש שעבר . סאמי אלסייד אמר , כי אין אמת בפרסומים על סכסוכים בתוך 
הלשכה הפוליטית של " המפקדה הכללית " וכי היחסים בין גיבריל וסגנו טלאל 
נאגי מצוינים . הוא הבהיר , כי טלאל נאגי מעוניין לבקר בירדן , לאחר שלא 
ביקר בה חמש שנים , על מנת לפתור את אי ההבנות בין הצדדים . באשר לקשרים 
של סוריה אמר סאמי אלסייד , איש הוועד המרכזי של הארגון , כי הם מצוינים . 
לדבריו , דחתה דמשק את הלחצים האמריקניים והבריטיים לסילוק גיבריל משטח 
סוריה , וכן את ההאשמות בעניין פיצוץ המטוס האמריקאי ואוטובוס התיירים הישראלי . 
אלסייד כתב בדו"ח ששיגר למנהיגים הפרוגרסיביים בארגון " המפקדה הכללית " : 
" ישראל מרכזת זה חודשים את מבצעי חיל האוויר שלה נגד הבסיסים הצבאיים 
שלנו בכל שטח לבנון , מאחר שהיא סבורה כי בידינו נשק איכותי ארוך טווח . 
היא מתכננת לחסל את הכנות הארגון בלבנון למבצעים צבאיים מכאיבים ומיוחדים 
נגד מטרות ישראליות חיוניות בקיץ הקרוב " . 
