נשיא אפגניסטן , גנראל נגיבוללה , הודיע השבוע שכל הרכוש הפרטי , אותו 
החרימה המדינה , ובכללו בתים , אדמות , מפעלים וחשבונות בנק , כל הרכוש 
הזה יוחזר לבעליו . ההודעה לא תשים קץ מיידי למלחמת המורדים נגד הממשלה , 
אך היא מהווה עוד צעד באותו כיוון . ההחלטה מסמלת את התרחקות ממשלת קבול 
מהקומוניזם הצרוף , וגם מאותתת למיליוני הפליטים האפגניים בפקיסטאן ובאיראן 
שאפשר כעת לחזור הביתה וכי בשביל מה לחזור . משטרו של נגיבוללה , שהוכיח 
באופן דרמאטי כי לא התמוטט עם צאת החיילים הסובייטיים , הפגין גם את כושר 
עמידתו כלפי המורדים ( לא מעט הודות לפיצולם ) וגם נגד נסיון ההפיכה שערך 
שר ההגנה שלו , הגנרל שנוואז טנאי , בראשית מארס . הסובייטים הפתיעו רבים 
לאחר נסיגתם , כאשר עמדו בהבטחתם להמשיך בסיוע הצבאי לממשלת קבול . בנוסף 
לכך , ממשלה פרו - סובייטית באפגניסטאן חשובה להאטת התסיסה הלאומנית - מוסלמית 
בכמה מהרפובליקות האסייתיות של בריה"ם . האמריקאים עשו עוד נסיונות לתת תנופה 
למורדים ע"י הזרמת כמויות של נשק חדיש דרך פאקיסטן , אך הדבר לא הועיל . 
לאמריקאים נמאס לשמש פרה חולבת לביון הפקיסטני , הממונה על העברת הסיוע 
למורדים . רוב הנשק נעלם במחסנים פאקיסטניים ולמורדים באפגניסטן הגיע רק 
חלק קטן ממנו . וואשינגטון , כמוה כמוסקווה , עייפה מההרפתקה האפגנית . 
עייפותה תרמה רבות לעצמאות הגוברת של המורדים ומפקדיהם עשו הסכמים של שביתת 
נשק עם נגיבוללה . הוא העניק להם דה - פקטו מעמד של מושלים , תמורת חופש 
תנועה צבאי ואזרחי בכבישים עליהם הם חולשים . כך , בהדרגה , מתחסלת המלחמה , 
והשלום הלא - רשמי מתגנב למדינה . בתהליך זה נרשם בחודש שעבר ציון דרך 
חשוב , כאשר אולי לראשונה בתולדות אפגניסטאן נערכו במחוז המזרחי קונאר בחירות 
חופשיות , בחסות המורדים . שתי המפלגות העיקריות שהתחרו הן הוואהאבים , 
אשר מומנו ע"י סעודיה , והאיסלמים הרדיקאלים הדוגלים בתורת חומייני . 
לכן , חשיבות התוצאות שטרם סוכמו , חורגות מהתחום המחוזי . 
