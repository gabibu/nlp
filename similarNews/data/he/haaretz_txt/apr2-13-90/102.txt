אנשי תיירות מסין העממית ביקרו בדוכן ישראל ביריד התיירות הביו לאומי אינטרטור 
אקספו 09 שהתקיים בהונג - קונג וגילו עניין רב בארגון תנועת תיירות בין שתי 
המדינות . כך עולה מדו"ח לסיכום שלושת ימי היריד , שהגיע בימים אלה למשרד 
התיירות בירושלים . בהתאם לדיווח היו אנשי התיירות של סין העממית מעוניינים 
יותר , בשיווק מדינתם כיעד תיירות לתנועה מישראל . היתה זו השנה השלישית 
ברציפות שישראל השתתפה בתערוכת תיירות זו שהתקיימה בין ה51 ל71 בפבואר , 
במרכז התערוכות בהונג - קונג , שהוא הגדול והמשוכלל ביותר באסיה . 05 מדינות 
הציגו בתערוכה אותה פקדו 005 , 4 גורמים מקצועיים ממדינות שונות , ביומיים 
שהיתה פתוחה לאנשי תעשיית התיירות בלבד . ביום האחרון שהיה פתוח לקהל הרחב , 
ביקרו ביריד עשרת אלפים איש . במשך שלושת ימי התערוכה הוצגו סרטי וידאו 
על ישראל , וחולק חומר הסברה רב על תיירות למדינה . לצורך התערוכה , אף 
הופקה דפדפת מיוחדת בסינית ובאנגלית לשיווק תנועת תיירות ארצה . הדפדפת 
הופצה עוד לפני פתיחת התערוכה לכל סוכני הנסיעות בהונג קונג . " מבחינת 
כמות המבקרים והענין הרב שעורר דוכן ישראל , הן בין אנשי תיירות והן בקרב 
האוכלוסיה המקומית בהונג - קונג , גם בשנה זו , אין ספק שההשתתפות בתערוכה 
היתה הצלחה גדולה " , נאמר בדו"ח למשרד התיירות . בשלב זה ממשיכים נציגי 
ישראל בהונג - קונג במעקב אחר הקשרים שנוצרו עם המבקרים בתערוכה . עדכון 
שוטף בנושאי תיירות , יועבר לאלה שגילו התעניינות רבה יותר . במקביל תופץ 
בקרב גורמי התיירות בישראל , רשימת מתעניינים , שאותרו בהונג - קונג , 
בתקווה שהאחרונים ייצרו קשרים עסקיים עם הגורמים המקומיים . מתוכנן אף להתקיים 
סמינר בנושא תנועת תיירות לישראל , לסוכני הנסיעות של הונג קונג . 
