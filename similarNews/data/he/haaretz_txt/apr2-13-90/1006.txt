" בתקופה האחרונה יש מספר חברות המועמדות למחיקת ניירות הערך שלהן מן הרישום 
למסחר בבורסה . במהלך השנים האחרונות מחקה הבורסה חברות רבות , יחסית , 
בצד הפעולה לרישום חברות חדשות . מחיקה היא פעולה קשה . הבורסה , כמפעילת 
שוק ניירות ערך , מעוניינת באופן עקרוני , שחברות רבות ייסחרו בין כותליה . 
ציבור בעלי המניות , המשקיעים , שמניותיהם נמחקות , מאבד גם את יתרון 
הנזילות וגם את יתרונות המיסוי הגלומים בניירות הערך הנסחרים בבורסה . מחיקת 
ניירות ערך מוסדרת בתקנון הבורסה הקובע , בין השאר : כל אימת שהדירקטוריון 
( דירקטוריון הבורסה ) רשאי להפסיק זמנית את המסחר בנייר ערך , רשאי הוא 
למחוק את נייר הערך מהרישום למסחר . החלטה למחוק נייר ערך מהרישום למסחר 
תתקבל ברוב של שלושה רבעים לפחות מקולות חברי הדירקטוריון הנוכחים בישיבה . 
לפני קבלת ההחלטה , על - ידי הדירקטוריון , למחוק נייר ערך מהרישום למסחר 
בבורסה , תפורסם הודעה על כך שהדירקטוריון עומד לדון במחיקת נייר הערך מהרישום 
למסחר ותינתן אפשרות להעלות טענות בכתב בפני הדיקטוריון . המקרים הנפוצים 
הגורמים למחיקה הם : א . אי - בהירות מתמשכת בענייניה של חברה . ב . רק חלק 
קטן מניירות הערך מפוזר בציבור . ג . מנפיק לא ממלא חובות המוטלות עליו על - 
פי תקנון הבורסה . ד . החברה הגיעה לסוף דרכה הכלכלית . לכן , כאשר במניה 
מסוימת אין סחירות טובה , דו"חות כספיים אינם מתפרסמים בזמן , הנתונים 
מלמדים על סחרחרת הפסדים . כל אלה אותות מאוד ברורים . ייתכן גם ששתי קבוצות 
מתחרות על השליטה בחברה , " אוספים " את המניות מהבורסה וגורמים לחוסר 
סחירות , למרות שמצבה הכלכלי של החברה איתן . קרה גם שבעלי המניות העיקריים 
מעוניינים בהוצאת החברה מן הבורסה , על - ידי הצעת רכש שמפנים לכל בעלי 
מניותיה . אחת הבעיות המרכזיות בסוגייה זו היא כאשר החברה נמצאת בקשיים ובעליה 
מנסים להפיח בה רוח חיים על - ידי הכנסת עסקים חדשים והקצאה פרטית לבעלי 
העסקים החדשים . הבורסה נוטה להסתייג מ"פעולות הצלה " כאלה , במיוחד אם 
אותם עסקים אינם עומדים בפני עצמם בכללי הרישום . מצדדי השיטה טוענים שיש 
לעשות הכל לטובת בעלי המניות ואין כל רע בהכנסת משקיעים חדשים ופעילות חדשה 
לחברה נסחרת . לוויכוח זה משתרבבת גם השאלה כמה זמן על הבורסה להמתין עד 
למחיקה חודש , חודשיים , שנה ? לשאלות אלה אין תשובה חד - משמעית וכל 
מקרה נדון לגופו . אתם , הרואים את הסימנים שנזכרו לעיל , דעו לכלכל את 
צעדיכם בתבונה . 
