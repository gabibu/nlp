מנהל האוכלוסין במשרד הפנים גילה לאחרונה כי אזרחים טורקים - מוסלמים נקלטו 
בארץ על תקן של עולים . על פי החשד , הם הצליחו בדרכי מרמה להשיג אישורים 
בדבר יהדותם , כביכול , ואישורים אלה הקנו להם מעמד של עולים חדשים , 
עם כל ההטבות הכלכליות הנלוות , לרבות היתר עבודה בארץ . מפכתבעד כה נתגלו 
כעשרים טורקים החשודים בהתחזות ובזיוף מסמכים לשם קבלת מעמד של עולים , 
ובמשרד הפנים מעריכים , כי המספר גבוה עוד יותר . משרד הפנים העביר את 
החומר למשטרה , וזו פתחה בחקירה . במידה ויתאמתו החשדות , יגורשו העולים 
המתחזים מן הארץ . שיטת הונאה נוספת להשיג היתר לשהייה בארץ , במיוחד לצרכי 
עבודה , נחשפה על ידי מנהל האוכלוסין במשרד הפנים , בעקבות התערוכה החקלאית 
הבין - לאומית " אגריטך " , שהתקיימה באחרונה בארץ . מפכתבעל פי החשד , 
ניסו חברות להעסקת כוח אדם , לנצל את התערוכה כדי להגניב לארץ עובדים . 
על פי החשד , הנחקר כעת על ידי המשטרה , הוצגו עובדים אלה , בעיקר מגאנה , 
כקניינים שהגיעו לרגל התערוכה , וההיתר לכניסתם לארץ ניתן להם , משום 
שבמשרד הפנים האמינו כי אכן מדובר באנשי עסקים שהגיעו לרגל עבודתם . משרד 
הפנים מעריך , כי בדרך זו הצליחו בכל זאת להסתנן כמה עשרות עובדים זרים 
לארץ . מנהל האוכלוסין מנע מעשרות " קניינים " כאלה להיכנס לארץ . 
