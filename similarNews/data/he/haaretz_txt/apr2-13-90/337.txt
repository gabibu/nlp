נציב מס הכנסה , משה גביש , מזהיר מפני הכוונה לפגוע ברפורמה במסים , 
ובייחוד מפני הניסיונות לפטור את שכר הדירה ממס ולהעלות את שיעור המס השולי 
המירבי ל%15 . גביש ציין כי בראש מסע הלחצים לבטל את המס על שכר דירה , 
עומדים השרים דוד לוי ויצחק פרץ . בעניין זה אמר אמש בכיר באוצר ל"הארץ " 
כי לוי ופרץ פועלים בעניין זה כדי לחפות על העובדה שנכשלו בתחום ההכנות לקליטת 
העלייה . הבכיר הזכיר כי לוי כבר עשה מעשה חסר תקדים בחומרתו כאשר השיג 
002 מיליון ש"ח למשרדו , באמצעות הגשת הסתייגות להחלטת ממשלה שהוא חבר בה . 
לדבריו , דרישת לוי לפטור שכר דירה ממס היא רצון ליצור " עלה תאנה " 
למחדל שלו בתחום הבנייה לעולים . נציב מס הכנסה אמר ל"הארץ " כי מתן הפטור 
פירושו הפסד הכנסות למדינה בסך 03 מיליון ש"ח לשנה . יותר מכך : פטור כזה 
מגדיל את אי - השוויון בחלוקת ההכנסות , שכבר כעת הוא מהגרועים במערב . 
הוא ציין כי העשירון העליון בישראל מקבל כ%04 מההכנסות , אך מס הכנסה מקטין 
חלק זה לכ%03 . הנהגת הפטור גם תאפשר " כיבוס מסים " נרחב . לדוגמה , 
קבלן המוכר דירה יוכל לעשות עם הקונה חוזה שכירות לשנה ולהשיג פטור ממס . 
גם מלונות יוכלו להשתמש בהגדרה של השכרה למגורים כדי להשיג פטור ממס . 
אפילו ביחסי עובד - מעביד יהיה אפשר לנצל את הפטור לשכר דירה . התוצאה 
תהיה קטסטרופה " , אמר גביש . נציב מס הכנסה דחה את הטענה כי הפטור יגדיל 
את היצע הדירות להשכרה . הוא ציין שכאשר מדברים על עידוד השכרה , מתכוונים 
בעיקר לדירות במרכז הארץ , אך דווקא שם יש דירות רבות שאינן מיועדות לעולים , 
ומתן פטור רק לדירות לעולים כרוך בסרבול המנגנון ואינו אפשרי . כמו כן 
ציין כי סקר שעשה מכון גוטמן בקרב בעלי דירות שנמנעים להשכירן , מלמד כי 
תשלום המס אינו נמנה עם הסיבות המרתיעות השכרה . אשר לכוונה להעלות את המס 
המרבי ל%15 , אמר גביש כי כל העלאת מס בתקופת מיתון פוגעת בצמיחת המשק . 
הוא הביע חשש כי מכיוון שכבר כעת אזל שליש מהרזרווה הכללית , צפויה פריצת 
התקציב במשך השנה ואין ספק שיהיו הצעות לממן את הגירעון באמצעות העלאת המסים . 
גביש סבור כי בזמן שפל , עדיף לקצץ בהוצאות או אפילו לקחת מלוות בחו"ל . 
הוא הדגיש כי העלאת המס תביא לבריחת משקיעים מישראל , בייחוד לנוכח העובדה 
שבנק ישראל מתיר לפנות לאפיקי השקעה בחו"ל . הוא אמר כי משקיעים בורחים 
בעיקר בשל אי - אמינות . 
