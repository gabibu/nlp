מול מערב - גרמניה אמר הפיבוט דוד עמר : " כאשר שחקני ההגנה שלהם הרימו 
ידיים חשבתי שכיבו את האור באולם " . מי שראה את השידור הישיר בטלוויזיה 
יודע שהצעיר מקרית מוצקין לא כל כך הגזים . הגרמנים והנורווגים היו גבוהים , 
חסונים וחזקים בדרגה אחת מעל לכל שחקני יתר הנבחרות . בשביעיית האליפות 
שנקבעה במישאל עיתונאים , יש לכל נבחרת שלושה ועוד פיני אחד , שגם הוא 
משחק בבונדסליגה , ממש כמו שלושת המצטיינים של האלופה נורווגיה . כדי להדגיש 
את הפער בין הבית שלנו לבית השני , די אם אציין שבמיפגש על המקום השלישי 
צעדו הגרמנים ביתרון 81 בדקה הרביעית ואז קיבלו שחקני ספסל שלא שיחקו כל 
האליפות את ההזדמנות להשתעשע מול הבולגרים ( 5271 ) . ישראל סיימה שישית 
לפני יוון , בלגיה , טורקיה , לוכסנבורג , פורטוגל ואיטליה בעיקר תודות 
ללחימה נפלאה בשני המישחקים הראשונים מול יוון ( 8222 ) ומול בלגיה ( 
2291 ) . אחרי שהנורווגים טיילו נגדנו 7291 התייצבנו מול הטורקים החלשים 
לתצוגת נפל מעליבה , שרק תודות ליכולת טובה של השוער פרקש , יצאנו ממנה 
מנצחים 1202 כאשר בעשר הדקות האחרונות הבקענו שער אחד בלבד . זיו קושניר 
ירצה לשכוח מישחק זה וכך גם המאמנים יאנוש אדוריאן וזאב זילברברג שלא הלבישו 
כלל את הרכזים המחליפים אמיר גרא ואיתי גיסין . גרא בן ה - 03 , המצטיין 
של הפועל רמת גן , 082 הופעות בין ארציות , כל כך נעלב מן ההתעלמות המתמשכת 
ממנו , עד שהחרים את מישחק הנעילה שלנו ואת טכס הפרידה מן המאמן ההונגרי . 
חבל שכך מסתיימת קאריירה מפוארת של שחקן גדול . באליפות באוסטריה , בעוד 
שנתיים , כבר לא יהיו גם שני השוערים יוסי סאמט ויוזף פרקש . שניהם טובים 
אך בלתי יציבים . העתיד בין הקורות שייך לחנן טננבאום מנס - ציונה ולגיא 
מרום ממכבי חולון . דוד עמר , דני טורקניץ , שלום כהן ומירון רובינשטיין 
יהיו הבסיס המוצק שהוכיח את עצמו באליפות זו בעיקר בעבודה נכונה תחת לחץ . 
את כל אלה ימשיכו לנווט שני הסטודנטים הצעירים בני ה - 42 , שבעיקר בזכותם 
עלינו לדרג ב ושעם החיזוק הרוסי הצפוי עוד נגיע גם רחוק יותר . אלה הם זיו 
קושניר , הרכז המבריק שהבקיע 02 שערים , ורז סומך , תלמיד שנה א בבית 
הספר לרפואה באוניברסיטת תל אביב . נמוך , זריז , חייכן , צנוע וספורטאי 
אמיתי , המוכן להשקיע הכל למען הדגל , פשוטו כמשמעו . 72 שערים הוא הבקיע 
בששת משחקי הנבחרת הישראלית באליפות , אחדים מהם מן היפים והמרגשים באליפות 
כולה . לענף הכדוריד בארץ יש גם מזל . יש לו פעילים שבענפים אחרים קוראים 
להם עסקנים , אשר בנוסף להרבה רצון הם ניחנים גם ביכולת . החל מיו"ר איגוד 
הכדוריד מני ויצמן ; דרך סם אלינר חבר נשיאות והבוס של מכבי ; עמי שדה 
ראש המשלחת איש הפועל ראשון לציון שהסתדר בנסיעה זו מצויין עם יריבו העירוני 
וכלה באבי קמינסקי , שהיתה זו לו הופעת בכורה מוצלחת כמנהל נבחרת . שתי 
מלים שאמר קמינסקי בשיחת הפתיחה , ערב המישחק הראשון , גרמו לוותיקים את 
הזעזוע שממנו באו הדירבון והרצון העצום להצליח : " אתם דור המדבר , ויש 
האומרים שאיתכם הכדוריד הישראלי אינו יכול ללכת קדימה . תוכיחו לי שזה אחרת " . 
והם הוכיחו . 
