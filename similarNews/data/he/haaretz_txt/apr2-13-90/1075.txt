תרופה חדשה למניעת מחלת - ים תחולק בקרב חיילי חיל הים ובקרב יחידות חיל 
רגלים שונות , המפליגות על נחתות בדרכן לביצוע משימותיהן . התרופה נקראת 
סטונרון , והיא פועלת על שווי המשקל , שהוא , למעשה , הגורם למחלת - 
הים . מדובר במחקר מיוחד , המתבצע במכון לרפואה ימית של חיל הים , ושמטרתו 
לבדוק חמישה סוגי תרופות שימנעו מחלת - ים ללא תופעות לוואי . התוצאות הראשוניות 
מצביעות לפחות על תרופה אחת הסטונרון העשויה למנוע את המחלה , אך עד לסיום 
המחקר ייתכנו גם תרופות נוספות . מבצעי המחקר הם דוקטור אילנה דוואק ושני 
רופאים נוספים . באניות גדולות , כמו נושאת מטוסים או יאכטות פאר , תנודות 
הגלים בים לא סוער כמעט ולא מורגשות . הסיכוי להיפגע במחלת - ים עליהן קטן , 
אלא אם קיימת רגישות - יתר . לעומת זאת , על כלי - שיט קטנים יותר , 
המחלה תוקפת כמעט כל אחד . בחיל הים הישראלי , שבו כלי - שיט קטנים , סובלים 
רוב החיילים מסימפטומים של המחלה בהפלגותיהם הראשונות . לאחר שהייה בת כשנה 
על הספינות , רק חלק מביניהם ימשיך ויסבול מהמחלה . המדיניות היא לא להוריד 
חיילים מהספינות בשל סימפטומים אלה . החיילים שאינם מצליחים לפתח יכולת 
עמידה טבעית כנגד המחלה , נאלצים להשתמש בתרופות . עד כה השתמשו בחיל הים 
בטרבמין , ממנו לוקחים חצי כדור כשעה לפני ההפלגה . תרופה זו יעילה רק 
ב%05 מהמקרים , וכוחה יפה למשך חמש וחצי שעות הפלגה . תופעת הלוואי של 
תרופה זו היא נטייה לישון . פתרון נוסף הן מדבקות הסקופודרם . הן מודבקות 
ליד האוזן , ומכילות חומר תרופתי החודר לגוף דרך העור . המדבקה היא בעלת 
% 08 הצלחה , אולם ב%06 מהמקרים היא גורמת לתופעות לוואי כמו יובש בפה וטשטוש 
הראייה . בחיל הים נחשבת מחלת - הים לבעיה הפוגעת בכושר התפקוד של צוותי 
כלי השיט . יתרה מזו , הרסנות המחלה עלולה להתבטא גם בקרב חיילי יחידות 
חיל רגלים , המפליגים על נחתות אל עבר יעדיהם , אליהם הם חייבים להגיע 
בשיא כושרם . המקור למחלת - ים הוא הקונפליקט המתקיים בין המידע שקולטת העין 
למידע התחושתי המתקבל ממערכת שיווי המשקל של הגוף . שכיחות המחלה אצל הנמצאים 
על הסיפון נמוכה יותר מאשר אצל אלה הנמצאים בבטן כלי השיט . 
