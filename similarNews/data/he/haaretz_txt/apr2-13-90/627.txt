שר החוץ משה ארנס קרא אתמול לשנות את שיטת הממשל באופן שיביא לבחירה ישירה 
של ראש ממשלה . בכנס של הארגון העולמי של יהודים יוצאי ארצות ערב במלון 
מגדל דניאל בהרצליה אמר ארנס כי רק בשינוי השיטה טמונים " התקדמות ושיפור 
המצב הפוליטי שבו אנו נתונים " . " לבעיות ולמראות שראינו בימים האחרונים 
אין תקדים אפילו בחיים הפוליטיים שלנו " , אמר השר . לדבריו , כל ממשלה 
שיקימו עכשיו פרס או שמיר " בעזרת שיריון זה או אחר , שהוא אנטי - תיזה 
גמורה לדמוקרטיה , לא תחזיק מעמד . ממשלה כזו לא תהיה יציבה , לא תוכל 
לקדם את תהליך השלום , ולא תוכל לתפקד . " קרה דבר בלתי צפוי כשדווקא שתי 
מפלגות קטנות דגל התורה ושינוי , משני צדי המתרס , שבעבר תמיד היוו גורם 
לבעיות פוליטיות , העלו הצעה שיכולה להושיע אותנו ולהצעיד אותנו לשיפור 
משמעותי בשיטת הדמוקרטיה שלנו . שתי המפלגות מציעות להחזיר לתקופה מוגבלת 
את הממשלה במתכונתה הקודמת . בפרק זמן זה יש לחוקק חוק שיאפשר בחירה ישירה 
של ראש הממשלה ומיד אחר כך ללכת לבחירות של ראש הממשלה בישראל . " במשך 
שנים דיברו בליכוד ובעבודה על שינוי שיטת הממשל , אולם לבושתנו לא היה קיים 
אותו אמון הדרוש בין שתי המפלגות , אשר היה מאפשר להן להחליט על ביצוע השינויים , 
תוך התעלמות ממפלגות קטנות , שותפות לקואליציה בכוח או בפועל . כל אחת 
מן המפלגות חששה כי ברגע שתשב לדון על שינוי השיטה , תפנה יריבתה למפלגות 
הקטנות ותקים איתה קואליציה צרה . השר ארנס אף התייחס לדבריו של נשיא עיראק 
סאדאם חוסיין , שאיים לתקוף את ישראל בנשק כימי . החידוש בנאומו , אמר 
השר , הוא עצם נכונותו לומר בגלוי שישתמש בנשק הנורא שעומד לרשותו . " אני 
חושש שאם הודעה זו לא תיתקל בתגובה בין - לאומית אפקטיווית עלולים סאדאם 
חוסיין ורודנים אחרים לראות בכך השלמה של העולם עם שימוש בנשק כימי " , התריע 
ארנס . 
