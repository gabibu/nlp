צעירים , רובם יהודים מניו - יורק , סנט לואיס ומקומות אחרים , יקיימו 
סדר כהלכתו בצמוד לחומת כלא מריון באילוני , בו מרצה גונתן פולארד עונש 
מאסר עולם . אמנון דרור , מהוועד הציבורי למען פולארד , אמר אתמול כי לרגל 
חג הפסח שוגר מברק לגונתן בכלא , בו נכתב בין השאר : " אנו מקווים ומאמינים 
שבסדר הבא כבר תסב עמנו בירושלים . עד אז החזק מעמד ושמור על מוראל למענך 
ולמעננו " . לדברי דרור , מבעוד בוקר ימצא עם גונתן פולארד הרב המטפל בו , 
אברהם וייס . אחר כך , בסביבות השעה 3 אחר הצהריים , יצטרף הרב לקבוצת 
הצעירים שימתינו בסמוך לחומת הכלא ויחלו יחדיו בקיום סדר כהלכתו . לדברי 
נציג הוועד הציבורי , כוונת היוזמים היא להפיג את בדידותו של פולארד בחג 
החירות , לעודדו ולהביע בדרך זו הזדהות עם מצבו . אן פולארד תעשה את ליל 
הסדר בלוס אנגלס , בבית מכרים . 
