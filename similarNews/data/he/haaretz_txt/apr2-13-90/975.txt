211 המדינות שדנו במשך שלושה ימים בלונדון במלחמה בסמים , התחייבו אתמול 
לנקוט צעדים ממשיים בארצותיהם ולהרחיב את שיתוף הפעולה הבין - לאומי , כדי 
לצמצם את הביקוש לסמים ולהילחם נגד סכנת הקוקאין . ההצהרה המדינית המסכמת , 
שאושרה פה אחד , שמה את הדגש על הצורך בצעדי מניעה באמצעות חינוך הולם 
וכן על גמילה של המכורים לסמים , כדי לצמצם את הביקוש . מגיפת הסמים פגעה 
ב04 מיליון איש ברחבי העולם , ו"כמו האיידס , אין היא מבדילה בין מדינות 
עשירות ומדינות עניות " , ציין בתום הוועידה שר הפנים הבריטי , דייוויד 
וודינגטון . הוועידה דחתה בתוקף מתן מעמד ליגאלי לייצור סמים ולמסחר בהם , 
והחליטה על אסטרטגיות לאומיות בעד פעולות מתואמות והחלפת מידע בין כל המדינות . 
המדינות התחייבו להגדיל את התמיכה בקרן האו"ם למלחמה בסמים , אשר לה כיום 
תקציב של 07 מיליון דולר לשנה , בעוד שלדעת האו"ם , זקוקה קרן זו למיליארדי 
דולרים . מחזור העסקים של המסחר בסמים נאמד ב005 מיליארד דולר , ומסחר זה 
מכניס רווחים של 08 עד 001 מיליארד דולר לשנה . 
