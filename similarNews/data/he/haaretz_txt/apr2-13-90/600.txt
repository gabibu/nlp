אסיר ציון לשעבר נתן ( אנטולי ) שרנסקי , המשמש כנשיא הפורום הציוני של 
עולי בריה"ם , הצטרף אמש לדרישה לשינוי שיטת הממשל בארץ , " המאיימת על 
המשטר הדמוקרטי ועל החלום הציוני " . שרנסקי , המשמש גם יו"ר התאחדויות העולים , 
אמר כי יהודי בריה"ם , שבמשך שנים רבות היו משוללי חופש דיבור , רואים 
בכאב ובזעם , את המצב הפוליטי שנוצר לאחרונה בארץ . " צר לראות , איך 
נבחרי עם אחדים סוחרים בגלוי במנדט שלהם , איך מנהיגי המדינה רצים אחריהם 
לספק את כל מבוקשם ואילו הבוחר מנוע מלתבוע את אלה המזלזים בפומבי בבוחריו " 
אמר שרנסקי . לדבריו , חוסר יכולת להשפיע קשור ישירות לבעיות קליטת העלייה 
ההמונית מבריה"ם , שכן השיטה הקיימת ומאבקי הכוח , מסיטים הצידה את הנושאים 
הלאומיים המרכזיים . 
