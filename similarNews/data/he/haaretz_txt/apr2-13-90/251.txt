מינהל מקרקעי ישראל עקר מטע שזיפים ותפוחים של יותר מארבעה דונם בכפר הדרוזי 
מסעדה בצפון רמת הגולן , וגרם לתסיסה רבה ביישוב . את העצים נטעה משפחת 
בטחיש על שטח המינהל . מיד לאחר מלחמת ששת הימים פינה צה"ל את משפחת בטחיש 
ומשפחות נוספות מכפר שפונה עם קביעת הגבול הבין - לאומי , למסעדה . המשפחות 
קיבלו בתמורה בית ואדמה חלופית במסעדה . בני משפחת בטחיש טוענים שאנשי הממשל 
הצבאי הבטיחו להם בזמנו לקבל אדמה שווה בשטחה לזו שהיתה להם בכפר שנאלצו 
לנטוש , אך במנהל מקרקעי ישראל אומרים כי סוכם ואף נחתם עם בני משפחות המפונים 
כי יקבלו דונם אדמה בלבד . בני משפחת בטחיש השתלטו על 5 דונם , ובמשך שבע 
שנים התנהלו משפטים בבתי - המשפט השלום והמחוזי כנגדם . לאחרונה נפסק כי 
מדובר באדמת המנהל , ועל המשפחות לפנות מיד את השטח . 
