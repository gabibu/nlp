מותו של לורד ויקטור רוטשילד בן ה97 מיקד פעם נוספת את תשומת הלב בפרשה שהפכה 
אובססיה בריטית . לורד רוטשילד היה ידידם של קים פילבי , גאי ברגס ודונלד 
מקלין , וחבר קרוב של סר אנתוני בלאנט , שבשנת 3691 הודה כי היה סוכן סובייטי . 
הודאתו נותרה חסויה עד לשנות ה07 והיכתה בתדהמה רבים , כולל לורד רוטשילד 
עצמו , שהיה האיש שחשף בזמנו את פילבי . עכשיו אני קוראת שלורד רוטשילד , 
איש שירותי הביון ( אם - אי - 5 ) , סייע , ממניעים ציוניים , להקמת 
המוסד הישראלי , ושמר על קשרים אמיצים עם הביון הישראלי . אולם יודעי דבר 
מביעים ספקות באשר לאמינותו של מידע סנסציוני זה . שמו של לורד רוטשילד נקשר 
גם בשערורייה שפרצה עם פרסום ספרו של פיטר רייט באוסטרליה . בספר , שנאסר 
לפרסום באנגליה , מואשם סר רוגר הוליס , בעבר ראש האם - אי - 5 ורב - מרגלים , 
בכך שהיה " חפרפרת " סובייטית . רייט מזהה את הוליס עם " האדם החמישי " 
המסתורי , שאנגליה כולה עצרה את נשימתה בניסיון לחשוף אותו , ועד היום 
לא ברור אם אכן היה קיים או אולי היה פרי דמיונם של אלה שיש להם ממה לחשוש . 
גם לפרשה זו השתרבב שמו של לורד רוטשילד , והיו מי שחשדו שהוא הוא " האדם 
החמישי " . חשדות אלה אילצו אותו לפרסם בעיתון " דיילי טלגרף " מכתב גלוי , 
הקורא לשירותי הביון לחשוף תעודות ומסמכים המוכיחים שמעולם לא היה מרגל 
סובייטי . הפרסום אילץ את רוה"ם מרגרט תאצר לצאת בשנת 68 בהודעה קצרה וחסכונית : 
" אין לנו כל עדות לכך שלורד רוטשילד היה אי פעם מרגל סובייטי " , אבל 
חרושת השמועות בהחלט לא נרגעה עם פרסום הצהרה זאת . לורד ויקטור רוטשילד 
אכן היה , כפי שהגדיר אותו נשיא ארה"ב טרומן , " מומחה בין - לאומי גדול 
בתחום הריגול הנגדי " . בה בשעה היה גם איש רנסאנס , מדען נודע ואספן חרקים . 
בנוסף לכך היה לורד רוטשילד מוסיקאי מוכשר ושחקן קריקט מצוין , ועל שילוב 
שכזה אצל מי שמשתייך לענף האנגלי של האצולה הבריטית , לא עוברים באנגליה 
לסדר היום . לורד ויקטור רוטשילד נמנה בנעוריו עם קבוצת האינטלקטואלים האנגליים 
הצעירים והאקסצנטריים , שהתרכזה בשנות ה03 בקיימברידג , וממנה יצאה קבוצת 
הבוגדים המפורסמים , הרודפת את אנגליה עד עצם היום הזה . מתקבל הרושם שהאנגלים , 
בניגוד גמור לעמים אחרים , מאוהבים בבוגדים שלהם והבגידה משמשת להם השראה . 
שוב ושוב הם חוזרים אל פילבי , ברגס , מקלין ובלאנט , ומנסים לפתור את 
התעלומה . מתייחסים אליהם לא בשנאה ובזעם , אלא באהדה וסלחנות . חשוב 
מכל : הם השתייכו למעמד הנכון . בינתיים זוכים הבוגדים המרגלים להיות גיבורי 
ספרים ומחזות . לא מכבר צפיתי בלונדון במחזה של להקת " אולד ויק " , שנושאו 
פגישה במוסקווה בין גאי ברגס ושחקנית אנגלייה , כל זאת בימים של טרם הגלאסנוסט . 
בביקורה בדירתו המוזנחת מוצאת השחקנית את ברגס עם מאהבו הרוסי הצעיר , 
שהוא איש ק - ג - ב בגילופין . ברגס אינו מביע חרטה , אם כי מדבריו עולים 
געגועים ללונדון , ובעיקר למקום שבו נהג לתפור את חליפותיו . לכיסופיו 
ניתן מענה כשהשחקנית לוקחת את מידותיו ומבטיחה לשלוח לו חליפות , נעליים , 
ואפילו פיזמה . פרשת ברגס משמשת לאנגלים השראה לאין - סוף סדרות טלוויזיה . 
כאילו אין להם די מרגלים של ממש , הם בוראים ויוצרים חפרפרות בדיוניות , 
משקיעים מדמיונם וכושרם המקצועי בגיבוש דמויות , ליהוק וסיפורי עלילה מסתבכים 
והולכים . ממש באלה הימים אנו צופים בסדרה " שם הצופן קיריל " . מי שעדיין 
מרותק לעלילה שכמותה כבר הכרנו , מתרשם כי בין אנשי הביון הבריטיים המסכנים 
את עצמם לבין אנשי הק - ג - ב מתקיים קשר נפשי עמוק ובין המרגלים - סוכנים 
יש קרבה נפשית והבנה פסיכולוגית , גם אם הם עומדים משני צדי המתרס . מתברר 
גם שחלק מן הדמויות הפכו לשם דבר , ואנו מתייחסים אליהן כאל אנשים הקיימים 
במציאות . סמיילי של לה - קארה הוא דוגמא . מה יהיה עכשיו , עם נפילת חומת 
ברלין והתהפוכות החלות בגוש המזרחי , המתקומם כנגד שירותי הביון שם ? מה 
יעשו התסריטאים , השחקנים והבימאים של הסדרות הללו ללא החומה וללא צק פוסט 
צרלי ורחובותיה מבשרי הרע של ברלין החצויה ? האמנם הקיץ הקץ על הזאנר שהפכנו 
חסידים נלהבים שלו ? או אולי יימצא מקום אחר לרחוש בו מזימות ריגול אפלות , 
מסתוריות ומרתקות ? בינתיים מסתלקים לעולמם הגיבורים האמיתיים שהיה להם 
חלק בפרשות האמיתיות , ומותירים תעלומות לא פתורות . אולי איש אינו משתוקק 
לפתור אותן ולהסתכן בחשיפת דברים שמוטב שיישארו עלומים . 
