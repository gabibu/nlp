( ע ) . עצרת מחאה , במאבק לשינוי שיטת הממשל ושיטת הבחירות בישראל , 
תתקיים במוצאי שבת הקרובה , בכיכר מלכי ישראל בתל - אביב והיא אורגנה על 
ידי ועד ראשי הערים למען שינוי שיטת הממשל בישראל . כך מסר ראש עיריית הרצליה 
ויו"ר הנהלת השלטון המקומי , אלי לנדאו , במסיבת עיתונאים שערכו ראשי הוועד , 
אתמול בבית סוקולוב בתל - אביב . " עד כה , הצטרפו אלינו 52 ראשי ערים 
ורשויות מכל רחבי הארץ ומכל המפלגות , גם מהסקטור הערבי " , אמר לנדאו . 
" העצרת בתל אביב היא רק צעד ראשון במאבק הציבורי חסר התקדים לשינוי פני 
הממשל בישראל . יש לקחת את שיטת בחירת ראשי הערים והרשויות המקומיות , 
כדוגמה לשיטת בחירות אישית נבונה , המאפשרת יציבות למערכת כולה . גם המתחים 
בין הקואליציות והאופוזיציות , בערים וברשויות , נמוכים כתוצאה מכך " . 
במסיבת העיתונאים נכחו ונשאו דברים גם יו"ר חוקה לישראל , פרוף אוריאל רייכמן , 
וראשי הערים : מאיר ניצן מראשון לציון , אפרים חירם מרמת השרון , צבי 
בר מרמת גן ויצחק ירון מגבעתיים פרוף רייכמן אמר כי מעשי השלטון והפוליטיקאים 
לאחרונה , הינם הפרת אמונים במימדים של הפרת חוק ומעשים פליליים נגד האזרחים . 
" זוהי מכירה טוטאלית של אוצר המדינה ונכסיה " , אמר רייכמן . " אני 
קורא לטוהר מוסרי וחזרה לעקרונות , שעליהם נבנתה המדינה ושילמה קורבנות 
יקרים כל כך " , הוסיף . ראש עריית גבעתיים , יצחק ירון , טען כי כיום 
לא יכול מורה או מדריך בתנועת נוער להטיף לאידיאולוגיה ולמוסר לנוער , מאחר 
שהנוער רואה כיצד מתנהגים הפוליטיקאים " . " הכיסא לא שייך לחבר הכנסת , 
אלא למפלגה ולעם שבחר בו . לכן , תופעה של נדידת ח"כים על כיסאותיהם ועריקות 
למיניהם , צריכה לקומם כל אחד " . ראש עריית ראשון - לציון , מאיר ניצן , 
אמר כי לא ייתכן מצב בו משרד החינוך יהיה חייב לרשויות ולערים 031 מיליון 
שקל , ומשרד הפנים 66 מיליון שקל , ואילו במשרדים אלה יאמרו : " זהו 
אומנם התקציב המגיע לכם , אך אין לנו ממה לתת " . זאת , בה בשעה שמאות 
מיליונים מוזרמים לכספים ייחודיים , וכל ח"ך עושה בקופה הממלכתית כבתוך 
שלו . " בין ההפגנות של האזרחים בנושא מאבקינו " , הוסיף ניצן , " בולטת 
במיוחד השתתפותו של הנוער העירוני בכל עיר ועיר . בראשון - לציון , לדוגמה , 
החליט פרלמנט הנוער העירוני , המייצג אלפי בני נוער בעיר , להצטרף למאבק 
בכל דרך אפשרית , בין היתר , על ידי קיום עצרות מחאה ליד ביתו של כל ח"ך , 
המסרב לחתום על שינוי שיטת הממשל " . רוב הדוברים מתחו ביקורת קשה על ח"ך 
אמנון רובינשטיין , שאחד מהעקרונות המנחים שלו ושל מפלגתו הוא שינוי שיטת 
הבחירות ופני השלטון . 
