הסכם קואליציוני בין מפלגת העבודה לח"ך צרלי ביטון נחתם אתמול בבוקר , ופתח 
את שרשרת ההסכמים הקואליציוניים של המערך בדרכו להרכבת הממשלה . הבעיה היחידה , 
שעיכבה את חתימת ההסכם למספר ימים , היתה דרישתו של ביטון לקבל מינוי של 
סגן - שר במשרד ראש הממשלה . אתמול סוכם , כי שמעון פרס יקים , כראש ממשלה , 
אגף או רשות מיוחדת לטיפול בשכונות , בראשות אחד מאנשיו של ביטון , אך 
אם לא תקום רשות זו תוך פרק - זמן מסוים , ימונה ביטון כסגן - שר . עוד 
סוכם , כי מקורבי ביטון יצורפו לשורה ארוכה של מועצות מנהלים במשרדי הממשלה 
השונים , שיהיו בשליטתם של שרי מפלגת העבודה . לאחר חתימת ההסכם הביעו שני 
הצדדים את שביעות רצונם ממנו . הקשר בין ביטון למפלגת העבודה נוצר לפני 
כחודשיים , וידע עליות ומורדות עד חתימת ההסכם אתמול . 
