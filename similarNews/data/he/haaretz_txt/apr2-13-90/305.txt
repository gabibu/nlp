חסר ורצוף בעובדות לא נכונות ומשמעותיות ביותר . לפני ארבע שנים פנו אלינו 
הורי הנערה המכונה בכתבה " תמר " באמצעות מתנדבת בנעמת וביקשו לאפשר לה 
להיקלט כמתנדבת ולעזור באחד מהמעונות שלנו . הסכמנו לנסות ולבדוק מה תהיה 
תגובת הילדים , הצוות וההורים והבהרנו כי תמר לא תוכל להיות עובדת מן המניין 
משום שאינה עונה על הקריטריונים המינימליים הדרושים לעבודה במעון ( נעמת 
לא קלטה את תמר כעובדת חריגה ואין בנעמת עובדות חריגות ) . תמר התקבלה כמתנדבת 
ומבוטחת כמתנדבת במעון . גם ההורים והצוות שהתקשו בתחילה לקבלה בגלל חריגותה , 
למדו במשך הזמן להעריכה ולקבלה . תמר אינה עוזרת לגננת וכל פעולה שהיא מבצעת 
היא תחת השגחתה של אחת מעובדות המעון ומטרתה לסייע ולעזור בלבד . אם תמר 
מעוניינת לקבל שכר עבודה , עליה לעבוד במסגרות מיוחדות לכך , כמו " המשקם " 
או " אקים " . המעון אינו מהווה מסגרת כזאת ותמר אינה יכולה לשאוף להיות 
מטפלת או עוזרת למטפלת . לצערי , הכתבה בעיתון מציגה את המציאות בצורה שגויה 
ומשלה את תמר לא רק בענייני עבודה . יחסנו לתמר היה תמיד יחס של כבוד והערכה 
ולא של ניצול . השתדלנו לשתף אותה בכל מפגש חגיגי או השתלמות . עד עתה 
שימש המעון מסגרת חסות לתמר . אם היא חשה כעת כי מיצתה את עצמה בהתנדבות 
בנעמת , עליה לפנות לאגודות כמו " אלמוג " , אשר יאפשרו לה לפתוח מסלול 
חדש בחיים . נעמת אינה מציבה " מכשולים ביורוקרטיים של תקינה " , אלא קריטריונים 
מקצועיים נאותים . כל מטרתנו היא להעלות את רמת החינוך לגיל הרך ולהפכו 
למקצוע מוכר , המחייב השכלה והכשרה . יש להצטער על כך שאנו שהיינו פורצי 
הדרך בשילוב ילדים חריגים ומתנדבות חריגות במעונות ושימשנו דוגמה לכך למקומות 
אחרים , מואשמים עתה בניצול . דבר שעלול להביא בעקבותיו זהירות יתר בקבלת 
מתנדבות מסוג זה . מנהלת המעון , רחל גלבוע , חשבה שהיא מתראיינת לכתבה 
על תמר וכי בדבריה תסייע לה להשתלב במסגרות אחרות . השימוש שנעשה בדבריה 
בכתבה מוציא אותם מהקשרם ומצייר תמונה שאינה תואמת את המציאות . קפידביננעמת , 
שניאותה לפתוח את דלתה לפני מתנדבת חריגה , לא יצרה בכך תקדים ולא פרצה 
דרך , כטענת הכותבת . מוגבלים וחריגים מועסקים בשוק החופשי ולא מהיום , 
ומקבלים שכר תמורת עבודתם . תמר מוגדרת כמתנדבת , אך היא מועסקת שבוע 
עבודה מלא , 8 שעות ביום לפחות , במשך ארבע שנים ברציפות . מנהלת המעון 
ביטאה כאב על שתמר אינה זוכה לגמול הוגן על תרומתה הממשית לצוות העובדים 
ולילדים . בגן - ילדים אחר שבו הועסקה תמר בתפקידים דומים לפני שהגיעה למעון 
נעמת , קיבלה שכר . חריגות במצבה מועסקות בגנים רגילים ומקבלות שכר . 
