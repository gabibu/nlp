פראג ( מיוחד ל"הארץ " ) . 71 רשימות נרשמו עד יום אתמול , שהיה המועד 
האחרון להגשתן , לבחירות לפרלמנט הצכוסלובקי , שייערכו ב8 ביוני . כמה 
רשימות הן כלל - ארציות , בעוד שאחרות מופיעות רק בצכיה או רק בסלובקיה . 
בין הרשימות " הפורום האזרחי " , המפלגה הקומוניסטית , ברית המפלגות הנוצריות - 
דמוקרטיות וכן רשימת המיעוטים " קיום יחד " . התובע הכללי הצכוסלובקי , 
לובדמיר ולטה , החליט לפתוח בהליכים פליליים נגד האנשים אשר הזמינו את פלישת 
צבא הסובייטי לארצם , ב8691 . התביעה נגדם תוגש על יסוד החוק להגנת השלום 
משנת 0591 , שעל סעיפיו לא חלה התיישנות . במהלך הכנת כתב האישום יוזמן 
לחקירה , בין השאר , גם וסיל בילאק , מנהיג קומוניסטי ממוצא אוקראיני , 
הנחשב ל"אדריכל " הזמנת הפלישה . צכוסלובקיה ביקשה משלטונות חמש מדינות 
ברית וארשה , שצבאותיהן השתתפו בפלישה , להעמיד לרשותה את המסמכים הסודיים 
הנוגעים לפרשה . משרד התביעה הכללית קובע בהודעתו , כי בחקירה המוקדמת הובהר 
ללא ספק כי שום מוסד צכוסלובקי ממלכתי מוסמך ( הנשיא , הממשלה , יו"ר 
הפרלמנט או המזכיר הראשון של המפלגה הקומוניסטית , בתור ראש מועצת ההגנה ) 
, לא ביקש ולא הזמין את הפלישה וגם לא נתן את הסכמתו לה . 
