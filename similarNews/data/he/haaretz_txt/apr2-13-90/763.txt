לובליאנה ( אי - פי ) . תושבי הרפובליקה של סלובניה הלכו אתמול לקלפיות 
במסגרת הבחירות הרב - מפלגתיות החופשיות הראשונות ביוגוסלוויה מאז מלחמת 
העולם השנייה . בכך באו אל סופן 54 שנות שלטון בלעדי של המפלגה הקומוניסטית 
ברפובליקה זו . 5 . 1 מיליון מצביעים רשומים , מגיל 81 ומעלה , בחרו בנשיא 
חדש לסלובניה , ארבעה חברים לנשיאות הקולקטיווית , ו042 חברים לפרלמנט 
הרב - מפלגתי החדש . הרכבו של הפרלמנט הנבחר עשוי להכריע בשאלת המשך חברותה 
של סלובניה בברית היוגוסלווית . מספר מפלגות ימניות פועלות לפרישה מהירה 
מהפדראציה , בעוד כמה קבוצות שמאל תומכות בפעולות זהירות ומתונות יותר . 
חלק ניכר מ71 המפלגות שנטלו חלק בבחירות לפרלמנט תומכות בהפיכת יוגוסלוויה 
לקונפדרציה . נשיא יוגוסלוויה , יאנז דרנובצק , תושב סלובניה , אמר לאחר 
שהצביע בלובליאנה כי הוא מקווה שהבחירות החופשיות הראשונות לפרלמנט הפדראלי 
יערכו עד סוף השנה . " הבחירות בסלובניה הן סימן למהלך דמוקרטי שלא ניתן 
לעצרו ביוגוסלוויה " , אמר דרנובצק . ברחבי סלובניה נפתחו כ000 , 4 קלפיות , 
וההצבעה התנהלה במשך 21 שעות . אחוז ההצבעה היה גבוה למדי על אף הגשם הכבד . 
תוצאות ראשונות צפויות כבר היום , אולם תוצאות רשמיות יתקבלו רק מחר . 
חוקי הבחירות מחייבים עריכת סיבוב בחירות נוסף בין שני המעומדים שזכו למספר 
הקולות הרב ביותר , אם שום מועמד לא זכה ליותר מ%05 מהקולות . על הנשיאות 
מתמודדים ארבעה מועמדים . בסקרי דעת הקהל מוביל מילאן קוצאן , מועמד המפלגה 
הקומוניסטית הסלובנית הרפורמיסטית , ששינתה את שמה לאחרונה ל"מפלגת ההתחדשות 
הדמוקרטית " . יריבו הקשה של קוצאן הוא מתנגד המשטר לשעבר יוזה פוצניק , 
מועמד ברית מפלגות הימין והמרכז התומכות בפרישת סלובניה מיוגוסלוויה . 
