שני משקיעי חוץ ביצעו בימים אלה שתי עסקות ענק לרכישת דירות במחיר שהוא הגבוה 
ביותר שהושג עד כה בארץ . כל אחד מהמשקיעים שילם עבור הפנטהאוז שקנה כ52 . 
3 מיליון דולר . שני הפנטהאוזים נרכשו בשני בניינים צמודים , הנבנים כעת 
על ידי איש העסקים אדוארד רייכמן , שהוא אחיהם של האחים רייכמן מקנדה בעלי 
חברת הבנייה הענקית אולימפיה - יורק - דיוולופמנט . שני הבניינים שהם צמודים , 
נמצאים כעת בשלבי בנייה מתקדמים על מגרש שנקרא מגרש האקדמיה . השם נובע 
מכך שעל מגרש זה שכנה בעבר האקדמיה למוסיקה ע"ש רובין , שעברה לקמפוס הישן 
של האוניברסיטה העברית בגבעת רם . הבניינים הממוקמים בשכונת היוקרה הירושלמית 
טלביה , נמצאים ליד משרד ראש הממשלה . המגרש נרכש על ידי אדוארד רייכמן 
בסוף 6891 , במחיר של 52 . 3 מיליון דולר , שהוא מחיר זהה לזה שבו נמכר 
אחד משני הפנטהאוזים . על המגרש הקים אדוארד רייכמן שני בנייני פאר , שתוכננו 
על ידי הארכיטקטים , אמציה ארונסון ושלמה פרנקל . הבניינים , בהם פועלת 
גם בריכת שחייה מקורה ומועדון בריאות המיועד לדיירים , כוללים 03 דירות 
בגדלים שונים . בבניין אין כמעט עמודים פנימיים , ובעלי הדירות יכולים 
לתכנן אותן כרצונם , מה שמייקר את עלות הבנייה . הדירה הקטנה ביותר שנמכרה , 
היא בשטח של כ002 מ"ר . בהתחשב בכך שהמחיר הממוצע של מ"ר בבניין זה מגיע 
לכ000 , 5 דולר , הרי שהדירה הזולה ביותר נמכרה במחיר של מיליון דולר . 
בסך הכל נמכרו עד כה בשני בניינים אלה כ7 דירות למעט שני הפנטהאוזים . 
שני הפנטהאוזים שנמכרו דומים , והם משתרעים על שטח של 055 מ"ר בנוי , 
ועוד כ001 מ"ר מרפסות . נודע כי המחיר אינו כולל תוספות מיוחדות , והוא 
מתייחס רק למחיר הבנייה . עו"ד יהודה רווה , המייצג בארץ את אדוארד רייכמן , 
וכן את חברת אולימפיה - יורק - דיוולופמנט של האחים רייכמן , סירב להתייחס 
לגבי זהותם של רוכשי הדירות ונמנע מלמסור פרטים על שתי העסקות . 
