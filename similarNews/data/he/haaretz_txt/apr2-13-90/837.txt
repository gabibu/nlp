ראשי הרשויות הערביות מבקשים לפגוש את שמעון פרס , אם זה יתמנה כראש ממשלה , 
כדי לשכנעו לפתור מיד את מצוקתם התקציבית . החלטה על כך התקבלה אתמול בכנס 
ארצי של נציגי הרשויות המקומיות הערביות בשפרעם . כזכור , פעילות הרשויות 
המקומיות הערביות מושבתת חלקית זה למעלה משבועיים , במחאה על אי - קיום 
הבטחות משרד הפנים , להסדר גירעונותיהן . הישיבה אתמול נועדה לדון בצעדיהן 
העתידיים של הרשויות . בודדים מבין באי הדיון טענו , כי צריך להפסיק את 
השביתה עד לאחר כינון הממשלה . אחרים דרשו השבתה מלאה והפגנות , ללא דיחוי . 
בסוף הדיון הוחלט על המשך השביתה החלקית עד לאחר החגים , ונקיטת צעדים 
חריפים יותר , במידה והבעיה לא תיפתר עד אז . כמו - כן הוחלט לפנות לשמעון 
פרס , כדי שייפגש עם נציגות " הוועד הארצי " של הרשויות הערביות , מיד 
לאחר כינון ממשלה חדשה , לצורך מציאת פתרון לבעיית הגירעון . זאת , בהתאם 
להתחייבותו של צוות המשא - ומתן של המערך , בשיחות הקואליציה עם נציגי חד"ש . 
ראש עיריית נצרת , תופיק זיאד , אמר כי הוא רואה בהתחייבויות המערך בענייני 
המגזר הערבי " הישג חשוב " . דבריו הופרעו על - ידי ראש המועצה המקומית 
של הכפר טירה , טארק עבד אל חי , אף הוא מאנשי חד"ש , שאמר כי מעתה יהיו 
אנשי חד"ש אחראים , כמו שר הביטחון יצחק רבין , לפעולות הרצח בשטחים . 
עו"ד עבד אל ראוף מואסי , מהמפלגה הדמוקרטית - ערבית , אמר כי גם למפלגתו 
הסכם עם המערך , שבו התחייב המערך לגלות עמדות חיוביות כלפי האזרחים הערבים . 
