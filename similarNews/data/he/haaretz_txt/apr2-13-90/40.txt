( ע ) . נשיא בית משפט השלום בבאר שבע , השופט יוסף רבי , הורה אתמול 
להעביר לנתיחה שלאחר המוות , במכון לרפואה משפטית , גופת עציר בטחוני , 
שנרצח שלשום במחנה המעצר בקציעות בנגב , ולעצור לחקירה את החשוד ברצח . 
החשוד טען בבית המשפט , שרצח את המנוח על רקע מיני , אך במשטרה חוקרים 
אפשרות , שהרוצח הוא אדם אחר והחשוד על פי גרסה זו לקח על עצמו את האשמה . 
כזכור , בשעת ספירת הבוקר שלשום , גילו חיילי האבטחה בחלקה 3 של גוש מספר 
1 , גופת עציר , ששכב ללא רוח חיים , במיטתו . הנרצח הוא איאד מוחמד 
שעבאן סיקלי ( 42 ) תושב עזה . הוא היה עצור בגלל חברותו בוועדה עממית . 
חוקרי משטרת מרחב הנגב , שהגיעו למקום , שמעו מעציר אחר הודאה ברצח . 
העציר שהודה הוא עימאד חסן צפדי , בן 91 מעזה , העומד לדין על רצח משתף 
פעולה בעזה . 
