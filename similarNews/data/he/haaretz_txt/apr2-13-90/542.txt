החמיצה את המועד בכל הקשור לשימור שניים ממרכיבי הנוף העיקריים של ארץ - 
ישראל המערבית . המרכיב האחד הם נופי הביצות שיובשו בתנופת הפיתוח הציוני 
ומעיינות המים שנכלאו בבטון ובצינורות , ובמקומם נהפכו ערוצי הנחלים למובילי 
ביוב ושפכים . המרכיב השני הם נופי החולות הנודדים , רוכסי הכורכר ומישורי 
עמק החוף והשפלה שנכבשו בתנופת הבינוי של היישובים העירוניים , מפעלי התעשייה , 
הכבישים והאוטוסטרדות והפיתוח החקלאי נרחב . מלות השיר " נלבישך שלמת 
בטון ומלט " היו לעובדה במישור החוף . מכל הנופים האלה , שאיפיינו את ארץ - 
ישראל הישנה , לא שרד לנו כמעט כלום . הסוקר את מישור החוף שלנו ימצא כי 
מתפתחת אצלנו בהדרגה מגאלופוליס ענקית , המשתרעת בין נתניה לאשדוד , ההולכת 
וכובשת לה עוד שטחים ללא - הרף הן דרומה לכיוון אשקלון והן צפונה לכיוון 
חדרה . תמונת - מצב עגומה זו לא נעלמה מעיניהם של הארגונים הירוקים . הרצון 
להציל את כבשת הרש , המעט ששרד מנופי מישור החוף , מוביל גופים אלה לניסיון 
להתמודד עם הבעיה בדרך שלא נוסתה עד כה . למרבה הפליאה והמזל , נותר לנו 
קטע גדול יחסית בין נחל חדרה וגבעת אולגה בצפון לנחל אלכסנדר בדרום ובין 
חוף הים במערב לכביש חיפה תל - אביב הישן במזרח . שטח זה שרד עדיין ברובו 
ללא פיתוח , עיבוד ובינוי . השם שניתן לשטח זה הוא פארק השרון והוא מקיף 
יותר מעשרת אלפים דונם . כלולים בו שטחים נרחבים של עצי חרוב ואלת המסטיק , 
של יער חדרה הוותיק ושרידים מיערות אלון התבור שכיסו בעבר את כל המישור 
שבין חדרה לתל - אביב . זה היה יער אלוני השרון , שהושמד לחלוטין בימי 
מלחמת - העולם הראשונה על - ידי הטורקים שכרתו את עציו להסקת קטרי רכבותיהם . 
זה שנים רבות מתריע על ייחודו וחיוניותו של שטח זה ודוחף לשימורו הפרוף 
אמוץ זהבי מאוניברסיטת תל - אביב , מהאבות המייסדים של החברה להגנת הטבע , 
ממעצבי - דרכה עד היום . רובו של שטח זה הגדול - יחסית במישור החוף הוא 
למעשה שטח פתוח . מחמת דלות קרקעותיו לא נוצל בחלקו הגדול לחקלאות , לכן 
עודו עשיר מאוד בכל מיני צמחים המיוחדים לאדמות חול - חמרה ולרוכסי הכורכר 
לחוף הים התיכון שלנו . בצד השטחים הפתוחים , שהם עיקר הפארק ומקנים לו 
איכות ייחודית , יש שורה של עוגנים ובלשון ימינו : חישוקים המעוררים 
תקווה כי יהיה אפשר לשמור על אופיה הלא - פגוע של יחידת שטח זו . עיקרם של 
חישוקים אלה הם הגנים הלאומיים המוכרזים של נחל אלכסנדר ( יותר מאלפיים 
דונם ) ושל נחל חדרה ( כמה מאות דונמים ) , יער חדרה של הקרן הקיימת , 
שניטע בשלהי המאה הקודמת , בתקופת ייבוש הביצות והמלחמה בקדחת ( כ005 , 
1 דונם ) , ושמורות הטבע של חוף גבעת אולגה וברכת גדור ( כמה מאות דונמים ) 
ושמורת בריכת עטה , שהיא שריד אחרון לביצות חדרה המפורסמות ( כ002 דונם ) 
. כן ישנן בשטח כמה משכונות העיר חדרה החוצצות למעשה בין נחל חדרה לבין 
עיקר שטחו של הפארק המיועד , אזור תעשייה של עמק חפר , היישובים מכמורת 
וגאולי תימן , מחצבות כורכר והמזבלה העירונית של חדרה , שכל הנוסע בכביש 
המהיר מחיפה לתל - אביב לא יוכל שלא לחוש את ניחוחה . פה ושם עוד מתקיימת 
פעילות חקלאית . קפמאפרקבניסיון להבטיח את שימור אופיו של שטח נרחב זה , 
האחרון והיחיד ששרד בגודל סביר , העשוי להמחיש לנו ולדורות הבאים כיצד 
נראו נופיו של מישור החוף הארץ - ישראלי חברו יחד הקרן הקיימת , החברה 
להגנת הטבע , רשות שמורות הטבע , מינהל המקרקעין ורשות הגנים הלאומיים . 
אף נעשה מאמץ לגייס לעניין את שתי הרשויות המקומיות שבתחום שיפוטן השטחים 
המיועדים להיכלל בפארק השרון : עיריית חדרה והמועצה האזורית עמק חפר . 
גופים אלה מנסים מכבר לקדם את תכנונו של פארק השרון בדרך שתבטיח ניצול מרבי 
של שטחיו הלא - מוכרזים למטרות נופש , תיירות וטיילות , קיט ובילוי בחיק 
הטבע , תוך שמירת אופיו הפתוח וערכיו המיוחדים . למעשה זו התאגדות ולנטרית 
של הרגע האחרון , בטרם ייעשו בשטח מעשים שאין להשיבם . וכבר הופיע האיום 
הגדול הראשון בלבו של השטח המיועד להיות ריאות ירוקות ואזור בילוי ונופש 
לתושבי מגאלופוליס שמדרום לו . האיום הוא בדמות מע"ץ , שמתכנניה כבר משרטטים 
קווים ישרים על המפות , ליצור חיבור רב - נתיבי ורב - מפלסי בין שלוש האוטוסטרדות 
המתוכננות לעבור בעתיד מדרום הארץ לצפונה . חיבור זה , בין האוטוסטרדה המזרחית 
המתוכננת לעבור לרגלי הרי שומרון , בין הכביש הישן מחיפה לתל - אביב לבין 
האוטוסטרדה הקיימת בין חיפה לתל - אביב , מיועד על - פי מע"ץ לעבור בשטח 
הפתוח שבין יער חדרה לנחל אלכסנדר . לשון אחרת : אם יותר לאנשי מע"ץ הפתרון 
הקל שהם מבקשים לצורך חיבור האוטוסטרדות , פירושו שכל הרעיון והפעילות של 
" הארגונים הירוקים " ליצירת פארק השרון בשביל תושבי מגאלופוליס , נידון 
לכליה לפני שהחל . וזה רק איום אחד . יש עוד איומים , בעיקר מצד העיר 
חדרה , שכשני שלישים מהשטח המיועד לפארק השרון הם בתחום שיפוטה . העיר 
שואפת להתפשט בכיוון דרום - ומערב אך לרשותה עתודות קרקע גדולות מאוד גם 
כלפי צפון ומזרח . שלא לדבר על המרווח הנרחב שבין חדרה לגבעת אולגה . כיצד 
להגשים בדרך החוק את הרעיון ליצירת פארק השרון . הרעיון הראשוני של רוב 
הגופים היה לפעול להכרזת השטח לגן לאומי . נראה שבהערכה מציאותית יותר של 
המצב , הרעיון שסביבו , יש לקוות , יתגבשו כל הגופים המנסים לקדם את תוכנית 
פארק השרון , הוא שלכל השטח הנרחב תוכן תוכנית - אב שתתורגם לתוכנית - מתאר 
שתקבל תוקף על - פי חוק התכנון והבנייה . תוכנית - מתאר זו תקבע את השימושים 
המותרים ואת המגבלות שיאפשרו ניצול מרבי של יתרונותיו הטבעיים של השטח , 
מצד אחד , ושמירת צביונו ואופיו המיוחדים , מצד שני . הכוונה היא לאפשר 
בשטח זה , שחלקים ניכרים מקרקעותיו בבעלות פרטית , פיתוח וניצול כלכליים 
שעיקרם תיירות ונופש . הרעיון לנסות להביא ליצירתו של פארק השרון על - ידי 
חוק התכנון והבנייה ( יש מציעים לנסות ולהכריז עליו כגן לאומי ) הוא למעשה 
רעיון חדש שטרם נוסה כמוהו בארץ ובבסיסו מונחת המחשבה שיש להבטיח את שימור 
אופיו המיוחד של האזור כשטח פתוח בעיקרו . זה ניסיון ליצור בצד העוגנים 
הסטטוטוריים הקיימים בשטח , בדמותם של גנים לאומיים ושמורות טבע מעמד נוסף 
של שטחים פתוחים שמורים . גישושים ראשונים אצל גורמי התכנון והבנייה כבר 
החלו . כדי להתרשם מערכיו המיוחדים של השטח המוצע לפארק השרון , יצאנו לסייר 
במרחביו . נלווינו לסגן מנהל מחוז המרכז ברשות שמורות הטבע , סלמן אבו 
רוקון בסיור בחלקו המערבי של הפארק , המציג נופיים פראיים של חוף השרון , 
ולאנשי הקרן הקיימת , עמנואל קאופשטין וזאב ספקטור ( ספקי ) בחלקו המזרחי . 
קפמאפרקנקודת - התצפית הטובה ביותר בשטח היא תל גדור , מדרום לגבעת אולגה . 
מכאן נפרשים מרחביו הפתוחים של הפארק לכל הכיוונים . החוויה העיקרית היא 
לגלות מכאן את מצוק הכורכר המשתפל בתלילות מאיימת אל הים , ישר והרחק למטה , 
ומשני עברי התל נחבאים חופים חוליים המוכרים ליודעי רז בלבד . בריכת המים 
הגדולה , השוכנת בין תל גדור לבין הכביש המהיר , היא בריכת גדור . שלולית 
חורף זו היא שריד לאחת מביצות חדרה ביצת סרחייה , הניזונה בעיקר ממי גשמים . 
בהמשך הסיור אנו מגיעים אל לבו של השטח אזור פארק החרובים . על פני יותר 
מ005 , 1 דונמים , משני צדי הכביש המהיר , שרדו כאן עצי חרוב גדולים וביניהם 
כריות גדולות של אלת המסטיק , היוצרים יחד נוף פתוח של יער פארק , שעיקרו 
גבעות נמוכות ומעוגלות המסתירות עמקים קטנים . בין העצים והשיחים שולטים 
כאן בימי החורף והאביב כרי עשב מוריקים של צמחים חד - שנתיים ופריחות מרהיבות 
במשטחי הצבע המתחלפים שלהן , על - פי פרחי העונה . רשימת האתרים שלא אוזכרו 
עוד ארוכה למדי , ובהם יער חדרה ( יער האקליפטוסים הגדול והוותיק בארץ , 
שנטעו המתיישבים הראשונים בחדרה בשנות התשעים של המאה הקודמת על אדמת הביצה 
הגדולה שנקראה איברכטאס ) ; בריכת סמר , נחל אלכסנדר , חורשת מכמורת , 
דיונות בית - ינאי , חורבת סמארה ועוד . בריכת יער ( הקרויה גם בריכת 
עטא ) היא שלולית החורף הגדולה ביותר ששרדה במישור החוף , שריד לביצות 
השרון . למעשה , בריכת יער היא השריד הגדול ביותר שנותר מביצות חדרה . 
ייחודה בנופיה הפתוחים , המאפשרים תצפית אליה ממקומות רבים . אין הדבר 
כך בשרידים אחרים של ביצות , כבריכת בטיח ובריכת זיתא , המכוסים צמחייה 
עבותה . בימי המנדט נעשו ניסיונות לייבש ביצה זו , אך ללא הצלחה . בחורף 
נקוו בה תמיד מים . בתצלומי - אוויר ישנים משנות הארבעים , נראית בריכת 
יער גדולה פי - שניים משטחה כיום . במרחב גיאוגרפי זה הקטן - יחסית אפשר 
לעשות טיול מגוון ומעניין בבתי - גידול ובנופים . החשש הגדול הוא שכתום האירועים 
ביוזמת הארגונים הירוקים לחול - המועד פסח בשטחי פארק השרון , לא תימשך 
העשייה המלוכדת והפעילות תדעך . אם כך יארע , יימשכו התהליכים האקראיים 
הפועלים בשטח וייווצרו עובדות מוגמרות שיסכלו את התוכניות . יש לתבוע מכל 
הפעילים לקידום הרעיון של פארק השרון , שישכילו ליצור את המסגרת האופרטיווית 
שתפעל לקידום התוכנית . 
