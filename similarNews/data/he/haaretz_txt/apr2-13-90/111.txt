מכל ירידי הספרים בעולם , יריד בולוניה נחשב החביב ביותר . אם בירידים 
אחרים מתכתשים מו"לים ונציגיהם על זכויות היוצרים , בבולוניה הם חביבים , 
חייכנים , מוצאים זמן לבלות ולהרחיב אופקים . אחת הסיבות לכך היא שאין 
זה יריד כללי , אלא היריד הידוע והוותיק ביותר המיוחד לנושא ספרי ילדים 
ונוער . כל מו"ל יודע שזה השוק של העתיד , כי הקוראים של היום יבלו ( מלשון 
בלאי ) את ספריהם , ומחר ייוולדו קוראים חדשים ויהיה צורך בספרים קלסיים 
חדשים , אבל גם בטעמים ופיתוחים חדשים . תחלופת הקוראים הפוטנציאליים מהירה 
ורבה . נכון , את הזכויות לספרי ילדים אפשר לקנות גם באמצעות פקסימיליה , 
ואת הספרים עצמם אפשר לראות בפרנקפורט או לקבל בדואר מהיר . אבל רק בבולוניה 
( 58 באפריל ) אפשר לעשות זאת בנחת , לטייל ברחובות היפים ולאכול טוב . 
בשבוע הראשון של אפריל מובטח מזג אוויר נעים , וממש לפני היריד , המתקיים 
בבולוניה כבר 62 שנים , נערך בראשונה יריד לספרי אמנות . הרעיון היה במקורו 
לאפשר למולים איטלקיים , מוציאי קומיקס בעיקר , להציג את סחורתם למו"לים 
מארצות אחרות . בינתיים רואים בבולוניה גם קומיקס וגם חידושים אחרים בספרי 
ילדים . השנה , למשל , יוצגו שם 002 ספרים , שנפתחים והופכים לארמונות 
או לטירות נייר . החידוש בספרים אלה , מתברר , הוא אולי השכלול הטכני 
בייצור : בתצוגה אפשר יהיה לראות ספרים דומים , שנעשו באהבה לפני 001 שנים 
ויותר . כמו בכל יריד ובכל השנה , גם השנה מחפשים בבולוניה את החידושים , 
ובראשונה יהיה לצד יריד ספרי הילדים יריד מו"לות וטלוויזיה , שנועד לאפשר 
החלפת תוכניות טלוויזיה לילדים ולעודד תוכניות טלוויזיה בעקבות ספרי ילדים . 
תהיה גם תצוגת עבודות מאיירים מכל העולם . המולים ידונו לא על ענייני ספרות 
ילדים בלבד , אלא גם על בעיות מו"לות כלל - עולמיות : האנגלים , למשל , 
מוטרדים מההיערכות לקראת 2991 , אז לא יהיה עוד טעם לרכוש זכויות מארה"ב 
לבריטניה בלבד ; לתעשיית ספרי הילדים בגרמניה יש תקוות חדשות בנוגע לשוק 
של מזרח - גרמניה ; ארצות מזרח אירופה יוכלו להציע איכויות כתיבה ואיור , 
וליהנות מהשכלולים הטכנולוגיים של המערב ; האמריקאים מרוצים מאוד מפריחת 
שוק ספרי הילדים ; ההולנדים דואגים שמא יגיע לרוויה , כמו שוק ספרי המבוגרים ; 
האיטלקים חוששים שילדי איטליה אינם קוראים די . כמה מו"לים ישראלים מבקרים 
ביריד הזה בקביעות , אבל מעטים מהם רוכשים דוכן ומציגים ספרים . הם באים 
כקונים , בדרך כלל , ומחפשים רעיונות . השנה , בפעם הראשונה , ישתתף 
ביריד המכון לתרגום ספרות עברית . הנציגה היא מנהלת המכון , נילי כהן , 
היכולה לזקוף לזכותה ( ובאמצעותה ליצוא הספרות העברית ) כמה הצלחות . 
ראש בית הספר לחינוך והמרכז לספרות ילדים באוניברסיטת חיפה , פרוף אדיר 
כהן , המליץ על הכנת קטלוג מקצועי לספרות ילדים . בקטלוג המכון היו גם 
בעבר ספרי ילדים , ו"ציפור הנפש " של מיכל סנונית , למשל , יצא כבר לאור 
באיטליה ובהולנד , וייצא בפולין ובהונגריה . " האי ברחוב הציפורים " 
, " חיילי עופרת " ו"סבתא סורגת " של אורי אורלב יצאו כבר באנגליה , 
ארה"ב , הולנד , גרמניה , דנמרק , יפאן וייצאו בפולין . ספרים אלה 
מוצעים בקטלוג לתרגום לשפות נוספות . המכון , שיוזם דוגמאות תרגום ומשמש 
סוכן ספרותי , מציע בקטלוג החדש את ספרי הילדים של אפרים סידון ( " אוזו 
ומוזו מכפר קקרוזו " ו"מעלה קרחות " , עם איוריו של יוסי אבולעפיה ) , 
גיל הראבן ( " אגדה חדשה " ) , שלומית כהן - אסיף , יהודה עמיחי , 
נורית זרחי , ע . הילל , דניאלה כרמי , יצחק נוי , יעל רוזמן , נירה 
הראל ( " התנגשות חזיתית " ) , שכמה מספריה כבר תורגמו כעבר , עמי גדליה 
( " ראש חץ " ) , בנימין תמוז , יגאל לב , דורית אורגד , דבורה עומר , 
גלילה רון - פדר , אדיר כהן , וגם לאה גולדברג ומרים ילן - שטקליס . 
המכון לתרגום ספרות עברית מציע גם הכנת אנתולוגיות מתורגמות של ספרות ילדים 
לפי נושאים , במתכונת שהצליחה בספרות המבוגרים . כמה סופרי ילדים ישראלים 
הצליחו למכור ספרים בחו"ל , באמצעות המו"לים שלהם בארץ , או סוכנים אחרים : 
אלונה פרנקל לימדה את ילדי העולם לעשות פיפי ב"סיר הסירים " . בשפות אחרות 
היתה דרישה למהדורה שונה לבנים ולבנות . הספרים הופקו בחלקם בישראל , במסדה . 
את ספרי הילדים של דויד גרוסמן מכרה דברה האריס מ"דומינו " לויקינג - פינגווין 
בארה"ב . אבל זו תהיה הפעם הראשונה שספרות הילדים העברית תיוצג רשמית בבולוניה . 
