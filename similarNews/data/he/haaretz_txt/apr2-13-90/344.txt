אדיס אבבה ( ע"ץ ) . משקיפים באדיס אבבה אמרו אתמול , כי שתי ההתפוצצויות 
שהיו בליל שבת במלון הילטון באדיס אבבה , אירעו באגף שבו מתגורר שגריר ישראל 
מאיר יפה , והיו מכוונות נגדו . בעקבות ההתפוצצויות החליטה אתיופיה בשבת 
לגרש תוך 84 שעות שני דיפלומטים לוביים באדיס אבבה , בשל " פעילות שאיננה 
עולה בקנה אחד עם מעמדם " . הנהלת מלון הילטון שמרה על שתיקה לגבי ניסיונות 
הפיגוע . שתי הפצצות התפוצצו כנראה בחדרי אמבטיה באגף החדש של המלון , 
שבו נמצאות דירות . השגריר יפה אמר בשבת בטלפון , כי למיטב ידיעתו לא היתה 
תקרית בדירה שלו , אך ייתכן שהתפוצצויות אירעו באולם הקבלה . השגריר הפנה 
את העיתונאים אל מנהל המלון . השכונה שבה שוכן המלון נחסמה , ואנשי ביטחון 
של בית המלון ערכו בשבת חיפושים על גופם ובכליהם של הנכנסים לבניין באמצעות 
מכשירים לגילוי מתכות . בהודעה של משרד החוץ האתיופי נמסר כי עלי עבד אללה 
האוידן וסעיד ס . סעיד הוכרזו כאישים בלתי רצויים החל מ13 במארס , בשל 
פעילות שאיננה עולה בקנה אחד עם מעמדם . " בנסיבות אלה , נוכחותם באתיופיה 
עלולה לגרום נזק לביטחון המדינה " , נאמר בהודעה . לדיפלומטים הלובים ניתנה 
אורכה עד ליום שני בשעה 00 . 51 לעזוב את המדינה . בשבועות האחרונים האשימה 
אדיס - אבבה מדינות ערביות כי הן תומכות במורדים באריתריאה ובתיגרה , הנלחמים 
בכוחות הממשלה בצפון המדינה . האשמות אלה גברו לאחר שאתיופיה הודיעה בנובמבר 
אשתקד על חידוש היחסים הדיפלומטיים עם ישראל . היחסים בין אדיס - אבבה וטריפולי 
מתוחים מאז 6891 , ולפני שלושה שבועות הפגינו סטודנטים אתיופיים מול השגרירויות 
של לוב וסודאן באדיס אבבה , ודרשו את הפסקת ההתערבות של מדינות אלה באתיופיה . 
