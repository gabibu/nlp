אם היה לנו מידע שבנו של ח"ך פסח גרופר הוא מומחה ידוע בתחום המים או ביצוא 
חקלאי לא הייתי רואה בכך פסול . איני חושב שאדם צריך להיפסל רק בגלל שהוא 
בנו של חבר כנסת . אבל במקרה הזה יש סיבה סבירה לחשוד שהוא ימונה רק משום 
שהוא בנו של חבר כנסת , וזה דבר חמור מאוד . לחברות ממשלתיות צריך למנות 
דירקטורים שיש להם הכישורים ולא הקשרים . למרות שמבחינה משפטית מותר לממשלת 
המעבר לפעול כמו כל ממשלה רגילה , עליה להימנע משינויים מהותיים . ניסיונם 
של שרי הממשלה הנוכחיים ואלה שהתפטרו לפני כמה שבועות לשתול את אנשיהם מהר 
ככל האפשר לפני שיהיה מאוחר הוא תופעה פסולה . יש להקים ועדה בלתי תלויה 
ברשות החברות הממשלתיות , שלא תאשר דירקטורים שאין להם הכישורים . שר רשאי 
למנות כמה יועצים ועוזרים לתפקידים בכירים מחוץ למינויים הרגילים של השירות 
הציבורי , כדי שיוכל לתפקד במשרדו וליישם את מדיניותו . אך בתנאי שהם 
גם יעזבו אחרי שהשר מסיים . ח"ך אמנון רובינשטיין הגיש הצעת חוק שאושרה 
בקריאה ראשונה , ולפיה בבחירות פנימיות במפלגה לא יוכל להצביע עבור השר 
אדם שמונה על ידו לתפקיד כלשהו בשירות הציבורי או בדירקטוריון של חברה ממשלתית . 
יש להשלים את הליכי החקיקה של הצעה זו . 
