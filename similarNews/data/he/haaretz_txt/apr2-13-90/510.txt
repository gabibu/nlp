בימים הקרובים יבוטל פיקוח המחירים על שש העמלות הבנקאיות הבאות : עמלה 
על קנייה ומכירה של מזומנים במט"ח כנגד תשלום או זיכוי בשקלים . עמלה על 
משיכת מזומנים באמצעות פקיד בדלפק הבנק ( טלר ) . עמלה על קנייה ומכירה 
של של המחאות נוסעים כנגד תשלום או זיכוי בשקלים . עמלה על שימוש וחידוש 
כספומט , או כרטיס עדכן לקבלת מידע באמצעות מכשירי הבנק הממוכנים . עמלה 
על משיכה בעין של ניירות ערך מפיקדון . עמלה על תשלומי ריבית ופיקדונות 
של מלווים . ביטול הפיקוח על מחירי עמלות אלה יביא להעלתם כבר בימים הקרובים . 
הביטול נעשה על פי המלצה של ועדה בראשות המפקח על המחירים במשרד התעשייה 
והמסחר זאב גלמור . הוועדה כונסה בשעתו על ידי מנכ"ל האוצר והשתתפו בה נציגי 
משרד האוצר בנק ישראל ונציג ציבור . 21 עמלות מתוך ה81 שהיו בפיקוח תעבורנה 
לפיקוח על ידי חובת ההודעה . על פי הסדר זה יחויבו הבנקים להודיע 03 יום 
מראש למפקח על המחירים כי בכוונתם להעלות את תעריפי העמלות . אם המפקח לא 
יתנגד יועלו העמלות בשיעור שנקבע על ידי הבנקים . לצורך חישוב שינויי המחירים 
בעמלות שנותרו בפיקוח , הרכיבה הוועדה " סל עלויות " המשוקלל בשינוים 
בשכר ובמדד המחירים לצרכן . שינוי מחיר העמלות שבפיקוח לא יעלה על לסל העלויות , 
אך לבנקים ניתנת גמישות רבה לגבי העמלות הבודדות . העלאת מחירי העמלות 
שבפיקוח תוכל להיעשות אחת לששה חודשים או לאחר עלייה של כ5 % במדד סל העלויות 
שנקבע , המוקדם מבין השניים . יחד עם זאת , הוועדה הותירה לבנקים מרווח 
נוסף , והיא מאפשרת להם העלאת מחירי העמלות אף מעבר לנוסחה שנקבעה , על 
מנת לתקן , לדבריה , עיוותים ושחיקה נמשכת בתעריפי העמלות . שורת צעדים 
אלו יביאו להעלאת העמלות שבפיקוח בימים הקרובים . מהפיקוח על הבנקים נמסר 
כי ייקור העמלות יאפשר לבנקים תמחור נכון יותר של השירותים הבנקאיים . הדבר 
ימנע העמסת הוצאות תפעוליות על המרווחים הפיננסיים ויאפשר הורדת הריבית והקטנת 
המרווחים במגזר השקלי הלא צמוד . בנק ישראל יפרסם מדי פעם נתונים השוואתיים 
של תעריפי העמלות עיקריים בתאגידים השונים , זאת על מנת לאפשר לציבור השוואה 
בין הבנקים . בנק ישראל מקווה כי צעד זה יעודד את התחרות בין הבנקים בנושא 
העמלות . 
