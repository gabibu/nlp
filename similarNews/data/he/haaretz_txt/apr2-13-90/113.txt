צפויות לעתים הפתעות גדולות מפסנתרנים בתחילת דרכם , אך לרוב לא מוותיקים 
מאוד , בני 06 ויותר . סגנון נגינתם , הרפרטואר שלהם ותפיסתם המוסיקלית 
אינם משתנים כמעט . שניים מהם , שניגנו בעבר גם עם הפילהרמונית בארץ , 
חוללו בסתיו חייהם הפתעות גדולות , שאותן ניתן עתה לשמוע בהקלטות מעולות . 
שורה צרקסקי , פסנתרן יהודי - אמריקאי יליד רוסיה , היום בן 97 , נחשב 
תמיד פסנתרן בעל יכולת וירטואוזית אדירה . הוא גוץ , יושב על קצה הכיסא 
ומותח רגליו אל הדוושות . כף ידו הקטנה ואצבעותיו הקצרות לא עמדו לו למכשול , 
והרעימו בנגינת ליסט , צייקובסקי ורחמנינוב . ברפרטואר מעמיק יותר היו 
לו נפילות גדולות , והוא נחשב לנגן מוגבל למדי של מוסיקה וירטואוזית לשמה . 
כשמלאו לו 06 כבר הקליט מעט מאוד . כשמלאו לו 07 היו לו קונצרטים מעטים , 
וגם הם לא עוררו התעניינות רבה . כשמלאו לו 37 הגיע צרקסקי ללונדון , 
לשני רסיטלים באולם " ויגמור " היוקרתי והקטן . העיתונים ששלחו מבקרים 
מן השורה השנייה לא ציפו לגדולות . אבל למחרת התפרסמו ביקורות נלהבות : 
התגלה צרקסקי חדש ומעמיק בתוכנית מעניינת ומגוונת . לרסיטל השני כבר הגיעו 
גדולי המבקרים , וגם הם הרעיפו עליו שבחים , כתבו שהנגינה היתה חוויה נדירה 
ביופיה והצרו על שלא הוקלטה . חברת תקליטים קטנה , " נימבוס " , הציעה 
לצרקסקי להקליט בטירה שבבעלותה את תוכנית הרסיטלים . בשני הדיסקים נגינת 
פסנתר ססגונית , מעניינת ווירטואוזית , מזכירה בכמה קטעים את נגינתו של 
הורוביץ : נגינה לא מנוכרת , חושנית , רומנטית במידה , עם גוני צליל 
נפלאים . את הדיסקים של נימבוס מייבאת חברת פונוקול . שני הדיסקים , שורה 
צרקסקי בקונצרט 4891 , נמכרים בנפרד . בראשון ( נים 0205 ) הוא מנגן 
את האטיודים הסימפוניים אוף 31 של שומן , את שני הכרכים של וריאציות ברהמס 
על נושא של פגניני , " קליידוסקוף " של הפסנתרן הגדול יוסף הופמן ( שהיה 
מורו ) ו"שעת - לחץ בהונג - קונג " מאת אברהם חסינס . שני הקטעים האחרונים 
וירטואוזיים לשמם . בדיסק השני ( נים 1205 ) השקונה מתוך הפרטיטה לכינור 
ברה - מינור של באך , בעיבוד בוזוני ; הסונטה אוף 1 של אלבן ברג , " לוויות " 
של ליסט , והסונטה לפסנתר במי - במול אוף 72 מס 1 של בטהובן . כל דיסק 
אורך כשעה . באך של צרקסקי נשמע כמו עוגב גדול , שומן פיוטי בצלילי בדולח 
ובטהובן ברוח הנגינה הגרמנית הגדולה . הקלטה דיגיטלית מצוינת , חוויה מרתקת . 
המפתיע השני הוא הפסנתרן האיטלקי , אלדו ציקוליני ( 56 ) , פרופסור למוסיקה 
בקונסרבטוריון בפאריס . ציקוליני התמחה במוסיקה צרפתית לפסנתר , וההקלטות 
שלו למכלול הקונצרטי לפסנתר של סן - סנס מומלצות מאוד . עתה יצאו לאור שני 
דיסקים שבהם הוא מנגן את חמש הסונטות האחרונות של בטהובן . אין זה הביצוע 
הגדול מכולם , אבל אפשר למקמו סמוך מאוד לצמרת . גם לציקוליני טכניקה וירטואוזית , 
גם הוא נוטה לליריות מאופקת באמירות מוסיקליות . בטהובן שלו שונה מכל 
מה שהוקלט עד כה . הנגינה הרעננה , התנופה , הפיוט , הצליל , חוויה 
מעניינת ויפה . בקש לשמוע בחנות את האדגו בסונטת ה"האמרקלאוויר " ( קטע 
שביעי בדיסק הראשון ) . קופסת שני דיסקים במחיר מוזל של החברה האיטלקית 
" נאבה ארה"ב מאיטליה . הקלטה דיגיטלית , 87976 ( היבואנית : אם - סי - 
איי , תל אביב ) . קפמאבינמאות דיסקים שונים נמכרים עתה בארץ במחיר 
8102 ש"ח לדיסק . לבד מדיסקים מעטים , הביצועים בהם אינם משתווים לביצועים 
שביקרים יותר , אבל רובם מוקלטים היטב , בהקלטה דיגיטלית במקור . שים 
לב לסימון בגב הקופסה . יש גם הקלטות אנלוגיות טובות , שהועברו למסטר 
דיגיטלי , ואיכותן עתה משביעה רצון בהחלט . הן מסומנות , והקפד לבדוק 
את שנת ההקלטה . הקלטות מאמצע שנות ה07 ואילך איכותן טובה בדרך כלל . היצרנים 
גם מגלים לרוב נדיבות רבה ודוחסים לדיסק הרבה מוסיקה , כחלק מן האטרקציה . 
" הונגארוטון " , בסדרת המעטפת הלבנה , מציעה ביצועים יפים של ששה קונצרטי 
לבסון ותזמורת מאת ויוואלדי ( דיסק 340 ) ; ארבע רביעיות החליל של מוצרט 
( 821 ) ; מוסיקת לילה זעירה , הסרנטה נוטורנה וההלצה המוסיקלית של מוצארט , 
שלושתן בדיסק אחד ( 350 ) ; קונצרטי וסונטות לחלילית של ויוואלדי ( 
540 ) ; חמישיות לגיטארה ומיתרים של בוקריני ( 550 ) ; סימפוניות של 
היידן וקנטטות של באך . כל היצירות בביצוע סולנים ואנסמבלים הונגריים . 
קנייה טובה , בדרך כלל . הדיסקים מיוצרים בסאניו יפאן , ואיכותם טובה . 
היבואנית : אן - אם - סי , חולון . ממערב - גרמניה מייבאת " יונאטקס " 
תל אביב את הדיסקים הזולים של לייזרלייט " . שים לב למקבץ אריות אופראיות 
מפורסמות בביצוע מאריה קאלאס ( דיסק 69051 ) , ומקבץ אריות בביצוע פלסידו 
דומינגו , מן השנים 7691 ו8691 . זמרה מצוינת באיכות הקלטה משופרת . לייזרלייט 
מציעה גם את הסימפוניה הראשונה והשנייה של שומן בדיסק אחד ( 72851 ) בניצוח 
נוויל מארינר , עם תזמורת הרדיו של שטוטגרט ; הסימפוניה הסקוטית והאיטלקית 
של מנדלסון בדיסק אחד ( 22851 ) , בניצוח ינוש שנדור , עם תזמורת " פילהרמוניה " 
מלונדון ; קונצרטי לחליל ותזמורת של ויוואלדי , טלמאן , קפ"ע באך ומרקדנטה , 
בנגינת חלילנים ותזמורות שונים ( 43651 ) . כל ההקלטות דיגיטליות במקורן . 
זה רק מקבץ מקרי , ששלפתי מבין מאה דיסקים ויותר של מוסיקה כלית וקולית 
בלייזרלייט . יש גם דיסקים זולים מאוד , בעשרה שקלים ופחות . מוטב שתבקש 
להאזין בחנות לקטע מן הדיסק שאתה מבקש לרכוש . 
