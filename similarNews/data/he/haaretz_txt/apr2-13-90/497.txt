בעקבות אישור ייבוא מכוניות הונדה לישראל , ייאלץ כנראה משרד התחבורה לאשר 
גם יבוא של אופנועי ימאהה . חברת כלל - סחר הגישה , לפני כשנה , בקשה 
לייבוא אופנועים תוצרת מפעלי ימאהה באירופה , והציגה בפני משרד התחבורה 
חוזים עם מפעלים באיטליה , ספרד וצרפת . בדומה להונדה - ארצות - הברית , 
מפעלי ימאהה - אירופה מייצרים רכבים על פי ידע יפאני , אך רוב החלקים הם 
מתוצרת מקומית . בעבר , דחה משרד התחבורה את הבקשה לרשיון יבוא , וטען 
כי דרוש חוזה ישיר עם חברת האם ביפאן . עתה , כשאושר יבוא מכוניות הונדה 
ללא חוזה ישיר עם חברת האם , ייאלץ משרד התחבורה לאשר גם את ייבוא האופנועים . 
המגעים בין כלל סחר למשרד התחבורה מתנהלים בתיווך יורם ארידור , שהיה מעורב 
גם במגעים לאישור יבוא מכוניות הונדה . כלל סחר מוכנה להציג בפני משרד התחבורה 
מכתב התחייבות ישיר להספקת חלפים , דומה לזה שנחתם על ידי סגן נשיא הונדה 
ארצות - הברית , ואיפשר את אישור ייבוא המכוניות . מפעל ימאהה - איטליה 
מייצר אופנועים עד נפח 521 סמ"ק , והוא בבעלות איטלקית . מפעל ימאהה ספרד 
נמצא בבעלות יפאנית מלאה , וגם הוא מתרכז בייצור אופנועים בנפח קטן . המפעל 
השלישי , איתו יש לכלל סחר - חוזה , נקרא מוטובקאן . מפעל זה התרכז בעבר 
בייצור אופניים , אך באחרונה נרכש על ידי ימאהה והחל לייצר גם קטנועים . 
