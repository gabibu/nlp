סדרת ריכוזי שיא של זיהום אוויר נרשמה בכמה משכונות המגורים על הכרמל בחיפה , 
החל משלשום בשעה 03 . 12 ועד אור לאתמול בשעה אחת לפנות בוקר . עובדות 
אלו התבררו אתמול , לאחר בדיקת הנתונים שנרשמו בתחנות הניטור של חברת החשמל 
ואיגוד ערים חיפה לאיכות הסביבה . כפי שפורסם אתמול בלעדית ב"הארץ " , נמדד 
שלשום בשעה 03 . 12 זיהום אדיר , של 506 , 2 מיליגרם גפרית דו - חמצנית 
במ"ק אוויר . זהו זיהום הגפרית השני בגובהו בכל הזמנים בשכונת המגורים הגדולה 
ביותר של חיפה נוה - שאנן . שעה וחצי קודם לכן , כשעברו בתי - הזיקוק 
וחברת החשמל לשרוף דלק דל גפרית ( אחוז אחד ) בעקבות הנחיית השירות המטאורולוגי , 
עמד ריכוז גזי הגפרית בנוה - שאנן על 37 מ"ג במ"ק בלבד . בשעה אחת לפנות 
בוקר אור לאתמול נמדדה במרכז הכרמל בחיפה חריגה נוספת של גפרית דו - חמצנית 
302 , 1 מ"ג במ"ק . בשכונת בן - דור במועצה המקומית נשר , נרשם בשעה 03 . 
22 שלשום ריכוז של 660 , 1 . מחצית השעה מאוחר יותר נמדד בשכונת תל - עמל 
בחיפה ריכוז שיא אחר 289 מ"ג במ"ק . יצויין כי בשעות הערב שלשום נתקבלו 
תלונות רבות מתושבים המתגוררים באזורים שונים של חיפה על מפגעי ריח המורגשים 
באוויר בשכונותיהם . סגן מנהל השרות המטאורולוגי , דוקטור דב מנס , אמר 
אתמול בעקבות אירועי הזיהום הקשים בחיפה , כי באזור שרר באותו זמן מצב קריטי 
חריג ביותר , שעיקרו שילוב תנאים מטאורולוגים קיצונים של חמסין ללא רוח . 
דוקטור מנס אמר , כי מבחינת השירות המטאורולוגי , ההתרעה לעבור החל מהשעה 
שמונה בערב לשריפת דלק דל גפרית , " היתה בעיתה " . לדבריו , גם אם בתי - 
הזיקוק וחברת החשמל היו עוברים באותה עת לדלק דל - גפרית , דבר שאין הם 
ערוכים בינתיים לעשות , לא היתה נמנעת חריגת השיא , אף שהיתה מצטמצמת . 
" למרות שבחברת החשמל עבדו באותה עת ברבע מיכולתם ובבתי - הזיקוק בכמחצית 
יכולת הייצור , ארעו זיהומים " , אמר דוקטור מנס . ראש עיריי חיפה , אריה 
גוראל , פנה אתמול בעניין לראש הממשלה , יצחק שמיר . 
