שר התחבורה , משה קצב , החליט אתמול לאשר יבוא מכוניות הונדה לישראל . 
דובר משרד התחבורה טען כי ההחלטה לאשר את הייבוא התקבלה לאחר שמולאו כל 
התנאים שהעמיד משרד התחבורה . בנוסף להתחייבות המסחרית הרגילה בין הייצרן 
ליבואן , בנוגע לאספקה סדירה של חלפים ושירות , דרש משרד התחבורה שהמפעל 
יפנה אליו התחייבות מיוחדת . התחייבות כזו , בחתימתו של תומס אליוט , סגן 
נשיא הונדה ארה"ב , הגיעה השבוע למשרד התחבורה , ובעקבותיה התקיים אתמול 
דיון שבו הוחלט לאשר את יבוא המכוניות . כפי שנכתב שלשום ב"הארץ " , לא 
הפתיעה ההחלטה את המקורבים לענף . מפעל הונדה ארה"ב הוקם בשנת 2891 במרסוויל 
אוהיו , וכיום הוא מייצר 000 , 063 מכוניות בשנה . רוב המכוניות מתוצרתו 
משווקות בארה"ב וקנדה , וחלקן מיוצאות לקוריאה , טיוואן ואפילו ליפאן עצמה . 
כושר הייצור המירבי של המפעל , שנמצא בבעלות יפאנית מלאה , הוא כ000 , 
015 מכוניות בשנה . יעקב שחר מחברת מאיר למכוניות מסר כי הוא מצפה שמכוניות 
ראשונות יימסרו ללקוחות כבר בחודש מאי . יחד עם זאת , ייקבע רק בימים הקרובים 
לוח זמנים מדוייק . לדבריו , יש עדיין להעביר את המכוניות תקינה במשרד 
התחבורה ולסיים את ארגונו של אולם התצוגה . 
