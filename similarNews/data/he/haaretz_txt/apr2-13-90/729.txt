( ע ) . היועץ המשפטי לממשלה , יוסף חריש , אישר את הארכת מעצרו של 
יהודה גולדשטיין ( 94 ) , תושב קריית ביאליק , הנמצא במעצר מ21 למארס , 
בחשד שרצח את ידידו , סולומון שנקר , שגופתו נתגלתה בשבוע שעבר בחצר ביתו 
של החשוד . החשוד הובא אתמול בפני שופט השלום בחיפה , כאמל חייר , שהורה 
להאריך את מעצרו ב51 יום להמשך החקירה . בא כוח המשטרה , פקד אבינועם כץ , 
המשמש כראש צוות החקירה המיוחד בפרשה זו , טען בבית - המשפט כי החשוד קושר 
עצמו למקרה , ובידי המשטרה ראיות לכאורה , שיש בהן כדי להאשימו ברצח שנקר , 
שנעדר מביתו מאז תחילת חודש מארס . בבדיקת גופתו של שנקר במכון לרפואה משפטית , 
נקבע כי הוא מצא את מותו מיריות . ברשותו של החשוד נמצאו תת - מקלע עוזי , 
מחסניות עם כדורים ומשתיק קול , שהועברו לבדיקה בליסטית , במעבדות לזיהוי 
פלילי במטה הארצי של המשטרה . כזכור , גם בנו של החשוד ( 62 ) , נעצר 
לחקירה בחשד שסייע לאביו בפרשת הרצח והעלמת הגופה . 
