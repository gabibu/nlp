לאחר שהתפרסמה אתמול הידיעה בדבר ביטול השתתפותה של התזמורת הלאומית של צרפת 
בניצוחו של לורן מאזל בפסטיבל ישראל , עקב סכסוך בין המנצח והתזמורת , 
הודיעה הנהלת הפסטיבל כי קוני הכרטיסים יוכלו לקבל את כספם בחזרה , או להמירם 
בכרטיסים למופעים אחרים . הנהלת הפסטיבל הודיעה גם על שני מופעים שנוספו 
לתוכנית : בערב יום ירושלים , 5 . 52 , ייערך בבריכת הסולטן המופע " אולימפוס 
בירושלים " , ערב שירים יווניים , בהשתתפות מאריה פאראנדורי , אלינוער 
וזמר נוסף ( ששמו לא פורסם ) . ה"סן פרנסיסקו מיים טרוף " הוא המופע 
השני , והוא ייערך במגדל דוד בירושלים , כמחווה לפסטיבל תיאטרון הרחוב , 
הנערך במקביל לפסטיבל ישראל , וכחלק ממנו . למרות שם הלהקה , המעיד על 
היותה להקת פנטומימה , היא מגישה קומדיה מוסיקלית המספרת בשירה , מלל ותנועה 
את סיפור מסעם של שניים , מוסלמי ויהודי , לארץ הקודש . המחירים לשני 
המופעים עממיים . לחלק מהמופעים , להם אזלו הכרטיסים , נוספו הצגות ; 
הכוונה למופע " מצעד התשוקה " של להקת פיליף גנטי , ל"פיאסטה ספרדית " 
של להקת הפלמנקו של פאקו פניה ול"מעגל הקסום " של של כרמלו קאצנטו . לחלק 
ממופעי הפסטיבל האחרים שונו תאריכים ובחלק חל שינוי בהרכב התוכנית . ב02 
באפריל תחל מכירת כרטיסים להקרנת הגאלה של הסרט " הנרי החמישי " , שתערך 
ב5 . 12 בתיאטרון ירושלים במעמד ראש הממשלה והכנסותיה קודש למלחמה בסמים . 
