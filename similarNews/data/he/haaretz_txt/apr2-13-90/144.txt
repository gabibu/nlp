עו"ד חנן מלצר פנה אתמול במכתב ליוסף חריש , היועץ המשפטי לממשלה , בתביעה 
לאשר את המינויים שביצע שר האנרגיה לשעבר משה שחל , לדירקטוריון חברת החשמל . 
עו"ד מלצר הגיש את הפנייה בשמו של הכלכלן יהודה מאירי , אך הפנייה נוגעת 
בפועל לחמישה דירקטורים נוספים שאמורים היו להצטרף לדירקטוריון חברת החשמל , 
אך צירופם נמנע ברגע האחרון . יצחק מודעי , האחראי בפועל על תיק האנרגיה , 
הכניס לדירקטוריון החברה שבעה דירקטורים חדשים , ובכוונתו למנות שניים 
נוספים . במכתב לחריש טוען עו"ד מלצר כי מינוים של חמשת הדירקטורים לדירקטוריון 
חברת החשמל הושלם למעשה , מכיוון שעל מינויים אלה חתמו שר האוצר לשעבר שמעון 
פרס , ושר האנרגיה לשעבר משה שחל . עוד טוען עו"ד מלצר כי אישור מינויו 
של אברהם גולדווסר ( הנחשב מקורב לליברלים ) , שמועמדותו הוגשה באותו 
מועד יחד עם חמשת הדירקטורים האחרים , מלמדת על כך שאי אישור מינוים של 
האחרים מקורו בשיקולים פוליטיים זרים . עוד נאמר במכתב כי מעורבותו בנושא 
המינויים של יצחק מודעי , אינה חוקית , מכיוון שמינוי לתפקיד כרוך באישור 
הכנסת . 
