בית הנבחרים האמריקאי קרא אתמול לנשיא בוש להכיר בהקדם האפשרי בליטא עצמאית . 
ההחלטה , המנוסחת בזהירות , אושרה ב614 קולות נגד שלושה , בשעה ששר החוץ 
הסובייטי שוורדנאדזה ניהל שיחות בוואשינגטון עם מנהיגים אמריקאיים על פרשת 
ליטא . ההחלטה לא קראה להכיר בליטא מיד , אלא " להתכונן לכך ולנקוט את 
הצעדים הדרושים , בהקדם האפשרי , לקראת נורמליזציה של קשרים דיפלומאטיים 
עם הממשלה החדשה בליטא " . החלטה דומה , שאושרה לפני שבועיים פה - אחד בסנאט , 
קראה לבוש לשקול את בקשתה של ממשלת ליטא להכיר בה . במוסקווה נפתחו אתמול 
שיחות בין נציגים בכירים של השלטון המרכזי ובין נציגים ליטאיים . את ההנהגה 
הסובייטית יצג בשיחות עוזרו הקרוב של גורבצוב אלכסנדר יקובלב . זהו המגע 
הישיר הראשון בדרג גבוה בין שני הצדדים מאז הכריזה ליטא על עצמאותה , ונציג 
משרד החוץ הסובייטי יורי גרניצכי הגדיר את הפגישה כחיובית ומועילה . מנגד 
אמר דובר בלשכת ההסברה של הפרלמנט הליטאי כי הפגישה נסתיימה ללא תוצאות . 
פגישה מתוכננת אחרת , בין נציגי ליטא לבין שר הפנים הסובייטי ואדים באקאטין , 
בוטלה . כן נדחתה בקשת הליטאים להיפגש עם שר ההגנה הסובייטי דימיטרי יאזוב , 
כדי לדון בבעיית השירות הצבאי של צעירי ליטא . במברק ששלחה ממשלת ליטא ליאזוב 
נאמר כי אין לראות בליטאים המסרבים להתגייס או נוטשים את יחידותיהם עריקים , 
ויש ליישב בעיה זו במו"ם . הפרלמנט של ליטא שיגר קריאה דחופה לצלב האדום 
הבין - לאומי , וביקש ממנו לשלוח נציגים ולעקוב אחר המצב , וכן ללחוץ על 
מוסקווה לחדול מחטיפת צעירים ליטאים . קפידבינהחוק בדבר דרכי פרישה ממסגרת 
ברית - המועצות שאושר בשני בתי הסובייט העליון , תכליתו העיקרית למנוע , 
או לפחות לעכב , את פרישתן של רפובליקות הברית השונות זו דעתם של מומחים 
לענייני בריה"ם במזרח - אירופה . על - פי החוק החדש , על פרישה אפשר להחליט 
רק באמצעות משאל - עם שבו ישתתפו כל התושבים הקבועים של הרפובליקה , והחלטת 
הפרישה תהיה תקפה רק אם תזכה ברוב של שני - שלישים . אם לא יושג במשאל העם 
הרוב הדרוש , אפשר יהיה להעלות מחדש הצעה לפרישה רק כעבור עשר שנים . גם 
אם הצעת הפרישה תזכה לרוב הדרוש , היא תוצא לפועל רק לאחר תקופת - מעבר 
שתימשך עד חמש שנים . בתקופה זו ייערכו הדיונים על פתרון הבעיות הכלכליות 
והכספיות הכרוכות בפרישה . שנה אחת לפני הוצאתה לפועל של החלטת הפרישה יוכלו 
% 01 של חברי הפרלמנט או של האוכלוסיה באמצעות עצומה לדרוש משאל - עם חוזר . 
אם במשאל החוזר לא יושג רוב של שני - שלישים , הרי החלטת הפרישה הקודמת 
בטלה ומבוטלת , ואפשר יהיה להעלותה מחדש רק מקץ עשר שנים . נוסף על כך קובע 
החוק שאם בתחומי רפובליקה כלשהי קיימים אזורים אוטונומיים , יש לערוך משאל 
מיוחד בכל אחד מהם . למשל , אם באזרבייגאן ייערך משאל - עם על פרישה , 
יחליטו תושבי האזור האוטונומי נאגורנו קאראבאך ( המאוכלס ברובו בארמנים ) 
במשאל - עם נפרד אם יצטרפו לפורשים או יישארו במסגרת ברית - המועצות . 
השימוש בסעיף זה עשוי אפוא לאיים על הרפובליקות המאיימות לפרוש באבדן שטחים 
גדולים הכלולים בהן עכשיו . יצוין כי הצירים מגרוזיה נמנעו מלהצביע בעד הצעת 
החוק . התנועה הלאומית הליטאית " סאיודיס " ביטלה אתמול את עצרת העם שעמדה 
לקיים בווילנה , זאת לאחר שלילה קודם פיזרו מטוסים צבאיים כרוזים שקראו 
למתנגדי העצמאות לקיים עצרת באותו מקום ובאותו זמן . כדי למנוע עימות אפשרי 
החליטה " סאיודיס " לבטל את האספה שלה . בעצרת המתנגדים השתתפו כ000 , 
6 איש . רבבות ליטאים מציפים את מוסקווה במכתבים ובמברקים , ו%09 מהם מביעים 
תמיכה בעצמאות ליטא , ואולם הפרלמנט הליטאי טרם ניסח עד אמש את תשובתו לאיגרת 
הנשיא גורבצוב מיום שבת . נשיא ליטא ויטאוטאס לנדסברגיס אמר בינתיים בראיון 
לעיתון הנוער המזרח - גרמני " יונגה ולט " שליטא אינה מעוניינת בהחרפת 
המתיחות בינה ובין השלטונות המרכזיים במוסקווה , בראש וראשונה מטעמים כלכליים . 
" אנו ממלאים בקפדנות אחר התחייבותנו ביצוא , אך אין לומר את אותו הדבר 
על בריה"ם . בחודשים האחרונים קיבלנו משם כמויות נפט , פחם ומתכות , קטנות 
ב%04 לעומת המתחייב מן החוזים המסחריים בינינו " , אמר . קפידביננשיא בריה"ם 
גורבצוב טלפן ביום שלישי בערב לנשיא אסטוניה , ארנולד רוטל , כדי לגנות 
את החלטת הפרלמנט האסטוני מיום ששי שעבר , לפיה השלטון הסובייטי באסטוניה 
הוא בלתי - לגאלי . על כך נודע אמש ממקור רשמי בטאלין . ריין ויידמאן , 
מראשי החזית העממית האסטונית , מסר כי גורבצוב הוסיף שהוא עשוי לנקוט " צעדים 
כמו אלה שננקטו כלפי ליטא " , בלי למסור פרטים . שיחת טלפון זו של גורבצוב 
היא התגובה הסובייטית הרשמית הידועה הראשונה על החלטת הפרלמנט של אסטוניה , 
והפרלמנט מצדו ידון באזהרתו של גורבצוב מחר . בינתיים נודע כי אנדרטה סובייטית , 
בצורת טנק מדגם טי43 , פוצצה ביום שני בלילה בוואלגה , בדרום אסטוניה . 
אנדרטה זו הוקמה לזכרם של הנופלים בקרבות שהתנהלו בגזרה בספטמבר 4491 נגד 
הכוחות הנאציים . סוכנות " טאס " מסרה אתמול כי שברי המתכת של האנדרטה 
הועפו עד למרחק של 05 מטר . עוד נודע כי ביום שלישי אחה"ץ הגיעו כ02 צעירים 
למקום , גירשו את החייל הבלתי - חמוש שהוצב שם כזקיף , והרסו את המחסומים 
שהוצבו מסביב לגלעד לאחר פיצוצו . אנשי המיליציה שנמצאו בקרבת מקום לא התערבו , 
ציינה סוכנות " טאס " . קפידבינכל הבישופים של הכנסייה הקתולית בליטא שיגרו 
מברק לאפיפיור בו הם מבקשים ש"הכס הקדוש " יכיר בעצמאותה של הרפובליקה . 
האפיפיור הוזמן לבקר בליטא העצמאית . רמטכ"ל צבא פינלנד , הגנראל גוסטב 
האגלונד , אמר לכתב שוודי כי בריה"ם לא תסכים לוותר על בסיסיה הצבאיים במדינות 
הבאלטיות . לדעתו קיים הבדל גדול בין השלמה סובייטית עם פרישת מדינות מזרח - 
אירופה , לבין ויתור על טריטוריה שאותה רואה מוסקווה כחלק בלתי - נפרד של 
בריה"ם . 
