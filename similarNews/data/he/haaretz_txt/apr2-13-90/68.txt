הרקליון , כרתים , ( ע"ר ) . אדם אחד נהרג וארבעה נפצעו בהתנגשויות 
בין אוהדי מפלגות יריבות באי היווני כרתים במהלך מערכת הבחירות . היתה זו 
התקרית החמורה ביותר במסע הבחירות שיסתיים בשבוע הבא . המשטרה מסרה כי גבר 
בן 73 נהרג ביום של התנגשויות אלימות בין תומכי המפלגה הסוציאליסטית , בהנהגת 
אנדריאס פאפאנדריאו , לבין אוהדיו של המנהיג השמרני , קונסטנטין מיצוטאקיס . 
המהומות פרצו לאחר שתומכי פאפאנדריאו הקימו מחסומים כדי למנוע מהשמרנים להגיע 
לנמל תעופה מקומי שם עמדו לקבל את פניו של מיצוטאקיס . אוהד של הסוציאליסטים 
בן 61 נורה ברגלו והועבר לבית חולים . מאבק הבחירות בין התנועה הפאן - הלנית 
הסוציאליסטית לבין המפלגה הדמוקרטית החדשה מחריף והולך מיום ליום והמפלגות 
מאשימות אחת את השניה בחבלה במסע הבחירות . היוונים נקראו להצבעה בפעם השלישית 
בעשרת החודשים האחרונים בנסיון לשבור קפאון פוליטי ששיתק את המדינה מאז תבוסת 
פאפאנדראו ביוני אשתקד . לפי סקרי דעת הקהל האחרונים , הכוחות שווים ואין 
סיכוי לאף מפלגה לקבל רוב מוחלט בפרלמנט בן 003 המושבים . 
