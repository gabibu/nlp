בודפשט ( מיוחד ל"הארץ " ) . הרפורמיסט פטאר מלאדנוב , 35 , נבחר אתמול 
פה אחד לנשיא הרפובליקה העממית של בולגריה על ידי האספה הלאומית . מלאדנוב 
אמר כי בכך מסתיים תפקידו כנשיא המפלגה הקומוניסטית , והוא גם יוותר על 
מושבו במועצה העליונה . מועצת הנשיאות הנהגה קולקטיווית בת ארבעה חברים 
ובראשה נשיא בוטלה . המנדאט של מלאדנוב יימשך עד לכינון חוקה חדשה בידי 
האספה המכוננת , שתיבחר ב01 וב71 ביוני . האספה הלאומית הבולגרית תאשר בשבוע 
הבא מספר שינויים בחוקה : את החוק בדבר פעילותן של המפלגות הפוליטיות וחוק 
הבחירות החדש , ולאחר מכן תכריז על התפטרותה . הסכם על כך הושג בהתייעצויות 
שנערכו בסופיה בין נציגי המפלגה הקומוניסטית השלטת ובין נציגי האופוזיציה . 
על פי חוק המפלגות המוצע , רשאי יהיה כל אזרח בולגרי להקים מפלגה , אך 
לא תורשה פעילותה של מפלגה החותרת למיגור השלטון בדרכים אלימות או פועלת 
נגד ריבונותה ושלמותה הטריטוריאלית של המדינה או למען ליבוי ניגודים גזעיים , 
לאומיים או דתיים . בפרלמנט שייבחר ביוני יהיו 004 צירים , שמהם 002 ייבחרו 
בבחירות אזוריות ישירות ו002 על פי שיטה מפלגתית יחסית . על הפרלמנט החדש 
יוטל לנסח ולאשר תוך 81 חודשים את החוקה החדשה של בולגריה . 
