מכירת החברה לכבלים וחוטי חשמל , שהיא חברה בת של תדיראן , שאמורה היתה 
לצאת אל הפועל ערב החג , טורפדה ברגע האחרון . קבוצת משקיעים מאיראן נענתה 
לדרישת המחיר שהוצגה על ידי בני גאון , מנכ"ל כור , והיתה מוכנה לשלם עבור 
חלקה של תדיראן בכבלים ( % 38 ) , 57 . 12 מיליון דולר . הצעת הקבוצה , 
המיוצגת על ידי עו"ד חיים רבינוביץ , גבוהה בשלושה מיליון דולר מהצעתם 
המקורית , שסוכמה במהלך משא ומתן שניהלו עם מנהלי תדיראן . בני גאון , 
המנהל את המגעים , הודיע כי מבחינתו העסקה סגורה . גאון התחייב לנסות 
ולשכנע את הבנקים , לקבל הצעה זו . קונסורציום הבנקים הנושים של תדיראן , 
שקיימו דיון בנושא המכירה לפני כשבועיים , דורשים עבור חלקה של תדיראן 
בחברה 42 מיליון דולר . הבנקים נסמכים בתביעה זו על הערכת שווי כלכלית נוספת , 
שנערכה על ידי חברת הייעוץ נשיונל - קונסלטנטס . הערכה זו , המעודכנת 
זו הפעם השלישית , נסמכת על התוצאות העסקיות של כבלים , שהושגו ברבעון 
הראשון של 0991 . הבנקים הנושים סיכמו באותה ישיבה את עקרונות המכירה של 
כבלים , ואת השימוש שייעשה בתמורת המכירה , והסמיכו את גאון , לנהל את 
המשא ומתן עם הקונים השונים . הצעת המשקיעים מאיראן לרכישת חלקה של תדיראן 
בכבלים תמורת 57 . 12 מיליון דולר , היא הגבוהה ביותר , וספק אם תתקבל 
הצעה גבוהה יותר לביצוע העסקה . משקיעים האיראניים אינם מתכוונים להגיש 
הצעה גבוהה מעבר לזו שכבר הוגשה על ידם . 
