מקום רביעי בליגה לאחר משחקי הפלייאוף והפסד " מכובד " בגמר גביע המדינה 
( 1 : 3 לבנות הפועל מטה אשר ) . זהו סיכום תפוקתן של בנות הפועל בת ים 
בעונה שחלפה . לפני פתיחת העונה שינתה הקבוצה פניה בצורה משמעותית : ענת 
הרשקו הוותיקה , שסימלה מאז ומתמיד את הכדורעף הנשי בבת ים וגם בארץ , 
הושאלה לעונה אחת להפועל קרית חיים , ולראשונה בקריירה הארוכה והמרשימה 
שלה שיחקה בליגה שלא במדי בת ים . לסגל הקבוצה הצטרפה ריבי פרכטר , שחקנית 
צעירה ( 02 ) , חברת הנבחרת הלאומית שהגיעה מעין החורש . עוד הצטרפה 
לסגל מכרה ותיקה וחביבה : נילי זיגדון בת ה - 62 , ששבה משנת השאלה לאליצור 
חולון . סגל הקבוצה התבסס , כתמיד , על צעירות מוכשרות מתוצרת בית , 
שהודרכו על ידי נפתלי ולדינגר , איש מקצוע המוגדר כמעולה בתחום הכדורעף 
הנשי בארץ . במקביל , לא שקטו גם קבוצות הנשים האחרות על שמריהן . הפועל 
מטה אשר , אלופה ומחזיקת גביע בשנתיים שחלפו , המשיכה להציג תלכיד מעולה 
גם העונה , ואילו קבוצות הפועל קרית חיים והפועל מרחביה - יזרעאל התחזקו 
מאוד והפכו ליריבות פונציאליות לכל מי שחשב על אליפות או גביע . ההכנות היו 
קפדניות וממושכות . ולדינגר אומר כי הקבוצה התאמנה במהלך העונה הרבה יותר 
מאשר תכנן כשערך את תוכנית העבודה שלו : " האימונים היו רבים , ממושכים 
והתנהלו ברצינות מרבית מצד הבנות " , אמר ולדינגר . פתיחת העונה היתה מוצלחת 
למדי , וכבר בסיבוב הראשון זכו בנות בת ים בהישג מרשים : נצחון ביתי במשחק 
מעולה על בנות מטה אשר 3 : 0 , ואחר כך גם על הפועל מרחביה במשחק בית באותה 
תוצאה . בהיעדרה של הרשקו נטלה שרונה ינקו את תפקיד המנהיגות ועשתה זאת 
בהצלחה לא מעטה , תוך הצגת יכולת מקצועית טובה מאוד על המגרש . נילי זיגדון 
סייעה בידה במלאכת הניווט . את משחקי הליגה סיימה בת ים בין ארבע הראשונות . 
היו ציפיות שהקבוצה תיאבק על תואר האליפות , אבל התקוות נגוזו די מהר . 
בפלייאוף נוצחה בת ים , במסגרת המאבקים הכפולים , על ידי הפועל מרחביה 
והפועל קרית חיים , וסיימה את העונה במקום הרביעי . עד כמה משקף מיקום זה 
את יכולת הקבוצה במהלך העונה ? על כך חלוקות הדיעות . מחנה אחד , בראשותו 
של המאמן ולדינגר , הכולל גם את מיכאל פביאן , מגלה הכשרונות של קבוצת 
הבנות , טוען כי המיקום הולם בדיוק את היכולת שהציגו הבנות במיוחד לאור 
יכולתן של הקבוצות שדורגו גבוה ושיחקו טוב יותר . המחנה השני , שהוא גדול 
יותר וכולל את רוב השחקניות בראשותה של אפרת ( טטי ) כהן - ורשבסקי , 
המוסרת המצטיינת מאוכזב מן המיקום וטוען כי יכולת הבנות היתה שווה מיקום 
טוב יותר בצמרת . כך או כך , התייצבו הבנות למשחק גמר גביע המדינה , אליו 
העפילו ללא קושי מיוחד , לאחר נצחון בחצי הגמר על הפועל עין החורש . היתה 
זו הופעתן השלישית ברציפות של בנות בת ים בגמר , ובפעם השלישית ברציפות 
מול אותה יריבה , הפועל מטה אשר , שהוכתרה שבועיים לפני גמר הגביע כאלופת 
המדינה . סיכויים רבים על הנייר לא היו לפני שריקת הפתיחה , אולם בנות 
בת ים ומאמנן התעקשו כי " אפשר לעשות זאת " . במשחק עצמו הבנו בדיוק למה : 
בנות בת ים התעלו ליכולת משחק גבוהה , היו חדורות רוח לחימה והתלהבות ושיחקו 
כשוות מול בנות מטה אשר העדיפות . רק חוסר נסיון , שגרם לשגיאות בלתי מחויבות 
בשלבים מכריעים של המשחק , העניק את הגביע בפעם השלישית ברציפות למטה אשר . 
בבת ים ניסו להתנחם במשפט שכבר הפך לשגרתי ומתסכל : " מילא , ננסה שוב 
בעונה הבאה " . מה שיכול אולי לפגום בסיכומה הכולל של העונה הנוכחית קשור 
לתקרית היעלמותו של המאמן , נפתלי ולדינגר , בשלב מכריע של משחקי הפלייאוף , 
תקרית שעליה לא היו מוכנים לעבור לסדר היום במועדון הבת ימי . מזכיר האגודה , 
ויקטור טל , איפשר לולדינגר לסיים את העונה , אולם מיד לאחר סיום משחק 
גמר הגביע נמסר לו על סיום העסקתו בקבוצה . " מה שקרה עם המאמן גובל בחוסר 
אחריות ולויאליות מצידו " , אמר טל . " אגודה מסודרת כמו הפועל בת ים אינה 
יכולה שלא לנקוט צעדים בעקבות תקרית כזו " . 
