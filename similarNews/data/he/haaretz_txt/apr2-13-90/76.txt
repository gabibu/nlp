" העשור הקרוב יעמוד בסימן סלילתו של כביש חוצה ישראל , מבית קמה בדרום 
ועד ליקנעם בצפון " , אמר אתמול שר הבינוי והשיכון דוד לוי , בעת טקס חנוכתו 
של מחלף גבעת - שמואל שבכביש גהה . לוי הוסיף , כי עלותו של פרויקט כביש 
חוצה ישראל נאמד במיליארד שקל . לדבריו , יקצר כביש חוצה ישראל , בן 051 
ק"ם , את זמני הנסיעה מצפון הארץ ודרומה למרכזה . במחלף גבעת - שמואל הושקעו 
כשבעה מיליוני שקל , והוא נועד להקל באופן משמעותי על התנועה בכביש העמוס 
במדינה . בטקס חנוכת המחלף השתתפו גם מנכ"ל משרד השיכון , עמוס אונגר , 
מנכ"ל מע"ץ , יהודה כהן וראש עיריית בני ברק , הרב משה אירנשטין . בימים 
הקרובים יחלו בעבודות לבניית מערכת מחלפים בצומת אלוף - שדה ובצומת בר - 
אילן . קפידבינמנכ"ל המשרד לאיכות הסביבה , ד"ר אורי מרינוב , פנה אתמול 
בתלונה לממונה על המחוז המרכז , דב שיש , ולמנכ"ל מע"ץ , יהודה כהן , 
על פתיחת מחלף גבעת - שמואל והפעלתו אתמול , מבלי שננקטו ההגנות האקוסטיות 
שנקבע כי יש להתקינן במחלף החדש . מע"ץ נדרשה על - ידי הוועדה המחוזית לתיכנון 
ולבנייה להכין דו"ח אקוסטי , שצורף לתכנית המחלף , ובו פיתרונות ואמצעים 
למיגון אקוסטי על בנייני מגורים הסמוכים למחלף והחשופים לרעש כלי רכב . 
חלק מבתי המגורים מרוחקים החדש מטרים אחדים בלבד מהמחלף . המשרד לאיכות הסיבה 
בדק את הדו"ח האקוסטי שהגישה מע"ץ , וניתנו הנחיות לבניית קירות וסוללות 
בנקודות הרגישות . אולם לטענת מנכ"ל המשרד לאיכות הסביבה , מע"ץ פתחה אתמול 
את המחלף לתנועת כלי רכב תוך התעלמות מביצוע ההמלצות . 
