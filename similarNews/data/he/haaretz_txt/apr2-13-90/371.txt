בודפשט ( מיוחד " הארץ " ) . המלך המודח של רומניה , מיהאי , יבקר בחג 
הפסחא ברומניה כך הודיעו בבוקרשט חוגים מקורבים למלך לשעבר . יהיה זה ביקורו 
הראשון של מיהאי מאז הדחתו ב8491 . הביקור יימשך 21 ימים ולדברי המקורות 
נמסרה לממשלת רומניה הודעה על כוונותיו של מיהאי בצינורות דיפלומטיים . מיהאי , 
86 , יבקר ברומניה בלוויית אשתו , המלכה אן , וחמש בנותיו . המלך לשעבר 
הועלה על רכבת שעשתה דרכה אל מחוץ לרומניה בינואר 8491 לאחר שהממשלה הקומוניסטית 
אילצה אותו לחתום על מסמך ויתור . מאז חי בגלות בבריטניה , ארה"ב ושווייץ . 
עם נפילת השלטון הקומוניסטי בדצמבר , הביע המלך את רצונו לשוב לארצו ולכהן 
בכל משרה שהיא . אולם אמר כי על העם הרומני להחליט אם הוא מעוניין להשיב 
לו את הכתר . קפידביננשיאה הזמנה של רומניה , יון אילייסקו , הגיע אתמול 
לטימישוארה העיר שבה פרצה המהפכה בדצמבר אשתקד והניח זר ב"כיכר הניצחון " 
לרגלי האנדרטה לזכר קרבנות המרד . הוא נועד עם ראשי המוסדות המחוזיים והעירוניים 
וגם עם נציגי המיעוטים . ראש ממשלת רומניה , פטרה רומאן , בישר לעיתונאים 
מערביים כי ממשלתו תגיש לפרלמנט בעתיד הקרוב " חבילת הצעות " שיסדירו את 
מעמדו של המיעוט ההונגרי הגדול במדינה . עם זאת הוא דחה את ההצעה להקים 
בעיר קלוז אוניברסיטה הונגרית נפרדת בטענה כי רומניה " מבוססת על עיקרון 
של עם אחד , תרבות אחת ושפה אחת " . הראשונים שהובאו לדין ברומניה בעקבות 
ההתפרעויות שארעו בחודש שעבר בעיר טירגו - מורש בטרנסילווניה היו שבעה צוענים 
שהואשמו כי " היכו תושבים רומנים במוטות ובשרשראות " . מקורות הונגריים 
מסרו כי הנאשמים כולם אבות למשפחות גדולות כפרו באשמה ואמרו כי הם הגנו 
על הונגרים שהותקפו . מקורות בלתי - רשמיים אמרו כי במחוז מורש נמשכים המעצרים 
וביומיים האחרונים נעצרו 42 תושבים . הכומר הפרוטסטנטי ההונגרי לאסלו טוקש 
מטימישוארה , שהיה הגורם הישיר להתפרצות המרד ברומניה בסוף השנה שעברה , 
הודיע כי הוא יציג את מועמדותו לבחירות לפרלמנט הרומני בחודש הבא . לשליח 
" הארץ " נודע כי טוקש עומד להיפגש בימים הקרובים עם נשיא צכוסלובקיה ואצלב 
האוול . מקום הפגישה ועיתויה נשמרים בסוד . 
