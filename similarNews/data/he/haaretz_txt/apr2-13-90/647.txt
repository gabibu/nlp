יושב ראש הכנסת , דב שילנסקי , החליט לכנס את המליאה לדיון בהקמת ממשלה 
חדשה רק ביום רביעי בשבוע הבא , בשעה 9 בבוקר . לדבריו , התכוון לזמנה 
כבר ביום ראשון , אולם ח " כים דתיים פנו אליו וטענו כי כינוס הכנסת אז 
יהיה משגה , מפני שח"כים רבים יהיו עסוקים בביעור חמץ בביתם וייאלצו לנטוש 
את המשכן בשעה מוקדמת יחסית . לכן החליט אתמול שילנסקי לזמן את הכנסת לדיון 
רק ביום רביעי . בליכוד הובעה קורת רוח על ההחלטה . הדחייה תאפשר להאריך 
את המגעים בינם לבין קבוצת הליברלים הפורשים ולהגביר את הלחץ על אברהם שריר . 
במערך הובעה אכזבה . לפני ההחלטה נועד שילנסקי עם צוות משפטנים בכירים 
היועץ המשפטי לממשלה יוסף חריש , פרקליטת המדינה דורית בייניש וסגנית היועץ , 
יהודית קרף . אחר - כך כינס את נשיאות הכנסת , שחבריה נחלקו בדעותיהם 
באשר לדחיפות כינוס המליאה . בצהרים פנה שילנסקי לראש הממשלה בבקשה שזו תיזום 
את הדיון בכנסת . שמיר הבטיח לדון בנושא בחיוב , בישיבת הממשלה ביום א . 
