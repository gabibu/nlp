בנק המזרחי עומד להקים חברה חדשה לניהול תיקי השקעות בניירות ערך . ההחלטה 
על הקמת החברה החדשה התקבלה , לאחר שתקוות הבנק למיזוגו המהיר עם בנק מימון 
וסחר , לא התגשמו . מיזוג בנק המזרחי עם בנק מימון וסחר , היה מאפשר לו 
להעביר לבעלותו את חברת ניהול תיקי ניירות הערך " סגולה " , המופעלת כיום 
על ידי מימון וסחר . יצחק יגר , מנכ"ל בנק המזרחי , העריך כי מיזוג הבנק 
עם מימון וסחר יצא אל הפועל תוך מספר שבועות . בתשובה לשאלת סופר " הארץ " 
מסר יגר , כי תוכנית הבנק שגובשה בעבר לרכישת השליטה בחברת הברוקרים " הראון 
את לביא " , לא תצא אל הפועל , לאור התוכניות החדשות של הבנק . בתוך כך 
נודע כי בנק המזרחי , מתכוון להקים קופת גמל חדשה , אשר תשקיע את נכסיה 
באגרות חוב מיוחדות ( ככל הנראה היא תתמחה בהשקעה באג"ח קונצרניות ) . 
הקופה החדשה תוקם בשיתוף חברת הברוקרים אי - בי - אי ומנחם קלי , מומחה 
לענייני פנסיה . יש לציין כי הבנק , בשיתוף עם גורמים אלה , כבר מנהלים 
במשותף את קופת הגמל " ליאור " . 
