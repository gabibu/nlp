אתמול גברו הקולות הקוראים לשינוי שיטת הבחירות והממשל , ואזרחים רבים באו 
להזדהות עם שובתי - הרעב מול משכן הכנסת . " אתם מבטאים את מה שכולנו חושבים 
עכשיו " , אמר צעיר לשובתים . " כולנו , ולא משנה אם אלה מצביעי ליכוד , 
מערך , רץ או צומת " . ( ע ) . הפגנה של תושבי הגליל , להזדהות עם מאבקם 
של שובתי הרעב ליד הכנסת למען שינוי שיטת הממשל והבחירות בישראל , מתוכננת 
ליום ראשון בכרמיאל . להפגנה צפויים להגיע תושבים מהגליל , ובהם כל ראשי 
המועצות המקומיות , מהמערך ומהליכוד . ארגון נשות הדסה - ישראל הודיע על 
הצטרפות הארגון לתומכים בשינוי שיטת הבחירות והממשל בישראל . אלפי חברות 
הארגון , שהינו א - פוליטי , הביעו תמיכתן והערכתן לשובתי הרעב מול הכנסת . 
" המקח והממכר הפוליטי הגיעו בעת האחרונה לשיאים מעוררי גועל וסלידה " , 
אמרו . " שתיקה והבלגה רק יסייעו להגברת התופעה , ולפיכך אין להחריש 
עוד " , אומר ארגון הדסה - ישראל . נציגות האירגון ישתתפו בהפגנת המחאה שתערך 
במוצ"ש בכיכר מלכי ישראל בת"א . תנועת שי"ן , התנועה לשוויון בייצוג נשים , 
הודיעה כי גם היא מצטרפת לדרישה לשינוי השיטה . יו"ר התנועה , אסתר הרצוג 
מנתניה , אמרה כי אם תתקבל שיטת הבחירות האישית - אזורית , תתבע תנועת 
שי"ן שיובטח ייצוג הולם גם לנשים . 
