" המהפכה האלקטרונית - טכנולוגית של העשור האחרון מאיימת על ענפים שלמים 
בחקר הספרות " , מעריך פרוף שמואל ורסס , חתן פרס ישראל לספרות תשמ"ט . 
לדבריו , מחליף כיום הטלפון את האיגרות והמכתבים בין הסופרים , ומעבדי 
התמלילים משמידים את טיוטות היצירות הספרותיות . " בעידן המחשב נעלמו לבטי 
הסופר , כיוון שבאמצעות המחשב הוא מוחק את טיוטות כתביו ונוצרת האשליה , 
שהכתיבה חלקה וחסרת בעיות " , אומר ורסס , שספרו השמיני אוסף ממחקריו 
על ספרות ההשכלה " מגמות וצורות בספרות ההשכלה " , עומד להתפרסם בימים 
אלה בהוצאת מאגנס . המחקרים התבססו , בחלקם , על החומרים , אשר לדבריו 
הולכים ונעלמים מעולם הספרות . " כך לא נדע לעולם " , ממשיך ורסס , " על 
התפתחות היצירה ולא נכיר את לבטי הסופר מאיגרותיו . ענף שלם של טקסטולוגיה , 
הנוגע לספרות בת - ימינו , ייעלם לחלוטין . ורסס הוסיף כי יצירות סופרים 
רבים זכו , ועדיין זוכות , למחקר ענף יותר מן האחרות , רק כיוון שמחבריהן 
דאגו לשמור על הטיוטות והאיגרות . " בשיחותי עם הסופר חיים הזז " , מספר 
ורסס , " אמרתי לו כי החוקרים מעוניינים לדעת מה היתה התפתחות הטקסט , 
על גרסאותיו השונות , ומה ניתן ללמוד מן השינויים בין הגרסאות . אבל הזז 
שלל גישה זו , בטענה כי חשוב יותר מה שפורסם ולא הנוסחאות שקדמו ליצירה 
המוגמרת . איני רוצה שיציצו לתוך המעבדה שלי , טען הזז , ולכן השמיד את 
טיוטותיו " . ש"י עגנון , לעומתו , השאיר את טיוטות יצירותיו , ולכן , 
בין שאר הסיבות , יש ביצירותיו עיסוק מחקרי רב יותר מאשר בבן - דורו , 
חיים הזז . גם הסופר האנגלי , גיימס גויס , השאיר את פנקסיו ובהם טיוטות 
יצירותיו , וזו אחת הסיבות למחקר בהם . " כל זה ייעלם בקרוב , כי אין 
עוד פנקסים ואין מכתבים " . 
