איומים על אישי דת בכירים ביפו ופגיעות ברכוש היו ביממה האחרונה על רקע מאבקים 
פנימיים בעדה המוסלמית ביפו . בשנה האחרונה היו כמה ניסיונות להתנקש בחייהם 
של אישים דתיים ביפו . אתמול בסביבות השעה אחת בצהריים עלתה באש , כנראה 
בעקבות הצתה , מכוניתו של בסאם אבו זיאד , שהוא האימאם של מסגד אל - עגמי . 
עדי ראייה סיפרו על שני אנשים שנראו נמלטים ממקום ההצתה של המכונית מסוג 
פורד אריקה שניזוקה קשה . מקורות ביפו סיפרו כי במוצאי שבת התקשר אלמוני 
בטלפון לבסאם אבו - זיאד ולשייח סלימן סאטל , שהוא האימאם של המסגד בשדרות 
ירושלים , ואיים כי יפגע בהם . המאיים בטלפון אמר כי ירסק את רגליהם של 
שני האימאמים . הבוקר התגלו ביפו כתובות על קירות בתים במקומות בולטים , 
ובהן איומים על שני האימאמים . בין השאר נכתב , כי השניים הם בוגדים המשתפים 
פעולה עם הציונות ועם היהודים . קפידבינהרקע למתיחות ביפו הוא ככל הנראה 
מאבק בעדה המוסלמית על סדרי התפילה והמקום שבו תיערך התפילה החגיגית לרגל 
חג איד אל - פיטר , שיחול בעוד כשבועיים . בישיבת המועצה המוסלמית הנבחרת 
שנערכה שלשום , הוחלט כי התפילה החגיגית תתקיים במסגד אל - עגמי ולא כפי 
שהיה ב04 השנים האחרונות כאשר התפילה החגיגית נערכה במסגד הגדול ליד השעון , 
שהאימאם שלו הוא שייח יוסוף סייד עאשור . באותה ישיבה התנגד עאשור להעברת 
התפילה החגיגית מהמסגד שלו למסגד בעגמי , ובעקבות כך התפתח ויכוח חריף בין 
פלגים בעדה המוסלמית . בשנה שעברה נעשה ניסיון התנקשות בחייו של אימאם עאשור 
הוא נורה בידי אלמוני מטווח קצר בעת שיצא מתפילה במסגד בעגמי . עד היום 
לא נעצר המתנקש . גורמים ביפו הביעו אתמול חשש כי הצתת מכוניתו של האימאם 
בסאם אבו - זיאד היא תחילתה של שרשרת פעולות אלימות , שעלולה להחריף על 
רקע מאבקי הכוחות בעדה המוסלמית ביפו . 
