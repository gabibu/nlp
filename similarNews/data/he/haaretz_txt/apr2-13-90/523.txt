מי שהלך נגד הזרם והביא למסירת מידע לציבור , ופרסום פרטים שעד אז הוסתרו 
מטעמי ביטחון , היה שר המשפטים , שמואל תמיר . על - פי החוק , מוסמך 
שר המשפטים להעניק לחוקרים הרשאה לגביית עדויות . הרשאה כזאת מסמיכה את 
החוקר לגבות עדויות ומחייבת את הנשאל למסור תשובה מלאה ונכונה . הרשאות 
כאלה ניתנו , למשל , לפקידי שומה , לפקחי שמורות הטבע ולפקחי מחירים , 
לגביית עדויות בעניינים שבתחום סמכותם המקצועית . בלי ההרשאה , אין לחוקר 
סמכות ואין חובה להשיב על שאלותיו . על - פי החוק מתפרסמת ההרשאה , ובה 
שמו של החוקר , ברשומות . שירות הביטחון הכללי נהג במשך שנים רבות לגבות 
עדויות מנחקריו , בלי שהיתה לחוקריו סמכות חוקית גלויה . הפחד מפניהם הספיק , 
ככל הנראה , כדי שהנחקרים יזמרו . כשהגיע תמיר למשרד המשפטים , השתנתה 
המדיניות ולחקירות השב"ך הוענק תוקף חוקי . ברשומות החלו להופיע הרשאות 
לגביית עדויות " לעובדי המדינה ששמם יפורט להלן " , בלי אזכור מפורש לשב"ך . 
וכך הוענקה , למשל , הרשאה כזו ליוסף גינוסר ב9791 . במשך השנים הוענקו 
הרשאות דומות לעשרות " עובדי מדינה " ו"עובדי משרד הביטחון " . כשוועדת 
לנדוי בדקה את שיטות החקירה של השב"ך , היא נדרשה גם לסמכות החוקית של החוקרים . 
" רק לחלק מאנשי יחידת החקירות נתן שר המשפטים כתב מינוי של חוקר " , נכתב 
בדו"ח הוועדה , שהציע להסמיך את אנשי השירות כחוקרים בדרך אחרת , ללא פרסום 
ברבים . אבל משרד המשפטים והשירות לא חזרו לימים החשאיים , וההרשאות לחקור 
התפרסמו גם אחרי דו"ח לנדוי . " ההרשאות אינן מצונזרות " , אומרת שרה זיסמן 
ממשרד המשפטים , הממונה על הנושא . " השירות ביקש רק שלא נציין את שמו , 
ונסתפק ברשימה השמית . איש לא ביקש להפסיק את הפרסום גם אחרי ועדת לנדוי " . 
