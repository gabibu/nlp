טוקיו ( אי - פי ) . מנהיגת המפלגה הסוציאליסטית של יפאן , אשר זנחה 
באחרונה את מטרתה מזה שנים לעשות מהפכה סוציאליסטית , קראה השבוע לעקרון 
חדש של דמוקרטיה חברתית ולרפורמות נוספות במדיניות המפלגה . " כאשר העולם 
כולו מוצא תשובות בעקרון הדמוקרטיה החברתית , אנחנו חייבים לאחד את כל הכוחות 
בתוך יפאן , כדי לסלול את הדרך לביצוע שיטה חברתית שכזו במדינה שלנו " , 
אמרה יו"ר המפלגה , טקאקו דוי , בכינוס השנתי של המפלגה אשר מתקיים השבוע 
בטוקיו . בחודש האחרון הסכימו מנהיגי המפלגה להסיר סעיף מחוקתם הקובע את 
המהפכה הסוציאליסטית כיעד הסופי של המפלגה . חוקה מתוקנת אמורה להתקבל בתום 
שלושת ימי הוועידה . דוי הגדירה את הגשמת הדמוקרטיה החברתית ככיוון החדש 
של המפלגה , והתחייבה ליטול את מוסרות השלטון מידי המפלגה הדמוקרטית - ליברלית 
תוך הגברת אמון הציבור במפלגתה . " העם ביפאן רוצה העברת שלטון בממשלה . 
אך עדיין שורר חוסר ביטחון בדבר נטילת השלטון מן הליברלים " , אמרה דוי . 
" אנחנו חייבים לקדם את הרפורמות כדי שנהיה יותר ראויים לאמון או שלעולם 
לא ניחשב למסוגלים לשלוט במדינה " . המפלגה הסוציאליסטית מפלגת האופוזיציה 
הגדולה ביותר ביפאן הנהיגה שורה של שינויים במדיניותה מאז 0891 כדי לזכות 
בתמיכה ציבורית , כאשר מפלגת השלטון החלה לאבד את התמיכה הציבורית בעקבות 
שורה של שערוריות מין וממון . בשנה האחרונה הסכימה המפלגה לקיומו של חוזה 
ההגנה בין יפאן לארה"ב למרות עמדתה ארוכת השנים בעד יפאן מפורזת ונייטרלית . 
בזכות הפופולריות הרבה של דוי , זכתה המפלגה בהישגים של ממש בבחירות המקומיות 
והארציות מאז 8891 . בבחירות בפברואר לבית התחתון , בן 215 המושבים , 
הגדילו הסוציאליסטים את כוחם מ38 מושבים ל931 , בעוד הליברלים ירדו מ392 
ל572 מושבים . הממשלה השלטת הרבתה לתקוף את הסוציאליסטים ואת מדיניותם בעת 
מסע הבחירות , ופרשנים אומרים כי הביקורת הרחיקה מן המפלגה בוחרים רבים . 
סואיקו איווטרה , חבר הוועדה המרכזת של המפלגה והאחראי על הרפורמות , אומר , 
כי אין המפלגה מתכוונת להנהיג שינויים דראסטיים במדיניות החוץ והפנים של 
יפאן אם תגיע לשלטון . " אך אנו סבורים כי בתחומים מסוימים דרוש שינוי , 
כגון בשיטת המיסוי ובמדיניות הקרקעות " . הוא גם אמר כי המפלגה תנסה 
להפוך בהדרגה את הברית עם ארה"ב לברית שעיקרה ברית של שלום . המפלגה קוראת 
ליפאן לכונן קשרים דיפלומטים עם צפון - קוריאה הקומונסטית . הממשלה הנוכחית 
מכירה בדרום - קוריאה בלבד , אך המפלגה הסוציאליסטית מקיימת קשרים הדוקים 
עם הצפון . 
