מי שמזדמן בימים אלה להתנחלות גבעון - חדשה מצפון לירושלים עשוי להבחין באחת 
התופעות המוזרות של הדו - קיום הישראלי - הפלשתיני . גדר הביטחון החדשה 
המתפתלת סביב ההתנחלות חודרת לתוך בתי הכפר הערבי בית אגזא הסמוך ומסמנת 
קו תיחום בין הכפר לשדה טרשים גדול , שסופח באחרונה ליישוב היהודי . בתוך 
שדה הבור , המרוחק במקצת מהכפר הערבי , עומד ביתו של סברי גרייב . הבית 
החד - קומתי היה כעת למובלעת ערבית בלב השטח היהודי . הגדר סוגרת על הבית 
מכל עבריו , צמודה לקירותיו , חוצה את הגינה ואת מבנה השירותים ומותירה 
מסדרון ארוך וצר המוביל אל הכפר . המצב בשטח משקף מאבק בן יותר מעשור בין 
סברי גרייב , פלאח בן 05 , צאצא למשפחת פלאחים היושבת דורות על אדמתה , 
לבין היישוב גבעון - חדשה , שהוקם בתחילת שנות ה08 על אדמות שנקנו כחמש 
שנים קודם לכן בידי יהודים . היו התדיינויות משפטיות רבות בכל הערכאות האפשריות , 
עררים וערעורים , מפות שצוירו ושונו , גבולות שסומנו ונמחקו , האשמות 
הדדיות על זיופים , ובאחרונה גם איומים ברצח , יריות באוויר וחבלות ברכוש . 
במבט ראשון דומה כי זהו מאבק בעל - אדמות בכובשים קולוניאליים . בפועל , 
התמונה מורכבת יותר . בשנות ה02 וה03 רכשו אגודות יהודיות אלפי דונמים 
בסביבות נווה יעקב , רמות , א - רם , אבו דיס , מעלה אדומים ושועפאט , 
כדי ליישב שם יהודים . אחת האגודות , " אגודת ישראל רמה " , רכשה קרקעות 
רבים באזור נבי סמואל , בית איכסא , בידו ובית אגזא . האגודה קנתה 761 
דונם סמוך לכפר בית אגזא , שנודעו באזור כ"אדמות היהודים " . חלק מאדמות 
אלה נמכר בשנות ה03 וה04 לחברים פרטיים באגודה . במלחמת השחרור נפלו כל 
האדמות לידי הירדנים ונמסרו לאפוטרופוס הירדני על נכסי האויב . אחרי מלחמת 
העצמאות התפרקה " אגודת ישראל רמה " , אך אחרי מלחמת ששת הימים שבה לפעול 
כאישיות משפטית . צאצאי החברים בה קיוו לזכות באדמות , או בשווי ערכן בכסף . 
תקווה זו התבדתה כאשר האפוטרופוס הישראלי על נכסי נפקדים טען כי האדמות 
לא יוחזרו לבעליהן וגם פיצויים לא יינתנו עד לחתימת הסכם שלום עם ארצות 
ערב . בקיץ 0891 הוקם היישוב גבעון - חדשה על כ78 דונם מ"אדמות היהודים " , 
שמסר הממונה על נכסי הנפקדים לסוכנות . הסוכנות העבירה אדמות אלה לתנועה 
המיישבת , אמנה . הגרעין המייסד התבסס על עולים מרוסיה , אך בעשור קיומו 
התפתח היישוב וכיום חיים בו כ053 תושבים , שהם מדגם מייצג של אוכלוסיית 
הארץ . עם הפיתוח הורגש הצורך להתרחב , והכיוון היה צפון - מערב , לעבר 
הכפר הערבי השכן . גבעת הטרשים שבין הכפר להתנחלות היא בעלת ערך רב ליישוב 
המתפתח . המיקום הטופוגרפי אידיאלי להקמת בריכת מי השתייה והשטח הריק הוא 
העתודה הקרקעית היחידה להגדלת היישוב " מכרה זהב , כל חצי דונם שווה לאגודה 
השיתופית גבעון - חדשה 56 אלף דולר " , כפי שטוען עו"ד נסים בר - חן המייצג 
את גרייב במאבק . גרייב מחזיק בידו תעודת בעלות על שטח בן 401 דונם עוד מהתקופה 
הטורקית . בשנות ה02 וה03 גבלו אדמות אבותיו בחלקות של " אגודת ישראל 
רמה " . בעשרות השנים שחלפו מאז הוצאו היתדות שסימנו את הגבול , וגם החתומים 
על תרשימי השטח מהתקופה המנדטורית הלכו לעולמם . העדות המשפטית היחידה לגבולות 
המדויקים של החלקות תרשימי השטח לא יכלה להועיל כאשר הסימנים בשטח נמחקו , 
ובאין רשת קוארדינטות בתרשימים . כבר כשהוקם היישוב היהודי הסמוך התגלע 
סכסוך בין גרייב לשכניו החדשים , שכן גבעון טענה לבעלות על חלק מן האדמות 
שהחזיק . גרייב , אב ל11 ילדים , מנהל מאז מערכה משפטית עיקשת על גורל 
אדמותיו . פעמיים עירער בפני ועדת עררים במנהל האזרחי , פעם אחת הגיש בג"ץ , 
שלוש פעמים פנה לבתי - משפט אזרחיים בירושלים , פעם אחת ניסה לפנות לבית - 
משפט ברמאללה . באחרונה מצא את עצמו גרייב בכלא כעציר ביטחוני , אחרי שניסה 
לחבל בגדר המוקמת על השטח שבו הוא רואה את אדמתו . לפני כחודשיים התחילה 
מקורות להניח קו מים על גבעה חשופה , שגרייב רואה בה את אדמתו . אחר - 
כך התחיל קבלן ערבי מן הגליל להקים את הגדר . במשך היום היו פועליו חוצבים 
בסלע ומבטנים את עמודי הברזל בסלע ובלילה היו גרייב ובניו עוקרים ומעקמים 
את העמודים . בדרך לא ידועה התבררה זהותו של הקבלן , וטלפון אזהרה אלמוני 
שהגיע לביתו שיכנע אותו למשוך ידו מהפרויקט . הקבלן היהודי שהובא כדי להמשיך 
את העבודה נאלץ אף הוא להיעזר בעובדי - כפיים ערבים , אך לפני שבוע , כשביקרתי 
במקום , הם ברחו מחשש שפעילי האינתיפאדה מהכפר יזהו אותם . בחודשיים האחרונים 
היה מאבק הבעלות על הקרקע להתנגשות פיסית . סברי גרייב ובניו יידו אבנים 
בפועלים , במתנחלים ובכל מי שהתקרב לגדר ואלה יידו אבנים עליהם ועל הבית . 
חלק גדול משמשות הבית נופץ , רכוש ורהיטים חובלו , ומשפחת גרייב נמלטה 
ממנו למצוא מסתור בכפר . גרייב טוען כי המתנחלים איימו לחסל אותו . המתנחלים 
טוענים כי גרייב איים עליהם ברצח . בסופו של דבר הזעיקו המתנחלים את הצבא , 
שהציב מארבים לגרייב . לילה אחד החיילים כמעט תפס אותו , אך גרייב , 
המכיר כל סלע באזור , רץ מהר ואילו מפקד המחלקה הצעיר שרדף אחריו מעד ונקע 
את רגלו . בסופו של דבר גרייב נתפס והושם במעצר . כיום מחזיק הצבא יחידת 
מילואים קבועה המקיימת סיורים לאורך " גדר הביטחון " של גבעון - חדשה . 
מול ביתו של גרייב אפשר להבחין בנוכחות קבועה כמעט כל שעות היממה . גיף 
הסוזוקי שהיישוב קיבל מהמועצה האזורית מטה בנימין , לצורך הפיקוח על הגדר , 
משמש גם את חיילי המילואים . מקרה קלאסי של זהות גמורה בין הגורמים האזרחיים 
והצבאיים . סכינה , אישתו של גרייב , מספרת כי לפעמים החיילים נכנסים 
בלילה אל הבית ועושים בו כבתוך שלהם . אפילו נחים במרפסת ומוציאים שמיכות 
מהארונות להתכסות מצינת הלילה . ביקור בבית מעלה עקבות של הרס והשחתה . 
מכשירי חשמל שבורים על הרצפה , זגוגיות מנופצות . על דלת אחת נראית טביעת 
בוץ של נעל צבאית . דובר צה"ל אישר כי בהזדמנות אחת נכנסו החיילים לבית 
כדי להפסיק את התנכלותו של גרייב להקמת גדר בשטח . " דלת הבית היתה נעולה 
וכדי להיכנס נופץ אחד החלונות " . לא נגרם נזק נוסף , נטען . הגורמים הרשמיים 
בהתנחלות אמרו : " לא נוכל להגיב על דברים שהצבא עשה . אנחנו דיווחנו 
לצבא על ההתנכלות לגדר והצבא החליט לפעול בדרכו " . " האם אתה יכול לתאר 
לעצמך מקרה שבו יתערב הצבא בסכסוך קרקעות בין שני ערבים , או בין שני יהודים ? 
" שואל עו"ד בר - חן . " לא היתה סיבה להפעיל את הצבא באמצע הליך שיפוטי , 
וגם התובע , שביקש את מעצרו ( של גרייב ) , הבין זאת . הגענו לסיכום 
על שחרור מהמעצר , אבל באמצע הדיון קיבל התובע פתק מהממונים עליו לדרוש 
העמדה לדין בכל מחיר . התובע חזר בו ודרש מעצר עד תום ההליכים . כך גרייב 
נשאר לשבת בכלא והמתנחלים משלימים את הגדר בלי הפרעה " . ההחלטה לערב את צה"ל 
בעיצומו של הליך משפטי עוררה תהיות גם אצל היועץ המשפטי לממשלה , שביקש 
מהפרקליט הצבאי הראשי לחקור את התערבות צה"ל בפרשה . בשבת לפני שבועיים 
קיבלה המעורבות של צה"ל בפרשה פן נוסף , כאשר הצבא מנע מקבוצה של כמה ארגוני 
מחאה להגיע לכפר כדי להביע את הזדהותם עם גרייב . יעקב מעוז , מזכיר גבעון - 
חדשה , הוא סטודנט לתואר שני במחשבת ישראל , חבר במרכז לפלורליזם ולדמוקרטיה 
ופעיל בתנועה ליהדות מתקדמת . הוא טוען כי האידיאולוגיה היחידה המנחה אותו 
היא פרנסת משפחתו . יצחק לרום עומד בראשות הוועד המקומי . " האיש הזה 
( גרייב ) ניצל את מלוא הזכויות המשפטיות שלו ונכשל . אז הוא התחיל בפעילות 
כוחנית למנוע את הנחת קו המים והקמת הגדר " , הם מסבירים . ניכרת בהם אי - 
נוחות לנוכח מאבק - היחיד העיקש שמנהל גרייב , שעליו אמר אחד מעיתונאי הימין 
בנימת קנאה , כי גם ועדות - ההלם יכולות להתגאות בו ובמלחמתו בשלטונות הכיבוש . 
במידה רבה הם מנסים להתחמק ממעורבות ישירה בסכסוך . את הנחת קו המים הם 
זוקפים לאחריותה של מקורות , את הקמת הגדר הביטחונית מבצע משרד השיכון , 
ואת הסיורים ליד ביתו של גרייב עושה צה"ל . אבל הם מודים שפעולות אלה לא 
היו מתבצעות בלא לחצו של היישוב . " באיזו זכות יושב הצבא מעל ביתו של גרייב ? 
" שואל עו"ד בר - חן , " איזו מן גדר ביטחונית זאת ? על מה היא שומרת ? 
על 04 דונם ריקים ? כל הטיעון הביטחוני שלהם שמפעיל את הצבא מבוסס על שקר , 
כפי שהמעצר של גרייב בנימוקים ביטחוניים מבוסס על שקר . אנחנו מחזיקים 
את אנשי בית - אגזא בציפורניים , שלא יתפרצו . הם רואים מה קרה לסברי וחוששים 
שזה יבוא במוקדם או במאוחר גם עליהם . זה יכול להיגמר באסון " . במאבק בין 
" אגודת ישראל רמה " לממונה על הרכוש הנטוש חלה תפנית לפני שלושה חודשים . 
רחל אלשייך , בת 49 , זכתה במאבק משפטי ונפסק כי היא זכאית לפיצויים 
על חלקה הרשומה על שמה סמוך לנבי סמואל . פרקליטה של אלשייך , עו " ד 
שמואל שמיר , שהוא גם מזכיר הוועד הממונה של " אגודת נחלת ישראל רמה " , 
מקבל מאז פניות רבות של צאצאיהם של מייסדי האגודה שמבקשים לקבל פיצויים 
על האדמות שרכשו אבותיהם . בינתיים מסרב הממונה על הרכוש הנטוש לקבל את פסה"ד 
התקדימי , בטענה שהוא סותר את החוק הבין - לאומי , אבל ב"אגודת ישראל 
רמה " כבר נעשות עבודות מיפוי כדי לאתר את גבולות החלקות . בוצעו צילומי 
אוויר , שהושוו עם תרשימי הקרקעות מתקופת המנדט . המומחה לצילומי אוויר 
שהשווה את המפות הירדניות שבידיו של גרייב לנתונים החדשים שבידיו , מצא 
כי הגבול האמיתי בין נחלת האגודה לנחלת משפחת גרייב דומה לגרסתו של גרייב . 
הזיהוי מוחלט , אומרים המומחים , הוא רק צריך לקבל גושפנקה משפטית . 
עכשיו מתגבשת תוכנית לשיתוף פעולה בין סברי גרייב לצאצאים של רוכשי האדמות 
מ"אגודת ישראל רמה " . הם יקבלו את הפיצויים , הוא את אדמותיו ושלום על 
ישראל . 
