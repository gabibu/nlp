השיקול , הצריך להנחות את יו"ר הכנסת בקביעת מועד כינוסה של המליאה , הוא 
השיקול החוקתי בדבר כינונה של ממשלה חדשה בהקדם האפשרי . ממשלת המעבר , 
כידוע , אינה נהנית מאמון הכנסת , וגם לא ניתן להפילה בהבעת אי - אמון . 
אף - על - פי - כן נהנית ממשלה כזו מכל סמכויות השלטון של ממשלה רגילה . 
לפיכך , אינטרס חוקתי ראשון במעלה הוא לקצר ככל האפשר את משך כהונתה , 
ולהקדים את כינונה של ממשלה , שתיהנה מאמון הכנסת ותאפשר תפקוד ראוי של 
משרדי הממשלה השונים . זה הרעיון , העומד גם במוקד שיקולי הנשיא , בהטילו 
את הרכבת הממשלה החדשה על אחד מחברי - הכנסת . משהודיע המועמד להרכבת הממשלה 
לנשיא וליו"ר הכנסת על הצלחתו לעמוד במשימה , כנדרש בסעיף 31 לחוק יסוד : 
הממשלה , חייב יו"ר הכנסת להפעיל את סמכותו כך , שכינון הממשלה ייעשה 
בהקדם האפשרי . באשר לטענה , שאין לכנס את הכנסת ביום ראשון , שהוא יום 
מנוחה לנוצרים , הרי שישנם תקדימים , שבהם כונסה הכנסת ביום זה , ויש 
בהחלט מקום לדעה , שהאינטרס החוקתי בדבר כינון ממשלה , הנהנית מאמון הכנסת , 
מצדיק ומחייב את כינוסו של הבית ביום א . בעת הדיון בכנסת מתייצב מרכיב 
הממשלה בפני המליאה , מודיע על קווי - היסוד של ממשלתו החדשה , על הרכבה 
ועל חלוקת התפקידים בה בין השרים , ומבקש את אמון הכנסת . בתום דבריו נערך 
דיון , שבסופו מתקיימת הצבעת האמון . הליכי הכינון מושלמים עם קבלת אמון 
הכנסת , ומרגע זה נכנסים השרים לכהונתם . יש לציין , שדי ברוב רגיל של 
המשתתפים בהצבעה לצורך הבעת האמון , ואין הכרח לזכות ברוב מוחלט של 16 מצביעי 
הן . 
