דמשק ( ע"ץ ) . יחידת שריון של צבא סוריה ערכה תרגיל טקטי , בשיתוף עם 
חיל האוויר . כך מסרה סוכנות הידיעות הסורית , סאנה , מבלי לציין את המועד 
או את המקום , שבו נערך התרגיל . בתרגיל נכחו שר ההגנה , מוסטפה טלאס , 
הגנרל עלי אסלאן וקצינים בכירים נוספים . " היחידות השלימו בהצלחה את התמרון 
והצליחו לעצור את ההתקדמות המדומה של כוחות האוייב על - ידי שורה של התקפות 
נגד " , נאמר עוד בהודעה . בסיום התרגיל אמר הגנרל טלאס : " אימון ושליטה 
על הצבאות מהווה גורם חשוב במאבקנו נגד האוייב הציוני , ובמיוחד בתקופה 
קשה זו של ההיסטוריה נוכח יהירותו של אוייב תוקפני " . הוא קרא לחיילים " לבצע 
אימונים רבים ולהשאר עירניים על מנת להגיב לכל תוקפנות מצד ישראל או תומכיה " . 
