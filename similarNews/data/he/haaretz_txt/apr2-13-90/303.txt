סתם יום של חול במוזיאון ישראל , עם הרבה רוח וחול בעיניים בגלל הבנייה 
של האגף החדש . בפנים יש כמה תערוכות צנועות , המצטרפות להרבה הנאות קטנות . 
אולם האמנות הישראלית נראה טוב במרחבים שבו יצירות אווריריות , שמכנה משותף 
צונן כאילו עובר בכולן . " חוט שדרה מכני " מאפיין את מרבית העבודות התלת - 
ממדיות . הניסיון של המוזיאון להפגין רוחב - תפיסה ולצרף ציורים קטנים וריאליסטיים 
של אביגדור אריכא בתוך כל זה לא מוכיח את עצמו . זה נשמע נכון , אבל לא 
נראה טוב . מה שנראה טוב מאוד הוא תערוכת תיעוד של מחנה הפליטים נועימה , 
ליד יריחו . מחנה האוהלים הוקם לפליטים על ידי הצלב האדום , והפך עם הזמן 
למחנה של מבני בוץ וגיבוב חומרים אנונימיים , אך מלאי פרטים יפהפיים וייחודיים : 
ציורי קיר , אצטבאות בנויות בקירות הבוץ , שובכי יונים . צבי טולקובסקי 
הוא אמן - אספן - לקטן - מתעד אובססיווי . הוא תיעד את המקום ב6791 בעזרת 
סטודנטים , כ6 שנים אחרי שהמחנה נעזב על ידי יושביו , ובכל זאת מצא בבתים 
אוסף מדהים של פריטים שלא נחשבו בעיני בעליהם בעוזבם . חלקים של כלי עבודה , 
כלי בית ובקבוקי בושם קטנים . תערוכת השקופיות מתעדת את אופיו של המקום . 
על משטח של 02 מטר מונחים , כמו על שולחן מעבדה , כל הממצאים . תערוכה 
יפהפייה ומיוחדת מאוד בנוף האנתרופולוגיה הדל שלנו . באגף העיצוב מוצג הקצה 
השני , הרחוק מאוד מאותו אדם שיצר לעצמו כלי עבודה , בתערוכת נועימה . 
זוהי תערוכת אקדמיית קרנברוק שבאמריקה , שנחשבה ב05 שנות קיומה לאקדמיה 
מהפכנית . שיטות הלימוד היו כמעט עצמיות , ובכל זאת שימשה האקדמיה אבן 
שואבת לאנשים מכל קצות אמריקה . במלחמת העולם השנייה התפזרו מרבית הסטודנטים 
והמורים בכל רחבי היבשת והשפעת המוסד הורגשה במוקדים שונים . הרבה מהשמות 
הגדולים עברו את קרנברוק ומזוהים עם המוסד . באקדמיה כ051 סטודנטים לתואר 
שני בתשעה תחומים שונים , מאדריכלות ועד הדפס , צילום , מתכות , קרמיקה , 
שרב - גוניותם אינה באה לידי ביטוי בתערוכה . הטכניקה והטכנולוגיה מאפשרות 
התייחסות רעיונית לפיתוח נושאים . הגישה של אקדמיה זו אומרת שההתפתחות וההישגים 
הם " במשך שנות החיים והיצירה , ואין צורך בייצור אינסטנט - כוכבים " . 
גישה זו הביאה לרצף הישגים שעליהם אפשר לומר בבירור " יוצאי קרנברוק " . 
התערוכה הצנועה במוזיאון ישראל היא מעין תזכורת ליודעי דבר . הקטלוג הוא 
של תערוכה נודדת של האקדמיה , בצירוף דפי תרגום עבריים . תערוכה - חגיגה 
אמיתית היא של המעצב הגרפי פר ארנולדי , שתרם למוזיאון מאה כרזות , ואחת 
מהן עיצב במיוחד לתערוכה . ארנולדי , יליד קופנהאגן ( 9491 ) , שייך 
לדור הביניים בגרפיקה . הוא אחד מאלה שלמדו בעצמם הרבה וכל מיני דברים שונים , 
עד שנחת בעיצוב הגרפי . הכרזות שלו רבות דמיון . המינימליזם הופך אצלו 
לעושר גדול מאוד . תענוג לראות שפה חוזרת על עצמה ומתפתחת לאמירות שונות , 
כשכחול - צהוב - אדום חריפים מהווים את הסולם הקבוע . ארנולדי סומך על 
התפיסה האנושית , למרות משפטי המפתח שעל הפלקטים , שבהם חייב להיעשות שימוש 
בקלישאות ובהטחת אמירות ברורות , שיובנו על ידי כולם . בפועל הוא הרבה 
יותר מתוחכם . גם לחובבת " ארוחות עשירות " כמוני , התערוכה הזאת היא 
חוויה צורנית אמיתית , ומעוררת קנאה ותהייה למה אין ברחובותינו כמה כרזות 
כאלה . תערוכת הצילום של עודד ידעיה ( אוצר ניסן פרץ ) עוסקת בחייו , 
כצירוף מצבים אנושיים וסיפורים שמאחוריהם , הכתובים לפניהם . בצילומים 
הרבה שחור - אפור - אפור בהיר ועוד גוונים יפים מאוד במוזרות שבהם . הכתוב 
הוא כתיבה מתפרצת ראשונית , הכוללת תיאורים שהם כן ולא רלוונטיים למראה 
שעל הדף . לקרוא את הכל ולהתעמק ביצירות נוח יותר בספר , שיצא תחת הכותרת 
" סימנים מוסכמים " בהוצאת ביתן ובסיוע דלתא פילם , " אריון " ( חנות 
ספרים טובה מאוד המתחסלת בימים אלה ) , קמרה אובסקורה , המועצה האזורית 
מטה אשר וקיבוץ חניתה . זו חבורה תומכת גדולה , המוכיחה שאין דבר העומד 
בפני ידעיה . יופיים של הדפסי הצילומים במוזיאון רב פי כמה מאלו שבספר . 
השוואת השניים כדאית לכל מי שצילום אכפת לו . מיצג מרשים מאוד הוא " חדר 
הישיבות " של אנטוניו מונטאדס , שנוצר במקור ב7891 והשתתף בתערוכת הפיסול 
בווידאו שהתקיימה השנה בגרמניה . כעת הוא מוצג במוזיאון ישראל בסיוע הגלריה 
שלו בארה"ב . האמן , יליד ספרד 2491 , הוא תושב אמריקאי . התפיסה שלו 
היא אמריקאית מאוד במובנה הטוב של המלה . זהו אולם ישיבות , שבו שולחן 
מוארך כש31 כיסאות ריקים מקיפים אותו . על הקירות תלויים צילומי אישים האמורים 
כביכול לשבת אל השולחן , אבל דבר לא יביאם לאולם אחד : מטיפי דת נוצרים 
אמריקאים , הרב שך , חומייני , האפיפיור ודומיהם . נוסף למועקת הפטפוט 
האין - סופי , העולה ממסכי הווידיאו , יש כאן תחושה של כוחות עליונים , 
שהיא בבסיס היצירה של מונטאדם : לתת לנו להרגיש שמשהו שאין לנו שליטה עליו , 
מקיף אותנו . החלק האמיתי ( השולחן , האוכל , הדיונים ) הוא ריק וחסר 
תועלת , והוא רק סמל שאנחנו ממשיכים להיצמד אליו . זהו מיצג מעולה , גם 
אם הוא רק בהשאלה מארץ אחרת . 
