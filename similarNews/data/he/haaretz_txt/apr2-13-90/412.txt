באדן באדן ( ע"ץ ) . שתי חברות מערב גרמניות נוספות חשודות באספקת ציוד 
שנועד למפעל הכימי הלובי בראבתה . כך מסרה תחנת השידור המערב גרמנית זידווסטפונק , 
של באדן - באדן . התביעה בעיר אלם אישרה , כי נפתחו הליכים משפטיים נגד 
חברת " אבאקוס " , שמושבה בעיר , בחשד כי עברה על חוק היצוא . דובר של 
התביעה אמר כי נערכו חיפושים במשרדי החברה . תחנת השידור מסרה כי גם חברת 
" רוזה " , שמרכזה בשטוטגארט , חשודה כי בשיגור ציוד רגיש , בדרכי עקיפין , 
למפעל בראבתה . שלטונות המשפט המערב גרמניים קבעו , כי מפעל זה הוקם במיוחד 
כדי לייצר גאזים רעילים למטרות מלחמה . דובר של הקבוצה המערב גרמנית " סימנס " 
הכריז אתמול במינכן , כי " אבאקוס " הזמינה אצלה בסוף השנה שעברה ציוד 
בתחום המחשבים , שנועד כביכול לסעודיה , באמצעות חברה הולנדית . " סימנס " 
ביקשה מ"אבאקוס " להעביר לה אישור לפיו היעד הסופי הוא סעודיה , אך החברה 
לא יכלה להגיש מיסמכים אלה . " סימנס " הפסיקה אז את הספקת הציוד חלקי 
מחשב שנועד להפעיל מכונות ייצור תעשייתיות . בסופו של דבר הוחמו חלקי המחשב 
ע"י המכס . 
