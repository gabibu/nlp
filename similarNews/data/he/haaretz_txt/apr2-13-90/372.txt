פאריס ( ע"ם ) . לעיתון " אלמחרר " נודע , כי לוב תגיש סיוע כספי לירדן 
בעקבות נירמול צפוי של היחסים ביניהן . כן צופים את חידוש היחסים הדיפלומטיים 
ופתיחת שתי השגרירויות בעמאן ובטריפולי , לאחר שמנהיג לוב התחייב לשאת בהוצאות 
שכירת מבנה השגרירות וריהוטו . היחסים בין השתיים נותקו לפני כחמש 5 שנים , 
לאחר ששגרירות ירדן בבירת לוב הועלתה באש . נודע כי ההתקרבות בין ירדן ולוב 
חלה בעקבות פעולת תיווך של עו"ד חסין מגלי , יו"ר הוועדה המשפטית בפרלמנט 
הירדני . כן פעל כמתווך ד"ר יעקוב זיאדין , מזכ"ל המפלגה הקומוניסטית הירדנית . 
מגלי אמר לקדאפי , כי אסור שירדן , שהחלה לנוע לעבר הדמוקרטיה ולשאת בנטל 
האיומים הישראליים והשלכות הגירת היהודית הסובייטים לישראל , תישא לבדה 
באחריות ההגנה על האומה הערבית , ללא סיוע ותמיכה ערביים . קדאפי נענה 
ללא סייג לתיווך והביע נכונותו להגיש את הסיוע הכספי הנדרש ולחידוש היחסים 
הדיפלומטיים . ראש ממשלת ירדן , שפגש במגלי מייד עם שובו , אמר כי הוא 
מוכן לבקר בלוב לבחון את כל הנושאים המשותפים לשני הצדדים בלב פתוח , ולהזמין 
את קדאפי לביקור בירדן בכל עת שירצה . 
