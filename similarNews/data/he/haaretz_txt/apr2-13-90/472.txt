ארגז תצוגה מזכוכית ובו כפיות - אהבה עתיקות הוא הפינה המרתקת היחידה במוזיאון 
ברקנוק לפולקלור , בעיירה ברקון בוויילס . בידיותיהן של כפיות - העץ גילפו 
עלמים מאוהבים לבבות , חורי - מנעול , סמלים אחרים ומוטיווים דקורטיוויים . 
כל כפית נשאה מסר ברור : אני אוהב אותך , אני רוצה את המפתח ללבך . בחנות 
המזכרות הגדולה , שבאחד הרחובות הסמוכים למוזיאון , נמכרות כפיות עץ מגולפות , 
העתק של כפיות האהבה במוזיאון , הד למסורת החיזור . נמכרים בה גם ספרי 
ההיסטוריה של כפיות האהבה . מי היה הראשון שהגה את הרעיון ? ידוע רק שכפיות 
העץ העתיקות ביותר שנותרו בוויילס הן מהמאה ה71 ומקורן במנהג ויילסי ייחודי , 
שנמשך עד סוף המאה שעברה . הכפיות לא נועדו לאכילה ומטרתן היתה סמלית בלבד . 
העלמה שקיבלה את הכפית לא התחייבה לדבר ולא היה בכך משום הצהרת אירוסין . 
לעלמות מחזרות במיוחד היה אוסף של כמה כפיות . לבד ממקרים נדירים , שבהם 
מופיע תאריך הגילוף על הכפיות , קשה לתעד אותן . עם זאת , דגם הידית השטוחה 
אופייני למאה ה91 . עץ הדולב היה חומר הגילוף המועדף . כפית שגולפה מעץ 
שאינו צומח באזור מעידה , בדרך כלל , כי היא נעשתה בידי מלח , במיוחד 
אם בעיצוב מופיעים עוגן , אונייה או חבל . המקומיים העדיפו דגמים אחרים , 
ובהם לא רק לב ומנעול , אלא גם בית או גלגל . בדרך זו ביטא המגלף את רצונו 
לחלוק את ביתו עם העלמה ולעבוד לכלכלתה . צמדי כפיות , עם כדור עץ קטן בכל 
חלון שגולף בידית , סמלו את התקווה לקשר זוגי . כפיות קטנות נלוות מעידות 
על רצון לילדים משותפים . חוליות העץ המקשרות כפיות כאלה , סמלו את הקשר 
המאחד אוהבים . מספר החוליות העיד , לעתים , על גודל המשפחה הנכספת . 
אחד המוצגים , מ8481 , נושא את שם הנערה וכתובתה , שגולפו בקפדנות על 
הידית : " מארי דיוויס , קוד לאנד , אי ויילוג ואך " ( כנראה , גרסה 
אנגלית ללאנדפאלוג פאך , כפר קטן ליד ברקון ) . לפעמים חרטו המגלפים את 
ראשי התיבות של שמם . על אחת הכפיות חרוט המשפט " סימרו אם ביט " , שפירושו 
ויילס לנצח . חוקרי הכפיות סבורים , שהרגשות הלאומיים של הבחור היו עזים 
מרגשותיו הרומנטיים . ברבות מהכפיות אלמנטים בצורת גלגל או פסיק , המסמלים 
את הנפש . אחד המוצגים , הוא צמד כפיות מ1281 , המחובר בשרשרת - עץ והחולייה 
המרכזית בו היא לב . הידית של כל כפית בצמד הזה היא כעין קופסה מוארכת וחלולה 
ובה כדור - עץ הנע לפנים ולאחור כאשר הופכים את הכפית מצד לצד . יש כפיות 
נוספות בעלות ידיות כאלה , שבחללן הפנימי יש , במקום כדור , סדרת טבעות 
וקשרים . חלק מהכפיות צבועות . אחת מהן צבועה באדום , כחול , ירוק , 
לבן וצהוב ועל הידית השטוחה שלה גולף מאנאי ברידג , הגשר המקשר בין ויילס 
לאנגלזי . אולי גר המגלף , או העלמה שלמענה גילף את הכפית , באנגלזי . 
