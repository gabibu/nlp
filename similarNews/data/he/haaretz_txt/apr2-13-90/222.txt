" בגדאד חוששת , כי קיימת סכנה ממשית להתקפה על מתקניה המדעיים " . כך 
הכריז אתמול שגריר עיראק ברומא , מוחמד סעיד א - סאחאף . במסיבת עיתונאים , 
שערך לאחר שנועד עם שגרירי הליגה הערבית באיטליה , אמר השגריר העיראקי : 
" זה שבועות אחדים , שישראל וחוגים ציוניים מנהלים , בעזרת ארה"ב ובריטניה , 
מערכה כוזבת ובלתי - צודקת נגד עיראק , במטרה להכשיר את הקרקע להתקפה . 
קיימת סכנה מוחשית . יש כוונות ממשיות מאוד , ואיתותים כי איום זה יוגשם " , 
הוסיף . כשהתבקש להגיב על איומו של הנשיא סדאם חוסיין להפעיל נשק כימי נגד 
ישראל , השיב : " אם אחרים לא יתקיפו , אנו לא נתקיף איש . אם ישראל 
תתקיף , נשרוף את מחציתה של ישראל . הגידו לי מי מאיים על מי ? " א - 
סאחאף אמר עוד , כי ישראל מעוניינת למנוע ממדינות ערביות לרכוש את ה"מכשירים 
המדעיים והטכנולוגיים , המאפשרים להן להמשיך בפיתוחן " . עיראק דרשה אתמול 
לכנס כבר מחר מושב חירום של הליגה הערבית , בדרג של שגרירים קבועים , לדון 
ב"מערכה המערבית העוינת נגד עיראק והאיומים נגד מדינה זו " . הבקשה הוגשה 
בעקבות עליית המתיחות בין עיראק לישראל , לאחר איומי סדאם חוסיין להפעיל 
נשק כימי נגד ישראל , והתגובות בארץ . הליגה הערבית כבר התכנסה לבקשת עיראק 
לפני שמונה ימים , ואז הכריזה כי היא מעניקה את תמיכתה המלאה לבגדאד מול 
הביקורת המערבית על הוצאתו להורג של העתונאי , פארזאד באזופט . רבבות עיראקים , 
שהניפו צילומי ענק של הנשיא סדאם חוסיין , הפגינו אתמול בבגדאד בתמיכה 
באיומו של הנשיא להתקיף את ישראל בנשק כימי , אם זו תתקוף את עיראק . גם 
בערים אחרות ברחבי עיראק צעדו מפגינים , כשבידיהם כרוזים המוקיעים את ארה"ב , 
בריטניה וישראל על " התערבות בענייני הפנים של עיראק " . הם השמיעו ססמאות , 
שהעלו על נס את הישגי התעשייה הצבאית העיראקית , ובמיוחד את הנשק הכימי 
הבינארי החדש , שעליו הכריז אתמול שליט עיראק . קפידבינברבת - עמון אמר 
יו"ר המועצה הלאומית הפלשתינית של אש"ף , השייח עבד אל - חאמיד א - סייח : 
" אנו משבחים את הנשיא סדאם חוסיין על נאומו הגדול , המשקף את ביטחונו 
העצמי ואת ביטחונו בעוצמת הצבא העיראקי , שבו אנו תולים תקוות גדולות לשחרור 
פלשתין " . הטלוויזיה הירדנית נתנה ביטוי בולט לנאומו של נשיא עיראק . מקור 
ירדני רשמי אמר : " הערבים זקוקים למישהו , שיגיד להם כיצד הם יכולים 
להגן על עצמם . כשנאמרים דברים אלה על - ידי מנהיג , שניצח במלחמה , יש 
להם אמינות ויש להתחשב בהם . המערב חייב להבין , כי אינו יכול להטיל את 
מרותו על עיראק " . עיתונים במפרץ הפרסי קידמו בהתלהבות את הכרזתו של סדאם 
חוסיין מאתמול , אך רוב ראשי מדינות ערב נמנעו עד כה מתגובה רשמית . " במנהיגי 
ישראל אחזה בהלה " , כתב " אחבאר אל - חאליג " , המופיע בבחריין . 
