לוס אנגלס ( מיוחד ל"הארץ " ) . הרב מארווין הייר , דיקן מכון " שמעון 
ויזנטל " לחקר השואה , שיגר למזכיר המדינה האמריקאי , גיימס בייקר , 
עותקים ממאמר אנטישמי , שהודפס בשבועון של הפלג המרכזי של אש"ף , איסתכלל , 
היוצא לאור בניקוסיה , קפריסין . במאמר נקבע כי השואה אינה אלא תרמית . 
עד פרסום המאמר , טען הייר , לא נטל אש"ף חלק במסע התעמולה , האמור להטיל 
ספק באירועי השואה . לדבריו , מוכיחה הדפסת המאמר האנטישמי כי מתינותו 
של הארגון אינה אלא " פרי הדמיון " . לדבריו , הפרסום האנטישמי מוציא את 
אש"ף אל מחוץ לתחום ההגינות , אותה ניסה לאמץ בשנה החולפת . לדברי ה"לוס 
אנגלס טיימס " , סירבו פקידי מחלקת המדינה להגיב על מכתבו של הייר , בטרם 
יבחנו את המאמר במלואו . עד - כה ייחסה מחלקת המדינה חשיבות מועטה בלבד 
להצהרות אנטישמיות , שהושמעו מדי פעם על - ידי ארגונים ואישים באש"ף , 
והגדירה אותם כ"חריגה מהקונסנסוס " . איסתכלל , לטענת הייר , ממומן בידי 
ארגונו של ערפאת , הפתח . בהקדמה למאמר , שהודפס בשני חלקים ב31 וב02 בדצמבר , 
כתב העורך כי ייעודו " לחשוף את זיופי התעמולה המערבית , המבוססת על עיוותי 
עובדות " . בגוף המאמר נכתב כי " שרפת היהודים במשרפות הנאצים היא השקר 
הגדול של המאה ה02 " . " המחנות הנאציים היו יותר מהוגנים מבתי הכלא הישראליים . 
היהודים מתלוננים על היחס לו זכו מידי הגסטאפו , בעוד שלאמיתו של דבר הגישו 
להם שם ארוחות בריאות " , אומר כותב המאמר . מאמציו של מכון ויזנטל לחשוף 
את אש"ף כגוף אנטישמי מחזקים את טיעוניו במחלוקת הפנימית שהתעוררה לאחרונה 
בקהילייה היהודית בלוס אנגלס , בעקבות פגישה " פרטית " , אותה קיימו לפני 
כחודשיים כמה מראשי הפדראציה עם חאלד חאסן , ממנהיגי אש"ף . 
