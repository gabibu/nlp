בודפשט ( מיוחד ל"הארץ " ) . נשיא פולין , הגנראל יארוזלסקי , הגיע למוסקווה 
לאחר ביקור בעיר לבוב שבמערב אוקראינה ובקייב . הוא מבקר בברית המועצות 
על פי הזמנת הנשיא מיכאל גורבצוב . בארבעת ימי ביקורו בברית המועצות הוא 
מתכוון לבקר גם בקאטין . ביער סמוך לקאטין נרצחו בימי מלחמת העולם השנייה 
אלפי קצינים פולנים . עד לפני זמן קצר טענו השלטונות הסובייטיים כי הרצח 
ביער היה מעשה ידיהם של הגרמנים . באחרונה הודו כי הקצינים הפולנים נרצחו 
בידי הן - ק - ו - ד , שירות הביטחון הסובייטי . העיר לבוב היתה בין שתי 
מלחמות העולם בתחומי פולין , האזור סופח לברית המועצות על פי הסכמי יאלטה 
ב - 5491 . עד היום חיים בה ובסביבתה פולנים רבים . הבחירות המקומיות , 
שנערכו באזור בחודש שעבר , הסתיימו בניצחונה של התנועה האוקראינית הלאומית 
" רוך " . על פי ההחלטה הראשונה של המועצה המחוזית החדשה הונף על בניין המועצה 
הדגל הכחול - צהוב האוקראיני . בקול - קורא שפרסמה המועצה נאמר כי " לבוב 
וסביבתה חייבות להיות אי החירות , שבו יושם קץ לשליטתה השרירותית של המפלגה 
הקומוניסטית . החל מהיום יהיה אזור לבוב נקודת המוקד להתוויית העקרונות 
והתהליכים לקראת הקמתה של מדינה אוקראינית עצמאית " . 
