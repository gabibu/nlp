חברת ארגמן הגישה השבוע כתב הגנה על תביעתו של מנכ"ל משותף שלה בעבר , חיים 
קמיניץ . קמיניץ הגיש לפני כחודשיים , באמצעות עוה"ד תמר גולן ויעל דולב , 
תביעה לבית הדין האזורי לעבודה בתל - אביב , לקבלת שלושה מיליון שקל פיצויים , 
הפרשי שכר , השלמות לפוליסות והטבות שונות לפי חוזה ההעסקה שלו . קמיניץ , 
המשמש כיום כמנכ"ל מי"ל , טען בין השאר כי הובטח לו כי יעסיקו אותו עד 
לגיל פרישה , ובאם ייאלץ לפרוש , ישלמו לו את שכרו , כולל אחזקת רכב . 
בכתב הגנתה טוענת חברת ארגמן , באמצעות עו"ד נחום פיינברג , כי קמיניץ 
אולץ להתפטר על רקע קשיים כלכליים של ארגמן , ונוכח העובדה כי ראו בו אחראי 
למצב מפעל הטכסטיל . מועצת המנהלים החליטה על צמצומים , במהלכם סוכם על 
סיום הקשר עם התובע . קמיניץ , לטענת כתב ההגנה , היה נוכח בישיבה , 
בה הוחלט על סיום הקשר עמו , ולא חלק על זכותה של החברה לעשות כן , וגם 
לא טען כי קיימת התחייבות להעסקתו עד לפרישתו . בנוסף לכתב ההגנה , הגישה 
ארגמן תביעה שכנגד , להחזרת את מכונית הב . ם . וו עם פלאפון , שהשאיר 
המנכ"ל לשעבר ברשותו . החברה תובעת גם החזר 88 אלף שקל דמי השימוש במכונית , 
וכן פיצויים על העיכוב בהעברת המכונית מאז סוף חודש אוגוסט ועד להגשת התביעה 
שכנגד . כן הגישה ארגמן בקשה להסרת העיקולים שהוטלו עליה במעמד צד אחד , 
כדי להבטיח את תשלום תביעתו של קמיניץ , באם יזכה בה . 
