קבוצות בני יהודה , מכבי תל אביב ואליצור חולונתל אביב שחקניות , מאמנים , 
מנהלים , אוהדים יאלצו להתאזר בסבלנות עד יום א , לפרסום החלטת בית הדין 
העליון של איגוד הכדורסל , בהרכב חמישה דיינים . בית הדין העליון פסק אמש 
את החלטתו בפרשת מישחק חצי הגמר - סל לנשים , בין בני יהודה למכבי תל אביב , 
אשר תוצאתו בוטלה בידי בית דין בהרכב שני דיינים . פסק הדין יפורסם אחרי 
שיוגש לאיגוד הכדורסל , ביום א ב - 01 בבוקר . בבית הדין העליון ישבו הדיינים 
עובדיה רזיאל ( יו"ר ) , שאול אלוני , אליעזר וולובסקי , משה ורבה ומיכה 
ויתקון , אשר טענו : " פסק הדין קשור לפרשה סבוכה מכדי שנשמיע את החלטתנו 
ללא מסמך מנומק כתוב , שיסביר את הנימוקים שעליהם הסתמכנו בפסק הדין " . 
במשך עשרים הדקות שבהן החליטו חמשת הדיינים על פסיקתם , הועלו כמה אפשרויות 
במסדרונות משרדי איגוד הכדורסל , שם נערך הדיון . שני הדיינים שהשתתפו 
בהחלטה הקודמת של בית הדין , משה ורבה ומיכה ויתקון , ישבו גם הפעם . 
לכאורה , היה עליהם לשכנע דיין נוסף כדי שההחלטה לא תבוטל דהיינו , מישחק 
חוזר בין בני יהודה למכבי תל אביב . על פי מהלך הטיעונים נראה שהדיינים 
ורבה וויתקון לא שינו את דעתם , לפחות על פי הדברים שהשמיעו במהלך הדיונים . 
הדיון נערך באולם דחוס , שבו ישבו נציגי הקבוצות ובאי - כוחן , כדורסלניות 
כמו אורלי קסטן ( מכבי תל אביב ) וענת דרייגור ( אליצור חולונתל אביב ) 
. דרייגור מחתה על כך שלאליצור לא ניתן לטעון את טיעוניה , בהיותה נפגעת 
מההחלטה של בית הדין העליון ( אליצור כבר ניצחה במישחק הראשון של הגמר - 
סל את בני יהודה , ומישחק חוזר עלול לקחת מקבוצה זו את היתרון בדרך לכתר 
האליפות ) . השופט המחוזי שאול אלוני נזף בה : " את תהיי אורחת שקטה " . 
דרייגור השיבה : " אתה אמור לשרת אותנו " . הדיון עבר תוך עקיצות הדדיות 
בין המשפטנים המנוסים . בא - כוח האיגוד , צבי יפה , טען כנגד החלטת בית 
הדין העליון והביא שורה של מקרים מהכדורסל ומהכדורגל , כדי להוכיח שלהחלטה 
אין תקדים . מיכה ויתקון הביא הוכחות משלו , כי היו בעבר תקדימים למישחקים 
חוזרים בענף הכדורגל . בין השניים לא היתה הסכמה שהמקרה הזה דומה . שמעון 
מזרחי , מצד מכבי תל אביב , ובן ציון באעייר , מצד בני יהודה , הציגו 
גם הם את טיעוניהם . 
