בות אבותיו של בן - ציון נחמיאס , תושב בני ברק , חיו בטולדו והיו בין 
מגורשי ספרד . לפרנסתם עסקו בהעתקת כתבי קודש ועיטורם . לפני כמה שנים , 
כשפרש מעבודתו , החל נחמיאס לעסוק במסורת העתיקה של משפחתו , כתחביב . 
עבודתו הראשונה , שהשלמתה נמשכה יותר משלוש שנים , היתה הגדה מעוטרת לפסח , 
כתובה על קלף , כדוגמת ההגדות המצויירות מליבורנו ומברצלונה . נוסף לנוסח 
המסורתי , יש בהגדה גם אגדות ומרשמים לפסח , שהיו מקובלים במשפחות הספרדיות 
ביישוב הישן בירושלים . הוא נפגש עם זקנים וזקנות בשכונות הוותיקות של ירושלים , 
ושמע מהם אגדות וסיפורי - עם לפסח , סיפורים שהיו נשכחים , כנראה , אם 
לא היה מי שיעלה אותם על הכתב . מפיהם רשם גם את מרשמי התבשילים המיוחדים 
לפסח . כשהשלים את ההגדה פנה להכנת אסופה של שירת ספרד . בין שירי משוררי 
תור הזהב שאסף : שמואל הנגיד , יהודה הלוי , שלמה אבן - גבירול ואבן עזרא . 
נחמיאס נסע לספרד , לספריית כתבי - יד עתיקים במנזר אסקוריאל , לא הרחק 
ממדריד , וביקר גם במוזיאון הבריטי , המציג אף הוא כתבים יהודיים עתיקים 
מספרד . כדי להתאים את סגנונו , באיור ובעיצוב האות , לתקופה , שראשיתה 
במאה ה11 , עיצב אות עברית תואמת . בסינון הקפדני של השירים נרתמו לעזרתו 
פרוף אפרים חזן , ראש החוג לספרות באוניברסיטת בר - אילן , והמשוררת ד"ר 
אביבה דורון מאוניברסיטת תל אביב , העומדת כיום בראש המרכז להוראת תרבות 
ספרד במכללת לווינסקי . לפי המלצתם , הוחלט על חלוקת השירים והפרדתם לנושאים , 
כמו שירי אהבה , שירי יין , שירי חשק , שירי חתונה , קינות , שירי 
קודש ושירי ציון . עתה מקווה נחמיאס שאחת מהוצאות הספרים הגדולות תגלה עניין 
בעבודתו ותפרסם את האסופה לקראת האירועים לציון 005 שנה לגירוש יהודי ספרד , 
שיחלו ביולי 2991 . 
