קרנות הפנסיה ההסתדרותיות מתכוונות לפנות בימים הקרובים במשותף לבג"ץ , 
כדי לגרום לביטול ההחלטה של אגף שוק ההון באוצר ובנק ישראל לשנות את מועד 
ההשקעות של קרנות הפנסיה באיגרות חוב ממשלתיות מ51 בכל חודש ל1 בחודש . 
במקביל החלו ראשי הקרנות במסע לחצים על אגף שוק ההון ובנק ישראל כדי לשכנעם 
לחזור בהם מהחלטתם שנכנסה לתוקף בשבוע שעבר . מנכ"ל קרן מקפת , עו"ד יצחק 
שילון , הודיע אתמול לראשי אגף שוק ההון באוצר כי מתחשיבים שנערכו במקפת 
עולה שהקרן תפסיד מדי חודש חצי מיליון שקל , עקב העברת מועדי ההשקעה ל1 
בכל חודש ובסך הכל יפסידו שבע הקרנות ההסתדרותיות מיליוני שקלים בחודש , 
כתוצאה מהמהלך של האוצר . עד להחלטה החדשה של אגף שוק ההון נהגו קרנות הפנסיה 
לרכוש , באמצעות חברת ההשקעות גמול , את איגרות החוב הממשלתיות מסוג מירון 
ב51 בחודש , יום לאחר קבלתם של כספי דמי הגמולים מהמוסדות והמפעלים . 
עם כניסתה לתוקף של הוראת האוצר ובנק ישראל ייווצר מצב שבו קרנות הפנסיה 
יחזיקו בכספי המבוטחים במשך שבועיים , או ייאלצו להשקיעם במשך שבועיים תמורת 
ריבית נמוכה יותר שתגרום , לדברי ראשי הקרנות , נזקים גדולים לכספי המבוטחים . 
מנהלי הקרנות טוענים כי ההחלטה פוגעת בחוק ההגנה על השקעות הציבור משנת 4891 . 
