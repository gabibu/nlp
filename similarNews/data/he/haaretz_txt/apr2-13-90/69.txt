מדריד ( ע"ר ) . ראש ממשלת ספרד , פליפה גונזאלס , אמר אתמול כי יבקש 
הצבעת אמון בפרלמנט על מדיניות הכלכלה והחוץ שלו , נוכח התמורות המהירות 
באירופה . באיגרת אל הבית התחתון של הפרלמנט ציין , כי הכוחות הפוליטיים 
בספרד חייבים להסכים על תגובות משותפות על השינויים הפוליטיים , הכלכליים 
והביטחוניים באירופה . הצבעת האמון , המתוכננת ליום חמישי , תהיה הראשונה 
מאז הבחירות הכלליות שנערכו באוקטובר אשתקד . 
