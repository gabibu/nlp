רק שעה אחת לפני כינוס הכנסת להצבעת האמון בממשלת המערך תכונס ישיבת מרכז 
מפלגת העבודה , ובה יציג ח"ך שמעון פרס את השרים החדשים בממשלתו . פרס 
החליט לכנס את המרכז סמוך מאוד להצגת הממשלה בכנסת , במטרה להדוף לחצים 
שונים לגבי הרכבה האישי . על - פי ההערכה , שהסתמנה אמש , צפוי פרס לצרף 
לממשלתו שניים עד שלושה שרים חדשים מבין חמשת חברי - הכנסת הבאים : אברהם 
שוחט , דוד ליבאי , מיכה חריש , אורה נמיר , או עוזי ברעם . ככל הנראה , 
תיראה הממשלה , שיציג פרס בשבוע הבא , כך : ראש הממשלה ושר החוץ שמעון 
פרס . סגן - שר החוץ והממונה על המשרד ח"ך יוסי ביילין . ביטחון יצחק רבין . 
אוצר גד יעקבי , או יצחק מודעי ( אם יצטרף לגוש המערך ) . תעשייה ומסחר 
גד יעקבי ( אם לא יקבל את תיק האוצר ) , יעקב צור או נציג מפם . סגן - 
שר הבינוי והשיכון ח"ך משה זאב פלדמן ( אגודת - ישראל ) . סגן - שר העבודה 
והרווחה ח"ך מנחם פרוש ( אגו"י ) . פנים פנוי לנציג ש"ס ( אם תצטרף ) 
או לשולמית אלוני ( רץ ) . משפטים אמנון רובינשטיין ( שינוי ) , משה 
שחל , או שולמית אלוני . משטרה חיים בר - לב , או דוד ליבאי . בריאות 
יעקב צור , אורה נמיר , או יאיר צבן ( מפם ) . איכות הסביבה רפי אדרי . 
תחבורה אברהם שריר ( אם יצטרף לגוש המערך ) או מרדכי גור . תיירות יוסי 
שריד ( רץ ) או אברהם שריר . קליטה יעקב צור , או עוזי ברעם . חקלאות 
אברהם כץ - עוז או חיים אורון ( מפם ) . חינוך פנוי לנציג המפד"ל , 
יצחק נבון , או אורה נמיר . אנרגיה משה שחל , או אברהם שוחט . שר בלי 
תיק מיכה חריש ( שיישאר מזכ"ל מפלגת העבודה ) . תקשורת אמנון רובינשטיין , 
או אברהם שוחט . כלכלה ותכנון אליעזר רונן ( מפם ) , או מרדכי גור . 
מדע ופיתוח דוד ליבאי , או עזר וייצמן . 
