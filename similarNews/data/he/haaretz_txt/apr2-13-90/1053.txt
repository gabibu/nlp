הפרלמנט של אסטוניה הצביע שלשום בלילה בעד השעיית השירות הצבאי ברפובליקה , 
אולם ריכך צעד זה בקריאה לשיחות עם מוסקווה , כדי למנוע עימות חזיתי עם 
הצבא הסובייטי . אחרי דיון סוער , תמכו בהצעה הקוראת להשעיית הסעיפים בחוקה 
הנוגעים לגיוס חובה , 17 חברי פרלמנט , לעומת שלושה שהתנגדו . 72 חברי 
פרלמנט התומכים במוסקווה לא הצביעו . עם זאת קרא הפרלמנט לשיחות ישירות עם 
משרד ההגנה הסובייטי , כדי לדון בחלופות אזרחיות או בשירות צבאי של אסטונים 
ברפובליקה שלהם . הפרלמנט גם חזר על קריאתו לנשיא גורבצוב לפתוח מיד בשיחות 
רשמיות על חידוש העצמאות של אסטוניה . קריאת הפרלמנט , עליה דווח בעיתונות 
המקומית באסטוניה , תפורסם היום בכל עיתוני אסטוניה . היא תכלול הכרזה 
מחדש של החלטת הפרלמנט המקומי מן ה03 במארס , על אי חוקיות הכיבוש הזר וההשתלטות 
הסובייטית . שירות החובה בצבא לכל הגברים בברית המועצות לתקופה של שנתיים , 
הפך לנושא רגיש ביותר בשלוש הרפובליקות השואפות לעצמאות . בליטא , שהכריזה 
חד - צדדית על עצמאות ב11 במארס , עצר הצבא הסובייטי בכוח " עריקים " . 
נשיא בריה"ם , מיכאיל גורבצוב , אמר אתמול כי " התפוררות בריה"ם עלולה 
להוביל למלחמת אזרחים " . באזהרה כמעט גלויה למנהיגים הליטאים אמר הנשיא 
הסובייטי " אני אומר לכם בגלוי , אם נתחיל להתחלק , נדע מלחמת אזרחים 
ורציחות עקובות דמים מהן לא נוכל לצאת יחד " . הוא חזר על דרישת מוסקווה , 
כי ליטא תחזור בה מהצהרת עצמאותה . גורבצוב שדיבר בפני קונגרס הנוער הקומוניסטי , 
ציין כי כ06 מיליון מתושבי בריה"ם אינם מתגוררים ברפובליקה המקורית שלהם . 
אנשים חמושים חטפו אתמול חמישה חיילים סובייטים , בפשיטה שנערכה לפנות בוקר 
על מחסום בכפר הארמני אייגפארד . על כך מסר עיתון הממשלה " איזווסטיה " . 
קבוצה של כ51 גברים לבושים במדים צבאיים וחמושים בנשק אוטומטי , פרצה למחסום 
הכביש בשעה ארבע לפנות בוקר , כאשר האוטובוס שבו נסעו נעצר לבדיקה שגרתית . 
הם לקחו עמם את החיילים באיום של נשק , ונעלמו ליעד בלתי - ידוע . 
