בראטיסלאווה ( ע"ר וע"ץ ) . שלוש מדינות מרכז אירופה צכוסלובקיה , פולין 
והונגריה שהתכנסו לוועידת פסגה ראשונה מאז נטשו את המשטר הקומוניסטי , 
הגיעו להסכם ביום שני לתיאום צעדיהן לקראת שיבה לאירופה . " השגנו בשיחות 
אלה הרבה מאוד , הרבה מעל למצופה " , אמר דובר משרד - החוץ הצכוסלובקי . 
התוצאה החשובה ביותר של הוועידה היא גישה משותפת ודעה אחידה לגבי שובן של 
שלוש המדינות לאירופה , ומילוי תפקיד מרכזי בכל הנוגע לאירופה כולה , אמר 
הדובר . נשיא צכוסלובקיה האוול קרא להקמתה של מערכת ביטחון אירופית חדשה 
ולצמצום הבריתות הצבאיות של נאט"ו וברית וארשה . נשיא פולין יארוזלסקי קרא 
לסבלנות ולתמיכה בבריה"ם , בעיקר בקשר למשבר הכרזת העצמאות של ליטא . 
