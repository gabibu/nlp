ביירות ( ע"ר וע"ץ ) . הגנרל מישל עאון , המפקד על מחצית מהצבא הלבנוני , 
שבשנה שעברה דחה תכנית שלום ללבנון בתיווך ערבי , קרא למנהיגים הערביים 
למצוא הסכם חדש שיספק את כל הצדדים היריבים . מקורות רשמיים מסרו אתמול כי 
בדברים שכתב עאון למנהיגי ערב הסעודית , מרוקו ואלגיריה ולליגה הערבית , 
נאמר : " ממשלתי מוכנה לשתף פעולה באופן מלא עם נציגיכם על - מנת להגיע 
להבנה בין הסיעות הלבנוניות וצדדים אחרים המעורבים בפיתרון המשבר בלבנון " . 
יצוין כי מדינות אלו נתנו חסות להסכם טאיף מן השנה שעברה , שדן בחלוקת השלטון 
בין הקהיליה הנוצרית - מארונית לבין הרוב המוסלמי . ההסכם לא קבע לוח זמנים 
מפורש לנסיגת הצבא הסורי מלבנון ולכן עאון דחה אותו . " אני משאיר לשיקול 
דעתכם את הבחירה במסגרת המתאימה , שיכולה להיות " טאיף - 2 " או כל מסגרת 
אחרת שתביא לדו - שיח ושתוצאותיו יהיו כוללות , צודקות ומעשיות " , כתב 
עאון . קפידבינסוללות תותחים של הכוחות הלבנונים , המיליציה של הנוצרים 
בלבנון , העלו באש מאגר דלק גדול באזור המוחזק על - ידי הצבא הנוצרי במזרח 
ביירות . הדליקה השתוללה והתפשטה למימדים ענקיים . הדי ההתפוצצויות של הפגזים 
ופצצות המרגמות זיעזעו את ביירות . שני הצדדים הפגיזו עמדות לאורך כל הקו 
באש תותחים , טנקים וטילים . מקורות ביטחוניים אמרו כי במהלך יום ראשון 
נהרגו חמישה אנשים , ביניהם שלושה מאנשי המיליציה . שמונה אנשים נפצעו . 
