דיאטה מהירה והתעמלות אינטנסיווית אינן בהכרח הפתרון המלא . מצבורי שומן 
אחדים ייעלמו , אך אחדים רק יובלטו יותר עם הירידה במשקל . מצבורים אלו 
מוכרים בשם צלוליט , או בשמם הרפואי : ליפודיסטרופיה . תופעת הצלוליט מוכרת 
ואופיינית בעיקר לנשים . זוהי השמנה המתרכזת בדרך כלל בירכיים , אחוריים , 
שוקיים ולעתים גם בבטן . ריכוזי השומן גורמים שקעים וגומות . התופעה כמעט 
ואינה קיימת אצל גברים , עובדה המצביעה על הקשר שבין הצלוליט להורמונים 
הנשיים , בעיקר אסטרוגנים . ואכן , עבודות מחקר רבות מראות שקיים קשר בין 
מצבים של שינויים הורמונליים לבין התפתחות הצלוליט : יש שהתופעה מופיעה 
בגיל ההתבגרות , אחרות מגלות את מצבורי הצלוליט בעקבות השימוש בגלולה או 
בזמן הריון , בעוד אחרות נחשפות לבעיה בעקבות השינויים הקשורים בגיל הבלות . 
גם מצבי מתח ורגישות - יתר , הפרעות בעיכול ובזרימת הדם וכן גורמים תורשתיים 
עלולים לתרום להיווצרות הצלוליט . תופעת הצלוליט תיתכן גם אצל נשים רזות . 
הגידול בתאי השומן באותם אזורים הינו כנראה תוצאה של הימצאות קולטנים ( 
רצפטורים ) לשומן . משהתחיל התהליך , קשה מאוד לעוצרו והוא הופך למעגל 
קסמים : תאי השומן שבעור צוברים שומן . כמות סיבי הקולגן המצויים ברקמת 
החיבור של העור עולה והם מקיפים וסוגרים על תאי השומן . נוצרות קשריות שומן 
מוקפות סיבים , שאליהן מתוספים עודפי נוזלים ורעלים שהם תוצרי פירוק של 
פעילות התאים , שאינם מורחקים מהמקום . כמות הסיבים ממשיכה לעלות ואלו 
לוחצים על תאי רקמת החיבור וכלי הדם . כתוצאה מהלחץ יורדת זרימת הדם , 
מה שגורם הצטברות גדולה עוד יותר של רעלים ומים שלא מורחקים על - ידי מערכת 
הדם , ובמקום מתפתחת בצקת . הסיבים שוקעים ומתחזקים . בסופו של דבר מצטבר 
ריכוז גדול של קשריות שומן תת - עוריות . השינויים האלו , ובעיקר השינויים 
בסיבי הקולגן , מביאים להתעבות - יתר ולהזדקנות מוקדמת של העור באזורי הצלוליט . 
יש וההתקשרות של רקמת החיבור גורמת לחץ על עצבי העור , דבר המביא לעלייה 
ברגישות העור ולעתים אף לכאב . ספורט ודיאטה מביאים לרזייה כללית , אך לאו 
דווקא לפיזור שומנים באזורים של מצבורי שומן . פרוף ששון כהן , ראש הקתדרה 
לפרמקולוגיה ודרמטולוגיה בבית הספר לרפואה באוניברסיטת תל - אביב , אמר 
בראיון לעיתון , שלקשריות השומן המצטברות מתחת לעור חסרים כנראה קולטנים 
ספציפיים המגורים על - ידי אדרנלין , כפי שקיימים בתאי השומן האחרים של 
הגוף . וכך לא משמשת עליית האדרנלין בדם קטליזטור לפירוק שומנים אלו . כדי 
להיפטר מהצלוליט יש הבוחרים בדרך כירורגית ויש המעדיפים טיפולים קוסמטיים 
על אף העובדה שיש להתמיד ולטפל תקופה ארוכה . קפמאפרקזה כשבע שנים משמשת 
שאיבת שומן את הכירורגיה הקוסמטית ומאפשרת הורדת השומן באזורים המטופלים . 
את השיטה , שהינה למעשה ניתוח , פיתח ד"ר אליוז מצרפת . בניתוח נשאבים 
תאי שומן מהאזורים המטופלים . לדברי הרופאים הניתוח אינו מסובך והכאבים 
בהחלט נסבלים ונמשכים כשבוע לאחר הניתוח . פרט לנפיחות זמנית ושטפי דם המתבטאים 
בסימנים כחולים , אין כל תופעות לוואי ולא נשארים סימנים בעור . ניתוחים 
מסוג זה מבוצעים בארץ בדרך כלל במסגרות פרטיות . כמו בכל ניתוח יש שהתוצאות 
אינן מושלמות , ואז יש לחזור ולבצע תיקונים . קפמאפרקבאחרונה מצויים בשוק 
תכשירים קוסמטיים , שלדברי היצרנים מסוגלים להמיס את מצבורי השומן התת - 
עורי . תכשירים כאלה נמכרים באירופה מאז תחילת שנות ה07 ומהווים חלק משגרת 
טיפוח הגוף על - ידי הנשים . במחקר שנערך בארץ על - ידי מכון רות ברנדמן 
והוזמן על - ידי אחד היבואנים , נמצא שהנשים הישראליות אינן מקדישות לגופן 
אותו הזמן ואותם תקציבים כפי שהן מקדישות לפניהן . עוד נמצא שהן אינן יודעות 
בבירור מהי תופעת הצלוליט . חוסר הידיעה והבנת התופעה מביאים לכך שרוב הנשאלות 
הביעו ספקות לגבי יכולתם של תכשירים קוסמטיים הנמרחים על פני העור לחדור 
ולהמיס שומן . ספקות דומים העלה גם הפרוף כהן באותו ראיון . מבין התכשירים 
המצויים בשוק יש הממליצים על עיסוי המקום בעזרת אביזרים שונים : כפפות מכניות 
עשויות גומי , מברשות עיסוי ודומיהן . העיסוי אמור לזרז את זרימת דם , 
שכאמור נפגעה מלחץ קשריות השומן . לאחר העיסוי מחדירים לעור תכשירים , 
שלדברי היצרנים מפרקים את השומן למרכיביו הפשוטים יותר . מרכיבים אלה מסולקים 
מהמקום בעזרת הדם שזרימתו שופרה על - ידי פעולת העיסוי . יש הטוענים שתכשיריהם 
ממיסים את השומן וגורמים את סילוקו מהמקום גם ללא עיסוי מקדים . ישנם תכשירים 
שמכילים גם מרכיבים , כמו למשל ויטמין , המשפרים את מצב הרקמה שנפגעה 
מקשריות השומן , ונלחמים בהזדקנות המוקדמת של העור . טיפולים מקומיים אלה 
אמורים לשפר את מראה העור הנגוע לאחר 5103 יום . יצרן צרפתי המשווק את מוצריו 
זה כעשרים שנה באירופה וזו השנה השלישית בישראל , ערך בצרפת מחקר קליני 
עם 001 נשים . המחקר התבצע תחת פיקוחם של קלינאים מומחים . הנשים טופלו 
באזורים הסימטריים : שוקיים וירכיים . הן טופלו בצדן האחד בעוד השני משמש 
כביקורת . המעקב נעשה במשך 03 יום והנשים נבדקו בימים 0 , 51 , 03 וכן 
חודש לאחר תום הטיפול . הבדיקות שבוצעו : נמדד היקף הירכיים ואו שוקיים . 
המדידה נעשתה תמיד באותה הנקודה . כמו - כן נמדדו עובי העור , תגובה לדיקור , 
השוואת תמונות אולטרא - סאונד של הרקמות התת - עוריות ונערכו מדידות תרמוגראפיות 
של טמפרטורת העור המשתנה בהתאם לשיעור השומן ברקמה התת - עורית : הטמפרטורה 
יורדת ככל שיש יותר שומן . כל הנתונים עובדו סטטיסטית ונמצא כי : היקף אזורי 
הצלוליט ירד בשניים עד שלושה סנטימטרים . עובי הרקמה התת - עורית ירד בשניים 
עד שבעה מילימטרים . הפחתת השומן באה לידי ביטוי גם בעליית הטמפרטורה בחצי 
מעלת צלסיוס . זרימת הדם באזור שופרה במידה ניכרת , כך שחל שיפור בהזנת 
האזור . הרגישות לדיקור ירדה ורכות העור ולחלוחו שופרו מאוד . היעילות הוכחה 
כבר אחרי 51 ימי טיפול והשתפרה משמעותית אחרי 03 יום . היצרן מקפיד לציין , 
שאין הטיפול מביא לירידה במשקל . מדובר אך ורק בהמסת ופיזור השומנים התת - 
עוריים . היבואן של אותו תכשיר צרפתי לא ערך בארץ מחקרים בגלל העלויות הגבוהות 
של הבדיקות והוא מתבסס על תוצאות העבודות כפי שהציגן היצרן . על מנת להיפטר 
ממצבורי השומן יש להקפיד ולהתמיד בטיפול . מאחר שהצלוליט מושפע משינויים 
הורמונליים , הוא צפוי לחזור . 
