שלטונות בריה"ם סגרו אתמול את מעבר הגבול היחיד בין ליטא ובין פולין . עד 
להודעה חדשה יהיה המעבר פתוח רק לאזרחים ליטאים ופולנים החוזרים לארצם ולמשאיות 
כבדות . בווילנה הורגשה אתמול תחושת מצור כאשר נודע על חסימת הגבול מעבר 
היבשה היחיד אל מחוץ לבריה"ם . לא ניתן כל הסבר לסגירת הגבול . הגבול בין 
פולין וליטא משתרע לאורך 031 ק"ם , באיזור של אגמים וגבעות . עם חסימת הגבול 
ע"י אנשי משמר הגבול המשתייכים לק - ג - ב , הוקפה ליטא מכל עבריה בצבא 
סובייטי . הדרך הימית הים הבלטי חסומה על - ידי יחידות הצי הסובייטי . 
קפידביננשיאות הפרלמנט הליטאי הודיעה בתשובה על אגרתו של הנשיא גורבצוב מיום 
שבת כי הליטאים מוכנים לפתוח במשא ומתן עם בריה"ם " בכל דרג שהוא " וכי 
" נשיאות הפרלמנט הליטאי שמה ליבה להודעה שהממשלה הסובייטית הביעה נכונות 
לדון על חוקיות ההחלטות בדבר עצמאותה של ליטא " . בנעימה פייסנית נאמר בהודעה 
כי " דווקא על רקע המדיניות והיוזמות הדמוקרטיות של גורבצוב סבור העם הליטאי 
כי הגיע הזמן לשיקום עצמאות ארצו " . מוסקווה הבהירה אותה שעה כי היא מוכנה 
למשא ומתן אולם רק עם " נציגי הרפובליקה הסובייטית הליטאית " , או במילים 
אחרות : רק אם הליטאים יחזרו בהם מהכרזת עצמאותם . במוסקווה התפרשה אתמול 
נכונות נשיא ליטא להיכנס למו"ם עם גורבצוב על תנאי פרישת ליטא מבריה"ם , 
כסימן להפשרת המתיחות הפוליטית בין וילנה למוסקווה . משלחת של ליטא המורדת 
הגיעה אתמול למוסקווה , והיא מוכנה להתפשר בעניין תוכניתה לפרוש מבריה"ם . 
המשלחת הודיעה כי היא תגלה גמישות לגבי התהליך שיוביל לעצמאות . סגן ראש 
ממשלת ליטא , רומואלדאס אוזולאס , אמר כי " אנו יכולים להתפשר על כל דבר , 
אך לא על הדבר הבסיסי העצמאות שלנו " . קפידבינחוגים קומוניסטיים בליטא , 
שנשארו נאמנים למוסקווה , והמהווים כיום " יסודות פאשיסטיים מקומיים " , 
עלולים לערוך נסיון הפיכה ברפובליקה הבאלטית , בסיועם של כוחות מזויינים 
מן החוץ כך אמר נשיא ליטא , ויטאוטאס לנדסברגיס . הדברים נכללו בנאום שהשמיע 
לאנדסברגיס אתמול בפני הפרלמנט הליטאי . בנאום זה הגדיר לנדסברגיס את הפעולות 
הצבאיות המבוצעות לאחרונה על ידי מוסקווה בליטא , כ"כיבוש פעיל " של הרפובליקה 
הבאלטית . " בסוג זה של כיבוש , נושא הכובש במלוא האחריות לכל ההתגרויות 
ולכל נסיונות ההפיכה " , אמר לאנדסברגיס . " יקרה בליטא אשר יקרה מוסקווה 
תישא באחריות , שכן מוסקווה מאשרת פעולות אלה " . מזכיר הפלג הפרו - סובייטי 
במפלגה הקומוניסטית הליטאית אסר על הדפסת עיתוניה העצמאיים של ליטא . בית 
הדפוס המרכזי בווילנה נכבש ביום שבת על - ידי יחידת צנחנים סובייטית . האיסור 
להדפסת העיתונים נומק במלים אלו על - ידי המזכיר יוזוס קואלאסיס : " עיתונות 
אנטי - סובייטית או אנטי - ליטאית לא תודפס עוד בבית דפוס זה . לרשות ממשלת 
ליטא עומדים עדיין אמצעי התקשורת האלקטרוניים . 
