חמרמי חסון , חבר תנועת " יש גבול " , שריצה עונשי מאסר רבים מכל חבריו 
על סירובו לשרת בשטחים , גר בילדותו בבלוק שגדל בו טירן פולק , בשכונת 
קרית יובל בירושלים . חסון מכיר היטב את אחיו של טירן רמי ועזרא . " משפחה 
מסורתית עם המון שמחת חיים " , הוא מתאר את משפחת פולק , עד האסון . " אחרי 
הפיגוע , נעשו רבים מבני המשפחה כהניסטים ורובם חזרו בתשובה . השמחה נעלמה 
מהם . בריאותם של האב והאם התדרדרה וכיום הם שברי כלים . " אינני שופט 
אותם , גם לא את טירן , ולא מותח עליהם ביקורת . בשום פנים אי - אפשר 
להסכים עם הפעולות שלו , אבל אי - אפשר לשפוט אותו או את בני משפחתו " . 
חסון אינו מדבר פוליטיקה עם בני משפחת פולק . דעותיו ידועות להם ודעותיהם 
ידועות לו . " אבל כשיש מערכת יחסים של שנים זה לא יכול להתדרדר . יש 
כבוד הדדי , אבל לא משוחחים בנושאים שנויים במחלוקת " . לפני כמה שבועות 
פנו אל חסון מן הטלוויזיה האוסטרית וביקשו לעשות עמו סרט על " יש גבול " . 
חסון שיתף פעולה אך הפנה את אנשי הרשת גם למשפחת פולק . הוא המליץ לפניהם 
להציג גם את הצד השני של המטבע הישראלי . חסון עצמו היה איש - הקשר , אבל 
היוזמה שלו לא יצאה אל הפועל . הגב פולק סירבה להופיע בשידור שיהיה בו ראיון 
דומה עם אם פלשתינאית שכולה . באחרונה הציעו אנשי " מדינת יהודה " ל"יש 
גבול " לעשות מפגש בין שני הקצוות הקיצוניים של הקשת הפוליטית בישראל . 
חסון אומר , שישמח מאוד להיפגש היום עם טירן , כדי ללמוד על רגשותיו ולהבין 
את מניעיו , אולם כתנועה , לא תשב " יש גבול " עם " מדינת יהודה " , 
" כדי שלא להעניק להם לגיטימיות " . 
