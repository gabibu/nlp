צינורות הפלדה שנועדו להישלח לעיראק , ושנתפסו על ידי שלטונות המכס הבריטיים , 
אמורים לשמש תותח ענק היורה טילים בעלי ראשים כימיים לטווח רחוק במיוחד . 
לא ברור היכן נמצאים חלפיו האחרים של הכלי . חוקרי המכס הבריטי בודקים 
לפיכך את כל המשלוחים לעיראק . הצינורות יכולים לשמש ליצירת קנה - תותח ארוך 
במיוחד , בין 25 ל251 מטר . מכיוון שהשקעה כה גדולה אינה כדאית כדי לירות 
פגזים רגילים , מניחים שהעיראקים היו מוכנים להשקיע בטילים בעלי ראשים כימיים . 
חלקי התותח יוצרו על פי הזמנה של בגדאד ועל ידי חברה נודעת , העוסקת בהתכה 
וערגול מתכות , לאחר שניסויי היתכנות נערכו כבר ככל הנראה בעיראק . חשיפת 
הצינורות שלשום , שזכו לכינוי " תותח יום הדין " בעיתונות הבריטית , 
נעשתה שבועיים בלבד לאחר שבנמל התעופה היתרו נחשפו 04 מרעומים גרעיניים 
שנועדו אף הם לעיראק . התותח העיראקי המתוחכם הומצא על ידי המדען הקנדי , 
גרלד בול , שנרצח בבריסל בדרך מסתורית ב22 במארס . לאחר רצח המדען הקנדי , 
שרוצחיו לא התגלו , התפרסמו ידיעות שונות על קשריו עם תעשיית הנשק העיראקית . 
בול פיתח בין השאר תותחי שדה היורים לטווחים ניכרים . לפי העיתון הבריטי 
" אינדיפנדנט " , הוא זכה בעבר לתמיכתן של ממשלות ארה"ב וקנדה , וארה"ב 
אפילו בנתה שלושה אבות טיפוס של תותח שפיתח , ושהיה מסוגל לירות פגזים לחלל 
בעלות נמוכה מזאת של טילים . בסוף שנות הששים בוטל הפרויקט שביוזמתו , 
ובול החליט להקים חברה שהמשיכה לעבוד על פיתוח התותח . תותח ה"שולף " שפותח 
בישראל על ידי סולתם וכן התותח הדרום אפריקאי , גי . 5 , שנמכר גם לעיראקים , 
מבוססים על המצאותיו של בול . בול ניסה זה שנים להציע את רעיונו לתותח 
ארוך קנה , ולפני כמה שנים אף הגיע עם הצעתו זו לישראל , אך הוא נדחה אז 
על ידי המומחים בטענה שאין סיכוי לפתחו . נראה כי כך הגיע גם לעיראקים , 
לפני כשנה וחצי עד שנתיים , והם היו מוכנים להשקיע כספים רבים בפטנט ובניסויי 
ההיתכנות שנערכו כבר לפי כל הסימנים בעיראק . תפישתו של בול פורסמה בספר 
מקצועי שיצא לאור ב8891 בגרמניה , ושבכתיבתו השתתף מומחה אחר לארטילריה , 
סי . מארפי . העיראקים , שהתייחסו אל התוכנית ברצינות יצרו קשר עם החברה 
הבריטית " שפילד פורגמאסטרס " והזמינו אצלה חלקים של הקנה הארוך . ספק 
רב אם החברה הבריטית לא הבינה שמדובר בקנה מיוחד . לא מן הנמנע שבשלב מסוים 
התעורר חשד אצל חלק מאנשי החברה , והם שדיווחו על כך למכס . עתה טוענים 
העיראקים כי מדובר בצינורת השקיה . אך החברה המייצרת עמדה בתוקף על כך שקיבלה 
אישור ממשלתי לפני שהחלה לבצע את ההזמנה העיראקית . לדעת החברה המדובר הוא 
במרכיבים מיוחדים לתעשייה הפטרו - כימית . נציג חברת הפלדה , פיליף רייט , 
אמר לעיתונאים שתותח שייבנה מצינורות שחברתו ייצרה , יתפוצץ לרסיסים ביריה 
הראשונה . הוא טען גם שחברתו דחתה הזמנות לייצור קני תותח לעיראק , וסיפר 
שהיא הזמינה 62 צינורות פלדה מעולה בקוטר 9 . 0 ם כל אחד . החברה ייצרה 
את הצינורות תמורת 3 . 1 מיליון ליש"ט ברשיון של משרד המסחר והתעשייה . הנרי 
דודס , מעורכי כתב העת בעל המוניטין , " גיינס דיפאנס וויקלי " , אמר 
כי תותח בגודל שעליו דיווח המכס הבריטי , נועד , קרוב לוודאי , לירות 
פגזים כימיים ולא ראשי - חץ גרעיניים . עוד אמר דודס שהגילוי " מאמת את 
חששותינו הגרועים ביותר . . . תותח כזה יהיה מסוגל לשגר פגזים במשקל טונה , 
או אף יותר מזה , ובהם גז עצבים , לכל מוקדי האוכלוסייה במזרח התיכון " . 
ממשלת בריטניה שומרת לפי שעה על שתיקה לאחר הגילוי , אולם פקידים עיראקים 
בבגדד ובלונדון הזדרזו להכחיש כל קשר צבאי עם המשלוח . לדבריהם המדובר היה 
בציוד פטרו - כימי מובהק וכי טענת המומחים אינה אלא חלק מ"מסע הכפשות נגד 
עיראק עליו מנצחות בריטניה והציונות " . השגריר העיראקי בלונדון הזהיר את 
בריטניה מפני פגיעה באינטרסים שלה ואיים אמש כי מדינתו תערוך את רכישותיה 
בארצות אחרות , אוהדות יותר . נשיא עיראק סדאם חוסיין הסמיך משלחת של סנטורים 
אמריקאים , בראשות רוברט דול , שהגיע אתמול לישראל , להכריז בשמו כי הוא 
מוכן להצטרף להסדר לפירוק כל הנשק להשמדה מוחלטת במזרח התיכון . דול , 
מנהיג הסיעה הרפובליקאית בסנאט אמר כי הצעה זו ראויה לטיפול בדרך של מגעים . 
סדאם הכחיש באוזני משלחת סנטורים מארה"ב את הידיעה לפיה מפתחת עיראק נשק 
ביולוגי וכי יש ברשותה כבר יכולת ביולוגית . דול הוסיף שהנשיא חזר והדגיש 
פעמים מספר כי אין בכוונתו להשתמש בנשק כימי כל עוד לא תתקוף ישראל את עיראק . 
נשיא עיראק אמר למשלחת האמריקאית כי עיראק אינה מפתחת יכולת גרעינית . 
