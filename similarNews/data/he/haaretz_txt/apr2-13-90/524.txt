הכללי באוצר לבנק לאומי למשכנתאות בתל - אביב בבקשה לביצוע הלוואה לרכישת 
דירה בירושלים על - ידי שופט בית - המשפט העליון תיאודור אור . סכום ההלוואה 
שקבע החשב לשופט היה 928 , 751 שקלים , בתנאים אלה : 091 , 15 שקלים כהלוואה 
צמודה לעשר שנים בריבית של % 5 בשנה ; 091 , 15 שקלים כהלוואה לא - צמודה 
לעשר שנים בריבית של % 81 בשנה ; 944 , 55 כהלוואה עומדת לחמש שנים , שתיהפך 
למענק בתום חמש שנות כהונה בירושלים . כעמלת גבייה , קבע החשב , יקבל 
הבנק % 51 . 8 מהכספים שיגבה בהלוואה . תנאי ההלוואה שקבע האוצר לשופט אינם 
חריגים לבכירים בשירות המדינה . אף שהשופט אינו נתמך סעד ואינו מתגורר באזור 
ספר משכורתו לאפריל עודכנה השבוע ל837 , 01 שקלים בחודש הוא קיבל מהמדינה 
מתנה . מלי ומיקי פיליפסבורן , זוג צעיר , יכולים רק לחלום על תנאים כאלה . 
היא מזכירה בכירה , עוזרת לסמנכ"ל כספים בנמל - התעופה ; הוא מנהל מחסן 
של רשת הקואוף באזור תל - אביב . הם אינם נתמכי סעד , אך כל משכורתה של 
מלי 002 , 1 שקלים בחודש מוקצבת לתשלום המשכנתא שבני הזוג לקחו במרס 58 . 
הם נענו אז למודעה שהזמינה זוגות צעירים להגשים את החלום הישראלי . לבני 
הזוג הוצעה דירת שלושה חדרים בגבעת שרת , פרוור של בית שמש , במחיר 44 
אלף דולר . תנאי התשלום , במבצע שיועד לזכאי משרד השיכון , היו מפתים : 
% 59 משכנתא , שבעבורה היה התשלום החודשי ההתחלתי 071 דולר . הם פנו לבנק 
טפחות ולוו 04 אלף דולר . עד לסיום הבנייה חיפשו עבודה באזור . מיקי התקבל 
לעבודה במפעל בבית - שמש , ומלי השלימה עם נסיעתה יום - יום למקום עבודתה , 
התעשייה האווירית בנמל - התעופה בלוד . כשקיבלו את המפתחות , כבר גדל התשלום 
החודשי ליותר מ003 דולר בחודש . המפעל שחתם עם מיקי ביטל את החוזה מפאת 
צמצומים . הוצאות הנסיעה למקומות עבודתם ותשלומי המשכנתא גרמו שיעברו להתגורר 
ביהוד , בבית אמו של מיקי . אך את המשכנתא לדירת השיכון בבית - שמש , 
אף שלא התגוררו בה , המשיכו לשלם . עתה היה החלום לסיוט אינפלציוני : 
אם כי ערך הדירה לא עלה , ולא היה אפשר להיפטר מהדירה , גדלו ההחזרים החודשיים 
הצמודים למדד . " הגענו למצב שלא יכולנו יותר לשלם את המשכנתא " , מסבירה 
פיליפסבורן , בת 82 , ליד שולחן האוכל הצר שבבית חמותה ביהוד . " התחלנו 
להתכתב וזה נמשך שנתיים . לא התאמנו לקריטריונים של ועדת החריגים . ואז 
קיבלנו דף חשבון שהראה את יתרת חובנו בבנק . היינו בהלם . התברר שאחרי 
ששילמנו 52 אלף דולר , עדיין היינו חייבים 05 אלף דולר , על הלוואה שערכה 
היה 04 אלף דולר , שנלקחה לדירה ששוויה כיום לא יותר מכך . כשהתחלנו לשלם , 
ההחזר החודשי היה שווה % 71 מההכנסות שלנו . היום , אחרי חמש שנים , אנחנו 
משלמים % 05 מההכנסות " . היתה לה הרגשה , היא אומרת , שזו לא רק הבעיה שלהם . 
חברים שלהם קנו גם הם דירה בבית - שמש , וגם הם היו במצב דומה . משראתה 
שמהממסד לא תצמח לה הישועה , החליטה לצאת ביוזמה . היא סרקה את מדריכי 
הטלפון של כל הארץ , הרכיבה רשימה של כל העיתונים המקומיים והחלה להפציץ 
אותם במכתבים למערכת , שבהם קראה לבעלי בעיה דומה לפנות אליה . ההיענות 
הדהימה אותה . " ארגון נפגעי המשכנתאות " , שחגג את כנס הפתיחה הרשמי שלו 
בנובמבר , מונה כבר 02 אלף משפחות רשומות . פוטנציאל ההצטרפות , היא אומרת , 
הוא 033 אלף משפחות שלקחו משכנתא מאז 9791 , כאשר החלה הצמדת המשכנתאות 
למדד . הישג אחד שהארגון כבר רשם לעצמו הוא הפחתת הריבית הצמודה על משכנתאות 
מ%9 ל%6 , והפחתת הריבית על הלוואות דיור צמודות אחרות למקסימום של % 01 
בחודש . זה קרה מהר , ובנסיבות שהפתיעו אותה . היא פנתה פעמים אחדות לשמעון 
פרס , כשהיה שר האוצר , וביקשה לשוחח עמו על הבעיה . פרס לא השיב . " הוא 
לא התייחס . לא קלט כנראה את העוצמה של הארגון . כתבתי לו : יום אחד נגיע 
ונהפוך לך את המשרד . כמובן , בשפה הרבה יותר מתונה , אך לא פחות תקיפה . 
ואז , המזכירה תיאמה פגישה לאותו שבוע ביום ששי . פתאום פרץ משבר ויצמן , 
וקיבלתי טלפון דחוף להתייצב בלשכה שלו תוך 42 שעות . הוא הבטיח להוריד 
את הריבית מיד . הכל קרה כל - כך מהר , עניין של שעות , אף שלא קיבלנו 
שום איתות קודם - לכן . ולמה זה קרה ? אם הממשלה היתה נופלת , היו מתקיימות 
בחירות , והוא לא היה יכול לוותר על 04 אלף מצביעים ובני משפחותיהם . היה 
חשוב לו לרצות אותנו " . ההישג הזה לא הרגיע אותה . לדעתה , עצם השיטה של 
הצמדת המשכנתאות למדד היא שגויה , ויש בה ניצול לרעה של אנשים במצוקה . 
עדיין היא חושבת שמי שהציע לה את מה שהציע אינו יודע גם היום מה כוחו של 
הארגון שהיא מנהיגה . ארגון נפגעי המשכנתאות הוא גוף שצמח מלמטה , מהמעמד 
הבינוני על כל גוניו , שהוא מאבני - היסוד של כל חברה חופשית ובריאה ; 
מצביעי המערך , מצביעי הליכוד , בעלי משפחות ; אנשים עובדים שמשלמים מסים , 
שעושים מילואים ויוצאים למלחמות , שכל הזמן נותנים למדינה ולא מצפים לקבל 
דבר בתמורה ; אנשים שחולמים לרשום את הבן לעוד חוג ולקבל עוד העלאה של 001 
שקלים בשכר . נפשם של אלה נקעה כבר מחישוקים לארוחת - בוקר והקצבות ייחודיות 
לארוחת - ערב . נקעה נפשם מממסד אטום העסוק כל - כך בעצמו . מלי פיליפסבורן , 
לפנים זייד , היא בת למשפחה תימנית של שמונה אחים ואחיות . הוריה התגרשו 
כשהיתה בכיתה ה , והילדים נשלחו לקיבוצים . עד שירותה הצבאי גדלה בקיבוץ 
חולדה , שם היתה , כדבריה , ילדה טובה ותלמידה טובה . היא לא המשיכה 
ללמוד באוניברסיטה , מסיבות כלכליות . העברית שלה משובחת וחסכנית . הופעתה 
תמיד מטופחת . בעלה , מיקי פיליפסבורן , בן לאב ממוצא גרמני ואם ממוצא 
תימני , שותף עמה למאבקה מתחילת הדרך . יחד הקימו את הארגון ויחד הם מחזקים 
את התשתית מדי יום ביומו . הטלפון בביתם מצלצל ללא - הרף . מלי השבוע , 
שבועיים לאחר לידת הבת רעות , מניחה למזכירה האוטומטית להשיב לשיחות . 
כשתתפנה היא תחזיר צלצול או תשלח למתעניינים דפי הסברה וטופסי הצטרפות . 
חשבון הטלפון האחרון שלהם היה 064 שקלים . הם ישלמו אותו מכיסם . למרות 
הנוכחות המדהימה בעיתונות , כל פעולת הארגון נעשית בהתנדבות וללא הוצאות 
במזומן . היא מספרת כי אנשים שלחו לה כסף והיא שלחה אותו בחזרה אליהם . 
ביקשה שישלחו נייר מכתבים ומעטפות , או שיקלידו נתונים למחשב בהתנדבות . 
לא רוצה להשתעבד למנגנונים שרק יאריכו את זמן התגובה . מאותה סיבה גם דחתה 
ארגונים ציבוריים ואנשי - ציבור שניסו ליהנות קצת מהתהילה . היופי של הארגון , 
היא אומרת , הוא שאין בו ביורוקרטיה . היא שומעת משהו ברדיו בחדשות שמונה 
בערב , מתקשרת לרכזים האזוריים , ואלה מתקשרים לחברים , וכבר תואמה פעולה . 
המאבק של ארגון נפגעי המשכנתאות מתמקד במשרדי האוצר והשיכון , שלדברי פיליפסבורן , 
התרשלו בטיפול . הגופים האלה אינם מגינים על ענייניהם של משלמי המסים , 
היא אומרת בביטחון . המפקח על הבנקים מגן על האינטרסים של הבנקים , לא 
של המפקידים והלווים , ולמשרד השיכון פשוט אין גישה . זו הסיבה , היא 
משוכנעת , שעל אף המצוקה , איש לא קם לעזרם . גם לא המועצה לצרכנות של 
משרד התעשייה והמסחר , שעובדיה מקבלים משכורת כדי להגן על הצרכן . מניסיונה 
הפוליטי הקצר למדה כי המדיניות פועלת תמיד נגד האזרח . " האנשים האלה מנותקים 
לגמרי מהעם . ישבנו בוועדת הכלכלה , וישבו שם נכבדי העם . אמרתי להם : 
יושב לידי בחור , אב לשלושה , יוצאחמקפמאליד4במיחידה מובחרת ועובד התעשייה 
האווירית . המשכורת שלו היא 002 , 1 שקל בחודש , ואשתו לא עובדת . הם 
לא האמינו . הוא הוציא תלושי משכורת , ושוב , אנשים לא האמינו שיש שכר 
כזה במשק . ואיך אתה מצפה מהם להבין ? לפני פחות מחודש קיבלו שלושה בכירים 
באוצר תוספות שכר של 005 , 1 עד 000 , 2 שקלים למשכורת . מי במשק מקבל תוספת 
כזאת ? איך יכול אדם כזה והוא מחליט על משכנתא , ריבית והצמדה להבין 
מה זה משכנתא צמודה ? יש לו משכורת נהדרת , רכב , טלפון , ביגוד , ביטוח 
מנהלים , ביטוח פרישה , וגם דירה נוספת , כי הוא מתל - אביב ועובד בירושלים . 
יש לו הכל " . הנתק הזה , מסבירה פיליפסבורן , גרם שבסוף השנה שעברה החליטו 
באוצר , באופן חד - צדדי מובהק , להטיל קנס כבד על כל מי שניסה להיפטר 
מהמשכנתא שלקח בריבית גבוהה . לנוכח ירידת הריבית במשק וירידה בביקוש למשכנתאות 
צמודות לפני חצי שנה , ירדו שיעורי הריבית מ%21 לפני שנתיים ל%5 כיום . 
כדי למנוע מלווים לחסל משכנתאות יקרות ומשעבדות ולקחת הלוואות זולות יותר , 
הטיל המפקח , בתיאום עם מנהלי הבנקים , קנס שגובהו הפרש האחוזים שבין 
הריבית הגבוהה לנמוכה , כ%7 בממוצע , על יתרת החוב הנפרע , הכולל את הקרן , 
ההצמדה והריבית . פיליפסבורן אומרת שעשו זאת כגנבים בלילה . המצב הקשה 
שאליו נקלעו עשרות - אלפי זוגות צעירים , אומרת פיליפסבורן , גורם תופעות 
חברתיות קשות . בקרב " אסירי המשכנתא " גבוה במיוחד שיעור הגירושים . 
גם שיעור הילודה יורד , היא אומרת , " ואני דוגמה טובה לכך . אני מאוד 
אוהבת ילדים . אני רוצה ילדים , אך זה לא פשוט . כל ילד הוא הוצאה גדולה 
בפני עצמה . אנחנו , במודע , הבאנו לעולם ילד אחד והפסקנו בגלל העניין 
הזה . וככה זה אצל הרבה זוגות . הילד הראשון מתעכב כי הם לא יודעים מה 
קורה אתם מבחינה כלכלית , עוד לפני שהם לוקחים משכנתא " . את רעות ילדה 
פיליפסבורן לפני שבועיים . אחרי שמלי ומיקי שקלו היטב את העניין . ויש הבעיה 
של החיילים המשוחררים , שאין להם לאן לפנות ואינם יודעים במה להתחיל . 
אלון , אחיו של מיקי , שהשתחרר באחרונה משירות צבאי , עדיין לא מצא עבודה . 
והוא מתגורר עם אמו , ביהוד , במרכז הארץ , ולא באיזו עיירת פיתוח נידחת 
בדרום . לאיזה עתיד הוא מצפה , אומרת פיליפסבורן , כאשר הוא רואה את אחיו 
וגיסתו , שעובדים בעבודות טובות ועדיין לא מסודרים ? העלייה מרוסיה מבורכת , 
אומרת פיליפסבורן , אך מכיוון שהמדינה אינה ערוכה לה ברצינות , היא תחריף 
את המצב . " רבים מהחברים בארגון נפגעי המשכנתאות הם עולים מרוסיה . הם 
אמנם מקבלים יותר עזרה ממה שמקבל זוג צעיר , אך הם בפירוש לא מקבלים סוכריה 
על מקל . ואני חוששת שהעולים החדשים מרוסיה יהיו במצב עוד יותר קשה משלנו . 
העולים לא אשמים , הם צריכים לקבל . אבל יש התמרמרות מצד רבים " . אך עם 
ישראל לא יצא לרחובות , ולא יעניש את נבחריו השולטים בו ומקשים את לבם . 
תראה מה עשו בנושאי התקציב , איך חילקו כספים של משלם המסים למטרות פוליטיות . 
ותראה איך מטפלים בעלייה . מעבירים את הכדור מאחד לשני . דיברו על הפשרת 
קרקעות לבנייה , אך כלום לא קרה . למה הם מחכים ? שהעם יקום ויתקומם , 
כמו שקרה ברומניה , ויהפוך את המדינה ? כשהייתי בכנסת , שמעתי על כל - 
כך הרבה ארגונים שהוקמו לייצג אוכלוסיות שלא מתייחסים אליהן . ועל מה דיברו 
הנבחרים ? על חישוקים והקצבות . איש לא דיבר על ענייני הפרט , האזרח " . 
בעיית המשכנתאות היא רק בעיה קשה אחת של עושק האזרח , אומרת פיליפסבורן , 
והפתרון הוא ביטול ההצמדה , המובילה לעיוותים קשים . חמקפמאליד4במעד אז 
יש להגיע להסדר שישחרר בעלי חוב כמותה . אם אני עדיין חייבת 05 אלף דולר 
במשכנתא , והדירה שווה 04 אלף , אמכור את הדירה , אשלם 04 אלף דולר , 
ותימחק לי יתרת החוב , 000 , 01 דולר . אמנם לא תהיה לי דירה , אך גם 
לא משכנתא . יתפנו לי 002 , 1 שקל בחודש למשפחה . הרי עם התשלום הזה שילמתי 
בסך הכל 56 אלף דולר על משכנתא של 04 אלף " . ואולי הפתרון הוא הכרזה על פשיטת 
רגל ? היא שוללת זאת מכל וכל , כי זו אפשרות השמורה לחברה עסקית , לא 
למשפחה . יש לה דוגמה . חברים שלהם , שקנו דירה סמוכה לדירתם בבית - שמש , 
אכן הכריזו על עצמם כפושטי רגל . הם הגיעו להסדר עם הבנק שימכרו את הדירה , 
" ואחר - כך נסתדר " . הם מכרו את הדירה והעבירו לבנק את כל הכסף . הדירה 
כיסתה את כל החוב , למעט 000 , 6 דולר שהבנק לא הסכים לוותר עליהם . סידרו 
להם משכנתא שנייה , על החוב הזה . גם את החוב הזה התקשו לשלם , ויום אחד , 
החליטו פשוט להפסיק לשלם . " אמרו לבנק : תעשו מה שאתם רוצים . הבנק 
פנה לערבים . ומי זה ערבים ? האחות , האמא , האבא . הם היו חייבים לשלם . 
פרץ סכסוך משפחתי קשה . הם פנו לוועדות , אך אין מה לעשות . אתה מגיע 
לדלתות סגורות , לאוזניים אטומות . והמשכנתא ההיא , 000 , 6 דולר , תפחה 
כבר ל62 אלף דולר היום " . עד כה הצליחה פיליפסבורן במאבקה כי נהגה זהירות 
מופלגת , הילכה על ביצים , לא רצתה לעשות שום צעד קיצוני לפני זמנו . 
קראה למתינות כדי לגרום שלסדר - היום לא תעלה האלימות שחבריה היו עלולים 
לפרוק , אלא הבעיות עצמן . הגישה הוכחה כנכונה . היא גם נזהרת בקנאות 
שלא לגלות את דעותיה הפוליטיות , כי אינה רוצה ששום חבר בארגון , המחזיק 
בדעות שונות משלה , יחוש כלפיה אי - אמון . פוליטיקה הרי אינה שייכת לעניין , 
היא אומרת . הארגון הוא א - פוליטי במוצהר , כי לפוליטיקה יש נטייה להפוך 
כל עניין לפוליטי , וכאן העניין הוא בפירוש זכויות כלכליות של פרט ואזרח . 
אמנם פוליטיקאים שחמדו את ארבעת המנדטים בכוח , האצורים בארגונה , ניסו 
לשדלה לעבור אליהם ולקנות אותה בדרכים שונות , אך לשווא . היא אומרת כי 
אינה רוצה להיות חברת - כנסת . השלב הסופי במאבק של הארגון שלה יהיה חרם 
כללי על תשלום משכנתאות כדי לזעזע את כל המערכת הבנקאית . אך הזמן עדיין 
לא בשל לכך . זה יקרה כאשר הארגון יהיה גדול דיו , ימנה 001 אלף משפחות . 
" למרד מסוג זה , שכן יוכל להשפיע , צריך לגייס את כל משלמי המשכנתאות , 
ועדיין לא הכשרנו את הקרקע . אנחנו בודקים כעת את ההיבט המשפטי . כשנרגיש 
שאנחנו די חזקים , ויש היענות , נצא גם בחרם . כי לא תהיה ברירה " . למה 
היא שואפת ? שמחר לא אצטרך יותר לשלם משכנתא זה החלום שלי . אולי זה נשמע 
לך צנוע מדי , אך זה החלום שלי . שאדע שאני מקבלת משכורת ובעלי מקבל משכורת 
ואנו חיים מההכנסה שלנו . אחרי חמש שנים שאני נלחמת בציפורניים , תוספת 
של 002 , 1 בחודש תהיה המנוחה והנחלה שלי " . 
