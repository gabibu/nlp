הדראמה המשפחתית - תנ"כית של אברהם , אישתו העקרה שרה והשפחה הגר , עומדת 
בבסיס המחזה החדש של שולמית לפיד . הסיפור המקראי מועתק לשנות ה02 בארץ - 
ישראל . אברהם ( יוסי ידין ) הוא ארכיאולוג המוכר בעולם כולו , שרה ( 
חנה מרון ) היא אשת חברה , בעבר יפהפייה , המתרפקת על זיכרונותיה . הגר 
( נעמה שפירא ) היא תינוקת מצרייה שהזוג אימץ , שהגיעה עתה לפרקה ורוצה 
ללמוד בבצלאל , ולוט ( עודד תאומי ) הוא ארכיאולוג כושל וסכסכן מקצועי , 
שהוא טפיל המשפחה העשירה והמצליחה . הקושי העיקרי שניצב לפני במאי ההצגה , 
אילן רונן , הוא הצורך להעניק טיפול אנושי לדמויות מיתיות . " הפתרון 
היה לעצב הצגה באווירה קולנועית , שמזכירה את סגנון המשחק של שנות ה03 וה04 
בהוליווד , ואת התפיסה ההוליוודית של המזרח באותן שנים : נאיוויות ובומבסטיות " , 
אומר רונן , " השחקנים , בעיקר שרה , משחקים בגדול , משהו שמזכיר את 
גרטה גרבו למשל " . העיצוב של רות דר נעשה בהשראת הציורים התנ"כיים שנעשו 
באותה תקופה בבצלאל . המחזה הוא על שרה המזדקנת , שהקדישה את חייה לאברהם 
והוצגה על - ידו כאחותו כדי לשכב עם פוהאד ( מצרי עשיר , המקביל לפרעה 
בסיפור המקראי ) , כשאברהם נזקק לכסף , ועם מושל גרר כשאברהם נזקק לרשיונות 
חפירה בארץ - ישראל . היא מוצאת עצמה נאבקת על חסדי האיש שאהבה מול צעירונת 
בת 71 . לא חכמה ולא יפה כמוה , אבל פורייה . " איפה הוא שמר את האונים 
האלה במשך 05 שנה " , היא מטיחה כלפיו . בסצינת השיא בהצגה , בעת גירוש 
הגר , נושרות הקליפות החיצוניות ואברהם מוכרח לבחור . בעלת הבית מנצחת , 
והגר , שאברהם ושרה גידלו אותה מינקות , נאלצת לאסוף את ישמעאל ולעזוב . 
לא במקרה להק יוסי ידין לתפקיד אברהם , הארכיאולוג המפורסם . ההצגה החזירה 
אותו לעיון מחודש ביומני החפירה של אביו , הפרופסור אליעזר סוקניק המנוח , 
משנות ה02 , ובהם מצא כמה הקבלות מפתיעות לאירועים המוזכרים בהצגה . " אברהם 
מתחיל את ההצגה כשהוא עטוף הילת מיתוס , לא מתעסק בקטנות . בהמשך הוא מתגלה 
כאדם חי , עם יצרים , רצונות ותאוות . הוא גם נקלע למצב של חוסר אונים 
נורא ואהבתו לשרה מנצחת " . רונן מדגיש שהסיפור לא מתיימר להיות דוקומנטרי . 
" זהו סיפור על משפחה דקדנטית , המבוסס גם על הפרשה המקראית וגם על המציאות 
הארץ ישראלית בשנות ה02 " . 
