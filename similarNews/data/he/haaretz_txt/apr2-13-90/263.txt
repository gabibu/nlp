ראש אגף כוח אדם במטכ"ל , האלוף רן גורן , פסל כתבה וראיון שאמורים היו 
להתפרסם בשבוע שעבר בביטאון חיילי צה"ל " במחנה " , עם אלוף משנה ( מיל ) 
משה גבעתי . באחרונה סיים גבעתי את כתיבת ספרו " שלוש לידות בספטמבר " . 
הספר עוסק בהתרסקות המסוק שבו היה בספטמבר 4891 , ושבה נספו חמישה איש . 
הוא מספר את סיפורו וסיפורם של ארבעה נוסעים נוספים ששכבו פצועים במשך ארבע 
שעות באזור בית שאן , עד שבאו לחלצם . בספר מרומזת ביקורת על צה"ל . גבעתי 
אומר שהכתבה נפסלה פעמיים . הראיון הראשון היה אמור להתפרסם לפני שבועיים , 
ועורך " במחנה " פסל אותו וכתבה שבה התייחס גבעתי לאינתיפאדה ולמעורבותו . 
הכתבה השנייה , שהיתה אמורה להתפרסם בשבוע שעבר , עסקה אך ורק בספרו . 
לדברי גבעתי הבטיח לו קצין חינוך ראשי שהוא ידאג לפרסום הכתבה , אך אח"ך 
הובהר שראש אכ"א נחוש לא לפרסמה . עוד אמר גבעתי שהוא שוקל פנייה לבג"ץ 
כדי לחייב את צה"ל לפרסם את הראיון והכתבה . לדבריו עבר ספרו את כל האישורים 
הנחוצים . גבעתי היה מח"ט בחברון ונחקר על מקרה שבו רדף במסוק אחר תושב הכפר 
בני נעים , ירה עליו והרגו בסוף 8891 . בסופה של החקירה הוחלט להדיחו או 
שיפרוש על פי הוראת הרמטכ"ל . דובר צה"ל אישר את פסילת הכתבה אך סירב לנמקה . 
כתגובה אמר גבעתי ש"אני מניח שיש קצינים בצה"ל שלא ששים כשקצין כותב סופר 
ומתראיין " . 
