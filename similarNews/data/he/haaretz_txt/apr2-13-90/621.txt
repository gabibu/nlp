ראש הנציגות הליטאית במוסקווה , אגידיוס ביקאוסקאס , ציין אתמול כי וילנה 
מוכנה לפשרות עם השלטון המרכזי במוסקווה . כך מסרה סוכנות הידיעות הסובייטית 
" טאס " . לדברי הנציג הליטאי , ארצו מוכנה לפשרות במיוחד בכל הקשור לשרותם 
של הליטאים בצבא . שאלת גיוסם של הצעירים הליטאים לצבא הסובייטי היא אחת 
מנקודות המחלוקת העיקריות בין מוסקווה לווילנה . " אנו מבינים את האינטרסים 
האסטרטגיים של ברית המועצות בליטא ואנו חייבים להתחשב בהבט זה של היחסים 
ביננו , ולדון בכך עם מוסקווה " , אמר הנציג הליטאי . ביקאוסקאס אמר עוד , 
כי למרות שהכרזת העצמאות של ליטא הוקרה מחדש , היא " אינה קיימת בפועל 
מכיוון שקיימות עדיין שאלות יסוד לא פתורו , ביניהן השאלות הצבאיות " . 
הוא לא שלל גם לחלוטין את האפשרות למישאל עם בליטא , בשאלת הפרישה מברית 
המועצות . סגן נשיא ליטא הגיע שלשום לקנדה . בשיחה עם כתבים אמר אמרברוניוס 
קוזמיקאס , כי " הכרה מצד מדינות המערב היא חיונית למימוש הכרזת העצמאות 
של ליטא " . הוא הודה לארה"ב על תמיכתה ועל קריאתה למציאת פתרון של שלום 
למשבר . כמה ממדינות המערב , שהתנגדו להפגנת הכוח של מוסקווה , הודיעו 
על תמיכתן בעצמאותה של ליטא , אולם אף אחת מהן לא היתה מוכנה עד - כה לכונן 
יחסים דיפלומטים איתה . שר החוץ הסובייטי , אדוארד שווארדנאדזה , הבטיח 
למזכיר המדינה האמריקאי , גיימס בייקר , בשיחות שקיים עמו שלשום כי יימצא 
פתרון הוגן למשבר הכרזת העצמאות של ליטא . " אין לי ספק כי נוכל למצוא 
למצב פתרון הוגן ונבון , לטובת האינטרסים של ברית המועצות וליטא גם יחד " , 
אמר שר החוץ הסובייטי לכתבים , לאחר שיחה בת שלוש וחצי שעות , שקיים עם 
בייקר בסטייט - דיפרטמנט . שר החוץ האמריקאי אמר , כי בשיחה נדונו גם נושאי 
פירוק נשק . הוא הוסיף , כי שוורדנאדזה חזר והבטיח שמוסקווה תעדיף דו - 
שיח על הפעלת כוח , לצורך פתרון בעיית הרפובליקה הבלטית , המבקשת להינתק 
מברית המועצות . שיחות שוורדנאדזה בוושינגטון יימשכו שלושה ימים . 
