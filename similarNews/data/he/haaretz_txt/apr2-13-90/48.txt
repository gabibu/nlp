בית משפט השלום בתל - אביב , ציווה אתמול להאריך ב7 ימים , את מעצרם של 
ארבעה חשודים החשודים בהברחת הכמות הגדולה ביותר של הרואין לישראל 13 ק"ג . 
ארבעת החשודים הם : קלרה מהדיפור ( 93 ) מתל - אביב , פרידון יעקבי ( 
74 ) מרעננה , רפאל טל ( 33 ) מהרצליה ויעקב כהן ( 04 ) מהרצליה . 
נציג המשטרה , פקד שמעון ישי , ציין בבקשת המעצר , כי בחודש מארס 0991 
ייבוא החשודים סמים מסוכנים לישראל , ונתפסה כמות של 13 קילוגרם הרואין 
בתוך מכולה שהכילה רהיטים . מהחקירה עולה , כי החשודה קלרה מהדיפור , 
היא זו שהזמינה ביחד עם בעלה את הרהיטים עבורה . נציג המשטרה ציין עוד , 
כי יש לחקור מעורבים נוספים , ושחרורם של החשודים יחבל בחקירה , מחשש 
לתיאום גרסאות . לטענת פקד ישי ליעקבי , טל וכהן , עבר פלילי . כל ארבעת 
החשודים הכחישו כל קשר לפרשה . במהלך הדיון סרב נציג המשטרה להשיב על שאלות 
הסנגורים , בנימוק שמסירת פרטים עלולה לחבל בחקירה . בא כוח המשטרה סרב 
גם לפרט את החלק שמייחסת המשטרה לכל אחד מהחשודים בפרשה . שופט בית משפט 
השלום בתל - אביב ארי זיו - אב כתב בהחלטתו , כי מתוך החומר שהוצג בפניו , 
נראה לו כי בשלב זה של החקירה , יש להורות על מעצר כל החשודים ויש לברר 
בצורה יסודית חלקו של כל אחד מהם . השופט הוסיף , שקיים קשר בין כל החשודים , 
אך הוא אינו מפרט את מהות הקשר . יתכן , כתב השופט , שחלק מהחשודים , 
לאחר חקירה יסודית , ינוכו מהחשדות אך על פי החומר המונח לפניו יש לקיים 
את החקירה כשהחשודים במעצר . השופט הורה לעצור את החשודים לשבעה ימים וציין 
כי הוא אינו נעתר למלוא בקשת המשטרה ( 51 יום ) כדי לקיים פיקוח של בית 
המשפט על חקירה זו . כל החשודים מכחישים כל קשר לפרשה . לפני ימים אחדים 
נעצרו בבית משפט השלום בחיפה ארז ורשיצקי ויוסף שלום , ולטעת המשטרה פרקו 
את המכולה והם קשורים לפרשה . 
