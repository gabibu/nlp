בתוך ים השחקנים המצטיינים והבינלאומיים של הפועל בת ים בכדורעף , נדמה 
לפעמים שהוא כמעט הולך לאיבוד . מעולם לא כיכב בכותרות , לא מיהר לעיתונאים 
בסיומו של המשחק וגם לא התקשר לעתונאים אחרי המשחק . הוא מסוג השחקנים השקטים 
המתבלטים לאחר פעולה טובה במהלך המשחק , הנחתה אדירה לשטח היריב , חסימה 
מרשימה מול המפציצים מהעבר השני , הטעיה יפה ליד הרשת . נא להכיר : רוני 
כהן . בשבוע שעבר חגג 12 אביבים , ממש ילד , אבל לא בכדורעף . עוד יצירה 
משובחת של תיכון חשמונאים בבת ים , בית היוצר לשחקני כדורעף מצטיינים , 
עליו מפקח בנאמנות מזה שנים רבות מיכאל פביאן . הדרך שלו אל הענף עוברת 
דרך מאמנו הנוכחי , יוסי גלוזברג , אז המורה להתעמלות בבית הספר שרת בעיר . 
רוני לא מתקשה להיזכר : " יום אחד נכנס יוסי לכיתה וביקש מהבנים לקום . 
הוא התרשם כנראה מהגובה שלי והציע לי לבוא לחוג לכדורעף . קצת התלבטתי , 
אבל לבסוף הלכתי . חשבתי שאם זה לא ימצא חן בעיני אעזוב את זה . אבל הרומן 
עם הכדורעף הוא מבחינתי אהבה ממבט ראשון " . כבר בצעדיו הראשונים על הפרקט 
התבלט ככשרון יוצא דופן . לאחר שנה אחת בחוג כבר כיכב בקבוצת הילדים של 
האגודה במסגרת סדירה של משחקי ליגה , ובגיל 31 זומן לנבחרת הנערים הלאומית 
( קדטים ) , שם אימן לא אחר מאשר מכרו הוותיק , יוסי גלוזברג . " ראיתי 
שמדובר בכשרון שצריך להתקדם " , מסביר גלוזברג . והכשרון אכן התקדם במהירות 
יוצאת מהכלל . בגיל 51 זומן לשורות קבוצת הבוגרים של הפועל בת ים . " בהתחלה 
ישבתי על ספסל המחליפים ולמדתי מהוותיקים יותר ששיחקו . מדי פעם קיבלתי 
דקות משחק והשתדלתי שלא לאכזב " . כהן הצדיק את האשראי שניתן לו . בהיותו 
בן 71 כבר רכש לעצמו עמדה של שחקן מפתח בהרכב הראשון . אט אט החלו להכיר 
ביכולתו של הכשרון הצעיר בכל מגרש שבו היתה משחקת הפועל בת ים . יכולת המשחק 
הטובה שלו , שאותה הכירו היטב בבת ים , לא נעלמה גם מעיני ראשי ענף הכדורעף , 
ובגיל 91 זומן רוני לסגל הנבחרת הלאומית . " זה היה כבוד גדול , אז וגם 
היום . אבל אני לא חושב שאני יוצא דופן מבחינת הגיל . היו שחקנים שהגיעו 
לנבחרת בגיל צעיר יותר " . לכהן , חייל בן 12 , יש כבר ותק , נסיון ורקורד 
לא מבוטל בכדורעף . מאחוריו יש זכייה בשתי אליפויות ובשלושה גביעי המדינה , 
אין ספור מסעות לחו"ל עם הקבוצה ועם הנבחרת הלאומית , שבה רשם עד עכשיו 
03 הופעות בינלאומיות , פרט לאלה במסגרת נבחרת הנוער , כמובן . העונה שהסתיימה 
זה עתה היתה עבורו אכזבה . אובדן האליפות במהלך משחקי הפלייאוף פגע בו קשה . 
עד כדי כך קשה , שגם הזכייה המתוקה בגביע המדינה , במשחק הגמר שבו הצטיין , 
לא מהווה פיצוי עבורו . " בסך הכל אני מאוכזב . היינו צריכים לזכות גם 
באליפות וגם בגביע ללא בעיות , פשוט בגלל שהיינו הטובים ביותר . קרה לנו 
תקר שלא צריך לקרות וחבל " . ביציע מלווים אותו בנאמנות רבה האוהדים הפרטיים 
והמסורים : ההורים והאחות שירי . מקפידים להגיע לכל משחק , להפגין נוכחות 
ביציע , לעודד , לזרוק מלה טובה גם ברגעים שלא הולך . למשחק מאורע של 
ממש : " ביום משחק הגמר לא עשיתי כלום בבית . פשוט ישבתי וחיכיתי למשחק . 
לא בישולים , לא נקיון . כלום " , היא אומרת . ומה יהיה בעונה הבאה ? 
כהן : " קשה להעריך בשלב כל כך מוקדם . לא ברור עוד מי יאמן , מי יהיה 
בסגל השחקנים , מה יהיה מצב היריבות האחרות בליגה . קשה לדעת . בכל מקרה , 
מבחינתנו חשוב מאוד להפיק לקחים . אם לא נחזור על טעויות שעשינו השנה , 
גם הגביע וגם האליפות יהיו שלנו " . 
