במרכז הרפואי בילינסון בפתח - תקוה יפתח היום כינוס ארצי ראשון לשיטות טיפול 
במומים מולדים בכליה ובאברי השתן אצל ילדים . הכינוס אורגן על ידי המכון 
האורולוגי בבית החולים בראשות פרופסור ציירו סרוודיו וד"ר פנחס ליבנה . מטרת 
הכינוס היא להביא לידיעת רופאי ילדים ורופאים אחרים , את החשיבות באיבחון 
מוקדם של המומים אצל הילדים כדי למנוע נזק חמור להתפתחות הילד . בכנס יוצגו 
מחקרים המצביעים על הצלחה של % 09 בטיפול בגידולים ממאירים בכליה אצל ילדים , 
על ידי כירורגיה וכימותרפיה . כמו כן ישנה הצלחה של כ%09 בניתוחי השתלות 
כליות אצל ילדים , המתבטאת בהישרדות הכליה המושתלת כעבור שנה . בין המימצאים 
הבולטים שיוצגו בכנס , טיפול מוצלח בתסמונת אשכים תמירים . זהו אחד המומים 
השכיחים , המופיע אצל % 3 מהילודים הזכרים ומאופיין באי ירידת האשכים הנוצרים 
בחלל הבטן של העובר אל עבר שק האשכים . רק אצל אחוז אחד מהילדים ישנו סיכוי 
שהאשכים ירדו מעצמם שנה לאחר הלידה , ולכן יש צורך בטיפול כירורגי . ב713 
ניתוחים שבוצעו במכון האורולוגי לתיקון מום זה הגיעה אחוז ההצלחה ל%89 . 
בכנס יוצגו גם תוצאות ניתוחים לתיקון מום אחר , שבו פתח השופכה לא נמצא 
בקצה הפין אלא מרוחק מהקצה . 
