פאריס ( מיוחד ל"הארץ " ) . צרפת החישה בתחיל השבוע כמה מאות צנחנים ואנשי 
חיל רגלים לצורך מה שמוגדר כ"עיבוי מערך ההגנה המסייע " של צבא צרפת לכוחות 
הממשלה בצאד . ההערכה היא , כי ההחלטה על חיזוק הנוכחות הצבאית הצרפתית 
בצאד התקבלה בפאריס על רקע מידע מודיעיני החושף נסיונות צבאיים , בהשראה 
לובית , לזעזע את המימשל המרכזי בנדגמנה הבירה . במסגרת ההסכמים בין צרפת 
וצאד כבר הוטסו לבסיסים במדינה האפריקאית אלפי חיילים , טכנאים , אנשי - 
תחזוקה , טייסים ומפעילי - מכ"ם צרפתים . בתקופות השיא של הנוכחות הצרפתית 
בצאד היו מוצבים במדינה יותר מ000 , 4 אנשי צבא צרפתים . בשנתיים האחרונות 
צומצם בהדרגה המערך הצרפתי בעקבות הרגיעה היחסית שנרשמה בחזית הפנימית במדינה 
והתחייבויותיו של קדאפי לחדול מן הסיוע למורדים במדינה . כוחות המורדים , 
המסתייעים דרך קבע בציוד , בהדרכה , ולעתים גם בכוח אדם לובי , מבקשים 
מזה שנים להפיל את משטרו של הנשיא היסאן האברה . הידיעות האחרונות , שמקורן 
בחוגים ביטחוניים בפאריס , מורות בנוסף על צאתם לצאד של כמה מאות חיילים 
גם על העמדתן של מספר יחידות נוספות בדרום צרפת במצב הכן , לקראת אפשרות 
של הטסה מיידית לצאד . 
