לואנדה ( ע"ץ ) . משא ומתן ישיר בין ממשלת אנגולה בראשות לבין המחתרת 
אוניטה , בהנהגת גונאס סאבימבי , ייפתח ביום שני בליסבון מסר אתמול מקור 
אנגולי רשמי לסוכנות הידיעות הצרפתית . מגעים אלה יימשכו לאחר - מכן בקאף 
ורדה , במועד שעדיין לא נקבע , מסר מקור שרצה בעילום - שם . המשא ומתן 
יתנהל בדלתיים סגורות כדי למנוע כל פרסום שעלול להכשיל את השיחות . ממשלת 
אנגולה תשלח לשיחות נציגים רמי - דרג , בעלי חופש פעולה , שיוכלו לקבל 
החלטת אופרטיוויות למען השכנת שלום . בסיבוב הראשון של השיחות , תציג ממשלת 
אנגולה לפני ראשי אוניטה את תוכנית השלום החדשה שלה לאנגולה , אמר המקור . 
נודע , כי סעיפי התוכנית החדשה יהיו " הרבה יותר מתונים " מהתוכניות הקודמות 
שהוצעו , ותמיד נדחו על ידי תנועת המורדים . יהיו אלה המגעים הישירים הראשונים 
בין ממשלת אנגולה ואוניטה , ללא נוכחות מתווך . ביוני אשתקד נערכו שיחות 
בזאיר , בתיווכו של הנשיא מובוטו . שני הצדדים חתמו אז על הסכם להפסקת האש , 
אולם זו הופרה עד מהרה . 
