אמש הלכה לעולמה זמרת הגאז המפורסמת שרה ווהן . בת 66 היתה במותה . סיבת 
המוות לא נמסרה . שרה ווהן , או " שרה האלוהית " כפי שכונתה בידי מעריציה 
הרבים , נחשבת לאחת משלוש זמרות הגאז הטובות בכל הזמנים , לצד בילי הולידיי 
ואלה פיצגרלד . את שירתה מלאת הניואנסים וההטעמות איפיין גוון קול של אלט 
נמוך וטכניקה מושלמת , כמעט אופראית . ווהן נולדה בניו ארק , ניו - גרסי , 
ב4291 , והחלה ללמוד פסנתר כשהיתה בת שבע . כזמרות גאז שחורות רבות , 
החלה את הקריירה המוסיקלית שלה כזמרת ואורגניסטית בכנסיה . בשנת 2491 השתתפה 
בתחרות לכשרונות צעירים שנערכה בתיאטרון " אפולו " שבהרלם וביצעה את הבלדה 
המוכרת " גוף ונשמה " . הזמר הכושי הפופולרי , בילי אקסטין , שנכח בתחרות , 
התרשם עמוקות מאיכות קולה והמליץ עליה בפניה ארל היינס , שמיהר לצרפה לתזמורתו 
כזמרת וכפסנתרנית . ווהן השתלבה במוסיקת הגאז עם תחילת מהפכת ה"בי - בוף " , 
ושיתפה פעולה עם רבים מעמודי התווך של הסגנון צרלי פרקר , דיזי גילספי , 
קליפורד בראון ואחרים . בתקופה זו פיתחה את טכניקת ההטעמה הקיצבית שאיפיינה 
את סגנון ה"בי - בוף " . היא הקליטה רבות מהבלדות והסטנדרטים הקלאסיים של 
הגאז : " לאוור מן " , " אפריל בפריז " , " שיר ערש לבירדלנד " ורבים 
אחרים . במהלך הקריירה הארוכה שלה עבדה עם תזמורות גאז נודעות כמו זו של 
קאונט בייסי . בשנים האחרונות גילתה עניין רב במוסיקה ברזילאית שורשית והקליטה 
עם אומנים ברזילאים ידועים כמו מילטון נאסימיינטו וסרגיו מנדז . רק לעיתים 
רחוקות חרגה מרפרוטואר גאזי טהור כשהקליטה תקליט משירי הביטלס למשל מה 
שמסביר את העובדה שלקהל שאינו שוחר גאז היה שמה מוכר פחות מזה של אלה פיצגרלד . 
ווהן הירבתה להופיע והשנים חוללו פלא לאיכות קולה העמוק . לפני כחודשיים 
הופיעה בהצלחה גדולה בסן פרנסיסקו . מותה הוא אבידה גדולה לעולם הגאז . 
