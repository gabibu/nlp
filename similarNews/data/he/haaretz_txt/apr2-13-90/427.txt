פאריס , ( מיוחד ל"הארץ " ) . יאסר ערפאת נועד אמש בארמון ה"אליזה " 
עם נשיא ארצות הברית לשעבר , גימי קארטר , ועם הנשיא מיטראן , למה שתואר 
בפי דוברי המימשל הצרפתי כ"פיסגה מאולתרת בענייני המזרח - התיכון " . המיפגש 
המשולש , שאורגן ברגע האחרון בפאריס תחת מעטה של סודיות והדלפות מטעות ( 
כנראה במגמה למנוע מחאה של מפגינין יהודיים ) , נמשך כ04 דקות . נדונו 
בו " הנסיונות לחלץ את מגעי השלום מן המבוי הסתום " . לאחר השיחה ב"אליזה " 
אמורים היו ערפאת וקארטר לקיים אמש בשעה מאוחרת שיחת - המשך בארבע עיניים , 
בבית המלון הפאריסאי בו מתגורר ערפאת . קארטר מקיים מזה שבועות אחדים " סיבוב 
גישושים מזרח תיכוני " , בין היתר , על - פי בקשתו של הנשיא בוש . כמה עשרות 
מפגינים יהודיים , רובם חברי בית"ר - צרפת , קיימו אמש הפגנת מחאה בכיכר 
ה"קונקורד " במרכז פאריס , מול הכניסה למלון " קריון " בו מתגורר ערפאת . 
במהלך ההפגנה התפתחה תיגרה עם צעירים ערביים שבאו למקום במכוניות , ולפחות 
שני אנשים נפצעו באורח חמור למדי והוחשו לבתי - חולים . שעות אחדות קודם 
לכן עצרה המשטרה שני צעירים חברי בית"ר , שקראו ביציע הקהל של האסיפה הלאומית 
הצרפתית , במהלך הדיון הפרלמנטארי , " ערפאת רוצח " . היום עתיד ערפאת 
לקיים שיחה מדינית נוספת בפאריס , עם שר החוץ של צרפת , רולאן דומא , 
ולצאת אחר כך לביקור רשמי ברומא . היום ב9 בבוקר יגיע ערפאת לרומא , לביקור 
רשמי כאורח ממשלת איטליה . הוא יתקבל , ראשית , בארמון הנשיא קוסיגה , 
ואחר הצהרים ישוחח עם נשיאי בתי הפרלמנט האיטלקי נילדה יוטי הקומוניסטית , 
וגובני ספדוליני הרפובליקני . בערב יתקבל על ידי ראש הממשלה אנדריאוטי , 
שיערוך לכבודו ארוחת ערב בהשתתפות רבים מחשובי המנהיגים הפוליטיים האיטלקים . 
יתכן כי הוא יפגש מחר גם עם מזכירי המפלגות החשובות . יוחנן פאולוס השני 
יקבל את ערפאת בלשכתו בוותיקן ביום ששי בבוקר . ביום ששי ישתתף ערפאת בטקס 
תפילה משותף עם ראשי הכמורה הקתולית באסיזי , עירו של מייסד המסדר הפרנסיסקני . 
דובר משרד ראש הממשלה אמר כי ערפאת יתקבל כ"אישיות פוליטית זרה " כלומר , 
פורמלית , לא יישא הביקור אופי חשוב . 
