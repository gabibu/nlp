הצעת חוק , לפיה יחוייבו העיתונים להדפיס תגובות של אדם שפגעו בו , היתה 
אתמול נושא לדיון ציבורי באוניברסיטת תל - אביב , בנוכחות עורכי עיתונים , 
עיתונאים בכירים , ומשפטנים , ובהנחיית שלום רוזנפלד , ראש המגמה ללימודי 
תעודה בעיתונאות באוניברסיטה . לפי הצעת החוק של ח"ך זלמן שובל ( ליכוד ) 
תהיה מועצת העיתונות מוסמכת לכפות על עיתון את הדפסת התגובה . אם לא ייעשה 
כן , עלולים העורך והמו"ל לשאת באחריות פלילית . גבריאל שטרסמן , האומבודסמן 
של מעריב , הסביר שאין זכות תגובה לאדם שכותבים עליו , אך יש חוקים רבים 
בישראל שלפיהם אפשר לתבוע עיתון לדין , ביניהם חוק לשון הרע . חופש העיתונות 
מוגבל ביותר מ04 חוקים כגון חוק הנוער ועוד , האוסרים לכתוב על נושאים או 
אנשים מסויימים . 08 אחוז מהתלונות המגיעות אליו בתוקף תפקידו כמברר תלונות 
בעיתונו , הן בלתי מוצדקות . מתברר שאדם נבהל ממה שאמר כאשר הוא רואה זאת 
בעיתון והוא תובע התנצלות . עו"ד ד"ר אמנון גולדנברג צידד בחוק המוצע בתור 
" דבר מובן מאליו " . כאשר כותבים שקר על אדם זכותו שהעיתון יחזור בו , 
באותו מקום ובאותה צורה שבה נכתב השקר . דברים אלה נקבעו גם בפסק - דין 
של בית - המשפט העליון , שקבע לפני 21 שנה , שזכותו של אדם לשמו הטוב עדיפה 
על חירות העיתונאי לפרסם את מה שהוא חושב לנכון . משפט לפי חוק לשון הרע 
עלול להימשך שנים רבות , הוא עולה בכסף רב , והנתבע עלול לנצל את בית - 
המשפט כדי להמשיך ולהשמיץ את התובע . שלום רוזנפלד סקר את המצב בעולם בנושא 
זה . הוא אמר כי חוק דומה שחל בארה"ב על תחנות השידור , נמצא בלתי קונסטיטוציוני , 
ובוטל לאחר מכן . בבריטניה אין חוק כזה על אף שיש הצעות חוק דומות לזו 
של ח"ך שובל . רוב המתדיינים , וביניהם עורכי עיתונים , הסכימו שיש ירידה 
ברמת הסגנון וההתבטאות של עיתונאים , ולעתים קרובות אין בודקים ידיעה די 
הצורך . הואשמו בכך המקומונים הרבים , שהם חדשים והצוות שלהם בלתי מנוסה . 
באשר להטלת תפקיד הפיקוח מטעם החוק על מועצת העתונות , הסכימו הכל שאין 
זה תפקיד ההולם אותה . היא גוף וולונטארי , ואם יוטלו עליה תפקידים מטעם 
החוק יעורר הדבר שאלות ביחס למקצוע העיתונות בכלל , אם יהיה צורך שעיתונאי 
יקבל רישיון , וכיו"ב . 
