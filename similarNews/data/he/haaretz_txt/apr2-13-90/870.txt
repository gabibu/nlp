אוטבוס אגד , שהיה בנסיעה פרטית עם קבוצת מטיילים מהצפון , הוצת בערב החג 
בשכונת בית צפפה בירושלים . לאטובוס , שהיה ריק מאדם , נגרם נזק כבד . 
המקרה אירע בסביבות השעה שבע בערב , כאשר נהג האוטובוס הוריד את המטיילים 
ופנה לבקר קרובי משפחה בשכונה . ב05 . 2 לפנות בוקר עלתה באש משאית וולוו , 
שחנתה כ051 מטר ממסגד שועפט . המשאית שייכת לקבלן יהודי , המעסיק נהג 
ערבי . חלקה הפנימי של המשאית נשרף , אך הנזק הכולל לא היה כבד . כשלוש 
שעות מאוחר יותר , הוצתו שלוש מכוניות בשכונת גבעת זאב . כל המכוניות 
מדגם אוטוביאנקי , סיירה וטנדר סובארו הוצתו באותה שיטה : חלונן נופץ 
וחומר דליק נשפך לתוכן . כמו ההצתות בעבר , בוצעו גם אלה באזורי התפר שבין 
השכונות היהודיות לערביות בירושלים וסביבתה . כוחות משטרה גדולים מכל רחבי 
הארץ , בהן גם שוטרים מבית הספר לקצינים ולשוטרים , יגיעו היום לירושלים 
לאבטח את האירועים בבירה . לירושלים צפויים להגיע היום מאות אלפי עולי רגל , 
להשתתף באירועים המוניים , כגון צעדת אליצור ותערוכת הפרחים . זאת , 
בנוסף לעלייה לרגל לכותל הזוכה דרך קבע לאבטחה של משטרת ירושלים . על אלו 
נוספת היום גם ישיבת הכנסת וההפגנות המתוכננות בסביבתה . 
