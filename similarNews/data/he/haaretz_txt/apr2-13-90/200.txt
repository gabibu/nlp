בתי הזיקוק בחיפה מסרבים למסור נתונים לאיגוד ערים חיפה לאיכות הסביבה בקשר 
לכמויות הפסולת הנוצרת במפעל בתהליכי הייצור . עובדה זו מתבררת מתוך מכתב 
תשובה מתנשא ששיגרו בתי הזיקוק במענה לשאלון שהפיץ האיגוד בין כל המפעלים 
במפרץ חיפה . שאלון זה , המיועד בעיקר לעדכן את הנתונים הנמצאים בידי איגוד 
ערים על אודות כמויות החומרים המסוכנים המיוצרים בכל אחד מהמפעלים , שוגר 
במסגרת סקר מיוחד שמבצע האיגוד באמצעות סטודנטים מהטכניון הנמנים על פרויקט 
פר"ח . במכתב , שעליו חתום מהנדס איכות הסביבה של בתי הזיקוק , נאמר כי 
בתי הזיקוק אינם כלולים בתחום השיפוט של אף רשות מקומית או אזורית , וכי 
לא חלות על המפעל הוראות פקודת העיריות לרבות חוק העזר של חיפה הדן בנושאי 
איכות הסביבה . " בתוקף האמור לעיל " , מטעימים בתי הזיקוק בתשובתם לאיגוד 
ערים חיפה לאיכות הסביבה , " נדחית דרישתכם למילוי השאלון שהומצא לנו " . 
יצוין כי ועדה מיוחדת שמינה ב5891 שר הפנים כדי לבדוק את מעמדו המוניציפאלי 
של שטח הזיכיון של בתי הזיקוק במפרץ חיפה ( יותר מ0003 דונם ) , בראשותו 
של הממונה על מחוז חיפה , משה גלזנר , המליצה לבטל את המעמד האקסטריטוריאלי 
של בתי הזיקוק ולצרף את שטח הזיכיון לתחומה של אחת או יותר מהרשויות המוניציפאליות 
שבאזור . ההמלצה לא בוצעה עד היום ושטח הזיכיון של בתי הזיקוק , שבתחומו 
ממוקמים כמה מפעלים כימיים , לא כפוף לאף רשות מקומית . ב4891 ביטל שר הפנים 
צו ישן של הנציב העליון , וקבע כי חוק התכנון והבנייה חל על שטח הזיכיון . 
חרף זאת , ועד היום , לא הושלמה עריכתה של תוכנית מתאר לאזור זה . 
