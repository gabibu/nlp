שר הקליטה הרב יצחק פרץ העריך אתמול כי אם לא ייבנו דירות חדשות בקצב מהיר , 
קיים חשש שבעוד חצי שנה לא יהיו דירות לעולים . לדבריו , בסקר שעשה משרדו 
נמצא כי קיים כיום מאגר של כ41 אלף דירות למכירה ולהשכרה , כולל דירות ציבוריות 
( שבבעלות עמידר ועמיגור ) . בישיבת ועדת המנכ"לים לקליטת עלייה , שהתכנסה 
אתמול לראשונה בראשות השר פרץ ( שמונה לתפקיד זה במקום סגן שר האוצר היוצא 
ד"ר יוסי ביילין ) , הוחלט לשחרר את בעלי הדירות להשכרה מתשלום מס הכנסה 
( עד כה נדרשו בעלי דירות להשכרה לשלם מס הכנסה בשיעור של 01 אחוז ) וכן 
מחובת דיווח , במגמה להגדיל את מלאי הדירות להשכרה שעולים בקליטה ישירה 
יוכלו לשכור . ההחלטה טעונה אישור הממשלה , במסגרת תקנות לשעת חרום . כן 
החליטה ועדת המנכ"לים , לעודד את העולים המגיעים ארצה מבריה"ם להתיישב בערי 
השדה ובפריפריה , על - ידי מתן תמריצים . כן הוחלט להעניק תמריצים מיוחדים 
לעולים שיבקשו להתגורר בירושלים . השר פרץ הגדיר את העלייה מבריה"ם המגיעה 
עתה ארצה כעליית חירום משום " שבבריה"ם הקרקע בוערת מתחת לרגליהם " . 
