מצב המשק מחייב להוריד את הריבית על אשראי שקלי לא צמוד . רמת הריבית כיום 
איננה מאפשרת לסקטור העסקי להתאושש מהקיפאון אליו נכנס . אנחנו דורשים מהבנקים 
להוריד ריבית זו ב%3 לשנה לפחות " , הגיבו אתמול בכירים בבנק ישראל על דברי 
משה זנבר שהתפרסמו ב"ארץ " . בראיון ל"הארץ " אמר זנבר כי אין מקום להורדת 
הריבית על אשראי שקלי לא צמוד והוסיף שההזרמה של בנק ישראל תגרום אסון במשק . 
הריבית השקלית הממוצעת היא כיום % 82 והיא צריכה לרדת לפי בנק ישראל לרמה 
של % 52 לשנה בממוצע . באחרונה נקט בנק ישראל שורת צעדים להרחבת בסיס הכסף 
במשק . מדיניות זאת כללה בין היתר : העמדת מכסות הלוואה נוספות לבנקים 
בריבית נמוכה ; קניית אג"ח בבורסה שהגדילה את היצע הכסף , קביעת המכרזים 
המוניטריים ברמה של 5 . 1 מיליארד ש"ח למרות ההזרמה הממשלתית של 446 מיליון 
ש"ח בחודש הקודם והציפייה להזרמה ממשלתית בסכומים דומים גם החודש ; העלאת 
מחירי העמלות הבנקאיות שתימנע העמסת הוצאות תפעוליות על מרווחי האשראי השקלי 
הלא צמוד . כמו כנהמליץ הבנק בפני הממשלה על הורדת שיעורי הנזילות , צעד 
שיגדיל את בסיס הכסף העומד לרשות הבנקים . כתוצאה מפעילות זו ירדה הריבית 
שמשלמים הבנקים המסחריים לבנק ישראל בגין כספים שמעמיד לרשותם הבנק המרכזי 
ב%2 בממוצע . בבנק ישראל ציפו כבר בשבוע שעבר להודעת הבנקים על הורדת ריבית 
החובה , אולם עד כה נמנעו הבנקים מהורדת הריבית . במערכת הבנקאית קיימת 
התנגדות להורדת ריבית החובה עתה , למרות שהמרווחים על אשראי שקלי לא צמוד 
שמעניקים הבנקים לציבור גדלו , כתוצאה מירידת ריבית הזכות . בבנק ישראל 
רואים בחומרה רבה את המשך הניסיונות של הבנקים " למשוך זמן " על מנת לדחות 
עד כמה שאפשר את הורדת הריבית על האשראי השקלי הלא צמוד . בכירים בבנק ישראל 
הדגישו כי " תרגילים לדחיית הורדת הריבית לא יועילו . אם הריבית לא תרד 
נדאג להוריד אותה לאחר החג " . בכיר בבנק ישראל אמר כי " זנבר הדגיש בראיון 
שמדיניות מוניטרית היא מדיניות גמישה , לכן תמוה מדוע הוא מתעלם מהגמישות 
כאשר זו נועדה להוריד את הריבית במשק . ברור כי אם יהיה צורך בעתיד להעלות 
את הריבית ניתן יהיה לעשות זאת במהירות . זו מהות המדיניות המוניטרית " . 
בבנק ישראל דחו את הטענה כי הורדת הריבית עתה תחייב העלאתה בשיעורים ניכרים 
לאחר מכן כתוצאה מהפריצה התקציבית הצפויה , דבר שיגביר את חוסר היציבות 
במשק ויגרום זעזועים מיותרים בשוקי הכספים . כמו כן דחו בבנק טענה שהשמיע 
יו"ר בל"ל כאילו הגדלת בסיס האשראי במשק נועדה לשמור על רמת שער חליפין קבוע . 
" הבנק איננו מרחיב את האשראי על מנת להימנע מפיחות . ככלל , טועה זנבר 
כאשר הוא מייחס שימוש בשער החליפין כעוגן מוניטרי למדינות גדולות . דווקא 
במדינות קטנות נעשה שימוש גובר והולך בשער החליפין כעוגן מוניטרי . כך עושות 
מדינות סקנדינוויה , הולנד , אוסטריה ומדינות אירופיות נוספות . את חוסר 
היציבות שנוצרת כתוצאה מפיחותים הזוחלים כבר חווינו בעבר " . בבנק ישראל הדגישו 
כי אם הבנקים המסחרים לא יורידו את הריבית ביוזמתם , יאלץ אותם הבנק לעשות 
זאת . 
