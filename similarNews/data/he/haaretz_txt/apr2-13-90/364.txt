( ע ) . שופט מחוזי בבאר שבע גזר אתמול שבע וחצי שנות מאסר בפועל ועוד 
שלוש שנות מאסר על תנאי על תושב העיר , שהורשע ביבוא הרואין מהולנד לישראל . 
הנאשם השתייך לכנופיה של מבריחי הרואין . בראש הכנופיה עמד חוקר פרטי , 
ששירת עד לפני כשנתיים כראש יחידת המודיעין במשטרת מרחב הנגב . חיים אלפסי , 
בן 92 , הורשע בקשירת קשר לביצוע פשע וביבוא והחזקת סמים מסוכנים . במהלך 
הדיון המשפטי נגולה פרשת מעורבותו בהברחת הרואין לישראל . התביעה טענה , 
כי בשנים 5891 - 7891 שימש סוכן משטרתי ובמהלך עבודתו הכיר את מרדכי שכיני , 
מי שעמד אז בראש יחידת המודיעין והבילוש במשטרת מרחב הנגב . שכיני פרש מהשירות 
במשטרה ופתח משרד חקירות פרטי בעיר , כשהוא מעסיק את אלפסי במשרדו . לפני 
כשנתיים נעצרו אלפסי ואשתו בחשד לביצוע עבירת סם והנאשם הסכים לשתף פעולה 
עם המשטרה , תמורת שחרור אישתו ממעצר ואי העמדתם לדין . במהלך המשפט הוברר , 
ששכיני עודד גם את אלפסי לשתף פעולה עם המשטרה והדבר איפשר לו חופש פעולה 
מסויים ב"קשר הסמים ההולנדי " של שכיני . התביעה טענה , כי אלפסי יצא להולנד , 
קנה כמויות גדולות של הרואין והחביא את הסמים בתוך מכשירי חשמל ביתיים 
שרכש . את מכשירי החשמל שלח בדואר לישראל אל מרדכי שכיני ואל אישתו ארלט , 
וכן אל קרן גרייס שהשתייכה אף היא לכנופייה . חבילות נוספות נשלחו לאנשים 
תמימים , שהסכימו לקבל את החבילות . באופן זה שלח אלפסי 21 חבילות , שמתוכן 
נתפסו רק שלוש . אלפסי הודה בביצוע העבירות שיוחסו לו אך טען שעשה כן בשירות 
המשטרה . השופט יצחק שבתאי קיבל את ההודאה אך דחה את תירוצו של הנאשם והרשיע 
אותו בדין . 
