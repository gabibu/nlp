נתוני האבטלה לחודשים ינואר - פברואר , כפי שפירסם שירות התעסוקה , חייבים 
לעורר דאגה וחרדה . מן הנתונים עולה שבשני החודשים הראשונים השנה , לא נראו 
סימנים לבלימת האבטלה . להיפך נמשכת המגיפה של גידול מתמשך במספר הבלתי 
מועסקים , במספר דורשי העבודה הרשומים בלשכות שירות התעסוקה ובמספר מקבלי 
קצבת האבטלה . בחודש ינואר הגיע מספר הבלתי מועסקים ל241 אלף % 9 מכוח העבודה 
הפוטנציאלי . מספר דורשי העבודה עלה ל001 , 39 , לעומת 004 , 96 דורשי 
עבודה בינואר 98 . במשך השנה עלה , אם כן , מספר המובטלים ב%33 . מספרים 
אלה מגלמים את מצוקתם וסבלם של רבבות אזרחי המדינה ובני משפחותיהם . הם 
מבליטים את המיתון , שהעמיק בשנה שעברה , ואין שום סימנים לצמיחה כלכלית , 
כפי שהבטיח האוצר עם הגשת תקציב המדינה לשנת 9891 . הציבור חייב לגלות דאגה 
נוכח האדישות שגילו , וממשיכים לגלות , ראשי המדינה ביחסם לנגע האבטלה . 
נראה שגם העובדה המזעזעת שאחד מכל חמישה צעירים בני 8142 , רובם ככולם 
חיילים משוחררים לאחר שלוש שנות שירות צבאי , הוא מובטל , לא עוררה אותם 
לפעולה . המציאות העגומה חייבת להדיד שינה מעיני שרי ממשלה וחברי כנסת . 
האבטלה אינה פוגעת רק במשק הלאומי , היא עלולה לערער ולזעזע את החברה ולסכן 
את המשטר הדמוקרטי . יש לדחות לחלוטין את טענתו של סגן שר - האוצר לשעבר , 
ח"ך יוסי ביילין , שחייבים להתרגל למציאות של אבטלה בגבולות של % 6%7 מכוח 
העבודה , כמו בחלק ממדינות אירופה . אסור להשלים עם טענה כזאת ואל לה לחברה 
להתרגל למחשבה שיהיו בישראל כמאה אלף מחוסרי עבודה ממורמרים ומתוסכלים , 
המרגישים כי המדינה מתנכרת להם . האבטלה במדינות המתועשות הינה מטרד חברתי , 
אבל לאבטלה בישראל יש השלכות מפליגות , לא רק בתחום המשק והחברה , אלא 
גם בנוגע לממדי העלייה מצד אחד ומספר היורדים מצד שני . אל לנו להתנחם בכך 
שכמה מדינות במערב אירופה טרם הצליחו להתמודד עם האבטלה בארצם ולחסלה . 
אין מקום להשוואה בין המציאות בישראל למצב האבטלה במדינות אלה . לישראל 
אין אוצרות טבע או מקורות אנרגיה ( נפט , פחם ותחנות כוח גרעיניות ) . 
ניצול אופטימלי של כוח העבודה הוא הגורם העיקרי בביסוס המשק וקידומו ובהבטחת 
רמת חיים נאותה . אסור להתעלם מכך שהנסיבות הביטחוניות הייחודיות למדינה 
גוזלות מהמשק שלושה מחזורי גילאים לטובת שירות צבאי סדיר , וכן מיליוני 
ימי עבודה לטובת שירות מילואים . מציאות זו אינה קיימת במדינות מערב אירופה . 
גורם נוסף המבדיל בין ישראל למדינות המתועשות , הפועל לרעת המשק , הוא 
פריון עבודה נמוך בישראל , לעומת פריון עבודה גבוה במערב אירופה ובמיוחד 
בארה"ב . התפוקה לעובד בישראל היא כשני שליש בהשוואה למדינות המתועשות , 
פער המשפיע על כושר התחרות של המוצר הישראלי בשווקי העולם . לפי נתונים 
אלה , הבטחת תעסוקה מלאה והעלאת פריון העבודה הם כורח לאומי , משקי , 
חברתי וביטחוני , ועל כן יש לראות בחיסול האבטלה ובהעלאת התפוקה יעדים בעלי 
חשיבות עליונה . על אף שהממשלה פיזרה הכרזות ביד רחבה , והבטיחה שתעשה 
כל מאמץ לבלימת האבטלה , המציאות מאכזבת והפער בין המצוי לרצוי הולך ומעמיק . 
תוכנית מאה הפרויקטים , שפתיחתה הוכרזה בתופים ובמחולות , נעלמה ומתה מיתת 
נשיקה . לטיפול הנקודתי באבטלה היה גורל דומה . כתוצאה מכך עלתה האבטלה 
והעמיקה ביישובים מסוימים , כמו חיפה ונצרת , ביישובי הגליל והדרום הגיעה 
האבטלה ל%21%41 מכלל המועסקים . אם לא תנקוט מיד הממשלה שתקום בכל האמצעים 
העומדים לרשותה , גם אם תיאלץ לחרוג לשם כך מהתקציב למימון פרויקטים לאומיים 
גדולים , צפויים לנו ימים של קשיים חמורים . על פי התחזיות , תחמיר האבטלה 
וקיימת סכנה שמספר המובטלים יעלה עד ל021 אלף איש בחודשי הקיץ . תחזית זו 
מבוססת על כמה נתונים : לאחר חג הפסח יפוטרו אלפי פועלים , שהועסקו בקטיף , 
באריזה ובמשלוח פרי הדר לחו"ל . כמו כן יפוטרו עובדים מעבודות עונתיות 
הקשורות בחורף ובחגים . כמו כן יפנו בחודשי הקיץ לשוק העבודה אלפי עולים , 
לאחר תום לימודיהם באולפנים . גם כיום מועסקים רק % 62 מעולי ברית המועצות . 
גם תהליך הפיטורים מהתעשייה נמשך . נתון נוסף הוא , שבעקבות הקיצוצים 
בתקציב המדינה ייפלטו עובדים רבים מהשירות הציבורי , ובמיוחד מהרשויות המוניציפליות . 
נתון אחר הוא שבחודשים הקרובים ישתחררו מהצבא אלפי חיילים . רק ענף אחד 
מסוגל לקלוט מיד את העודפים שייצור הגידול הזה במספר דורשי עבודה ענף הבנייה . 
התנאי העיקרי לכך הוא שתתחיל מיד תוכנית הבנייה ל03 אלף דירות . אבל קיימת 
סכנה שאם לא יתעוררו כל הגורמים הקשורים בענף הבנייה ( משרד הבינוי והשיכון , 
שירות התעסוקה , הסתדרות פועלי הבניין , מרכז הקבלנים והמוסד המאוחד לענף 
הבנייה ) בעוד מועד ולא יפעלו במשותף לקליטת מחוסרי עבודה בענף , תוחמץ 
ההזדמנות להקלה במצב האבטלה . חשוב לנצל את נכונות העולים החדשים מבריה"ם , 
ביניהם גם אקדמאים , להיקלט בענף הבנייה ולבנות את ביתם בעצמם . אם תוחמץ 
ההזדמנות הזו , יפתחו שערי הארץ לפועלי בניין מחו"ל ולהמשך העסקת פועלים 
מהשטחים . גידול במספר המובטלים יהיה כישלון חרוץ . לאחראים על כישלון כזה 
לא תהיה כפרה . 
