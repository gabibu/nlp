צבא ברית המועצות נראה כשרוי בקדחת כבר כמה חודשים , אבל האירועים במדינות 
הבלטיות עלולים לשנות באורח קיצוני את ביטויי מורת הרוח . מעולם , גם לא 
בשעות האפלות ביותר של מלחמת אפגניסטן , לא נטל לעצמו הצבא תפקיד כה מכריע 
כמו בימים אלה , במשבר בין ליטא ומוסקווה . אולי זו תחבולה נוספת של גורבצוב , 
אבל אם זה המקרה , הרי הוא אימץ שיטה מסוכנת מאוד : מדינה אינה יכולה 
להפקיר חלק מסמכויותיה בידי מוסד צבאי ולצאת מזה בשלום . לא כל שכן כאשר 
מדינה זו נמצאת רק בראשית צעדיה הדמוקרטיים המהוססים . זה מכל מקום הרושם 
שעולה מהמתרחש בווילניוס בימים האחרונים : נראה שהבמאי המנצח על האירועים 
הוא הגנרל ולנטין ורניקוב , ראש המטה הכללי של חילות הקרקע באזור , ולא 
גורבצוב או כל אדם אחר בשכבה השלטת . ורניקוב מתנהג כפרוקונסול לכל דבר , 
מחליט באיזו מידה תואמות החלטות השלטונות הליטאיים ( שאיש , עם זאת , 
אינו יכול לכפור באופיים הייצוגי ) את החוקה אוקפמאליד , 4לא , מגנה בפומבי 
( בראיון ל"פרוודה " ) את התנהגותו של שר הפנים ברפובליקה , טוען כי הוא 
האחראי לביטחון בניינים רשמיים שעליהם השתלטו כוחותיו בפקודתו , שלא לדבר 
על בתי החולים שבהם הורה לעצור עשרות ליטאים צעירים המסרבים לשרת בצבא הסובייטי . 
האם כפה הצבא במקרה זה את רצונו על הצמרת הפוליטית ? רק העתיד ייתן תשובה 
לכך . אבל עובדה היא שלדידם של אנשי הצבא הרוסים , נודעת למדינות הבלטיות 
מאז סוף מלחמת העולם חשיבות מיוחדת . ראשית , משום שהיה עליהם להילחם שם 
עד תחילת שנות ה05 כנגד " הפרטיזנים של היער " , שסירבו עם נשק ביד , עד 
הסוף המר , להשלים עם הסדר הסטליניסטי שהיטלר הועיד עבורם . דיים נעשה 
בשם האנטי - נאציזם , אבל ברור שלא כל שוחרי העצמאות הבלטיים היו אז ( 
ועוד פחות מכך היום ) תלמידיו של היטלר . בסך הכל אפשר לאמוד את מספר האזרחים 
הבלטיים ב007 אלף איש מאוכלוסייה של פחות מחמישה מיליון שהוצאו להורג או 
הוגלו למחנות ריכוז על - ידי סטלין בסוף המלחמה . סיבות אחרות ל"יחסם המיוחד " 
של קצינים רוסים לאזורים הבלטיים : ראשית , שלוש הרפובליקות מהוות דרך מעבר 
הכרחית לאזור האסטרטגי קלינינגרד ( לשעבר קניגסברג ) במה שהיה פרוסיה המזרחית . 
עצמאותן של הרפובליקות הבלטיות תבודד מרוסיה משולש זה , החיוני לשליטה 
על הים הבלטי הלחוץ בין פולין וליטא . שנית , אנשי צבא רוסים רבים שנמשכו 
על - ידי רמת ההתפתחות במדינות הבלטיות , הגבוהה ביותר בברית המועצות יצאו 
לגימלאות באזורים אלה שבהם נהנו עד השנה האחרונה מתנאי חיים טובים במיוחד : 
הם קיבלו את הדירות הטובות ביותר ולא אחת גם משרות מנהליות נחשקות . על 
כל זה נסתם עכשיו הגולל , חוקים מקומיים חדשים מחייבים כל אדם הרוצה למלא 
תפקיד ציבורי בידיעת השפה המקומית . כל מי שרוצה להיות מועמד לתפקידים נבחרים 
חייב להיות תושב המקום במשך תקופה מסוימת . פריווילגיות חומריות מסוימות 
בוטלו . אין זה מפתיע בנסיבות אלה , שהקצינים בגימלאות , ללא ספק בעידודם 
של הקצינים בשירות פעיל , עומדים בראש התאחדויות מקומיות של רוסים היוצאים 
בשצף קצף נגד שוחרי העצמאות , כדי להימנע מהחזרה לרוסיה , מהמירוץ על דירות 
שאינן בנמצא ועל מקומות עבודה עלובים המשלמים שכר נמוך , מהעמידה האין סופית 
בתורים מול חנויות ריקות . ההתאחדות החשובה ביותר מבין אלו מכונה " יידינטסבו " 
( אחדות ) , ואין זה מקרה שהעלונים הקוראים לחברי קבוצה זו להפגין , 
מושלכים מעל הערים ממסוקי הצבא . בעוד שהקבוצה יכולה להישען רק על " מאגר " 
של % 9 באוכלוסיית ליטא , שונים הדברים באסטוניה ובלטוויה , שם שיעור הרוסים 
הוא % 82 ו%33 . קפמאבינעוד פוחדים אנשי הצבא הרוסים , מכך שעצמאות ליטא 
תביא לעריקה המונית של חיילי החובה הבלטיים . חיילים אלה נחשבו על - ידי 
הקצינים כחיילים הטובים ביותר , לא רק בגלל רמתם המקצועית , אלא גם מפני 
שכולם דוברי שתי שפות . ללא ספק פעלה גם כאן התפיסה הגזענת הנושנה , על 
פיה כל אחד מתושביה " המערבייים " של הקיסרות , גם אם אינו רוסי , עדיף 
על ההמונים המוסלמים באסיה . משום כך נשלחו חיילים אלה בסדר עדיפות עליון 
ליחידות עילית ( חיל האוויר , הצי , יחידות המאיישות את הטילים האסטרטגים 
וכו ) . נשירתו של מאגר זה , כמו הפטור שהוענק בשנה שעברה לעשרות אלפי 
סטודנטים , יסבכו עוד יותר את הבעיות האתניות של הצבא . זו דילמה שראשיו 
אינם מהססים להעלותה בפומבי . כך , למשל , גילה אחד מראשי הצבא כבר ב8891 
לשבועון " ארגומנטי אי פקטי " , שבעוד שב0891 היו % 82 מהטירונים יוצאי הרפובליקות 
הקווקזיות והרפובליקות באסיה המרכזית , עלה שיעור זה ל%73 ב5891 . " קרוב 
ל%09 מטירונים אלה מאסיה המרכזית אינם דוברים מלה רוסית או מדברים רוסית 
רעה מאוד " , אמר אותו איש צבא . לפני שבועות אחדים כתב מפקד לשעבר של צוללת 
ב"אוגוניוק " : " אין זה סוד בשביל איש . מגויסים אלה עושים כיום מה שעשו 
קורבנות הגולג בתקופת סטלין . הם נשלחים לעבודת כפייה " . פירוש הדבר שהם 
נשלחים ליחידות הנדסה צבאית שמוטל עליהן לבצע עבודות ציבוריות שאיש אינו 
מוכן לעשותן . בשנה שעברה התלונן שר ההגנה , דמיטרי יאזוב , בפני מליאת 
הוועד המרכזי על כך שכמה בוסים מפלגתיים ברפובליקות הפריפריות דורשים " הצבה 
מחדש של הצבא הסובייטי על פי אזורים לאומיים " , " הקמת יחידות צבאיות רפובליקניות " 
( כלומר יחידות צבא לכל רפובליקה ורפובליקה ) , או " הצבת חיילי חובה 
אך ורק ברפובליקות המוצא שלהם " . הפתרון שעליו המליץ יאזוב הוראת השפה 
הרוסית לא יכול היה לשאת פרי , כיוון שעמד בניגוד למגמת המרי כנגד הרוסיפיקציה . 
אבל יאזוב ציין כדרך אגב ש000 , 521 טירונים אינם דוברים רוסית , כלומר 
פי 21 יותר מאשר לפני 02 שנה . " זו מגמה מדאיגה " , סיכם . הסמים והעבריינות 
הם שני פגעים אחרים בצבא , שלפעמים מוזכרים על - ידי קצינים בכירים . אליהם 
יש להוסיף את ההצקות , ההשפלות וההתעללויות שמהן סובלים לא אחת ולפעמים 
גם נהרגים טירונים , בעיקר מארמניה ומהמדינות הבלטיות . תופעה זו כמובן 
רק מגבירה את קצב העריקות . בינתיים ביחידות מסוימות שוררת אווירת תופת . 
גם בקרב הקצינים המורל אינו גבוה . הגנרל יאזוב חזר והכריז בחודש ספטמבר : 
" אווירה מורעלת שולטת בסביבות ערי המצב שלנו , מסביב ליחידות מסוימות 
המוצבות ברפובליקות הבלטיות , בטרנס קווקז ובאזורים אחרים במדינה . . . 
החיילים הסובייטים מסווגים כפולשים . נעשה ניסיון שיטתי לפגוע בכבודם . 
. . כאשר מחולקות דירות הם מופלים לרעה . . . שילהוב היצרים הגיע לדרגה 
מדאיגה מאוד במקומות מסוימים . . . אין אנו זכאים לזלזל בדאגתם של האנשים 
האוחזים נשק בידיהם " . מרירות הקצינים וחיילי צבא הקבע מוחרפת בגלל הסיכויים 
הדלים המצפים להם בחיים האזרחיים : הצמצומים החד - צדדים במצבת כח האדם 
שעליהם הודיע גורבצוב ב8891 יעלו ל001 אלף קצינים ותת - קצינים בשירותם הצבאי , 
ואין להם שום ערובה כי ימצאו אותם תנאי חיים עם שחרורם מהצבא . יציאת הכוחות 
הסובייטיים מצכוסלובקיה והונגריה בלבד , פירושה שובם של 000 , 53 אנשי צבא 
בשירות פעיל לבריה"ם , בדרך כלל עם משפחותיהם . קפמאליד , 4בפברואר הכריז 
הגנראל מואיסייאב , ראש המטה הכללי : " איש עדיין לא חשב על המחיר שנשלם 
על כך . כל אותם אנשים יימצאו למעשה במצב של פליטים , בלי דירות , בלי 
עבודה להם ולבנות זוגם , בלי בתי ספר לילדים " . כבר עכשיו 000 , 071 קצינים , 
לדברי הגנרל יאזוב , מצפים לדירה בבריה"ם ואלפי קצינים נוטשים את הצבא 
מדי שנה בשנה בגלל תנאי החיים הירודים כל כך בשירות הצבאי . בעיה אחרת שהעלה 
הגנרל מואיסייאב : עתידם של הקומיסרים הממונים על משטורו " האידיאולוגי " 
של הצבא , שתפקידם עלול להתבטל מאז ניטל מהמפלגה תפקידה המוביל . כפי שניתן 
לראות , הצבא אינו שומר על אלם פה , וקציניו אינם נמנעים מלבטא את תחושתם 
כי הגיעו מים עד נפש , מעל בימות רשמיות או במכתבים לעיתונים . הלהט שמגלה 
הצבא כיום בליטא מוסבר בקלות : קיים הדחף להתנקם לא רק על ההשפלות במדינות 
הבלטיות עצמן , אלא גם בגרוזיה , ארמניה , אזרבייגן . זה מכבר חלפו הימים 
שבהם התפאר הצבא כי הוא כור ההיתוך המחשל את המודעות הלאומית הסובייטית . 
המיתוס הדמיוני שקיבל עוד זריקת עידוד אחרונה במהלך התפקיד החיובי שמילא 
הצבא באסון צרנוביל , מתפוצץ כיום לרסיסים באורח סופי . נותר עוד לדעת 
אם מורת הרוח בצבא אינה עלולה בבוא היום להצמיח שאיפות שלטון . הבלבול והתוהו 
ובוהו המתפשטים בבריה"ם אינם מאפשרים להוציא מכלל אפשרות התפתחות כזו , 
מה עוד שגורבצוב מרבה יותר ויותר להשתמש בצבא לפעולות משטרה . נדירים הצבאות 
ששימוש מעוות כזה נעשה בהם ושאינם מתפתים מאוחר יותר להגיש את החשבון על 
שירותיהם הטובים . 
