ואשינגטון ( מיוחד ל"הארץ " ) . מזכיר המדינה האמריקאי גיימס בייקר הביע 
שלשום את תקוותו כי בישראל תקום במהרה ממשלה חדשה , שתחליט בחיוב לגבי הדיאלוג 
בין ישראל והמשלחת הפלשתינית בקהיר . בייקר אמר את דבריו בתשובה לשאלה , 
בתום נאום שנשא בפני " המועצה לענייני העולם " המתכנסת בדאלאס . הוא 
הזכיר , כי " רוב בכנסת בישראל הביע תמיכה בהתקדמות הדיאלוג " . באיגרת 
תשובה למכתבו של ציר הקונגרס הדמוקרטי מקליפורניה מל לוויין , ריכך בייקר 
את עמדת הממשל האמריקאי בעניין ירושלים , כפי שבוטאה בראשית החודש על - 
ידי נשיא ארה"ב גורג בוש . " אני מודע מאוד לחשיבות הגדולה שיש לירושלים 
לעם היהודי , כמו לבני כל הדתות " , כותב בייקר באיגרתו , הנושאת את התאריך 
61 במארס . " ברור , יהודים ואחרים יכולים להתגורר היכן שהם רוצים , 
מזרח או מערב , והעיר חייבת להישאר בלתי - חצויה " , מוסיף מזכיר המדינה . 
בנאומו בפני המועצה לענייני העולם , אמר בייקר כי ארה"ב רואה בבחירות בשטחים 
" מאיץ לדיאלוג ישראלי - פלשתיני , שיוכל להוביל לשלום , ששני העמים כה 
זקוקים לו " . בייקר אמר כי השקיע זמן ניכר בטיפול בתהליך השלום מאז שנכנס 
לתפקידו , וקיים מגעים עם ישראל , מצרים והפלשתינאים . " הבאנו את התהליך 
אל סף הזדמנות היסטורית , כלומר , לאפשרות ראשונה של דיאלוג ישראלי - פלשתיני " . 
