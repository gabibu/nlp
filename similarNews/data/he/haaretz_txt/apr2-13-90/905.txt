שעות מעטות לאחר שהמונים גדשו את כיכר מלכי ישראל והניפו כרזות שנאמר בהן 
" נמאסתם , מושחתים " , חילקה ממשלת הליכוד , ככל הנראה באחת הישיבות 
האחרונות שלה , הטבות מופלגות למקורבים לצלחת . תוך הפגנת אטימות לרצון 
העם , העניקו השרים הטבות שכר של מנכ"ל משרד ממשלתי לרב איתן אייזמן מהרבנות 
הראשית , ושל % 09 משכר מנכ"ל לאפרים כהן ממשרד הקליטה . אם לא די בכך , 
אישרו קריטריון חדש : אדם שעבד עשר שנים , לפחות , בשירות המדינה , 
פרש לשנתיים והתמנה למנכ"ל של משרד ממשלתי , ואחר כך שימש בתפקיד זה שנה 
אחת לפחות , יקבל הטבות שכר מלאות של מנכ"ל לצורך הפנסיה שיחושבו למפרע 
מראשית שירותו הקודם . ואין צורך להתפעל מהפירוט הדקדקני של הקריטריון הזה , 
שכן הוא תפור בדיוק על פי מידותיו של אבי רוזנטל , מנכ"ל משרד התיירות . 
אף פחות מקרית היא העובדה כי את ההטבה יזם הבוס של רוזנטל , שר התיירות 
גדעון פת , שהוא יו"ר ועדת השרים לקריטריונים בשירות המדינה . לא ברור 
מה מנע מהממשלה לדחות ברגע האחרון את ניסיונו של פת להיטיב גם עם הנהג שלו , 
באמצעות הצעה לאשר לכל נהג שר 021 שעות נוספות גלובליות שייכללו ברכיבי 
השכר לחישוב הפנסיה . חלוקת ההטבות בראשית השבוע היתה איתות לכוונות הליכוד 
בימים המעטים שאולי נותרו לישיבתו בשלטון . כך , למשל , צפוי השבוע מינוי 
של יושבי ראש בשכר לשלוש חברות ממשלתיות : ביטוח סיכוני סחר חוץ , תה"ל 
וחברת המתנ"סים , ואחריו עוד מינויים כאלה לכ02 חברות קטנות יותר , וכן 
מינויי עשרות דירקטורים . כמו בכל תקופת מעבר בין שלטון אחד לאחר , שוב 
נהיה עדים לשתילה המושחתת הזאת של " אנשי שלומנו " במשרות כלכליות . השיטה 
הזאת אינה מייחדת את הליכוד . גם המערך הירבה להשתמש בה . ולכן , לא מובטח 
שיבוא עליה הקץ אם תשונה שיטת הבחירות . לבעיית מינויי הדירקטורים יש פתרון 
פשוט הרבה יותר : מכירת החברות הממשלתיות למשקיעים פרטיים . ואילו את הטבות 
השכר אפשר לבלום באמצעות חקיקה נוקשה . 
