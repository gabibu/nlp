משרד התעשייה והמסחר עומד לשלש את ההיטל המוטל על ייבוא הקוסקוס לישראל מ02 
אגורות לק"ג ל06 אגורות לק"ג כך עולה מבדיקת " הארץ " . יורם לוי , ראש 
אגף המזון במשרד התעשיה שיגר לפני כמה ימים מכתב לכמה יבואנים ובו ציין שמדובר 
בעדכון תקופתי של ההיטל . יבואני הקוסקוס , לעומת זאת , הביעו זעם רב 
על כוונה זו והדגישו כי בסה"ך מדובר בייבוא מצומצם שהיקפו אינו עולה על 
מאה אלף דולר בשנה . יצרנית הקוסקוס המקומית העיקרית היא חברת " קוסקוס 
מזון " מנתניה אך באחרונה החלה חברת אסם לשווק מוצר זה . השבוע מינה מנכ"ל 
משרד התמ"ס החדש , צבי קורן , ועדה לבדיקת הרפורמה בייבוא בראשותו של זוהר 
פרי , הסמנכ"ל לסחר חוץ . מינוי הוועדה הוא פועל יוצא מהחלטת האוצר להמליץ 
על החלפת ההגבלות המינהליות בהגבלות מכסיות . לפני כחודש הוציא יורם גבאי , 
הממונה על הכנסות המדינה , מסמך ובו הוא ממליץ לבטל באופן הדרגתי את כל 
ההגבלות המינהליות על הייבוא בהדגישו כי כתוצאה מהגנה זו מתאפיינים היצרנים 
לשוק המקומי באי יעילות והתעשייה מוכרת את מוצריה לפי " קוסט פלוס " ומי 
שמשלם את המחיר לאי יעילות זו הוא הצרכן . 
