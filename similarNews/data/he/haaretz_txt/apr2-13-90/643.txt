בצמרת הליכוד ובמפלגת העבודה נשמעו אתמול התבטאויות קשות ביותר נגד ההסכמים 
שערכו שתי המפלגות בימים האחרונים להבטיח קיום רוב לקראת הרכבת הממשלה . 
ההתנגדות בליכוד להסכם עם הליברלים הפורשים בראשות מודעי היא חריפה ביותר 
וכוללת חמישה שרים וכמה חברי כנסת בראשות בני בגין ואוריאל לין . ח"ך בני 
בגין הגדיר את ההסכם המתגבש עם הליברלים כהסכם הנכתב על קרח נמס , שלא תהיה 
לו כל אחיזה במציאות . אתמול אמר ח"ך בגין כי לא יעלה על הדעת להיכנע לסחטנות 
של מודעי . בגין גינה גם את אלו הנענים לסחטנות . " אסור לטעון לשלטון 
בכל מחיר . ההסכם שהתגבש הוא בלתי נסבל . מי שחותם עליו לא מוסמך מרכז 
הליכוד לא יכיר בזאת " , אמר בגין . התבטאות חריפה נגד ההסכם המתגבש עם הליברלים 
הפורשים היתה גם לשר דן מרידור , שהודיע כי אינו מעוניין להשתתף בצוות המו"ם 
של הליכוד . לא יעלה על דעת שמפלגה כלשהיא תיתן ערבויות כספיות כלשהן , 
אמר . גם אם היינו תנועה עשירה והיתה נדרשת ערבות של אגורה , לא היה צריך 
לקבל הסכם זה אמר דן מרידור . חלק מהח"כים והשרים הליברלים מהם הודיע כי 
לא יתמוך בממשלת שמיר אם הליכוד יחתום על ההסכם עם הליברלים הפורשים . ח"ך 
אוריאל לין אמר אמש : " לא ארים ידי בעד ממשלה אם יהיה הסכם כספי . אנשים 
בגדו ופגעו במפלגה שלהם . הם אלו שגרמו שהנשיא יטיל הקמת ממשלה על פרס " . 
ח"ך עוזי לנדאו אמר כי אינו רואה אסון בישיבה באופוזיציה , ובלבד שהליכוד 
לא יתבזה בחתימת הסכם משפיל כזה . " מפלגה הסוללת דרכה לשלטון על בסיס 
של שחיתות ציבורית לא תאריך ימים " אמר ח"ך לנדאו . ביקורת על ההסכם המתגבש 
היתה גם לשר דוד לוי , שהביע את מחאתו בעניין זה בשיחה שקיים אתמול עם ראש 
הממשלה יצחק שמיר . גם בצמרת מפלגת העבודה מתרבות הקריאות לבטל את ההסכם 
שנחתם עם אברהם שריר . בצמרת המערך נשמעו אמש קולות הטוענים כי לא ייתכן 
שעל - ידי שוחד פוליטי יירמסו המוסר והעקרונות של מפלגת העבודה . ח"ך מיכאל 
בר - זוהר הודיע כי במצב הנוכחי הוא יתנגד להקמת ממשלה בהשתתפות שריר או 
עריקים אחרים , משום שהיא מבוססת על שוחד פוליטי ועל רמיסת העקרונות המוסריים 
של המערך . במכתב לשמעון פרס הודיע מיכאל בר - זוהר כי הוא מסיר את מועמדותו 
לתפקיד שר בממשלה מטעם חברי הזרם המרכזי . " אני חש בחילה לנוכח מצוד העריקים 
שמנהלים ראשי מפלגתי , ולנוכח הלהיטות לקנות עריק במחיר כיסא . בן - גוריון 
היה מתהפך בקברו ל צפה בסיוט הנמשך מזה שלושה שבועות , וראה כיצד תלמידיו 
נותנים יד להפרת הסטטוס קוו , שוד קופת המדינה ומצוד אחר הגרועים שבאויבנו 
כדי לשריין להם מקום בכיר בהנהגה " , אמר בר - זוהר . 
