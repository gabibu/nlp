אוחדת ( תק"ם ) תדון בקרוב בשאלה אם למכור את חברת האוניות תרשיש שבבעלותה . 
הנטייה בקרב מזכיר התק"ם , מוקי צור , ורוב הפעילים המרכזיים בתנועה היא 
לבצע את המכירה , כדי לסייע בכך ביישומה של תכנית ההבראה לקיבוצים . לתרשיש , 
שהוקמה לפני 53 שנה , יש כיום שתי אניות מטען , פלמ"ח ומורן , המוחכרות 
כבר שנים רבות לחברת צים . באופן זה הסירה מעצמה צים , שידעה עליות ומורדות 
במצבה הפיננסי , את בעיית התחרות מצד חברת ספנות ישראלית נוספת . פלמ"ח , 
בעלת מעמס של 005 , 9 טון , מופעלת בעיקר בקווים למערב אפריקה . מורן , 
במעמס דומה , מופעלת בקווי אירופה . גורמים בתק"ם טוענים כי שוויין של 
שתי האוניות נע בין 02 ל52 מיליון דולר . לדבריהם , הוחל באחרונה במשא 
ומתן ראשוני עם צים וחברות ספנות אחרות בארץ , לקראת קבלת החלטה סופית לגבי 
מכירת האוניות . גורמים אלה ציינו כי חברת תרשיש עדיין נושאת על גבה חובות 
בגין הרכישה של האוניות . ההחכרה של פלמ"ח ומורן לצים היא למעשה חלקית , 
מאחר שצוותן מועסק ישירות על ידי תרשיש . 04 מימאי האוניות הם חברי קיבוצים 
ולדברי גורמים בתרשיש מועסקים בהן גם שכירים אחדים , לרבות אנשי מקצוע זרים . 
לגרסת איגוד הימאים הדרוגיים באוניות אלה לפחות 52 שכירים . האיגוד הבהיר 
השבוע כי יסכים למכירתן של שתי האוניות רק לאחר שיושג הסכם המבטיח את המשך 
העסקתם של הימאים השכירים או תנאי פרישה מועדפים . רוב חברי הקיבוצים המועסקים 
באניות תרשיש מתנגדים למכירת החברה , בשל התנאים המשופרים הניתנים להם במסגרת 
עבודתם באוניות וביניהם זכות לרדת מהאניה למשך חצי שנה , לאחר חצי שנה של 
עבודה בה . חברי קיבוצים אלה פנו למשקיהם בהצעה כי ירכשו את האוניות מידי 
המערכת המרכזית של התק"ם . מזכיר התק"ם , מוקי צור , מסר ל"הארץ " כי 
מכירת האניות תשתלב בהסדר פריסת החובות של הקיבוצים . לדברי צור " אין 
לנו היכולת המקצועית לנהל את הדבר הזה ששמו תרשיש " . 
