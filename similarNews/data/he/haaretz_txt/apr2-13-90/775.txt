שבעה תושבים ברצועת עזה נפצעו אתמול בעימותים עם כוחות צה"ל . רוב הפצועים 
היו בעיר עזה , ברפיח ובחאן - יונס . צעירים מעזה תקפו באבנים אוטובוס של 
חיילים ברחוב הראשי של עזה , ושני חיילים נפצעו . מתחקיר שערך אתמול צה"ל 
עולה , כי מדובר במארב מתוכנן . צעירים מעזה ידעו מראש כי אוטובוס של חיילים 
עובר ברחוב עומר אל מוכתאר , בדרך לבניין הממשל הצבאי בעזה . מקורות צבאיים 
מסרו , הצעירים ארבו לאוטובוס וזרקו על האוטובוס אבנים ובלוקים . כתוצאה 
נפצעו חייל וחיילת . החייל הועבר לטיפול בבית החולים ברזילי באשקלון , והחיילת 
קיבלה טיפול מקומי . מקורות צבאיים מסרו כי החיילים שנסעו באוטובוס משרתים 
במנהל האזרחי ובממשל . בעקבות ההתקפה על האוטובוס הגיעו למקום כוחות של צה"ל 
והורו על סגירת 03 חנויות ברחוב עד להודעה חדשה . בבית המשפט הצבאי בעזה 
תוגברה בימים האחרונים השמירה , לאחר תקרית שהיתה שם לפני שבוע , בה נמלט 
אסיר בעת שהתקיים משפטו . מקורות צבאיים מסרו כי טרם נסתיימה בדיקת הקצין 
שמונה לחקור את נסיבות בריחת האסיר . נציג דובר צה"ל בפיקוד הדרום לא דיווח 
על פצועים ברצועה . קפידבינמשטרת חברון עצרה אתמול מאבטח של מיכלית ישראלית 
אזרחית , שירה ופגע בפלשתיני בתחנת דלק במרכז חברון . המאבטח ירה בעת שהמיכלית 
נרגמה באבנים . הקליע פגע בטעות בישבנו של עובד תחנת הדלק , עארב אל עוואי , 
בן 32 . הנפגע אושפז בבית החולים עאליה בחברון ומן המשטרה נמסר כי נבדקות 
נסיבות הירי . לבית החולים בטול - כרם הובאו אתמול חמישה פצועים מתקריות 
עם כוחות הביטחון . שניים מן הפצועים , נועמן כוזח , בן 42 , ויוסוף 
עוראב , בן 22 , השתתפו בתקריות יידוי אבנים , ונפגעו מכדורי גומי . 
הם נעצרו אחרי פציעתם . בתקריות אחרות שהיו באזור נפצעו גם עיאד סבאח , 
בן 91 , מקליע פלסטיק בירכו , סוזן אבו חמיד , בת 51 , נפצעה מכדור גומי 
בישבנה , ובאסל עלי חוסיין , בן 11 נפצע מכדור גומי בגבו . במחנה הפליטים 
גילזון בנפת רמאללה נפצע תושב המקום באורח בינוני . בקסבה של שכם חטפו אתמול 
רעולי פנים שני תושבים והוליכו אותם כשהם קשורים בידיהם וראשיהם מכוסים בשקים , 
דרך רחובות הקסבה . החטופים הוצעדו בקסבה לאור היום , מבלי שתיוודע זהותם 
או זהות החוטפים , מה הסיבה שנחטפו , ולאן הובלו . מקורות פלשתינים מסרו 
אתמול על תקריות במספר מקומות בגדה , ביניהם בית פוריק ובלטה . העוצר שהוטל 
בסוף השבוע על עין - יברוד נמשך גם אתמול , זה היום השלישי . היום , 9 
בדצמבר , תתקיים בשטחים שביתה כללית לרגל תחילת החודש ה82 להתקוממות . 
