ברצוני להעיר בתגובה על כתבתו של שמחה ניר ( " מדור רכב " , 3 . 12 ) 
בעניין החלת חובת הבטיחות על המדינה , כי אין דומה בעל מפעל המעמיד עובדים 
מול מסור בלתי מוגן או ליד מכונה המתיזה שבבים לנוהג בדרך . אומנם צדק 
הכותב , כי המדינה חייבת להקים ולהרחיב את התשתית לתחבורה המוטורית , אבל 
מכאן ועד הטלת מלוא חובת הבטיחות על המדינה המרחק רב . על בעל מפעל מוטלת 
חובה מוחלטת לנקוט את אמצעי הבטיחות , כדי להגן על עובדיו מפני תאונות עקב 
שימוש בכלים ובמכונות שהמפעל מעמיד לרשותם . המדינה לא העמידה כלי - רכב 
לרשות אזרחיה . יתר על כן , הטלת חובת הבטיחות על המדינה תשחרר , לפחות 
מוסרית , את הנהג מחובה זו . והרי כולנו יודעים שרוב תאונות הדרכים במדינה 
נגרמות על ידי הגורם האנושי . לכן , בצד תביעתנו מהמדינה להמשיך ולפתח 
את התשתית בהתאם לנפח התנועה המצוי והצפוי , עלינו להמשיך בשילוב שיטות 
של אכיפה והסברה . לא משום " שזה קל יותר " , כדברי עו"ד ניר , אלא משום 
שאלה הן הדרכים היעילות היחידות להתמודד עם הגורם האנושי כגורם לתאונות . 
