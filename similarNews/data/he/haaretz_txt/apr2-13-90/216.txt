תוניס ( ע"ר ) . סאלח חאלף , המכונה אבו - איאד , אמר בראיון , שפורסם 
אתמול , כי ישראל מתכננת התקפה על עיראק . " זה עשוי להיות באמצעות התערבות 
של חיל האוויר הישראלי , או דרך פעולות חבלה במתקנים עיראקיים או על ידי 
סיוע לאיראן " , אמר אבו - איאד בראיון לעיתון התוניסי " אל - סחאפה " . 
אבו - איאד אמר את הדברים עוד לפני התקפתו המילולית של נשיא עיראק , סדאם 
חוסיין , שלשום , ואיומו בפעולת תגמול נגד ישראל . הוא קרא לחזית ערבית 
מזרחית ובה עיראק , סוריה , ירדן ואש"ף , להתמודד עם מה שכינה האיום הישראלי . 
" זה לא יהיה ציר ערבי , אלא כוח ערבי המסוגל להתמודד עם סכנות צפויות . 
הוא יצריך שיפור היחסים בין סוריה לפלשתינים ובין סוריה לעיראק " , אמר . 
על החזית המזרחית גם להפיג את המתחים בין איראן לעיראק , הוסיף אבו - איאד . 
לדבריו , במגעים חשאיים עם אש"ף , דיברו הישראלים לשון אחרת מזו שהם נוקטים 
בפומבי . " בפגישות החשאיות הם אומרים כי הם מכירים בתפקיד הבסיסי של אש"ף , 
ובכך שזכותם של הפלשתינים להגדרה עצמית היא בלתי - נמנעת " . 
