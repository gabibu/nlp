( ע ) . בית - המשפט הגבוה לצדק הוציא אתמול צו על תנאי נגד ראש עיריית 
ירושלים וחברי מועצת העיר בשאלת חלוקת כספים למוסדות בבירה . לפי הצו , 
נדרשת העירייה לנמק , תוך 12 יום , מדוע לא תימנע מלחלק כספים לפי מפתח 
סיעתי , ומדוע לא ייקבעו קריטריונים ענייניים לחלוקה , ללא קשר לסיעות 
במועצה . את הצו הוציאו נשיא ביהמ"ש העליון מאיר שמגר , והשופטים דב לוין 
ושאול אלוני , לבקשת תנועת חמד"ת לחופש מדע דת , ותרבות בישראל . תנועת 
חמד"ת טענה בעתירה באמצעות עו"ד רנאטו יאראק , כי בחלוקת הכספים השרירותית 
מטעם העירייה למוסדות שונים לפי מפתח של 05 אלף ש"ח לכל חבר מועצה , יש 
סכנה של שימוש מושחת ומשחית . יו"ר חמד"ת , פרוף הלל שובל , גורס , כי 
חברי מועצת העיר לוקחים מקופת הציבור ומחלקים ממנה לאישים ומוסדות הקרובים 
ללבם . " בכך הם מפירים באופן בוטה את עקרונות החופש והשוויון המובטחים 
לכל מגילת העצמאות " . העותרים הדגישו שהם נאבקים להנהגת קריטריונים ענייניים 
ושוויוניים ולהבטחת מנהל תקין בחלוקת כספי הציבור . 
