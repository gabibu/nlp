ניקוסיה ( אי - פי ) . פרלמנטרים בריטיים וארגנטיניים שנועדו אתמול , 
אמרו כי הם מקדמים בברכה את ההתקדמות ביחסים בין שתי המדינות . שתי המשלחות 
נמצאות בקפריסין לוועידה בין פרלמנטרית בת שבוע , אשר תסתיים מחר . בהודעתם 
נאמר כי מאמציהם וכנותם בנושאים בעלי עניין משותף , איפשרו התקדמות בשיחות 
הדו - צדדיות והשגת הבנה שהביאה לחידוש היחסים הדו - צדדיים . בהודעה נאמר 
עוד , כי הוחלפו דעות בנושאים הנוגעים לשתי המדינות ובנושאים כלכליים ופוליטיים 
בין - לאומיים , בהם נושאי פיננסים , משק ותיירות . בוועידה נידונו גם 
נושאים שבהם עדיין שוררים חילוקי דעות , כמו איי פוקלנד והקמת אזורי דיג 
ואזורים צבאיים מוגנים על - ידי הבריטים . שני הצדדים החליטו לשוב ולהיוועד 
באוקטובר . נשיא המשלחת הארגנטינאית , פדריקו פוארטה , הזמין את הפרלמנטרים 
הבריטים לבקר בקונגרס של ארגנטינה באוקטובר . הבריטים רואים בכך סמל ל"הצלחה 
של עבודה יעילה של שני הצדדים במשך שש שנים " , נאמר בסיום ההודעה . 
