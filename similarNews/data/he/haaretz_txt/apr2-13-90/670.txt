, נאלצה לבטל סידרה חדשה של טיסות שכר לשווייץ , לאחר שחברה בת של אל - 
על לטיסות שכר , סאן - דור , שברה את מחירי השוק והציעה מחירי כרטיסי טיסה 
זולים ב66 דולר . צעדה של החברה עורר תרעומת קשה בענף הנסיעות . מנכ"ל חברת 
התיירות , עוזי אבידן , המשמש גם כיו"ר סיטונאי התיירות היוצאת , הביע 
אתמול את מחאתו כנגד צעדה של החברה הבת של אל - על , שפעלה בצורה בלתי הוגנת . 
טיסות השכר לציריך עמדו להיות מופעלות באמצעות חברת התעופה השווייצית טי - 
אי - איי במחיר של 993 דולר . תחילת הטיסות תוכננה ליום ב האחרון , במטוסי 
בואינג 737 . הודעה על כך אף נמסרה לסוכני הנסיעות והתיירות . בחברת אל - 
על שררה מלכתחילה התנגדות לביצוע סדרת טיסות השכר לציריך בטענה , כי החברה 
הזרה פוגעת בסטטוס קוו הקיים בענף הנסיעות ויש בכך משום ניסיון לכאורה להיכנס 
לתחום שאינו שייך לה . מנהל סניף אל - על ישראל , שעיה חרסית , אף פנה 
בטלפון לכמה סיטונאי תיירות והתלונן באוזינהם על כך . הנושא נדון גם בישיבה 
של הנהלת סיטונאי התיירות היוצאת . משלא הועילו השיחות הוחלט על נקיטת צעד 
תגובה יוצא דופן . החברה הבת של אל - על לטיסות שכר , סאן - דור , באמצעות 
סיטונאי תיירות אחרים ובשיתוף פעולה עם חברת ארקיע צרטר , הודיעה על ביצוע 
טיסת שכר משלה לציריך במחיר 333 דולר בלבד . הטיסה נקבעה להתקיים מחרתיים . 
מנכ"ל חברת סנצורי 0002 השווייצית אמר כי לצערו מתנהגת חברת סאן - דור בנוסח 
של " תמות נפשי עם פלשתים " . לדבריו נועדה הטיסה המתחרה לחסום חברות אחרות 
מלהיכנס לקו זה . מחברת אל - על נמסר אתמול בתגובה , כי ארבע חברות קיבלו 
אישורים לטוס בקו תל אביב ציריך . דובר החברה נמנע מלהתייחס ישירות לשאלת 
המחיר הנמוך במיוחד והמניעים אשר עמדו מאחורי קביעת מחיר זה . 
