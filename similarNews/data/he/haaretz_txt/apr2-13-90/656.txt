אלף שקל קנס ושנה מאסר על תנאי נגזרו אתמול בבית המשפט המחוזי על בנימין 
תל ורד ( 45 ) מרחוב חנקין בתל אביב , בגין מירמה והפרת אמונים שביצע 
בתאגיד חברות בו שימש כמנהל בכיר . לפי כתב האישום , שימש הנאשם מאז חודש 
מארס 7791 כמנהל חברת ת - א - ג מלית , שמניותיה היו בבעלות אשת הנאשם וחמיו . 
החל מספטמבר 8791 שימש תל ורד כאיש הקשר של חברות - בנות של מפעלי נייר 
אמריקאיים - ישראליים עם חברות שונות בחו"ל , לצורך עסקאות מסחריות . לטענת 
התביעה , הציג הנאשם במירמה את חברת מלית כמתווכת בין החברות הבנות של מפעלי 
נייר לחברות בחו"ל . לצורך כך אף דרש וקיבל עמלות עבור התיווך . זאת , 
בעוד שבפועל לא היה כלל צורך בתיווך מלית וחברה זו לא נטלה כל חלק במו"ם 
המסחרי . על פי התביעה , סך העמלות שקיבל הנאשם שלא כדין מגיע לעשרות אלפי 
שקלים וכן מיליוני ינים ועשרות אלפי מארקים גרמניים . השופטת דבורה ברלינר 
אמרה בגזר הדין , כי " במקרה שלפנינו הופר האמון באורח בוטה וגס " , ולכן 
יש צורך בענישה מרתיעה . עם זאת הוסיפה , כי בשל גילו המבוגר של הנאשם , 
העדר הרשעות קודמות ומאחר שעצם ההרשעה ופיטוריו בבושת פנים וללא פיצויי 
פיטורים ממקום עבודתו הם עונש עבורו , היא מקלה בעונשו . 
