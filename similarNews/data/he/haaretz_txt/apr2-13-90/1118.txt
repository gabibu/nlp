החברות כלל מערכות בנייה ואיטונג מקבוצת אזורים , זרוע הבנייה של קונצרן 
כלל נערכות לאפשרות של בנייה לעולים . החברות הללו השלימו בימים אלו תוכניות 
לאספקת מאות יחידות דיור מוכנות לעולים . מפעלי החברה בכרמיאל ובפרדס - 
חנה נערכים לאפשרות שיקבלו הזמנות להספקת מאות יחידות דיור בקצב של עשרות 
יחידות דיור בחודש . יחידות הדיור הינן בנות שניים , שלושה וארבעה חדרים 
ובתוספת מטבח וחדרי שירותים בבנייה חד קומתית ודו - קומתית , בהתאם לדרישת 
המזמינים . יחידות הדיור מורכבות מקוביות המיוצרות במפעל ומורכבות באתר 
עצמו . היחידות יוצאות משער המפעל כשהן מושלמות , וכוללות גם מערכות פנים , 
כגון אינסטלציה למים ולחשמל , כך שאפשר לאכלס אותן מייד עם הצבתן . יחידות 
הדיור מיוצרות מלוחות איטונג מזויין , דבר המקנה עמידות בפני אש ( עד כ000 , 
2 מעלות צליוס ) , בידוד תרמי ובידוד אקוסטי . דירות כאלה כבר סופקו לקיבוצים . 
