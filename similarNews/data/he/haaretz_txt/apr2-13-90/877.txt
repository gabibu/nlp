לונדון ( מיוחד ל"הארץ " ) . מתיחות רבה שוררת בין ממשלות בריטניה ואירלנד , 
לאחר שמחתרת האי - אר - אי ( הצבא הרפובליקאי הלאומי ) הרגה שלשום בבוקר 
באמצעות מטען צד ארבעה חיילים שסיירו באזור דאון שבצפון אירלנד . פעולה זו 
בוצעה שתי יממות בלבד לאחר שבית משפט בדבלין סירב להסגיר ללונדון שלושה אנשים , 
בהם גם חבר - פרלמנט לשעבר , החשודים במעשי טרור . החלטה זו נוגדת את 
רוח ההסכם האנגלו - אירי שנחתם לפני יותר מארבע שנים . ראש ממשלת בריטניה , 
מרגרט תאצר , אמרה כי ממשלת אירלנד מגלה פחות מחויבות להילחם בטירור מאשר 
ממשלתה היא . אמירה זו עוררה סערת רוחות באירלנד . במיוחד מתרעמים האירים 
על אותו חלק מהצהרתה בו אמרה מפורשות : " רצח ארבעת אנשינו , בד בבד עם 
החלטת בית - המשפט העליון שלא להסגיר את המואשמים בפשע אלים , הם דברים 
מעציבים מאוד " . ההתקפה ביום שני בבוקר היתה מן הקשות ביותר בפרובינציה זה 
שבע שנים . ההרוגים , כולם בתחילת שנות ה02 לחייהם , השתייכו לגדוד ההגנה 
של חבל אלסטר . רכב ה"לנדרובר " בו נסעו הועף למרחק רב ומכתש עמוק נפער 
במקום הפיצוץ . נראה כי המחבלים השתמשו בשלט - רחוק לביצוע המעשה . 
