השר יצחק מודעי מתנה את הצטרפותו לגוש הליכוד בערבות כספית של עשרה מיליון 
דולר , שתינתן על - ידי יצחק שמיר ויתר ראשי הליכוד , במטרה להבטיח את 
שריון המקומות , לו ולחבריו , ברשימת הליכוד לכנסת הבאה . דרישה שנייה 
של מודעי , המפחד להתאכזב מהבטחות הליכוד , היא להגיש בעצמו את רשימת המועמדים 
של הליכוד לכנסת , כדי ששמות חברי סיעתו לא יוסרו ברגע האחרון מהרשימה . 
תביעותו של מודעי לערבות היא נקודת המחלוקת העיקרית בינו לבין צוות המשא 
ומתן של הליכוד . אתמול , בפגישה שהיתה בלשכת ראש הממשלה , הודגש באוזני 
מודעי כי יקשה על הליכוד להיענות לתביעה חריגה זו , אך הובטח לתת לו תשובה 
הבוקר . במפלגת העבודה עדיין לוקחים בחשבון אפשרות כי מודעי וסיעתו יצטרפו 
לקואליציה שיקים פרס . אתמול בבוקר התקיימה שיחה חשאית בין פרס למודעי , 
שבה הבהיר פרס לשר מהליכוד כי מפלגת העבודה מוכנה להיענות לכל דרישתיו , 
למעט שריון מקומות ברשימת המערך לכנסת . צוות המשא ומתן של מפלגת העבודה 
עומד להתכנס היום לפני הצהרים , כדי לגבש סופית את עמדת המפלגה , ולהחליט 
אם להציג בכינוס של הכנסת , השבוע או בראשית השבוע הבא , ממשלה בראשות 
פרס . אתמול הובהר מצד גורמים באגודת ישראל כי ייתכן שלא כל חברי האגודה 
יתמכו בממשלת מיעוט בראשות פרס , מה שלא מבטיח למפלגת העבודה אפילו את 06 
הקולות שתמכו בפרס אצל הנשיא . בצמרת המערך העריכו אתמול , כי פרס עשוי 
ליזום בסוף השבוע פגישה אצל נשיא המדינה , עוד לפני שיסתיימו 12 הימים , 
ולבקש ממנו להאריך את תקופת המשא ומתן בעוד ימים ספורים . קפידבינבמשך פחות 
משעה התקיימה אתמול לפנות ערב הפגישה בין השר יצחק מודעי לצוות המו"ם של 
הליכוד , בראשות יצחק שמיר . באופן רשמי הוגדרה הפגישה בליכודכטובה , 
אך משתתפיה טענו לאחר מכן , כי היתה מתוחה , וכי עמדת מודעי הביאה אחדים 
מחברי צוות המו"ם לצאת במלים קשות נגדו . רוב התביעות שהעלה מודעי כבר נענו . 
הליכוד אף מוכן להעניק לחמשת הליברלים הפורשים מקומות משוריינים ברשימת 
הליכוד לכנסת הבאה ; אך מודעי מתנה את המשך תמיכתו בגוש הליכוד בערבות בנקאית 
של שמיר ושל ראשי הליכוד . הסכום שהוא דורש , עשרה מיליון דולר , עשוי 
להיות גבוה ממה שהליכוד יכול להשיג . הפתעתם של חברי צוות המו"ם של הליכוד 
מדרישתו הבלתי - רגילה של מודעי היתה מוחלטת . מודעי הסביר זאת בכך , שאיש 
אינו יכול להבטיח לו עתה כי הסיכום עמו ימומש , מאחר שאין לליכוד מוסדות 
רשמיים , ובגלל שלהבטחותיו של ראש הממשלה כבר יש היסטוריה . אנשי הליכוד 
הסבירו למודעי כי יקשה עליהם להיענות לדרישתו , ומודעי הבהיר כי אם זהו 
המצב , הוא עשוי לשקול את המשך דרכו . הובטחה לו תשובה עד היום בבוקר , 
עת עריכתה של פגישה נוספת בינו לבין צוות המו"ם . מודעי , כך נודע , 
רמז לשרי הליכוד כי המערך מוכן להיענות לרוב תביעותיו , וכי מגלים כלפיו 
פתיחות . לאחר הפגישה בלשכת ראש הממשלה קיים מודעי התייעצות עם חבריו . לשאלת 
" הארץ " , ענה מודעי כי לא היה שבע רצון מהפגישה אצל שמיר , אך סירב לגלות 
פרטים מתוכן השיחה או על תביעותיו . בינתיים החלו להישמע בליכוד , ובעיקר 
בקרב יוצאי המפלגה הליברלית , שלא הצטרפו לפורשים , קולות הקוראים לשמיר 
שלא להיענות לניסיונות הסחיטה מצד מודעי . ח"ך אוריאל לין , יו"ר ועדת 
החוקה של הכנסת , אמר אתמול בכינוס של פעילי הליכוד בצפון שצוות המו"ם של 
הליכוד צריך לזכור שחוץ מחמשת הליברלים הפורשים ישנם עוד ששה חברי כנסת יוצאי 
המפלגה הליברלית . אלה , לדבריו , בניגוד לחבריהם שבגדו בליכוד , גילו 
כלפיו נאמנות מוחלטת . לדברי לין , בתוך 0001 הליברלים החברים במרכז הליכוד 
למודעי יש השפעה על פחות מ002 איש . קפידבינשמיר הקדיש אתמול שעות ארוכות 
למפגשים עם פלגים שונים בגוש ליכוד , שהתפרסם בימים האחרונים כאילו הם מנהלים 
מגעים חשאיים עם מפלגת העבודה . במסגרת מאמציו לשמור על בלוק של 06 חברי 
הכנסת , שתומכים בו כראש ממשלה , נועד שמיר לשיחה עם יגאל הורוביץ , זלמן 
שובל , אהרון אבו - חצירא ועם השר אבנר שאקי , שהגיע ללשכת ראש הממשלה 
מיוזמתו . ח"ך אהרון אבו - חצירא אמר , לאחר פגישתו עם שמיר , כי מפיצים 
עליו עלילות כדי לפגוע בו . דברים דומים אמר גם השר אבנר שאקי , ששמו הוזכר 
על - ידי פרס לאחד מראשי אגודת ישראל , כמי שעשוי לשתף עמו פעולה ולתמוך 
בממשלה בראשותו . קפידבינלפי שעה , רואים בצמרת מפלגת העבודה אפשרות להקמת 
ממשלה בראשות פרס רק אם יצחק מודעי יחליט להצטרף לגוש המערך . גורם בכיר 
במפלגה אמר אמש , כי אם יתברר שאופציית מודעי אינה קיימת , אזי לפרס אין 
כלל ממשלה . אותו גורם הגדיר כ"שטויות " את הידיעות שנפוצו בימים האחרונים 
על סיכום עם עריק מהליכוד , שייחשף בעת ההצבעה בכנסת . באופן רשמי טוענים 
בצמרת המערך כי הוחלט להעניק אפשרות נוספת להקמת ממשלה רחבה , ולא להסתפק 
בהקמת ממשלת מיעוט . הערכה למעשה היא , כי לפרס אין כיום רוב אפילו לממשלת 
מיעוט . ההתפתחות היחידה אתמול במפלגת העבודה היתה פגישה בין שמעון פרס ויצחק 
רבין . חך חיים רמון אמר אמש ל"הארץ " , כי כל תקוות מפלגת העבודה טמונות 
בעמדה שיינקטו חמשת הליברלים בראשות מודעי . אתמול נודע , כי בשבת בערב 
הגיעו לביתו של שמעון פרס בתל - אביב ראשי תנועת שינוי , והבהירו לו כי 
הם דורשים כתנאי להשתתפותם בקואליציה הסכמה מצד מפלגת העבודה להביא לשינוי 
שיטת הבחירות והממשל . פרס הבהיר לחברי הכנסת אמנון רובינשטין ואברהם פורז 
כי סיכם עם יצחק רבין שמפלגת העבודה תתמוך במהלך שכזה , וכי דבר יבוא לביטוי 
במוסדות מפלגת העבודה כבר בתקופה הקרובה . סקר שנערך בסוף השבוע שעבר , 
בהזמנת משרד הפרסום בינג - ליניאל בתל - אביב , קבע כי % 73 מכלל הציבור 
חושבים שיצחק רבין הוא המתאים ביותר לכהן כראש ממשלה ; % 8 . 81 סבורים שהמתאים 
הוא שמעון פרס ; ורק % 8 . 61 תומכים ביצחק שמיר כמועמד המתאים ביותר להרכיב 
את הממשלה הבאה . 
