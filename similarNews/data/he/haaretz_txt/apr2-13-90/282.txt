מנהל המכס מרדכי ברקת הקים צוות פנימי שיעבד את הכללים לגביית מסים באמצעות 
כרטיסי אשראי , על רקע ריבוי הצקים החוזרים כ000 , 2 בחודש באגף המכס . 
בשלב הראשון יופעל הסדר כרטיסי האשראי באולם הנוסעים בנמל התעופה בן גוריון 
לצורך גביית חובות למע"ם , תשלום מס נסיעות וקנס מנהלי . עם הפעלת ההסדר 
לא יהיה עוד אפשר לשלם בתחומים אלה בצק פרטי אלא במזומן או בכרטיס אשראי . 
בטווח הארוך יותר יש מגמה לגבות את כל המסים העקיפים באמצעות כרטיסי אשראי . 
בכינוס של אגף המכס בעניין תוכנית העבודה לשנה זו , אמר ברקת כי המיני - 
רפורמה שנעשתה במארס העלאת מע"ם ב%1 והפחתת מסים וביטולי מס קניה בסכום 
שווה היתה אמנם מצומצמת , אך בכיוון טוב ונכון הנותן סיכוי ל"הגשמת החלום " 
של שני מסים עיקריים מע"ם ומס הכנסה משופר , דבר שמשמעותו ביטול רוב הפטורים 
והפחתת השיעורים . ברקת הביע תקווה כי כאשר יאפשר זאת התקציב , תתקבל המלצת 
האגף לבטל את מס הבולים ומס הנסיעות . מנהל המכס קרא למנהלי המשרדים של האגף 
בכל הארץ לפתוח במלחמת חורמה נגד תופעת חשבוניות המס הפיקטיוויות שהיקפן 
גדל והולך . מלחמה זו צריכה להתבטא במבצעים משותפים לזרועות המכס ומע"ם 
ובהעמדת העבריינים לדין פלילי . כמו כן יושם דגש בטיפול בתיקים גדולים , 
ולשם כך תוגדל יחידת המודיעין . 
