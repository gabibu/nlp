נבחרת הכדורגל של ברית המועצות ( סגנית אלופת אירופה ) הקדימה בואה לישראל 
בשבועיים . הרוסים יתמודדו עם נבחרת ישראל ב - 61 במאי , במישחק רעים שיהיה 
באיצטדיון רמת גן . מנהל ההתאחדות לכדורגל יעקב אראל אמר אמש , כי היו 
אלה הרוסים שביקשו להקדים את בואם . על פי התכנית המקורית , היה מועד המישחק 
ב - 92 במאי . ב - 22 במאי תארח ישראל ברמת גן את נבחרת ארגנטינה , אלופת 
העולם . " זה די מפתיע " , הגיב אמש אברהם בנדורי , מנהל נבחרת ישראל . 
לדבריו , אמורים לבוא לישראל במחצית מאי השוער בוני גינצבורג , שחקן אלופת 
סקוטלנד ריינגרס גלאזגו ( יובא בחשבון אם יתחיל להתאמן אחרי הפציעה ) וגם 
החלוץ רוני רוזנטל , שעבר לליוורפול ועשוי להיות במצב הכן עד לאחר גמר הגביע 
האנגלי ב - 21 במאי . בנדורי העריך כי למישחקים יוזמנו גם הישראלים המופיעים 
בבלגיה ( שלום תקוה , ניר לוין , אלי אוחנה ) , אם כי מועדוניהם עלולים 
לא לשחררם אם יזדקקו להם . המישחק הביתי הראשון של ישראל לאחר עידן קולומביה 
יהיה ב - 52 באפריל נגד רומניה ( ברמת גן ) , שתשתתף במונדיאל באיטליה . 
