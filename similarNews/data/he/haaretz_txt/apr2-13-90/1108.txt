בון ( מיוחד ל"הארץ " ) . הפרלמנט המזרח גרמני , הפולקסקאמר , פירסם 
אתמול הצהרה המביעה חרטה על המדיניות האנטי - ישראלית של הממשלה הקומוניסטית 
הקודמת , והמבקשת מחילה מיהודי העולם ומן היהודים במדינת ישראל . " הפרלמנט 
הראשון , שנבחר בבחירות חופשיות במזרח גרמניה , מקבל אחריות משותפת מטעם 
העם על ההשפלה , הגירוש והרצח של נשים , גברים וילדים יהודים " נאמר 
בהצהרה שנקראה בידי דובר הפרלמנט במהלך הישיבה ששודרה בשידור ישיר . בהצהרה , 
שהתקבלה על - ידי כל סיעות הבית ללא התנגדות , קבע הפרלמנט כי אזרחי מזרח - 
גרמניה חשים צער ובושה לנוכח פשעי הנאצים נגד היהודים . הצהרת הפולקסקאמר 
נפתחת בקביעה , כי מזרח גרמניה שותפה באחריות הכלל גרמנית לפשעי הנאצים 
עמדה שהממשל הקומוניסטי הקודם דחה בתוקף . הפרלמנט הצהיר , כי מזרח גרמניה 
רוצה ללמוד את לקח העבר הנורא , ולנהל את מדיניותה בעתיד מתוך האחריות הנובעת 
מן העבר הזה . ההצהרה מזכירה את פשעי הנאצים נגד היהודים ומבקשת מחילה מכל 
היהודים באשר הם . בהמשך ההצהרה נקבע , כי מזרח גרמניה הקומוניסטית ניהלה 
את מדיניותה כלפי ישראל על בסיס של עוינות ושל צביעות . על כך מבקש הפרלמנט 
מחילה מצד העם בישראל . הנושא היהודי בהצהרה מסתיים בהכרזה , שמזרח גרמניה 
תחפש דרך נאותה לפצות את היהודים על הפשעים שחוללו הנאצים . חברי הפרלמנט 
תומכים בפיצויים חומריים צודקים , ומבטיחים כי יעודדו את הדת והתרבות היהודיות , 
נאמר בהצהרה . קפידבינולאחר קבלת ההצהרה בשלמותה היתה בפרלמנט דקה של דומיה 
לזכר קורבנות הנאצים . ההצהרה של הפרלמנט המזרח גרמני מאתמול מתפרשת בשתי 
הגרמניות כתשובה רשמית ומוסמכת לדרישה הישראלית , שהמדינה הקומוניסטית לשעבר 
תכיר באחריותה המיוחדת לפשעים נגד העם היהודי . לדעת משקיפים , אין ספק 
שההצהרה נתקבלה מתוך תחושת אחריות ושיכנוע פנימי בקרב 004 חברי הפרלמנט , 
כי הגיעה העת לשנות את המדיניות העוינת כלפי היהודים וכלפי ישראל . מזרח 
גרמניה הפסיקה באחרונה לספק נשק לאש"ף , וגם חדלה לאמן טרוריסטים פלשתיניים . 
אש"ף מחה על הצעדים האלה , אך לא הצליח לשכנע את המזרח גרמנים לשנות את 
עמדתם . מזרח גרמניה הכירה לראשונה באחריות חלקית לשואה , במכתב ששיגר ראש 
הממשלה הקומוניסטי האנס מודרו בחודש מארס לממשלת ישראל . ההודעה נתקבלה בתשואות 
רמות , לאחר שכל חברי הבית קמו על רגליהם . עוד נאמר בהצהרה , כי מזרח 
ברלין תבקש לכונן קשרים דיפלומטיים ואחרים עם מדינת ישראל . 
