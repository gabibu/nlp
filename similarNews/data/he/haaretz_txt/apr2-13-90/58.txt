הורים מת"א , ראשון לציון ורשויות נוספות התלוננו השבוע במשרד החינוך , 
כי כאשר ביקשו לרשום ילדיהם לבית הספר נדרשו להציג אישורים המעידים כי שילמו 
מיסי עירייה כגון ארנונה ומים . בישיבת מנהלים ומפקחים , בהשתתפות מנכ"ל 
המשרד , ד"ר דן שרון נמסר כי התלונות הגיעו למשרדים המחוזיים עם פתיחת ההרשמה 
לחטיבות הביניים ולבתי הספר העל יסודיים בכל הארץ . דוברת משרד החינוך מסרה 
כי מנכ"ל המשרד הזכיר בישיבה את עמדת המשרד החינוך האוסר התניית רישום לבתי 
הספר , בהצגת אישורים על תשלום מיסים לעירייה . 
