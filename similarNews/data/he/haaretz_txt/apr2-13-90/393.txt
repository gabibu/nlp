קואלה לומפור , מלזיה ( אי - פי ) . לסולטנות האיסלאמית של ברניי , 
באי בורנאו שבדרום - מזרח אסיה , יהיה בקרוב עיתון יומי ראשון משלה , כך 
מסר שלשום המו"ל . ה"בורנאו בולטין " , שהיה שבועון במשך קרוב ל04 שנה , 
יתחיל להופיע מדי יום תחת אותו שם , אמר דני סים , מקבוצת משקיעים בברוניי 
שבבעלותה נמצא העיתון . סים אמר כי ההחלטה להוציא לאור עיתון יומי נפלה 
כיוון שברוניי היא המדינה היחידה בדרום - מזרח אסיה שאין לה עיתון יומי משלה . 
לא נקבע עדיין המועד המדויק בו יתחיל להופיע היומון , אך ההכנות בעצומן . 
סים נמצא כעת בקואלה - לומפור והוא מראיין עורכים ועיתונאים לעיתונו . ככל 
הנראה יחתום העיתון על הסכם עם סוכנות הידיעות המלזית " ברנאמה " . חברי 
המערכת , שיגיעו מסינגפור ומלזיה , יכללו עיתונאים שפוטרו לאחרונה על - 
ידי העיתון היוקרתי " סטריייטס טיימס " של סינגפור . בברוניי 052 אלף 
תושבים והיא אחת המדינות שנהנות מן ההכנסה הגבוהה ביותר לנפש בעולם 005 , 
22 דולר לאדם בשנה בממוצע כתוצאה משדות הנפט והגז העשירים במדינה . שליט 
ברוניי הוא הסולטן חסנאל בולקיה , אשר לפי ספר השיאים של גינס , הוא האדם 
העשיר בעולם . 
