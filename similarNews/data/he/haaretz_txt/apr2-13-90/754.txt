חייל צה"ל המשרת בבסיס נ"ם , יורם תמרי , התאבד אתמול בבסיסו , לאחר שלקח 
נשק מחייל אחר וירה בעצמו . מקורות צבאיים רשמיים מאשרים כי אכן החייל התאבד , 
אך טוענים שכל הנושא בבדיקה . לסופר " הארץ " נודע כי אתמול הגיע החייל , 
כשהוא מלווה באביו , לבסיס , במטרה להתקבל אצל קצין בריאות הנפש . לאחר 
מכן עזב האב את הבסיס . לגרסת המשפחה נטל החייל לאחר מכן רובה מחבר וירה 
בעצמו . המשפחה מאשימה שהצבא גרם , למעשה , להתאבדותו של הבן . אחרי 
שבמשך תקופה ארוכה , הוריו של החייל , אסתר ומנחם תמרי , התריעו על כך 
שלבנם קשיי הסתגלות ואף שוחחו על כך עם מפקדים . לדבריהם , לא נעשה דבר . 
לדברי המשפחה , בנם התגייס לשריון , עבר קורס במשך חודשיים וסיים בהצלחה . 
במהלך השירות סבל יורם תמרי ז"ל מבעיות הסתגלות והורד לו פרופיל . הוא הועבר 
לחיל האוויר , אך גם במהלך שירות זה סבל מבעיות הסתגלות . לדברי המשפחה , 
בנם ביקש להגיע לכמה מפקדים בצה"ל כדי שישמעו אותו , אך " איש לא שמע 
אותו , והמשפחה נתקלה בקיר אטום " . בני המשפחה מאשימים את צה"ל בהתאבדותו 
של בנם ודורשים להקים ועדת חקירה , שתחקור כיצד אירע מצב שחייל המתריע על 
קשיים בתפקוד נתקל בקיר אטום מצד מפקדיו . יורם תמרי היה בן 91 וחצי במותו . 
מקורות צבאיים רשמיים מסרו כי אינם יכולים להגיב מידית לטענות המשפחה , 
אך מאשרים כי החייל אכן שלח יד בנפשו , והנושא נמצא בחקירה של רשויות צה"ל . 
