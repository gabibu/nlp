אתונה ( ע"ר וע"ץ ) . שורה של פיצוצים זעזעה את אתונה ואת סלוניקי אתמול . 
שוטר אחד נפצע ונגרם נזק רב לבנייני ממשלה ואיגודים מקצועיים . נראה כי 
פעולות החבלה נעשו על רקע הבחירות ביום ראשון הקרוב . מטלפן אלמוני מסר למערכות 
העיתונים כי ארגון מחתרת שמאלני קיצוני המכונה " המאבק העממי המהפכני " 
וארגון ה1 במאי , אחראים לשורת הפיצוצים . היתה זו הפעם הראשונה ששני הארגונים 
פעלו יחד . מטען ההשהיה התפוצץ מחוץ לבניין בו ממוקמים משרד הכלכלה , האיגוד 
הכללי של פועלי יוון , והפדרציה התעשייתית היוונית במרכז אתונה . שוטר 
שסייר באזור נפצע והובהל לביה"ח . מטען אחר גרם נזק כבד לבניין הפדראציה 
התעשייתית בסלוניקי . שני הארגונים ביצעו פיגועים רבים נגד מבני ממשלה , 
תחנות משטרה ועסקים פרטיים בשנים האחרונות . ארגון ה1 במאי רצח ביריות 
תובע ממשלתי בינואר 9891 . 
