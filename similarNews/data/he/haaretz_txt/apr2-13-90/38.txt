( ע ) . האם טעות אנוש של תובע בפרקליטות מחוז ירושלים תמלט ממשפט פלילי 
את מנהיג תנועת כך , הרב מאיר כהנא , שהואשם בהמרדה ? שאלה זו העסיקה 
אתמול במשך למעלה משלוש שעות את בית המשפט המחוזי בירושלים . הסוגייה התעוררה 
לאחר שההגנה במשפט טענה כי יש למחוק את כתב האישום נגד כהנא , משום שהתובע 
שכח לחתום עליו . התביעה טוענת , לעומת זאת , כי זהו ליקוי טכני בלבד , 
הניתן לתיקון . אם תתקבל טענת ההגנה , וכתב האישום יימחק , לא ניתן יהיה 
להגיש כתב - אישום חדש , משום שהחוק בעבירה של המרדה מקציב לא יותר מחצי 
שנה מיום ביצועה להגשת כתב - אישום . בכתב האישום , שהוגש לביהמ"ש המחוזי 
בירושלים , נאמר כי ביום 98 . 7 . 7 קיימה תנועת כך אספת - מחאה המונית 
במרכז ירושלים , לאחר שמחבל דרדר את אוטובוס אגד בכביש ירושלימתל - אביב , 
וגרם למותם של 61 נוסעים . הרב כהנא , שנשא דברים לפני 004 באי האספה , 
אמר , לטענת התביעה , בין השאר : " מי רצח אותם . . . הערבים בתוכנו 
הם סרטן המתפשט , וכל יהודי שאמר זה לא מוסרי , זה לא הומאני . . . 
כל יהודי כזה , דם חפים מפשע בראשו , כי הוא פרטנר ברצח הזה . מי רצח 
אותם ? השמאלנים האלה , יוסי שריד ימח שמו וזכרו . . . ומחריביך ממך 
ייצאו . . . הפרקליטות טוענת בכתב האישום כי לאחר שהמשתתפים באספה שמעו 
את דברי כהנא , הם פרצו בקריאות " מוות לערבים " , וחלקם עשו את דרכם לכיכר 
פאריס בעיר , שם הם ירקו ועלבו ב"נשים בשחור " , שהפגינו באותה עת . העונש 
המירבי על עבירת המרדה , שבה הואשם הרב כהנא , הוא חמש שנות מאסר . אתמול 
אמור היה הרב כהנא להשיב אם הוא מודה או כופר באשמה . אולם סניגורו , עו"ד 
צבי הדר ( לשעבר הפרקליט הצבאי הראשי ) , טען בפני השופטת רות אור כי 
אין לראות באישום מסמך משפטי , אלא " חתיכת נייר " שאינה מחייבת כלל את 
הרב כהנא להשיב עליה . " איזה אמון יהיה לציבור במערכת המשפט , אם יתברר 
כי היא פועלת על סמך מסמכים לא חתומים " , הקשה הסניגור . הוא הדגיש כי 
לחתימה על כתב - אישום יש משמעות של גמירת דעת וקבלת אחריות . עו"ד הדר גם 
דחה את הטענה כי חתימה של אחד מפרקליטי התביעה יכולה להכשיר את כתב האישום 
בדיעבד . פרקליט מחוז ירושלים , עו"ד עוזי חסון , נזעק להופיע בעצמו בשלב 
מקדמי זה של המשפט . מצויד באסמכתאות רבות , הצביע על כך שאין בחוק שום 
הוראה המחייבת חתימת התובע על כתב - אישום . לדעתו , החתימה אינה חלק בלתי - 
נפרד מכתב האישום , אלא רק ראיה שמי שמוסמך להגיש כתב - אישום אכן הגיש 
אותו . " מדובר בפגם טכני בלבד , הניתן לתיקון בדיעבד באמצעות הוספת חתימה " , 
אמר עו"ד חסון . הוא ציין כי היועץ המשפטי לממשלה בעצמו אישר את נוסח כתב 
האישום . עו"ד חסון הזכיר שביהמ"ש העליון כבר פסק בעבר שדיון פלילי אינו 
כמשחק שחמט , שמהלך אחד מוטעה יכול לקבוע את גורלו . " דיון פלילי נועד 
לגלות את האמת , לקבוע חפות או אשמה , ואם תתקבל טענת הסניגור , לא תתגלה 
האמת " , אמר . השופטת הודיעה כי תתן את החלטתה בסוגייה לאחר חג הפסח . 
