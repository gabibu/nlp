האג ( ע"ץ ) . שר החוץ ההולנדי , האנס ואן דן ברוק , יקבל זו הפעם הראשונה 
בהולנד משלחת פלשתינית על כך הודיע אתמול לעיתונות נציג אש"ף בהאג , עפיף 
סאפייה . הפגישה תיערך ב42 באפריל . מן הצד הפלשתינאי ישתתפו , לבד מסאפייה 
עצמו , גם נאביל שעאת , יו"ר הוועדה המדינית של המועצה הלאומית הפלשתינית , 
ופייסל חוסייני . בשיחתו עם עיתונאים הדגיש סאפייה כי " זו הפעם הראשונה 
שמדינאי מערבי כלשהו נפגש עם משלחת המורכבת הן מנציגים של אש"ף , הן מפלשתינאים 
מן השטחים הכבושים " . דובר משרד החוץ ההולנדי אישר את דבר הפגישה המתוכננת . 
הוא ציין , כי שעאת וחוסייני יבואו להולנד כדי להשתתף בסמינריון שייערך 
בניימיחן בין ה81 באפריל וה12 בו , בהשתתפות אנשי אוניברסיטה ישראליים ואישים 
פלשתינאים . הדובר הוסיף כי הפלשתינאים יתקבלו על ידי שר החוץ " על פי 
בקשתו של מר סאפייה " . בתשובה לשאלות עיתונאים הוסיף הדובר : " אינני יודע 
באיזו מידה הם רואים עצמם כמשלחת , אולם לנו לא הציגו את הדבר בצורה זו " . 
הולנד , שנחשבה במשך שנים רבות כתומכת האיתנה ביותר במדינת ישראל בקרב מדינות 
הקהילייה האירופית , הודיעה כזכור ב51 בדצמבר 8891 , כי יש בדעתה לקיים 
מעתה ואילך מגעים עם אש"ף בדרג של שרים , " כאשר הדבר ייראה כרצוי " . מאז 
הצהרה זו קיים ואן דה ברוק כמה שיחות בלתי רשמיות עם סאפייה . הוא גם נפגש 
פעם לשיחה בלתי רשמית עם שעאת , וכן עם יועצו הקרוב של ערפאת , בסאם אבו 
שריף . ואן דה ברוק גם נפגש בשנת 6891 בתוניס עם ערפאת עצמו , אולם בפגישה 
זו הופיע המדינאי ההולנדי כיו"ר תורן של מועצת השרים של הקהילייה האירופית , 
ולא כנציגה של הולנד . 
