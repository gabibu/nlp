( ע ) . נזקים כבדים נגרמו שלשום בלילה ואתמול , ממזג האוויר הסוער , 
לישובים חקלאיים בנגב . אנשי הקרן לפיצוי על נזקי טבע , החלו באיסוף נתונים 
על הנזקים , ובהערכתם . מזג האוויר הסוער גרם רק למעט שיבושים ברשת החשמל 
בנגב . שלשום בבוקר החלו להגיע דיווחים למשרדי הקרן לנזקי טבע , על נזקים . 
נמסר כי הנזק נגרם מסערות של רוחות , גשמים עזים וברד . נזקים נגרמו לקיבוצים 
ולמושבים מאשקלון דרומה . אנשי הקרן לנזקי טבע יצאו כבר אתמול לאמוד את 
היקף הנזקים שנגרמו בסערות . הסערות נמשכו אתמול בנגב , כשהן מלוות ברקים , 
רעמים ומדי פעם גם ברד . אולם , מחברת החשמל נמסר , שלא היו תקלות מעבר 
לרגיל בימים גשומים . בבאר שבע היו מדי פעם הפסקות חשמל קלות . בקיבוץ משאבי 
שדה הופסק זרם החשמל , עקב נתק בקו המתח , כתוצאה מלכלוך שהצטבר על שנאי 
והזרם חודש . באזור מכתש רמון תוקן קו מתח . בעיירה הבדואית תל שבע התגלתה 
תקלה קלה ובמושב פרי גן בפיתחת שלום , בו הרסה לפנות בוקר סערה עזה רכוש 
רב , תוקנה תקלה בקו מתח גבוה . עוד תקלות , שהוגדרו כשגרתיות , טופלו 
במשך היום באזור הנגב . ( ע ) . שלג קל ירד אתמול לפנות בוקר , בהרי 
מירון והגליל , והפתיע כל התושבים שאינם זוכרים שלג באפריל מה גם שהקור 
כלל לא הורגש . בחרמון המשיכו להשתולל סופות - שלגים עזות . גובה השלג 
הגיע בכמה מקומות , ל04 סנטימטרים . מהשירות המטאורולוגי נמסר , כי בהר 
כנען ירד שלג בחודש אפריל רק שלוש פעמים , מאז תחילת המדידות ב - 8491 : 
ב - 9491 , 0591 ו - 5691 . קפידבין ( ע ) . שלג כבד הפתיע אתמול בבוקר 
את תושבי ירושלים . סמוך לשעה 03 . 7 החל לרדת שלג בכל שכונות העיר . 
פתיתי השלג היו גדולים במיוחד והם כיסו במהירות כבישים ומכוניות חונות . 
אולם , כעבור מחצית השעה , פסק השלג ובמקומו החל לרדת גשם שהמיס את השלג 
על הקרקע . בכניסות לירושלים היו בשעות הבוקר פקקי תנועה אולם מן המשטרה 
נמסר כי אין לכך קשר לשלג . מהשרות המטאורולוגי נמסר לכתב עתים בתל - אביב , 
כי ירידת שלג בחודש אפריל הינו אירוע נדיר . מאז שנת 1681 ירד שלג בירושלים 
רק פעמיים בחודש אפריל . 
