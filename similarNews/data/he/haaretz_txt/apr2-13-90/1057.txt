סגן אלדד בן - משה , מפקד פלוגת הנח"ל המוצנח שהיתה מעורבת בהכאת העצורים 
בכפרים ביתא וחווארה , אישר אתמול כי אל"ם יהודה מאיר הוא שנתן את הפקודה 
" לשבור לעצורים את הידיים ואת הרגליים " . אלדד בן - משה העיד בבית הדין 
הצבאי המיוחד בקריה , שם נמשך משפטו של אל"ם מאיר , הנאשם בשמונה סעיפי 
אישום של התעללות , חבלה בכוונה מחמירה והתנהגות שאינה הולמת . " נדהמתי 
מהפקודה לשבור ידיים ורגליים , שנתן לנו אל"ם מאיר , אך הפקודה הזו לא 
היתה מנותקת מהציאות בשטח . אני נתתי לחיילים שלי אפשרות , שלא לבצע את 
הפקודה . אני בעצמי לא היתי מסוגל לבצע אותה " , סיפר סרן אלדד בן משה מפקד 
הפלוגה שחייליו ביצעו את ההכאות בכפרים ביתא וחווארה . מפקד פלוגת הצנחנים 
העיד עוד , כי ההסבר שקיבל מאל"ם מאיר לפקודה היה : " בתי המעצר מלאים " , 
אך הוא לא זכר אם אל"ם מאיר תירץ את הפקודה ב"מדיניות חדשה " . יחד עם זאת , 
העיד בן - משה כי דעתו לא היתה נוחה מן הפקודה וכי הוא התקבל לראיון אצל 
מפקד האוגדה האחראית לאזור הכפרים , תא"ל זאב לבנה . בן - משה אמר , כי 
יצא מן הראיון עם לבנה בהרגשה , כי לבנה אישר את פקודתו של אל"ם מאיר . 
" האוגדונר הסביר לי בשיחה מדוע כן צריך לבצע את הפקודה . ברגע שהפקודה 
אושרה על ידי לבנה , מבחינתי העניין לא הסתיים אך הפור נפל " , הוא העיד . 
הוא אף סיפר כי לפני כשנה , לאחר ששבה הפרשה לכותרות , זומן לפגישה אצל 
אלוף פיקוד המרכז דאז , האלוף עמרם מצנע , ביזמתו של האלוף , כדי לברר 
פרטים על ההכאות בכפרים ביתא וחווארה , לאחר שהעניין שוב עלה לכותרות . 
" למצנע היה תקציר של כותרות עיתונים מתקופת האירועים " , העיד המ"ף , 
" ומכאן אני זוכר את עניין מדיניות היד הקשה ושבירת העצמות . הוא רצה 
לדעת את הנסיבות והעובדות שהובילו לפעולה " . סגן אלדד בן - משה העיד עוד , 
כי בבירור עם האלוף מצנע שאל אותו האלוף , אם לא היה לו ברור , כי ההוראה 
לשבור ידיים ורגליים לעצורים , מנוגדת להוראות שנתן האלוף . " עניתי כי 
ההוראות בתחילת האינתיפאדה היו דבר נזיל , והן השתנו חדשות לבקרים " . בן - 
משה אמר , כי מפקד האוגדה תא"ל זאב לבנה הגיע לבקשתו לשיחה עם חיילי פלוגת 
הצנחנים . אבל בתשובה לשאלה , הודה , כי היה מאוכזב מאד משיחתו של מפקד 
האוגדה , משום שהעילה לבואו , היתה אירועי ביתא וחווארה ואילו בשיחה עלו 
נושאים כלליים ונושאי האמצעים שצה"ל מעניק לחייליו , כדי להתמודד עם ההתפרעויות . 
עוד אמר בן - משה , כי כאשר פנה להתלונן אצל אל"ם מאיר על הפקודה , השיב 
לו הנאשם כי " בנח"ל עושים ובוכים ובגולני עושים וצוחקים " . המשך המשפט 
נדחה לאמצע החודש הבא . 
