המשפט המחוזי בתל - אביב גזר אתמול מאסר עולם על עמאד שחאדה ( 62 ) מעזה , 
שהורשע ברצח הנער אורן בהארמי ( 31 ) במנזר הארמני ליד נמל יפו . כמו - 
כן נגזרו עליו 02 שנות מאסר מצטברות בגין הרשעה במעשה סדום כלפי הקורבן . 
על הנאשם השני בתיק , גמאל נורי ( 92 ) ממחנה הפליטים ברפיח , שהורשע 
במעשה סדום , נגזרו 02 שנות מאסר בפועל . בפתח גזר - הדין כתבו שלושת השופטים , 
ויקטוריה אוסטרובסקי - כהן , אריה סגסלון ורות שטרנברג - אליעזר כי , 
" קשה היה לשמוע את הראיות בתיק זה . קשה היה לראות את השחזורים המצולמים 
וקשה היה לכתוב את פסק - הדין . כל זאת כאשר מדובר בשופטים ותיקים שראו 
ופסקו לגבי זוועות גם בעבר " . על שני הנאשמים כתבו השופטים כי " שני תתי - 
אדם מתועבים , שאינם מתגוררים כלל בסביבתנו גילו , כי הם נוהגים לבוא גם 
ללב ליבה של תל - אביב מדי פעם במטרה לגנוב , לפרוץ ולמכור את גופם למטרות 
זנות . זה כל מה שאנחנו יודעים עליהם , עבריינים , פושעים , שבסופו של 
דבר הגיעו גם למעשה רצח זוועתי " . במקום אחר בגזר - הדין כתבו השופטים , 
כי דבר נוסף שזיעזע את בית - המשפט הוא כי " בעיר יפו , לא רחוק מהנמל , 
קיימת מאורת פושעים - סוטים . לשם מגיעים מדי פעם אנשים , אם אפשר לקרוא 
להם כאלה , מסוגם של הנאשמים , ואין זו הפעם הראשונה שמעשי זוועה וסטיות 
מיניות מבוצעות שם , אם בילדים יהודים ואם בילדים ערביים חסרי - ישע , 
שאינם יודעים אל מי לפנות ואיפה להתלונן " . השופטים כתבו עוד , כי ליבם 
נצבט כאשר על דוכן העדים הופיע ילד תמים קטן ( חברו של הנרצח ) שיד הגורל 
הצילה אותו מגורלו של אורן הקטן . וזה היה אותו ילד שהתלווה אל אורן לדוג 
דגים אלא שאבא שלו אמר לו לחזור מוקדם והוא חזר לפני שהנאשם ( שחאדה ) 
פיתה את אורן ז"ל להתלוות אליו למנזר במטרה , כביכול , לתת לו פיתיון טוב 
יותר לדגים . על הנאשם הראשון ( שחאדה , שהורשע ברצח ) כתבו השופטים כי 
משנת 18 הורשע בעבירות שונות . על הנאשם זה כתבו בזו הלשון : " זה האיש 
שביצע בו ( בילד ) בכוח , באכזריות , מעשי סדום וזהו האיש שהזמין את 
חברו ( הנאשם השני ) להנות מהמציאה שמצא , כאשר הילד הקטן נמצא ערום בין 
ההריסות . זהו האיש שלאחר ביצוע מעשה סדום נוסף בגופו של הקורבן הקטן על - 
ידי חברו נאשם מס 2 ( נורי ) , חזר אל הקורבן וניסה מחדש לספק את סטיותיו . 
או - אז היה עדיין בכוחו של אורן לנסות ולברוח בהיותו ערום . ואז בוצע 
הרצח האכזרי . הנאשם הלם במוט ברזל שנמצא במקום בגופו ובגולגולתו של הילד , 
שבר את צלעותיו ואת עצמות גולגלתו , והשליכו מגובה של חמישה וחצי מטר לתוך 
בור שמתחת למנזר " . השופט סגלסון העיר בגזר - הדין כי ראוי שהמחוקק ישקול 
לשנות את החוק כדי להטיל עונשי מוות במקרים של רצח ילדים חסרי - ישע כבמקרה 
זה . 
