פקין ( עתי"ם - הסינואה ) . הונג - קונג תיהנה מעצמאות מוחלטת לאחר חזרתה 
לריבונות הסינית . היא תיהפך למחוז עצמאי , ופרט לעינייני חוץ וביטחון 
יוכלו תושבי הטריטוריה להמשיך בכל פעולותיהם כבעבר . כך אמר גי פנגפיי , 
יו"ר הוועדה הדנה בשאלת מעמדה של הונג - קונג . לדברי גיי , שנמסרו על - 
ידי סוכנות הידיעות הסינית , " מדינה אחת שתי שיטות " הינה הגישה הבסיסית 
של הממשלה הסינית לקראת האיחוד . בהתאם לכך , נקבעו מספר כללים הנוגעים 
למעמד הונג - קונג לאחר סיום השלטון הבריטי בה . כך למשל , מבטיחה סין כי 
המשטר הסוציאליסטי לא יוטל על המושבה , שהשיטה הקפיטליסטית תמשיך לתפקד 
כרגיל , וכי החוקים הקיימים כעת ישארו ללא שינוי . מעמדה הכספי של הונג - 
קונג והפטור ממסים לא יפגעו , וילקחו בחשבון האינטרסים של בריטניה ושל מדינות 
נוספות במקום . כללים אלה סוכמו בין סין לבריטניה , והם יהיו בתוקף במשך 
05 השנה הבאות . 
