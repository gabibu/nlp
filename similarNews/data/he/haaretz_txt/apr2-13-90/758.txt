מחקר חדש קובע כי על ישראל להיערך לכך שמדינות ערב ישיגו נשק גרעיני . כך 
מסכם ד"ר גרלד שטיינברג , מרצה בכיר באוניברסיטת בר אילן וחוקר באוניברסיטה 
העברית , במחקר שיחולק לראשי הממשל בארה"ב . " לישראל יש דילמה רצינית 
בהתמודדות עם העידן הטכנולוגי החדש במזרח התיכון " , קובע המחקר . " המדיניות 
הישנה , כי ישראל תמנע מהערבים רכישת נשק בלתי קונבנציונלי , מוגבלת . 
הערבים הצליחו להשיג נשק כימי , כמו טילים , וישיגו נשק גרעיני " . המחקר 
עוסק באופציות האסטרטגיות שיש לישראל בשנות ה09 . אופצית ההגנה כוללת הגנה 
פאסיבית כמו מסכות נגד נשק כימי והגנה אקטיבית טילים נגד טילים , כמו 
טילי הפטריוט והחץ . על פי המחקר , שתי הטכנולוגיות האלה מוגבלות , ואי 
אפשר למנוע כל התקפה של טילים מתוחכמים לטווח ארוך . אופציה שלישית , שנראית 
פחות סבירה כיום , היא צמצום כמויות הנשק במזרח התיכון . עוד נאמר במחקר , 
כי אם ישראל רוצה להתמודד עם העידן החדש , היא צריכה לחשוב במונחים של 
פיקוח הנשק לטווח ארוך יותר , ולא באופן מידי . לדברי ד"ר שטיינברג , מקבלי 
ההחלטות בישראל צריכים לשאוף לייצב את המזרח התיכון , ולא לחשוב במושגים 
כמו בשנת 18 , כאשר התקיפה את הכור הגרעיני בעיראק . המחקר מתייחס גם לסדאם 
חוסיין , ומשווה את איומיו לאיומים שהשמיע נשיא מצרים , גמאל עבד - אל 
נאצר , בשנות הששים . 
