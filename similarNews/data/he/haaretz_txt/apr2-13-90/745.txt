החל ממוצאי - שבת , סמוך לחצות , הטלפון לא פוסק מלצלצל . אנשים התקשרו 
גם בשעה שתיים אחר - חצות , וממשיכים להתקשר גם בשעות לא שגרתיות . חלק 
מהמטלפנים דיברו בעדינות , היו אפילו כמה שהזכירו לי נשכחות , מי שהשתתפו 
בתוכניות הבידור שערכתי בשעתו , וזכו אצלי בפרסים . אבל כמה מהפונים דיברו 
כשריח של שנאה פתולוגית לפוליטיקאים נדף מדבריהם . אמרתי להם , שמאחר והציגו 
אותי , כמי שנמנה על חברי - הכנסת , כפושע , הרי שחובה עליהם להתלונן 
עלי למשטרה , אחרת ייחשבו שותפים לדבר עבירה . אני פוסל שיטה זו . אני 
מבין שגם קראו להפגנות מול בתיהם של חברי הכנסת . אחרי שהתחלתי לקבל את 
הטלפונים , ושמעתי את הדברים שנשא עמיתי פרוף אוריאל רייכמן בכיכר , התקשרתי 
אליו באחת אחר חצות , כפי שהתקשרו אלי , ואמרתי לו שהדברים שנשא לא יאים 
למעמדו ותארו כפרופסור . ציינתי באוזניו , כי הדברים בחלקם היו בסגנון 
ברוטלי ושריח אלימות נדף מהם . הוא סיים את נאומו במלים : " בסוף העם 
ינצח " . אמרתי לו , כי כמורה למדע המדינה , וכמי שעבר את השואה ועסק רבות 
בחקר משטרים טוטליטריים , הדברים האלה הזכירו לי תרבות של כיכרות , ונזכרתי 
בנאומיו של מוסוליני . אני לא נגד ניסיונות להשפיע בהליכים דמוקרטיים ונגד 
פעילות של ארגונים חוץ - פרלמנטאריים , אבל כאשר אני שומע שרבים מאלה שהגיעו 
להפגין , וגם מאלה שהתקשרו אלי , מציגים עצמם כא - פוליטיים " זה מפחיד 
אותי . אלה גם לא יודעים בדיוק מה הם רוצים , ומה רוצים מהם , זה בנקל 
יכול להיפך לכדור שלג פטשיסטי . הקריאה " לעלות על הכנסת " , ביום שמשביעים 
בו ממשלה , גם היא מזכירה קולות מתקופות החושך בהיסטוריה . נכון שאני הייתי 
הראשון שהציע בכנסת בחירה ישירה של ראש הממשלה , אבל אחרי שאני רואה ושומע 
את הסגנון המתפתח ואת הדיבורים על הצורך ב"איש חזק " , אני אחשוב 01 פעמים 
אם לתמוך ביוזמות כאלה . לצערי , תפסו פה טרמף על אנשים תמימים וטהורים 
באמת קבוצת שובתי הרעב , שהנעשה במדינה באמת כואב להם והם מבקשים שינוי . 
אבל האם הם , שרתמו אותם תוך כדי כך למאבק למען חוקה לישראל , יודעים 
שלמגילת זכויות האזרח יש כבר את כל חוקי היסוד , והאם הציבור שיצא להפגין 
מוכן גם לצאת להפגין לחקיקת חוק זכויות אזרח גם לתושבי השטחים , המשוללים 
כיום כל זכויות ? האם הם יודעים שהשיטה המוצעת נהוגה רק בארבע דמוקרטיות 
בעולם , וב74 דמוקרטיות יציבות קיימת השיטה הנהוגה אצלנו . מה שמוכרים 
לאנשים זו דמגוגיה פופוליסטית בכסות אקדמית . תולים הכל בקולרו של השינוי , 
בסגנון " דאוס אקס מאכינה " אלקטוראלי . תנועה תמימה מתגלגלת לנגד עינינו 
לממדים המזכירים ראשיתן של תנועות פטשיסטיות . בשום אופן לא . המספר ימשיך 
להיות גלוי ואמשיך לענות בסבלנות לפונים אלי . רק בקשה אחת יש לי , מאחר 
שיש לי שני הורים ישישים , כל טלפון בשעת לילה מאוחרת , בלתי - שגרתית 
מקפיץ אותי , לכן הייתי מאוד מבקש להימנע להתקשר בשעות כאלה . 
