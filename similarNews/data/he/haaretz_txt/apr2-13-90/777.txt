עיריות ומועצות מקומיות , שראשיהן נרתמו לפעילות לשינוי שיטת הממשל , מוציאות 
כספים בצורה ישירה ועקיפה למימון הפעילות . המדובר בעיקר במימון חלקי של 
מודעות הענק , המתפרסמות במרבית העיתונים הגדולים והמקומונים ; מודעות 
חוצות , מדבקות , חולצות , וכן מימון הסעות של אזרחים ותלמידים להפגנות 
בירושלים . עיריית ראשון - לציון , למשל , מימנה הסעה מאורגנת של תלמידים 
בשבוע שעבר להפגנה מול הכנסת . קבוצת ראשי הערים החליטה כי בשבועות הקרובים 
ייערכו הפגנות בערים השונות , וגם בהוצאות הכרוכות באירועים אלה , לרבות 
ארגון ופרסום , ישאו קופות הרשויות המקומיות . ראשי הערים מתכננים לקיים 
ביום העצמאות הפגנה המונית בירושלים , ולשם כך יעמידו הסעות מאורגנות ויערכו 
מסעי הסברה ופרסום , שברובם יהיו על חשבון תקציבי הרשויות . מלשכת דובר 
עיריית תל - אביב נמסר אתמול בתגובה , כי כל הפעילות הקשורה לשינוי שיטת 
הממשל ממומנת מתרומות , וכי לעיריית תל - אביב הדבר לא עלה עד היום אגורה 
שחוקה אחת . מקור מהימן בהנהלת עיריית תל - אביב סתר את הדברים . לטענתו , 
עד היום הוציאה עיריית תל - אביב לפחות 000 , 001 ש"ח , אם במישרין ואם 
בעקיפין , על הפעילות , וסכום זה , לדבריו המקור , לא כולל את ההוצאות 
שהיו לעיריית תל - אביב בארגון , פיקוח , ניקיון וכו בעצרת שהתקיימה שלשום . 
המקור מיחה נמרצות על כך שראש העירייה פעל מבלי לקבל את אישור המוסדות המוסמכים 
בעירייה . שלשום , שעה קלה לפני פתיחתה של עצרת ההמונים , התגלעה מחלוקת 
בין ראשי העיריות הפועלים לשינוי שיטת הממשל . שלמה להט , אלי לנדאו וצבי 
בר תבעו לעצמם את זכות הדיבור , בטענה שהם מיוזמי התנועה , והסכימו כי 
גם יצחק ירון ומאיר ניצן , שניהם אנשי מערך , ינאמו . ניצן מיחה על חוסר 
האיזון הפוליטי , אך לבסוף ויתר על זכות הנאום לטובת נציג עירו הצעיר , 
יו"ר פרלמנט הנוער גקי כחלון . 
