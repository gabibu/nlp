חמידיד פולני ששהה בשנה שעברה כמה חודשים בבודפשט , סיפר לי על המקרה וערב 
לאמיתותו של הסיפור : יום אחד , זמן קצר אחרי המהפך האנטי - קומוניסטי 
בהונגריה , טייל באחד מרחובות הבירה ציר של מדינת בוואריה ( גרמניה המערבית ) 
בפרלמנט האירופי , אחד אוטו פון הבסבורג , שיצא כשליח הפרלמנט האירופי 
להונגריה , לרגל הידוק הקשרים הצפוי בין הונגריה המשתחררת לבין אירופה המערבית . 
איכשהו נודע לאנשים שהתלוו אליו שם משפחתו של השליח , והם התחילו להריע 
בקריאות : " יחי הקיסר ! " אוטו פון הבסבורג הוקף המון גדול יותר ויותר , 
הוא עצמו התרגש מאוד , והתרגשות ההמון גברה עוד כאשר פנה האיש אל הסובבים 
אותו בהונגרית צחה . הקיצור : תוך זמן לא - רב נהפך הטיול של ציר הפרלמנט 
האירופי להונגריה למפגן מונרכיסטי לכל דבר . בתחילה המשיך וסיפר ידידי 
כנראה היו כוונותיהם של ההונגרים שצעקו " יחי הקיסר ! " סטיריות או הומוריסטיות , 
אבל בגבור הצעקות וההתגודדות , קיבלה האסיפה אופי רציני יותר ויותר . 
לבסוף נאלצה המשטרה להתערב , ושלטונות הונגריה החדשים סידרו איכשהו שהר 
אוטו פון הבסבורג ישוב למקום שבא ממנו , על - אף יעילותו כדובר הונגרית , 
וביקשו שעל מקומו יבוא מטעם הפרלמנט האירופי מישהו ששם משפחתו מעורר פחות 
אסוציאציות . אם הסיפור אמיתי במאה האחוזים אני מודה שספרותיותו היתרה מעוררת 
בי ספקות מסוימים ; ידידי הנ"ל הוא היסטוריון שעשה בבודפשט לרגל מחקרו בקשרי 
הונגריה ופולין במאה ה71 ; ואם הוא אמיתי רק בחמישים אחוז בלבד , אין ספק 
שהוא מייצג אווירה מסוימת שנוצרה במשך השנה שעברה בארצות מרכז אירופה , 
כשהמדינות הקומוניסטיות בנות ברית - ורשה משתחררות מן החיבוק הרוסי , מנסות 
להחזיר לעצמן את זהותן הלאומית המלאה ומחפשות את צורת השלטון המתאימה להן 
מעתה ואילך . רבות מארצות אלו שרויות כיום , אחרי האופוריה הקצרה של החופש , 
במצב של אנרכיה ומודעות יתרה לחלל מסוכן במערכות השלטון . ה"נומנקלטורה " 
הקומוניסטית ממשיכה לשלוט במידה רבה בהונגריה גם לאחר שהמפלגה התפרקה למען 
הדיוק : שינתה את שמה והוא הדין ברומניה . הוא הדין בפולין , עם ההבדל 
המוצלח ששם עומדת למדינה צמרת ארגון סולידריות כבסיס אפשרי לכוח השלטון . 
במדינות כהונגריה ורומניה , וכן בבולגריה ואולי ביוגוסלוויה , וגם באלבניה 
אם אמנם ימוגר הקומוניזם גם מן המבצר האחרון הזה של הסטלינזים הנוקשה ניכר 
החלל במוחשיות יתרה . השלטון הקודם שפשט רגל מחפש דרכים לניהול לגיטימי 
כלשהו של המדינות . הרי זה בעצם מצבו של עם המחפש לו שלטון , ובלשון המקרא 
היינו אומרים : הולך לבקש לו מלך . ומה טבעי יותר מאשר יפנה העם את עיניו 
אל המלכים או אל צאצאיהם ויחפש בשרידים אלה של בתי - המלוכה המפוארים מלפנים 
את שליטיו לעתיד ? רוצה המקרה שאמנם חיים עדיין שרידים כאלה או אחרים של 
בתי - המלוכה הללו . בתחילת השנה שעברה מתה הקיסרית הגולה זיטה , האחרונה 
לבית הבסבורג , בת 49 המלכה האחרונה שהיתה בשלטון בפועל - כאילו , ועל 
כל פנים , מילאה את תפקידיה הרשמיים מטעם הקיסר פרנץ יוזף . אוטו פון הבסבורג 
הוא בנו הבכור של קרל הראשון , הקיסר הרשמי האחרון של אוסטריה ומלך הונגריה . 
הוא השתתף בתפילת האשכבה לאמו , הנסיכה זיטה , מלכתה האחרונה של הונגריה , 
והוא היורש הלגיטימי של הכתר ההונגרי . ( שמעתי שידור מטקס האשכבה של 
זיטה ברדיו והתענגתי על קריאת שמה וכל תואריה ; הקריאה נמשכה לפחות עשר 
דקות , וכל המנעד הפונטי הרחב של כל שפות מרכז - אירופה נדרש לכומר כדי 
להגות את שמה המלא של זיטה . לרגע תהיתי אם היא עצמה היתה מסוגלת להגות 
את כל שמותיה ) . המונרכיסטים ההונגרים חולמים על שיבת בית הבסבורג , ממש 
כמו שהמהפכנים ההונגרים הלאומנים חלמו על השתחררות מעול הקיסרות האוסטרית , 
וממילא הם מחלים את פניו של אוטו פון הבסבורג . יש מעירים על האנכרוניזם 
של שיבה כזאת , כי אי - אפשר להחזיר לאחור את גלגלי ההיסטוריה ( בעצם מדוע 
לא ? שואלים אחרים ) , ומסתפקים בהצעה לבחור בהבסבורג לנשיא המדינה , 
לאחר מיגורם הסופי של הקומוניסטים . תוכניותיהם אינן בלתי - מציאותיות 
לגמרי והם מוצאים אוהדים רבים . שאלה היא אם אוטו פון הבסבורג עצמו יהיה 
נכון לקבל עליו תפקיד כזה . מיכאל מלך רומניה כבר הודיע שהוא אכן נכון לקבל 
עליו את תפקיד המלך או הנשיא , או ראש - המדינה , אם בני ארצו ירצו בו 
ואם יבחרוהו בבחירות הקרבות ; ברומניה יש למפלגה המונרכיסטית חסידים רבים . 
מיכאל , שהיה המלך האחרון בפועל של מדינה מזרח - אירופית , מי שהחזיק 
בשלטונו עוד בשנת 7491 , כשההפיכה הקומוניסטית אילצה אותו להימלט על נפשו , 
יושב כיום בשווייץ לאחר שנות ישיבה ארוכות באנגליה ( שם החל את דרכו כגנן 
בעיירה פרובינציאלית ) ומחכה . בעת המהפיכה שהפילה את צאושסקו , רואיין 
מיכאל בכלי התקשורת ודיבר על הפטריוטיות הרומנית שלו , על שהוא " עומד 
לרשות בני עמו " . הוא עצמו בן 86 , אהוד על הרומנים במשך כל השנים הללו . 
רבים מן הזקנים שבהם זוכרים את התנהגותו האצילית של אביו קארול השני , 
בימי הכיבוש הגרמני . קארול השני נודע כאוהב יהודים גדול . וביחוד , אוהב - 
יהודיות . היתה לו פילגש יהודיה במשך שנים רבות , ולא כל נתיניו ראו בזה 
נקודה לזכותו דווקא . מיכאל , המלך הגולה , שלח לפני שבועות אחדים את בתו 
לבוקרשט , והיא התקבלה שם בכבוד - מלכים . הבת היא בוגרת קיימברידג בתורת - 
המדינה והיסטוריה ונדמה שהיא כשרה לשלטון אף יותר מאביה . את קבלת - פניה 
הנלהבת היה אפשר לראות בעליל בשידורי הטלוויזיה בבריטניה . שאלה היא אם יוכל 
נסיך - הכתר היוגוסלווי , אלכסנדר , לשוב ולמלוך על ארצו כשתצליח להתפרק 
איכשהו . הוא נולד בלונדון ויושב בה עד היום . המסורת הסרבית תובעת שמלך 
יוגוסלוויה ייוולד על אדמת ארצו . אך המפלגה המונרכיסטית הסרבו - קרואטית 
טוענת שהחדר במלון " קלרידגס " בלונדון , שבו נולד אלכסנדר לאביו הפליט , 
המלך פטר , הוא תחומה של יוגוסלוויה , כמקום - מושבה של הממשלה היוגוסלווית 
הגולה . אבל לשובו האפשרי של אלכסנדר לכס המלכות בארצו אין סיכויים רבים 
מדי . הוא הדין בלקה , מלך האלבנים , בנו של המלך זג , שמוסוליני גירשו 
מכיסאו בשנת 9391 . לקה , שגדל בדרום - אפריקה , אליה נמלט אביו , כינס 
לא - כבר מסיבת עיתונאים במלון לונדוני ( " ריץ " , כמובן ) והודיע על 
נכונותו לתפוס ברסן המלכות ההררית הנידחת , נוכח התפוררות השלטון הקומוניסטי 
שם . אבל נראה שהוא מיהר מדי . בינתיים אין חדש במזרח האלבני לפחות . 
המלך לקה יצטרך לעסוק עוד זמן - מה במקצועו הדרום - אפריקאי : מכירת נשק 
למזרח - התיכון ( לא ברור למי בדיוק במזרח התיכון ) . אני קורא בעיתונות 
הצרפתית ( " פיגארו " , עיתון בעל נטיות מונרכיסטיות ) על ראיון ברדיו 
סופיה עם הטוען לכתר בולגריה , סימיאון השני , שירש את כסו של בוריס השלישי 
ב4391 , עד שמוגרה ממלכותו בידי הקומוניסטים . אזכור קיומו היה בגדר טאבו 
בבולגריה כל השנים , ובעצם הראיון עמו אפשר לראות אות לאהדה למונרכיה . 
יש רואים בו כוח מפייס העשוי לסייע לבולגרים בעת האנרכיה השלטת ( אם אפשר 
לומר כך ) עתה בבולגריה . אך סימיאון עצמו אינו שש ככל הנראה לתפקיד . 
נוח לו בביתו במדריד , בארצו של מלך אחר שהוחזר לכס - אבותיו . הגעגועים 
על המלכים האבודים הם מוטיב קבוע בספרות האירופית , ואולי מעל לכל , לייטמוטיב 
של הספרות המתארת , בעיקר בלשון הגרמנית , את שקיעת הקיסרות האוסטור - 
הונגרית . יוזף רות כתב כמה סיפורים ורומנים מכמירי - לב על הגעגועים אל 
הקיסר פרנץ - יוזף ( ביחוד זכור הסיפור המקסים " הפרוטומה של הקיסר " 
והרומן שתורגם לא - כבר לעברית : " קבורת הקפוצינים " ) . גם לספרות העברית 
יש מסורת בתחום געגועים אלה למלכות הקיסר ירום הודו , למדינת הקיר"ה הטובה 
שגיבורי עגנון מתרפקים עליה . באחרונה הצטרף לקולות הנוסטלגיים היהודיים 
הללו עמוס קינן , שהביע בפליטון חביב את געגועיו לקיר"ה , הקיסר המשופם 
והמטופט ( כך כתב קינן בלי לחשוש מן הלז - מאזסטה " , חילול כבודה של מלכות ) 
, שתחת שלטונו היה שלום לכל העמים , האסטונים לא ידעו כלל שהם אסטונים , 
והליטאים לא רצו להיות עצמאיים וכו . נימה של אידיאליזציה ועיוות הומוריסטי 
שלטו בהכרח בדברי - הוקרה אלה כלפי הקיר"ה , אבל כלום היתה מסכת הגעגועים 
של עגנון או של יוזף רוח נקייה מן האידאליזציה הזאת ? האם יש ספרות פטורה 
ממנה ? והנה הוכח שוב שהחיים מחקים את האמנות . הם מוזרים ופנטסטיים ואף 
פשוטים - פשטנים יותר מן הספרות . הגעגועים הספרותיים של מיטב סופרינו ( 
וסופריהם ) נעשים מציאות של האיש ברחוב בבודפשט ובבוקרשט ובסופיה . 
