באלנשטדט , מזרח גרמניה ( עץ ) . הנסיכים חוזרים למזרח גרמניה . אחד 
מהם , אדוארד פון אנהאלט , הגיע כשבאמתחתו תוכניות גדולות : הוא רוצה 
לא רק להחזיר לבעלותו את ארמונו ואדמותיו , אלא גם להחיות את העיר הקטנה 
באלנשטדט , בשולי הרי הרץ , ולהופכה לאתר תיירות . אדוארד פון אנהאלט איננו 
היחיד : מאז נובמבר מתעניינים יורשים אחרים ברכושם שהופקע , ואומרים כי 
הם רוצים להחזיר אותו לבעלותם , או רק להשתתף בשיפוצו . משפחת ויטנר , 
צאצאי הנסיכים של סכסוניה , שושלת הוהנצולרן , הדוכסים ממקלנבורג ומשפחות 
גדולות אחרות כולם מתעניינים בטירותיהם , מבקרים בהן בצנעה או תוך פרסומת 
רבה , או מכינים בשקט במערב גרמניה את כל המסמכים המעידים על בעלותם . פון 
אנהאלט , היורש בן ה84 , החי עדיין במינכן שבמערב גרמניה , שכר באורח 
סמלי את החדר של אביו בארמון הנטוש , והעיר בלנשטדט ( 000 , 01 תושבים ) 
ממתינה עתה בתקווה לבואו ולהגשמת הבטחותיו . שכן , נסיך זה , מנחה של 
תוכנית בידור ברשת הטלוויזיה המערב גרמנית ר - ט - ל , השמיע הבטחות רבות , 
כאשר נפגש לפני מספר שבועות , לפני הבחירות , עם 0051 תושבים של העיר 
וסביבותיה . הוא בא ממינכן יחד עם מומחים לחקלאות , אקולוגיה וכלכלה , 
כדי להציע לפתוח בית ספר להכשרה מקצועית בארמון , לשפץ פונדק הרוס גדול 
השייך לארמון ולפתוח בפרויקטים שונים שיביאו לחיסול זיהום הסביבה בעיר . 
מטרתו היא להפוך אותה מחדש לאתר מרפא ונופש , כפי שהיתה לפני המלחמה . 
ה"יונקר " הבטיח לתושבים כי יימצא הסדר משביע רצון לגבי האדמות השייכות 
לארמון , כי הם לא יגורשו מבתיהם , והתחייב להעסיק את תושבי הסביבה . 
הכומר המקומי תומך בו תמיכה מלאה . 
