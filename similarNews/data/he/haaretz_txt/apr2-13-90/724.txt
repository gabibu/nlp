חוק ההשתלות החדש שנכנס לתוקף בבריטניה קובע כי תרומות אברים יינתנו רק לאזרחים 
בריטיים . מאחר ש02 ישראלים ממתינים כבר להשתלות לב , לב ריאות , וריאות 
בבית חולים " הארטפילד " בלונדון , לא ברור עדיין אם חוק ההשתלות החדש 
והמחייב מתן תרומות אברים לתושבי המדינה , יוציא אותם מרשימת הזכאים . הפתרון 
נעוץ בהידוק הקשרים של ישראל עם מרכזים לתרומות אברים באירופה , והדבר יחייב 
גם יצוא של אברים מהארץ . בקהילייה האירופית מדברים כבר היום על איחוד מרכזי 
תרומות האברים בארצות השונות לקראת 2991 ואם ישראל לא תיכנס להסכמים עם 
מרכזים אלו , יקשה על אזרחים ישראלים בעתיד לבצע השתלות ביבשת האירופית . 
דברים ברוח זו אמרו אתמול מנהל מחלקה כירורגית והשתלות במרכז הרפואי " שיבא " , 
פרוף עמרם איילון וד"ר דן ערבות , הנמצא בהשתלמות בבית החולים " הארטפילד " 
בלונדון . השניים דיברו במסיבת עתונאים אתמול , עם חזרתו לארץ של משה גבעוני , 
החולה הראשון של סיסטיק פיברוזיס ( סי - אף ) שעבר בלונדון השתלת לב וריאה . 
גבעוני , בן 91 , תושב כפר מונש סבל מיום היוולדו ממחלה תורשתית , חסרת 
מרפא , המאופיינת בתפקוד לקוי של בלוטות הפרשה , הגורמות תפקוד לקוי של 
מערכת העיכול ומחלת ריאות כרונית . בשל הפרשת ריר דביק מהריאה , מתחייב 
טיפול בחמצן ופיסיותראפיה במשך שש שעות ביום , כדי להתגבר על קשיי הנשימה . 
לאחר שהייה ארוכה בלונדון הושתלו בגופו לב וריאה באוקטובר 9891 . לפני כמה 
ימים שב גבעוני לארץ , כשהוא נושם בכוחות עצמו , ללא צורך בטיפולי פיסיותראפיה . 
הוא מרבה בפעילות גופנית , שחייה , הליכה וכו . ד"ר דן ערבות מסר , כי 
בעתיד ניתן יהיה למנוע סיסטיק פיברוזיס על ידי זיהוי טרום לידתי . כיום 
המצב הוא כזה שהפגיעה הריאתית של חולים אלו הולכת ומחמירה עם השנים ופוגעת 
בהדרגה בלב . הדרך היחידה להציל חולים אלו כיום היא השתלת לב - ריאות . 
הוא הוסיף כי % 07 מחולי סי - אף שעברו השתלה מאז 5891 ( שנה בה החלו באופן 
מאסיווי ההשתלות ) נותרו בחיים . תפקוד הריאות והתפקוד הכללי שלהם השתפר 
ללא הכר . הוא הוסיף כי בדיקות הריאות עד שלוש שנים לאחר הניתוח מראות , 
כי המחלה אינה חוזרת לריאות המושתלות , וההסבר לכך היא שהמחלה בהיותה תורשתית 
פוגעת בחומר התורשתי של התא , ואינה מועברת בדם . לדעתו בארץ קיים הידע 
לביצוע השתלת לב ריאות וכל מה שמעכב את ביצוע ההשתלה הוא העדר תרומות . 
פרוף עמרם איילון הוסיף , כי כיום מרבית הישראלים הנזקקים להשתלת כבד מופנים 
לפרוף הנרי ביסמוט במרכז השתלות בפאריס . פרוף ביסמוט כבר הודיע , כי לא 
יוכל להמשיך ולקבל ישראלים מבלי לקבל תרומות איברים מישראל . פרוף איילון 
הוסיף , כי מאז המבצע לעידוד השתלות , שערך משרד הבריאות , יש התעוררות 
בציבור ואולם , התעוררות זו אינה מספקת . 
