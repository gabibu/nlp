יוהנסבורג ( ע"ר וע"ץ ) . נשיא דרום אפריקה , פרדריק דה - קלרק , יבקר 
ביוני בארה"ב , מסרו אתמול מקורות המקורבים לממשלה . יהיה זה ביקורו הראשון 
בוואשינגטון של נשיא דרום אפריקני , מאז עלתה המפלגה הלאומית לשלטון לפני 
25 שנה והנהיגה את מדיניות האפרטהייד . הנשיא בוש הזמין את דה - קלרק לבית 
הלבן בפברואר , לאחר שהממשלה שחררה את מנהיג השחורים נלסון מאנדלה ואפשרה 
פעילות פוליטית מצד האופוזיציה השחורה , במסגרת תוכנית הרפורמות . בוש הזמין 
גם את מאנדלה , אולם עדיין לא ידוע אם הלה ייעתר להזמנה . דה - קלרק יבקר 
בחודש הבא באירופה כדי להסביר את תוכניותיו לדרום - אפריקה החדשה , שבה 
ישותף הרוב השחור בשלטון יחד עם הלבנים . שמונה אנשים נהרגו בקרבות בין סיעות 
שחורות יריבות במחוז נאטאל , ושני אחרים נרצחו . המשטרה סבורה כי מדובר 
בחידוש המלחמה בין בעלי מוניות שחורים יריבים . 
