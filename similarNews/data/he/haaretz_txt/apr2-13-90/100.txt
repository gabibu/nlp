ניו - יורק ( מיוחד ל"הארץ " ) . שגריר ישראל באו"ם , יוחנן ביין , העביר 
אמש איגרת למזכ"ל האו"ם , המתייחסת ל"טרור הברוטאלי שמנהל אש"ף בשטחים , 
המתבטא ברצח פלשתינאים בידי פלשתינאים " . באיגרת כותב השגריר שפלשתינאים 
בשטחים מנהלים מבצע של הטלת אימה ורציחות נגד " משתפי פעולה עם ישראל " . 
השגריר מדגיש באיגרתו את השתיקה המתמשכת של האו"ם והפאסיוויות שהוא מפגין 
נוכח הגברת מעשי הרצח מצד אש"ף . השגריר ביין קורא למזכ"ל האו"ם לגנות מעשים 
אלה . האיגרת תופץ היום כמסמך רשמי של האו"ם . 
