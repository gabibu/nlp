( ע ) . בבית - המשפט המחוזי בבאר - שבע החלו השבוע להישמע עדויות התביעה 
במשפטם של שני אנשי משטרה , הנאשמים בעינוי חשודים ברצח שוטר ברפיח . ארבעת 
החשודים שעונו , זוכו בסופו של דבר ואנשי המשטרה הועמדו לדין על עינויים 
והוצאת הודאות כוזבות בכפייה מהם . לפני שבועיים וחצי נגזר עונש מאסר על 
תושב רפיח לאחר שהורשע ברצח השוטר . האיש , מחמוד עודה איברהים אל קורט , 
בן 23 מרפיח , נידון לארבע תקופות של מאסר עולם ולעוד 04 שנות מאסר . הפרשה 
החלה ב38 . 5 . 72 עם גילוי גופתו החרוכה של השוטר ממדוח אבו - חמד מרפיח . 
לאחר מכן נעצרו כחשודים ברצח חסן אבו - סאמרה , סמי אלעול , יוסוף אלגוסטי 
ומוחמד יונס חסן עווידה . מהארבעה הוצאו בעינויים הודאות ברצח , והם הואשמו 
ב38 . 11 . 41 ברצח בבית - הדין הצבאי בעזה . הראיה המרכזית נגדם היתה הודאתם , 
אבל במשפט זוטא על קבילות ראיות התביעה זוכו הארבעה מכל אשמה בנימוק שהודאותיהם 
לא התיישבו עם ההיגיון ועם הממצאים הפתולוגיים של נתיחת גופת השוטר . בעוד 
שהארבעה הודו בחקירתם במשטרה , שהיכו את השוטר והרעילו אותו , קבע דו"ח 
הנתיחה הפתולוגית שהוא מת בחניקה . במשפט הזוטא הועלה חשד לפיו מפקד משטרת 
רפיח דאז , פקד אברהם ויצמן , המשרת כיום במשטרת אשדוד , והשוטר זילבר 
למבורזו מקריית - גת , הוציאו מהנאשמים את ההודאות ברצח השוטר ממדוח אבו - 
חמד במכות ובעינויים . פקד ויצמן והשוטר למברוזו הועמדו לדין והוגש נגדם 
כתב אישום בבית - המשפט המחוזי בבאר - שבע . הם נאשמים בעבירות של גרימת 
חבלה חמורה , בידוי ראיות ולחץ של עובד ציבור . כן האשימה אותם התביעה 
שהוציאו מארבעת החשודים הודאות ברצח השוטר והתעללו בעצירים . העד מוחמד יונס 
חסן עווידה תיאר השבוע בבית - המשפט את העינויים שעברו הארבעה ליד שכונת 
תל סולטן ברפיח . הוא העיד שלאחר העינויים נאלץ לחתום על הצהרה שהוכתבה 
לו . בנוסף לכך סיפר שכאשר נלקח עם שלושת חבריו לשיחזור הרצח שלא ביצעו , 
ואמרו שאינם יודעים היכן בוצע הרצח , הם הוכו שוב עד שהצביעו על מקום הרצח 
כפי שהינחו אותם השוטרים . 
