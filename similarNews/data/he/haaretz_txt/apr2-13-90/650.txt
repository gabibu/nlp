עובדים זרים המועסקים בלא רשיון עבודה , התגלו בימים האחרונים במושב פארן 
בערבה . העובדים הגיעו ברובם מתאילנד ומדינות במזרח אירופה , והועסקו באמתלה 
של מתנדבים בעבודות אריזה וקטיף . על מעסיקיהם הוטלו קנסות מינהליים בגין 
העסקת עובדים זרים בניגוד לחוק . מנכ"ל שירות התעסוקה , דוד מנע , קרא 
לשים קץ לייבוא העובדים הזרים , ולהעסיק במקומם ישראלים ועולים חדשים . 
הוא הציע ליישב עולים חדשים בערבה ולהעסיקם בעבודות שיפנו העובדים הזרים 
שיגורשו מהארץ . לדבריו , לפני סידורי דיור לעולים יש לדאוג לפרנסתם ולעצמאותם 
הכלכלית , ועל כן , יש לשכנעם לעבור לגור בפריפריות . 
