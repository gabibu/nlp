כמעט מדי יום ביומו משמיעים לנו אמצעי התקשורת אזהרות ובשורות איוב על סכנות 
סביבתיות : אם המדובר בשינויי אקלים מסוכנים , חור האזן , תאונות של מכליות 
נפט , תקלות ופגמים בכורים גרעיניים או מחסור באמצעי מחייה . השאלה חוזרת 
ונשנית , עד כמה אכן גדול הסיכון במקרה הקונקרטי , ומה הקפו בהשוואה לסכנות 
אחרות . האם אמצעי התקשורת , המדע והפוליטיקאים מסווגים נכונה את האירועים 
והאם תגובתם עליהם מספקת ? קולות ספקניים הועלו מכל עבר בכנס של ההתאחדות 
האמריקאית לקידום המדע , בניו אורלינס , בפברואר השנה . השתתפו בכנס עשרות 
אלפי אנשים מכל קצות תבל . " אמצעי התקשורת מצננים את אפקט החממה " זה 
היה שמה של הרצאה שחלקה על התפקיד שממלאים אמצעי התקשורת בדיון האקלימי . 
לי וילקינס ופיליף פטרסון , מבית - הספר לעיתונאות של אוניברסיטת קולורדו 
בבולדר , התלוננו באחד מבין למעלה ממאה הסימפוזיונים , כי לאפקט החממה 
עדיין אין די עוצמה סמלית שתאפשר את קבלת ההחלטות הפוליטיות הדרושות . עדיין 
לא אירע אירוע בעל משמעות סמלית משהו כמו בופל וסוס בתחום הרעלים הכימיים 
או צרנוביל בתחום האנרגיה הגרעינית שיוכל להעניק לאפקט החממה דינמיקה פוליטית 
מספקת בדיון הציבורי בנושא . כך , למשל , תקופת הבצורת הגדולה בארה"ב 
ב8891 אמנם חיממה ודירבנה את הדיון על שינויים אקלימיים , אבל למרבה המזל , 
בתודעת הציבור עדיין לא נוצר קשר סיבתי ברור בין הבצורת ואפקט החממה . 
מבחינה מדעית הדבר נכון לגמרי ותיאורו היה בבחינת " עיתונאות טובה " . " אבל " , 
סבורים מומחי התקשורת , " התוצאה היתה פוליטיקה גרועה " . קפמאפרקגודש 
סכנות הסביבה האנתרופוגניות מספק גם דוגמאות הפוכות כיצד עושים פוליטיקה 
טובה על בסיס מדע גרוע . דוגמה אופיינית היא התיאוריה בדבר החורף הגרעיני . 
על - פיה , חילופי מהלומות גרעיניות בין מעצמות - העל היו מביאים שריפות 
קטסטרופליות , והיו יוצרות פיח רב כל - כך שהשמים היו מתקדרים במידה מופלגת . 
זה היה גורר פרץ קור דרסטי כל - כך העלול להביא את כליון האנושות כולה . 
תמונה זו של הרס העולם , שאמצעי התקשורת וקבוצות אינטרסים שונות עטו עליה , 
הביאה תזוזות חיוביות בדיון על פירוק הנשק . ואולם התמונה האפוקליפטית של 
" חורף גרעיני " אינה תקפה מבחינה מדעית והחורף נהפך בינתיים ל"סתיו גרעיני " 
שרבים מאוד , בעיקר במחצית הדרומית של כדור הארץ , היו מצליחים לשרוד בו . 
חוקר הסיכונים פרד זינגר אמר בניו אורלינס , באחד מ14 סימפוזיונים שהוקדשו 
ל"שינויים גלובליים " , כי אבותיו הרוחניים של החורף הגרעיני הקפידו להדגיש 
את פשטנות ההנחות בתיאוריה שהעלו , אבל בדיון הציבורי הדבר לא מילא כמעט 
שום תפקיד . בינתיים יודעים כי אפקט החממה מתמתן עקב הפעולה האנכית של זרמים 
באוקיינוסים , ופירוש הדבר שלא יתחוללו שינויי הטמפרטורה הקיצוניים שכה 
חששו מהם . לדידו של פרד זינגר , החורף הגרעיני הוא רק דוגמה אחת מרבות 
כיצד מתעלמים מהיבטים חשובים בדיון הסביבתי , הגדוש נושאים מורכבים מאוד . 
כך למשל הפער בין חור האוזון באנטארקטיקה וההידללות הכללית המעטה מאוד של 
האוזון ברחבי העולם , באו בהפתעה למדענים . בהיקף כזה לא השתלבו שתי התופעות 
עם התיאוריה . " על - פי הנוהג המדעי המקובל , פערים בין תיאוריה ותצפיות 
מובילים למסקנה שהתצפית או התיאוריה , ואולי שתיהן אינן נכונות ויש להעמידן 
בסימן שאלה . אבל לגבי הכלורו - פלורו - קרבונים ( סי - אף - סי ) השאיפה 
ליישוב הניגודים היתה חזקה כל - כך שהתעלמו מהלוגיקה המוטעית " . מטבעות הלשון 
" חור אוזון " שנגרם על ידי סי - אף - סי " ו"סרטן עור בגלל קרניים אולטרה 
סגוליות רבות יותר " הופצו ללא כל ביקורת , אף כי מבחינה מדעית הן עומדות 
בסימן שאלה גדול . לגבי סי - אף - סי נשמרות המסקנות המדעיות של ויסות כזה 
בגבולות צרים , אך לא כך לגבי מדיניות הסביבה בכללותה . ספרות מרקיעות 
שחקים התעופפו בכל הקשור לניקיון המים , הקרקע , האוויר והתזונה או בעניין 
ההגנה מפני קרינה ; השאלה אם מעמידים את הקדימויות בסדרן הנכון הולכת ונעשית 
בוערת . בסדנה שעסקה ב"דיווח על סיכוני סביבה " שנועדה לעיתונאים , קראו 
מדענים ומומחי תקשורת בניו אורלינס לנהוג יתר זהירות והקפדה בבדיקה ובהצגה 
של נושאים סביבתיים . האם אינטרסים תעשיתיים או פוליטיים עומדים מאחורי 
נתוני סיכון ספציפיים שכמעט תמיד מורכבים גם מהערכות ואומדנים ? האם הנתונים 
הסטטיסטיים שהם מתבססים עליהם ובהם אפשר תמיד לשחק , הם באמת כה נחרצים 
ועומדים בפני כל ביקורת ? ומה אומר הצד שכנגד ? היכן אי - הוודאויות והספק ? 
ויקטור כהן , לשעבר העורך המדעי של " ואשינגטון פוסט " וכתב מעולה בענייני 
סביבה , סיפר על מקרים רבים כל - כך שמתעלמים מאזורי - הפקר אלה , ולא 
שכח גם את ההיבטים העיתונאיים הספציפיים כמו , למשל , לחץ הזמן לקראת שעת 
האפס או הנטייה להצגת דברים מותחת ופשטנית . " פעמים רבות מדי אנו מצייתים 
לכלל מעוות : חדשות רעות הן חדשות טובות וחדשות טובות אינן חדשות " . הקריאה 
בספר פרי עטו , שנכתב בסיוע בית - הספר לבריאות הציבור של הרווארד , מאלפת 
לא רק לעיתונאים ( ויקטור כהן , " חדשות ומספרים " , , בהוצאת אוניברסיטת 
איובה , איימס 9891 ) . בולט במיוחד ההבדל בדיונים בארה"ב ובאירופה על 
סיכונים שווים פחות או יותר . דוגמה לכך הוא ראדן , גז רדיו - אקטיווי 
טבעי כבד הנפלט מבטן האדמה ומחומרי בנייה ומצטבר בחללים סגורים . בשאיפת 
גז ראדון תולים שיעור גבוה של מקרי סרטן הריאות . רשות הסביבה האמריקאית 
סבורה כי קרוב לשמונה מיליוני משפחות אמריקאיות סובלות משיעור ראדון גבוה 
מדי , והאיתור והאיוורור היו עולים לכל בית בין 0001 ל0002 דולר , כלומר 
תוכנית בת מיליארדי דולרים . נושא זה מעורר תשומת - לב רבה בארה"ב , אך 
בגרמניה המערבית עוסקים בו כמעט אך ורק חוגים מקצועיים ומיניסטריונים . 
האם מוטב כך ? האם אמצעי התקשורת בגרמניה המערבית מעכבים פרסום אזהרה נחוצה 
ושותפים לאשמת מותם בטרם עת של אנשים רבים , או שמא הם חוסכים השקעה מיותרת 
בת מיליארדים ? בארה"ב נשמעו קולות רבים נגד תהליך סילוק הראדון . " כרגע 
לחוצה דעת הקהל לעשות יותר מדי , מהר מדי " , הזהיר לא - כבר ליאונרד קול 
בכתב העת ( גיליון ראשון של 0991 ) . ויכוח דומה מתנהל כרגע בעניין האזבסט , 
שסיכונו דומה בהיקפו לראדון . קפמאפרקלא רק ארצות מעריכות הערכה שונה את 
הסיכונים ; פעמים רבות יש סתירה בין דיעות מומחים ובין דעת הקהל והפוליטיקה . 
דוגמה לכך העלה רוברט שויפליין , טוקסיקולוג במינהל המזון והתרופות האמריקאי 
( אף - די - אי ) בדבריו בניו אורלינס : " עשרות שנים עמדו תוספות המאכל 
וצבעי המאכל בראש סולם הדאגות של צרכנים שראו בהם סיכון המחייב את האף - 
די - אי להוציא תקנות בנדון . ואילו האף - די - אי וקבוצות מקצועיות מוסמכות 
אחרות סברו שמבחינה אובייקטיווית , סיכונים אלה חייבים לעמוד בתחתית הקדימויות 
של תשומת - הלב הציבורית " . את הפער הוא מסביר בין השאר במה שהוא מתאר כ"פוטנציאל 
הזעם " השונה הכלול בסיכונים מסוימים . אם סכנה נחשבת למרת , ניתנת לשליטה , 
משהו שאדם מוכן לקחת על עצמו ( למשל נסיעה במכונית ) פוטנציאל הזעם נמוך 
והנכונות להסתכן גבוהה מאוד . ואולם היא נמוכה לאין - שיעור יותר כשהמדובר 
בסיכונים הקשורים בטכניקות חדשות ובאינטרסים של רווחים תעשייתיים , שכן 
פוטנציאל הזעם הטמון בהם גבוה מאוד . מומחים ושלטונות יכולים לטעון שסיכון 
מסוים מזערי בהשוואה לאחרים , אבל אין איש מאמין להם . גם בגרמניה המערבית 
הפחידו אמצעי התקשורת במשך שנים רבות את הצרכנים בבשורות חדשות לבקרים על 
כימיקלים מסרטנים הנמצאים בחומרי מזון כצבעי מאכל , חומרי שימור ותוספות . 
בינתיים נאסר על השימוש כמעט בכל אותם חומרים . אם הסיבה היא דאגה לבריאות 
הצרכן , הדבר מוצדק . אלא שהחוקרים ממשיכים לגלות בקרב יותר מ000 , 001 
החומרים הטבעיים הנמצאים בחומרי המזון , יותר ויותר חומרים המתגלים בניסויים 
על בעלי - חיים כמסרטנים או לפחות מעוררים חשד כבד כי הם מסוגלים להשפיע 
על התורשה . ראוי לציין שהמסרטנים הטבעיים כמעט אינם זוכים לתשומת - לב ציבורית , 
אף כי מספרם הולך וגדל במהירות . הטוקסיקולוגים תמימי - דעים במידה רבה 
כי תזונה רגילה ודרכי הכנתה ( גריל , אפייה , התססה , שימור ) הם בין 
הגורמים העיקריים למקרי הסרטן בערך כל מקרה שלישי . הרעלים הסביבתיים המרכזים 
את תשומת - הלב כמעט אינם מעלים את שיעור התמותה מסרטן . האם נגזר עלינו 
לוותר על תבלין כחרדל , פלפל ועשבי - תיבול טעימים רבים ? אי - אפשר לפצות 
על אובדן שמחת החיים בתוחלת - חיים ארוכה יותר . מוטב ליהנות , אבל במידה . 
ויש להתייחס בחשד לכל מי שמנסה בעולם מורכב להפליא שכמעט אי - אפשר לחדור 
אליו באמצעות המדע לרקוח ולבשל את תמונת העולם שלו מתמונות וסמלים פשוטים . 
שאלה פתוחה היא אם שימוש מרובה בשום עוזר או מזיק , גם אם אי - אלו פרסומות 
של חברות תרופות מדברות בשבחו . כריסטיאן שלטר , אחד הטוקסיקולוגים הנודעים 
בשווייץ סבור שגם אם נאסור על השימוש ברוב החומרים המוכרים כמסרטנים , כמעט 
לא ישנה הדבר את שיעור התמותה הכללי מסרטן . הטוקסיקולוגיה עדיין רחוקה 
מאוד , למרבה הצער , מהבנת המנגנון של היווצרות הסרטן וסיבותיו המדויקות . 
אין הדבר פוטר בשום פנים מזהירות , למשל מהצורך להימנע מעישון וגם מסיכוני 
סרטן פחות ודאיים . אך הדבר מחייב לחשוב אם אסטרטגיות מניעה ההולכות ומתייקרות 
הן אכן בעלות ערך ומשמעות . 
