מיליון שקל . התביעה תתברר ב81 באפריל על ידי רשות השיפוט העליונה של ההסתדרות , 
במסגרת דיון ראשוני . בתביעה של קרן נתיב , שהוגשה באמצעות עו"ד ישראל 
גיל , נאמר כי על פי החלטת הוועדה המרכזת של ההסתדרות , מראשית שנות ה07 
הועברו אלפי עובדים במפעלי תעשייה ההסתדרותיים מביטוח פנסיוני במבטחים לביטוח 
בקרן נתיב . מדובר בעובדי מפעלים כגון יובל גד , מכתשים , פניציה , שמשון , 
הלן קרטיס , נעמן , עץ הזית , יפו מור , מרכבים ועוד . נתיב מציינת כי 
קלטה את העובדים תוך שהיא מכירה במלוא הזכויות שצברו במהלך שנות חברותם במבטחים 
ובהתאם לכך היא משלמת להם פנסיה . לטענת נתיב , מבטחים היתה חייבת להעביר 
אליה את כל ההפרשות שנצברו לזכותם של העובדים בצירוף הריבית שקיבלה מהשקעת 
הסכום באיגרות חוב ממשלתיות . אולם מבטחים התייחסה אל מבוטחים אלה כאל " עוזבים " , 
כלומר סגרה את תיקם ולא העבירה את את הכספים לקרן נתיב . למעשה , נאמר 
בתביעה , העבירה מבטחים לנתיב הפרשות מקוצצות כדי שליש מערכן האמיתי . גורמים 
בנתיב אמרו אתמול כי אי העברת הכספים על ידי מבטחים הוא בגדר " שוד בצהרי 
היום " ו"גזילה " . לדבריהם , הפיקה מבטחים רווחים נאים על חשבון קרן אחרת . 
מנכ"ל מבטחים עו"ד בן עמי עמירן , שהתבקש להגיב על הדברים , אמר כי אנשי 
המחלקה המשפטית במבטחים ייפגשו בימים הקרובים עם נציגי נתיב במגמה להגיע 
להסכמה בפרשה זו . הוא ציין שהעניין החל שנים רבות בטרם מונה כמנכ"ל הקרן . 
בן עמי טען כי צוות בוררים בראשות האקטואר מנשה כרמון , לשעבר מנהל מחלקת 
הפנסיה באגף לבטחון סוציאלי בהסתדרות , דן לפני כמה שנים בטענותיה של נתיב 
נגד מבטחים ופסק לטובת מבטחים . באחרונה קבע שוב האגף לביטחון סוציאלי כיי 
לנתיב אין עילה לתבוע את מבטחים . " איננו חייבים לנתיב אגורה " , הוסיף 
עמירן . 
