מאזן האימה בין מעצמות - העל מחזיק מעמד שנות דור , ובשנתיים האחרונות החלו 
הצעדים ההססניים הראשונים לקראת צמצום מאגר הנשק הגרעיני והרחקת סיוט ההשמדה . 
אך עם הודעת עיראק על הצבת טילים בעלי ראש חץ כימי , מתעוררת השאלה הכללית 
האם יכול להתקיים מאזן אימה יעיל ויציב בין מדינות קטנות , כמו בין מעצמות - 
העל . כרגע ממוקדת השאלה ביחסי ישראל - עיראק , אך היא חלה , או תחול בקרוב , 
על שורה של מדינות העשויות לייצר נשק גרעיני . ישראל היא רק מעין " מקרה 
מבחנה " למצבים דומים במקומות אחרים . מדינה גרעינית קטנה יכולה לנסות להחזיק 
מדינה קטנה אחרת כבת ערובה למעשיה של מעצמה גדולה שעליה היא אינה מעיזה לאיים 
במישרין . גם סאדם חוסיין איים בטילים כימיים על ישראל , אם היא או ארצות - 
הברית יתקפו את עיראק . זהו שלב מעבר בין שימוש פוליטי - צבאי באיום הגרעיני 
לבין שימוש בו למטרות של סחטנות טרוריסטית . הסכנה שנשק גרעיני ממדינה קטנה 
יגיע לארגוני טרור היא ממשית הרבה יותר מהסיכוי שנשק שכזה יגיע ממעצמה גדולה . 
זהו ההבדל הראשון בין יציבות מאזן האימה הבין - מעצמתי , לבין חוסר היציבות 
במאזן האימה בדרג נמוך יותר . מעולם לא שרר חשש כי ברית - המועצות , למשל , 
תספק נשק גרעיני לטרוריסטים . אולם אין כל ביטחון שכך יהיה אם נשק גרעיני 
יימצא בידי שליטים מסוגם של סאדם חוסיין או מועמר קדאפי . אך ההבדל העיקרי 
הוא בסיכוי שבעל הנשק הגרעיני עצמו ישתמש בו . האחריות של מעצמות העל בנושא 
זה הכחה במשך 04 שנה . חוסר האחריות של מדינות קטנות , בעיקר ערביות , 
הוכחה בקלות בה נעשה שימוש בנשק כימי במלחמות השונות . ההתאפקות של המעצמות 
הגדולות לא נובעת רק מתחושת אחריות רבה יותר . בין מעצמות העל קיימים עימותים 
בשורה ארוכה של נושאים , בעלי חיוניות וחריפות שונה . הדבר מעניק לסכסוכים 
ביניהן קשת רחבה של דרכי פעולה ומאפשר להן להימנע משימוש באמצעים קיצוניים . 
הסכסוכים בין מדינות קטנות יותר הם , בדרך כלל , חד - נושאיים ולעתים 
טעונים מטען רגשי כבד הרבה יותר מאשר סיכסוכי מעצמות - על . הסכסוך הישראלי - 
ערבי הוא דוגמה מובהקת לכך . 
