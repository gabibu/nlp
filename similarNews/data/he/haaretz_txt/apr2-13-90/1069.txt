בבית החולים " וולפסון " בחולון בוצע אתמול ניתוח לב פתוח ראשון לגבר בן 
45 , במחלקה לניתוחי לב וחזה שנפתחה באחרונה בבית החולים . המחלקה החדשה 
תסייע לקיצור התורים לניתוחי לב , ועל פי הערכת מנהל בית החולים , ד"ר 
יהושע וייסבורט , מתוכננים להתבצע בבית החולים 052003 ניתוחי לב פתוח בשנה . 
כיום ממתינים לניתוחי לב פתוח באזור המרכז למעלה מ000 , 1 חולים , והתור 
הוא כשנה וחצי . את ניתוח הלב הפתוח הראשון , ביצע ד"ר ארם סמולנסקי , 
סגן מנהל מחלקת ניתוחי לב וחזה במרכז הרפואי " שיבא " ברמת גן , שהושאל 
לבית חולים " וולפסון " לתקופת הרצת המחלקה . במחלקה 01 מיטות , מהן 
ארבע מיועדות לטיפול נמרץ . מנהל בית החולים , ד"ר וייסבורט , מסר כי במשך 
תקופת ההרצה יושלם המכשור נוסף הדרוש כדי להכניס את המחלקה לפעילות סדירה . 
הוא הוסיף , כי בקרוב יפתחו בבית החולים מחלקות נוספות , בין השאר מחלקה 
לכירורגיית כלי הדם , שיקום פיסיקלי ונוירורדיולוגיה . 
