ית בשליש את מספרם של משרדי הממשלה , ולהעמידו על ארבעה עשר , ראויה לתשומת 
לב . גבאי הביא לדוגמה את שווייץ שמספר השרים בממשלתה הוא שבעה בלבד . 
אבל דווקא בממשלת שווייץ מכהנים הן שר כלכלה והן שר אוצר . באופן כללי , 
אם בודקים את הרכבן של ממשלות קטנות - יחסית במדינות המערב המתועשות , 
מתברר כי אחדים מהמשרדים שהנציב מבקש לבטל משטרה , כלכלה ותכנון , איכות 
הסביבה , המדע והטכנולוגיה והתיירות קיימים בהן . בין 41 השרים בממשלת 
אוסטריה , למשל , יש שר למדע ומחקר ושר לענייני סביבה , נוער ומשפחה . 
מתוך 71 מיניסטריונים במערב גרמניה יש מיניסטריון לסביבה , שימור וביטחון 
כורים גרעיניים , משרד כלכלה ומשרד לשיתוף פעולה כלכלי נוסף למשרד האוצר , 
ומשרד מיוחד למחקר וטכנולוגיה . באירלנד יש בין 51 השרים גם שר לאיכות 
הסביבה . עם זאת , בכל הממשלות הללו , וגם בממשלות אחרות שגודלן דומה , 
אין משרדים מיוחדים למשטרה ולתיירות . אם היעד אמנם צריך להיות ניהול תקין 
של המנגנון הממשלתי , כפי שסבור נציב שירות המדינה , אולי יש מקום לבטל 
את שני המשרדים האלה . אבל היעד שיש לחתור אליו אינו ניהול המנגנון אלא צמצומו 
הדרסטי . המעורבות הממשלתית במשק , שהיא החולי העיקרי המעכב כל אפשרות 
של צמיחה , מטפחת את קיומו של מנגנון מנופח ומיותר . תרופה חשובה אחת לחולי 
הזה היא הפרטה ממשית של החברות הממשלתיות . תרופה חשובה אחרת היא צמצום 
דרסטי של התכנון בחקלאות . היעד אינו צריך להיות התייעלות של המנגנון אלא 
התייעלות של המשק , והשיטה המקובלת על רוב הכלכלנים , גם בממשלה , היא 
תחרות חופשית . המדינות שהוזכרו לעיל אף הן דוגלות בכך , ובכל זאת מצאו 
לנכון לעודד דווקא תחומים כגון מדע וטכנולוגיה ואיכות הסביבה . 
