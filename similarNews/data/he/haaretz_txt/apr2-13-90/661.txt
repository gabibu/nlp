ויקטור מדינה , מנכ"ל משרד האוצר לשעבר , נבחר אתמול על ידי דירקטוריון 
כימיקלים לישראל ברוב גדול , לתפקיד יושב ראש דירקטוריון החברה . הדירקטוריון 
החליט לאמץ מכתב בנידון ששלח שלשום רפי איתן , היו"ר הנוכחי של דירקטוריון 
החברה , לכל חברי הדירקטוריון . מדינה , שמונה השבוע לדירקטור בכי"ל , 
לא לקח חלק בישיבה . במכתב מסביר איתן כי ב09 . 3 . 1 הודיע על רצונו לפרוש 
מתפקידו וכי מאז הוצע למנות את מדינה במקומו , הוא הוסיף את ההצעה למינוי 
לסדר היום של הישיבה . איתן הציע כי מינויו של מדינה יכנס לתוקף ב09 . 6 . 
1 , עם פרישתו מתפקידו . בישיבה התעורר ויכוח בין המצדדים במינוי מדינה , 
ולבין המתנגדים . 61 מבין חברי הדירקטוריון תמכו במינוי , מכיוון שלדעתם 
הוא מינוי מקצועי , ושלושה הצביעו נגד . עוד טענו המצדדים כי הטענה שאין 
זה הוגן לבצע מחטף , שהושמעה בזמן שהוצע למנות לתפקיד את דני דרך , אינה 
תופסת כעת , ואינה רלוונטית לצורך העניין . לדעתם , גם אם השר משה נסים , 
שהציע למנות את מדינה , לא ימשיך בתפקידו וימונה שר תעשייה ומסחר חדש , 
גם אז השר החדש לא יחליף את מדינה , מכיוון שהמינוי הוא מקצועי . ויקטור 
מדינה פרש לפני כחצי שנה מתפקיד מנכ"ל משרד האוצר , בעקבות חילוקי דעות 
עקרוניים שהיו לו עם שר האוצר לשעבר , שמעון פרס , בנוגע למדיניות הכלכלית . 
מדינה פרש בעבר גם מתפקידו הבכיר בבנק ישראל , בגלל חילוקי דעות שהיו לו 
עם מיכאל ברונו , נגיד בנק ישראל , בנוגע לאופן ניהול המדיניות המוניטרית . 
בשנים האחרונות יצא לו מוניטין של כלכלן ואיש מקצוע , הנלחם ללא חת על 
עמדותיו . 
