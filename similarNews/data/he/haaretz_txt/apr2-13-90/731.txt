מחשב מתוצרת חברת אייטק , הפועלת בהרצליה , מותקן בטיל האמריקאי " פגאסוס " , 
ששוגר בשבוע שעבר לחלל . פגאסוס הוא טיל ראשון המיוצר כולו על ידי חברה 
פרטית , " אורביטל סאינס " , המקווה לעשות עסקים משרותי שיגור לוויינים . 
זהו שיגור מסחרי ראשון בארה"ב מאז אסון מעבורת הצלנגר . פגאסוס נישא מתחת 
לכנפיו של מפציץ מדגם בי - 25 , ומשוגר כאשר מגיע המטוס לתקרת גובה השיוט 
שלו . בשיגור הראשון נשא הטיל שני לוויינים האחד לצורכי הצי והשני למטרות 
מדעיות . השלב הראשון בשלושת שלבי הטיל מתחיל בפעולתו לאחר שחרורו מן המטוס 
שהוא , אגב , אותו מטוס שהזניק בעבר לאוויר את מטוס האיקס 51 , כלי הטייס 
הראשון ששבר את מחסום הקול . המבנה הבלתי - שגרתי של הטיל כולל כנף דלתא 
הצמודה לשלב הראשון שלו . 28 שניות אחרי השחרור ניתק השלב הזה מהטיל ושני 
השלבים הבאים , המעוצבים באורח קונבנציונאלי , נכנסים לפעולה . מחשב הטיל 
פגאסוס פותח ויוצר בישראל , על ידי חברת אייטק . החברה , בבעלות מנהליה 
ומשקיעים מארה"ב ומאירופה , הוקמה בשנת 38 מתוך מגמה להתמחות בפיתוח מחשבים 
התפורים לצרכי המשתמשים , בעוצמות חישוב גבוהות ובתנאי סביבה קשים . פיתוח 
המחשב הנושא את השם " סדרה 005 " הושלם בסוף 78 . המחשב מבוסס על יחידת 
עיבוד מרכזית 02086 מתוצרת מוטורולה , ועל ערוץ מרכזי מטיפוס וי - אם - 
אי . בשנתיים שחלפו מגמר פיתוחו הותקן המחשב בקטרי רכבת ובציוד מכני כבד , 
שם הוא משמש לבקרת מנוע . בעקבות פרסומים בעתונות המקצועית , פנתה " אורביטל 
סאינס " , מפתחת הטיל פגאסוס , אל החברה הישראלית , וביקשה להתאים את המארז 
לצרכיה . במסגרת ההתאמה , שנעשתה בארץ בתוך פחות מחצי שנה , הופחת משקל 
המחשב והוא הותאם למאמצים ולעומסים המאפיינים שיגור לחלל . מחיר המחשב הישראלי 
עומד על כמאה אלף דולר . באורביטל מדברים על כאלף שיגורים מסחריים בעשור 
הקרוב . 
