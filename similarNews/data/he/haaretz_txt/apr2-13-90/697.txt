, הפתיע את העולם וגרם סיפוק רב לאזרחי המדינה ולראשיה . לאחר ההצלחה 
המרשימה נשאלה לא אחת השאלה , האם החלל אינו משימה שמעבר לכוחותינו , 
ואולי זו המגלומניה שאוחזת בנו הישראלים מעת לעת ? אלא שנוכחות ישראל בטכנולוגיות 
החלל היא חיונית ותוצאותיה יתרמו תרומה חיובית במישור הכלכלי , בקליטת עליית 
מדענים מחו"ל , ובמישור הבין - לאומי , שבו נמדדת עוצמתה של מדינה גם ביכולתה 
הטכנולוגית . שוק תעשיות וטכנולוגיות החלל בעולם נאמד כיום ב02 מיליארד דולר 
לשנה בפעילות האזרחית בלבד , והסכום צפוי לעלות לכ03 מיליארד דולר לשנה 
לקראת שנת אלפיים . כיום ברור שטכנולוגיות חלל הן חלק חשוב בתעשיות העתירות 
ידע בכל מדינות המערב המפותחות . התעשיות שאינן משולבות בטכנולוגיות אלה , 
ולכן אינן מנוסות בעמידה במפרטים המחמירים המאפיינים פיתוח וייצור מערכות 
חלל , יתקשו להתחרות בתעשיות אחרות , המיומנות יותר בתחום החלל , גם בנושאים 
שאינם נוגעים דווקא בו בעשור האחרון התפתחה מגמה חדשה בעולם הלוויינות הלווינות 
הקטנה והמתוחכמת ( ) . יכולתה של מדינת ישראל להוביל במגמה זו ובתחומים 
צרים , הדורשים רמת תחכום גדולה והשקעות קטנות יחסית , הכחה בעבר בפרויקטים 
רבים . תהיה זו החמצה לאומית אם לא ננצל את ההצלחה , התשתית והיתרון היחסי 
ששיגור אופק 1 ואופק 2 מקנה לנו כיום בשוק החלל הבין - לאומי הבוחן אותנו 
בסקרנות ובעניין רב . שילוב התעשייה והקהילייה המדעית והטכנית בישראל בפעילות 
החלל הבין - לאומית נראה לכן מרכיב חשוב מאוד בשמירה ובשיפור מקומנו בין 
המדינות התעשייתיות בעשור הקרוב ובעתיד הרחוק יותר . מהלך חיוני לקראת שילוב 
ישראל בשוק הזה מחייב תוכנית לאומית להכנת התשתית בכוח אדם מיומן ומנוסה , 
וכן ציוד מתאים במוסדות המחקר ובמעבדות . צריך להתייחס לתוכנית כזו כאל 
השקעה לאומית , שתעודד את הצמיחה הכלכלית . דווקא בתקופה זו , כשהאוניברסיטאות 
בישראל במצוקה כספית והכלכלה מדשדשת במקום ומחפשת דרך לצמיחה , כשדרושים 
כספים לקליטת עלייה מבריה"ם ולהכשרת רבבות מדענים , הכרח לעורר תוכנית חלל 
לאומית , בהשקעה מינימלית , שתספק מקומות עבודה ברמה טכנולוגית גבוהה . 
בניגוד למקובל בתוכניות חלל בעולם , שם מושקעים מאות מיליוני דולרים בשנה , 
מציגה הסוכנות הישראלית לניצול החלל תוכנית חלל לאומית צנועה . תוכנית 
זו מותאמת ליכולת המדינה ומכוונת לתמוך בפיתוח התשתית הטכנולוגית והמדעית 
ביעילות מקסימלית . תוכנית כזו תשמש מאיץ גם לטכנולוגיות שאינן חלליות ותהיה 
כעין תעודת בגרות לתעשייה מודרנית . היכולת לשווק מערכות , או תת - מערכות , 
לפרויקטים חלליים , תקדם מכירות בנושאים עתירי טכנולוגיה בכלל , בנוסף 
ליצירת פלח שוק נוסף לתעשייה בארץ . ההתפתחות בכיוון כזה אינה חייבת לבוא 
מהשקעות ממשלתיות מסיוויות , אלא בעיקר ממו"ף תעשייתי , עם סיוע והכוונה 
ממשלתית . לפי הפוטנציאל , תכסה הצלחה בפלח שולי של שוק החלל הלאומי את 
ההשקעות שיידרשו . מהנתונים מתבקשות המסקנות האלה : יש לקבוע את החלל כאחד 
היעדים הלאומיים של ישראל בתחום הטכנולוגי לדור הבא ; להחלטות , או לאי - 
החלטות , בנוגע לתמיכה בטכנולוגיות חלל בארץ תהיה השפעה רבה על אופי התעשייה 
הישראלית המתוחכמת בעשור הקרוב ולאחריו . לפיכך השאלה הנכונה אינה " למה 
חלל " , אלא כיצד לקדם את תעשיית החלל כמאיץ טכנולוגי וכלכלי לישראל בעשור 
הקרוב . 
