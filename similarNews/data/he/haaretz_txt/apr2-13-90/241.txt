מפקד מחוז הצפון במשטרה , ניצב אלברט מוספיה , הורה אתמול להעמיד לדין 
משמעתי שתי קצינות משטרה ממרחב חיפה , בפרשת עורך הדין החיפאי ישעיהו חריף , 
בה הסתירה המשטרה מעיני הציבור את העובדות . חריף ( 26 ) , הנמנה על 
הפעילים הבכירים של המפד"ל בעיר , שילם על - פי החשד , מכספי עיזבון אותו 
ניהל , לנערת ליווי עמה בילה בזהות שאולה באחד מבתי המלון בעיר . ההמחאה 
שזויפה על - ידו , מעזבונה של חיה קופר המנוחה , חזרה כיוון שהבנק לא כיבד 
אותה . נערת הליווי הצליחה לאתר את עורך הדין וניסתה לסחוט ממנו כספים . 
עו"ד חריף התנגד לניסיונות הסחיטה והיא התלוננה במשטרה . בעקבות תלונתה 
פתח מחלק ההונאות בחיפה , בראשותו רב - פקד חיון , בחקירה שבמהלכה הגיע 
פרקליטו של חריף , עו"ד טומי נדשי , למחלק . נדשי פנה לחדרה של פקד סרינה 
יהודה וטען כי הגיע לסיכום עם ראש מחלק ההונאות , על - פיו הוסכם כי חריף 
יודה בעבירות המיוחסות לו , ותמורת זאת לא תפורסם הפרשה בכלי התקשורת , 
והיא לא תועבר לטיפול הפרליטות . דוברת המשטרה , אהובה תומר , קיבלה 
הוראה שלא לפרסם את הפרשה . הפרשה התגלתה על - ידי פרקליטות המחוז , לאחר 
שהוסתרה במשך כשנה וחצי מעיני הציבור , בעקבות העמדת עו"ד חריף לדין בבית 
משפטי השלום , על - ידי לשכת התביעות במרחב חיפה , ולא באמצעות הפרליטות 
המחוזית . עם גילוי הפרשה ופרסומה הורה מפקד מרחב חיפה במשטרה , תת ניצב 
יוסי לוי , לבטל את ההסכם בטענה לאי - חוקיותו והורה על מינוי קצין בודק 
בפרשה . כקצין בודק התמנה ניצב משנה שמואל יציב , עו"ד שעסק בעבר בתחום 
החקירות במרחב החיפה , והכיר את הנפשות הפועלות בפרשה . קפידבינאתמול פורסמו 
מסקנותיו של יציב , לפיהן התרשלה פקד סרינה יהודה בתפקידה , כיוון שלא 
בדקה עם ראש המחלק , רפ"ק חיון , אם דבריו של נדשי נכונים . גם אם סברה 
פקד יהודה כי עו"ד נדשי אכן הגיע להסכם עם חיון , נהגה שלא כשורה בכך שלא 
הפנתה את תשומת לבו של מפקדה לעובדה כי הוא איננו מוסמך לסכם עם סנגור על 
הבאת נאשם לדין בעבירות מסוג עוון בבית משפט השלום ולא באמצעות פרלקיטות 
המחוז , אמר הקצין הבודק . כמו - כן היא נהגה בניגוד להוראות בכך שהעבירה 
את התיק ללשכת התביעות , בעוד שהיתה אמורה להעבירו לידיו של ראש לשכת החקירות , 
סנ"ץ תובל . כן קבע הקצין הבודק כי התובעת , פקד תמר בן רון ממחלק התביעות 
בחיפה , נהגה בניגוד להוראות בכך שהכינה כתב אישום נגד עו"ד חריף לצורך 
העמדתו לדין בבית משפט השלום , למרות שמדובר בעבירות שעבר חריף במסגרת תפקידו 
כעו"ד , והיה צורך באישור היועץ המשפטי ובידיעתו , כדי להגיש כתב אישום . 
בן - רון גם הכינה כתב אישום על קבלת דבר במרמה , בעוד שעל - פי הנחיות 
היועץ המשפטי לממשלה בעבירות מסוג זה אמור פרקליט מפרקליטות המדינה לטפל . 
עם - זאת המליץ ניצב משנה שמואל יציב להסתפק בהערה נגד פקד סרינה ופקד תמר 
בן - רון . קפידבינאתמול , בהודאה רשמית של מחוז הצפון , נאמר כי מפקד 
המחוז לא נענה להמלצת הקצין הבודק , והורה להעמיד לדין את שתי הקצינות . 
פקד סרינה יהודה תועמד לדין משמעתי בגין אי - מילוי הוראה בכך שהעבירה את 
התיק למחלק התביעות ולא לראש לשכת החקירות ; ובגין רשלנות בכך שסיכמה עם 
עו"ד נדשי דברים שלא היתה מוסמכת לסכם . התובעת תמר בן רון תועמד לדין בגין 
אי - מילוי הוראה , בכך שהכינה כתב אישום ללא קבלת אישור מהיועץ המשפטי 
לממשלה . מפקד המחוז הורה גם לרשום בתיקו האישי של ראש לשכת התביעות בחיפה , 
משה טפר , הערה בנושא זה . 
