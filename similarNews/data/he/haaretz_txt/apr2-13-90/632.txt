הממשלה מתכוונת להעביר בישיבתה ביום א את ההצעה הפוטרת משכירי דירות ממס , 
באמצעות תקנות שעת חירום . את ההחלטה בנידון קיבל השר יצחק פרץ , והוא 
הודיע על כוונתו זו לנציב מס ההכנסה משה גביש . ההחלטה להעביר החלטה זו באמצעות 
תקנות לשעת חירום נועדה לעקוף את הכנסת ואת ועדת הכספים ולהביא לאישורה המהיר . 
נציב מס הכנסה משה גביש קרא למנוע את קבלת ההצעה . גביש מסר ל"הארץ " כי 
ההצעה להעביר את הפטור ממס למשכירי דירות באמצעות תקנות שעת חירום היא חסרת 
תקדים , ועלולה לעודד גם סקטורים אחרים במשק לקבל פטורים דומים . גביש 
הוסיף כי את עידוד העלייה באמצעות השכרה למגורים ניתן לעשות בדרכים חלופיות , 
ולאו דווקא בדרך זו . נציב מס הכנסה התריע כי קבלת הצעתו של השר פרץ עלולה 
ליצור במשק " מכבסת מס " בהיקף של מאות מיליוני שקלים בשנה . לדבריו , 
גופים עסקיים רבים יבצעו עסקות מלאכותיות עם גופים הקשורים איתם , וכך 
יוכלו להביא להקטנת חובות המס . " אמנם הפטור יגרום ישירות לאובדן הכנסה 
שנתית בסך 0203 מיליון שקל , אך נזקיו העקיפים עלולים להיות גבוהים בהרבה " , 
הסביר נציב מס הכנסה . לדבריו , בדיקה של מכון גוטמן הראתה כי חלק גדול 
מבעלי הדירות אינו משכיר אותן לא משיקולי מס אלא משיקולים אחרים . גביש 
נועד אתמול עם היועץ הכלכלי של ראש הממשלה , פנחס רובין , והסביר את עמדתו . 
גביש הסביר את עמדתו בנושא גם במכתבים ישירים ששלח לדן מרידור , הממונה 
בפועל על תיק האוצר , ולראש הממשלה יצחק שמיר . 
