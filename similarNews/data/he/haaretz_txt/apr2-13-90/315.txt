השבוע עמדה הממשלה לדון בנושא הצמיחה . באוצר ובבנק ישראל הכינו את הנתונים . 
נציגי האוצר התכוונו לדבר על הפריצה התקציבית בעקבות שבוע המחטפים האחרון , 
ובבנק ישראל התכוונו להתריע מפני השאננות נוכח המחסור הגדל והולך בדיור 
ובתשתית לקליטת גל העלייה הצפוי . אבל הממשלה כדרכה דחקה את הנושא הכלכלי 
מסדר היום והדיון על הצמיחה נדחה למועד בלתי ברור בעתיד , ממש כמו הצמיחה 
עצמה . נתוני החודשים האחרונים מלמדים כי המשק עדיין מצוי במיתון . בכמה 
תחומים חלה אמנם התאוששות מסוימת , אך היא איננה מבשרת על בואו של אביב 
כלכלי . כך נראים פני המשק בחודשים האחרונים , ואלו הנתונים שהיו מוגשים 
לממשלה השבוע , אילו התפנתה לדון במצב המשק : תקציב הממשלה והגירעון הממשלתי 
בחודשים האחרונים חלה ירידה בגירעון הממשלתי , והוא ירד משיעור של 5 אחוזי 
תוצר ל3 אחוזים בלבד . אבל מה שהיה איננו מבטיח את מה שיהיה . השבוע האחרון 
לימד אותנו עד כמה רגיש התקציב למזג האוויר הפוליטי . כבר היום ברור כי 
הממשלה תצטרך להגיש בקרוב תקציב נוסף על מנת לממן את גל העלייה הצפוי . 
עדיין לא ברור מה יהיה היקף הגירעון הממשלתי בשנה הקרובה , אולם ברור כבר 
עתה שהוא יהיה גבוה בהרבה מהיעד של 5 . 3 אחוזי תוצר . גירעון ממשלתי כה 
גדול יחבל במאמצים להוריד את הריבית במשק על מנת לעודד את הצמיחה , ויביא 
ללחץ גובר על מאזן התשלומים במחצית השנייה של שנת 09 . מחירים בתחום המחירים 
אין בשורה של ממש . האינפלציה בחודשיים האחרונים נמצאת במגמת ירידה . יחד 
עם זאת ברור כבר היום כי מדדי החודשיים הקרובים , מארס ואפריל , יהיו גבוהים . 
עיקר עליות המחירים במשק נתרמו בשנה האחרונה על ידי הממשלה . הממשלה התחייבה 
שלא להעלות את מחירי המוצרים והשירותים הנתונים לפיקוחה מעבר ל01 אחוזים . 
אולם התחייבות לחוד ומעשים לחוד . בשבועות האחרונים התייקרו שירותים ואגרות 
ממשלתיות בעשרות אחוזים . נראה כי נוכח הפריצה התקציבית הצפויה לא יהיה 
מנוס מהעלאת מחירי המוצרים הנתונים בפיקוח הממשלה על מנת לממן את הגירעון 
התקציבי הגדל . תעסוקה לפי כל הנתונים נמשך הרפיון בשוק העבודה במשק , 
אם כי סקרי כוח אדם שנערכו ברביע האחרון של שנת 98 מצביעים על ירידה מסוימת 
באבטלה . לכאורה נתון מעודד , אולם אליה וקוץ בה . עיקר הירידה באבטלה 
נבעה מעלייה ניכרת במספר המועסקים בסקטור הציבורי , תוספת של כ000 , 51 
עובדים . מנגד נמשכה מגמת הירידה במספר המועסקים בסקטור העסקי , וכן ירידה 
בשיעור ההשתתפות של נשים בכוח העבודה . כלומר , האבטלה בסקטור היצרני העמיקה . 
בשנה הקרובה יש חשש כי מעגל האבטלה אף יתרחב נוכח כוח העבודה הרב שיזרום 
לכאן בעקבות גל העלייה הצפוי . העלייה החל מהרביע השלישי של שנת 98 הואץ 
מאוד קצב העלייה לישראל . במהלך שנת 88 היה קצב העולים הממוצע לחודש 051 , 
1 עולים . במחצית השנייה של 98 עלה הקצב ל000 , 2 עולים בחודש . בחודשיים 
הראשונים של שנת 09 אנו נמצאים בקצב חדש לחלוטין , העומד לדברי כלכלני בנק 
ישראל על כ005 , 5 עולים לחודש , וייתכן כי קצב זה אף יוגבר . פרופיל העלייה 
מרוסיה מלמד כי זו עלייה בעלת הון אנושי ניכר . בעזרתה יוכל המשק בעתיד 
להמריא לשיעורי צמיחה שידענו בעבר . כל זאת אם יידעו ראשי המשק לנתב את 
העולים לסקטור העסקי תוך השקעה בתשתיות בסיס על מנת לאפשר את קליטתם . בנייה 
ותשתית הנתונים לחודש ינואר 09 מראים על עלייה במספר התחלות הבנייה ב42 
הערים הגדולות וגם הנתונים על שיווק המלט מורים כי ענף הבנייה נמצא בתחילתה 
של התאוששות . אולם נוכח גל העלייה הצפוי , נראה כי מספר התחלות הבנייה 
היום קטן בהרבה מהדרוש למשק . כלכלני בנק ישראל חישבו ומצאו כי במידה שיגיעו 
לישראל 001 אלף עולים בכל שנה בשנים 09 ו19 , יחסרו במשק 03 אלף דירות בשנת 
09 ו06 אלף דירות בשנת 19 . כלומר , עודף הביקוש על ההיצע עדיין גדול משמעותית . 
עד כה לא ניכרת היחלצות מצוואר הבקבוק של מצוקת הדיור . גם ההשקעות בתשתית 
בסיסית כגון תקשורת וכבישים מתמהמהות . הייצור התעשייתי בחודשים הראשונים 
של שנת 98 הוא ירד מאוד . החל מהמחצית השנייה של 98 וביתר שאת בחודשים 
האחרונים ניכרת מגמה של התייצבות בייצור התעשייתי . אבל בהשוואה למחצית 
השנייה של 78 , לפני תחילת האינתיפאדה והמיתון במשק , הייצור התעשייתי 
עדיין נמוך בארבעה אחוזים לערך מהרמה הממוצעת ששררה אז במשק . היצוא התעשייתי 
במהלך המחצית השניה של 98 חלה התרחבות ביצוא סחורות תעשייתיות מישראל , 
וזהו נתון מעודד . גם ביבוא תשומות לייצור חלה התאוששות מסוימת בסוף שנת 
98 , דבר היכול ללמד על חזרה אטית של המשק לרמת הפעילות שלפני המיתון . 
אולם גם הנתון הזה איננו חד משמעי וניתן לפירושים . קשה לקבוע בשלב זה 
האם הגידול היחסי ביבוא של תשומות יצור ונכסי השקעה בחודשים האחרונים של 
98 ובתחילת שנת 09 לא נבע מהעלייה בציפיות לפיחות , שררו במשק בתקופה זו . 
התיירות עד לאחרונה היתה התיירות בשפל חסר תקדים עקב אירועי השנתיים האחרונות 
בשטחים . אולם בחודשיים הראשונים של שנת 09 חלה התאוששות מפתיעה בתיירות 
לישראל , ומומחים בענף טוענים כי אם יימשך הקצב הנוכחי נעבור את רמות התיירות 
שהורגלנו אליהן בשנים שקדמו לאינתיפאדה . רמת התיירות בחודשיים האחרונים 
דומה לרמת התיירות ששררה במשק ערב האינתיפאדה . מאזן התשלומים וחובות החוץ 
בשנת 98 ירדה מצבת חובות החוץ של ישראל ב008 מיליון דולר . על חלק מהירידה 
יש לברך , מאחר שהיא מצביעה על החלפת מקורות אשראי מחו"ל במקורות אשראי 
מקומיים , ובכך מבטאת תהליך של שכלול שוק הכסף . אולם חלק אחר של הירידה 
מצביע על ירידה בלקיחת אשראי להשקעה של הסקטור העסקי , והדבר מרמז על המשך 
השפל . כל הנתונים הללו כמכלול מבטיחים לנו כי שנת 09 , בדומה לשנת 98 , 
לא תהיה שנת בשורה למשק , מבלי לקחת בחשבון גורמים נוספים , אשר יכולים 
אף להרע את מצבו של המשק לעומת השנה החולפת . חוסר הוודאות הפוליטית והאפשרות 
המסתמנת של בחירות בשער , איננה מאפשרת ניהול מדיניות מקרו כלכלית ארוכת 
טווח . ידוע כי שנות בחירות אינן שנות ברכה למשק . שיקולים כלכליים ארוכי 
טווח מפנים מקומם לשיקולים של חטוף ואכול עתה על חשבון המחר . הוא הדין 
לגבי המחטפים האחרונים בתקציב . משמעות המחטפים התקציביים של השבוע האחרון 
איננה במישור המקרו כלכלי דווקא . מרדכי פרנקל , חבר ההנהלה הבכירה של 
בנק ישראל וממלא מקומו של הנגיד , אמר השבוע " להארץ " : " הבעיה באירועי 
השבוע האחרון איננה מקרו כלכלית . אם הייתי יודע כי אחריהם תקום הנהגה כלכלית 
מוצקה , אני חושב שניתן היה לתקן את הטעון תיקון . הבעיה היא בשבירת סדרי 
ממשל תקינים ובדרך הניהול המקרו כלכלית של המשק " . יציבות כלכלית מצריכה 
יציבות פוליטית , וזהו המשאב הנדיר ביותר כיום במשק הישראלי . 
