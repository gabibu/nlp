( ע ) . אלפי חברי תנועת " בני עקיבא " , חברי הקיבוץ הדתי , תנועת 
" המעלה " ועולים חדשים השתתפו אתמול ביום הציונות הדתית , שהתקיים בגן 
סאקר בירושלים . היום נפתח בצעדת אליצור , בה השתתפו מאות צועדים , שעלו 
לירושלים בכמה מסלולים . בשל החום הכבד , שפקד את האיזור התקשו רבים מהצועדים 
לסיים את צעדתם . האירוע המרכזי , בגן סאקר , כלל מפגש מחזורים של בני 
עקיבא , תערוכות , תוכנית אמנותית עשירה וצניחה חופשית . לאירוע הגיעו 
אלפים מוותיקי התנועה , חברים ופעילים בה ואורחים מכל רחבי הארץ . בשעה 
4 אחר הצהריים יצאה צעדת הציונות הדתית מגן סאקר דרך הרחובות הרצוג , עזה 
וצומת ממילא , עד לרחבת הכותל המערבי . המשטרה אבטחה את הצועדים וחסמה 
את התנועה בעת שעברו ברחובות העיר . טור הצועדים מנה אלפי אנשים . ברחבת 
הכותל המערבי התקיימה בשעות הערב עצרת וחזיון אור - קולי , בהשתתפות שר 
הדתות , זבולון המר , רבנים ואישי ציבור . נשיא המדינה , חיים הרצוג , 
שהיה אמור להשתתף בארוע , ביטל את השתתפותו , בשל כיב הקיבה , בו לקה 
בסוף השבוע . אתמול אבטחה משטרת ירושלים עשרות אירועים המוניים , שחלקם 
התרחשו בו זמנית . סך - הכל עבר היום ללא הפרות סדר בולטות , למעט מספר 
תקריות במזרח העיר . עומס התנועה ברחובות ירושלים היה רב במיוחד . עשרות 
אוטובוסים עמוסי עולים חדשים ומטיילים הגיעו לעיר , ועשו דרכם לאזור העיר 
העתיקה ורחבת הכותל . למרות שבמרבית הצמתים נצבו שוטרים , לא ניתן היה 
להתגבר על הלחץ ונוצרו פקקי תנועה ממושכים . 
