המכונית שבתמונה עשויה לשים קץ למסורת ארוכה הנהוגה ברנו לכנות את הדגמים 
של המכוניות הפרטיות בשמות המורכבים ממספרים . על - פי הדיווחים , כל המכוניות 
שיחליפו בעתיד את דגמי רנו הקיימים יזכו לשמות . המכונית , ששם הקוד שלה 
הוא 57 , תושק בעוד כחודשיים ותכונה כנראה " קליאו " . מסייה קונצין , 
האיש מספר שלוש בפירמידת הניהול של רנו , שביקר החודש עם קבוצת סוכנים נבחרת 
בישראל , טען כי ההחלטה הסופית לגבי השם נתונה בידי ריימונד לוי , נשיא 
החברה . בניגוד לציפיות לא תחליף הקליאו את כל דגמי רנו 5 , אלא תימכר 
בינתיים לצדם . רנו תפסיק אמנם לייצר את דגם חמש הדלתות , אך רנו 5 בגרסת 
שלוש דלתות תמשיך להימכר עוד כשלוש שנים . קליאו היא הסנונית הראשונה של 
מכוניות הסופר - מיני של שנות התשעים . היא ארוכה בכ51 ס"ם מרנו 5 , ותצא 
בגרסה של שלוש ושל חמש דלתות , עם מנועים מ000 , 1 עד 004 , 1 סמ"ק . צפוי 
גם דגם ספורטיווי , עם מנוע 61 שסתומים בנפח 7 . 1 ליטר , המספק 041 כוחות - 
סוס . הופעת הבכורה של המנוע תהיה כבר השנה , מתחת למכסה של רנו 91 . דגם 
שלוש הדלתות של הרנו 5 ימשיך להימכר עד שרנו תציג מכונית מיני חדשה , שמידותיה 
קטנות משל הרנו 5 הנוכחית . לא רק ברנו הפכה הסופר - מיני החדשה לגדולה 
יותר , ונוסף דגם מיני חדש וקטן - מידות לסדרת הדגמים של החברה . הפיאסטה 
החדשה שהוצגה לפני כשנה גדולה במידותיה מהפיאסטה הישנה , וחברת פורד הציגה 
בתערוכת זנווה האחרונה דגמי - פיתוח , המלמדים כי להיצע תתוסף מכונית מיני 
קטנה . גם פזו , שטענה בעבר כי אין מקום למכונית מיני במגוון הדגמים שלה , 
אמורה להציג לצד הפזו 502 החדשה שמידותיה יתפחו מכונית מיני חדשה . 
