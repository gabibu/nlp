" ינני יכול לקרוא טקסט של ולטר בנימין בלי לחשוב על מעמד מתוך יצירה של 
סופר שבנימין לא העריך ביותר , אלא החל מהופעתה של יצירה זאת בדיוק ! כוונתי 
לתומס מאן ול"הר הקסמים " , הספר ששיכנע את בנימין , שהקומוניזם חבר אצלו 
לאליטיזם שלא לומר סנוביזם ( " דווקא את גדולי הסופרים שבאופנה לא החשיב 
ביותר " , אומר גרשם שלום בספרו על בנימין ) , שתומס מאן הוא אמנם סופר 
בעל שיעור - קומה ( ראה " ולטר בנימין , סיפורה של ידידות " לגרשם שלום , 
עם עובד , עם 541 ) . המעמד , או שורת המעמדים , שאני חושב עליו הוא 
זה שבו נאבקים על נפשו של האנס קאסטורף , האורח התמים שנקלע אל הר הקסמים , 
שני בעלי האידיאולוגיה המרכזיים : היהודי נפטא , נביא הטוטליטאריות , 
מבשר תורות הדם והאדמה , ויריבו האיטלקי סטמבריני , ההומניסט הנמלץ , 
חובב - ההשכלה , הטוען בזכות הליברליזם והדמוקרטיה . גם ולטר בנימין נראה 
לי כמין הנס קאסטורף שכזה שכוחות נוגדים מקרעים תדיר את נפשו עד שאין הוא 
יכול לעמוד יותר בהיקרעות הזאת . מובן שהמשל התומס - מאני רחוק מלחפוף בדיוק 
את הנמשל , ול מפני שוולטר בנימין רחוק היה לפחות למראית - עין מן התמימות 
של הגיבור המנסה והמחפש את דרכו של תומס מאן , ונפטא וסטמבריני היו נאבקים 
לא רק על נפשו אלא בתוך נפשו ממש . רק בשמץ הפרזה אפשר לשים בנמשל במקום 
השם נפטא ( שמאחוריו הסתתר במידה רבה גיאורג לוקאץ ) את השם תיאודור אדורנו 
או ברטולט ברכט או אף את שמה של הקומוניסטית הלאטווית אסיא לאציס שבנימין 
התאהב בה בשנות העשרים והיא שמשכה אותו אל הקומוניזם הסובייטי , ובעבור 
אהבתה כמו אותו פייר אלר בעבור אהבת הלואיז בשירו של פרנסואה וין על הגברות 
של ימים עברו שיקע עצמו בכתבי מארקס ואנגלס ושאר הקלאסיקאים של הקומוניזם 
המהפכני , וגדש את כתביו בציטטות רבות עד לזרא מתוך הקלאסיקה המשמימה הזאת . 
וגרשם שלום , הכוח המושך ( או המדמה למשוך ) לכיוון האזוטריות והמיסטיקה 
והתיאולוגיה ומה שהוא ראה כצד האותנטי של בנימין , ודאי שאינו חופף מכל 
וכל את ה"נאורות " של סטמבריני שתומס מאן מתקלס בה אולי קצת יותר מדי , 
אך בצדק לפי תחושתנו , שהרי כיום יודעים אנו ש"נאורות " קלת - דעת זו 
לא היתה נקייה כלל מעוון הטוטליטאריות , ושסטמבריני הוא רק פן נעים יותר 
או חמקמק יותר , של יריבו למראית - עין , נפטא האימתני ! כך או כך , אם 
נעשה ולטר בנימין לסלע - מחלוקת או למוקד פולמוסי במדעי - הרוח ( ספרות , 
היסטוריה , פילוסופיה , פוליטיקה ) בימינו מאז שנות הששים , שבראשיתן 
נתגלה מחדש כמו , הרי זה מפני שיצירתו נוחה היתה לפרשנות סותרנית לעתים . 
היתה בה מידה כזאת של קטיעת או סתימת שכמעט כל אחד מן החכמים גלגולים של 
" נפטא " או של " סטמבריני " יכול היה להסתייע בה לחיזוק עמדתו , ממש 
כמו ששני המתפלמסים בהר הקסמים " נאחזו במצבי הבריאות של הנס קאסטורף לשם 
חידוש מתקפותיהם לשביית הודעתו . בנימין נעשה למושא של פולחן אינטלקטואלי 
בייחוד במערב - גרמניה ובאיטליה ( מולדתו הלא - מקרית של סטמבריני ! ) 
מפני ששם משל המארקסיזם בכיפה , וממילא שם ( ובצרפת ) עוצבה דמותו של 
בנימין המארקסיסט , המפרש את התרבות המערבית את גיתה ואת בודלר על פי 
תהליכי - הייצור ועליות וירידות במכסי - המגן . גרשם שלום , מצדו , ומתוך 
משאלת - לבו , לב אוהב , אולי יותר מאשר על פי הטקסטים של בנימין כמות 
שהם , לחם להעמדת דמות הומניסטית , רליגיוזית - מיסטית , של מחשבת הידיד 
הנערץ , המת . אילו ניצחה גרסתו התיאולוגית של משנת - בנימין ודאי לא היה 
בנימין מועלה לדרגה עליונה שכזאת , ודאי לא היה נהפך למושא של פולחן שלפני 
יצירותיו הסתומות למדי כורעים אלפי מארקסיסטים משתאים שכל מה שידוע להם על 
מפעלו של גרשם שלום עצמו הם כתביו על ולטר בנימין . האירוניות בתולדות ההתקבלות 
המאוחרת של יצירת בנימין אינן פחותות שמא הן רבות יותר מן האירוניות השטניות 
שהקשו על דרכו של בנימין בחייו , אלה שעליהם מספר הממאר של שלום או מסתה 
של חנה ארנדט על המבקר המסאי הברליני . אך ודאי תעבורנה עוד שנים עד שאפשר 
יהיה לכתוב את ההיסטוריה של הרצפציה המאוחרת הזאת של יצירת בנימין , יצירה 
קטועה , משונה ופגומה לעתים כה קרובות , אך במידת - מה עטורת ההילה הזאת 
שאת אובדנה היא מבכה כך שהיא " מתאימה מעין כמוה לקאנוניזאציה , כמעט הייתי 
אומר : לציטוט כמתוך כתבי - קודש " , כפי שכתב שלום בראשית חיבורו " ולטר 
בנימין ומלאכו " , המובא בתרגום עברי בכרך " עוד דבר " שיצא זה לא כבר 
בסדרת כתבי גרשם שלום ( עם 614 ) . הכתבים על בודלר , שהעיקריים שבהם 
מובאים בכרכון החדש בסדרת " טעמים " ( בעריכת טוביה ריבנר ) , מייצגים 
היטב את האספקט ההילתי הזה של יצירת בנימין דווקא מפני שהם מייצגים להפליא 
את השעטנז , את היסודות הנוגדים המתרוצצים בכתיבה הזאת , שדווקא מה שיכול 
להיראות כחסרונותיה מנקודת ראות של פואטיקה קלאסית , נאמר הוא שזיכה אותה 
בפופולאריות הגדולה שלה ובמעמד הפולחני שלה במדעי - הרוח בימינו . כאן , 
בפרק על הבוהמה שבמסה " פאריס של הקיסרות השנייה אצל בודלר " , יכול הקורא 
ללמוד על איש - הספרות בן המאה התשע - עשרה , המסתובב בבלווארים ההומים 
של פאריס , שזה " התנהג כאילו למד ממארקס כי ערכה של הסחורה נקבע על ידי 
זמן - העבודה הדרוש מבחינה חברתית לייצורה " ( עם 72 ) . כאן יכול הסוציולוג 
הצעיר , האיטלקי , נאמר , לחזק את נטיותיו המארקסיסטיות בהבנת השיר " יין 
הסמרטוטר " של בודלר מתוך ההערה המלומדת של בנימין : " כאשר התהליך התעשייתי 
החדש העניק לפסולת ערך מסוים , הופיעו בערים סמרטוטרים בהמוניהם " ( עם 
02 ) כאילו לפני כן , קודם להופעת " התהליך התעשייתי " לא היו הערים 
מלאות בסמרטוטרים ! אכן , כאשר קוראים את כל הקטעים הללו , עם הציטטות 
המרצינות ממארקס ומאנגלס , עם ההידרשות המודעת - לעצמה למונחים הכלכליים , 
כאשר מתבוננים בתובנות מרשימות - הפתאים הללו ( " . . . הראה מארקס 
כי בנושא ביטול מס היין נפגשו דרישות הפרולטריון עם אלו של האיכרים . . 
. " , עם 91 ) יש הרגשה שאמנם ולטר בנימין היה יותר האנס קאסטורף ממה 
שברטולט ברכט או אדורנו היו ה"נפטאים " שלו , שהוא היה האיש התמים , טוב - 
הכוונות , הנופל בקלות ברשתם של נוכלים בעלי כושר ניסוח . אבל , כמובן , 
הכתבים על בודלר , וכל כתביו של בנימין כולל אלה שבתקופותיו המארקסיסטיות 
האדוקות והתמימות ביותר שהרי המארסיזם שלו היה לאו דווקא " וולגארי " 
כמו שהיה תמים ! מכילים גם הרבה תובנות אמיתיות , ניסוחים מזהירים , 
קריאות נבונות לתוך הטקטים השונים שבנימין נדרש להם , אם זה סיפור של אדגר 
אלן פו ומשיכתו של בודלר אליו , ואם זה סיפור של הופמן בניגוד לסיפור של 
פו , אם זה מקומו של הסיפור הבלשי באווירה של העיר הגדולה ואם זה ניתוח 
יצר ההימור של בודלר או עיון במשמעות צעידתו המנדנדת של המשורר שעליה מעידים 
כמה מחבריו בעלי - הזיכרונות . אכן , רב מאוד כאן החומר המרתק , המעמיק , 
המזהיר , אלא שהוא נתון ביחד עם כל אותן הערות פסוודו - סוציולוגיות שנדמה 
כאילו כתבה אותן ידו של איזה איש מדע רוסי שהמשטר מחייב אותו להצמיד ציטטה 
ממארקס גם לניתוח שיר אהבה של קאטולוס או של פושקין ( יש לי בספרייתי ספר 
סובייטי המנתח את שיריו של פושקין על יסוד בדיקתה של שיטת המיסוי של התבואה 
ברוסיה הצארית ) . ואם כבר תיאודור אדורנו האשים את בנימין ב"מטריאליזם 
וולגארי " , מה נאמר אנו , מקץ חמישים שנה ויותר ? ולעניין זה כותב שלום 
בהמשך המסה על " ולטר בנימין ומלאכו " : " בכך יש לה לפרוזה הזאת יתרון 
אחד על הטקסטים המקודשים של מארקס , אנגלס או לנין , החביבים כל כך על 
המארקסיסטים : זיקתה העמוקה אל התיאולוגיה , שהשראתה על בנימין נשתמרה 
בחיותה עד סוף ימיו , הולידה את צורת הכתיבה המיוחדת שלו , העוטרת הילה 
של אקס - קתדרה לרבים כל כך ממשפטיו החשובים ( וגם הבלתי חשובים למרבה הצער ) 
" . איך , אם כן , לקרוא את השטענז הזה , את הבליל הדוחה והמושך גם יחד 
של פסוודו - סוציולוגיה ( אפילו פסוודו - מארקסיזם ) שמתוכו מהבהבים מדי 
רגע הבהובי התובנה העמוקה ואפילו המזהירה לדמותו של בודלר , למטפוריקה המשמשת 
בשירתו , למעמדו של השטן בשיריו וליחס המשורר לעולם העתיק ותרבותו , עם 
הזוהר התמידי הנלווה לצורת האמירה אצל בנימין ? דומה שהקריאה הפורה ביותר 
בפרקי בודלר כמו גם בשאר פרקי היצירה מטולטלת - הסופות הזאת תהיה הקריאה 
הביוגרפיסטית . תופעת ולטר בנימין , על כל הטראגיות המתמשכת שלה , שההתאבדות 
הנסיבתית היוותה כעין סיום קלאסי - יווני הכרחי שלה ( אי אפשר לא לחשוב 
עליה , ועל ניסיון ההתאבדות של בנימין בשנת 2391 , כאשר קוראים את ההגיגים 
על מקומה של ההתאבדות במודרנה " המודרנה בהכרח עומדת בסימן ההתאבדות " 
( עם 76 ) בפרק המסיים את " פאריס של הקיסרות השנייה אצל בודלר " ) , 
היא בבחינת סכום הגדול מאוסף מרכיביו . על דרך המכתם העצוב אפשר לומר שכמו 
הדנדי בן המאה התשע - עשרה שעל אופיו אומר בנימין דברים מבריקים במסות שלפנינו , 
תרם בנימין את גאוניותו לחייו , ואילו ליצירותיו תרם רק את כשרונו . כך 
או כך , כל היצירה הזאת כרוכה בלא הפרד לנסיבות חייו הפנימיים ואף החיצוניים 
של בנימין . כשהוא מנתח את תאוות ההימור של בודלר , הריהו מנתח את תאוות 
ההימור שלו עצמו , כפי שהעיד עליה בין השאר גרשם שלום בספרו . כשהוא כותב 
על הופעת הספרות הבלשית נזכר הקורא בפלייטון האוטוביוגרפי המקסים " ספרי - 
בלשים בנסיעות " . ושלום גם אומר במפורש , במסה שציטטתי ממנה : " רבים 
מכתבי בנימין נתחברו על רקע ניסיונות אישיים , אפילו אישיים מובהקים . 
ניסיונות אלה עובדו בנושאים של חיבוריו ובתוך כך נבלעו או הוצפנו כליל , 
עד שזר לא יוכל לגלותם ואף לא יעלה אותם על דעתו " ( " עוד דבר " , עם 
914 ) . נדמה שבנימין כתב תמיד בעצם גם כאשר ציטט את מארקס ואת אנגלס , 
ודאי כשציטט את בודלר אוטוביוגרפיה . בדומה למשוררת רחל רק על עצמו לספר 
ידע . הפרוף סטפן מוזס מספר במבוא תמציתי את תולדות כתיבתו של החלק המרכזי , 
הראשון , בלקט העברי . המסה השנייה , השלמה יותר , והטובה יותר , " מוטיווים 
אחדים אצל בודלר " , חוזרת על כמה אבחנות ועל כמה ציטטות שבמסה הפותחת , 
שהיתה אמורה להוות פרק מתוך " הפאסאזים של פאריס " , החיבור המונומנטלי 
של בנימין שנותר רק כתוכנית וכאוסף טיוטות , טיוטות שגם הן הוצאו בקפידה 
רליגיוזית בגרמניה , וזה לא כבר אף תורגמו לצרפתית ( באיטלקית קיים מזמן 
תרגום הכולל חומר שאינו כלול אפילו במהדורה הגרמנית ! ) . אולי ראוי היה 
להוסיף כמה דברים על כתבים בודלריים מוקדמים אחרים של בנימין , תרגומיו 
מיצירות בודלר , בייחוד תרגום של " תמונות פאריסאיות " עם המבוא הנהדר 
על " משימתו של המתרגם " אבל ניכר בבעל המבוא שרצה להצטמצם לשלב המאוחר 
של בנימין שבו חובר החומר המובא בספרון של " טעמים " בתרגום נאה של דוד 
ארן . דומני שבייחוד יש לשבח את המתרגם העברי על שלא נזקק לתרגומים הקיימים , 
השיריים והאיומים ברובם של שירי בודלר בעברית , אלא תירגם תרגום פרוזאי , 
פשוט , כמעט מילולי , המשיג בלי משים עוצמה שהתרגומים היומרניים יותר 
חסרים אותה . 
