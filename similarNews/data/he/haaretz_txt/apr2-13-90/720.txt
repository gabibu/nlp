( ע"ם ) . העיתון " אל - מוחרר " מוסר כי פלגים פלשתינים רדיקאליים 
פועלים לנרמל את יחסיהם עם ירדן . ארגוני החזית העממית והחזית הדמוקרטית 
שואפים גם להקים מסגרות ארגוניות שיהוו בסיס להקמת מפלגות , בהתאם לאמנה 
שתתיר הקמת מפלגות בירדן . ידוע שארגון החזית הדמוקרטית מקיים זה יותר משנה 
מגעים עם ירדן , ורוב מנהיגיו עברו לגור ברבת - עמון , ועזבו את דמשק . 
עכשיו לאחר שיאסר עבד רבו עבר להתגורר בירדן , מצפים שגם נאיף חוואתמה 
יעשה זאת . ארגון החזית העממית קיים מגעים חשאיים עם ירדן , שנחשפו לאחר 
פגישותיהם של שלושת חברי הלשכה המדינית , תייסיר קבעה , עזמי אלחואגה ומהדי 
מטר ברבת - עמון . בפגישות הושג הסכם בין ירדן ואנשי החזית העממית בתחום 
הביטחוני . בשיחות אלה הגיש ארגון החזית העממית רשימה של אנשים הרשומים 
במנגנוני הביטחון הירדני , וכמו כן נבדקו הפעולות שבוצעו בעבר וההתפתחויות 
החדשות . בין היתר , נדון גם נושא ההסתננות מהגבול הצפוני וביצוע פעולות 
ממנו , לאחר שהיו שמועות שהחזית העממית ביצעה מספר פעולות . בתום המגעים 
התחייב ארגון החזית העממית שלא לבצע פעולות מגבול ירדן , בדומה להסכם שנחתם 
בין הארגון לבין סוריה בנוגע לאזור הגולן . בנוסף נמסר כי " אנשי החזית 
העממית גילו הבנה לטענה כי קיימת אפשרות שהאויב הציוני ישתמש בפעולות אלו 
כאמתלה לביצוע תוקפנות , ובייחוד כעת כאשר מושמעים איומים נגד ירדן . " ארגון 
החזית העממית מתחייב לנקוט פעילות מדינית בתוך ירדן במסגרת החוק כמו שאר 
המפלגות , שפעולתן תותר במסגרת תהליך הדמוקרטיזציה . ארגון החזית העממית 
לא יקיים נוכחות מזוינת או פעילות נוספת מלבד הפעילות הפוליטית " . הוסכם 
כי שמה של המפלגה שיקים הארגון יהיה " מפלגת העם הירדני " , והיא לא תהווה 
תחליף לארגון החזית העממית , שישמור על קיומו במסגרת אש"ף . אנשי הארגון 
הדגישו שיפעלו במסגרת אש"ף למען הסדר כולל במסגרת ועידה בין - לאומית . חוגים 
פלשתיניים מהימנים אומרים שההסכם בין ירדן לארגון החזית העממית מיועד לשים 
קץ למשקעי העבר בין שני הצדדים , ולפתוח דף חדש ביחסים ביניהם . 
