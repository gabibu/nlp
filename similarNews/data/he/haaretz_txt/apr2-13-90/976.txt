נער בן 61 , תושב הכפר דורא בהר חברון , נהרג אתמול בצהריים מיריות של 
תושב אחר בכפר , הידוע כמשתף פעולה עם השלטונות . הנער , עמר עבד אל - 
נבי עמרו , הובל פצוע לבית החולים בחברון , שם מת מפצעיו . אחר - כך נחטפה 
גופתו מבית החולים . מקורות פלשתיניים מסרו , כי קבוצת צעירים רעולי פנים 
נכנסה אתמול בצהריים לחנויות בכפר , כדי לאכוף את החרם על מוצרים ישראלים . 
אחר כך הקימו הצעירים מחסומים בתוך הכפר . תושב הכפר , אדריס עקיל , המוכר 
כמשתף פעולה עם השלטונות , פתח לעבר הצעירים באש , ומן היריות נפגע עמרו 
בחזהו . מקורות צבאיים מסרו כי ההרוג נורה , כנראה , על רקע סכסוכים פנימיים 
בכפר . צה"ל והמשטרה חוקרים את נסיבות המוות . בעקבות התקרית הטיל הצבא 
עוצר על הכפר . בתקריות בין כוחות הביטחון לתושבים בעיירה בית סחור , נפצע 
אתמול צעיר בן 71 , ואושפז בבית החולים הר - דוד בבית לחם . כך מסרו מקורות 
פלשתיניים . מצה"ל נמסר כי אתמול לא היה ירי בעיירה , וכי לא ידוע על פצוע 
משם . לפי מקורות פלשתיניים , בהתנגשויות שהיו אתמול בגבל - מוכאבר באזור 
ירושלים נפצעה אשה בת 02 בידה מכדור גומי . גם ברמאללה היו אתמול תקריות 
של יידוי אבנים , אך לא נמסר על נפגעים . במזרח ירושלים הוצתו אתמול שתי 
מכוניות ישראליות נוספות . כוחות הביטחון סגרו אתמול את בית הספר ראשידייה 
בעיר המזרחית עד ל2 במאי , בעקבות ריבוי התקריות של יידוי אבנים מתוך בית 
הספר לעבר הכביש . כוח משטרה נכנס היום לבית הספר ועצר כמה תלמידים שהשתתפו 
ביידוי אבנים . קפידבינמקורות פלשתיניים דיווחו כי צעיר תושב מחנה גבאליה , 
בן 03 , מוסטאפה חליל מסעוד , נרצח אתמול לפנות בוקר , לאחר שנחשד בסיוע 
לשלטונות . כמה רעולי פנים דקרו אותו בסכינים ובגרזנים , והשאירו את גופתו 
בגבאליה . משטרת נפת עזה פתחה בחקירה . בהתנגשויות שהיו אתמול ברצועת עזה 
נפצעו תשעה תושבים מאש חיילי צה"ל . כך מסרו מקורות פלשתיניים . לדבריהם , 
רוב הפצועים הם מאזור חאן - יונס . זה היום השלישי ברציפות שיש הפרות סדר 
בחאן - יונס , כתוצאה מסגירת המסגד הראשי שם , על פי הוראות כוחות צה"ל . 
מקורות פלשתינאים דיווחו כי בתקריות בחאן - יונס נפצעו חמישה תושבים . הם 
הובאו לבתי החולים . כמה תושבים אחרים נפגעו מגז מדמיע , אך טופלו במקום 
ולא הגיעו לבתי חולים ברצועה . עוד דיווחו מקורות פלשתינאים על הפרות סדר 
ברפיח , בגבאליה , ובעיר עזה . אתמול היתה שביתה כללית ברצועה , על פי 
קריאה של אירגון הגיהאד האיסלמי . כוחות צה"ל לכדו אתמול ושלשום שני צעירים 
עוטי מסיכה . אחד הצעירים נלכד בגבאליה כאשר ניסה למנוע מפועלים לצאת לעבודה 
בישראל , והשני נתפס בעת שניסה לצאת לפעילות נגד צה"ל באזור בית להייה . 
נציג דובר צה"ל בפיקוד הדרום דיווח על שלושה פצועים בחאן - יונס . 
