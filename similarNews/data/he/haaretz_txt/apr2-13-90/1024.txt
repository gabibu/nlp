קטמנדו ( אי - פי ) . מלך נפאל , בירנדרה , פרש מפעילות פוליטית והוא 
רוצה שהממשלה " תפעל להגלדת הפצעים שגרמה הפגיעה בתנועה הפרו - דמוקרטית 
של נפאל " כך מסר אתמול שר החוץ , פשופטי ראנה . דברי ראנה הם ההתייחסות 
הראשונה לתפקידו של המלך במערכת הרב - מפלגתית החדשה של נפאל , אותה אישר 
בירנדרה ביום ראשון . למרות זאת , ממשיך הרדיו הממלכתי לדבר על " ממשלת 
הוד מלכותו " . " במשך חודש וחצי עברה המדינה תקופה של קשיים גדולים , נפגעים 
רבים וקורבנות רבים . אנחנו רוצים לרפא פצעים אלה ולהרגיע את אלה שרגשותיהם 
נפגעו " , אמר ראנה . בפעולת הממשלה שנערכה ביום ששי נהרגו 002 איש לפחות , 
אומרים עדי ראייה . הממשלה מוסרת על 01 הרוגים ו701 פצועים . שר החוץ הוסיף 
ואמר כי למדינה הוחזר חופש הדיבור . על - פי החוקה של נפאל מותר למתוח ביקורת 
על הממשלה , אך לא על המלך והמשפחה המלכותית . הרדיו הממלכתי הודיע בתוך 
כך , כי כל סעיפי האישום נגד פעילים שנעצרו מאז החלה התנועה בפעילותה ב81 
בפברואר , יבוטלו . האופוזיציה מעריכה כי בסך הכל מדובר בכ003 עצירים פוליטיים . 
מפלגת הקונגרס של נפאל וחזית השמאל המאוחדת מסרו שלשום כי לא ישתתפו בממשלה , 
אם לא תפוזר האסיפה הלאומית הנוכחית , שהיא אל - מפלגתית . שתי המפלגות 
עמדו בראש מסע בן שבעה שבועות למען הדמוקרטיה . מסע זה אילץ את המלך לכונן 
משטר רב - מפלגתי . מפלגות פוליטיות בנפאל הוצאו אל מחוץ לחוק לפני 92 שנים , 
כאשר ממשלה שנבחרה בבחירות דמוקרטיות פוזרה על ידי אביו של ברנדרה , מהנדרה . 
בכך הסתיים הניסיון היחיד של נפאל לכונן דמוקרטיה מערבית . מפלגת הקונגרס 
ירדה למחתרת והמשיכה לפעול למען דמוקרטיה רב - מפלגתית . קואליציה שמאלנית 
הצטרפה אליה ב81 בפברואר , ובכך קמה תנועה עממית נתמכת על ידי אקדמאים , 
רופאים , מהנדסים , טייסים ואיכרים . ברנדרה ( 44 ) , הוא יורש שושלת 
שאהה . נפאלים רבים , בעיקר איכרים נבערים , שהם רב רובה של מדינה זו 
המונה 71 מיליון איש , רואים בו את התגלמות האל ההינדי " וישנו " . 
