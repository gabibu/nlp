( ע ) . בסיועה של ממשלת מרוקו תועבר לישראל תכולתו של בית כנסת מהעיר 
טנגיר , וחפצי הקודש שלו יוצגו במרכז העולמי למורשת יהדות צפון אפריקה בירושלים 
כך נמסר אתמול במסיבת עיתונאים בירושלים , לרגל טקס הנחת אבן הפינה למרכז , 
שיתקיים ביום המימונה הקרוב , ב09 . 4 . 71 . חברי הנהלת המרכז , אשר 
אוחיון , אבי בן - עמי ומשה כהן , מסרו כי משלחת של היסטוריונים ומומחי 
אמנות מישראל תצא בקרוב למרוקו ולמדינות נוספות לאתר ולהציל אוצרות אמנות 
וחפצי קודש של הקהילות היהודיות , ולהעבירן למרכז המוקם בירושלים . המרכז 
העולמי , שחלקו ייבנה בארכיטקטורה היספאנו - מאורית , יוקם בשכונת מחנה 
ישראל , הידועה כשכונת המוגרבים . הוא יכלול שלושה מבנים בני ארבע קומות 
בצורת משולש , שבאמצעם אמפיתיאטרון לפעילויות שונות . בפרויקט כולו יושקעו 
כחמישה מיליון דולר , ושיפוץ ובניית השלב הראשון יושלמו תוך שנה וחצי . 
עד כה גייסו ראשי העמותה העוסקת בנושא מיליון ש"ח , והם מקווים לגייס תרומות 
נוספות בארץ ובחו"ל . עיריית ירושלים וקרן ירושלים ישתתפו אף הן במימון . 
" הקמת המרכז תאפשר , לראשונה , לשלושת רבעי מיליון היהודים יוצאי ארצות 
המגרב ( מרוקו , אלגיר , תוניס , מצרים ולוב ) החיים בישראל , לבטא 
את מאפייני תרבותם העשירה בבית מרכזי משלהם " , אמר מנכ"ל המרכז , משה כהן . 
הוא ציין כי מלבד איסוף תכנים של תרבות , פולקלור ומסורת יוקם במרכז פרויקט 
חינוך אור - קולי , שיכלול תוכנית לימודים על גבי מחשב , מגיל הגן ועד 
ללימודים ברמה אוניברסיטאית . בתוכנית ישולבו עדויות , מסמכים היסטוריים 
ותמונות מורשת יהודי צפון אפריקה . עוד אמר מנכ"ל המרכז , שהכוונה אינה 
להתחרות עם מוזיאון ישראל ועם בית התפוצות , אלא לשמור ולהנציח את ערכי 
התרבות והמורשת של העדות המערביות , ו"לקרב אותן לציבור הרחב בישראל ולחזק 
את הזהות העצמית של ציבור יוצאי אפריקה בארץ " . 
