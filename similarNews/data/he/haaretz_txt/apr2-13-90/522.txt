חמאין ספק היום כי הקומוניזם הסובייטי נחל כישלון חרוץ . השאלה ההיסטורית 
היא , אם זה כישלונו של משטר בלבד או גם כישלונו של חזון . במלים אחרות : 
האם מה שנכשל בברית - המועצות הוא ניסיון ההגשמה הלניניסטי או שעצם החזון 
המרקסיסטי ( והסוציאליסטי ) נכשל מעיקרו . בניגוד למצהלות שמחה - לאיד 
הנשמעות עתה במערב , התשובה החד - משמעית היא : מה שנכשל הוא הניסיון הסובייטי . 
כל ניסיון להקיש ממנו על תקפותו של הרעיון הסוציאליסטי והקומוניסטי כשלעצמו , 
אינו מתיישב עם נתוני המציאות ואינו אלא טיעון אידיאולוגי ותועמלני . להסיר 
כל ספק : כישלונו של הקומוניזם הסובייטי הוא טוטלי ואינו ניתן לתיקון . 
כל ניסיון לטייח כישלון זה אין לו שחר . הקומוניזם איבד את אחיזתו בארצות - 
התלות הסובייטיות באירופה המזרחית ; ברית - המועצות אינה מסוגלת עוד להתנגד 
אפקטיווית לסיפוח גרמניה המזרחית לגרמניה המערבית ; הכלכלה הסובייטית הרוסה ; 
התנועות הלאומיות בפריפריה של ברית - המועצות נוגסות ביכולת התפקוד של המשטר 
הריכוזי ; מעמדה הבין - לאומי של ברית - המועצות הולך ומתגמד והיא מצמצמת 
את מעורבותה בסכסוכים אזוריים באפריקה הדרומית , באמריקה הלטינית ובמזרח 
התיכון ; סביר להניח כי תוך כמה שנים נהיה עדים להתפוררותה של ברית - המועצות 
למרכיביה הלאומיים . מכל מקום : המדינה הסובייטית כפי שהקים לנין , שיכלל 
סטלין וקיימוה חרושצוב וברזנייב , איננה עוד . אבל כישלון רב - ממדים זה 
אין לו דבר עם החזון המרקסיסטי , שכן השלטון הסובייטי עצמו הוקם , ביסודו 
של דבר , בניגוד לכל עקרונותיו של המרקסיזם עצמו . העובדה שהוא ביקש להתגדר 
בשמו של הסוציאליזם אינה מעלה ואינה מורידה : למה הדבר דומה ? לשלטונו 
של הצאר איוואן האיום , שדבר לא היה לו עם עקרונות הנצרות , אם כי אין 
ספק שהצאר היה נומינלית נוצרי כדת וכדין . ויכוח זה , על מרכיביו הסוציאליסטיים 
של המשטר הסובייטי , היה במשך עשרות שנים ציר הוויכוח בין קומוניסטים לסוציאל - 
דמוקרטים . הקומוניסטים טענו כי בברית - המועצות מוקם , בכוחה של דיקטטורה 
ובתנאים קשים , שלטונו של הפרולטריון שיוביל לכינונה של חברה סוציאליסטית ; 
הסוציאל - דמוקרטים טענו כי זו אחיזת - עיניים וגניבת - דעת , וכי התוצאה 
תהיה בהכרח עיוות וסילוף . מה שמתרחש עתה בברית - המועצות מוכיח כי הסוציאל - 
דמוקרטים צדקו : אי - אפשר להקים שלטון סוציאליסטי בתנאים שלנין וסטלין 
ביקשו להקימו . בהקשר זה , הכישלון הסובייטי הוא כישלון הכרחי , ואינו 
רק פריין של החלטות מדיניות וכלכליות כאלו או אחרות . הכישלון נבע מן התנאים 
ההיסטוריים הספציפיים שבהם ניסו להגשים את הרעיון הסוציאליסטי , בנתונים 
שהיו שונים לחלוטין מהנתונים שההגות הסוציאליסטית ראתה בהם את האפשרות למימוש 
חזונה . שלוש הן הסיבות לכישלונו של הניסיון הסובייטי , ובשלושתן יש מרכיב 
כוחני וכפייתי ששם - לאל מלכתחילה את הסיכוי לצמיחתו של משטר סוציאליסטי 
בתנאים אלה : הלניניזם ניסה לממש סוציאליזם בחברה טרום - קפיטליסטית ; הלניניזם 
ניסה לממש סוציאליזם על - ידי דיקטטורה חד - מפלגתית ; לאחר 5491 , ניסה 
השלטון הסובייטי להטיל קומוניזם על ארצות אירופה המזרחית בכוח כידונים סובייטיים . 
כל המתבונן בשלושה מרכיבים אלה מזווית - הראייה של ההגות המרקסיסטית עצמה , 
מוכרח להודות כי זה מרשם לכישלון . נבחן יסודות אלה אחד לאחד . קפמאפרקחמקרל 
מרקס ותנועתו ראו את החזון הסוציאליסטי כנובע מביקורתם על החברה הקפיטליסטית 
המערבית , כפי שצמחה לקראת מחצית המאה ה91 באנגליה , צרפת וגרמניה . ב"מניפסט 
הקומוניסטי " מופיע אחד הקטעים המדהימים ביותר שבו מרקס חולק שבחים לאופן 
הייצור הקפיטליסטי , ששיחרר ללא - תקדים את כוחות הייצור הגלומים בפוטנציאל 
היצירתי האנושי . המרקסיזם גם הודה כי להתפתחות החברה הקפיטליסטית נלווה 
צד של בניין מוסדות חברתיים ופוליטיים פרלמנטריזם , עיתונות חופשית , 
תרבות של חברה אזרחית שראה בהם הישגים של ההיסטוריה האנושית , אם כי רק 
חלק מבני החברה נהנו מהם בתנאיה של החברה הבורגנית . אך לצדם של הישגים אלה 
טען מרקס כי הקפיטליזם אינו מסוגל לפתור כיאות את בעיות הייצור ומסתבך בהכרח 
בסתירות פנימיות ההופכות את פוטנציאל השחרור שלו למציאות של דיכוי . מתוך 
סתירותיו אלו של הקפיטליזם ראה מרקס את צמיחתה של המהפיכה הסוציאליסטית . 
הסוציאליזם , לפי מרקס , לא בא להפחית מהישגיה הכלכליים והמדיניים של 
המהפיכה הבורגנית אלא בא לשכללם ; אם המהפיכה הקפיטליסטית הרחיבה את תחום 
הייצור , המהפיכה הסוציאליסטית נועדה להבטיח את שוויון חלוקתו ולמנוע קיטוב 
מעמדי ; אם המהפיכה הבורגנית בדמות המהפיכה הצרפתית של 9871 הבטיחה עוצמה 
פוליטית לבורגנות , המהפיכה הסוציאליסטית נועדה להרחיב אמנציפציה זו לכל 
בני החברה על - ידי מתן עוצמה פוליטית למעמד שמרקס ראהו כמעמד - הרוב בחברה 
התעשייתית המודרנית מעמד הפועלים . כיוון שמרקס ראה את המהפיכה הפרולטרית 
צומחת מתוך החברה הקפיטליסטית ועולה מתוך סתירותיה הדיאלקטיות לא שלל את 
האפשרות כי ייתכן שבתנאים מסוימים תתרחש המהפיכה בדרכים שלוות : ככל שמוסדותיה 
המדיניים של החברה הקפיטליסטית משוכללים יותר , כן חזה מרקס מעבר שליו יותר . 
לכן שירטט באחד מנאומיו מהלך דו - צדדי : במדינות כאנגליה , ארה"ב והולנד 
צפה אפשרות של מעבר שקט באמצעות פתק הבוחר ; ואילו במדינות ריכוזיות , 
חסרות מסורת פרלמנטרית מוצקת , כגרמניה של ביסמארק וצרפת שלאחר נפוליאון 
השלישי , צפה אפשרות שהמהפיכה תהיה אלימה . אם כך ואם כך , המהפיכה הסוציאליסטית 
היתה אפשרית , לפי מרקס , רק על בסיס הישגיה המוגבלים כשלעצמם אך ההכרחיים 
של הבורגנות . כאשר העלה הסוציאליסט הגרמני - היהודי פרדיננד לאסאל אסטרטגיה 
של קפיצת - דרך מפרוסיה של ביסמארק לסוציאליזם שלא דרך כור - ההיתוך של 
הבורגנות התריע מרקס שהתוצאה תהיה " סוציאליזם פרוסי " . בדומה לכך הזהיר 
מפני ניסיונותיו של המהפכן הרוסי מיכאיל באקונין לכפות מה שהיה קרוי בפי 
מרקס " קומוניזם של קסרקטין " על רוסיה טרום - תעשייתית . בתחילת דרכו 
אימץ לו לנין עמדה זו של מרקס . בניגוד לקבוצות מהפכניות רוסיות אחרות , 
שחיפשו קפיצת - דרך משלטון הצאר אל הגאולה הסוציאליסטית ( אם על דרך הטירור , 
ואם על דרך " ההליכה אל העם " או ההתבססות על מסורות קהילתיות של עדות - 
הכפר הרוסיות ) , היה לנין נחרץ בעמדתו גם במהפיכת 5091 וגם לאחר מהפיכת 
פברואר 7191 הדמוקרטית כי המהפיכה הרוסית הבאה תהיה מהפיכה בורגנית , לא 
מהפיכה סוציאליסטית , וכי המפלגה הסוציאל - דמוקרטית הרוסית , מפלגתו , 
חייבת להתכונן לשנים רבות של מאבק מקצועי , פוליטי ותעמולתי , תוך כדי 
מעברה של רוסיה לתיעוש ודמוקרטיזציה . רק על בסיס הישגיה של מהפיכה קפיטליסטית - 
בורגנית ברוסיה , ייתכן לאחר - מכן מעבר אל המהפיכה הסוציאליסטית : זו 
היתה עמדתו העקרונית של לנין ועליה נאבק בעקשנות נגד דוחקי - הקץ בייחוד 
מן המפלגה הסוציאל - רבולוציונרית . אך בצוק העתים של מלחמת - העולם הראשונה 
והאנדרלמוסיה שהתחוללה ברוסיה לאחר מהפיכת פברואר 7191 , שינה לנין את דעתו . 
ספק נגרר אחר המאורעות , ספק נאחז בהזדמנות חסרת - תקדים מתוך ערפל של 
דמדומים היסטוריים , הוביל לנין בקיץ ובסתיו של 7191 את מפלגתו הזעירה ( 
אלפים אחדים של חברים ואוהדים ) לתפיסת השלטון . תפיסת שלטון זו נעשתה 
בכוח , לנוכח התפוררות משטרו של אלכסדר קרנסקי והמפלה בחזית נגד גרמניה . 
קפיצת - הדרך מצאריזם למהפיכה סוציאליסטית , שנראתה ללנין תמיד כהרפתקה 
מסוכנת ומנוגדת להיגיון ההיסטורי מבית - מדרשו של המרקסיזם , נהפכה לפתע 
לצו - השעה . על חטא זה שחטא לנין בדחיקת - הקץ משלמת עתה ברית - המועצות 
מחיר כבד . מרקס הכיר כי התיעוש ובוודאי בשלביו הראשונים הוא תהליך אכזרי 
ודורסני , המטלטל אוכלוסיות שלמות באלימות ומתוך דיכוי מחיי כפר לחיי עיר : 
עריה של אנגליה של המאה ה91 היו הדוגמה למחיר החברתי והאנושי הכבד שגבה 
התיעוש . מי שביקש כסטלין לעשות תיעוש במסגרת קומוניסטית , מצא שהחברה 
האמורה להיות סוציאליסטית כלומר , משחררת , מקדמת - אדם כפתה את התיעוש 
על חברת - איכרים מסורתית ואף שילמה את מחירו האיום . ברוסיה , לא הקפיטליזם 
נהפך למדכא בתהליך התיעוש , אלא דווקא המשטר הקומוניסטי . אימי הסטליניזם 
לא באו בשל תכונותיו האישיות של סטלין , אלא מפני שכל תיעוש בכל מסגרת 
שלא תהיה יכול להיעשות רק בכפייה , אם כפייה מכוחם של מנגנוני השוק הכלכלי 
או כפייה מכוחו של שוט פוליטי . מי שמנסה להגיע לסוציאליזם בארץ טרום - 
תעשייתית מוצא את עצמו לא בתפקיד המשחרר , אלא בתפקיד הנוגש והרודה . הניסיון 
לכפות סוציאליזם על חברה כפרית ושמרנית , החסרה עדיין את יסודותיה המשחררים 
והתרבותיים של החברה האזרחית הוא שגרם כי ברוסיה תיסלל דרך במישרין ממחנות - 
הגירוש הצאריסטיים אל מחנות - הכפייה הסטאליניסטיים ; האיכרות שעברה קולקטיוויזציה 
כפויה הוחזרה למעשה למעמד של צמיתנות בשם עקרונות קומוניסטיים , ותחזיתו 
של מרקס בוויכוח עם לאסאל על גרמניה התגשמה ביתר שאת ברוסיה : עריצות הוחלפה 
בעריצות , והצמדת השם " קומוניסטי " לעריצות החדשה לא קירבה כהוא - זה 
את החזון המרקסיסטי . משעת לידתו נידון הניסיון הלניניסטי לכישלון . מרקס 
אכן ראה את המהפיכה כעוברת שלבי - מעבר של דיקטטורה דיקטטורה של הרוב הפרולטרי 
על המיעוט הבורגני . בתנאי רוסיה , שהפרוליטריון היה בה מיעוט זעיר של 
כמה מיליונים בארץ של יותר ממאה מיליון איכרים , התגלגלה דיקטטורה זו בהכרח 
לדיקטטורה של מיעוט על רוב . יתר על כן , הסוציאליזמקפמאליד4חמהמרקסיסטי 
לא ראה עצמו מעולם מתגשם בדמותה של דיקטטורה חד - מפלגתית מתמשכת . העניין 
הוא שבבחירות החופשיות הראשונות שהיו ברוסיה לאחר מהפיכת פברואר לאסיפה המכוננת , 
אכן היה רוב סוציאליסטי אך הרוב היה לפלג הסוציאל - דמוקרטי המתון ( " מנשוויקים " ) 
ולסוציאל - רבולוציונרים . הפלג הבולשוויקי של לנין היה במיעוט . קו פרשת - 
המים בעניין זה היה כשפוזרה בכוח האסיפה המכוננת בתחילת 8191 , על - ידי 
לנין והבולשוויקים . באסיפה זו , בעלת הרוב הסוציאליסטי , היתה התנגדות 
מנקודת - מבט סוציאליסטית ! לתפיסת מונופולין השלטון הכוחני של לנין בפוטש 
שנקרא לאחר - מכן מהפיכת נובמבר 7191 . לנין ראה נכונה כי אסיפה זו , שנבחרה 
בבחירות דמוקרטיות והיה בה רוב סוציאליסטי מסיווי , יש בה איום אפקטיווי 
על שלטונו . כשפיזר אסיפה זו בכידוני היחידות הצבאיות הנאמנות לבולשוויקים , 
אמנם הבטיח לנין את שלטון מפלגתו : הוא חיסל בזאת כל סיכוי לסוציאליזם 
ברוסיה , והוא העלה לשלטון מפלגת - מיעוט סוציאליסטית בניגוד לרוב סוציאליסטי 
שתמך במפלגות פועלים אחרות . הדיקטטורה הלניניסטית לא היתה מלכתחילה דיקטטורה 
נגד האריסטוקרטיה או הבורגנות , אלא היתה מרגע לידתה דיקטטורה נגד מפלגות 
סוציאליסטיות אחרות . הקומוניזם הלניניסטי וכל האפולוגיסטים שלו במשך השנים 
ניסו להשכיח עובדה זו ועדיין מנסים לעתים להשכיחה . הדיאלקטיקה של דיקטטורה 
זו היתה בלתי - נמנעת , ומדיקטטורה חד - מפלגתית שיש בה ויכוח חופשי ( 
יחסית ) בתוך המפלגה , היא נהפכה לדיקטטורה פנים - מפלגתית . המפלגה ומנגנוניה 
יחד עם מנגנון המשטרה החשאית נעשו מכשיר להשלטת דעה אחת בתוך המפלגה . 
לפי מימרתו של טרוצקי , הדיקטטורה של הפרולטריון התגלגלה לדיקטטורה של 
המזכיר הכללי ( סטלין ) : בין מבנה זה לבין סוציאליזם לא היה ולא כלום , 
לא מצד שיטת - העבודה ולא מצד התכלית . היחס בין סטלין למרקס הוא היסטורית 
כיחס בין טורקוומאדה והאינקוויזיציה לבין חזונו של ישוע הנוצרי . העריצות 
הצארית התגלגלה לעריצות חדשה , שכן בתנאי 7191 לא היה אפשר היה לכונן סוציאליזם 
ברוסיה , וכל מי שניסה להגשימו נאלץ לאחוז באמצעי טירור וכפייה , הזרים 
מעצם טיבם לטיבו המשחרר של הרעיון הסוציאליסטי : סוציאליזם מובן שלא הוגשם 
בדרך זו , ואף לא היה אפשר להגשימו , ממש כמו שאי - אפשר להגשים את חזון - 
האהבה הנוצרי בהעלאת אנשים למוקד . אם ברוסיה לפחות צמח המשטר הקומוניסטי 
מתוך כוחות חברתיים מקומיים , הרי על אירופה המזרחית ( פרט ליוגוסלוויה 
עם תנועת הפרטיזנים שלה ) נכפה המשטר הקומוניסטי בכוח הצבא הסובייטי ששיחרר 
מדינות אלו מן הכיבוש הנאצי . בשנים 745491 , השתלטו המפלגות הקומוניסטיות 
באירופה המזרחית על מנגנוני המדינה , אסרו על קיומן של מפלגות אחרות , 
כלאו או חיסלו את מנהיגיהן וריכזו בידן מונופולין שלטון לפי הדגם הסובייטי 
המבוסס על מפלגה אחת הנשענת על משטרה חשאית . הקומוניזם נראה כגידול זר , 
חסר שורשים במרקם החברתי המקומי ושנוא על חברות - איכרים אלו הן מחמת מקורו 
הרוסי והן מחמת טיבו הכלכלי . ברור שבתנאים כאלה יכול היה לצמוח רק משטר 
של שעבוד , שהתמוטט כמגדל קלפים מרגע שהוסרה מעליו המטרייה הסובייטית . 
קפמאפרקחמסוציאליזם וכפייה אינם יכולים לדור בכפיפה אחת . אם אתה מסכים 
לחזון הסוציאליסטי ואם אתה רואה בו אוטופיה גרידא המנוגדת לטבע האדם ( והוויכוח 
בעניין זה טרם הוכרע ) , ברור לכל כי הסוציאליזם , כחזון המבקש לאפשר 
לכל אדם למצות את הפוטנציאל היצירתי , החומרי והרוחני הגלום בו , מנוגד 
לכפייה . לשם כך תבע הסוציאליזם לשחרר את האדם מתלות כלכלית ופוליטית 
שכפה עליו המשטר הקפיטליסטי במאה ה91 . החזון הסוציאליסטי שכוון למדינות 
תעשייתיות מתפתחות לא צפה דיקטטורה חד - מפלגתית , הוצאות המוניות להורג 
ומאסרים מסיוויים של יריבים פוליטיים , משטרה חשאית העוקבת אחר חברי המפלגה 
עצמם , מונופולין על החשיבה וביורוקרטיזציה משתקת של התהליכים הכלכליים . 
כך אי - אפשר להרבות את כוחות הייצור , כך אי - אפשר ליצור שוויון חברתי 
ושגשוג . התחזית לחברה סוציאליסטית במערב היא מורכבת בין השאר , מפני שהקפיטליזם 
אימץ לו הרבה ממרכיביה של הביקורת הסוציאליסטית : חקיקה סוציאלית , ביטוח 
רפואי לכל , שכר מינימום , זכות שביתה , ביטוח מפני אבטלה , חינוך חובה 
וזכות בחירה כללית , שלא היתה במאה ה91 . אך אם יצמח אי - פעם משטר סוציאליסטי , 
זה יהיה רק תוך שכלולה של החברה הקפיטליסטית והדמוקרטיה המערבית , לא על - 
ידי עקיפתה . אין סוציאליזם ללא חירות , והכישלון הסובייטי הוא ההוכחה הניצחת 
לכך . לנין והבולשוויקים טעו את אחת הטעויות ההיסטוריות החמורות והיקרות 
ביותר בתולדות המין האנושי בעת החדשה . 
