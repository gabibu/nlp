ביירות ( ע"ץ וע"ם ) . ארגונו של אבו נידאל הודיע אתמול בביירות , כי 
יפתח במגעים מידיים לקראת שחרור בת הערובה הצרפתיה זאקלין ואלונט ומשפחתה 
ושחרור המשפחה הבלגית האוטקינס . בהודעה נאמר כי הארגון " מתחשב בקריאתו 
ההומניטארית של הקולונל קדאפי " , שקרא שלשום לשחרר את כל בני הערובה במזרח 
התיכון לרגל הראמאדן . קדאפי הזכיר במיוחד את זקלין ואלנט , שנחטפה ב8 
בנובמבר 7891 , בים התיכון על סיפון הספינה " סילקו " , יחד עם חמישה בלגים , 
בני משפחת האוטקינס . הם הואשמו בשעתו על - ידי ארגונו של אבו נידאל בריגול 
בשליחות ישראל . שתי בנותיה של ואלנט שוחררו כבר לפני כשנה . בכלא היא 
ילדה פעם נוספתצרפת הביעה אמש שביעות רצון מקריאתו של קדאפי , והביעה תקווה 
כי בני הערובה ישוחררו בקרוב . שר החוץ של צרפת , רולאן דומא , רמז אתמול 
כי נראה לו ש"התקוות לשחרור אולי מבוססות הפעם . . . " בבריסל קידמה 
ממשלת בלגיה בברכה את קריאתו של קדאפי . מנהיג תנועת " אמל האיסלאמי " , 
חסין מוסאווי , אמר בראיון ששודר ב"רדיו האיסלאם קול הנדכאים " , כי " חיזבאללה " 
ו"אמל האיסלאמי " אינם מחזיקים בידיהם בני ערובה . לדבריו , בני הערובה 
נמצאים בידי קבוצות עצמאיות , שאינן קשורות לארגונים אלו . מוסאווי אמר 
כי לדעתו דרישות החוטפים שחרור עצורים בכוויית ובישראל צודקות . " מה 
שנדרש מהאמריקאים היא התחשבות בזכויות העמים ובחינת השאלה כיצד לשחרר את 
בני הערובה . לארה"ב השפעה על כוויית , ישראל וסעודיה . אם הם רוצים לשחרר 
את בני הערובה , עליהם לבצע מהלך כלשהו כלפי מדינות אלו " . אמר מוסאווי . 
מנהיג " אמל האיסלמי " ציין , כי " המנגנונים הביטחוניים הקשורים לבני 
הערובה יודעים היטב מי מחזיק בבני הערובה , אולם , ההסברה המערבית מאשימה 
את ארגונינו , כדי להטעות . המודיעין האמריקאי יודע כי אין לנו קשר לבני 
הערובה " . 
