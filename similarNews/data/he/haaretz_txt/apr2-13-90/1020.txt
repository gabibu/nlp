אוסקה ( מיוחד ל"הארץ " ) . מהדורה דו - לשונית ראשונה של התנ"ך יצאה לאור 
לאחרונה בטוקיו . חברת מירוטוצו בע"ם מוציאים - לאור , שקדה במשך חודשים 
ארוכים להכנת המהדורה הייחודית . במהדורה זו מופיעה בכל עמוד שורה מן הנוסח 
העברי , מתחתה שורה בכתיב יפני להגייה עברית נכונה , ומתחתן שורה של 
תרגום יפני , כשכל מלה מופיעה ומתורגמת בנפרד . בשורה הרביעית יש הארות 
דקדוקיות רלוונטיות . חלקו השמאלי של כל עמוד מוקדש לתרגום תוכני של הכתוב 
ליפנית : הפעם בכתיבה מלמעלה למטה . המהדורה ייחודית בכך שהיא מאפשרת ליפנים 
המתעניינים בתנ"ך ובשפה העברית להתקדם בלימוד השפה העברית אגב קריאת התנ"ך 
בעברית וביפנית . המהדורה הנוכחית היא חלק ראשון מתוך 54 חלקים העתידים לכלול 
את התנ"ך כולו , כשהחלק הראשון מוקדש ל05 המזמורים הראשונים בתהילים . על 
פי תוכניתה של חברת מירוטוצו ייצאו לאור 54 החלקים במשך עשר השנים הקרובות . 
המוציאים לאור ציינו בהקלטה את העובדה שכל שלוש שיטות הכתב הנהוגות ביפן : 
ההירגנה , הקאטאקנה והקנגי ניתנות לכתיבה מימין לשמאל ובכך נחסכו קשיים 
רבים בהתאמת התרגום " הסימולטני " לעברית . חברת מירוטוצו גם היתה זו שהוציאה 
לאור בספטמבר 4891 את המילון העברי - יפני המודרני הראשון , ממנו נמכרו 
עד כה כעשרת אלפים עותקים . גם מחצית המהדורה הדו - לשונית החדשה לתנ"ך 
כבר נמכרה , במחיר של 0002 יין ( כ31 דולר ) לכרך . 
