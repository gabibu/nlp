קהיר ( ע"ם ) . " משלחת אש"ף , שביקרה לאחרונה במצרים הסתייגה מהתנגדותו 
של ראש המחלקה המדינית של הארגון פארוק קדומי , להחזרת מזכירות הליגה הערבית 
לקהיר כך מגלה העורך הדיפלומטי של השבועון המצרי אל - מצוואר . לדבריו , 
בראש משלחת הארגון הפלשתינאי , עמד גמאל אלצוראני ומהצד המצרי נכח שר החוץ 
עיסמת עבד אל - מגיד . המשלחת מסרה לשר המצרי שבהחלטת אש"ף הודגש כי קדומי 
והמשלחת הפלשתינאית יימנעו מהבעת דיעה בדיון בנושא מתוך רגישות כלפי תוניסיה , 
שאירחה את אש"ף לאחר יציאתו מלבנון , וכלפי מצרים המשקיעה מאמצים מדיניים 
לטובת העניין הפלשתינאי . אל - מגיד הביע בפגישה את מורת - רוחה של ארצו 
מהתנהגותו של קדומי בכינוס שרי החוץ , בעיקר מכיוון שמצרים העריכה את התנאים 
בהם נמצא אש"ף ואת עמדתו העדינה , ולא דרשה מהמשלחת אלא לנקוט בעמדה נייטראלית . 
באותו מעמד נכנס קדומי לכינוס ובעצבנות רבה הודיע לנוכחים שאינו רואה כיצד 
מזכירות הליגה חוזרת לקהיר שבה מתנוסס דגל ישראל , ולכן הוא נאלץ להתפטר 
מראשות כינוס שרי החוץ . קדומי עזב את המקום ובעקבותיו שרי החוץ של עיראק 
וכוויית שניסו לשכנעו לחזור בו מהתפטרותו . שרי החוץ התכנסו לאחר שעתיים 
לישיבה סודית בראשותו של קדומי שהעלה פעם נוספת את נושא התפטרותו , אלא 
ששרי החוץ דחו עמדה זו מאחר ואין נוסח משפטי בתקנון עליו יכול להסתמך צעד 
זה . קדומי הופתע מההסכמה הכללית של שרי החוץ הערביים שתמכו בהצעת ההחלטה 
בדבר חזרת מזכירות הליגה לקהיר , וניסה פעם נוספת לשבש את העניין , בכך 
שקרא לדיון פעם נוספת בנושא בישיבה פתוחה של שרי החוץ הערביים . עקב כך 
נאלץ אל - מגיד להתערב ולשים קץ לנסיונות ההשהיה של קדומי . 
