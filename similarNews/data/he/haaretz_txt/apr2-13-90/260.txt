צה"ל קיים אתמול פעולה יזומה בכפר רוגיב מדרום מזרח לשכם ועצר במהלכה 03 
תושבים . כך מסרו מקורות פלשתיניים . שלשום בערב נזרק בקבוק תבערה על בניין 
הממשל הצבאי בטול כרם , אך לא היו נפגעים ולא נגרם נזק . צה"ל פתח אתמול 
בחקירה לאחר שחייל , המשרת באזור חברון , טען כי שמע ירי והבחין בהבזק 
של אש . אתמול לפנה"ץ ביקר אלוף פיקוד המרכז , יצחק מרדכי , בחברון ונפגש 
עם חיילים , סוחרים מקומיים ותושבים יהודיים מבית רומנו ומהרובע היהודי . 
ברצועת עזה נרשמו הפרות סדר קלות , ועל - פי מקורות ערביים נפצעו ברצועה 
שלושה תושבים . נציג דובר צה"ל בפיקוד הדרום מסר , כי לא נרשמו עוצרים , 
המסחר היה תקין ומבתי החולים לא דווח על פצועים . בבית הדין הצבאי בעזה 
הוגש כתב אישום נגד חברי ועדת - הלם הנאשמים ברציחתם של תושבים מקומיים שנחשדו 
על ידם כמשתפי פעולה . צה"ל יפעיל בקרוב בשטחים מיני - חצצית , שתחליף את 
החצצית הקיימת . כך מסרו מקורות צבאיים . בשלב זה השימוש בה יהיה ניסיוני , 
ואם יעלה יפה ירכוש צה"ל מיני - חצציות נוספות . המיני - חצצית עשויה מקופסת 
מתכת . משקלה 03 ק"ג , היא יורה חצץ בגודל של ביצה לטווח של מעל 57 מטרים , 
ומסוגלת לירות 006 אבנים בדקה . בניגוד לחצצית הקיימת , המורכבת על גבי 
זחל"ם מסורבל וכבד , המיני - חצצית קלה לתפעול ואפשר להרכיב אותה גם על 
גבי גיף וגם על גבי זחל"ם ונגמ"ש . בימים אלה גם נודע כי צה"ל מכשיר יחידות 
של תצפיתנים שיופעלו בשטחי יהודה ושומרון . מדובר ביחידות מיוחדות שיוכשרו 
במיוחד לפעילות בשטחים . היחידות ישתמשו באמצעי ראייה ותצפית משוכללים וייעזרו 
בתצלומי אוויר ובמצלמות משוכללות . תפקידן : העברת מידע מודיעיני לכוחות 
הפועלים בשטח . מקורות צבאיים אישרו כי אכן ביו"ש מכשירים יחידות מהסוג 
הזה . 
