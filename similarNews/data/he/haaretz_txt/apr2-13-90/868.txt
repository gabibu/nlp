סיעות רץ ומפ"ם חתמו ערב חג הפסח על ראשי הפרקים של ההסכם הקואליציוני בינן 
לבין מפלגת העבודה . על - פי הסיכום , בשלב ראשון יתמכו הסיעות היום בכנסת 
בהקמת ממשלת מערך , ואם יצטרפו לממשלה בקרוב סיעות נוספות , ייהפך ההסכם 
להסכם סופי , ורץ ומפ"ם ישלחו את נציגיהן לממשלה . תנועת שינוי לא הצטרפה 
בשלב זה להסכם . החתימה , שנועדה ליום שני בצהריים , נדחתה בשעתיים , 
לאחר שיו"ר מפלגת העבודה , שמעון פרס , נאלץ לעזוב את המקום בבהילות , 
כדי להיוועד בארבע עיניים עם השר יצחק מודעי . פרס אץ לפגישה , משנודע 
לו כי שלושת הליברלים ביטלו פגישה מתוכננת עם נציגי מפלגת העבודה , וכי 
מודעי קרוב לחתימת הסכם עם הליכוד . רק מששב פרס ללשכת שר האוצר בתל - אביב , 
שם המתינו נציגי רץ ומפ"ם וצוות המשא ומתן של מפלגתו , הורמו הכוסיות וההסכם 
הכפול נחתם . שלושה מסמכים נחתמו שלשום בין רץ , מפ"ם ומפלגת העבודה : 
ההסכם הקואליציוני וקווי היסוד של הממשלה מסמך המשותף לשלוש מפלגות השמאל ; 
ושני מסמכים נפרדים , דו - צדדיים , בין כל מפלגה למפלגת העבודה . נציגי 
שינוי לא הופיעו למעמד חתימת ההסכם , אולם ח"ך יוסי שריד מרץ אמר כי יו"ר 
תנועת שינוי , ח"ך אמנון רובינשטיין , הסמיך אותו להדגיש כי נוסח ההסכם 
מקובל גם על שינוי , שעשויה להצטרף בחתימת ידה להסכם זה תוך ימים ספורים . 
בקווי היסוד ובהסכם הקואליציוני נאמר , בין השאר , כי הממשלה תבדוק ותבחן 
מפעם לפעם , את כל הנהלים בשטחים , כדי שיעמדו במבחן שלטון החוק , כיבוד 
זכויות האדם , וההתחייבויות הבין - לאומיות של ישראל , תוך שימת לב להוראות 
ההומניטריות של אמנת זנווה הרביעית . לרץ , מפ"ם ולשינוי נשמרת , לפי ההסכם 
העקרוני , חירות הצבעה והופעה עצמאית בנושאים הקשורים לעמדתן באשר לפתרון 
הבעיה הפלשתינית . חברותן בממשלה לא תגביל את זכותן להציג את עמדתן בנושא 
זה בממשלה , בכנסת ובציבור . אם ייחתם בעתיד הסכם על הצטרפותן לממשלה , 
יוכר הסדר זה בהסכם הקואליציוני . סוכם גם , כי ראש הממשלה מתחייב לאפשר 
לכל אחת משלוש הסיעות להעלות את ענייני הבעיה הפלשתינית על סדר יומה של המשלה 
בכל עת , לאחר המפגש הפלשתיניהישראלי בקהיר . סיעות רץ , מפ"ם ושינוי שומרות 
לעצמן את החירות להציע בכנסת תיקון לפקודה למניעת טרור ( " חוק המפגשים " ) 
, וצוין בהסכם כי סיעת המערך , מצדה , תתמוך בתיקון שמציע חבר הכנסת 
דוד ליבאי . לפי ההסכם העקרוני , יושווה מעמדן ותקציבן של הרשויות המקומיות 
הערביות לרשויות היהודיות , והממשלה תבצע הסדר מיידי לפריסת חובותיהן של 
כל הרשויות המקומיות הערביות . הובטח כי הממשלה תפעל להבטיח הקצאת משאבים 
ליצירת 05 אלף מקומות עבודה לעולים חדשים . ח"ך יוסי שריד אמר , לאחר חתימת 
ההסכם , כי רץ ומפ"ם לא הצטרפו באופן מלא לקואליציה , ורק יתמכו בהקמת 
ממשלת פרס , בשל התנאים שממשלה זו הוקמה בהם . שריד אמר , כי מפלגות השמאל 
יצטרפו באופן מלא וישלחו נציגים לממשלה אם וכאשר יוגדל בסיס הקמתה , ותצטרף 
לקואליציה מפלגה לגיטימית נוספת . ח"ך שולמית אלוני אמרה לאחר החתימה , 
כי היא מאוד מקווה שפרס יצליח לקבל אמון בממשלתו במליאת הכנסת , ויפתח בכך 
מהלך לשלום באזור . מפלגת העבודה הציעה לתנועת רץ שני תיקים בממשלת המערך . 
תיק המסחר והתעשייה לשולמית אלוני , ותיק התרבות או איכות הסביבה ליוסי 
שריד . אלוני הודיעה , כי היא מסרבת לקבל את תיק המסחר והתעשייה , ודורשת 
לקבל את תיק החינוך או תיק המשפטים . את תיק המסחר והתעשייה דורשים נציגי 
מפ"ם , אולם מפלגת העבודה לא קיימה עמם , בשלב זה , כל מגעים רשמיים על 
מסירת התיק , בגלל אי - הוודאות לגבי התיקים שתקבל רץ בממשלה . 
