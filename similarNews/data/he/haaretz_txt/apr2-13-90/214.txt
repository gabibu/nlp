העובדים לעבודה בבתי החולים . חזרתם לעבודה התאפשרה בתום דיון שהתקיים אתמול 
בבית הדין לעבודה , שבמהלכו הושג הסדר בין משרד הבריאות לעובדים . לפי ההסדר 
ייכנסו שני הצדדים למשא ומתן מזורז לדיון בדרישות העובדים , שיחזרו לעבודה 
בתמורה להסכמה של משרד הבריאות למשוך בקשתו להוצאת צווי מניעה כנגד העובדים . 
אתמול השביתו עובדי המנהל והמשק את כל שרותי המכבסה , המזון , הניקיון 
ומשרדי קבלות החולים בבתי החולים הממשלתיים . ההחלטה להשבית את המערכת התקבלה 
לאחר שבדיונים שלשום לא נענתה כל רשימת התביעות שהציבו העובדים בחיוב . התביעות 
באו להשוות את תנאי עבודתם ושכרם של עובדי המנהל והמשק בבתי החולים הממשלתיים , 
לאלו הנהוגים לגבי עובדי המנהל והמשק בבתי החולים של קופת חולים הכללית . 
קפידבינסמנכ"ל משרד הבריאות , יוסי קוציק , אמר כי השביתה פראית ובלתי 
מוצדקת . " לא ייתכן לנהל מו"ם על גב חולים אומללים המאושפזים בבתי חולים . 
אני מקווה כי נלמד הלקח ואפשר יהיה לנהל מו"ם ענייני " , הוסיף . לדבריו , 
ההסכם שגובש עם העובדים עוד שלשום בערב , טרם השביתה , היה הסכם טוב , 
אולם העובדים דחו אותו לאחר שנדרש מהם להתחייב לשמור על " שקט תעשייתי " 
למשך שנה . יצויין , כי דרישת העובדים להשוואה עם קופת חולים מתייחסת לכל 
התוספות הנילוות , מאחר ובדרוג ובשכר הבסיסי קיימת כבר השוואה . בבתי החולים 
הצליחו להתגבר על המחסור בשרותים . כביסה הוכנה מבעוד יום והמחלקות והמתקנים 
נוקו עוד שלשום , כך שטרם הספיקה להצטבר אשפה . באספקת מזון נעזרו החולים 
במשפחות ובאחיות . 
