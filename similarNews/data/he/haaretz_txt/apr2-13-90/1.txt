את העונה הנוכחית החלה הפועל בת ים כאלופה ומחזיקת גביע , שני תארים מכובדים , 
מרשימים וגם מחייבים . רק חילוף אחד חל בסגל השחקנים של העונה החולפת : 
אמיר אקרמן , שחקן ליגה מצטיין ששיחק במשך שנה בקולג בארצות הברית , הצטרף 
לקבוצה במקומו של ארז טאצר , שהועבר להפועל רמת אביב . שינוי משמעותי הרבה 
יותר היה חילוף המאמנים . יוסי גלוזברג , שהוביל את הבת ימים לאליפות וגביע 
המדינה , מונה למאמן נבחרת הנוער ועל פי תקנון איגוד הכדורעף נאסר עליו 
לאמן בקבוצה . משה סמו , שהיה בסוף שנות השבעים שחקן מצטיין בקבוצה , 
מונה למאמנה . הפתיחה היתה צולעת . כבר במחזור השני אירחה בת ים את מכבי 
ת"א , יריבתה המושבעת ומי שהיתה סגנית האלופה והפינאליסטית בגמר הגביע . 
משחק חלש של בת ים איפשר למכבי תל אביב לנצח 3 : 1 ולהעפיל לראש הטבלה . 
זה היה בדיוק בזמן הנכון . שחקני בת ים , שהבינו כי הליגה לא תהיה טיול 
קל , שינסו מותניים והחלו להפגין את הכדורעף הטוב והשוטף המתאים לשישה שחקנים 
בילאומיים . ההפסד למכבי ת"א נתן את האות למירוץ בת ימי מטורף , שכלל 02 
נצחונות רצופים עד לסיום העונה , ערב משחקי הפלייאוף . מתקפה זו , שהשתלבה 
בכושר משחק מצוין , איפשרה לבת ימים לסיים את הליגה עם ארבע נקודות יתרון 
על פני סגניתה ( מכבי תל אביב ) ועם מאזן מרשים ונדיר : 12 נצחונות והפסד 
אחד , 59 אחוזי הצלחה . אז אירע התקר : משחק הבית במסגרת חצי גמר הפלייאוף 
מול הרביעית בטבלה , מטה אשר , הסתיים בהפסד צורם 1 : 3 . משחק הגומלין 
לא הביא בשורה אחרת : שוב הפסד 1 : 3 ובת ים הודחה באופן מפתיע מהמשך המאבק 
על האליפות , שבה זכתה מכבי ת"א . מי ששילם מיידית את מחיר הכשלון הצורב 
הזה היה המאמן משה סמו , שהתפטר כדי לגרום להלם חיובי " , כדבריו . אחרי 
אובדן האליפות נשאר רק גביע המדינה . " בשביל הכבוד שלנו ושל האגודה הגביע 
חייב להגיע לבת ים " , אמר הקפטן יעקב הרשקו וביטא את הרגשת חבריו . הדרך 
לגמר היתה קלה והתנהלה ללא בעיות כלשהן . בשמינית הגמר יצאה בת ים לדליית 
אל כרמל , ושם , בחגיגת כדורעף שריתקה את הכפר הדרוזי כולו , טיילה ללא 
כל עיכוב לרבע הגמר בנצחון 3 : 0 . ברבע הגמר שוב יצאו הרשקו וחבריו למשחק 
חוץ בשער הנגב , וגם משם חזרו עם נצחון חלק 3 : 0 . גם בחצי הגמר המתינה 
לבת ימים יריבה נוחה יחסית , הפועל רמת אביב . שוב 3 : 0 . אבל בגמר , 
נגד קרית אתא , היה כבר קשה הרבה יותר . למרות זאת , גם במשחק זה לא 
איבדה בת ים מערכה , ניצחה 3 : 0 והביאה גביע שלישי למועדון הגאה . במהלך 
העונה נאבקה הפועל בת ים גם מאבק במסגרת גביע אירופה לאלופות מול אלופת הולנד , 
שוויתרה על ביתיותה . בשני ערבי כדורעף מהנים ומרתקים , לעיני אלף צופים 
באולם מילטון בבת ים , נוצחו הבת ימים פעמיים 1 : 3 והודחו מהמשך המשחקים . 
בסך הכל קיימה הפועל בת ים בעונה זו 22 משחקים רשמיים במסגרת הליגה , חמישה 
משחקים במסגרת הפלייאוף , שניים בגביע אירופה וארבעה בגביע המדינה . הבת 
ימים רשמו לזכותם 72 נצחונות ב - 33 המשחקים . במהלך העונה שותפו בסגל הבת 
ימי 11 שחקנים : יעקב הרשקו , אלון גרינברג , רוני כהן , צחי אלבס , 
אמיר אקרמן ורפי רולניק ( כולם שחקני הנבחרת הלאומית ) , הרכיבו את השישיה 
הראשונה של הקבוצה . אבי כחלון שימש כמחליף ראשון . צחי הרה ואלין גרין 
היו מחליפים ועמם בועז ניב ותמיר סואט , שבמהלך העונה התגייסו לצה"ל . 
