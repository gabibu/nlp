לובליאנה ( אי - פי ) . התובע הציבורי של סלובניה דחה אתמול תביעת דיבה 
שהוגשה מטעם הצבא נגד יוזה פוצניק , המועמד הבדלני לנשיאות הרפובליקה . 
הצבא טוען כי פוצניק , מועמד " דמוס " לנשיאות , עבר את העבירה בכרזת 
בחירות , בה נאמר שהצבא מרעיל את כלכלת הרפובליקה ומסכן את חירותה . התובע 
הציבורי של סלובניה , קרל ראיניס , דחה את התביעה , שהוגשה ב6 באפריל 
בעיר הגבול הסלובנית מריבור , כ"חסרת ביסוס " . התביעה ודחייתה המהירה הביאו 
לשיא את הקונפליקט המתמשך בין סלובניה הליבראלית לצבא הפדראלי הקשוח . בכירים 
בסלובניה מאשימים שוב ושוב את הצבא בהתערבות בחיים הפוליטיים של יוגוסלוויה , 
ובניסיון לארגן הפיכה בסלובניה , כדי לשים קץ למדיניותה הליבראלית . הנשיא 
הנבחר הראשון של סלובניה מאז 5491 ייבחר בסיבוב בחירות שני ב22 באפריל , 
כאשר המתמודדים הם פוצניק , התומך בהפרדת סלובניה מן הפדראציה של יוגוסלוויה , 
לבין מילן קוצאן , קומוניסט רפורמי . השניים לא הצליחו להשיג רוב של יותר 
מ%05 בסיבוב הראשון , שהיה ביום ראשון שעבר . בבחירות לפרלמנט של סלובניה , 
קיבלה הקואליציה " דמוס " של פוצניק , המורכבת משש מפלגות מרכז וימין , 
רוב של % 55 , דבר המאפשר לה להקים את הממשלה האזורית הלא קומוניסטית הראשונה 
ביוגוסלוויה מאז מלחמת העולם השנייה . למרות זאת , לאחר שנספרו כ%08 מהקולות , 
נשארו הקומוניסטים של סלובניה המפלגה היחידה הגדולה ביותר , עם % 72 . 71 
מהקולות . למרות היריבות בין פוצניק וקוצאן , אמר האחרון , כי תביעת הצבא 
נגד פוצניק היתה מכוונת לפגוע בתהליך הדמוקרטיזציה של הרפובליקה . העיתון 
הסלובני החשוב " דלו " , כתב במאמר מערכת , כי הצבא הופך לגורם אי היציבות 
העיקרי ביוגוסלוויה . העיתון האשים אתמול את הצבא , בכך שפרסם בימים האחרונים 
שורה של אזהרות המכוונות כלפי מצדדי המערכת הרב - מפלגתית בסלובניה ובקרואטיה . 
בקרואטיה , הרפובליקה השנייה בגודלה ביוגוסלוויה , יתקיימו בחירות חופשיות 
לפרלמנט ב22 באפריל . הרפורמות בסלובניה ובקרואטיה בוצעו למרות ביקורת קשה 
מצד סרביה . בתוך כך הודיעה סרביה ביום רביעי , כי היא מפסיקה את אספקת 
החשמל לקרואטיה , בטענה שזו לא שילמה חשבונות חשמל בשווי של מיליוני דולרים . 
סרביה היא הגדולה ביצרניות החשמל ביוגוסלוויה . קרואטיה הודיעה כי תצטרך 
לייבא חשמל מחו"ל או מרפובליקה יוגוסלאווית אחרת . בלגראד ( ע"ץ ) . 
רשויות צבא יוגוסלוויה חשפו במהלך 9891 93 תאים חשאים שפעלו בתוך בצבא , 
ובהם 971 אנשי צבא בעלי נטיות " אלבאניות ובדלניות " . כך אמר ביום רביעי 
הקולונל ווק אובראדוביץ , בידיעה שפורסמה בסוכנות הידיעות " טאניוג " . 
במהלך אותה שנה אירעו 055 תקריות אלימות בשורות הצבא , 513 מתוכן נבעו מפעילותם 
של אלבאנים , לפי הקולונל . 
