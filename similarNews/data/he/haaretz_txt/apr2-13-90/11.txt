חמש שנים מכהן ויקטור טל כמזכיר אגודת הפועל בת ים . לפני כן שימש במשך 
כארבע שנים כיו"ר מחלקת הכדורגל ולפני כן , שנתיים כמנהל קבוצת הכדורגל . 
" כשנתמניתי לתפקיד מזכיר האגודה " , מספר טל , " לא היכרתי את הכדורעף 
ולא נמשכתי לענף הספורט הזה . הכימיה נוצרה לאט אבל בטוח . זהו ספורט מאוד 
אלגנטי , הדורש חוכמה ותחכום , מיומנות , התמדה ומקצועיות . השחקנים 
שלנו הם העילית של הנוער . כולם בוגרי תיכון עם הישגים מרשימים בלימודים , 
בחורים מצוינים אחד אחד . ראיתי שהענף הזה מושך אותי יותר ויותר ולפיכך 
הקדשתי לו זמן ומשאבים , כמו שאני עושה לכל אורך השנים עם הכדורגל " . בניגוד 
לכדורגל , הכדורעף מביא הרבה נחת לאגודה . טל : " חשוב שיידעו כי כבודו 
של הכדורגל במקומו מונח . שום דבר שהולך לכדורעף לא בא על חשבון הכדורגל , 
שגם אותו אנחנו מטפחים בהתמדה לכל אורך הדרך . יש יחסי רעות מצוינים בין 
הכדורגלנים לכדורעפנים . מבקרים במשחקים אלה של אלה , מעודדים , וזה משרה 
אווירה מצוינת " , הוא אומר . " נכון , קשה מאוד . היה לי קשה לצאת מההלם 
הזה וידעתי שרק נצחון וזכייה בגביע יהוו פיצוי . אני שמח שהחברה לא איכזבו 
אותי " . " גם אם זה נכון , ואני בטוח שיש משהו בדברים , זה עדיין לא מצדיק 
מעידה כל כך מיותרת כמו שקרתה לנו . לאחר שניצחו כל העונה בליגה , השחקנים 
חשבו שגם בפלייאוף יהיה קל ולא לקחו את עצמם בידיים . החשוב הוא , שמכל 
מה שקרה נלמד לקח " . " הולכים על אליפות וגביע המדינה , לא פחות . אני 
מאמין ומקווה שנזכה , בעזרת השם , בשני התארים " . 
