האוירה המתוחה , בה מצויה ירושלים כל ימות השנה , שררה אמש לשם שינוי באולם 
הכדורסל במלחה בשעתה הגדולה של הקבוצה הביתית הפועל ירושלים . אבל הנסיון 
העצום ומישחק הלחימה המצויין של האלוף , מכבי תל אביב , החזירו את " חבורת 
שרף " עליזה ושמחה לשפלה עם כרטיס העליה לגמר - סל , ממנו לא נעדר מאז 
הונהגה השיטה . מכבי , שהושפל ביום שני האחרון במבצרו ( 5687 ) ואולץ 
לעלות בפעם ה - 3 העונה לירושלים , ביקש שלא להקלע למצוקה למישחק חמישי 
וקובע . במלחה ציפתה לו קבוצת כדורסל מעולה וקהל חם שעודד את קבוצתו לאורך 
כל המישחק . קר היה בחוץ אבל " חם " מאד בפנים . העצבים והקהל הרועש 
והססגוני הוציאו במידת מה את שחקני מכבי משלוותם . הם הובילו אמנם בתחילה 
( 113 ) , יצאו מפיגור מבהיל ליתרון במחצית ( 9333 ) ושמטו את ההובלה 
בדקה ה - 03 , 8575 לירושלים . אבל אז " התפוצצה " על הפרקט קבוצת הלוחמים 
של מכבי ( סימס , כץ ודניאל ) לבליץ אדיר , שהוליך ל - 8685 , וממנו 
לא הצליחו הירושלמים לחזור עוד . מה קרה לירושלים באותן דקות ? מה שקורה 
להרבה קבוצות הנתקלות בשחקנים היודעים מתי , ואיך , הם צריכים להרויח את 
לחמם וכבודם . צבי שרף שלף אמש מספר שפנים משרוולו ( הראשון : שמירה של 
בארלו על מוטאפציץ ) . אחר כך הצליח לזכות במלחמת ההתשה שניהל מול כוכבי 
ירושלים , דורון שפע ואמיר מוטאפציץ , וירושלים קרסה תחת העומס . שפע 
לא הצליח להגיע למצבי קליעה מול שמירתו הטורדנית של גלעד כץ ; ומוטאפציץ , 
שבהתקפות המתפרצות הצליח להריץ באמנות את קבוצתו לסלים קלים , לא יכול 
לעשות זאת בהתקפות ה"עומדות " , כשוילי סימס בערב גדול מכל הבחינות אינו 
מניח לו ולא לשניה אחת . כץ וסימס היו שני המנועים של מכבי , אלה ששמרו 
אישית בשמירה המעורבת שהנהיג שרף בתבונה רבה , כאשר דניאל מוצב באמצע , 
קווין מגי מימין , מרסר ובארלו לסירוגין משמאל . השמירה הזו גרמה לירושלים 
הרבה צרות . בלקוול , הגבוה היחיד מתחת לסל , נוטרל וקורנליוס שהיה גרוע 
במחצית הראשונה " טיפטף " שתי הטבעות . זה היה מעט מדי . כשמכבי טוב בהגנה , 
אין סיבה שלא יצליח בהתקפה . יציאת גמצי שנפגע באצבעו הפצועה , בדקה ה - 
01 , שיבשה לכמה דקות את מישחק ההתקפה של מכבי , כשירושלים עברה לשמירה 
איזורית . מכבי היה מוכן לכך , וכשליפין הסתבך ולא מצא את הטבעת כשהיה 
פנוי הוכנס גלעד כץ ( דקה 71 ) , במצב 1392 לירושלים , לאחר 1352 . 
כץ הניע את מכבי להתקפות מתפרצות וניהל היטב את ההתקפות המסודרות במחצית 
השניה , כשתמיד נמצא השחקן הפנוי שיניח את הכדור בסל . סימס היה האיש המרכזי 
במישחק . כגארד שני הוא מפיק מעצמו את מיטבו . שרף יודע זאת . אמש חשו 
זאת כדורסלני ירושלים . גם האוהדים המקומיים לא יכלו של להתפעל מכדורסלן 
רבגוני זה . אבי שילר , שהוכנס כדי לנצל את יכולת הקליעה שלו ממרחק , 
נכשל במה שהוא בדרך כלל מצטיין וגם הנשק האחרון של המאמן יורם חרוש איכזב . 
אוהדי ירושלים הודו לאליליהם בסיום , והיתה להם סיבה טובה לכך . במהלך 
המישחק המתוח הורחק חבר ההנהלה אמנון אבידן מספסל מכבי . דורון גמצי ספג 
עבירה טכנית . מגי 51 , סימס 41 , מרסר 41 , דניאל 31 , בארלו 01 , 
גמצי 8 , ליפין 6 , כהו 5 , כץ 2 . חזן 32 , שפע 22 , בלקוול 8 , מוטאפציץ 
7 , קורנליוס 6 , אטלס 5 . דוד דגן ורמי פישר , 007 , 2 צופים במלחה , 
ירושלים . 
