( ע ) . הצעת החוק לתיקון פקודת בתי הסוהר , שמטרתה לאפשר שחרור מנהלי 
מוקדם של חלק מהאסירים , כדי להקל על הצפיפות בבתי - הסוהר , תוסיף רק 
כ72 מיטות לאסירים בשלב הראשון . על כך למדו אתמול חברי ועדת החוקה חוק 
ומשפט של הכנסת , שביקרו בכלא רמלה , במסגרת הדיון להכנת החוק לאישורו 
בכנסת . חברי הוועדה , פרוף דוד ליבאי ( מערך ) , ראובן ריבלין ( ליכוד ) 
, חגי מרום ( מערך ) , מרדכי וירשובסקי ( שינוי ) והיו"ר אוריאל לין 
( ליכוד ) שמעו מנציב שירות בתי - הסוהר לוי שאול כי בשנה הנוכחית בלבד 
נוספו 056 אסירים , ובתי הכלא צרים מהכילם . לוי ציין כי בשל המחסור במתקני 
כליאה מוחזקים חלק מן האסירים השפוטים והעצירים עד תום ההליכים במתקני משטרה 
ברחבי הארץ . 42 אסירים ערבים מהשטחים ממתינים עדיין לגירוש ואסירים ביטחוניים 
אחרים , הועברו לידי צה"ל . באשר לפתרונות , ציין הנציב , כי גם אם יאשר 
האוצר סכום של כ03 מיליון ש להקמת בית סוהר , הרי גם אז יוכלו להיקלט עוד 
005 אסירים בלבד . בינתיים , יש למצוא פתרונים לטווח של שלוש השנים הבאות 
ולקוות כי הצעת החוק תיושם . לעת עתה , נתקבלה רק הסכמה לתכנון ולא לביצוע . 
את האלימות בין כותלי בית - הסוהר הסביר הנציב כפועל יוצא של הצפיפות . 
כדוגמה , ציין לוי את כלא מעשיהו , שם הצפיפות נמוכה יותר ולפיכך גם מספר 
הפגיעות בנפש הוא נמוך יחסית . חברי הכנסת שסיירו במתקני הכליאה , שבבית 
המעצר ע"ש ניצן ובכלא רמלה , למדו מקרוב על תנאי הצפיפות והקשיבו לדברי 
האסירים . בחדר קטן אחד נמצאים בד"ך עשרה אסירים בבית המעצר . רבים מן האסירים 
קבלו על העובדה שבנוסף לצפיפות , המאלצת חלק מהם לישון על הרצפה , הם סגורים 
בתאים במשך 22 שעות ללא כל תעסוקה . לטענתם , גם התנאים הסניטאריים הם 
גרועים ביותר . הם גרסו כי החדר מלא פשפשים והצחנה רבה . בכלא איילון גם 
המועדון הפך לתא כליאה , ושוהים בו בצוותא אסירים שנשפטו על עבירות חמורות , 
עם אסירים שנשפטו על עבירות קלות . 
