רשות הנמלים הודיעה למשרד לאיכות הסביבה , כי החליטה להימנע בעתיד מאחסון 
מכולות המכילות ברום במסוף המערבי של נמל חיפה , ובכך להקטין למינימום 
את מידת הסיכון לסביבה . החלטה זו מבוצעת כבר בפועל , אומרת רשות הנמלים . 
נושא שינוע מכולות ברום דרך נמל חיפה עלה לכותרות לפני מספר חודשים , בעקבות 
חשדות לדליפת ברום מאחת המכולות הללו . המשרד לאיכות הסביבה פנה אז בתקיפות , 
לרשות הנמלים , להימנע משינוע דרך המסוף המערבי , הקרוב למרכזי הפעילות 
העסקית של העיר התחתית בחיפה . במכתב שששיגר הסמנכ"ל לתפעול של רשות הנמלים , 
לראש האגף לחומרים מסוכנים במשרד לאיכות הסביבה , נאמר עוד , כי בהתאם 
למקובל בספנות הבין - לאומית והמלצות ארגון הספנות הבין - לאומי , אין איסור 
לשנע ולאחסן ברום , במכולות בנמלים . אולם בעקבות סקר סיכונים שנערך ביוזמת 
הרשות ושבו נכללה המלצה בנושא הברום , החליטה רשות הנמלים להימנע מאחסון 
מכולות הברום במסוף המערבי . עוד אומרת רשות הנמלים , כי באה בדברים עם 
חברת הברום , על מנת להבטיח את שיפור רמת הבטיחות של המכולות . בתשובה ששיגר 
המשרד לאיכות הסביבה לרשות הנמלים , מקדם המשרד בברכה את ההחלטה בנושא שינוע 
הברום בנמל חיפה , ומציין כי בכך בא לביטוי האינטרס המשותף , למנוע עד 
כמה שניתן סיכונים סביבתיים בסביבה כה מאוכלסת . 
