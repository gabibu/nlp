" היה זה פרץ של תסכול וזעם . הייתי חייב להשתחרר מזה , להתפרק , הסתובבתי 
והכיתי אותם עם הנשק , השארנו אותם על הארץ , הם צעקו , בכו וייללו " 
כך העיד אתמול בבית הדין הצבאי סמל עמירם אביראש , שהשתתף בהכאת העצירים 
בכפרים ביתא וחווארה . " אחד העצירים השתחרר מכבליו , קם והתחיל לרוץ 
לכיוון האוטובוס . החיילים חשבו שהוא בורח והיכו אותו " , הוסיף הסמל . 
סמל עמירם אביראש העיד במשפטו של אל"ם ( מיל ) יהודה מאיר , לשעבר מפקד 
מרחב שומרון , הנאשם בבית - הדין הצבאי המיוחד במטכ"ל , בראשות אב בית - 
הדין אל"ם נילי פלד , בשורה של סעיפי אישום : חבלה בכוונה מחמירה , התעללות , 
תקיפה והתנהגות שאינה הולמת . סמל אביראש אמר אתמול בעדותו כי הפקודות לשבור 
ידיים ורגליים של עצורים באו מדרג גבוה . סמל אביראש הזכיר את שמו שר הביטחון 
לשעבר , יצחק רבין , בהקשר של שבירת רגליים וידיים . סופר " הארץ " מציין , 
כי בכל המשפטים בבתי הדין הצבאיים בפיקוד הצפון , הדרום ובבית הדין המיוחד , 
שבהם נאשמים חיילים וקצינים בהכאת תושבים ערביים , נאמר כי שר הביטחון 
לשעבר יצחק רבין הורה לשבור ידיים ורגליים , בתדריכים עם מפקדים בכירים 
בגדה המערבית וברצועה . כל העדים שהעידו אתמול סיפרו , כי כאשר קיבלו פקודות 
לנהוג ביד קשה , היה ברור להם כי המדובר בפקודות שניתנו ע"י הדרג הצבאי 
הבכיר בשטח , בהוראתו של רבין או על דעתו . בכתב האישום נאמר , כי אל"ם 
מאיר , בהיותו מפקד מרחב שומרון , הורה ב88 . 1 . 91 הורה להכות תושבים 
מהכפר ביתא , אשר נכפתו ועיניהם נקשרו . החיילים העלו אותם על אוטובוסים 
והיכו אותם בעיקר בידיהם וברגליהם , מתוך כוונה לשבור את הגפיים . לפי כתב 
האישום , כל עצור הוכה במשך כמה דקות . המכות ניתנו בעיקר באמצעות אלות , 
שחלקן נשברו כתוצאה מהשימוש . חלק מהחיילים בעטו בעצורים . בעת ההכאה 
היו העצורים כפותים . אל"ם מאיר נאשם גם במקרה דומה שאירע ב12 בינואר 88 
בכפר חווארה שבאזור שכם . קפידבינבעדותו בפני בית - הדין המיוחד , סיפר 
אתמול סמל רונן פבבר , כי עד אותו יום לאירועים בכפר ביתא וחווארה עצרו 
החיילים חשודים והביאו אותם לממשל הצבאי . " פתאום הפכנו להיות זרוע מבצעת " , 
אמר פבבר . שלושת הסמלים שהעידו אתמול בבית - הדין המיוחד בראשותה של השופטת 
אל"ם נילי פלד , אמרו , כי מפקד הפלוגה כינס אותם לשיחה לאחר האירועים 
בכפר ביתא וחווארה . הם סיפרו שחשו המומים . המ"ף אמר להם , כי כמפקד 
בצה"ל היה לו קשה מאוד לתת את הפקודה , אך אלו הפקודות ויש לבצען . " היה 
לנו קשה להירדם " , סיפרו החיילים , " ישבנו ושוחחנו מחוץ לאוהל . התווכחנו 
כל הזמן . היו כאלה שהיו מרוצים מהפעולה והיו כאלה שגינו אותה " . קפידבינבפתח 
הדיון המשפטי קבל עורך דינו של מאיר , עו"ד ד"ר אמנון גולדנברג , על פרסומים 
שהיו בסוף השבוע בכלי התקשורת , שהם בגדר סוב - יודיצה . לדבריו , בכוונתו 
לנקוט באמצעים נגד אותם עיתונים . לסופר " הארץ " נודע כי עורכי - הדין 
של הנאשם נתקלים בימים האחרונים בקשיים להשיג חומר מצה"ל , וייתכן שיעתרו 
לבג"ץ בנושא . המשך המשפט נדחה לשבוע הבא . בכתב האישום מופיעים 54 עדי 
תביעה , והמשפט יימשך חודשים אחדים . 
