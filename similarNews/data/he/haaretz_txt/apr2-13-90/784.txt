חברת " מוקד גלעד " , חברת האבטחה הפועלת בגדה , שעובדיה נחשדים בהתנכלות 
לערבים וגנבת תחמושת מצה"ל , הגישה לאחרונה הצעה למכרז גם ברצועת עזה . 
נודע כי בכוונת המנהל האזרחי ברצועה להקים מוקד של רשת לחצני מצוקה לתושבים 
ערבים הזקוקים להגנה . נודע , כי בשלב זה לא יפורסם מי זכה במכרז עד שתסתיים 
חקירת המשטרה על פעולות החברה . ראש המנהל האזרחי ברצועה , תת - אלוף אריה 
רמות , אישר אמש כי אכן אחת החברות שהגישה הצעה למכרז להפעלת לחצני המצוקה 
היא " מוקד גלעד " . לדבריו , שתי חברות נוספות הגישו הצעות , וטרם נפלה 
החלטה . ראש המנהל האזרחי ביהודה ושומרון , תא"ל ישעיהו ארז , מסר אמש 
כי בעקבות הפרסומים על פעולות החברה בשטחי הגדה , פתחה המשטרה בחקירה . 
לדבריו , אתמול הוא בדק עם היועץ המשפטי של יהודה ושומרון את ההיבטים של 
ההתקשרות בין המנהל לחברה . לדבריו , התברר שחברה זו עובדת לפי חוזה מיוחד 
שקיבל את אישור מערכת הביטחון להפעלת לחצני המצוקה ביו"ש . עוד מסר תאל ארז , 
כי תושבים ערבים עדיין לא התלוננו נגד " מוקד גלעד " . כזכור , פורסם 
כי עובדי חברת האבטחה נכנסו לבתיהם של ערבים תוך פגיעה ברכושם , וביצעו 
פעולות ענישה פרטיות , תוך האזנה לרשתות הקשר של הצבא , המשטרה והשב " ך . 
כמו כן פורסם כי מייחסים לאנשי החברה גנבת תחמושת , רימונים , חזיזים 
וציוד צבאי מבסיסים של צה"ל . כמו כן מיוחס לחברה שימוש בנוריות כחולות 
מהבהבות תוך התחזות לכוחות הביטחון . לפי הפרסומים , אנשי החברה יורים 
על דודי - שמש של תושבים ערבים כמדיניות ענישה והפחדה , ומכים ערבים כדי 
להרתיעם . מנהל החברה , רוני גלעד , הכחיש את כל הטענות , ואמר כי מדובר 
בעובדים שסרחו והחליטו לפגוע בחברה בכל מחיר . מקורות ביטחוניים ציינו כי 
אם אכן יתברר שחברה זו ביצעה חלק מהמיוחס לה , מערכת הביטחון תורה שלא לעבוד 
אתה בכל הקשור לשטחים או למנהל האזרחי . 
