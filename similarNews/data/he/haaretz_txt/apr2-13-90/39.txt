בעקבות התערבותה של האגודה לזכויות האזרח בחיפה , הורה מנהל המחלקה לחינוך 
העל - יסודי באגף לחינוך של עיריית חיפה , זאב רוזנפלד , למחוק פסקה מתוך 
עלון פרסומת של בית ספר התיכון " שוב " בשכונת נווה - דוד , לפיה " תלמידי 
הכיתות המיוחדות והמקדמות לא מתקבלים לבית - הספר " . הערה זו מסומנת בכוכב , 
בחלק בעלון המפרט את תנאי הקבלה לבית - הספר . בית הספר התיכון לטכנאים 
" שוב " , בבעלות עיריית חיפה ובפיקוח משרד - החינוך , שבו לומדים 054 
תלמידים , ממוקם בשכונת השיקום נווה - דוד בחיפה . חלק לא מבוטל מן התלמידים 
המתגוררים באזור לומד בכיתות מקדמות , בשל בעיות למידה . בית הספר " שוב " 
מקיים שלושה מסלולי לימוד מקצועי תיכון , המקנה תעודת בגרות ; מקצועי 
רגיל , המקנה תעודת בגרות חלקית ; ומסלול מקצועי מעשי שמסיימיו מקבלים 
תעודת גמר מטעם משרד - החינוך . גורם במערכת החינוך פנה אל האגודה לזכויות 
האזרח בטענה שההגבלה החלה על תלמידים מכיתות מקדמות אינה חוקית . רכזת האגודה 
בחיפה , רינה שמואלי , שלחה מכתב למנהל המחלקה לחינוך העל - יסודי בעיריית 
חיפה , שבו נאמר : " בעמוד הפנימי השלישי תמצא את ההערה הנראית לדעתנו 
הערה פסולה , שיש בה משום אפליה לכאורה " . בתשובה לרכזת האגודה לזכויות 
האזרח , כתב מנהל המחלקה , זאב רוזנפלד , כי ידאג לכך שהערה זו לא תופיע 
בעלון . " תלמידים שיפנו לבית הספר יתקבלו על - סמך כישוריהם האישיים " , 
אמר . יש לציין כי באחרונה מנהל בית הספר " שוב " מסע יחסי ציבור , באמצעות 
דובר עיריית חיפה , שכותרתו " ביה"ס שוב קולט עולים " , ובו נאמר כי צוות 
המורים יעשה מאמצים כדי לקלוט את התלמידים העולים . 
