האגודה לזכויות האזרח עתרה לבג"ץ נגד הרמטכ"ל , רב - אלוף דן שומרון , 
על פגיעה מתמשכת וקשה ביותר בזכות הייצוג של הכלואים בכלא קציעות . עורכי 
הדין אילן סבן ותמר פלג מן האגודה , טוענים שעצורים וכלואים בקציעות נפגשים 
עם עורך דינם רק אחת לכמה שבועות , והפגישה אורכת שלוש עד 51 דקות . בפגישות 
מופרדים עורכי הדין ולקוחותיהם על ידי סורגים כפולים , דבר הנוגד את המקובל 
במתקני כליאה אחרים של צה"ל . בנוסף להשפלה שבדבר , נטען בעתירה , הרי 
שפגישה הנערכת בצורה זו פוגעת בחשאיות השיחה , ובאפשרות לחילופי מסמכים 
בין הכלואים לעורכי דינם . לכן , עורכי דין רבים נמנעים מלקבל על עצמם 
את ייצוג הכלואים בנסיבות אלה . העותרים טוענים , כי זכותו של העציר או 
הכלוא להיות מיוצג על ידי עורכי דין ולהיפגש עמם בתנאים המבטיחים את חשאיות 
השיחה , ואת האפשרות לייצוג הוגן , שהם מאושיות השיטה המשפטית בישראל . 
