קופנהאגן ( מיוחד ל"הארץ " ) . היום תחל בקופנהאגן חקירת אסון ספינת המעבורת 
" הכוכב הסקנדינאווי " האסון הימי הגדול בסקנדינאוויה מאז מלחמת העולם 
השנייה . עוד בטרם החלה החקירה הרשמית פורסמו עדויות הנוסעים , שלפיהן שררה 
בספינה פאניקה חסרת תקדים . אחד הנוסעים שניצלו סוכן לציוד כיבוי צילם 
לפני האסון במצלמת וידאו את הליקויים החמורים שמצא בציוד הכיבוי של הספינה , 
שהיה לדבריו " שערורייתי " . הסרט יהווה הוכחה להזנחה בספינה בכל הקשור 
לציוד לשעת חירום . הספינה החלה לשוט בקו אוסלו - פרידריקסהאבן בדנמרק שבוע 
ימים לפני האסון ב2 באפריל . רק הקצינים היו ממוצא סקנדינאווי . הצוות , 
מארצות המזרח הרחוק ודרום אמריקה , ספרד ופורטוגל גויס " מכל הבא ליד " 
בשכר נמוך . אנשי הצוות חסרו כל שפה משותפת . הספינה , המניפה דגל בין - 
לאומי , ניצלה את ההיתר לאייש את הספינה בימאים זולים . הימאים הזרים לא 
עברו כל תרגול ואימון למקרה חירום , ורבים מהם גם לא הכירו את הספינה ולא 
תידרכו את הנוסעים המבוהלים . קפידבינכאשר פרצה הדליקה , בשעה 03 . 20 בלילה , 
לא היה הצוות מאומן להוריד ספינות הצלה לים ; מערכת האזעקה לא פעלה ; 
והנוסעים המבולבלים נחנקו בתאים או במסדרונות , בנסותם להגיע לסיפון העליון . 
כמה עשרות נוסעים הורשו בניגוד לחוק ללון בתוך רכבם בסיפון התחתון ומצאו 
את עצמם במלכודת מוות . קרוב לוודאי שאדם מופרע הצית את האש . הבלבול הרב 
גרם לכך כי האיש שהצית את הדליקה הצליח להימלט ולמשטרה סיכוי קלוש לגלותו . 
יום לפני האסון פרצה אש בספינה שכובתה ע"י הצוות . כאשר הפליגה הספינה מאוסלו , 
הוזהר רב - החובל כי בספינה מצוי אדם חולה רוח , אולם הוא זילזל באזהרות 
העידה אחת העובדות . נוסעים אחדים נותרו בספינה לאחר שרב - החובל וכל צוות 
הקצינים נטשו אותה . בשעה 03 . 30 נמסר דיווח מוטעה כי כל הנוסעים והצוות 
פונו , אולם כשעה לאחר מכן התגלו נוסעים על אחד מסיפוני הספינה . 
