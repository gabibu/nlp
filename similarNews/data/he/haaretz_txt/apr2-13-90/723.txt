( ע ) בעלי מכון עיסוי הואשמו בבית המשפט המחוזי בתל אביב , בשידול נערה 
למעשה זנות , ובהחזקת בית בושת . בכתב האישום טוענת התובעת , עו"ד רות 
בצלי , כי במהלך חודש מארס השנה , ניהלו הנאשמים , סימון בן - אבו ( 
83 ) מתל אביב , וזאב רז ( 44 ) מחולון , מכון עיסוי בדירה ברחוב מקווה 
ישראל בתל אביב . הם העסיקו בו עובדות שבנוסף לעיסוי , היו מבצעות הרפיות 
מיניות ללקוחות , תמורת תשלום . בעקבות מודעה הגיעה למקום נערה בת 71 . 
הנאשם , זאב רז קיבלה לעבודה במכון והסביר לה , כי במסגרת העבודה , עליה 
לבצע הרפיות מיניות בדרכים שונות ללקוחות . הוא הבטיח לה שכר של כ0006 ש"ח 
לחודש . הקטינה טענה שמעולם לא עסקה בהרפיות מיניות ואז הפנה אותה הנאשם 
לעובדות האחרות במקום שמהן תלמד את המלאכה . לטענת התביעה , הרגיע אותה 
הנאשם שאין לה לדאוג , מאחר והמשטרה לא מגיעה למקום . לכן , לא יגלו את 
מעשיה ולא יעצרוה . הנאשם סימון בן אבו מואשם גם בהחזקת דירה נוספת ברחוב 
הרצל בתל אביב , בה ניהל מכון עיסוי שבו בוצעו הרפיות מיניות , ללקוחות 
תמורת תשלום . לטענת התביעה , העסיק הנאשם באותה דירה את הנערה בת ה71 , 
שעבדה גם בדירה שברחוב מקווה ישראל . 
