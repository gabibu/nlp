המפכ"ל החדש של המשטרה , רב - ניצב יעקב טרנר , אמר אתמול כי אחד העקרונות 
שינחו בעתיד את המשטרה , יהיה חיזוק יחידות הסיור והנוכחות של המשטרה בשטח 
בחוצות הערים ובשאר האזורים , " גם האזוריים החקלאיים " . ייקבעו קווים 
אדומים למינימום של ניידות בכל אחד מהמקומות ולמינימום של שוטרים במשמרת . 
מהקו האדום הזה אי אפשר יהיה לרדת , אלא באישור של קצין מדרגת מפקד מחוז 
ומעלה . המשטרה תעשה גם לחיזוק הנוכחות שלה בלילות , מאחר שלדעתו כיום 
אין הקבלה בין הנוכחות המשטרתית בשטח בלילות לבין היקף העבריינים והפעילות 
הפלילית בלילות . טרנר הדגיש כי הסיסמה של " עם הפנים לאזרח ולציבור " 
תהיה הסיסמה שתלווה את המשטרה בפעילותה בשנים הקרובות . במסגרת זו הוא מינה 
צוות הבוחן כעת קביעת קריטריונים מחמירים לגבי השוטרים המתאימים לשמש בתפקידים 
של יומנאים ותורני מוקד ביחידות המשטרה , הבאים במגע נרחב עם הציבור . על 
פי המתוכנן תיקבע רשימה של אנשי משטרה המתאימים לתפקידים האלה והם יקבלו 
הסמכה והכשרה מתאימה . המטרה היא שבתפקידים האלה ישמשו שוטרים מנוסים ובעלי 
ותק . עוד גילה טרנר כי הורה לכל תחנות המשטרה לקיים בכל יום חמישי בשבוע 
בין השעות 4 ל6 אחה"ץ דלת פתוחה של מפקדי התחנות והמרחבים לקבלת קהל . המפקדים 
ישבו במשרדים וישמעו את בעיותיהם של האזרחים שיפנו אליהם באותו יום . טרנר 
ציין בפגישה עם כתבי המשטרה בלשכתו בירושלים , שנערכה יום לאחר ששטח בפני 
סגל הפיקוד הבכיר של המשטרה את עקרונות מדיניותו לתקופת כהונתו , כי ההדגשים 
שלו יהיו על איכות כוח האדם במשטרה , איכות הביצועים וכן מעוף , יוזמות 
וחדשנות . היעדים המרכזיים , שקבע טרנר לשנה הקרובה הם : טיפול בנושא ביטחון 
הפנים , בכלל זה הסדר הציבורי בירושלים בפרט , שיפור השירות לאזרח וכן 
מלחמה בעבריינות לסוגיה ובעיקר בנושא הסמים ועבירות התנועה ותאונות הדרכים . 
בעניין הסמים אמר טרנר , כי המשטרה תפעל לחזק את מערך המודיעין העוסק בבלימת 
הברחות הסמים והגברת המאמצים ללכידת הסמים במקומות החדירה שלהם לפני הגעתם 
לסוחרים ולמפיצי הסמים . במגזר הערבי מתכוונת המשטרה לחזק את נוכחותה ולהקים 
תחנות ונקודות משטרה חדשות במקומות הדרושים וזאת מתוך 052 תקנים נוספים שהמשטרה 
אמורה לקבל בקרוב על פי אישור שסוכם עם האוצר . רב - ניצב טרנר אמר , כי 
הוא תומך בהקמת משטרת תנועה ארצית , מאחר שצריך לפרוץ דרך חדשה במלחמה בתאונות 
הדרכים . הוא סיפר כי נפגש כבר עם אנשי המינהל לבטיחות בדרכים , משרד האוצר 
וגורמים נוספים והדגיש בפניהם , כי הוא מוכן להקים לאלתר , לתקופת ניסיון 
של שלוש שנים , משטרת תנועה ארצית , אך הדבר תלוי בקבלת 004 תקנים חדשים 
של שוטרים ו08 כלי רכב נוספים למשטרה מתקציבי המינהל לבטיחות בדרכים . " אם 
לא נקבל את ההקצבות האלה , שאמורות להכפיל את מספר כלי הרכב והשוטרים העוסקים 
באכיפת חוקי התנועה לא נתמוך בהקמת משטרת תנועה " . להערכתו משטרת תנועה 
אכו יכולה להוריד את עקומת תאונות הדרכים וכדאי לעשות את הניסיון משך שלוש 
השנים כדי לראות כיצד תשפיע הקמת משטרת התנועה על המצב בכבישים . טרנר ציין 
כי במסגרת המגמה לחזק ולהגביר את הנוכחות המשטרתית בלילות , יש מגמה להרחיב 
את יחידות המשמר האזרחי ובעיקר את יחידות המתנדבים המיוחדות של המשמר האזרחי , 
העוסקות בנושאי תנועה ולהוסיף להן עוד כ000 , 2 מתנדבים . טרנר העלה גם 
שורה של תוכניות בתחום הארגוני ובתחום הטיפול ברווחתם ובקידומם של השוטרים 
והקצינים . 
