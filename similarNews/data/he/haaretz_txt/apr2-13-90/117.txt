לא הכל ורוד , כך מתברר , במערכת המחשוב של החשב הכללי במשרד האוצר . 
לפני כשבועיים , כאשר הוצגה המערכת במדור הזה , נרמז כאן כי יש במשרדי 
הממשלה אנשים שאינם מאושרים מהגברת כושר השליטה של המוקד במשרד האוצר על 
המתרחש בכל אחת ממאתיים החשבויות הממשלתיות . לאחר הפרסום הגיעו תגובות 
חריפות מן המתנגדים האלה . לכמה מהפקידים הבכירים , המכירים את המערכת מזווית 
המשתמש , אין הרבה מחמאות לפרויקט . מהאספקט הלאומי , טען אחד מהם , 
נוצרה כאן מערכת ניהול כספים מרכזית , תחת כותרת של ביזור מערכות לחשבויות . 
במצב כזה משיג האוצר שליטה טוטלית כמעט על המשרדים , ואנשי האוצר יכולים 
לדעת את מצב החשבונות במשרדים , לפני שהמידע הזה מונח על שולחנם של המנכ"לים . 
על פי אחת הטענות , קידם אגף החשב הכללי באוצר את הפרויקט כחלק ממאבק הכוחות 
במשרד , בין החשב הכללי והממונה על התקציבים : התקנת מערך המחשוב שיפרה 
את מעמדו של של החשב הוא מחזיק את כל הנתונים זמינים בידיו . פקיד בכיר 
במשרד ממשלתי אחר מיחה על מצב שבו מנכ"ל המעוניין בשליטה על מערכת הכספים 
במשרדו אנוס לחזר אחר החשב הכללי . החשב יכול ללחוץ על כפתור במסוף שבמשרד 
האוצר ולעצור פעולות בכל מקום , בשירות הממשלתי כולו . אותו פקיד ציין , 
כי החשב במשרדו , שהמערכת מעקרת את סמכויותיו , אינו תופס עדיין שהשליטה 
יצאה מידיו וחזרה למרכז . המבקרים חוששים להיחשף . אחד מהם ביקש לעבד ולשנות 
את סגנונו , כדי שהחשב הכללי לא יעצור הזרמת כספים לאגף שבאחריותו . פקיד 
בעל רקע בתחום המחשוב שאל כיצד ייתכן שבעולם שבו מדברים על אינטגרציה של 
מערכות המידע ועל הצורך בקשר בין המערכות הכספיות למערכות הפעילות המקצועית , 
הולכת הממשלה בכיוון ההפוך : מערכת החשבויות היא חבילת הנהלת חשבונות בלבד , 
שאינה משתלבת בשום מערכת ניהול מידע ברמת המשרד או בארגון הממשלתי עצמו . 
המחשבים והתקשורת מנוהלים מהאוצר , וסביב המערכת הזאת מתפתחות כבר עכשיו 
מערכות משרד ממוחשב ודואר אלקטרוני , ואת הכל מכתיב המרכז . " הפעולות 
היחידות שנעשות ברמת המשרד הן הפעלת המחשב והפסקת פעולתו " , מסביר אחד הפקידים 
ומוסיף שהבעיה אינה פרויקט החשבויות , אלא שאלת תשתית המחשוב הממשלתי בכלל . 
כיוון שאין תוכנית אב לאינטגרציה של מערכות , טבעי שיתייחס כל פרויקט לאותו 
חלק של המערכת שעליו מופקד מי שמקציב לו מימון , וינסה לדחוס מקסימום סמכויות 
לממלכתו . המבקרים המקצועיים על מערכת החשבויות טוענים כי היא גדולה , מורכבת , 
בלתי - מודולרית וכתיבתה מחייבת את הפונים לקחת הכל או לא כלום . המערכת 
תוכננה לפתור את מרב הבעיות במשרדים הגדולים ביותר , בתקופת שיא האינפלציה . 
אבל כיום לא ישתמשו רוב המשרדים בחלק ניכר מן הפונקציות שלה . הרצת החבילה 
כולה דורשת משאבי מחשב נכבדים , ומשהוחלט על הצטיידות במחשב לצורכי משרד 
זה או אחר , שוב לא ניתן לצמצם את ההוצאה , גם במשרד שהיקף פעולותיו קטן . 
התחרות על המכרז היתה בין מיקרוואקס 2 למערכות 8363 של יבם , אבל במהלך 
הפתוח תפחו הדרישות : מעולם לא הותקן מיקרוואקס 2 בלב המערכת , ובמקומו 
הגיעו לוואקס 006 , 3 , והגדילו בתכיפות את נפחי הזיכרון והדיסקים . התופעה 
הזאת , אגב , מוכרת בפרויקטים רבים . יש טענות כי בעקבות מכירת החסר 
הצגת ציוד זול ובלתי מספק בשלב המכרז וניפוחו עד האספקה בפועל בחשב הכללי , 
נוסח כבר הסכם הרכישה של ציוד דיגיטל במכרז משרד הבריאות ביותר קפדנות . 
הביקורת הזאת נשמעה בכמה פורומים ממשלתיים . " ברור שדיגיטל חוגגת " , 
אמר בשבוע שעבר אחד הפקידים . " בשורה התחתונה , זה לא ביזור אלא פיזור 
ציוד לקצוות , והם הרי מוכרים את הציוד הזה " . את הביקורת על פרויקט החשבויות 
יש להבין על רקע מערכת היחסים בין האוצר למשרדים השונים , לאו דווקא על 
רקע שאלות מחשוב טהורות . התקנת המחשב העלתה אל פני השטח מוקדי עימות , 
שהיו מובנים במערכת זה מכבר , וחידדה אותם . השאלה , בסופו של דבר , 
אינה המחשב של דיגיטל , אלא קונצפציית הניהול של האוצר . הכניסה למערכת 
ממוחשבת היתה הזדמנות להדק את הפיקוח של מפעילי המערכת , והנתונים לפיקוח 
לא תמיד אוהבים את התוצאות . הבעיה האמיתית , כך נראה , היא מי מנהל את 
העניינים . ובכמה משרדי ממשלה גורסים כי מחשוב החשבויות מחזיר חלק גדול 
מדי מהניהול שלהם אל האוצר . 
