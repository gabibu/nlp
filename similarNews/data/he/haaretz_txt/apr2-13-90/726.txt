נשיא ארה"ב , גורג בוש , שלח לראש עיריית ירושלים , טדי קולק , איגרת 
ברכה מיוחדת לחג , ובה איחולי חג שמח לכל תושבי העיר . איגרתו של בוש נשלחה 
לקראת סיום הכנס ה - 01 של ראשי ערים , שננעל אתמול בירושלים . הקונסול 
הכללי של ארה"ב בירושלים , הוא שהביא את האיגרת ללשכתו של קולק , והיא 
הוקראה בסיום הכנס בפני המשתתפים . הנשיא בוש מברך באיגרתו את ראשי הערים 
שהתכנסו בירושלים ואומר כי קידום ההבנה לבעיות הממשל המקומי הוא מטרה חשובה . 
הנשיא האמריקאי מביע את ביטחונו , כי " משתתפי הוועידה הצליחו לקדם במהלך 
הכינוס שלהם מטרתם זו , כשם שהנהגתו של קולק בירושלים , עיר האורות , 
קידמה את העיר " . בהודעת סיכום שפרסמו קובעים ראשי הערים , כי ירושלים וישראל 
כולה מתכוננות בימים אלה לקלוט גל עלייה מבריה"ם . אנו , אומרים ראשי הערים , 
מלאי עידוד מביקורנו ומאמינים שכל האומות צריכות לתמוך בירושלים ובישראל 
במאמציהן בנושא זה . אנו מאמינים כי תמיכה כזו תתרום להרמוניה בין בני העדות 
השונות החיים בירושלים ולשלום באזור . 
