בודפשט ( מיוחד ל"הארץ " ) . אחיו הצעיר של שליט רומניה המודח , ניקולאי 
צאושסקו , הופיע אתמול בפני בית הדין הצבאי בבוקרשט והכחיש שרצח שבעה אנשים 
במהפכת דצמבר . " אינני מודה שיריתי למוות במישהו " , אמר הגנרל ניקולאי 
אנדרוטה צאושסקו לשלושת השופטים הצבאיים . הגנרל צאושסקו , מפקד בית הספר 
לקצינים של הסקוריטאטה , הדומה מאוד לאחיו , הכחיש את כל ההאשמות העיקריות 
נגדו : רצח בנסיבות מחמירות , נסיון לרצח , והסתה לרצח עם . צאושסקו 
מואשם שהורה לצוערי המשטרה החשאית שבפיקודו לפתוח באש על מפגינים . בכתב 
האישום נטען כי הצוערים סירבו למלא את הפקודה . צאושסקו הכחיש שנתן פקודה 
כזו . ההאשמות התייחסו להתנגשויות שפרצו ב12 בדצמבר מול מטה המפלגה הקומוניסטית 
במרכז בוקרשט לאחר נאומו של הנשיא צאושסקו בפני עצרת המונים וקריאות בוז 
מצד הקהל . הגנרל צאושסקו הודה באשמה אחת בלבד : החזקה בלתי - חוקית של 
596 כדורי תחמושת . הוא גם הודה בהחזקת אקדח ללא רשיון אולם הכחיש כי המעשה 
אינו חוקי מאחר שסבור היה שכל הקצינים רשאים לשאת נשק . צאושסקו , 66 , 
נראה עצבני ולגם מים פעמים רבות . קולו נשבר שעה שהשיב לשאלות השופטים 
לאור זרקורי מצלמות הטלוויזיה . הוא לבש מדי אסירים מפוספסים , עשויים 
צמר גס , ובכיס חולצתו נראה עט זהב . השלב הראשון של משפט צאושסקו עשוי 
להימשך מספר ימים ולא נקבע מועד למתן גזר הדין . אם יורשם , צפוי לו מאסר 
עולם העונש החמור ביותר ברומניה מאז בוטל עונש המוות לאחר הוצאתם להורג 
של בני הזוג צאושסקו . קפידבינמנהיג המפלגה הליבראלית הרומנית , ראדו צימפיאנו , 
הודיע כי בבחירות החופשיות הראשונות ב02 במאי בכוונתו להציג את מועמדותו 
לנשיאות רומניה מול מועמדותו של הנשיא הזמני , יון אילייסקו . קרוב לוודאי 
שבמירוץ לנשיאות ישתתף גם יו"ר " הברית העולמית של הרומנים " , יון ראציו , 
שהודיע על מועמדותו לאחר שהוחזרה לו אזרחותו הרומנית . המפלגה הליבראלית , 
הסוציאל - דמוקראטים , ומפלגת האיכרים , הגיעו להסכמה בדבר הקמת ברית 
ותמיכה הדדית בבחירות לפרלמנט , וקרוב לוודאי שיבואו לכלל הסכם של שיתוף 
פעולה גם עם האיגוד הדמוקרטי של ההונגרים ברומניה . בבוקארשט , בכיכר הניצחון , 
נערכה שלשום הפגנה של מתנגדי הנשיא אילייסקו והמועצה הלאומית שהוא עומד 
בראשה . שוטרים שמרו על הסדר לפני בניין הממשלה , וגם יחידות צבא הועמדו 
במצב הכן , אך לא ארעו הפרות סדר . המפגינים קראו " הלאה אילייסקו " , 
" טימישוארה העירי את המדינה " , וכן " סלקו את הקומוניסטים מן השלטון " . 
הנואמים בהפגנה הכריזו על תמיכתם בגילוי הדעת של טימישוארה שנתקבל ב31 במארס , 
ובו נאמר כי ההנהגה הנוכחית של רומניה מטעה את העם וכבר פתחה בתהליך שיקום 
השלטון הקודם . אחת מן התביעות הכלולות במינשר היא קביעת איסור על מי שהיה 
פעיל במפלגה הקומוניסטית להציג את מועמדותו לנשיאות רומניה . תביעה זו מכוונת , 
למעשה , נגד יון אילייסקו . 
