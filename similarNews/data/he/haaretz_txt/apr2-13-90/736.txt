בית יד לבנים בחיפה , שהוקם ברחוב הירקון 48 בכרמל , נחנך אתמול . חנוכת 
הבית , שהקמתו מוערכת בכשלושה עד ארבעה מיליון דולר , נערכה אתמול שעה 
שעל מבנה הבית הקודם בצורת פירמידה , שיועד במקור לצורך זה , והמהווה חלק 
מבית הלוחם בכרמל המערבי , תלוי צו על תנאי . הצו מונע עריכת כל שינוי בתכניתו 
של האדריכל דוד ינאי , שהצביע על ליקויים במהלך הבנייה , בגללם ניתקה עמו 
הנהלת בית יד לבנים את הקשר . דו"ח מבקרת המדינה האחרון ביקר קשות את הכפילות 
בהקמת שני בתי יד לבנים בחיפה , שהביאה לבזבוז מיליוני שקלים מקופת הציבור 
( עלות הבניין הראשון , אילו הושלם , היתה מגיעה רק ל6 . 1 מיליון דולר ) 
. בעיקר יצאה הביקורת נגד אי - תיקון ליקויים מן העבר , בתהליך קבלת ההחלטות 
להקים את הבית , בתכנונו ובהליך רישוי הבנייה . " מבדיקה חוזרת עולה , 
שהעירייה חזרה על השגיאות והמחדלים של העבר " , קבעה המבקרת . " רישוי 
הבנייה לאתר החדש היה לקוי , וכן גם התכנון הכספי והתקצוב . סיכום הממצאים 
מגלה שהקמת הפרויקט היתה מלווה בשורת ליקויים חמורים . את רובם היה ניתן 
למנוע תוך שמירה על כללי מנהל תקין " . נציגת שינוי באופוזיציה בתקופת הקמת 
הבית , פרוף יהודית נאות , נאבקה בעירייה בפרשה זו . נאות , המכהנת עתה 
כסגנית ראש העיר , הביעה אתמול תקווה כי לאור הנהגת סדרים חדשים , וישיבתם 
של חברי האופוזיציה בעבר בוועדות העירייה , כיום לא היתה חוזרת על עצמה 
פרשה מעין זו . הממונה על מחוז חיפה , משה גלזנר , ניסה למנוע את הכפילות 
בבניית שני בתי יד לבנים , ונקבע כי היועץ המשפטי לממשלה יחווה דעתו בעניין . 
ארגון יד לבנים לחץ לזרז את הקמת הבית , ובפברואר החלה העבודה באתר החדש . 
בעוד שאת בניית בית הלוחם שבכרמל המערבי מימן ארגון נכי צה"ל , ורק הקרקע 
נתרמה על ידי העירייה , הרי שבית יד לבנים החדש מומן כולו על ידי העירייה 
גם הקרקע וגם הבניין . במהלך בניית המבנה הסתבכה העירייה עם הקבלן , וזה 
הגיש לאחרונה תביעה נגד העירייה . הבית החדש תוכנן על ידי האדריכל גיורא 
גור , ובו שלושה מפלסים . 
