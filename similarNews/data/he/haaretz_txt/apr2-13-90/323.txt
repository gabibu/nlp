שלטונות מס ההכנסה הגיעו להסכם עם הקבלן דוד אפל , להסדר חובותיו למס ההכנסה , 
תמורת תשלום של מיליון דולר . המגעים עם הקבלן אפל נמשכו במשך כשנה , 
והם נעשו על ידי משה גביש , נציב מס ההכנסה , ובשלב מסוים גם על ידי אבי 
אלתר , היועץ המשפטי של הנציבות . ההסכם עם אפל נחתם בידי אלתר . שלטונות 
מס ההכנסה החלו את המגעים עם אפל , לאחר שהתעורר החשד כי ספרי חברת הבנייה 
" אדירים " שנשלטה במשותף על ידי אפל ועל ידי הקבלן שלום גניש , לא נערכו 
בצורה תקינה , לא בוקרו בצורה מלאה על ידי רואה חשבון , ובתקופה מסוימת 
אף לא הוגשו דו"חות למס ההכנסה . הניסיונות לגבות את סכומי המס המגיעים 
מגניש לא עלו יפה , חרף המגעים שהתקיימו איתו . גניש יצא לחו"ל ולא חזר , 
הגם שתיק התביעה נגדו הועבר לפרקליטות . אז הוחלט בנציבות מס ההכנסה להגיש 
את התביעה כנגד דוד אפל . במהלך המגעים בין שלטונות מס הכנסה לאפל , נפתחה 
במקביל נגדו חקירה משטרתית , על חשדות לכאורה לעבירות על החוק , בעת ביצוע 
פרויקטים של בנייה למגורים . ואולם , קודם לסיומה של החקירה המשטרתית , 
שבמהלכה הועלתה התקווה כי תוצאותיה יאפשרו לשלטונות המס להגדיל את היקפי 
הגביה מאפל , הושג ההסכם עם הקבלן , שקבע כאמור כי אפל ישלם למס הכנסה 
מיליון דולר , ובכך יסתיימו כל תביעות שלטונות המס כנגדו . אפל לא העביר 
למס ההכנסה את הכסף במזומן , אלא בנכס מקרקעין . שלטונות המס שמיממשו בימים 
אלה את הנכס , השיגו עבורו תמורת נמוכה יותר . משה גביש , נציב מס ההכנסה , 
מסר כי ההסכם שהושג עם אפל היה הטוב ביותר שאותו ניתן היה להשיג . לדבריו , 
שלטונות המס גבו מדוד אפל בשנים האחרונות סכומי כסף נוספים , שאותם ניכו 
ממנו במקור בנק טפחות ומשרד השיכון , עבור פרויקטים לבנייה שביצע בתיאום 
איתם . לדבריו יש בבתי המשפט כ007 תיקי חקירה בנושאי העלמות מס , ולעיתים 
עדיף להגיע לפשרה שלא באמצעות בית המשפט . אבי אלתר , היועץ המשפטי של מס 
ההכנסה , מסר כי ההסכם עם אפל הושג עוד לפני שהחלה החקירה המשטרתית נגדו . 
לדבריו עקרונות ההסכם הושגו עוד בתקופת כהונתו של יאיר רבינוביץ , נציב 
מס ההכנסה הקודם , והוא היה ער לפרטיו . יאיר רבינוביץ סירב למסור את תגובתו 
בנושא . 
