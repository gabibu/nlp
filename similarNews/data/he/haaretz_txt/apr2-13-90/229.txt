מערכת ניטור למדידת רעש מטוסים החלה לפעול בחולון ונמצאת היום בשלבי הרצה . 
המערכת הוקמה על - ידי רשות שדות התעופה בעלות של כ005 אלף ש"ח ואמורה למדוד 
את מפלסי הרעש הנוצרים , על ידי מטוסים הסוטים ממסלולם וחולפים מעל שכונות 
העיר . מלשכת דובר עיריית חולון נמסר אתמול , כי המערכת החדשה כוללת שתי 
תחנות : בשכונת קרית - שרת במזרח העיר ותחנה נוספת בשכונת בן - גוריון בדרומה , 
שתופעל מחודש יוני 09 . " שתי שכונות אלה סובלות בעיקר מרעש המטוסים , 
שכן יש שמטוסים סוטים ממסלול הטיסה הראשי ומקצרים את הדרך , תוך שהם חולפים 
מעל חולון וגורמים סבל רב לתושבי העיר " . עם הפעלת מערכת הניטור , הגיעו 
עיריית חולון ורשות שדות התעופה להסכם , לפיו תקבל העירייה אינפורמציה ונתונים 
על מטוסים וחברות תעופה , החורגים מנוהל ההמראה הקיים . לדברי ראש העיר , 
משה מרום , " עם הפעלת מערכת הניטור החדשה , לא תוכלנה עוד חברות תעופה , 
להתחמק מאחריותן לסטיות וחריגות המטוסים מנוהלי התעופה הקיימים , הגורמים 
סבל רב לתושבי חולון " . לדבריו , דורשת העירייה מזה זמן רב מרשות שדות התעופה , 
שנוהלי הטיסה הקיימים בנמל ב"ג , יבדקו בצורה יסודית על ידי הגורמים המתאימים , 
מהבחינה הסביבתית ורק עתה , נאותה הרשות להענות לדרישה זו . 
