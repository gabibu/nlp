ואשינגטון ( ע"ץ ) . הנשיא גורג בוש הכריז אתמול כי ארה"ב " לא תשכח " 
את יהודי בריה"ם , ואמר כי ימשיך ללחוץ על מוסקווה כדי שיהודים אלה יוכלו 
להגר בצורה חופשית ובטיסות ישירות מבריה"ם לישראל . " אנו מריעים לשינויים 
המרשימים שאירעו בבריה"ם ושאפשרו את הגירתם של רבים מאלה שביקשו מזה זמן 
רב לצאת " , הכריז בוש , אך הוסיף : " אל לנו לשכוח את אלה שלא יכלו לצאת " . 
ארה"ב תעלה את שאלת היהודים הסובייטים בדיונים עם שר החוץ של בריה"ם , אדוארד 
שוורדנאדזה , המבקר עתה בוואשינגטון . הנושא כבר עלה בפגישה הקודמת שקיימו 
שרי החוץ של מעצמות העל במוסקווה . ארה"ב מבקשת כי בריה"ם תתיר שיחות ישירות 
בין מוסקווה ותל - אביב . בריה"ם סירבה לכך עד כה , והקהילה היהודית בארה"ב 
הכריזה כי זה בולם את יציאתם של היהודים המבקשים לעזוב את בריה"ם . בוש עצמו 
קרא לבריה"ם לפעול לנורמליזציה של קשריה עם ישראל . קפידבינדברי בוש קיבלו 
משנה תוקף על רקע טקס שנערך במתכונת סדר פסח בבית הלבן , בהשתתפות סגן הנשיא 
קווייל . קווייל ישב בראש השולחן בלוויית אשתו מרלין , בתו קורין , וגורדון 
זקס , חבר ועדת הניהול של הקואליציה היהודית הארצית . את הסדר ניהל השחקן 
תאודור ביקל , שגם סייע בתרגומים . בנאומו , שהופסק פעמים רבות בתשואות , 
אמר קווייל : " בתור נוצרי אני נמצא כאן הערב כדי להביע את הסולידאריות 
שלי עם המאבק ההיסטורי של העם היהודי למען חירותו . " בימים עברו הואשמו 
קהילות יהודיות ברחבי אירופה בשימוש בדם ילדים נוצריים לאפיית מצותיהם . 
האשמה מתועבת זו ידועה בהיסטוריה כעלילת - דם . האמינו כי הימים הגרוטסקיים 
של עלילות דם אינם עוד , אך העלילות עדיין קיימות " , הוסיף קווייל בהצביעו 
על החלטת האו"ם משנת 5791 , שהשוותה את הציונות לגזענות . בדצמבר אשתקד 
חזר קווייל על קריאתו לבטל החלטה זו של האו"ם . הוא אמר כי דבריו הושמעו 
בשמו של הנשיא בוש . 
