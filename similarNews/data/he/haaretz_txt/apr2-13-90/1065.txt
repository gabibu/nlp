( ע ) . " העובדים הסוציאליים נטלו ממני את ילדתי שלא בצדק , איימתי 
להצית את הבית כצעד מחאה על כך " . כך טענה אתמול בבית משפט השלום בתל אביב 
תושבת העיר בת 82 , שנעצרה לאחר שאיימה לשרוף את ביתה וילדיה . נציג המשטרה 
טען כי אתמול , סמוך לשעה 5 בערב , נתקבלה במשטרה הודעה על אשה המאיימת 
להצית את ביתה . השוטרים שהגיעו למקום הבחינו בכרזות התלויות על מרפסת הבית 
לפיהן מאיימת החשודה לשרוף את ביתה , כמחאה על כך שנלקחה ממנה ילדתה בת 
השנה ו8 חודשים . החוקר טען עוד כי החשודה שפכה דלק בתוך הדירה , הסתגרה 
עם ילדיה ואיימה להעלותה באש . הבעיה כואבת , אולם ניתן לטפל בה בדרכים 
אחרות , ולא באיומי הצתה , טען בא כוח המשטרה . הוא ביקש להורות על אשפוז 
החשודה לצורך הסתכלות , בנימוק שקיים חשש שמדובר באשה לא יציבה , העלולה 
לפגוע בחיי ילדיה . החשודה טענה בבית המשפט כי לא התכוונה להצית את ביתה , 
אלא איימה בלבד , כאות - מחאה על שנטלו ממנה את ילדתה . השופטת ציפורה 
ברון הורתה לשחרר את החשודה בערבות של 000 , 2 ש"ח , והדגישה כי אין מקום 
לאשפזה מאחר והיא יודעת להבחין בין טוב לרע . השופטת התרתה בחשודה שלא תחזור 
על מעשיה . 
