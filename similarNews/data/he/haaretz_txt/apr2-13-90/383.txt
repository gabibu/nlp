( ע ) . משפטן מבני ברק עתר לבג"ץ , בבקשה להורות לראש הממשלה יצחק שמיר , 
בתפקידיו כשר האוצר וכשר האנרגיה , לבטל את מינוייהם של חמישה חברי מרכז 
הליכוד לדירקטוריון של חברת חשמל . הוא מבקש מבג"ץ לקבוע , כי מינויים 
משיקולים פוליטיים - מפלגתיים הם פסולים מעיקרם . שופט ביהמ"ש העליון , 
גבריאל בך , העביר את העתירה לדיון בפני הרכב של שלושה שופטים , והורה 
לזמן לדיון נציג של היועץ המשפטי לממשלה . העותר , עו"ד שלמה נוימן , טוען 
כי מינוייהם של שלמה רייזמן , מנכ"ל התאחדות האיכרים , משה קורן , עובד 
במרכז הליכוד , עוה"ד משה דרוקר , בצלאל בן - דוד וניסים חדד לדירקטורים 
בחברת - חשמל נעשו מנימוקים פוליטיים פסולים . הוא קובל כי לחמישה אין 
כל ידע מקצועי בנושאי אנרגיה וחשמל , וכי שיקול הדעת לגבי כישוריהם היה 
" עובדת היותם נמנים על מחנהו הפוליטי של השר מודעי " . עוד טוען העותר , 
כי ח"ך פסח גרופר , שמונה ע"י מודעי לטפל בענייני משרד החקלאות , עומד 
לבקש למנות את בנו , דורון גרופר , לתפקיד דירקטור בחברות " מקורות " 
ו"אלגרידב " . עו"ד נוימן מבקש מבג"ץ להורות לשמיר להימנע מלחתום על " מינויים 
פוליטיים - מפלגתיים - אישיים של מקורבים לצלחת " . " ימים אלה " מסכם 
העותר " הם ימי " בין המחטפים " , ומינוי דירקטורים בחברות ממשלתיות משמש 
כאמצעי לחלוקת שלל , בבחינת מנה וחטוף כי מחר יהיה מאוחר . . . " . 
