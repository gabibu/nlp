חודש , העמדה למבחן לתקופה של שנה וחיוב לעבוד בעבודות לתועלת הציבור במשך 
חצי שנה , נגזרו אתמול על ידי השופט גדעון גינת מבית המשפט המחוזי בנצרת 
על נער מעפולה , שהורשע ביידוי אבנים בליל יום הכיפורים לפני שנתיים . הנאשם , 
תלמיד כיתה י , הורשע על סמך הודאתו . הוא הואשם בכך שיחד עם אחרים , 
רגם בערב יום הכיפורים מכוניות שחלפו בכביש הראשי עפולה - טבריה . בין 
השאר , נפגעה מכונית , בה הובילו איש משטרה ורעייתו את בנם התינוק לטיפול 
דחוף בבית חולים העמק בעפולה . כתוצאה מפגיעת האבן , נגרמו לאשת השוטר 
שבר בלסת התחתונה ושברים בשיניה . השופט גדעון גינת הדגיש , כי המקרה בו 
הורשע הנאשם הינו חמור ומצריך ענישה מרתיעה . השופט ציין , כי העונשים נקבעו 
לאחר קבלת דיווח חיובי של שירות המיבחן לנוער . 
