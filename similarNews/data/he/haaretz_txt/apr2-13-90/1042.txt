אדיס אבבה ( ע"ר ) . אתיופיה האשימה אתמול שאויבים מנהלים מסע השמצה נגדה , 
בעניין הנושא הרגיש של עליית יהודים אתיופים לישראל . סוכנות הידיעות הרשמית 
של אתיופיה לא הכחישה כי יהודים אתיופים היגרו לישראל , אך הדגישה כי אין 
בכך יותר מאשר " נוהג רגיל " . היא האשימה " אויבים של אתיופיה " והכוונה 
כנראה למדינות מוסלמיות מסוימות כי הם מתקיפים אותה , " כנראה בניסיון 
לסלול את הדרך להתקפה נוספת נגד המדינה " . ישראל הכחישה ידיעות בעיתונות - 
חוץ , שלפיהן היא הסכימה לספק נשק ויועצים צבאיים לאתיופיה תמורת מתן היתר 
לעליית יהודים , כאשר חידשה בנובמבר אשתקד את הקשרים הדיפלומטיים עם אתיופיה . 
קאסה קבדה , יועץ הנשיא היילה מאריאם , אישר בחודש שעבר בעת ביקור בישראל 
כי אתיופיה אפשרה למאות יהודים להגר לישראל . 
