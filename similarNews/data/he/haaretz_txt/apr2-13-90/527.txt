חמיצחק רבין לא למד את הלקח הדרוש : לפני כמה שנים , מול איומים פראיים 
של סדאם חוסיין , השיב שר הביטחון בתקיפות צברית מעוררת גאווה : אנחנו 
נשיב לו בנשק יעיל אלף מונים . השבוע , מול הכרזותיו החצופות של הרודן 
העיראקי , אמר רבין : ברשותנו מענה מוחץ פי - כמה . בשני המקרים לא השיב 
רבין להתרברבות העיראקית באותו מטבע : הוא לא הזהיר את סדאם חוסיין שבאפשרותה 
של ישראל לגמול לו באותו סוג של נשק , אך ביעילות גבוהה בהרבה ; הוא רמז 
על היכולת להפעיל נגד עיראק נשק מסוג אחר , " יעיל אלף מונים " או " מוחץ 
פי כמה " . בלי שהדברים ייאמרו במפורש , בצופן האסטרטגי המחבר את חרדותיהן 
של כל מדינות המזרח התיכון , רומזות אולי התבטאויותיו של שר הביטחון לשעבר 
על הפוטנציאל הגרעיני הישראלי . זו , מכלקפמאליד4חממקום , המשמעות שנותנות 
בגדד ויתר בירות האזור למסרים מירושלים . הפרוף יאיר עברון מאוניברסיטת תל - 
אביב , המתמחה בסוגיות גרעיניות במזרח התיכון , סבור שמוטב להימנע מהורדת 
הסף של איתות בפוטנציאל גרעיני והצבתם על מישור אחד עם איום בשימוש בנשק 
כימי מצד עיראק . אף שתוצאות פגיעתו של נשק כימי קשות ומכאיבות , אין הן 
דומות כלל לתוצאות שימוש אלו שתי מערכות בקטגוריות שונות לחלוטין , מטעים 
עברון , גם בעוצמת ההרס שהן זורעות וגם ביכולת ההתגוננות מפניהן : ציודו 
של כל אזרח במסכת גז מגונן על האוכלוסייה במידה טובה למדי , אך מיגון מפני 
התקפה גרעינית אינו מעשי , בשל ההוצאות הכספיות האדירות הכרוכות בו . הערתו 
של עברון נוגעת בעצב הראשי החוצה את מערך היחסים הגרעיניים בין ישראל למדינות 
ערב . זה מערך יחסים לא - רשמי שיש בו כללי משחק שקטים והבנות שבשתיקה . 
הוא מבוסס על השלמה בדיעבד של מדינות ערב עם פוטנציאל הגרעין של ישראל . 
השלמה זו נסמכת על ההנחה שפוטנציאל זה עתיד לבוא לביטוי רק בנסיבות קיצוניות 
ביותר , כשישראל תחוש שהיא על סף השמדה . לא ייעשה שימוש ביתרונה הטכנולוגי - 
הגרעיני של ישראל במקרים אחרים , כדי להשיג מטרות צבאיות או מדיניות , 
למשל . הבנה מרומזת זו לא צמחה מרצונן הטוב של מדינות ערב ; היא נכפתה עליהן 
תודות ליתרון הטכנולוגי שהשיגה ישראל במשך השנים , והן לא הצליחו להדביקו . 
היא נשענת על הבנה בין - לאומית , לא מוצהרת אף היא , שזכותה של ישראל 
לקיים בידה פוטנציאל גרעיני למקרה שתיחשף לסכנת השמדה . הבנה זו התגבשה 
על רקע השואה , ובהתחשב בהיכרות שעשה העולם עם התרבות הפוליטית הרווחת במדינות 
המקיפות את ישראל . איומיו הפרועים של סדאם חוסיין באחרונה אינם מבשרים 
את השמדתה של ישראל ולכן התגובות עליהם אינן צריכות לעשות שימוש במינוחים 
היפים למצב הקיצוני ביותר . ההנחה , שישראל מסוגלת לעשות שימוש בפוטנציאל 
הגרעיני שלה רק במקרה של סכנת הכחדה , התקבלה על דעת מדינות ערב והכתיבה 
את מדיניותן : הן לא נערכו לפיתוח נשק גרעיני משל עצמן או לרכישתו במקומות 
אחרים , והן לא ביססו את מהלכיהן המדיניים או הצבאיים על ההערכה שישראל 
עשויה לעשות שימוש בפוטנציאל הגרעיני שלה , שלא לצרכי הישרדות בלבד . יאיר 
עברון קובע בביטחון מלא שבמלחמת יום הכיפורים פעלו מצרים וסוריה כאילו הפוטנציאל 
הגרעיני הישראלי אינו קיים , ואין שחר לכל הידיעות וההנחות כאילו מטרות 
המלחמה המוגבלות שלהן הושפעו מידיעתן את קיומו של פוטנציאל זה . מדינות 
ערב לא העמידו בסדר - עדיפות גבוה את הצורך שלהן להיערך מול כושרה הגרעיני 
האפשרי של ישראל . שתי מדינות ערביות נהגו אחרת : לוב ועיראק . מועמר קדאפי 
ניסה , בדרכים שונות , לקנות מדענים ואמצעי - ייצור שיסייעו למשטרו לפתח 
כושר גרעיני , ונכשל בכך ; סדאם חוסיין פעל לפיתוח נשק גרעיני עיראקי עצמאי . 
רכישתו של הכור " אוסיראק " מצרפת , ועוד מאמצים שעשתה עיראק להתקין 
בו מערכות שיסבו אותו לשימוש צבאי , היו ביטוי ראשון לכוונה זו . התגובה 
הישראלית הפצצת הכור ב7 ביוני 1891 הסיגה לאחור את מזימתו של חוסיין . 
בשנים שלאחר - מכן היה נתון למלחמתו באיראן ורק באחרונה חזר לעסוק בפיתוח 
כושרה הגרעיני של ארצו . המארב שטמנו בשבוע שעבר סוכני - ביון אמריקאים 
ובריטים למשלוח מרעומים גרעיניים לעיראק מבשר על מאמץ מחודש של העריץ מבגדד 
לצייד את ארצו בפצצות גרעיניות . הפעם הוא עושה זאת , כנראה , שלא בהקמת 
כור אלא על ברכישת טכנולוגיות וידע שיאפשרו את הפקת הפלוטוניום במתקני - 
ייצור קטנים , סמוים מלווייני הריגול . עיראק הפרה איפוא את ההבנה הלא - 
כתובה ששררה בין ישראל לשכנותיה בדבר אי - הסימטריות בפוטנציאל הגרעיני ; 
האם ישראל שמרה על כללי המשחק ? לפי " טיים " , לא לגמרי . ב6791 כתב 
השבועון " טיים " שב9 באוקטובר 3791 , הציע משה דיין לגולדה מאיר לנקוט 
כמה פעולות שתפקידן לאותת למצרים ולסוריה להישמר מפני זעם תגובותיה של ישראל 
על הפתעת יום - הכיפורים . על - פי דיווח זה , הציע שר הביטחון דאז לחמש 
כמה פצצות גרעיניות , או להטעין מטוסים של חיל - האוויר בפצצות גרעיניות . 
לסיפור זה לא היה , כמובן , אישור , אף לא לידיעות אחרות שפורסמו בהקשר 
זה ועל פיהן , ישראל גלילי , יגאל אלון והאלוף ישראל טל היו פעילים בבלימת 
יוזמותיו אלו של דיין . דיווחים אלה מוזכרים כאן מפני שהם עוסקים במצב שבו 
הפעלה של פוטנציאל הגרעין של ישראל , או הפגנה ראוותנית לאפשרות השימוש 
בו , אינם שמורים למצב של " מפלט אחרון " , אלא גם להשגת יתרון טקטי במלחמה 
קונוונציונלית . וגם אם סיפורים אלה שהופיעו בעיתונות הבין - לאומית כולם 
בדיה . הרי הודעות מרדכי ואנונו , למשל , הניעו את הקהילה הבין - לאומית 
להעריך שהפוטנציאל הגרעיני של ישראל אינו מתבטא רקקפמאליד4חמבאפשרות להרכיב 
מספר קטן של פצצות , שמטרתן לשרת את מטרת ההרתעה מפני השמדת המדינה . סיפורי 
ואנונו הניעו חוקרים ועיתונאים בעולם לתאר את ישראל כמאגר של 002 פצצות גרעיניות , 
כמי שמפתחתגם פצצות מימן , ואולי גם פצצות ניוטרון , וכמי שעוסקת בפיתוח 
נשק גרעיני טקטי ( על - פי הדו"ח השנתי האחרון לתפוצת נשק גרעיני , מאת 
ליאונרד ספקטור , מספר הפצצות שבידי ישראל בין 06 ל07 " בלבד " ) . פרסומים 
אלה אינם הולמים את ההבנה השקטה שעל - פיה זכאית ישראל להחזיק בפוטנציאל 
גרעיני מוגבל למקרה של " אין ברירה " , שבו עצם קיומה של המדינה יעמוד בסכנה . 
איומיו האחרונים של סדאם חוסיין , וניסיונותיו לשים יד על נפצים גרעיניים , 
אינם , איפוא , רק ביטוי לפראותו ולכוונותיו הזדוניות . באותה מידה הם 
גם שיקוף של פחדיו . גם הוא קרא את הפרסומים האמורים על ממדי הפוטנציאל 
הגרעיני של ישראל והוא חרד מפניו . גם יש לו סיבה טובה לחשוש מפני ידו הארוכה 
של צה"ל : לפני תשע שנים הרס חיל - האוויר את " אוסיראק " ובכך שם לאל 
את תוכניותיו הגדולות של חוסיין , שעל - פי הגדרת סטיב וייסמן והרברט קרוסני , 
בספרם " הפצצה האיסלמית " , נועדו לא פחות מאשר לבנות בעיראק " פרויקט 
מנהטן לעולם הערבי הרדיקלי " . כלומר : תשתית מדעית שלמה לייצור נשק גרעיני , 
בנוסח זהשהקימה ארצות - הברית בתקופת מלחמת - העולם השנייה . וייסמן וקרוסני 
מביאים ראיות המלמדות לכאורה כי בעת שחיל - האוויר הישראלי השמיד את הכור 
בעיראק היתה ארץ זו בכושר של ייצור פצצות גרעין בתוך חמש עד עשר שנים . 
לפי הערכות המקובלות היום , שוב ניצבת בגדד בפני אפשרות דומה : הפקת נשק 
גרעיני בתוך חמש עד עשר שנים . הד"ר אבנר כהן , מאוניברסיטת תל - אביב , 
החוקר את המימד המוסרי של העידן הגרעיני , טוען כי ספק אם תחזית זו אמינה . 
הוא יודע שבחוגי ממשל בארצות - הברית רווחים אומדנים אחרים : עיראק עלולה 
להגיע קודם - לכן אל קו - הגמר הגרעיני ובמקרה כזה עשויות להיסחף למירוץ 
עוד מדינות ערביות , ובראשן מצרים . הערכות על כושרה הגרעיני של מדינה כעיראק , 
לוקות בחסר . כמעט אי - אפשר לשאוב מידע אמין בתחום זה מתצלומי לוויין 
וכדומה , מפני שהפיתוח הגרעיני מתרחש במעבדות קטנות . מטבע הדברים , סוכנויות - 
ביון זרות מוגבלות ביכולתן לחדור אל המעגל הצר של מדעני גרעין ושל החוג הסובב 
את מנהיג עיראק . כהן מזכיר את ההפתעה שהציפה את העולם לנוכח ניסויי הטילים 
העיראקיים והוא ממליץ ללמוד לקח ולהביא בחשבון לוח - זמנים פסימי ( מבחינת 
ישראל ) לגבי קצב התפתחותו של כושר גרעיני בעיראק . ואמנם , לא רק הפוטנציאל 
הגרעיני העיראקי חייב להדיר שינה מעינינו אלא גם אמצעי - השיגור שהיא קנתה 
ופיתחה . טילים סובייטיים , אם מקוריים ואם פרי שכלול עיראקי , מסוגלים 
להגיע לישראל . אם הם נושאים נשק כימי ואם יצוידו בעתיד בראשי - חץ גרעיניים , 
הם מעוררים דאגה . הפתרון הממשי אינו בהשמעת איומים נגדיים או בצעדים ממשיים 
שיאיצו את ההסלמה , אלא במאמץ להרגעת הרוחות ולהשגת הסכם שיוציא מן הכוח 
אל הפועל את ההבנה השקטה ששררה עד כה בעניין יחסי הגרעין במזרח התיכון . 
אין מנוס מהעלאת העניין הגרעיני לשולחן הדיונים המזרח - תיכוני . ישראל 
נרתעת מזה ומעדיפה להוסיף ולקיים את העמימות שבחסותה הצליחה לשמור בידה פוטנציאל 
גרעיני לשעת חירום , כפי שהוא מצטייר בעיני שכנותיה בלי שיחושו שהוא מאיים 
עליהן . ספק אם טקטיקה זו עדיין יעילה , ובוודאי אפשר לפקפק בתוקפה בשנים 
הבאות . גם בשל פטפוטי ואנונו , גם בגלל היערכותה הגרעינית של עיראק , 
וגם עקב השמדת " אוסיראק " שסתרה את המגמה הישראלית לייעד לתחום זה טיפול 
מוצנע . ישנם מלומדים ישראלים ( הד"ר שי פלדמן הוא הבולט שבהם ) הגורסים 
כי לגיטימציה של נשק גרעיני באזור היא לא - נמנעת ואף חיובית : כניסה רשמית 
של המזרח התיכון לעידן הגרעין תיצור מאזן - אימה , שיפעל פחות - או - יותר 
בתוקף החוקים המעצבים את היחסים הגרעיניים שבין ארצות - הברית וברית - המועצות . 
מומחים אחרים חולקים עליהם . הפרוף עברון , למשל , סבור שלא נכון להקיש 
מההרתעה הגרעינית הבין - מעצמתית על המצב במזרח התיכון . לא שמנהיגי האזור 
אינם רציונליים , אומר עברון , אלא שהיכולת לשלוט על תהליך השימוש בנשק 
גרעיני באזור זה אינה דומה כלל למקובל בשתי המעצמות הגדולות . ואולי מדויק 
יותר לומר : למה שהיה מקובל , שכן עם התפוררות שליטתה של מוסקווה על הרפובליקות 
בברית - המועצות , תוהים גם מומחים אמריקאים אם עדיין יש תוקף להנחה הקודמת 
שעל - פיה יש בקרה אמינה של השלטון המרכזי הסובייטי על מאגרי הנשק הגרעיני 
ברחבי ברית - המועצות . במזרח התיכון , מסביר עברון , טווח ההרתעה מפני 
טילים קצר ביותר , המשטרים אינם יציבים , מהפכנים צבאיים מסוגלים להשתלט 
על המתג הגרעיני , וכך הדילמות שיעמדו בפני מקבלי ההחלטות בישראל , נוכח 
מצבים שיתפרשו כאיום גרעיני מצד אחת השכנות , כמעט אינן אפשריות להכרעה . 
לכן , מוטב לשאוף להנצחת המצב הקיים , שבו מדינות ערב משוללות גישה לנשק 
גרעיני , ולא לסמוך על ישימותם של כללי מאזן האימה באזור זה . כדי להשיג 
את הסכמת השכנים לוויתור על אופציה גרעינית יהיה על ישראל לשלמקפמאליד4חממחיר : 
להפסיק את פעילותן של יחידות מסוימות בכור שלה , להמחיש כי הפוטנציאל הגרעיני 
שלה מוגבל ומיועד אך ורק להישרדות במצב של סף השמדה , ועוד . המאמץ לשמור 
על הסטטוס קוו חייב להיעשות בתיווך בין - לאומי , ושילובן של המעצמות בתהליך 
חיוני כדי לערוב לאמינותו . " לא יתכן שנצפה שהעולם יעצור את מדינות ערב 
מלפתח נשק גרעיני בלי שאנחנו נתרום את חלקנו , אומר יאיר עברון . הסדר 
דומה יש להחיל על פיתוח נשק כימי ועל השימוש בו . בישראל יש רתיעה מסורתית 
מלהעלות על סדר היום הציבורי את הסוגייה הגרעינית . בין השאר , יונקת מגמה 
זו מהמדיניות החותרת לשמור על עמימות בנושא זה . ספק אם ההתפתחויות האחרונות 
מאפשרות לדבוק בהלוך - רוח זה . אזהרותיו של סדאם חוסיין , חשיפת הניסיון 
העיראקי להבריח מרעומים גרעיניים , קירוב הטילים העיראקיים לגבול ירדן , 
שיגורו של אופק2 והמשמעות שמייחסות לו מדינות ערב כל אלה הם קצף הלבה של 
הר געש שספק אם אפשר לרסנו . הצורך לנטרל את הנפץ הגרעיני במזרח התיכון אינו 
עומד בפני עצמו ; הוא ביטוי להכרה שיש לשאוף ליישב את המחלוקת בין ישראל 
למדינות ערב . באין הסדר מדיני בין ישראל ושכנותיה , נעשה האיום הגרעיני 
ממשי יותר ויותר . מזרח תיכון גרעיני יעיק על ישראל עשרת מונים וישפיע על 
כל אורחות חייה , בכלל זה , היקף העלייה אליה והירידה ממנה . בעבר לא 
נתנה ישראל את דעתה על המרירות המצטברת והולכת בלבות הפלשתינאים וכאשר פרצה 
האינתיפאדה התעוררה השאלה מדוע לא חזו אותה . הפוטנציאל הגרעיני של ישראל 
אוגר חרדות ומתחים לא פחות חמורים במדינות ערב . מי שממשיך להתעלם מהם עלול 
למצוא את עצמו יום אחד מול התפרצות שהעשן העולה ממנה לא יהיה עשן צמיגים . 
