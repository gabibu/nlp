( ע ) . שעבן טרטיר בן 06 , תושב יפו , נתגלה מת שלשום בדירתו , והמשטרה 
מסרה כי האיש נרצח . על גופתו נמצאו סימני אלימות קשים . ניידת טיפול נמרץ 
של מד"א הגיעה סמוך לשעה 03 : 7 בבוקר לביתו של המנוח , בקומת קרקע , ברחוב 
שבטי ישראל 18 ביפו . טרטיר , שהיה מוכר למשטרה כנרקומן וכמעורב בעבירות 
מתחום הסמים , נרצח ככל הנראה , במהלך הלילה ממכות בחפץ קהה , בכל חלקי 
גופו . המשטרה הקימה צוות חקירה מיוחד , כדי לברר את נסיבות הרצח . הבית 
ברחוב שבטי ישראל 18 מוכר היטב לבלשים ולשוטרי תחנת המשטרה ביפו . במרתף 
הבית נמצא " מאתר סמים " , ביטוי משטרתי הבא לכנות מקום , בו נוהגים הנרקומנים 
להתכנס בחברותא ולהשתמש בהרואין ובחשיש . שכנים , המתגוררים באזור ושהכירו 
את טרטיר , סיפרו כי הכל ידעו שהיה נרקומן וכי במקום נערכו עסקות מכירה 
וקניה של סמים . הם סיפרו , כי לא אחת היו במקום קטטות ומכות על רקע סכסוכים 
שונים בין הנרקומנים הרבים שהיו מגיעים לשם . 
