מציתי יערות ושדות אימצו את שיטת " שועלי שמשון " , בהצתות יער שביצעו בתחומי 
הקו הירוק . מדובר בהרטבת בעלי חיים ( חתולים , עכברים ) בנפט , הצתתם 
ושילוחם לכיוון יערות ושדות . פרטים אלה נחשפו בראשונה בדו"ח השנתי לשריפות 
יער , חורש ושטחים פתוחים , שהוכן בידי ועדה בין - משרדית בראשותו של יעקב 
מרקוביץ , נציב כבאות והצלה במשרד הפנים . הדו"ח הונח בימים אלה על שולחן 
הממשלה . הדו"ח חושף שורה של שיטות להצתת יערות ושדות שנקוטות בידי גורמים 
עוינים , וזאת בהסתמך על ממצאי חקירת שריפות יער שארעו בשנה האחרונה ובשנים 
קודמות , וכן בהסתמך על שידורי רדיו של ארגוני הטרור מבגדד ומדמשק . בין 
השיטות השלכת כדורי טניס שמולאו במי אש וגפרורים לתוך שדות . לאחר זמן - 
מה מאכלים מי האש את הכדור ומציתים את הגפרורים ; השלכת יריעות בד שנטבלו 
בנפט , בנזין או אלכוהול והוצתו לתוך שדה או יער , השלכת גופים בוערים 
מבעד לחלונות מכוניות נוסעות לתוך שדות או יערות . שיטת הצתה נוספת נחשפה 
באמצעות מתקן מאולתר שהתקינו המציתים וכולל התקן ובו זכוכית מגדלת , שממקדת 
קרני השמש לנקודה אחת וגורמת לשריפה המתפשטת במהירות . בדו"ח צוין , כי 
לקראת סוף הקיץ שעבר הוציאו ארגוני המחבלים הוראות לבצע הצתות , כי " עוד 
מעט נגמר הקיץ " . בשנת 9891 היו 069 שריפות שכילו 063 , 36 דונם שטחי יער , 
חורש ושדות . כשליש מכלל השריפות הן תוצאה מהצתות , רובן ככולן על רקע 
חבלני עוין . כמחצית מכלל השריפות , לרבות השריפה הגדולה בפארק הכרמל , 
סיבתן לא הובררה עד היום , אך מניחים כי חלקן אף הוא תוצאה של הצתות . 
