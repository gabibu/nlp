של פעילות המוסדות ללא כוונת רווח , שעיסוקם במתן תרומות . מוסדות אלה , 
שפעילותם קודש לרווחת החברה , נוהגים להעביר מדי שנה מאות אלפי דולרים 
למטרות שונות . הנעשה בחצרן האחורית של קרנות אלה רחוק בדרך - כלל מעיני 
הציבור , המעדיף ליהנות מהתוצאה הסופית של פעילותן קבלת התרומה . את הכביסה 
המלוכלכת , אם יש כזאת , מעדיפים המוסדות האלה לכבס בבית . בקרן רק"ע ( 
ראשוני קופת עם ) הופרה באחרונה השלווה . לזלמן ירושלמי , ממייסדי הקרן , 
טענות חמורות על חוסר היעילות בניהול הקרן ועל הוצאות השכר הגבוהות בה . 
זה בוודאי קשה בגילו , 19 , אבל המצב בקרן הביאו להסיר את הכפפות . 
ירושלמי הוא תעשיין ידוע לשעבר . הוא הניח את היסודות לתשלובת הטקסטיל , 
הנקראת כעת כיתן . בבעלותו היה מפעל התעשייה הראשון בארץ לייצור חבלים , 
והוא השקיע גם בתעשייות אחרות . כשפרש מעבודתו הקדיש את מרצו לפעילות ציבורית . 
ירושלמי קיבל את תואר יקיר העיר ת"א ב6891 ואת תואר יקיר התעשייה . את 
קרן רק"ע הקימו ב6791 המייסדים לשעבר של בנק קופת עם . בעלי המניות הגדולים 
בבנק קופת עם לא הצליחו להסתדר בינם ובין עצמם , ואז יזם זלמן ירושלמי פנייה 
לארנסט יפת , לשעבר מנכ"ל בנק לאומי , והציע לו לרכוש את מניות קופת העם , 
שהיו בידי מייסדי הבנק . פנייתו של ירושלמי עוררה , לדבריו , את התנגדותם 
של המייסדים האחרים . . בסופו של דבר יצאה העסקה אל הפועל , ותמורת % 84 
המניות שהחזיקו בעלי המניות בקופת עם שילם בנק לאומי שלושה מיליוני דולר 
( במונחים היסטוריים ) . ההון שימש בסיס לפעילות קרן רק " ע . מונתה 
הנהלה לקרן 51 איש , המתכנסים ומחליטים על אופי התרומות ושיעורן . תקנון 
הקרן קובע את דרכי השקעת הכסף ואת המגבלות השנתיות של אפשרות הענקת התרומות . 
לפני 21 שנה מונה משה שטרן למנכ"ל הקרן ויו"ר הקרן הוא יצחק פורם , יהלומן 
וחבר הנהלת הבורסה ליהלומים . מאז היווסדה תרמה הקרן כחמישה מיליוני דולר , 
בין השאר ליעדים האלה : 76 . 1 מיליון דולר לבתי - חולים , 006 אלף דולר 
לרכישת עזרי לימוד לתלמידים , 982 אלף דולר למוסדות תרבות , 171 אלף דולר 
לאוניברסיטאות ומוסדות מדע ומחקר , 022 אלף דולר לרווחה , סעד ולמוסדות 
דת , 122 אלף דולר לרכישת ציוד רפואי לצה"ל , ו231 לפעילות נוער וספורט . 
פעילותה המבורכת של הקרן אינה מוטלת בספק . על אף התרומות הגדולות שחילקה , 
היקף נכסיה נאמד כיום בחמישה מיליוני שקל : שלושה מיליונים במזומן ועוד 
שני מיליונים המושקעים בשתי קומות משרדים ברחוב דיזנגוף בת"א . " עד עכשיו 
הייתי מאושר מפעילות הקרן , עתה אני אומלל " , אומר ירושלמי . יש לו טענות 
חמורות על חוסר יעילות ניהולית . ירושלמי מעריך כי היה אפשר לחסוך כ004 אלף 
שקל לשנה מההוצאות , אילו נוהלה הקרן ביתר יעילות . לדבריו , את הפעילות 
של קרן רק"ע אפשר לבצע באמצעות קרן נאמנות של אחד הבנקים הגדולים , תמורת 
דמי ניהול סמליים של חצי אחוז לשנה . חצי אחוז מחמישה מיליוני שקל הם 52 
אלף שקל לשנה בלבד . כיום מגיעות הוצאות השכר החודשיות בלבד בקרן לסכום 
זה . רוב ההוצאות החודשיות משולמות למנכ"ל הקרן , והן כוללות גם אחזקת רכב . 
אחת מקומות המשרדים של הקרן הושכרה , תמורת 000 , 5 דולר לחודש , ואילו 
בקומה השנייה , ששטחה 522 מ"ר , שוכנים משרדי הקרן . " מדוע הנהלת הקרן , 
המונה בסך הכל מנכ"ל ומזכירה , צריכה משרדים מפוארים כל - כך על שטח כה 
גדול ? " שואל ירושלמי . " מדוע לא להשכיר משרדים אלה ולקבל סכום נוסף ? 
מנכ"ל הקרן יכול לפעול ממקום צנוע יותר " . מדוע , אם כך , הוא היחיד המתריע 
על הדרך שבה מנוהלת הקרן ? " רבים מחברי הנהלת הקרן " , עונה ירושלמי , 
" ממילא אינם מגיעים לישיבות . אחרים נפטרו ואלה שמגיעים , עסוקים בדברים 
אחרים , ולא מקדישים את מיטב זמנם למתרחש בקרן " . משה שטרן , מנכ"ל הקרן , 
מכחיש את טענות ירושלמי , ומסביר כי הוא מתייחס אליהן רק מפאת כבודו וגילו . 
שטרן מסביר כי הנהלת הקרן דנה בהצעותיו של ירושלמי ודחתה אותן . " צריך 
להבין כי מדובר באדם מבוגר מאוד , המעוניין שכל כספי הקרן ייגמרו עוד בחייו , 
ולא יישאר דבר לעתיד " , מסביר שטרן . ומה בנוגע לטענותיו הענייניות של 
ירושלמי על ניהול הקרן ? חוזה השכירות של הקומה התחתונה בבעלות הקרן , 
מגיב שטרן , עומד להסתיים בעוד כשנה . עם סיומו נחליט מה לעשות . לדבריו , 
ההמתנה לשנה נוספת מקובלת על כל חברי ההנהלה , " אבל דרכו של ירושלמי 
אצה לו . הוא עומד עם סטופר ביד " . מדוע לא תנהל אחת מקרנות הנאמנות את 
כספי הקרן ? גם הצעה זו כבר הועלתה , משיב שטרן , אבל ההנהלה החליטה כי 
הקרן מנוהלת כיום בדרך הטובה ביותר . " אנחנו מלווים בשוק האפור תמורת 
ערבויות בנקאיות , קונים מניות וניירות ערך אחרים " , הוא מסביר . מי אם 
כן צודק , ירושלמי או שטרן ? האם עדיף להשקיע את כספי הקרן באמצעות מנגנון 
יקר יחסית , או שמא עדיף לנהוג בסולידיות ובחיסכון ? . הקרן תצטרך להשיב 
על שאלה זו במהרה . 
