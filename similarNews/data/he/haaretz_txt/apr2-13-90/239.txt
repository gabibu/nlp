ישראל תפנה עוד השבוע לבריה"ם , ותקרא לה לרסן את מנהיג עיראק , סדאם חוסיין , 
ולהצביע בפניו על החומרה , שבה רואה מוסקווה את האיום בהפעלת נשק כימי 
נגד ישראל . פנייה זו תבוא במסגרת מדיניות , שגיבש הדרג המדיני הבכיר בירושלים , 
ועיקרה גיוס דעת הקהל העולמית נגד האיומים העיראקיים . בעקבות שיחה בין 
שר החוץ , משה ארנס , לשגריר ארה"ב בישראל , ויליאם בראון , מצפים בירושלים 
לתגובה חריפה יותר של הממשל בוואשינגטון . ארנס הביע בשיחה את אכזבת ישראל 
מהתגובה האמריקאית הצוננת . פניות דומות צפויות להגיע ממשרד החוץ גם לשגרירים 
של מדינות מערביות מרכזיות נוספות , ובראשן בריטניה וצרפת . ראש הממשלה , 
יצחק שמיר , אמר בפגישה עם חברי משלחת פרלמנטרית משווייץ , כי התגובה 
הבין - לאומית לדבריו הקיצוניים והמאיימים של סדאם חוסיין כלפי ישראל אינה 
מספקת . לדבריו , נהג העולם בפאסיוויות , כשהשתמשו העיראקים בנשק כימי 
במלחמתם נגד האיראנים , כמו גם נגד האוכלוסייה הכורדית בארצם . שמיר הוסיף , 
כי ייתכן שבשל שתיקה זו מרשה לעצמו נשיא עיראק לאיים בשימוש בנשק כימי נגד 
ישראל . עם זאת , הדגיש ראש הממשלה , כי ישראל אינה נבהלת מאיומים אלה , 
וכי הוכיחה בעבר שביכולתה להגן על עצמה ויש לה אמצעים לכך . ניו - יורק 
( מיוחד ל"הארץ " ) . " עיראק מסוגלת בעליל לממש את איומה לשגר לעבר ישראל 
טילים בעלי ראשי - חץ כימיים , ויש להתייחס ברצינות רבה לאיומו של סדאם 
חוסיין " . כך כתב אתמול " ניו - יורק טיימס " , בצטטו מומחים ללוחמה כימית . 
קפידבינעובדת בכירה במכון " ברוקינגס " , אליסה האריס , אמרה : " איני 
רואה בהכרזתו של סדאם חוסיין שום אלמנט של בלוף " . היא הוסיפה , כי עיראק 
מצויידת בטילי " סקאד " , וברור שברשותה גז עצבים וגז חרדל . " שילוב 
שני הגאזים עדיין אינו מבטיח מערכת מדויקת , אך אם מפזרים באוויר תערובת 
סמיכה , יכולה מערכת זו בתנאי מזג - אוויר מסוימים לגרום נזק רב " , אמרה . 
מומחה בבית - הספר למלחמה של הצי האמריקאי בנופורט , סט קארוס , אמר ל"ניו - 
יורק טיימס " , כי בידי עיראק מלאי הנשק הכימי הגדול , ואולי אף המתוחכם 
ביותר , בעולם השלישי . קארוס הזכיר , כי עיראק עשתה שימוש בנשק כימי 
בין השנים 38918891 במלחמתה נגד הכורדים , ולהערכתו הרגו ונפגעו ממנו אז 
05 אלף בני - אדם . על - סמך מידע של סוכנות הביון המרכזית מאמינים המומחים , 
כי עיראק מסוגלת לייצר 007 טון מרכיבים כימיים בשנה . קפידבינסט קארוס הוסיף , 
כי בתשלובת תעשייתית ליד סאמארה , מייצרת עיראק גז חרדל ושני מרכיבים אחרים , 
טאבון וסארין . הוא הוסיף , כי בהחלט ייתכן שעיראק מייצרת מרכיבים אחרים 
של נשק כימי , כגז הרעיל וחסר - הצבע " פוסגן " , וכן גזים , המכילים 
מרכיבי ארסן וציאן . במאמר ראשי פנה אתמול " ניו - יורק טיימס " לראשי 
שתי מעצמות - העל ולמדינות אחרות , וקרא להם להפסיק לספק לעיראק אמצעי לוחמה 
חדישים , תוך שיגור מסר ברור למנהיגים אחרים , המוכנים לבצע רצח המונים . 
" לעיראק יש סיבות לחשוש ממדינות כמו איראן , סוריה וישראל " , כותב העיתון . 
מומחי ביון סבורים , כי עיראק מפתחת עוצמה גרעינית כתגובה לעוצמת הנשק 
הגרעיני , שבידי ישראל , ומחשש שאיראן תצטייד בנשק גרעיני . " מה שמצדיק 
את החשש מהצעדים העיראקיים " , כותב " ניו - יורק טיימס " , " הוא הגילוי , 
כי עיראק הציבה משגרי טילים , המסוגלים להגיע לתל - אביב ולדמשק " . כותב 
המאמר טוען , כי תגובה חלשה מצד מדינות מערביות לשימוש בגז רעיל , שעשתה 
עיראק נגד הכורדים , הוא ששיכנע את סדאם חוסיין , כי אין לו מה לחשוש מהעולם . 
" אם עיראק אכן חוששת מישראל ומשכנותיה , היא יכולה לנקוט דרך נבונה יותר 
מאשר פיתוח נשק רצחני לעשות שלום " . 
