בבנק ישראל ממשיכים לבצע הרחבה מוניטרית , על מנת להביא להורדת הריבית על 
אשראי שקלי לא צמוד במשק . אתמול הודיע בנק ישראל כי שני המכרזים המוניטריים 
הבאים יהיו בסכום של 5 . 1 מיליארד ש"ח כל אחד , בדומה למכרזי הבנק בחודש 
הקודם . בבנק ישראל הדגישו כי היקף המכרזים המוניטרים החודש לא קטן , למרות 
ההזרמה הממשלתית הגדולה יחסית שהתבצעה בחודש שעבר בסכום של 446 מיליון ש"ח . 
בבנק מקווים כי במכרזים הבאים תבוא ההרחבה המוניטרית לידי ביטוי , והריבית 
שירדה במכרזים הקודמים תוסיף ותרד . כן מצפים כי הבנקים המסחריים יודיעו 
על נכונותם להוריד את הריבית על אשראי שקלי לא צמוד בשיעור של % 1%2 . בבנק 
מצפים כי הורדת שיעורי הנזילות האמורה להתבצע בחודש הקרוב , תביא להורדה 
נוספת בריבית החובה על אשראי שקלי לא צמוד . עוד הדגישו בבנק כי השינויים 
האחרונים שהתקבלו בנושא עמלות הבנקים , והוצאת חלק מהעמלות מפיקוח , נועדו 
למנוע העמסת הוצאות תפעוליות על המרווחים שלוקחים הבנקים באשראי השקלי הלא 
צמוד . 
