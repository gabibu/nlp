" מחלף גבעת שמואל , שנפתח לתנועה שלשום , שחרר את צוואר הבקבוק התחבורתי 
באזור צומת קוקה קולה , אך יוצר עומס כבד בצומת תל השומר בכיוון דרום ובצומת 
מורשה בכיוון צפון . זנב טור המכוניות הממתין לאור הירוק בצומת תל השומר 
הגיע אתמול , בשעות הצהרים , עד לצומת בר - אילן . על פי מומחי תחבורה , 
בעיית העומס בכביש גהה לא תיפתר , אלא בעזרת מערכת מחלפים כוללת . ל"הארץ " 
נמסר כי התוכניות לבניית מחלפים בצמתים בר - אילן ותל השומר כבר אושרו , 
ובחודשים הקרובים יחלו עבודות הכנה בצומת תל השומר . עוד נמסר כי מע"ץ 
התחייבה לסיים , תוך חודש , בדיקת רמת רעש באזור המחלף החדש , ועל פי 
ממצאי הבדיקה יוחלט אם להוסיף מחסומים אקוסטיים באזור גבעת שמואל . 
