פרקליטו של תושב רמאללה , שהודה בביצוע מעשה שלא עשה בעקבות חקירה קשוחה 
של השב"ך , פנה אתמול לראש הממשלה בדרישה לבדוק את אופן פעולתם של החוקרים . 
מאגיד זיין , בן 12 , מרמאללה , נעצר במחצית חודש אוגוסט 98 , בחשד שהשליך 
בקבוק תבערה על אנשי מכס ברמאללה כמה ימים לפני כן . באותו אירוע נהרג אחד 
המוכסים והאחרים נפצעו קשה . זיין נחקר תחילה במשטרת רמאללה ואחר כך במתקן 
החקירות של השב"ך , במגרש הרוסים בירושלים . כשבעה ימים לאחר שנעצר הודה 
זיין בביצוע המעשה המיוחס לו . לטענתו של זיין היתה חקירתו אלימה באופן 
מיוחד . חוקריו היכו אותו קשות ומנעו ממנו שינה . לדבריו , הורשה לישון 
רק בשניים מתוך 31 הימים שבהם נחקר . פרקליטו , עו"ד שלמה לקר , טוען כי 
ניסה לבקרו בבית המעצר ברמאללה אך לא הותר לו . בעקבות ההודאה שמסר מאגיד 
אל - זיין , זומן אביו לממשל ברמאללה , שם הודיעו לו כי ביתו , הכולל 
ארבע דירות , מיועד להריסה . האב פנה לבג"ץ והצליח להוציא צו ביניים שמנע 
באופן זמני את ההריסה . לאחר שבילה 31 ימים במעצר , ולאחר שכבר חתם על הודאה 
במעשה והוחלט להרוס את בית אביו , מצאו חוקריו של זיין כי אינו קשור לזריקת 
בקבוק התבערה על מכונית המכס הישראלית . בסופו של דבר הוגש נגדו כתב אישום 
המייחס לו עבירות של הפרות סדר . " אני סבור שאירוע זה חמור מאין כמותו " , 
כתב עו"ד שלמה לקר לראש המממשלה , בתוקף תפקידו כממונה על שירותי הביטחון . 
הוא טען : " מתבקשת בזאת חקירה של אופן פעולת חוקרי השב"ך . הלחץ הפיזי 
הלא - מתון שהפעילו עליו החוקרים אילץ אותו להודות במעשה רצח שלא עשה . 
נסיבות האירוע מצביעות על פעולה בלתי חוקית שגרמה סבל רב למרשי ולבני משפחתו , 
וזאת מלבד הנזק שנגרם לגורמי הביטחון , שקיבלו מידע מוטעה בעקבות החקירה 
האלימה " . העתקים מפנייה זאת הועברו למשרד לביקורת המדינה , ליועץ המשפטי 
במנהל האזרחי , לאגודה לזכויות האזרח ולח"ך שבח וייס , שביקר באחרונה בבית 
המעצר במגרש הרוסים , שם נחקר מאגיד אל - זיין . 
