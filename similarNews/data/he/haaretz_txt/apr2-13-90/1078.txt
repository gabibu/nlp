פראג ( מיוחד ל"הארץ " ) . מנהיג אש"ף יאסר ערפאת הגיע אתמול לפראג לביקור 
בן יומיים על פי הזמנתו של נשיא צכוסלובקיה ואצלב האוול . מלבד פגישותיו 
עם האוול , נועד ערפאת גם עם יושב ראש האספה הלאומית אלכסנדר דובצק ועם 
ראש הממשלה מריאן צאלפה . בנמל התעופה בפראג אמר ערפאת כי השינויים שהתחוללו 
בצכוסלובקיה בזמן האחרון מכשירים אותה לתרום לפתרון הסכסוכים באזורים שונים 
של העולם . משקיפים בפראג אומרים כי הנשיא האוול החליט להזמין את ערפאת לפראג 
בהתאם למדיניותו לפיה צכוסלובקיה יכולה למלא תפקיד חיובי בתיווך סכסוכים 
שונים בעולם , ובאופן מיוחד לגבי הסכסוך במזרח התיכון . ערפאת הוזמן לפראג 
כשבועיים בלבד לפני ביקורו המתוכנן של הנשיא האוול בישראל . פראג ( ע"ץ , 
ע"ר ) . זהו ביקורו התשיעי של ערפאת בצכוסלובקיה מאז 5791 , אולם הראשון 
מאז המהפך הפוליטי במדינה זו בנובמבר אשתקד . מבלגראד נמסר כי סגנו של ערפאת , 
אבו - איאד , שוחח אתמול עם סגן - נשיא יוגוסלאוויה בוריסאב יוביץ על תהליך 
השלום במזרח התיכון . 
