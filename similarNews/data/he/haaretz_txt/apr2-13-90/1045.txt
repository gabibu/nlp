" לונדון ( ע " ) . שירותי הביון הבריטיים משוכנעים כי אנשי קומאנדו איראנים 
שוגרו אשתקד לבריטניה כדי לעלות על עקבותיו של סלמאן רושדי , מחבר " פסוקי 
השטן " כך טען העיתון הבריטי " אינדיפנדנט " בגיליונו אתמול . העיתון 
הוסיף כי הביון הבריטי " ידע על קיומם של אנשי הקומאנדו האיראנים ועקב אחר 
פעילותם " . עוד מסר כי לא ידוע אם חוליית הקומאנדו עדיין נמצאת בבריטניה . 
העיתון מזכיר כי הממשלה גירשה בשנה שחלפה יותר מ03 איראנים , תשעה מהם 
בפברואר . שלטונות בריטניה נימקו את הגירושים בנימוקים ביטחוניים , אך מעולם 
לא מסרו אם אחדים מהם היו חשודים בהשתייכות לחוליות הקומאנדו . פרשת רושדי 
ממשיכה להקשות על היחסים בין בריטניה ואיראן , ובין היתר על שחרורם של בני - 
ערובה בריטיים בלבנון . 
