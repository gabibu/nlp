מדיין ( ע"ר ) . סנטור של המפלגה הליברלית השלטת בקולומביה נחטף אתמול 
בעיר מדיין , מרכז המסחר בקוקאין , והמשטרה מסרה כי כנופיות הסמים אחראיות 
לחטיפה . פדריקו אסטראדה ולס , 36 , נחטף בשעה שנסע במכונית דרך שכונת 
מגורים במדיין , ונלקח בכוח לרכב אחר בידי שני גברים . המשטרה מצאה לאחר 
מכן את מכונית הסנטור נטושה במדיין , שם ערכו השלטונות בחודשים האחרונים 
מיתקפה נגד סוחרי הסמים . מפקד המשטרה הטיל את האחריות לחטיפה על קבוצה של 
ראשי כנופיות הסמים המכונים " ברי ההסגרה " . הוא ציין , כי ד"ר אסטראדה 
ולס הכריז אמש , כי אין הוא מצדד בדו - שיח עם סוחרי הסמים . שלשום נרצחו 
במדיין שישה שוטרים . המשטרה מטילה את האחריות גם למעשים אלה על ראשי הכנופיות . 
" ברי ההסגרה " , ראשי כנופיות סמים המבוקשים להסגרה על ידי ארה"ב , איימו 
בשבת לחדש את המלחמה העקובה מדם נגד השלטונות , שבמהלכה נהרגו מאז אוגוסט 
אשתקד יותר מ002 איש . הם איימו לפוצץ פצצת ענק בעיר הבירה , כל אימת שיוסגר 
לארה"ב אדם החשוד בסחר בסמים . הם גם איימו לרצוח פוליטיקאים , שופטים 
וכן את עובדי העיתון " אל אספקטאדור " , המנהל מערכה נמרצת נגד הסחר בסמים . 
אסטראדה ולס , סנטור מטעם המפלגה הליברלית מאז 4791 , נחשד כמקורב לסזאר 
גאויריה , מועמד המפלגה בבחירות לנשיאות שייערכו בחודש הבא . 
