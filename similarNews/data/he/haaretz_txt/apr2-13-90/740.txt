בודפשט ( מיוחד ל"הארץ " ) . כוחות הצבא האדום המוצבים מול בניין הדפוס 
המרכזי בווילנה תוגברו באופן משמעותי אתמול , ומאות תושבים מקומיים החלו 
להתאסף במקום . רדיו ליטא קרא לשקט , ומסר כי למקום הגיעו " פרובוקטורים " 
חמושים באבנים ובמקלות . הדפוס המרכזי בווילנה מדפיס את כל העיתונים המקומיים , 
וכבר בשבוע שעבר התייצבה במקום קבוצת חיילים קטנה , לקריאת פלג המפלגה 
הקומוניסטית שנותר נאמן למוסקווה . החיילים דרשו מהעובדים להפסיק את הופעתם 
של עיתונים בלתי - תלויים , אולם מאות עובדי הדפוס סרבו להיענות לדרישה 
בטענה כי הם מקבלים את משכורותיהם מהעיתונים אותם הם מדפיסים . אתמול בבוקר , 
בסביבות השעה שבע , נמסר כי 81 משאיות עמוסות חיילים הקיפו את הבניין , 
וכי החיילים התפרסו סביבו . כאשר נודע הדבר בעיר החלה האוכלוסיה המקומית 
להתרכז אף היא סביב הבניין . במקום התפתחו התנגשויות בין החיילים לבין התושבים 
המקומיים שכמה מהם היו חמושים במוטות ובכלי מתכת . קפידביננשיאות הסובייט 
העליון של ליטא פירסמה קול קורא לצעירים הליטאים המעודד אותם לסרב לשרת בצבא 
הסובייטי . הקריאה חתומה על - ידי הנשיא , ויטאוטאס לנדסברגיס , ונאמר 
בה כי " שלטונות ליטא אמנם אינם מסוגלים להגן על הצעירים מפני גיוסם בכוח 
ובכל זאת נוטלים על עצמם את האחריות המוסרית והמשפטית לקריאה לסרבנות כדי 
להמחיש כי אזרחי ליטא אינם מוכנים לשרת בצבא זר " . הרמטכ"ל הסובייטי , גנראל 
איוואן מאטווייב , הגדיר את קריאת הפרלמנט הליטאי " צעד בלתי מובן ובלתי 
אחראי " , ושאל מהיכן שואבים מחברי הקריאה את הסמכות להשפיע בצורה זו על 
גורל הצעירים הליטאים . גם משרד ההגנה הסובייטי הגיב על הקריאה הליטאית 
בטענה כי " הכוחות הבדלניים מבקשים להחריף את המסע שהם מנהלים נגד הצבא " . 
בווילנה נערכה בשבת ההפגנה הגדולה ביותר מאז הכרזת העצמאות של ליטא ב11 במארס , 
ולפי מקורות ליטאיים השתתפו בה כ003 אלף איש . בכל זמן ההפגנה חגו בשמיים 
מסוקים צבאיים שהטילו כרוזים אשר קראו לבטל את הכרזת העצמאות . הסנטור האמריקאי , 
אלפונס דאמאטו , לא הורשה לעבור במעבר הגבול בין פולין לבין ליטא . מעבר 
זה נסגר לפני כמה ימים ולדאמאטו הוסבר כי רק תושבים ליטאים ופולנים החוזרים 
לארצם זכאים לעבור בו . קפידבינהוועידה ה52 של המפלגה הקומוניסטית הלאטווית 
נסתיימה אתמול באווירת משבר , לאחר שחל קרע סופי בין הסיעה התומכת בעצמאות 
והסיעה המתנגדת לה , וצירי הוועידה לא הצליחו לאשר מצע חדש למפלגה . חלק 
מהצירים אף אישרו החלטה המגנה את פעולת הוועד המרכזי . עיתונאים מקומיים 
מסרו כי חברי הסיעה השמרנית המשיכו בדיוניהם , עד לפנות בוקר . מזכיר המפלגה 
הקומוניסטית , יאניס ואגריס , השתדל לפעול למען פשרה בין שתי הסיעות , 
אך העלה חרס בידו . יתכן כי יודח בקרוב . 
