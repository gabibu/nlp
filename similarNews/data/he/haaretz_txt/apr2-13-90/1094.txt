" כסוציאל - דמוקרט אני מקווה שפרס ירכיב ממשלה " , אמר אמש ואלטר מומפר , 
ראש עיריית ברלין , בעת ביקורו בחיפה . הוא הגיע לביקור של שמונה ימים 
בארץ , לרגל הופעת התזמורת הפילהרמונית של ברלין . בקבלת פנים שערך לכבודו 
ראש העיר חיפה , אריה גוראל , סיפר ראש העיר ברלין כי מתוכננות לו שיחות 
בירושלים עם ראשי המדינה . " אנו עצמנו שקועים בבעיות של הרכבת מוסדות 
השלטון . מעניין לעקוב אחר המתרחש כאן , האם תפנה ישראל לעבר תהליך השלום 
וכיצד יתפתחו הדברים " , אמר . על הופעות התזמורת הפילהרמונית של ברלין בארץ 
לראשונה , אמר מומפר כי מבחינת גרמניה זוהי התקדמות ביחסי התרבות עם ישראל . 
לדבריו , הגרמנים אינם שוכחים את ההיסטוריה , אך ברלין היום אינה העיר 
של המלך וילהלם ולא של היטלר , אלא עיר פלורליסטית וצעירה . " אנו מעוניינים 
ביחסים טובים עם ישראל , במיוחד בתחום קשרי התרבות " , אמר . הוא סבור כי 
על מנת שאיחוד גרמניה יתבצע , הכלכלה המזרח - גרמנית צריכה להתאים את עצמה 
לשווקי המערב ולהיות תחרותית . מומפר גילה בדבריו הבנה לפחדי מדינות המערב 
מהאיחוד , עם זאת הוסיף כי גרמניה הוכיחה במשך 04 שנה כי היא אינה מדכאת 
מיעוטים , ושהיא ממשיכה במסורת של משטר דמוקרטי . " אינני חושב שהאנטישמיות 
היא בעיה כיום בגרמניה אין לה בסיס " , אמר . עם זאת ציין כי המיעוטים 
בברלין מאוימים כעת , עם נפילת החומות , מזרימת כוח - אדם מקצועי ממזרח - 
גרמניה , בגלל התחרות על מקומות עבודה . 
