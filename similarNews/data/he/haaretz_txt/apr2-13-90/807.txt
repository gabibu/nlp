ואשינגטון ( ע"ר ואי - פי ) . יפאן הסכימה לחתום על הסכם שכר בראשי תיבות , 
שבו היא מתחייבת לערוך רפורמות בשלושה תחומים חשובים שלדעת הממשל האמריקאי 
מגבילים את היצוא האמריקאי ליפאן . תת - מזכיר המדינה האמריקאי אמר כי בין 
התחומים שיפאן הסכימה לשפר כלולים שיטות הפצה , קרטלים ומונופולים , קביעת 
מחירים וחוקים לרכישת קרקעות . במסיבת עיתונאים אמר סגן השר האמריקאי : 
" בכל התחומים הללו הודתה הממשלה היפאנית בבעיה ומנתה את הצעדים שבדעתה 
לנקוט כדי להביא לפתרונה . בין האמצעים שיפאן מתכננת ניתן למנות רפורמות 
במערכת השיווק ביפאן , הסובלת לדעת האמריקאים מחוסר יעילות . יפאן הסכימה 
להפחית עד ל81 חודש את הזמן הדרוש לקבלת אישורים לפתיחת מרכזי קניות גדולים 
מן הסוג שימכור גם מוצרי יבוא . צעד זה יאפשר לקמעונאים אמריקאיים ולזרים 
אחרים לפתוח סניפים ביפאן . יפאן התחייבה להפחית את יכולתם של העסקים היפאנים 
לחתום על עסקאות משולבות , שבמסגרתם פועלים עסקים אחדים במספר תחומים שונים . 
לדעת ארה"ב , מקשה הנוהג הזה על חדירת משקיעים זרים לשוק היפאני . יפאן 
התחייבה להגביר את אכיפתם של חוקים להגבלים עסקיים ולקבוע עונשים כבדים על 
מנת לעצור כללי התנהגות הנהוגים בחברות יפאניות גדולות . כן הסכימה יפאן 
לקצר את הזמן הדרוש לרישום פטנטים . תעשיינים אמריקניים טוענים כי הרשויות 
היפאניות משהות מתן פטנטים כדי לאפשר לחברות המקומיות להעתיקם . כמו כן 
הסכימה יפאן להגדיל את השקעותיה באותם תחומים העשויים להעלות את הביקוש למוצרי 
יבוא , כגון בניית בתים , כבישים , ונמלים . יפאן התחייבה גם לבחון כיצד 
קורה שמוצרים יפאניים עולים בארה"ב כחצי ממחירם ביפאן . היפאנים , מצידם , 
טענו כנגד ארה"ב שהגירעון התקציבי הגדול , שיעור החיסכון הנמוך וחוסר התכנון 
לטווח ארוך במסגרת החברות הם המעכבים את פריון העבודה במדינה . ארה"ב בחרה 
שלא לקבל את ההמלצות היפאניות הרגישות ביותר מבחינה פוליטית הגבלת השימוש 
בכרטיסי אשראי , העלאת המסים על הבנזין והפחתת ההקלות במסים על משכנתאות . 
תחת זאת הבטיחה ארה"ב , לדברי פקידים , להגביר את המאמצים לשיפור מערכת 
החינוך , והצביעה על ההצעות של ממשל בוש הפועל לקצץ את התקציב הפדרלי ולהעניק 
הקלות במיסים למען הגדלת החסכונות האישיים . ממשלת ארה"ב שיבחה את הסכם הסחר 
וציינה כי הוא פותח עידן חדש ביחסים בין שתי המדינות , אולם הזהירה שיש 
ללוות את חתימת ההסכם בפעולות מעשיות של ממשלת יפאן . 
