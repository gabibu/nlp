סיעת הליכוד בהסתדרות עתרה אתמול לבג"ץ בדרישה לפסול את הסעיף בהסכם פרס - 
קיסר , בו ויתרה ההסתדרות על % 82 . 1 מתוספת היוקר " תמורת הטבות כספיות 
מופלגות למוסדות ההסתדרות " . כמו כן , דרש הליכוד להוציא צו על תנאי , 
שבו יידרש שר האוצר הנוכחי לנמק מדוע לא יימנע מלבצע את סעיף הויתור ולהורות 
לשר העבודה והרווחה שלא לשנות את צו ההרחבה שמכוחו מקבלים כלל השכירים את 
תוספות היוקר . ראש סיעת הליכוד בהסתדרות ח"ך יעקב שמאי , טוען בעתירה שהוגשה 
על - ידי עו"ד מיכל שקד , כי פרס וקיסר הפרו את חובות הנאמנות , ההגינות 
והסבירות המוטלת עליהם ופעלו משיקולים פסולים תוך פגיעה בזכויות מוקנות לכלל 
ציבור העובדים בהסכם קיבוצי ובצו הרחבה . הליכוד מוסיף וטוען כי הנסיבות 
והרקע תומכים במסקנה שפרס וקיסר הגיעו לסיכום זה בחזקת " גנבים בלילה " 
וכי הסיכום היווה סחר פוליטי בין שני עסקנים בכירים במפלגת העבודה מתוך שיקול 
מפלגתי צר . לטענת הליכוד , שלילת תוספת היוקר תסייע למפעלי חברת העובדים 
ולמוסדות ההסתדרות הנתונים בקשיים . הסכם תוספת היוקר החדש שנחתם בין ההסתדרות 
לבין לשכת התאום של הארגונים הכלכליים לרבות הויתור על % 82 . 1 מתוספת היוקר 
נגועה באותם פגמים שבהם נגוע הסיכום בין פרס לקיסר . לבסוף מבקשת סיעת הליכוד 
מבית המשפט לתת צו ביניים שיורה לשר האוצר ולשר העבודה והרווחה להימנע מכל 
צעד שיש בו מימוש הוויתור על % 82 . 1 מתוספת היוקר עד לפסק - הדין בעתירה , 
או עד להחלטה אחרת של בית - המשפט . עיתויה של העתירה , במקביל לכינוס 
ועידת ההסתדרות , נועד כנראה למקד סביב נושא זה את הדיון הכללי ולהעניק 
לו תהודה . מזכ"ל ההסתדרות ישראל קיסר דחה בתוקף את ההאשמות נגדו . קיסר 
טוען כי ההטבות שהושגו הן לטובת כלל העובדים והמשק , וכי לעובדים אינטרס 
חיוני לשמור על יציבות משקית ולהגן על קופת חולים וקרנות הפנסיה שעמדו בסכנת 
פגיעה חמורה במסגרת ההצעות שנכללו בתקציב המדינה , ובוטלו בעקבות ההסכם . 
