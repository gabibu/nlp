נשיא ליטא ויטאוטאס לנדסברגיס אמר אתמול , בנימה פייסנית , כי הרפובליקה 
שלו מעולם לא ציפתה לזכות בעצמאות מהיום למחר . " ייתכן שאנשים מסוימים 
סברו כי הכרזת העצמאות היתה דרישה להעברת סמכויות תוך יום אחד . לא ציפינו 
לכך ולא סמכנו על כך . אמרנו בהצהרות שלנו לאילו שלבים אנו מתכוונים , 
ואיך באמצעות הסכמים והעברה הדרגתית של פונקציות מסוימות לידינו נוכל לבצר 
את העצמאות " , אמר לנדסברגיס בפרלמנט , כפי שדיווחה הטלוויזיה הסובייטית . 
רדיו מוסקווה ציטט אתמול את לנדסברגיס כאומר ש"ליטא תעשה הכל כדי ליישר את 
ההדורים עם מוסקווה " . גם נשיאות הפרלמנט הליטאי נקטה בנימה פייסנית , בשדר 
אל הנשיא גורבצוב . " ההנהגה של המועצה העליונה של הרפובליקה מבקשת להבטיח 
לך כי לליטא אין כל רצון לפגוע בבריה"ם או במדיניות הפרסטרויקה שלך . אכן , 
היה זה הודות למנהיגותך החזקה שעמי בריה"ם החלו ליהנות מחירויות ומזכויות 
לגאליות רבות יותר " , נאמר בשדר . השדר הוסיף וציין כי הליטאים מתפעלים 
ממחויבותו הפומבית של גורבצוב לשלטון החוק , לאו"ם וליעד של " בית אירופי 
משותף " . נשיאות הפרלמנט דחתה את ההזהרה שהשמיע הנשיא גורבצוב בסוף השבוע 
שעבר , לפיה עלולה הכרזת העצמאות הליטאית לגרום ל"השפעות חמורות " למדינה 
כולה . שדר מטעמה נאמר כי העם הליטאי " הוכיח בעליל את רצונו לחידוש עצמאותו 
בדרכי שלום ובצורה דמוקרטית " . השדר מוסיף ואומר : " ואולם כיום , כאשר 
הלחץ הצבאי הסובייטי הגלוי גובר , שוב דורשים העם והממשלה של ליטא שממשלת 
בריה"ם תסכים לשיחות , על מגוון רחב של נושאים העומדים בפני שני העמים " . 
בשדר מוזמנים נציגים של הקרמלין לבוא לווילנה ולדון באפשרות פרישתה מבריה"ם 
על בסיס החוקה הסובייטית והחוק הבין - לאומי . משלחת מטעם ממשלת ליטא עושה 
במוסקווה מזה שבועיים , בתקווה לפתוח בשיחות עם הנשיא גורבצוב . עד כה 
לא נפנו שלטונות הקרמלין לפתוח בשיחות עם נציגים ליטאים . החוקה הסובייטית 
מתירה פרישתה של רפובליקה , אך איננה מפרטת את התהליך לכך . חוק - פרישה 
חדש הוצע לפרלמנט הסובייטי , אך טרם הופעל . בהתאם לחוק זה יארך תהליך 
פרישתה של רפובליקה חמש שנים , ולמוסקווה תהיה זכות המלה האחרונה . השדר 
של נשיאות הפרלמנט הליטאי הועבר לגורבצוב בשעה שהפרלמנט בווילנה דן באזהרתו 
לבטל את הכרזת העצמאות , ועסק בהשלמת הרכבתה של הממשלה . דוברים ליטאים 
אמרו כי הפרלמנט עמד לפרסם הלילה או היום את תשובתו לנשיא בריה"ם . השדר , 
שעליו חתם הנשיא לנדסברגיס , קבע מחדש כי הצהרת העצמאות מן ה11 במארס היתה 
תקפה מבחינה חוקתית . בראיון לרדיו מוסקווה שלל לנדסברגיס אפשרות של ביטול 
הכרזת העצמאות . תושבים ברפובליקה החלו שולחים מכתבים ומברקים לגורבצוב , 
בזכות הצהרת העצמאות . קפידבינ000 , 1 איש הפגינו אתמול לפני בניין התובע 
הכללי בווילנה , כדי להביע את תמיכתם בארונס פאלאוסקאס , תובע כללי שנתמנה 
מטעם הפרלמנט הליטאי , ונגד יריבו פיאטרסקאס , שנתמנה על - ידי מוסקווה . 
לא דווח על תנועות צבא כלשהן בעיר . השבועון " חדשות מוסקווה " כותב כי 
גורבצוב עומד בלחץ כבד של ראשי הצבא להשליט סדר בליטא בטרם תגרום פרישתה 
ל"מפולת שלגים " פרישה דומה של לאטוויה , אסטוניה , אזרבייגאן וגרוזיה . 
בין התובעים יד קשה נגד בדלני ליטא : שר ההגנה גנראל יאזוב , הרמטך " ל 
גנראל מוסאייב ומפקד הצי אדמיראל צארנאווין . לנדסברגיס קיבל אתמול הזמנה 
מנשיא צכוסלובקיה , ואצלב האוול , לקיים את השיחות על עצמאותה של ליטא 
בפראג . על כך מסרה סוכנות הידיעות הצכוסלובקית . הזמנה דומה שלח האוול 
גם לקרמלין . 
