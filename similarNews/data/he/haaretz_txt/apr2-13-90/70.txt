במעמד נשיא המדינה וכ05 משלחות מחו"ל , לרבות ברית המועצות , מצרים ומרבית 
מדינות הגוש המזרחי , תיפתח הערב בבנייני האומה בירושלים , הוועידה ה16 
של ההסתדרות . בוועידה ייבחר הוועד הפועל החדש של ההסתדרות הגוף הבוחר 
את המזכ"ל ואת הוועדה המרכזת . שני נושאים מעשיים יעסיקו את הוועידה שינוי 
תקנון הפועל , שיאפשר לפזר את מוסדותיו הנוכחיים ולהביא למינויה של מועצת 
מנהלים שתהיה כפופה ישירות לוועדה המרכזת , וכן ארגון מחדש של האגף לאיגוד 
מקצועי בוועד הפועל , על פי המלצות ועדת פרידמן . פרוף אפרים צדקא , יו"ר 
הוועדה המכינה , סקר אתמול במסיבת עיתונאים בתל אביב את מהלך עבודתה של 
הוועדה שמנתה כ001 איש מכל הסיעות המיוצגות בהסתדרות . קיסר ימתח היום בוועידה 
ביקורת על תקציב המדינה , על היותו לדבריו , סיעתי - ייחודי ולא לאומי - 
ממלכתי . 
