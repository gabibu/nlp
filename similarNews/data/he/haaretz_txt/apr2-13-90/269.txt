אחר - הצהריים בדיוק , מאתר שיגור במרכז הארץ . בכך הגיע לסיומו גל השמועות 
וההערכות , שניזון בעיקר מפרסומים בעיתונות המערבית . התעשייה האווירית 
הודיעה אתמול כי שיגור " אופק2 " עבר בהצלחה . הלוויין שוגר על - ידי 
התעשייה האווירית במסגרת פעילותה בנושא החלל , המתבצעת בחסות הסוכנות הישראלית 
לניצול החלל ( סל"ה ) ובשיתוף התעשיות עתירות - הידע בישראל . " אופק2 " 
נע במסלול אליפטי . הפריגיאה ( הנקודה הנמוכה ביותר מעל פני כדור הארץ ) 
שלו נמצאת בגובה של כ012 ק"ם , והאפוגיאה ( הנקודה הגבוהה ביותר ) בגובה 
של כ005 , 1 ק"ם . משקל הלוויין 061 ק"ג , והוא זהה חיצונית ל"אופק1 " , 
ששוגר לחלל בספטמבר 8891 . יעדי השיגור של " אופק 2 " הם המשך בדיקת טכנולוגיות 
בתחום החלל ; הוכחת יכולת התקשורת הדו - כיוונית עם הלוויין , כולל שידור 
פקודות מתחנת הבקרה על - פני כדור הארץ ושליטה מרחוק ; והוכחת כושר פעולה 
ועמידות בתנאי חלל של תת - המערכות , המיועדות ללוויינים ישראליים עתידיים . 
ד"ר גרלד שטיינברג , לשעבר איש סוכנות החלל של ארה"ב וכיום מרצה באוניברסיטה 
העברית , אומר כי תוכנית החלל הישראלית כוללת שלושה מאמצים טכנולוגיים עיקריים : 
יכולת שיגור הלוויין , היכולת לכוונו ומערכות תקשורת ומחשבים . קפידבינצוותי 
טלוויזיה ואנשי תקשורת רבים מארץ ומהעולם חזו בשיגור " אופק2 " , אך הורחקו 
מאזור השיגור עצמו . את יציאת הטיל מבסיסו לא ניתן היה לראות , אך אפשר 
היה לשמוע את שאון השילוח ומיד לאחר - מכן התגלה שובל העשן . עד ראייה נרגש 
סיפר : " הסתכלתי לשמים . זה היה כמו איזה טיל , שעולה עם אש מלמטה , 
שביל עשן . ראינו הבזק ענק של אש , עם שובל עשן במהירות גבוהה מאוד . 
זה היה מרהיב " . הלוויין שוגר בדיוק בשעה 00 : 51 מאתר השיגור במרכז הארץ . 
הטיל עלה מכיוון מזרח , ופנה הישר לכיוון השמש , שהיתה אותה שעה מעל הים . 
לאחר כמחצית הדקה , כשהיה הטיל בגובה של ק"ם אחד , ניתק ממנו השלב הראשון , 
ונפל לכיוון הים . הטיל המשיך בדרכו מערבה , ולאחר דקה נוספת נעלם " אופק2 " 
מעיני הצופים . מרכז סוכנות החלל הישראלית , פרופסור עקיבא בר - נון , 
סיפר כי עד אתמול בערב השלים " אופק2 " כבר שלושה סיבובים . לדבריו , 
הצורך לשגר לוויין נוסף נובע מכך ש"במשחק הזה של לוויינים צריך להוכיח אמינות , 
ואמינות גבוהה מאוד . נכון , שאופק1 הצליח יפה מאוד , ושכל המערכות בו 
עבדו מעל למשוער . אבל כמו כל ניסיון מדעי - טכנולוגי , צריך לחזור עליו 
עם שיפורים קטנים מאוד שיפורים בבידוד התרמי ; שיפור קטן בהגנה מפני קרינה 
קוסמית ; המחשב הוא קצת שונה , ובעל זיכרון יותר גדול " . לדברי בר - נון , 
ההבדל בין " אופק1 " לבין ממשיכו הוא בכך , ש"באופק2 " יש אפשרות לקשר 
דו - כיווני בין תחנת הקרקע ללוויין , בעוד ש"אופק1 " היה מסוגל רק לשדר 
אותות לארץ , אך לא לקלוט . הוא אמר עוד , כי נדרשו שנה וחצי לבצע את 
השינויים האלו בין שני הדגמים . " זהו תהליך אטי ומייגע . משנים , מוסיפים , 
וצריך לבדוק את הכל " . קפידבינלדבריו , תוחלת החיים של " אופק2 " תהיה 
קצרה מזו של " אופק1 " . הוא צפוי לשהות בחלל כחודשיים , לעומת ארבעת החודשים 
שהשלים " אופק1 . שיגור " אופק2 " הוא חלק מתוכנית לטווח ארוך , הכוללת 
שיגור לוויין נוסף ( " אופק3 " ) תוך שנה עד שנה וחצי , כשהיעד הוא לשגר 
את " אופק4 " בעוד כשלוש שנים . " אופק4 " אמור לשאת ציוד שימושי לצורכי 
תקשורת ולהישאר במסלולו במשך עשר שנים , ואף יותר . ראש הממשלה יצחק שמיר 
שיגר אתמול ברכות לצוותים , שהיו אחראים לשיגור " אופק2 " , והעלה על נס 
את תרומתה של הקהילייה המדעית ושל התעשיות הטכנולוגיות , ובראשן התעשייה 
האווירית . " ההישג המרשים מעמיד שוב את ישראל בחזית המדעית והטכנולוגית 
של מדינות העולם כולו . הדבר מהווה הוכחה חוזרת ונשנית ליכולת ולכושר הצפונים 
במדינתנו " , אמר שמיר . שר החוץ משה ארנס אמר כי שיגור הלוויין הוא ההוכחה 
לכך שרמתה הטכנולוגית של ישראל גבוהה מאוד בכל השוואה לעיראק . עם זאת , 
שלל שר החוץ בתוקף כל קשר בין נאומו של סדאם חוסיין שלשום למועד השיגור . 
