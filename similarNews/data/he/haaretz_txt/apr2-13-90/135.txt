מוסקווה ( אי - פי ) . ברית המועצות , הסובלת מגירעון מסחרי קשה , 
מנסה לאסור על יצוא של כל מוצרי הצריכה שלה . " אלה הם צעדי חירום הדרושים 
לייצוב של שוק הצריכה " , אמר ואלרי דרגאנוב , סגן המנהל של רשויות המכס 
הממשלתיות , על ההגבלות החדשות . האיסורים על הייצוא , שפירסם דרגאנוב 
באיזווסטיה ביום ששי , הפכו חיוניים בעקבות המחסור המתמשך במוצרי צריכה . 
הם עשויים למצוא חן בעיני האזרחים המבלים שעות בעמידה בתור בחנויות שמדפיהן 
ריקים , אולם לגבי מי שתכננו לצאת לחו"ל לעסקים או לבילוי , נפלה ההודעה 
כרעם ביום בהיר , מפני שהממשלה מגבילה באופן חמור את כמות הכסף שמותר להוציא 
מהמדינה . רוב האזרחים רשאים להוציא 03002 דולר , בהתאם לאורך השהות בחו"ל 
ולסוג הנסיעה . סובייטים רבים לוקחים איתם מזון או מוצרי צריכה לצורך מכירתם 
בחו"ל להשגת מטבע חוץ או על מנת לחסוך במטבע הזר שבידיהם . דרגאנוב אמר כי 
ההגבלות החדשות , החלות לגבי זרים ומקומיים כאחד , יישארו בתוקף לפחות 
במשך שנת 0991 . " המצב מחמיר בגלל התגברות הפעילות של קבוצות מאפיה , 
המוציאות מוצרים תעשייתיים ומוצרי מזון אל מחוץ למדינה בדלת האחורית . 
היה עלינו לעצור מיד את הגל הזה של יצוא מוצרים " , אמר דרגאנוב . בצוף , 
תחנת מעבר גבול במערב אוקראינה , חסמו לאחרונה 053 תיירים סובייטים את 
משרד המכס של טיזה , ודרשו הטלת הגבלות על הייצוא של מוצרי מזון וצריכה , 
סיפר דרגאנוב . 
