) וארבעת ילדיה , בני 81 חודש עד 7 שנים , התלוננה האשה לפני עובדת סוציאלית , 
כי היא נתונה למסכת של איומים על חייה ולמעשי אונס מצד בעלה , אדגה אבישי 
( 73 ) , המואשם בבית משפט המחוזי בחיפה ברצח החמישה . עובדה זו נודעה 
אתמול , בעת שסגן בכיר ראשון לפרקליטת מחוז חיפה , עו"ד סילביה פריימן , 
סיכמה את טיעוני התביעה באזניהם של הנשיא אברהם פרידמן והשופטים מלכיאל 
סלוצקי ונתן קליינברגר . התובעת גילתה , כי המנוחה התלוננה , יום לפני 
הרצח , בפני עובדת סוציאלית , על מעלליו של בעלה . האשה הופנתה על ידי 
העובדת הסוציאלית למקלט לנשים מוכות , אך סירבה להתלונן במשטרה נגד בעלה . 
התביעה טוענת שבלילה שלאחר מכן , ב3 בנובמבר 98 , רצח הנאשם את אשתו בתיה , 
לאחר שסירבה לקיים עמו יחסי מין . לאחר מכן , שיסף את גרונם של ארבעת 
ילדיו גשה - מגן ( 7 ) , ליאור - מולה ( 5 ) , יעקב ( 3 ) והתינוק 
לואי - לביא ( 81 חודש ) . מאז הרצח איבד הנאשם כמחצית משקלו , ובהופעתו 
בפני בית המשפט מלמל ואמר " אני מבקש סליחה " ולא יסף . סניגורו , עו"ד 
יצחק קרף , הודה בעובדות שיוחסו לנאשם בכתב האישום . חרף ההודאה , פרשה 
התביעה בפני בית המשפט את ההוכחות והראיות שבידה והגישה לשופטים את הודאותיו 
של הנאשם , סרט השחזור וראיות אחרות שבידה . לבית המשפט הוגשה תעודה רפואית 
של ד"ר חרמש , סגן מנהל מחלקה בבית החולים הפסיכאטרי גהה , הקובעת , כי 
הנאשם הגם שלקה בדיכאון נפשי לאחר הרצח מסוגל לעמוד לדין . הנאשם , קבע 
הפסיכאטר , מנסה להדחיק את האירוע הטראגי . הדחקה זו , אין בה כדי לקבוע 
שהנאשם פעל בעת ביצוע המעשים המיוחסים לו תחת לחץ פסיכוטי . לטענת הפסיכיאטר , 
המאשר ממצאים דומים של פסיכיאטרים אחרים , ידע הנאשם להבחין ולהבין את 
חומרת מעשיו . 
