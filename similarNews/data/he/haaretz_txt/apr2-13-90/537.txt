כנס של שלום - עכשיו התקיים בשבת בצפת , ובמהלכו נערך סימפוזיון בהשתתפות 
פייסל חוסייני , צלי רשף והסופר סמי מיכאל . פייסל חוסייני אמר כי יאסר 
ערפאת וצמרת אש"ף התמתנו כבר לפני כמה שנים והם ממנים כל העת נציגים מטעמם 
להיות נציגיהם באירופה . לטענת חוסייני , הנהגת אש"ף כבר הגיעה למסקנה 
שדרך הטרור איננה מתאימה . במהלך הכינוס שבו השתתפו 002 מתומכי שלום - עכשיו 
בגליל , הגיעו לצפת גם פעילים מרכזיים של האיגודים המקצועיים באזור שכם , 
שהצטרפו לסימפוזיונים השונים . עשרות מפגינים מתנועת הליכוד ומחזית ארץ 
ישראל , בראשותו של ראש עיריית צפת זאב פרל , הפגינו במהלך הכינוס של תנועת 
שלום עכשיו , שהתקיים במלון צפת . המפגינים צעקו לעבר משתתפי הכנס ובראשם 
פייסל חוסייני " בוגד " , " משתף פעולה " , " סוכני אש"ף ועוכרי ישראל " . 
כוחות גדולים של משטרה מנעו מהמפגינים להתקרב לעבר בית המלון שבו התקיים 
הכינוס וההפגנות עברו בשקט . 
