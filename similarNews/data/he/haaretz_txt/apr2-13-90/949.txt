בית - הדין הגבוה לצדק ידון היום בארבע עתירות נגד ההסכמים הקואליציוניים 
בין מפלגת העבודה לאגודת - ישראל ולח " ך אברהם שריר , ובין הליכוד לקבוצת 
מודעי . לדיון , שייערך בשעה 00 : 11 , הוזמן נציג היועץ המשפטי לממשלה 
להשיב על טענות העותרים . שובת הרעב אליעד שרגא עתר אתמול לבג"ץ נגד כל סיעות 
הכנסת , נגד יו"ר הכנסת ונגד ועדת חוק , חוקה ומשפט של הכנסת , בדרישה 
לכונן בהקדם חוקה לישראל , ולהכריז על ביטול ההסכמים הקואליציוניים בין 
המערך לאגו"י ולשריר , משום אי - פרסומם ברבים . לדבריו , החליט על הפנייה 
לדרך המשפטית לאחר שהגיע למסקנה , כי בשביתת הרעב לא ישיג דבר . בעתירה 
טוען שרגא , מתמחה לעריכת דין השובת רעב זה תשעה ימים בדרישה לשינוי שיטת 
הממשל , כי ההסכמים הקואליציוניים החשאיים נוגדים את תקנות הציבור , באשר 
הציבור בכלל , וחברי - הכנסת בפרט , זכאים לדעת את תוכנם המלא . עוד הוא 
טוען באמצעות עורך - דינו , מיכאל קורילנדי , כי זה 24 שנה נוקטת הכנסת 
סחבת במילוי חובתה לקבוע חוקה , ואינה מכבדת את מגילת העצמאות . השופט אהרן 
ברק , שהעביר את העתירה לדיון בפני הרכב של שלושה שופטים , דחה את הבקשה 
לצו ביניים , שיחייב את כל הסיעות לפרסם ברבים את ההסכמים הקואליצוניים , 
שחתמו . עותר שני , רונן בר - שירה , מבקש באמצעות עו"ד חיים כהן , כי 
בג"ץ יתן פסק - דין הצהרתי , שלפיו נגועים ההסכמים הקואליציוניים בחוסר 
תום - לב ובאי - חוקיות ומנוגדים לתקנת הציבור ולכן הם בטלים . הוא מאשים , 
כי הן הליכוד והן המערך הבטיחו לחברי - כנסת טובות הנאה כספיות אישיות , 
עד כדי מתן שוחד . בין היתר מונה בר - שירה ידיעות , שלפיהן הובטחו לח"כים 
משרות שרים וסגני - שרים , רשיונות יבוא ויצוא סחורות ומכוניות שרד מפוארות 
עם פלא - פונים . הוא ציטט גם פרסום בעיתונות , שלפיו הובטח לסיעת אגודת - 
ישראל לשחרר ממאסר את יהושע הלפרין , יו"ר בנק צפון - אמריקה , שנידון 
לשבע שנות מאסר על עבירות גניבה , מרמה והפרת אמונים . בר - שירה קובל , 
כי היועץ המשפטי לממשלה , יוסף חריש , לא טרח להתריע על ההסכמים הקואליציוניים 
הבלתי - חוקיים , ו"שתיקתו , יש בה משום שיתוף פעולה עם מעשיהם הבלתי - 
חוקיים של החותמים על ההסכמים " . עו"ד יצחק בן - ישראל מחיפה , העותר השלישי , 
טוען כי יש בהסכמים משום עבירת שוחד , וכי הם מבטלים את חירותו של הבוחר 
ויכולתו לתת ביטוי להשקפת עולמו . " קניית קולו של נציג ציבור אחד תמורת 
טובת הנאה , שווה בחשבון אריתמטי לשיחודם של כ03 אלף בוחרים " , הוא אומר . 
העתירה הרביעית , שתידון באותו מעמד , הוגשה על - ידי עו"ד מיכאל שליט 
בשם עצמו , ובה הוא מבקש לבטל את ההסכם בין המערך לשריר , משום היותו בלתי - 
מוסרי ו"משום שיש בו טובות הנאה חריגות , שיש בהן משום עבירת שוחד " . בהחלטת 
השופט התורן , שהעביר את העתירות לדיון בהרכב של שלושה שופטים , שייערך 
היום , נקבע כי " המשיבים רשאים להתייצב לדיון , אם הם רוצים בכך " . 
