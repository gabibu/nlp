בגדד ( ע"ר וע"ץ ) . עיראק הודיעה ביום שני כי היא מגרשת דיפלומט אמריקאי 
בתגובה לגירושו של דיפלומט עיראקי מהאו"ם באשמת מעורבות בניסיון לרצח . 
כך הודיעה סוכנות הידיעות העיראקית . דובר משרד החוץ העיראקי אמר שההחלטה 
נתקבלה בתגובה לצעד האמריקאי . הדובר העיראקי הכחיש את ההאשמות האמריקאיות , 
לפיהן הדיפלומט העיראקי היה מעורב במזימה לרצוח שניים ממתנגדיו של סדאם 
חוסיין . " לא ניתן לבודד את ההחלטה האמריקאית האחרונה משורה של מערכות 
שנועדו לפגוע בעיראק , באופן המשרת את מטרותיה התוקפניות של ישראל " , נאמר 
בידיעה . מחלקת המדינה האמריקאית הביעה שלשום צער על החלטת עיראק לגרש דיפלומט 
אמריקאי . דוברת מחלקת המדינה , מרגרט טאטוויילר , אמרה כי זו פעולה לא 
מוצדקת ובלתי הולמת לחלוטין , שבאה כתגמול על גירוש הדיפלומט העיראקי בניו - 
יורק , " שפעולותיו לא תאמו את מעמדו . עוד אמרה , כי עיראק צריכה להבין , 
שמעשים כאלה רק יחמירו את חילוקי הדעות בין שתי המדינות . בהתייחסה ליחסי 
ארה"ב - עיראק אמרה דוברת מחלקת המדינה , כי עיראק היא מדינה חשובה באזור , 
וכי מאז חידוש היחסים הדיפלומטיים ב5891 היו יחסי ארה"ב עם עיראק מורכבים 
מאוד ולפעמים קשים . ארה"ב אינה עומדת להעריך מחדש את מדיניותה כלפי עיראק 
בעקבות האירועים האחרונים כך הודיעה אתמול דוברת מחלקת המדינה , בתגובה 
למאמרים בעיתונות האמריקאית , שקראו לממשל בוש להעריך מחדש את היחסים הכלכליים 
בין ארה"ב ועיראק . הדוברת אמרה , כי לארה"ב " דאגות רציניות " מפעילויות 
הנשק הגרעיני , הטילים והנשק הכימי והבקטריולוגי של עיראק . כן אמרה , 
שארה"ב אינה מייצאת לעיראק פריטים טכנולוגיים המיועדים לפעילויות אלה . 
דובר הבית הלבן הכחיש ביום א ידיעה כאילו נשיא מצרים , חוסני מובארק , 
נטל עימו מסר מנשיא ארה"ב גורג בוש לנשיא עיראק סדאם חוסיין , שבו נאמר 
כי לבוש אין חלק במסע התעמולה נגד עיראק . בעל הטור ב"ניו יורק טיימס " , 
וויליאם ספאייר , וכתב ה"וואשינגטון - פוסט " , גים הוגלנד , מתחו ביקורת 
בעיתוניהם על תגובתו המתונה מדי של ממשל בוש כלפי איומיו של סדאם חוסיין 
על ישראל . 
