דקות ספורות לפני ההתפוצצות שהעלתה את הבית בלהבות , ביקש סאמי מאמו לחמם 
את המים במקלחת . האם הדליקה גפרור כדי להצית את מיכל הגאז המשמש לחימום 
המים ומיד אירעה ההתפוצצות שבה קיפחה האם את חייה . המקרה אירע בשבוע שעבר 
בשכונת אשרפיה הנוצרית , מן המפוארות שבשכונות המזרחיות ( הנוצריות ) 
של ביירות , שנחשבה ל"בירת " הקנטון הנוצרי בצפון לבנון . הבית שבו 
אירעה ההתפוצצות לא הרחק מכיכר סאסין המרכזית נמנה עם אותם בתים שבעליהם 
מצליחים עוד להשיג מיכלי גאז לחימום . אחרים ( בעלי האמצעים ) משתמשים 
בגנרטורים ( כ005 דולר מחיר הגנרטור הזול ביותר ) לתאורה ולחימום . התושבים 
שידם אינה משגת גנרטורים , שבו לשיטות אבותיהם בבישול ובחימום מים בעצים . 
התפוצצות מיכל הגאז אינה תופעה חריגה , שכן מדי יום מתפוצצים המיכלים שמולאו 
בצורה פיראטית ולא על פי כללי התקן . השלטון המרכזי איבד באחרונה את שארית 
המאפיינים החשובים של הבטחת השירותים האלמנטריים לאוכלוסייה . רשתות המים 
והחשמל קרסו וכל מערכת יבוא הדלק השתבשה . אלה שנותרו במזרח ביירות מתעוררים 
בשעת בוקר מוקדמת כדי לתפוס מקום בתורים הארוכים ליד מיכליות המים , ליד 
מאפיות הפיתות המוכרות בקיצוב משום תפוקתן הנמוכה בגלל חוסר דלק , וכן 
ליד מעבר המוזיאון שעל הקו הירוק בין שני חלקי ביירות . לראשונה מאז הצית 
אש"ף את המלחמה בלבנון ב31 באפריל 5791 , נזקקים תושבי מזרח ביירות לעמיתיהם 
( המוסלמים ) במערב להשגת מוצרי מזון טריים . אלפי עקרות הבית ניצבות 
בתור הארוך סמוך לגבול בין שני חלקי ביירות , מצוידות בסלים , קרטונים 
וסירים . מן העבר השני ניצבים העגלות והטנדרים העמוסים בירקות , פירות 
ומוצרי מכולת . באזור המפורז נפגשים שני הצדדים , מבצעים במהירות את העסקאות 
הקמעונאיות ושבים איש איש למקומו . מחזה יומי זה מתאפשר רק אם הלוחמים מחליטים 
לדחות את הלחיצה על ההדק לשעות הבוקר המאוחרות או הצהריים . בדרך כלל נחשף 
אותו שטח מפורז לאש הארטילרית . אשרפיה הפכה ל"שכונת ספר " , שכן על גבולה 
מדרום וממזרח ניצבים חיילי " צבא לבנון " , בפיקודו של הגנראל מישל עאון . 
זהו למעשה הגבול החדש החוצה את 008 הקילומטרים המרובעים של האזורים הנוצריים 
הצפוניים , מבעבדה בדרום ועד לאל - בארבארה בצפון . תושבי אשרפיה וקרנטינה 
מנותקים למעשה יבשתית משאר השכונות הנוצריות , והדרך היחידה שבה ניתן להגיע 
לגוניה בצפון היא דרך הים . אלפי משפחות נוצריות נסות על נפשן לעבר טריפולי . 
מחזה דומה מתרחש במעבר למערב ביירות ומשם דרך אל - שוף ( אזור השליטה 
של המפלגה הסוציאליסטית הפרוגרסיווית ) אל אזור הביטחון בדרום שבשליטת " צבא 
דרום לבנון " . הילדים הם הקורבן האמיתי של מלחמת הדמים הנמשכת בארץ הארזים . 
מתברר כי % 69 מהילדים בגילאי 361 סובלים מתסביך המלחמה . במחקר שהוכן בשנתיים 
האחרונות על - ידי ד"ר מונה מקסוד , מרצה לפסיכולוגיה והעומדת בראש תוכנית 
מחקר על הילדים והמלחמה באוניברסיטאת קולומביה בארה"ב , נקבע כי % 3 . 09 
מילדי לבנון סובלים מתסביך " פחד הפגזים " . % 4 . 86 סובלים מעקירה מביתם 
נ%5 . 45 סובלים מעוני ומתזונה לקויה . לפחות מחציתם של הילדים היו עדים 
מקרוב למעשי אלימות מחרידים , שבהם איבדו אחד מיקיריהם הקרובים . כ%22 
מהילדים חיים ללא אחד או שני הוריהם . כ%6 מהילדים היו קורבנות למעשי חטיפה 
והתעללות שהפכו אותם לנכים . כ%08 מהילדים סובלים מחלומות בלהות בלילות . 
אותם ילדים נראים מסוגרים , עצבניים ונקמנים ערב הגיעם לגיל הבגרות , 
אך זהו גם הגיל לגיוסם לצבא ולמיליציות השונות כדרך פרנסה וכך הם הופכים 
למעשה לילדי המלחמה . 
