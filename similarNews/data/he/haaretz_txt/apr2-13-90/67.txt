צה"ל החליט להעביר את כל מיתקני הכליאה של צה"ל , שבהם כלואים עצירים מהשטחים 
לניהולם של קצינים מהמשטרה הצבאית . מקורות צבאיים מסרו כי כבר בימים אלו 
הוחל בביצוע ההחלטה , וכלא קציעות עליו פיקד אל"ם דוד צמח , שהוא איש חיל 
ההנדסה , כבר עבר לניהולו של איש המשטרה הצבאית , סגן אלוף זאב שאלתיאל . 
גם כלא אנצאר 2 , שבעזה , יועבר לניהול קצין מהמשטרה הצבאית . מקורות 
צבאיים הדגישו כי מיתקני הכליאה הצבאיים , קציעות , דהרייה , ופרעה יאויישו 
תוך כחודש בקציני המשטרה הצבאית . מקורות צבאיים הדגישו כי למעשה הוחלט שעל 
מיתקני הכליאה הללו יהיו מופקדים קצינים של המשטרה הצבאית שיהיו כפופים לקצין 
המשטרה הצבאית הראשי , אך , בכל איזור , יהיה מפקד המיתקן כפוף מבחינה 
פיקודית לאלוף הפיקוד . ההחלטה לאייש קצינים מהמשטרה הצבאית בכל מיתקני הכליאה 
של צה"ל הוסברה במקצועיות של קצינים אלה בתחומים של כליאה וטיפול בעצירים . 
במיתקני הכליאה של צה"ל בשטחים , אנצר 2 בעזה , אנצר 3 , קציעות שבנגב , 
כלא פרעה וכלא דהרייה , כלואים למעלה מ000 , 6 אסירים ועצירים מהשטחים . 
מקורות בצה"ל אישרו כי אכן כל מיתקני הכליאה אמורים לעבור תוך חודש לאיושם 
של מפקדים מהמשטרה הצבאית . 
