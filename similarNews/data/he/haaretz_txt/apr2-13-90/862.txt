קהיר ( ע"ם ) . העיתון " אל - אהאלי " מוסר , כי ההצעה לפזר את מועצת 
העם התקבלה בהתנגדות קשה מצד רוב צירי מפלגת השלטון . תחת זאת הם מעדיפים 
את ביצוע פסק הדין של בית המשפט לשיפוט אדמיניסטרטיווי , המבטל את חברותם 
של 93 חברים במועצה , ביניהם אחמד מוסא , ממלא מקום יושב - ראש המועצה , 
וממנה תחתיהם חברים חדשיממרבית הצירים של מפלגת השלטון סבורים כי לאחר שיתוקן 
נושא החברות , תוכל המועצה לתקן את חוק הבחירות , שלגבי כמה מסעיפיו הוגש 
ערעור בפני בית המשפט הקונסטיטוציוני העליון . יצוין , כי אם יתקבלו החברים 
החדשים , הם יתנו את הסכמתם לכל פעולותיה הקודמות של מועצת העם , שבוצעו 
בהעדרם . חבר מועצת העם , השר לשעבר תופיק עבדה אסימעיל , אמר כי המועצה 
צריכה לדרוש משר המשפטים לחייב את משפטני הממשלה לבוא לוועדה התחוקתית במועצת 
העם ולהשתתף בישיבותיה , כדי לתאם בינם ובין אנשי החוק , חברי הוועדה . 
כמו - כן מן הראוי שמועצת העם תעזר בפרקליטים מבחוץ , בסוגיות משפטיות 
הנדונות בביהמ"ש התחוקתי , בנוגע לערעורים על אי - חוקיות שיטת הבחירות 
האישיות הנהוגה כעת . הערעור על שיטת הבחירות הנוכחית נובע מהטענה , כי 
אין שוויון בין אזורי הבחירה השונים , אך לדבריו זהו עניין ארגוני ולא משפטי . 
עבדה אסמעיל אמר עוד , כי קביעת מספר החברים המייצגים כל אזור נעשית , 
בכל מדינה בעולם , על סמך מפה גיאוגרפית וגבולות אדמיניסטרטיוויים , ולא 
על - פי מספר התושבים . לכן , מושלי צפון ודרום סיני , מיוצגים על - ידי 
שני אזורי בחירה למרות שמספר התושבים בהם אינו עולה על 000 . 002 נפש . 
לדבריו , לנוכח ריבוי הערעורים על שיטת הבחירות הנוכחית ובשל הבעיות הרבות 
במועצת העם , החל העם המצרי לצפות לפיזור המועצה בכל רגע . " יש לפסוק 
בעניין זה , כדי שהעם ונציגיו יירגעו מההמולה השוררת בזירה הפוליטית " , 
אמר . הוא הוסיף , כי ייתכן שהנשיא יפרסם החלטה לפיזור המועצה , כהחלטה 
נוספת בעניין שיטת הבחירות על - פיה ייערכו הבחירות הבאות בתנאי שהמועצה 
החדשה , לאחר שתיבחר , תסתמך על החלטת הנשיא בנושא זה . 
