, הואשמו אתמול בבית - המשפט המחוזי בתל - אביב בהתפרעות אלימה ביום האדמה 
בטייבה , שם הוכו אנשי משטרה , הונפו דגלי פלשתין והושלכו אבנים ובקבוקי 
תבערה לעבר מכוניות נוסעות ואנשי משטרה . זהו כתב האישום השני המוגש בשבוע 
האחרון לבית - המשפט . ביום ראשון הוגש כתב אישום נגד שבעה נערים , גם 
הם משכם ומטייבה . נציגת התביעה , עו"ד רונית עמיאל , ציינה כי עקב ההתפרעות , 
ועל - מנת למנוע פגיעות בנפש , חסמה המשטרה את הכביש המחבר בין טול - כרם 
לקלקיליה , בקטע מצפון לטייבה . לאחר שנחסם הכביש , המשיכו המתפרעים ליידות 
אבנים אל עבר השוטרים ומכוניות משטרה . רק אחרי חמש שעות , ולאחר ביצוע 
מעצרים על - ידי המשטרה , חזר השקט לאזור . אחד הנאשמים , בשיר בראנסי 
( 12 ) מטייבה , מואשם גם בהכאת שוטר בפטיש . סמיר קראדה ( 23 ) משכם 
מואשם בהכאת שוטר בקרש . סמיר אלחמד ( 12 ) מגנין היה רעול פנים והחזיק 
ברשותו סכין יפנית , שני סרטים בצבעי אדום - ירוק - שחור ( צבעי הדגל הפלשתינאי ) 
וכרוז בערבית מטעם תנועת בני - הכפר . גם הוא מואשם בהכאת שוטר . גואד 
עזיז חאג - יחיא ( 42 ) מטייבה מואשם בחטיפת אקדח משוטר , שהצליח לבסוף 
לתפוס אותו . התובעת מבקשת מבית - המשפט לעצור את כל הנאשמים עד לתום ההליכים 
המשפטיים . 
