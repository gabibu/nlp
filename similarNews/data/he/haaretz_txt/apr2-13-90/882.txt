ואשינגטון ( מיוחד ל"הארץ " ) . בעלי הטור אוואנס ונובק כתבו שלשום ב"וושינגטון 
פוסט " , תחת הכותרת " לקדם את פרס " כי " הצגת דיפלומטיה של אגרוף - 
קשה " מצד מזכיר המדינה האמריקאי , גיימס בייקר , היא שגרמה לכך שראש 
הממשלה יצחק שמיר עומד להיות מוחלף עתה ביו"ר מפלגת העבודה שמעון פרס . 
כן אומרים בעלי הטור , כי עתה יתכנסו שרי החוץ של ישראל ומצרים ללא דיחוי 
עם בייקר בוואשינגטון , וייפתח מו"ם בין ישראל ומשלחת פלשתינית . לדעת בעלי 
הטור , תודות לדיפלומטיה הקשוחה שלו עשוי בייקר להוביל את ישראל תוך כמה 
שבועות לשיחות היסטוריות עם הפלשתינאים . במקום להיענות לבקשות שמיר , 
שארה"ב לא תלחץ עליו בנושא פלשתין , כתבו אוואנס ונובק , נקט בייקר במדיניות 
הפוכה . הוא אמר שעמדת ארה"ב בנושא זכויות הפלשתינאים היא עניין של עיקרון , 
וכך הביא לשרשרת האירועים בישראל . השניים כתבו עוד , כי הבית הלבן כעס 
כאשר " ניו יורק טיימס " הכתיר את הידיעה על המכתב ששלח בייקר לציר בית 
הנבחרים , מל לוויין בנושא ירושלים בכותרת " הטון של בייקר על התיישבות 
בירושלים מתרכך " . אוואנס ונובק ציינו , כי מדובר במכתב שלא נחתם בידי 
בייקר עצמו אלא באמצעות מכונה הנושאת את חתימתו . לדבריהם הנשיא גורג בוש 
והמזכיר בייקר הסכימו ביניהם בעקבות הפרסום , כי בהזדמנות הראשונה יאשרו 
מחדש את מדיניותה התקיפה של ארה"ב נגד התיישבות יהודית במזרח ירושלים , 
ובוש עשוי להכריז על כך במסיבת העיתונאים הבאה שלו . " במקום להתעלם משגיאה 
שנעשתה על - ידי הפקיד המנסח , הממשל יתקן את השגיאה ויישא בתגובה " , כתבו . 
עוד נאמר בטור , שאם הממשלה החדשה בראשות פרס לא תאפשר התנחלויות נוספות 
בשטחים ותתחייב שעולים מבריה"ם לא ייושבו בהתנחלויות פרט למקרים של איחוד 
משפחות יודיע בייקר על הסכמת הממשל לתת ערבויות לישראל , להלוואה בסך 004 
מיליון דולר לבניית שיכונים לעולים . 
