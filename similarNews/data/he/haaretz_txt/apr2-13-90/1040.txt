( ע ) . חלק מאצבעה של צעירה , שנתלש בעת שטיפסה שלשום על גדר פארק התמרים 
בים - המלח , שבו נערך " פסטיבל הבלוז והנשמה " , חובר מחדש , לאחר שמפקד 
משטרת ערד הביא בתוך שקית עם קרח את החלק התלוש למרכז הרפואי " סורוקה " 
בבאר - שבע . התאונה אירעה בתחילת " פסטיבל הבלוז והנשמה " שהתקיים בים 
המלח . איש ביטחון הבחין בצעירה , שטיפסה עם חבר על גדר המקיפה את במת 
ההופעות . איש הביטחון הורה להם לרדת מהגדר , ובעת שקפצה הצעירה מהגדר , 
נתפסה טבעת שענדה על אצבע ידה השמאלית בגדר , וחלק מאצבעה נתלש . מפקד 
משטרת ערד , רב - פקד יעקב פיטוסי , מצא את חלק האצבע שנקרע , עטף אותו 
בשקית ניילון מלאה בקרח והעביר את הצעירה למרכז הרפואי " סורוקה " בבאר 
שבע . במחלקת הפלאסטיקה ב"סורוקה " אובחנה תלישת עור . הרופאים העבירו 
עור מאצבע בריאה לאצבע הפגועה , ושתי האצבעות חוברו עד להחלמה הצפויה בעוד 
שבועיים וחצי . במועד זה יופרדו האצבעות שחוברו . מהנהלת בית החולים נמסר , 
ש"תאונות טבעת " מסוג זה הן שכיחות , והטיפול בהן פשוט יחסית . 
