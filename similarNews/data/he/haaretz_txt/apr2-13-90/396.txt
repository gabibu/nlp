( ע ) . השופט המחוזי , ידין טימור , דחה אתמול את עתירתו של אסיר העולם , 
הרצל אביטן , בדיון שנערך בבית המעצר דרום הנמצא בכלא באר - שבע . בעתירתו 
ביקש האסיר לחייב את הנהלת הכלא לאפשר לו יותר שיחות טלפון ; מפגשים נוספים 
עם בני משפחה , ופגישות עם אסירים אחרים , במקום להחזיקו בבידוד בתא שמופרד 
מיתר אגפי בית - המעצר . אביטן התלונן על מניעת טיפולי שיניים כנדרש , מניעת 
משקפי ראייה ומניעת טיפולים פיזיותרפיים לשיכוך כאבי הגב שלו . בשל הקושי 
להביא את העותר לבית - המשפט , מחשש שיימלט , כפי שכבר עשה לפני שנה , 
הסכים השופט לקיים את הדיון בכלא עצמו . אתמול הגיע השופט לחדר מיוחד שהוכן 
לכך בכלא , אך מצא שם רק את עורך - דינו של האסיר , כי אביטן סירב להופיע . 
" יש זלזול בכך שהעותר הטריח שופט לבית - הסוהר ושלח עורך - דין שיטען 
במקומו , כשהוא עצמו מסרב להתייצב לדיון " , קבע השופט טימור . הוא הוסיף , 
שבשל הסירוב לא היה ניתן לברר חלק מטענותיו . בעניין העתירה קבע השופט 
שאי - אפשר לכפות על הנהלת בית המעצרלקיים עבור אביטן מפגשים עם בנו מחוץ 
למתקן . פרקליטו של אביטן אישר כי לאסיר הוחזרו משקפיו ופריטים אחרים שהוחרמו 
אחרי בריחתו . 
