הליגה נגד השמצה חתמה אתמול על הסכם הדדי עם הקונפדרציה של ארגונים יהודיים 
וקהילתיים בבריה"ם , הקורא " לחשוף , לנתח ולפעול נגד אנטישמיות בברית 
המועצות " . מר קנת יעקובסון , מנהל המחלקה לעניינים בין - לאומיים של הליגה 
נגד השמצה , הכריז על ההסכם במסיבת עיתונאים בניו - יורק , ואמר שבמסגרת 
ההסכם תפיץ הליגה מידע על בעיה זו , שהולכת וגוברת בברית המועצות . לדבריו , 
הליגה גם תביא את ראשי ההנהגה היהודית בבריה"ם לניו - יורק , כדי " ללמוד 
ממקור ראשון " על שיטות המחקר והאימות במלחמה נגד אנטישמיות . ד"ר מיכאל 
צלנוב , יו"ר הוועד של הארגונים היהודיים בבריה"ם , אמר כי הוא שמח לשתף 
פעולה עם הליגה נגד השמצה , החשוב דווקא בימים אלה , " כשאין דרך יעילה 
לאמת את השמועות היום יומיומיות על התקפות ורציחות של יהודים " . הוא הוסיף 
שהארגונים בבריה"ם זקוקים למרכז מחקר מתוחכם כמו זה של הליגה שיוכל לנתח 
את המצב ולהכין ולהפיץ פרסומים שמאמתים את השמועות האלה , ו"שיילחם בתופעות 
האנטישמיות הניאו - נאציות ההולכות וגוברות " . 
