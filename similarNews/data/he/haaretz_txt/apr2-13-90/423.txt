צרפת הודיעה , כי 301 היצירות של הצייר היהודי המנוח , מארק שאגאל , שהעניקה 
בתו למוזיאון - ישראל , לא קיבלו רשיון יצוא לישראל , כמתחייב לגבי יצירות 
אומנות בצרפת . " לא הוצא רשיון יצוא ליצירות שאגאל ולא הוגשה בקשה לייצא 
אותן משלטונות המכס " , נאמר בהודעת הנהלת המוזיאון . דוברת מוזיאון - ישראל , 
סופי קהאן , מסרה כי בתו של הצייר , אידה שאגאל , מסרה את היצירות , 
שערכן נאמד בכמה מיליוני דולרים , לידיו של ראש עיריית ירושלים , טדי 
קולק . כזכור , היה קולק זה שהעביר את התמונות לארץ . , כי דובר מטעמו 
של ראש עיריית ירושלים אמר אמש , כי קולק שמע על פרסומים בצרפת בנושא העברתם 
של תמונות של שאגאל לישראל , אולם שום גורם מוסמך לא פנה ישירות אליו או 
למוזיאון בעניין זה . קולק הביע פליאתו על הפרסומים , ואמר , כי רק לאחר 
שיעיין בהם יוכל להגיב . 
