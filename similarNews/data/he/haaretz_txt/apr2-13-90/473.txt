ני - שלישים מהחולים בסרטן מפושט סובלים מכאבים . אצל חלקם הכאב חולף עם 
הטיפול האנטי - סרטני ; אצל אחרים הוא נמשך ומתגבר ככל שהמחלה מחמירה . 
גורמים המשפיעים על הרגישות לכאב הם כעס , דיכאון בשל אובדן מעמד חברתי 
או מקום עבודה , תחושת אין - אונים , חרדה , חשש מבית חולים או מוסד , 
ויותר מכל פחד מהמוות . בסדנה שהתקיימה ב3 . 62 בכפר המכביה בנושא ההתמודדות 
עם כאב , הופצה חוברת על מניעת כאב סרטני , שמחבריה הם ד"ר רוברט טוויקרוס , 
מרצה בבית החולים באוקספורד , בריטניה , וד"ר סילביה לק , מנהלת התוכנית 
לכאב כרוני בבית - החולים מרידן בקונטיקט , ארצות - הברית . השניים קובעים 
כי מורפין היא התרופה הנפוצה ביותר לשיכוך כאבים , וכיוון שיש חשש של התמכרות 
לתרופה , מתחייב טיפול נכון וגמילה לאחר סיום השימוש . מורפין הוא תכשיר 
טבעי , המופק ממיצי פרי הפרג ( אופיום ) , שהם גם מקור הקודאין . מורפין 
הוא משכך - כאבים חזק יותר , ומשתמשים בו רק כאשר קודאין , או תרופה דומה , 
אינם יעילים עוד בשיכוך הכאב . שני החוקרים קבעו כי אין מקום לחשש שהגוף 
יתמכר למורפין עד כדי אובדן השפעתו על הכאב . אם הכאב חוזר , אפשר לשלוט 
בו באמצעות העלאת המינון . מחקרים הוכיחו שמינון המורפין עולה עם הזמן , 
אבל ככל שהחולה מטופל במורפין זמן רב יותר , יורד קצב עליית המינון . 
המרווחים בין מנה למנה גדולה יותר עולים ויש סיכוי טוב יותר להורדת המינון . 
לכן אפשר להשתמש במורפין , בתוצאות טובות , כל החיים . את הטיפול נוהגים 
להפסיק בהדרגה , באמצעות הורדת המינון בהשגחת רופא . הסיבה להורדה ההדרגתית 
היא שחולים שקיבלו מורפין בקביעות במשך כמה שבועות מפתחים בדרך כלל תלות 
גופנית . התלות אמנם אינה התמכרות , אבל אם יופסק הטיפול במורפין בבת אחת , 
יופיעו תופעות אופייניות לגמילה . אם פחת הכאב בעקבות טיפול בהקרנות , 
מורידים את מינון המורפין בכמה שבועות . המינון המקובל והיעיל להפחתת הכאב 
הוא מנה אחת לארבע שעות . מנה גדולה יותר תשפיע זמן ארוך יותר , אבל תגביר 
את הסיכוי לתופעות לוואי בלתי רצויות . ד"ר טוויקרוס וד"ר לק קובעים כי תופעות 
הלוואי הן הקאות , נטייה לנמנום , בלבול ואי - יציבות לזמן ממושך , עצירות 
ולעתים גם הזעה . במקרה של הקאה צריך לתת לחולה תכשירים נגד הקאה , כדי 
לאפשר למורפין להיספג במערכת העיכול . אם עולה קצב נשימת החולה בגלל השפעת 
סרטן הריאות , אפשר להשתמש במורפין להאטת הקצב . המורפין הדרוש למניעת 
קוצר נשימה הוא בדרך כלל במינון נמוך מהמינון הנחוץ להקלת כאבים . עוד מציינים 
החוקרים כי בעקבות כאב עז ובלתי פוסק , מאבדים חולים רבים את התיאבון ואת 
הרצון לחיות . גם הפרעות בשינה יוצרות בעיות דומות . במצבים כאלה , 
אם משיגים שליטה טובה בכאב והחולה יכול לישון , יחזור אליו התיאבון . 
אין בנטילת מורפין למטרות רפואיות כדי לפסול אוטומטית את המשתמש מנהיגה , 
אבל השימוש במורפין עלול לפגום בעירנות ולכן מחייב משנה זהירות בנהיגה ובהפעלת 
מכונות מסוכנות . הנקה בזמן שימוש במורפין אינה רצויה , כיוון שעם החלב 
יעבור חלק מהחומר אל התינוק . אמהות הנזקקות למורפין מתקשות , בדרך כלל , 
לעמוד בדרישות הבלתי פוסקות של הפעוט , ולכן נזקקות לעזרה . אין סיבה 
למנוע מאם הנוטלת מורפין לטפל בילדה בגבולות יכולתה , כאשר תרגיש נינוחה 
יותר וכשתשתפר שנתה , ישתפר גם תפקודה . עוד קבעו החוקרים כי אם מניחים 
לחולה לנפשו , משתפר הסיכוי שיוריד את מינון המורפין . הבקשה למנת מורפין 
נוספת מיועדת להקלת כאב מציק ואין סיבה לסרב לה . אבל מובן שיש להתנגד לדרישה 
למנה גדולה יותר מכפולה או משולשת . שיעור ההתאבדות בקרב חולי סרטן אינו 
שונה מבכלל האוכלוסייה . אמנם חולי סרטן , בהיותם לכודים בגהינום של כאב 
בלתי פוסק , נוטים למחשבות אובדניות , אבל מעט מאוד מממשים זאת . הניסיון 
מגלה שלאחר הקלה בכאבים פוחתת הנטייה להתאבדות . זאת ועוד , לא ידועים 
מקרים של חולי סרטן שהשתמשו בתמיסת מורפין לניסיון התאבדות . 
