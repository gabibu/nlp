בית המשפט הגבוה לצדק דחה שלשום את העתירה שהגישה העדה המרונית בחיפה , 
ההקדש של הכנסיה והיזמים , אפרים הניג ובני נחמיה , נגד שר האוצר , משרד 
האוצר ומנהל מקרקעי ישראל , בעניין עסקת מקרקעין גדולה שעמדה להתבצע בחיפה . 
בעתירה טענו נציגי העדה המרונית , כי משרד האוצר עמד להגיע איתם להסכם , 
לפיו יבנה המשרד בחיפה בניין על קרקע שלהם . אך בשלב מסוים החליט האוצר , 
מסיבות לא ברורות , לבצע את העסקה עם חברת י . פריצקר , שאף עמדה לקבל 
למטרה זו קרקע ללא מכרז ממנהל מקרקעי ישראל . בעתירה נאמר , כי היה ניסיון 
לפלס לפריצקר את דרכו על חשבון העותרים ותוך העדפת פריצקר לטובה . האוצר 
ומנהל מקרקעי ישראל , נטען בעתירה , לא פעלו בתום לב , אלא מתוך רצון 
לקדם את האינטרס של פריצקר . שופטי בית המשפט העליון , בראשותו של השופט 
משה בייסקי , הגיעו למסקנה כי יש לדחות את העתירה . זאת , מאחר שמדובר 
בסכסוך , שעניינו השלב הטרם - חוזי של התקשרות המדינה . לפני העותרים , 
קבע בג"ץ , פתוחה הדרך לפנות בתביעה משפטית על ניהול מו"ם שלא בתום לב . 
העותרים חויבו לשלם שכר טרחה של 0002 שקל לחמשת המשיבים בבג"ץ . 
