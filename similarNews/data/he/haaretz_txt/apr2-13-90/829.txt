קני סימפסון , השחקן הזר של מכבי רמת גן , כנראה לא יישאר בישראל בשנה 
הבאה , אלא אם כן תחול תפנית . למשל : שינוי " חוק וינפרי " על ידי 
איגוד הכדורסל . אפשרות שניה : שמכבי רמת גן יבטיח לו מראש מה שיסוכם מבחינה 
כספית . ראשי האגודה הרמת גנית מנסים , עם זאת , לפתותו בהצעות קוסמות . 
כך , למשל , הוצע לסימפסון לשמש בעונה הבאה מאמן קבוצת הנשים של מכבי 
רמת חן המשחקת בליגה הלאומית . בשנה הבאה יורשו הקבוצות לשתף שחקניות זרות 
והליגה לנשים תקבל מימד חדש . כדורסלניות הקבוצה מתאמנות לצידו מדי פעם 
באולם כפר המכביה . הוא מדריך אותן , מתקן מישגים ומצהיר , שיש לו שאיפות 
להיות מאמן באן . בי . איי . יש לסימפסון הצעה לשחק גם באוסטרליה , החל 
בחודש מאי , אבל כדי לעשות זאת עליו לוותר על עונה אירופית , כי באוסטרליה 
מסתיימת העונה בנובמבר . קשה להאמין שקני יוותר על חוזה קוסם עם אחת הקבוצות 
בליגה הצרפתית , שכבר הוצע לו . בינתיים , מתכונן סימפסון למישחק המכריע 
שיהיה מחר בערב נגד גליל עליון , וחושב בסתר ליבו על הגמר - סל הצפוי נגד 
מכבי תל אביב . מחר חוגג קני את יום הולדתו ה - 03 , ואין צורך להוסיף 
שהמתנה הטובה ביותר תהיה ניצחון בכפר בלום . 
