דרך ארוכה מאוד עבר שמעון פרס בכל כך מעט ימים מממשלה " בעלת רוב של 27 
מנדטים " , שחשב שתהיה לו , ועד למצב הנוכחי שבו מחפשים עריקים שיחלצוהו 
מכישלון . מה קרה ? פנצר ? טעות בנקרא ובנשמע בשיחות החשאיות שקדמו להפלת 
הממשלה ? משאלות שבלב ? אופוריה או ביטחון עצמי מופרזים ? שלומיאליות ? 
היה מן הסתם קצת מהכל , אך בעיקר שלומיאליות . אילו היה פרס אומר , שאינו 
יכול לסבול לשבת בממשלה המטרפדת את השלום ומוביל את מפלגתו לאופוזיציה בכבוד , 
זה היה סיפור אחר . אך לא כן עשה . הוא הפיל את הממשלה כחלק מתרגיל מורכב 
לכונן תחתיה ממשלה בראשותו . אך כבר במהלך הראשון כמעט פיספס . שרי העבודה 
מצאו את עצמם מחוץ לממשלה . בעיקר מצאו את תיק האוצר היד על הברז , שהיתה 
אמורה להבטיח חלק מאותם 27 המנדטים המפורסמים בידי הליכוד . ועתה הם עושים 
שמיניות באוויר להרכיב ממשלה . היו לפרס ליתר דיוק לקבלנים שלו שורה של 
טעויות : הם לקחו ברצינות רבה דרייער ששמו הרב רביץ , וסמכו עליו שהוא ירים 
ידו להפלת הממשלה ( כך שש"ס תוכל לבוא בידיים נקיות לממשלתו ) . הם סמכו 
בצורה עיוורת על ההנחה , שהרב דרעי כל - יכול בש"ס ואצל הרב עובדיה יוסף . 
דרעי עצמו הסתחרר כנראה מכל השבחים שעטרו לראשו אמצעי התקשורת , כ"מנהל 
המדינה " ו " מלך ישראל " חדש . אולי אף התחיל להאמין שכל מה שכותבים 
עליו נכון . כתוצאה מכך נוזל אורגני מסוים עלה לו לראש . עתה מוצאים אותו 
פתאום כילד טוב ירושלים , נכנע לרב שך , תומך בליכוד ואינו מסוגל ( בשלב 
זה לפחות ) לספק את הטובין שרקח עם אנשי פרס . הם לא היו ערוכים לתרגיל 
של שמיר , שהשאיר את שריהם מחוץ לממשלת המעבר . הם לא הבינו את הגורם הקרוי 
הרב שך וכתוצאה מכך לא תיחמנו למעשה עם הרבנים הנכונים . לא העריכו נכון 
את התגובה של בוחרי ש"ס להעדרות ח"כיהם , שהביאה להפלת הממשלה יחד עם תמיכת 
הרשימות הערביות . כתוצאה מכל הנ"ל לא קפתמונה1 , 41פהיתה למתחמנים מה שמכנים 
באנגלית " פאל - בק פוזישן " , כלומר תוכנית חילופית . עקב כך הם לא נראים 
בדיוק בשעתם היפה באלה הימים . עיתונאי אינו אמור להיות נביא ; הוא רק יכול 
להעריך מצבים נתונים . ומניתוח קר של המצב עולה , כי עדיין יש סיכויים 
סבירים לפרס להרכיב ממשלה . איך מגיעים למסקנה כזאת ? קודם כל בדרך האלימינציה : 
ראשית , ממשלת אחדות בשלב זה לא באה בחשבון . שנית , לשמיר אין אפשרות 
לכונן ממשלה . נותרו אפוא שתי אפשרויות : או בחירות , או פרס . מאחר 
שבגוש ה06 של שמיר יש יותר גורמים ופרטים שאינם רוצים בבחירות מוקדמות מאשר 
ב06 של פרס , אפשר לשער שבין שתי רעות יהיו כאלה שיעדיפו את פרס על בחירות . 
מצד שני ניצב גורם כבד - משקל ששמו פרס . אם אחרי שהפיל את ממשלת האחדות , 
הפך את שריו לח"כים , קיבל סטירה מש"ס , משך ומרביץ , ייכשל בהרכבת הממשלה 
יעוף כמו טיל מראשות מפלגתו . אנשים במצב זה מוכנים למכור את האמא שלהם 
ולמחול על כבודם ולעשות כל דבר מלוכלך כדי להישרד . ומכיוון שאיני מזלזל 
בכוחות שאדם מקבל בסיבוב האחרון של המאבק להישרדותו , אפשר לשער , שוב 
בניתוח קר , כי פרס לא יוותר על האפשרות לכונן ממשלה , תיראה איך שתיראה . 
ממשלת מיעוט , ממשלה הנתמכת על ידי ערבים , ממשלת עריקים . אומרים שאם 
ואחרי שתקום ממשלה , ישכחו איך קמה . אולי כן , אולי לא . בינתיים מה 
גבוה המחיר ! מה גדולות הבושות ! 
