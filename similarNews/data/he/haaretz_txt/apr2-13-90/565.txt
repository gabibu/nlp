מנצסטר ( ר"ע ע"ץ ) . חבורה של כעשרים אסירים ממורדי כלא " סטריינגווייס " 
במנצסטר , ככל הנראה מנהיגי המרד , נותרו דבקים בעמדתם והם ממשיכים במרד , 
כך נמסר אתמול מהעיר . על - אף ששלושים אסירים מורדים הסגירו עצמם לשלטונות 
הכלא שלשום , אמרו מנהלי המשא - ומתן עם האסירים כי חבורה של כעשרים אסירים 
אינם מוכנים להסגיר עצמם , והכריזו כי ימשיכו במרד . נציג הסוהרים בכלא 
אמר כי המשא - ומתן עם המורדים יימשך . לדבריו , האסירים הממשיכים במרי 
הם ככל הנראה אותם אסירים שהציתו אותו ביום ראשון שעבר . אסיר לפני משפט 
שהואשם בעבירות מין , דרק וייט , הוכה קשה במהלך המרד על - ידי האסירים 
ומת אתמול בבית החולים . מנהל הכלא , ברנדאן אופריל , אמר כי אינו בטוח 
שאין הרוגים נוספים , ואמר כי ייתכן בהחלט כי בתוך הכלא עוד הרוגים . ביום 
ראשון פרצו אסירים לתוך אגף בו מוחזקים בבידוד נאשמים המורשעים בעבירות מין , 
שאליהם מגלים האסירים יחס של איבה רבה . לכן חוששים , כי כמה אסירים באותו 
אגף נרצחו או נחבלו קשה בעת ההשתוללות הגדולה של האסירים המורדים . לפי עדויות 
אחרות של אסירים שעזבו את הכלא , היו התקפות על עברייני מין . כמה מהם 
הועמדו בפני בית דין של אסירים , הוצא נגדם עונש מוות והם הוצאו להורג . 
עורכי דין של שני נאשמים בעבירות תנועה אמרו כי שמעו מלקוחותיהם תיאור של 
מחזות נוראים בכלא בעת ההשתוללות . טוני גיבנס , בן 91 , הגיע לבית המשפט 
לתעבורה כשהוא צולע ופצוע ברגליו וידיו , וסיפר כי ראה שלוש גופות תלויות 
מהמרפסות . עו"ד של עצור נוסף בעבירת תנועה , אליין מקלאופי , סיפר כי 
מרשו היה כלוא בתא שאליו חדר עשן רב , והוא כמעט נחנק . הוא קרא לעזרה 
ושוחרר רק כאשר פרצו את הדלת . 
