ביירות ( ע"ר ) . ראש הפלנגות סמיר געגע , אמר אתמול כי יעביר את השטחים 
שבפיקוח אנשיו לידי כוחותיו של הנשיא הראווי . בתמורה יהיה על הראווי להסכים 
שלא לנקוט שום צעד נגד הפלנגות . בראיון לסוכנות רויטר אמר געגע , כי להראווי 
יידרשו שבועות אחדים להשליט את מרותו על השטח שבשליטת הפלנגות , המוערך 
בכשני שליש מהמובלעת הנוצרית . " מבחינה צבאית , יידרש לכך שבוע אחד בלבד , 
אולם מבחינה מנהלתית ידרשו לפחות שבועיים . הדיונים עם הנשיא הראווי נושאים 
פרי " , אמר . ממשלת הראווי מינתה ביום שני את הבריגדיר אליה חאייק כאחראי 
על העברת בסיסי הצבא הלבנוני שמצפון לביירות מידי הפלנגות . יריבו של געגע , 
הגנרל מישל עאון , הזהיר בשבת כי לא יכבד כל ברית בין הפלנגות לבין כוחותיו 
של הראווי . 
