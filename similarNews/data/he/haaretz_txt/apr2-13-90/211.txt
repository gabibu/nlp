ועדת העבודה והרווחה של הכנסת הביעה אתמול פה אחד התנגדות חד משמעית לכל 
הצעה לסגור את בית החולים לחולי נפש טלביה בירושלים , והודיעה כי תיאבק 
נגד כל מגמת סגירה . בישיבת הוועדה השתתפו גם כמה אישים הנוגעים בדבר , 
כמו מנכ"ל משרד הבריאות , מנהלת המחלקה הפסיכיאטרית ב"הדסה " ומזכיר מועצת 
פועלי ירושלים . יו"ר הוועדה , ח"ך אורה נמיר ( מערך ) , אמרה כי אין 
להסכים לכך שכל הקיצוצים במדינה ייעשו תמיד על גבן של האוכלוסיות החלשות . 
היא מחתה על הכוונה לפטר את 002 עובדי בית - החולים , והטילה ספק באפשרות 
קליטתם בבתי החולים האחרים בעיר . מנכ"ל משרד הבריאות , ד"ר משה משיח , 
אמר כי יש להחזיר את שירותי בריאות הנפש למסגרת הביטוח הרפואי . משיח שיבח 
את רמתו הרפואית של בית החולים , אולם טען שההצעות לסוגרו הן תוצאת הדרישה 
מקופת חולים לקצץ בתקציבה . לדבריו אין עודף של מיטות אשפוז פסיכיאטרי בירושלים . 
עוד אמר שהחיסכון שינבע מסגירת בית החולים לא יבוא כתוצאה ממכירת רכוש כי 
אם כתוצאה מחיסכון בכוח אדם ובתפעול . הוא קרא מכתב של המנזר הקפוציני שבבעלותו 
המבנה , בדבר הכוונה לקבל בחזרה את המבנה ולהפכו למנזר . נציג אגף התקציבים 
באוצר , דורון כהן , עמד על חובתה של קופ"ח לקיים את ההסכם על איזון תקציבה , 
וסמנכ"ל קופת חולים , פרוף יאיר שפירא , הבהיר כי לקופ"ח אין האפשרות 
להמשיך ולהחזיק בביה"ח טלביה , אך אין הוא בטוח שמן התבונה לסגור דווקא 
אותו . הוא תבע ממשרד הבריאות להוריד מהקופה את נטל ביה"ח טלביה , שיביא 
לחיסכון של 9 מיליון ש"ח . לדבריו , האלטרנטיבה היא שמשרד הבריאות יקח 
על עצמו את בית החולים , או שישפה את קופת חולים . קפידבינח"ך יאיר צבן 
( מפ"ם ) אמר כי " דרושה עזות מצח לא נורמלית לדבר על סגירתו בגלל כמה 
מיליונים , שבוע לאחר האורגיה המחפירה של פיזור מאות מליונים לכספים הייחודיים " . 
מנהל בי"ח טלביה , פרוף יגאל גינת , עמד על חשיבותו כבית חולים פסיכיאטרי 
יחיד הממוקם בתוך הקהילה . מזכיר מועצת פועלי ירושלים , שמעון צוריאלי , 
טען שבית החולים נפל קרבן למשחקי כוח בין קופת חולים למשרד האוצר , ואמר 
שמועצת הפועלים החליטה לשמש פה לחולים שאינם מסוגלים להיות קבוצת לחץ , 
ול002 משפחות העובדים שייזרקו לרחובות . גם פרוף עטרה קפלן , מנהלת המחלקה 
הפסיכיאטרית ב"הדסה " , הביעה את הדעה שההחלטה על סגירת ביה"ח טלביה נובעת 
משיקולים פקידותיים פוליטיים ולא מקצועיים , באשר מחצית מ0041 המיטות הפסיכיאטריות 
שנסגרו בישראל בעשר השנים האחרונות נסגרו בירושלים . היא רואה את שורש הבעיה 
בהסכם מ8791 , שלפיו התנערה קופ"ח מבריאות הנפש . מחזיקת תיק הבריאות בעירייה , 
יהודית היבנר , קראה בשם ראש העירייה למנוע את סגירת ביה"ח . 
