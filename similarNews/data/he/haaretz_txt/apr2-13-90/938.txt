תלונה למשטרה , על חשד לעבירות של הצעת וקבלת שוחד של עובד ציבור , והפרת 
אמונים כלפי עובד ציבור , הוגשה אתמול נגד יו"ר מפלגת העבודה , ח"ך שמעון 
פרס , וח"ך אברהם שריר . התלונה הוגשה למטה משטרת מרחב דן על - ידי המשפטן 
ואיש החינוך , אהוד פלג , מנהל משרד " אתגרים " לפיתוח מנהיגות וערכים . 
בתלונתו יוצאת הדופן טוען אהוד פלג , כי בתקופה האחרונה " היינו עדים לניסיונו 
של יו"ר מפלגת העבודה , ח"ך שמעון פרס , להקים ממשלה בישראל , ניסיון 
שלוה במשא ומתן עם גורמים שונים , סיעות וחברי כנסת יחידים . במהלכו , 
הועלו מטעמו הצעות שונות שתכליתן היתה להניעם לתמוך בממשלתו . הצעות אלה " , 
נאמר בתלונה שהוגשה למשטרה בכתב , " כללו טובות הנאה אישיות ומפלגתיות 
שאין להם ולא כלום עם בסיס רעיוני משותף " . קפידבינהמתלונן טוען , כי בהצעות 
אלה רב בדרך כלל הנסתר על הגלוי , וכי הן " עטופות לעתים קרובות במעטה 
אידיאולוגי מטעה , עד כי קשה להגדיר במדוייק את אופיין הבלתי חוקי " . המתלונן 
טוען עוד , כי אף - על - פי - כן ניתן להצביע , מהעובדות שכבר פורסמו ברבים , 
על אי - חוקיות ברורה המאפיינת את ההסכם של מפלגת העבודה עם ח"ך שריר . 
המתלונן גורס , כי הבטחה זו לטובת הנאה אישית תמורת תמיכה פוליטית מהווה 
עבירה של הצעה וקבלה של שוחד , על - פי חוק העונשין . הוא מבקש , לפיכך , 
מהמשטרה , לפתוח בחקירה . המתלונן כותב עוד בתלונתו כי ח"ך אברהם שריר 
מודה במכתבו שפורסם בתקשורת כי לא שינה קו אידאיולוגי , וכי עזב את הליכוד 
רק אירגונית . " לאור כל אלה " , טוען המתלונן , " לא ניתן להסתיר את 
מניעי הצטרפותו של שריר לממשלת פרס , אלא בהצעת תמורה וטובות הנאה שהובטחו 
לו . קפידבינהקובל טוען , כי בהיותו איש חינוך שעיסוקו פיתוח מנהיגות , 
הוא נתקל כיום בקשיים לעמוד בפני תלמידים , לנוכח תופעות שכאלה , הסותרות 
נורמות בסיסיות של ערכי דמוקרטיה ושלטון , של יושר , של שליחות ציבורית 
ושל נאמנות רעיונית וחברות לדרך . בתלונתו טוען עוד הקובל , כי במשטר דמוקרטי 
מתבטא רצון העם בחוק , וכי עיקרון שלטון החוק קובע דין אחד לכולם . בשם 
אותו דין הגיש , לדבריו , את תלונתו . הקובל טוען גם , כי לצורך שמירתן 
של הנורמות הדמוקרטיות בישראל שומה על החברה המאורגנת לעמוד על המשמר ולהוקיע 
תופעות שכאלה , באמצעות רשויותיה , וזאת מחשש שיקעקעו את הבסיס עליו ניצב 
השלטון הדמוקרטי בישראל . התלונה הוגשה לקצין אגף החקירות במטה משטרת מרחב 
דן , סנ"ץ בנימין צפריר . 
