מן המרכז לבריאות הנפש בטלביה בירושלים בוקעים בימים אלה צלילי שירי החיפושיות . 
הצלילים העליזים אינם מבטאים את האווירה השוררת במקום , גם לא את מצבה 
של הנערה המפיקה אותם מן הפסנתר שבמחלקה למתבגרים : ו , בת ה31 וחצי , 
תלמידת האקדמיה למוסיקה , שהובאה למוסד לפני שלושה ימים , לאחר ניסיון 
התאבדות שלישי . הסיבה : חוסר יכולת ליצור קשר עם הסביבה . ו , שעדיין 
לא הסתגלה למחלקה , מתנחמת בעובדה שהיא משוקמת במוסד הממוקם במרכז העיר . 
היכולת לשמירת הקשר עם סביבתה הטבעית מחזקת אותה , אך ספק אם תוכל להשלים 
את הטיפול במוסד , שכן הוא נתון בסכנת סגירה . 002 המטופלים בטלביה הפכו 
בחודשים האחרונים בני ערובה לדרישת קופת חולים הכללית לקבל תוספת תקציב מקופת 
המדינה . בינתיים אמור המוסד להיסגר בתחילת אוקטובר . ההתחייבות לסגור , 
שנתנה הקופה לאוצר , תאפשר לה לקבל 79 מיליון שקלים בשנת 0991 . הקופה 
נאלצה להסכים לצעדי התייעלות ולסגור מתקנים , והקל ביותר מבחינתה הוא סגירת 
בית החולים טלביה , שכן הסכמים שנחתמו בעבר משחררים את הקופה מדאגה לשירותים 
הפסיכיאטריים . בטלביה שוררים מתח וחוסר ודאות . החולים מחכים , כמו לנס , 
לתשובה מנשיא המדינה , לאחר פנייה שנוסחה על ידי עורך דין ירושלמי המאושפז 
תקופה ממושכת במוסד . בפנייה נכתב : " איננו מאחלים לשום בן - אדם , 
גם לא לשונאינו , להתאשפז בבית חולים לחולי נפש . עצם האשפוז הוא מכה קשה 
לכל אחד מאתנו , ולא צריכים להוסיף לנו מכה על מכה . יחסית לבתי חולים 
אחרים בית חולים טלביה הוא מעולה . רמתו הגבוהה מתבטאת בכל תחומי החיים , 
החל בטיפול רופאים ואחיות , ניקיון , מזון משובח , ריפוי בעיסוק ושיקום . 
קיומו של בית החולים במרכז שכונה יוקרתית מאפשר לחולים לצאת לקהילה . בית 
חולים איתנים למשל , האמור לקלוט חלק מהחולים , נמצא מעבר להרי החושך ומנתק 
את החולים ממרכז החיים העירוניים " . . לדברי מנהל בית החולים , פרוף יגאל 
גינת , % 08 מהחולים מטופלים במחלקות פתוחות וחצי פתוחות , מה שמאפשר להם 
לצאת מן המוסד יום יום באופן עצמאי או בסיוע מתנדבים . בשל הסדר האשפוז 
האזורי , % 59 מהחולים הם מירושלים , וכך הם יכולים לשמור על קשר הדוק יותר 
עם המשפחות , וביקורים תכופים גם בשבתות . " אחד הדברים הכי חשובים בפסיכיאטריה " , 
אומר פרוף גינת , " הוא שמירת הקשר עם המשפחות " . במוסד חדר מיון פסיכיאטרי 
שפתוח 42 שעות , ובו שמונה מיטות . מגישים בו עזרה דחופה במקרים של אי 
שקט , מצבי בלבול , ניסיונות התאבדות , מצבי לחץ כתוצאה ממשבר משפחתי 
ועוד , מבלי שהפונה נדרש לעבור את כל תהליך הקבלה לבית החולים . סגירת 
בית החולים תביא בעקבותיה גם את סגירת המרפאות הקהילתיות למבוגרים ולמתבגרים 
שמפעילים 52 רופאי בית החולים . " ברור לכל שהחלטת הסגירה היא משיקולים 
פוליטיים גרידא " , אומר פרוף גינת , " מאחר ששום פורום מקצועי פסיכיאטרי 
לא בדק אם סגירתו אכן תתרום לייעול קופת חולים , ולא נבדקו צורכי המערכת 
הפסיכיאטרית בירושלים . האוצר דורש מזה שנתיים לסגור שני בתי חולים פסיכיאטרייים . 
משרד הבריאות צימצם את בית החולים מזרע בעכו , ולשם האיזון יש צורך לסגור 
גם אחד מבתי החולים הפסיכיאטריים של קופ"ח " . לדברי גינת , ברור כי משרד 
הבריאות שומר על המערכת שלו ומעוניין בפיתוחה , ואילו מנכ"ל הקופה מוכן 
לסגירה , בטענה שאין זה מתפקידה של הקופה לתת שירות פסיכיאטרי . " אין 
החלטה ולא היתה בעבר החלטה כזו במוסדות הקופה , נהפוך הוא בכל ועידות ההסתדרות 
וקופ"ח הודגש שצריך לחזק את פיתוח השירותים הפסיכיאטריים " . סגירת בית החולים 
תחסוך לקופה תשעה מיליון שקלים בשנת 0991 ( % 7 . 0 מתקציבה ) . השטח שעליו 
ממוקמים מתקני בית החולים והמבנים אינם רכוש הקופה , אלא מוחכרים על - ידי 
המסדר הקאפוציני . . אנשי המסדר מגלים עניין רב בידיעות על הכוונות לסגור 
את המוסד . עם חזרת הנכס לידיהם , הם מבקשים להקים במקום מעון לצליינים 
או בית מדרש לדת הקתולית . מתוכנית זו חוששים אנשי העדה החרדית , ואולי 
הישועה למטופלי המוסד תבוא דווקא מהם . " סגירת המוסד היא פגיעה בבטן הרכה 
של המערכת הפסיכיאטרית במדינה " , אומר פרוף גינת . " החולים לא יצאו להפגין 
כנגד החלטה זו , כי הם מתביישים . גם המשפחות לא רואות בהם כבוד גדול , 
ולכן לא ישאו כרזות מול כנסת ישראל " . הוא דוחה את הטענה כי בירושלים יש 
עודף מיטות פסיכיאטריות . יש עודף מיטות כלליות , אבל לא פסיכיאטריות . 
בעשר השנים האחרונות בוטלו בירושלים 007 מיטות פסיכיאטריות . 004 בבתי 
חולים פרטיים ו002 בבית החולים " עזרת נשים , שעובר הסבה ממוסד פסיכיאטרי 
למוסד גריאטרי . במקום נשארו עוד 57 מיטות וגם אותן עומדים לצמצם . בירושלים 
יש 5 . 1 מיטות פסיכיאטריות לאלף נפש , בעוד שהממוצע הארצי הוא 26 . 1 מיטות 
לאלף נפש , לכן כל הסיפור על עודף מיטות לדבריו הוא אגדה . בתקופה של קליטת 
עלייה המונית צפוי ביקוש רב לטיפולים פסיכיאטריים . כך מלמד העבר , שכן 
המוסדות הפסיכיאטריים הפרטיים צצו בשנות ה0506 כדי לסייע למוסדות הציבוריים 
למלא את הצרכים של העלייה שהגיעה לארץ באותן שנים . " גם עכשיו " אומר 
גינת , " כבר הוכנסו לאשפוז עולים חדשים . אצלנו מטופלים שניים , ששהו 
גם בברית המועצות במוסד טיפולי . צריך לזכור כי המעבר מצורת חיים אחת לשנייה 
וקשיי הסתגלות גורמים לחץ , חרדה ובעיות נפשיות . יש כבר פניות ממרכזי 
קליטה למרפאות . זו רק התחלה , מאחר שהם עדיין לא יודעים להשתמש בשירותים 
שעומדים לרשותם , ואם מדברים היום על קליטת עלייה בירושלים , צריך להיערך 
גם לכך " . סגירת טלביה משקפת את המשבר שפוקד את מערכת שירותי בריאות הנפש , 
שתחילתו ב8791 , כאשר מנכ"ל משרד הבריאות , פרוף יעקב מנצל , חתם הסכם 
עם יו"ר מרכז קופת חולים הכללית , פרוף חיים דורון , על הסדר לארגונם מחדש 
של שירותי בריאות הנפש במדינה . מטרת ההסדר היתה להבטיח מתן שירותים כוללניים 
לבריאות הנפש לכל אזרחי המדינה ללא יוצא מן הכלל . לשם הבטחת מתן שירות 
פסיכיאטרי על צורותיו השונות ועל בסיס אזורי , נקבעו 32 אזורי אשפוז , 
תוך הבטחה שבאזורים שחסרים בהם מרכיבי שירות מסוימים , תקבל האוכלוסייה 
שירותים אלה מאזורים אחרים . עוד הוסכם , כי המדינה תישא בכל ההוצאה של 
שירות בתי חולים ממשלתיים , ציבוריים ופרטיים , מרפאות , תחנות לשירות 
פסיכיאטרי , תרופות ותקציב משאבים לפיתוח שירותים . משרד הבריאות עמד בהתחייבותו 
לממן שירותי בריאות נפש חינם לכלל האוכלוסייה , במשך שנה אחת בלבד . סגן 
מנהל בית החולים " שערי מנשה " , ד"ר מיכאל שניידמן , אמר בכנס חירום של 
החברה הפסיכיאטרית , שהתקיים באחרונה , כי בשנת 0791 ההקצבה לשירותי בריאות 
הנפש היתה בין % 31 ל%61 מתקציב המשרד . מאז תחילת שנות השמונים ההקצבה אינה 
עולה על % 11 , וב88 ירדה ל%4 . הוא הוסיף כי חייבים לקבוע סל שירותים בסיסי 
שיינתן במסגרת הביטוח של קופות החולים . באשר לשיקום הפסיכיאטרי יידרש האזרח 
להשתתף על פי מבחן הכנסה , כפי שהדבר נעשה בגריאטריה . צעד זה חייב להתבצע 
בדחיפות , מאחר שמשרד הבריאות לא מסוגל לעמוד בהתחייבויות לספק שירותים 
אלו מתקציבו , ואי אפשר להמשיך יותר במצב הנוכחי , שבו מערכות קליניות 
בתחום בריאות הנפש תלויות בתקציב המטופל בידי גורמים שלא מתחום הפסיכיאטריה . 
בשנים האחרונות מצהירים קובעי מדיניות הבריאות , כי יש צורך להעביר יותר 
שירותים פסיכיאטריים לקהילה . " זהו מס שפתיים " , אומר פרוף גינת , " כל 
עוד ממשיכים לתקצב את המערכת לפי מספר מיטות , ואין תקנים לרופאים במרפאות 
הקהילה . כל הישגי השירות הקהילתי הם פרי יוזמות מקומיות מצד הנהלות בתי 
החולים " . במערכת הפסיכיאטרית יש התנגדות נחרצת לסגירת בית חולים טלביה . 
מעדיפים ביטול מיטות בבתי חולים פרטיים . מנהל בית החולים " גהה " , פרוף 
שמואל טיאנו , בעדותו לפני ועדת החקירה למערכת הבריאות , אמר לפני שנה , 
כי " מצבם של החולים הפסיכיאטריים המאושפזים בבתי החולים הפרטיים לבריאות 
הנפש מזעזע , חלקם מוחזקים בתנאים בלתי מקובלים , אין סלקציה של חולים 
ועין עידוד להחזירם לחיים מחוץ לכותלי המוסד . יש תוכניות במשרד הבריאות 
שלפיהן אמורים היו להעביר חולים מבתי חולים פרטיים לבתי חולים ממשלתיים , 
אך תוכנית זו לא מתבצעת . הפתרון המוצע של מעצבי המדיניות של החזרת חולים 
לקהילה אינו ישים אם לא ייווצרו בקהילה תנאים כמו הוסטלים ומקומות עבודה 
מוגנים למי שסובל מבעיות נפשיות " . עם זאת אי אפשר להאשים רק את מנהלי בתי 
החולים הפרטיים , כשהם מקבלים רק מחצית מעלות יום אשפוז בבתי החולים הציבוריים . 
היום ברור יותר מתמיד , כי הסכם 87 הרס את המערכת הפסיכיאטרית במדינה . 
בעוד שכל המערכת עוברת בהדרגה לניהול על בסיס כלכלי , בבתי החולים הפסיכיאטריים 
הממשלתים והציבוריים הכל ניתן חינם . לא לוקחים אפילו טפסי 71 מחולים . 
אין פלא , אומרים הרופאים הפסיכיאטריים , ש"הפכנו לנטל שפתרונו סגירת 
מוסדות " . 
