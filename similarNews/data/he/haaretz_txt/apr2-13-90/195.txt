ביקורת קשה על ראש הממשלה , יצחק שמיר , ועל חך שמעון פרס , מתח אתמול 
פרוף חיים הררי , נשיא מכון וייצמן , בעניין הגדלת ההקצבות לחינוך החרדי , 
שאותו הגדיר כאנטי - ציוני . " אני נדהם לגלות , שכאשר עתידה הטכנולוגי 
של המדינה מונח על כף המאזניים , הליכוד והמערך מעדיפים את חיזוק החינוך 
החרדי " , אמר הררי באזני חברי המועצה המדעית של המכון . זה שנים , אמר 
הררי , שראשי המחקר המדעי בישראל מתריעים על כך שהמדע מידרדר , שיש בריחת 
מוחות , שהציוד מיושן . בתוספת של 05 עד 06 מיליון דולר בשנה ניתן להחזיר 
את המדע הישראלי , בתוך שנים אחדות , לצמרת . גם פרס וגם שמיר , אמר 
הררי , הצהירו במפורש כי הם מכירים בחשיבות המדע לעתיד המדינה , וכי הבינו 
כי בעזרת הקצבה כזו ניתן למנוע את ההידרדרות . " בכל פעם שביקשום להפוך 
דיבורים למעשים , אמרו כי במצב הכלכלי הנוכחי אין אפשרות להעמיד סכום כזה 
לרשות המחקר המדעי , והנה עכשיו הוסיפו שתי המפלגות הגדולות 57 מיליון דולר 
לחינוך האנטי ציוני " . פרוף הררי , שחזר מארה"ב , אמר כי אישים בכירים 
ביהדות האמריקאית מתנגדים להגדלת ההקצבות לחינוך החרדי . כמה מהם ציינו 
שיהדות העולם נחלצת למאמץ אדיר לגיוס אמצעים לקליטת העלייה מבריה"ם , ובאותה 
עת מקציבה ישראל סכומים דומים לחינוך החרדי . יש בכך פגיעה באמינותנו כלפי 
העם היהודי . 
