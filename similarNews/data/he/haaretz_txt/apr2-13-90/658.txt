" המדיניות המוניטארית של פיגור בהתאמת השער הריאלי של השקל לדולר מצליחה 
אולי להפחית את שיעורי האינפלציה , אך מהווה גורם המביא למיתון במשק , 
בגלל שהיא גם גורמת לצמצום הצריכה של הציבור . זאת בנוסף להפסד הנגרם בעיקר 
לתעשיות הייצוא " , כך אמר אתמול מנכ"ל קונצרן כלל , אהרן דברת , בהתייחסו 
למדיניות הכלכלית . דברת סבור שבסופו של דבר כל המשק יפתח לייצוא מתחרה , 
מאחר וכל העולם הולך לליברליזציה , והגבולות המסחריים בין המדינות הולכים 
ונעלמים . עם זאת אמר מנכ"ל כלל , שאם אנו רוצים להשתלב בהתפתחויות הכלכליות 
בעולם , דרושה לנו מדיניות הולמת , כולל מדיניות של עידוד השקעות הון . 
לאלה גם דרושים תשתית מתאימה כולל תשתית בסיסית ביותר , כמו כבישים , 
חשמל , ותקשורת , וכן צמצום המעורבות הממשלתית . המשנה למנכ"ל כלל , יצחק 
שרם , אמר : " מדיניות הממשלה מביאה להגברת המיתון במשק , להגדלת האינפלציה 
ואף מביאה לאבטלה " . לדבריו נקטה הממשלה במספר פעולות הגורמות לשחיקה בשכר 
העובדים . זה התחיל עם העלאת המס ערך מוסף ל%61 , העלאת מחירי הדלק וייקור 
מוצרים מסובסדים ללא פיצוי . אי התאמת שער החליפין לשינויים במדד , גורם 
להוזלת הייבוא , מקטין את הדרישה למוצרים מהשוק המקומי ( מכירות כלל תעשיות 
לשוק המקומי ירדו כבר ב9891 ב%7 ) , ומכניס את כל המשק למיתון . ראשי כלל 
הביעו גם דאגה שהמצב הקיים יגרום לדרדור נוסף במוסר התשלומים במשק , על 
כל ההשלכות הנובעות מכך . 
