בכל עתוני מוסקווה התפרסם אתמול " מכתב גלוי " של הוועד המרכזי לחברי המפלגה . 
המכתב שובץ אתמול בראש מהדורות החדשות של הטלוויזיה הסובייטית . חברי הוועד 
כותבים כי " הגיעה השעה לדון במעמדם של סוטים ופורשים החותרים תחת יסודות 
המפלגה ומטרתם לפלגה מבפנים על - ידי הקמת סיעות . המכתב נוקב בשמה של סיעת 
ה"מצע הדמוקרטי " קבוצת הצירים הבין - איזורית בקונגרס צירי העם בהנהגת 
בוריס ילצין . חברי המפלגה נקראים לפקוח עין על פעילותה של סיעה זו ולהסתייג 
מפעילותה החתרנית . המכתב עומד בסימן השפעתו הגוברת של חבר הפוליטבירו השמרן 
איגור ליגצוב שפרסם ביום ראשון מאמר בו קרא לטיהור המפלגה מיסודות " רוויזיוניסטים - 
פלגניים וסוציאל - דמוקרטים " . בתגובה דרש אתמול איליאן צובאיס , מנהיג 
הרדיקלים במפלגה הקומוניסטית הסובייטית , פילוג מיידי בשורותיה והקמת מפלגה 
סוציאל - דמוקרטית חדשה . לדבריו , ההתקפות על הרפורמיסטים מתנועת " המצע 
הדמוקרטי " הגיעו לדרגה של ציד מכשפות מצד ליגצוב ובני בריתו . " אנו קוראים 
לכל הקומוניסטים לעזוב את המפלגה , להפסיק לשלם מסים ולהצטרף למפלגת המצע 
הדמוקרטי החדשה " , אמר צובאיס , חבר מועצת התיאום של התנועה . קפידבינבמלאת 
חודש ימים להכרזת העצמאות של ליטא , הופיע גורבצוב בטלוויזיה הסובייטית 
והזהיר את מנהיגי ליטא מפני " צעדים הרפתקניים המסכנים את שלום העולם " . 
גורבצוב תבע חזרה למצב שהיה קיים בליטא ב01 במארס . במסע התעמולה שמנהלים 
כלי התקשרות הסובייטים נגד ליטא מזכיר רדיו מוסקווה כי תודות לבריה"ם זכתה 
ליטא בבירתה וילנה שהיתה בעבר חלק מפולין . נשיא ליטא , ויטאוטאס לנדסברגיס , 
פרסם אתמול בעיתון השוודי " דאגנס ניהדר " מאמר בו קרא לממשלת שוודיה 
למחוק את כתם המעשה המביש של הכרה בספוח ליטא על - ידי בריה"ם ולהכיר בליטא 
העצמאית . שר החוץ השוודי סרב להגיב על קריאתו של הנשיא ואמר " כי אינו 
מנהל את מדיניות החוץ של שוודיה מעל דפי העיתונות " . שר החוץ הבריטי דאגלס 
הרד המבקר במוסקווה אמר כי שלטונות בריה"ם החליטו לא להטיל מצור כלכלי על 
ליטא . במסגרת הלחצים המופעלים על ליטא שתחזור בה מהכרזת העצמאות , הציגה 
הרפובליקה של בילורוסיה תביעות טריטוריאליות כלפי ליטא . יועץ התקשורת האישי 
של הנשיא גורבצוב , ארקאדי מאסלניקוב , שנשאל על כך על - ידי עיתונאים 
לא הכחיש את הדבר אלא רק אמר כי בילורוסיה מבססת את תביעותיה " על תביעות 
היסטוריות " . מאסלניקוב הכחיש כי מוסקווה מתכוונת להפעיל הסגר כלכלי על ליטא 
אך ציין כי אילו נערך הסחר בין ליטא ובין שאר חלקי בריה"ם על - פי מחירי 
השוק העולמי , היה מסתכם הגירעון של ליטא ב7 . 3 מיליארד רובל ( כ006 מיליון 
דולר על - פי השער הרשמי ) . כן אמר שאם אמנם תפרוש ליטא מבריה"ם יהיה 
עליה לשלם במטבע קשה ובמחירי השוק העולמי תמורת הנפט המסופק לה . סגן השר 
הסובייטי לענייני צי הסוחר אמר לסוכנות טא"ס כי במקרה של פרישה יופנו לנמלים 
אחרים האניות הנוהגות עתה לעגון בנמל קלייפדה הליטאי , וכי תמורת הציוד 
הטכני של הנמל יהיה על ליטא לשלם כ001 מיליון דולר . הדובר מאסלניקוב אמר 
עוד כי כל חברי מועצת הנשיאות של בריה"ם לרבות החבר הלאטווי שלה חיוו דעתם 
כי התשובה הליטאית שניתנה לאיגרתו של הנשיא גורבצוב מלפני עשרה ימים " מוליכה 
למבוי סתום " . חברי המועצה , הנמנים כולם עם מקורבי גורבצוב ולמעשה מחליפים 
את הפוליטבירו , דנו באפשרות לנקוט " פעולת להגנת החוקה " . בדיון לא פורטו 
האמצעים שניתן לנקוט אך אחת האפשרויות שהחוקה מעניקה היא להטיל על ליטא משטר 
נשיאותי מרכזי . בפראג נערכה אתמול שביתת - שבת שקטה של מאות סטודנטים לפני 
בניין השגרירות הסובייטית . המפגינים תבעו מבריה"ם שתכבד את זכותה של ליטא 
לעצמאות . קפידבינמפגינים יידו אבנים לעבר בנין הממשלה בירוואן , בירת ארמניה , 
ופצעו את גראנט ווסקאניאן ראש הסובייט העליון של ארמניה . המפגינים מחו 
על מותם של 02 מפגינים בטביליסי , בירת גרוזיה , בשנה שעברה שנהרגו מירי 
חיילים סובייטים . בעקבות ההפגנה פוטר שר הפנים של ארמניה אוזיק ארוטיוניאן , 
דיווח בטאון הנוער הקומוניסטי " קומסומולסקאיה פראוודה " אתמול . מזכיר 
ההגנה האמריקאי לשעבר , קאספר ויינברגר , אמר אתמול כי מיכאיל גורבצוב 
לא יחזיק בשלטון יותר משנה . לדברי ויינברגר , השוהה בסיאול מטעם השבועון 
" פורבס " , יש לגורבצב יותר מדי אוייבים במחנהו שלו , ויתכן כי לא יחזיק 
מעמד לאחר דצמבר הקרוב . ויינברגר העריך גם כי הרפורמות בבריה"ם עלולות להתמוטט 
או להיכנס לקיפאון כפי שקרא בסין ביוני האחרון . 
