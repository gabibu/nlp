קהיר ( ע"ר ) . משטרת התיירות המצרית החרימה לא מכבר מספר - שיא של עתיקות 
גנובות 181 , 3 פריטים מהתקופות הפרעוניות , הקופטית , הרומית והאיסלאמית . 
כך מסר אתמול מנהל משטרת התיירות , הגנרל חסן אל - עאגורי . במסיבת עיתונאים 
ציין הגנרל , כי עתיקות אלה , שמקורן באזורים שונים של מצרים , נתפסו 
בביתו של סוחר מצרי שצבר אותן תוך שנה אחת בלבד , במטרה למכור אותן במצרים 
ומחוצה לה . בין היתר היו בין הפריטים כתבי - יד על עור , אודות ההיסטוריה 
של היהודים במצרים , איקונים בעץ , פסלוני ארד וכן מטבעות זהב וכסף מהתקופה 
האיסלאמית . הגנרל עאגורי דרש להחמיר בעונשים על הסוחרים בעתיקות . הוא 
אמר כי החוק הנוכחי , המגדיר גניבת עתיקות כ"עבירה פשוטה " , איננו מספיק 
מרתיע . 
