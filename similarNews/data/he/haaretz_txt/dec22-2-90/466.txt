פאריס ( מיוחד ל"הארץ " ) . אנשי צבא צרפתים אמרו אתמול כי חיילי צרפת 
השוהים בסעודיה יפעל במסגרת הכוח הרב - לאומי הפועל נגד עיראק , אך ורק 
כדי להביא לשחרורה של כוויית ולא יותר מכך . עמדה זו , שהובעה לפי הנחיות 
הדרג המדיני , גורסת כי צרפת תפעל נגד עיראק , לא כדי להביא לכיבושה ולא 
כדי לפגוע במאגרי הנשק שלה , אלא אך ורק כדי להביא לשחרורה של כוויית כפי 
שקבעה מועצת הביטחון . עמדה זו עשויה לגרום קשיים לא מעטים בכל הקשור לתיאום 
פעולה בין המדינות השותפות לחזית נגד עיראק , שכן כדי להביא לשחרורה של 
כוויית , לדעת גורמים אמריקאיים , אין ברירה אלא לבצע פעולה נרחבת יותר . 
פעולה מצומצמת , שתתמקד בשחרורה של כוויית ללא טיפול בכוח העיראקי הנמצא 
בשטח עיראק , תביא בהכרח למלחמת התשה ארוכה ומפרכת עבור הכוח הרב - לאומי 
ובהכרח למספר נפגעים גבוה בקרב מדינות הברית . זאת כאשר המגמה האמריקאית 
היא להביא להכרעה מהירה . לדעת חוגים דיפלומטיים בפאריס , מטרתה של העמדה 
הצרפתית גם במקרה זה היא להפגין עמדה עצמאית ככל הניתן מול עמדתם של האמריקאים . 
השיקול כאן נובע מניסיון צרפתי לשמור על מעמד של " מעצמה בלתי תלויה " . 
האמריקאים אינם מוציאים מכלל אפשרות שהעמדה הצרפתית תהיה בסופו של דבר הצהרתית 
בלבד , וברגע של אמת הם ישתפו פעולה עם התוכניות האמריקאיות . רמטכ"ל הצבא 
הצרפתי , גנרל שמיט , אמר אתמול כי הכוח הצרפתי יהיה מוכן לפעולה לפני 
51 בינואר . בסך הכל ימנה הכוח הצרפתי כ000 , 01 חיילים . 
