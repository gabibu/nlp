מחזה לשניים : היא ניצולת שואה ולה חלום לנסוע לאמריקה , והוא בן טובים 
שאמור היה לבלות בטיול בדרום אמריקה , אבל נקלע לעזובה הפיסית והנפשית במעברה 
שליד חדרה . הם נפגשים במסגרת ריאליסטית מאוד , עם ניסיונות לקצת סמליות 
וקצת פיוט . החומר אינו מקל על השחקנים . מעט מאוד קורה במחזה מבחינת העלילה 
החיצונית , ועוד פחות מבחינת חשיפת הדמויות , מניעיהן , או השינויים החלים 
בהן . אסף גיל יוצר דמות כללית של צעיר ישראלי מבולבל , וחנה רוט יוצרת 
כמה רגעים יפים , אבל אין להם די חומר ליצור ממנו , והתמונות המקוטעות 
באמצעות מעברי מוסיקה מטשטשות את מעט האווירה שנוצרת . המחזאי יוסי הדר כתב 
כבר בעבר מחזות מגובשים הרבה יותר . בראשית שנות השבעים , כשהמחזה הישראלי 
עשה את צעדיו הראשונים בתיאטרון חיפה , זה אולי יכול היה לעבור . כיום 
קשה מאוד לעכל את הרישום הזה לקראת מחזה . תפקידה של הנהלה אמנותית של תיאטרון 
היה לסייע לחומר גלם זה להתפתח למחזה , לפני שתחליט להפיק אותו . 
