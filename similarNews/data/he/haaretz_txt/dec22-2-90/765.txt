אם המושג " פיינל פור " אומר משהו לכדורסלני מכבי תל אביב , הרי שהם חייבים 
להוכיח זאת הערב ביד אליהו . האלוף הישראלי יפגוש את עמיתו מאנגליה , קינגסטון , 
במשחק שחייב על פי כל התחזיות להסתיים בנצחון משכנע של מכבי . תקר בלתי 
צפוי , עלול לגרום למפח נפש גדול , כבר בתחילת הדרך בגביע אירופה , מה 
עוד שבשבוע הבא יוצאת הקבוצה לספרד להתמודד שם עם ברצלונה החזקה . המאמן 
צבי שרף מכיר את היריב האנגלי עוד מהשנה שעברה . אז שיחקה קבוצתו הקודמת , 
מכבי ראשון לציון , נגד קינגסטון בטורניר חג המולד השיגרתי של קריסטל - 
פאלאס . הוא גם מודע לעובדה , כי רבים מנסים לראות באנגלים את הטרף הקל 
של בית הגמר . שאננות אף פעם לא היתה תכונה שהמאמן שרף דגל בה , ואמש הוא 
ניסה להסביר זאת גם לשחקנים . " אנחנו מוכנים למשחק . השחקנים מתייחסים 
לאנגלים מקינגסטון בכובד ראש . לשמחתי הצלחנו ליצור אווירה לפיה קינגסטון 
איננה פוזנאן של העונה שעברה " , אמר שרף . מכבי קיים אמש אימון מסכם קל 
לפני ההתמודדות . לצד מתיחת ואימוני קליעה , תירגל שרף את שחקניו בשמירה , 
ובשמירת לחץ . דווקא כאן צריך להפעיל שיקול דעת , שכן לאנגלים מספר שחקנים 
זריזים מאוד , שעשויים להשתחרר במהירות ולקלוע סלים קלים . עובדה מדאיגה 
שבלטה באימון היתה יכולתו הבלתי מורגשת כמעט של נדב הנפלד . בתירגולי ההתקפה 
וההגנה הפנימיים באימון , הנפלד נטל חלק מוגבל , ויהיה עליו להתרכז הערב , 
ולשתף עצמו הרבה יותר במשחק הקבוצתי . בסיום האימון התכנסו השחקנים בחדר 
ההלבשה וצפו בקלטת וידאו מהמשחק בין קינגסטון לספליט , בו כפו האנגלים הארכה 
מפתיעה על יריביהם מספליט שניצחו בקושי רב 9878 . שרף , כרגיל , לא הסגיר 
את המידע שהצטבר אצלו על האנגלים , וכן לא פירט את החמישיה הפותחת , אם 
כי נראה שהערב ייכלל בה אד הרטן . על קינגסטון הסכים מאמן מכבי לאמר : 
" למדתי מה שצריך . הם משחקים מהיר , אבל עושים גם הרבה עבירות , ועם 
החוקה החדשה תהיה להם בעיה . בסך הכל המשחק תלוי בנו . נזדקק כמובן גם 
לתמיכת הקהל " . לגיא גודס צפויה הערב התמודדות מענינת מול הרכז האמריקאי 
הנמוך של קינגסטון , אלטון בירד , שגובהו 371 ס"ם בלבד . בירד היה בעונה 
שעברה מלך האסיסטים באנגליה , עם 353 מסירות לסל ב - 63 משחקים . גודס 
אמר , כי ינסה לנצל את יתרון הגובה שיש לו על בירד . " אני מקווה שחברי 
ימסרו לי לאיזור הפוסט , כדי שאוכל לעלות לקליעות נוחות . לגבי המשחק , 
מכבי צריך להכתיב את הקצב כפי שנוח לנו . בלי קשר אם קינגסטון ישחקו מהיר 
או איטי " . שעה קלה אחרי האימון של מכבי , הגיעו ליד אליהו שחקני קינגסטון . 
הם ערכו תרגילי קליעות , ולאחר מכן תירגלו כניסות לסל בשלישיות . המאמן 
האמריקאי קווין קיידל , ביקש משחקניו להשחיל את הכדור לסל . פשוט ולענין . 
קינגסטון נראתה כמו קבוצת קולגים צעירה , שכן לכמה משחקניה יש נסיון בליגות 
אלה בארצות הברית . למרות שאין לחרוץ דיעה על סמך אימון אחד , הרי שאמש 
ביד אליהו הם היו רחוקים מלהרשים . קיידל יודע , כי קיים פער גדול בין קבוצתו 
לבין מכבי תל אביב , אבל הוא מנסה להשתמש בנשק המהירות , כדי לנסות לעשות 
משהו הערב . לדבריו , הבעיה המרכזית של קבוצתו היא מנטלית . " אנחנו 
סובלים מחוסר יציבות , ולפעמים חסר לנו מספיק רצון לנצח " אמר . שמה של 
קינגסטון , המוליכה את הטבלה באנגליה , עלה לכותרות לאחר שניצחה בבית ובחוץ , 
בסיבוב המוקדם את צסק"א . לאחר מכן הוכיחה , כי לא מדובר בהפתעה חולפת , 
כאשר אילצה את ספליט למאבק קשה , ולהארכה עד שנוצחה בביתה בהפרש סל בלבד . 
בעונה שעברה זכתה קינגסטון בחמישה תארים , המאכסימום האפשרי באנגליה , 
אולם הכדורסל האנגלי עדיין לא עושה כותרות כמו בישראל , וגם תקציבי הפעילות 
נמוכים עשרות מונים מאלה הידועים אצלנו . על הריחוק מאור הזרקורים תעיד 
העובדה , כי שום עיתונאי אנגלי לא הגיע לארץ עם כדורסלני קינגסטון . עם 
זאת נראה שהמשחק כנראה ישודר בתחנת כבלים בלונדון . האנגלים יקיימו היום 
אימון מסכם למשחק , ויעלו הערב להתמודדות בתלבושת כחולה . ישפטו דוביס מיוון 
ורימאס מיוגוסלוויה . המשקיף יהיה בושקוב מבולגריה . 
