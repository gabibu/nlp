דווקא במצב חירום כה קשה כמו זה שישראל נתונה בו עתה יש לה ממשלה אפורה 
ומפוררת , שרבים משריה מחזיקים בתיקים שכלל לא רצו בהם ולאחרים מביניהם 
אין הכושר לשאת בנטל . במצבנו חובה לצרף לממשלה כמה מן המוחות הטובים של 
ישראל , על בסיס מצוינות אישית . גם במערכת איזונים קואליציוניים מסובכת 
ורופפת אפשר לשכנע את השותפים להכניס לממשלה אנשי מעשה ששמם הולך לפניהם . 
בריטניה , למשל , עשתה זאת במלחמת העולם השנייה . בארצות הברית , גם 
בימים רגילים , עורכי דין ואנשי כספים מנוסים ממונים לשרים . בממשלת ישראל 
כיום רבים השרים שניסיונם היחיד הוא בתחום העסקנות המפלגתית . המצב מסובך 
הרבה יותר ממה שרוב הישראלים מעלים על דעתם . זעקתם הגדולה של העולים מתחילה 
רק להישמע . אם הממשלה לא תפעל במהירות וביעילות גדולות מאלה שהיא פועלת 
בהן עתה , עלולים נחשולי העלייה להציף את המדינה , שמצבה הכלכלי והחברתי 
רעוע בלאו הכי . לכך יש להוסיף את האיום העיראקי לפגוע בישראל ואת האינתיפאדה . 
ומי אלה העומדים בראש המערכות והמשרדים ? רבים מצביעים על אי התאמתו של 
יצחק פרץ לתפקיד שר הקליטה . אבל פרץ אינו יחיד . אילו עמד בראש המשרד 
לתכנון וכלכלה אדם שיש לו הידע והכישורים בתחום חיוני זה , כבר היו מונחות 
על שולחן הממשלה תוכניות מפורטות , לטווחים שונים , לארגון המשק לממדיו 
החדשים . הכל מסכימים שהבעיה העיקרית של העולים תהיה תעסוקה . מסכימים 
שחובה להכין מיד מקומות עבודה . אך בראש המשרד עומד השר דוד מגן , שלא 
הסתיר את רצונו להיות שר המשטרה . בראש משרד המשטרה , לכאורה משרד בעל 
חשיבות משנית , עומד השר רוני מילוא . מילוא לא רצה במשרד הזה . גם אין 
לו כל ידע בפעולתו של ארגון גדול ובעייתי כמו המשטרה . אמת , המפכ"ל הוא 
זה שאמור להיות מקצוען . אבל במצב הסבוך כיום חשוב לא פחות שגם לשר יהיו 
ידע וניסיון בפעולת ארגון גדול . מי שאין לו ניסיון כזה גם מתקשה במינויים 
הבכירים . אילו עמד עתה בראש המשרד אדם מנוסה , היו עצתו ועזרתו למפכ"ל 
טובות יותר . בתקופה שבה נשקפת לקופת הציבור סכנת התמוטטות , או חזרה לימים 
השחורים של יורם ארידור , דרושה בראש האוצר אישיות סמכותית ושקולה , שתשרה 
על המשק תחושה שההגה נתון בידיים חזקות . הליכוד נאנס למסור את ההגה לידיו 
של יצחק מודעי , שאינו שם נרדף ליציבות . משה ארנס לא רצה במשרד הביטחון , 
אך נאנס לקבלו משום שדוד לוי הכתיב את מינויו לתפקיד שר החוץ והכל פחדו 
להחזיר למשרד הביטחון את אריאל שרון . ארנס , שהקדנציה הראשונה שלו במשרד 
הביטחון לא היתה סיפור הצלחה , חזר לשם בצו המפלגה . מה הפלא שעכשיו כבר 
נשמעים קולותיהם של אנשי ליכוד המתגעגעים , בקול רם , ליצחק רבין ? אותו 
רבין שבעבר הלא - רחוק תקפוהו ללא רחם . כל אימת שמצלמת הטלוויזיה מגיעה 
לצלם את העולים היורדים בכבש המטוס בנמל התעופה בלוד היא מוצאת , עם הצעירים 
והילדים , גם הרבה זקנים וישישים . מערכות הטיפול הגריאטרי , לזקנים בריאים 
וחולים , יוצפו בתוך זמן קצר ברבבות . האם סגן שר הרווחה מנחם פרוש וסגן 
שר הבריאות הרב אליעזר מזרחי , הממונה על התחום הגריאטרי במשרד הבריאות , 
הם האנשים שיישאו בנטל האדיר ? וישנו ראש הממשלה יצחק שמיר . נקודה . 
הליכוד אינו רוצה בחידוש השותפות עם מפלגת העבודה , או , ביתר דיוק , 
עם שמעון פרס . למפלגת העבודה אין במצבה היום הרבה להציע . מאחר שכך , 
על הליכוד להתעלות על עצמו ולשלב בממשלה , בלי שיופר מאזן הכוחות הקוליאציוני , 
שלושה או ארבעה אנשים שלא מתחום הפוליטיקה , כדי שזו תוכל להתמודד עם 
מטלותיה . היום הממשלה דואגת , בראש וראשונה , לחבריה . עוד מינויים , 
עוד לשכות , עוד מכוניות . ודגל המדינה מונף בגאון לצדו של סגן השר אפרים 
גור . הם אינם תופסים שהחגיגה יכולה להיות קצרה ושהממשלה , על מיטיביה 
ומטביה , עלולה מהר מאוד להיכשל וליפול על פניה . קפמאפרקצמד המלים " אור 
לגויים " היה פופולרי במיוחד בעשור הראשון למדינת ישראל בנאומים , במאמרים 
וגם במשאלות לב . נישאים על כנפי הפאתוס הגדול של תקומת ישראל ביקשו מנהיגים , 
פוליטיקאים וגם פשוטי עם , לראות במדינה החדשה מגדלור המאיר לגויים . 
מדינה בלא שחיתויות , ביורוקרטיה או אלימות , ממשיכת דרכם של הנביאים 
והשופטים . לא כמו מדינותיהם של הגויים . צעירים רבים , גם לא יהודים , 
באו לארץ לחיות ולעבוד במדינה שתהיה שונה מכל האחרות . הסוללות של המגדלור 
הדמיוני התרוקנו בתוך שנים אחדות . עוד בטרם מלאו עשרים למדינה כבר פשטה 
בחוצותיה הבדיחה השחורה על השלט בלוד " האחרון מכבה את האור " . עתה , 
כשהאורות בלוד דולקים כל הלילה , ומטוסים פולטים המוני יהודים , ניצת 
שביב תקווה שאולי ישוב ויידלק אותו מגדלור , הנראה עתה כל - כך דמיוני . 
