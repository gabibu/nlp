ברחובות רבים בערים הגדולות של בריטניה נראות עתה שורות ארוכות של מכוניות 
פורשה וגולף גי - טי - איי . אלה הן המכוניות שמעדיפים היאפים , השכבה 
הכלכלית החדשה של מנהלים ואנשי עסקים צעירים שצמחה בתקופת השלטון השמרני . 
את המכוניות מספקים המעבידים כחלק מתנאי העבודה . הצעירים עוסקים בכספים , 
מהם במיליונים רבים : הם ברוקרים בבנק מסחרי כלשהו , פעילים בבורסה , 
או עוסקים בקנייה של חברות מסחריות כושלות במטרה להפוך אותן לרווחיות . 
מצד שני רבו גם ערי הבד והקרטון המוקמות תחת גשרים וליד תחנות רכבת . 
שם ישנים אלפי אנשים , לבושים בבלויי סחבות , רבים מהם חולים , שתויים , 
או לא כל - כך שפויים . הם נמצאים שם עם ילדים , מבעירים מדורות בחוצות 
כדי להתחמם , ומי שאינו מקובל עליהם מוטב שירחק משם . יש כמובן שכבה עשירה 
ממש וגם שכבת אמצע גדולה . פקידים , בעלי מלאכה , בעלי חנויות , עובדים 
במקצועות שדרושה בהם השכלה מסוימת , כגון אחיות או מורים . לרובם בתי מגורים 
או דירות שבבעלותם , מכונית בינונית , והם מנסים להמשיך את חיי היום - 
יום שלהם כמיטב יכולתם בנסיבות של מיתון , אבטלה ואינפלציה . זה כ21 שנה 
שולטת בבריטניה המפלגה השמרנית . היא הגיעה לשלטון כאשר מאס העם בכוח הבלתי 
מוגבל של האיגודים המקצועיים . את בריטניה זיעזעו שביתות אין - קץ שנמשכו 
שנים . שביתת הכורים הממושכת היא שהמאיסה לחלוטין את שלטון הלייבור . כאשר 
בחר העם בראשונה במרגרט תאצר , היה זה בעיקר בשל הבטחתה שתשבור את כוחם 
של האיגודים המקצועיים . זאת היא עשתה . אך היא גם המשיכה בקו של אידיאולוגיה 
שמרנית צרופה . היא פירקה את השירותים הציבוריים הגדולים כגון גז , מים , 
אוטובוסים , טלפון ופחם , ומכרה את החברות לציבור . היא גם דאגה , בכמה 
מן התחומים , שתהיה בהם תחרות של ממש . בהמשך למגמת ההפרטה , אמרה להנהיג 
שירותי בריאות מקבילים , שירותי חינוך שלא יהיו כפופים לרשויות המקומיות , 
למכור את הרכבות ולהפריט את הנמלים . המגמה שלה היתה פשוטה לכאורה : הסרת 
העול של קיום שירותים אלה מכתפי הציבור תוכל להביא להורדת מסים . זו תביא 
לכך שיהיה כסף פנוי להשקעות ושהכסף יושקע במפעלים יצרניים . ההכנסות של 
המפעלים יגרמו עלייה כללית ברמת החיים . על פי תורה זו , במקום לדאוג לחלוקת 
הנכסים יש לדאוג שיווצרו יותר נכסים ושהברכה תהיה מנת חלקם של הכל . אך 
כיום , נוכח המצב שבו שרוי המשק , סבורים כמעט הכל שהתוכנית צריכה היתה 
בשלב כלשהו להיבדק מחדש . היה צורך להפיק לקחים , לבודד תחומים של כישלון 
שהרווחה כשלעצמה לא הועילה להם להזרים השקעות למקומות נחוצים , כמו חינוך , 
למשל . מובן שמפלגת הלייבור שבאופוזיציה חושבת כך . אך יש גם ויכוח נוקב 
בתוך המפלגה השמרנית עצמה . יש המכונים " יבשים " , והם בעד המשכת הקו 
הקודם , ואף הגברתו , ויש המכונים " רטובים " , שמטרתם למתן את הקו הנוקשה 
ולהרשות קצת התערבות ממשלתית במקומות שהדבר נחוץ . האופנה בימי תאצר היתה 
שהכל מציגים את עצמם בתור נוקשים . אך כאשר בוחנים תוכניות לגופן , מתברר 
שמייקל הזלטיין , לדוגמה , אינו בעד פירוק של שירותי הבריאות הממלכתיים 
וכי הוא בעד עידוד ממשלתי של החינוך . כאשר עמדה על הפרק האפשרות שהזלטיין 
יהיה ראש הממשלה , עלתה לפתע הפופולריות של המפלגה השמרנית על זו של הלייבור , 
דבר שלא אירע זה שנתיים . עכשיו , עם גון מייגור , שהוא רק קצת יותר 
מתון ממרגרט תאצר , הלייבור שוב מהווה יריב שקול לשמרנים . הדבר מלמד 
שרוב העם תומך בקו השמרני המתון יותר . קפמאבינאילו היתה התמיכה הזאת מיוחדת 
לשכבות הבינים ולשכבות הנמוכות , ייתכן שלא היה הדבר מצדיק מחשבה שנייה . 
אך מחקר שפורסם באחרונה על ידי מכון למחקר חברתי וקהילתי בלתי תלוי , מראה 
שגם עשירים מאוד רוצים שתחומים מסוימים יישארו באחריות המדינה , והם מוכנים 
ליותר מסים כדי להשיג מטרה זו . האמונה הישנה - נושנה של העם הבריטי בפתרונות 
של המדינה במקום פתרונות של יחידים , לא התערערה על פי מחקר זה . הרבה 
יותר אנשים מאשר בשנים קודמות , חושבים שבצד אווירה של השקעות יש לטפח גם 
אווירה של שירות לציבור , אפילו יעלה הדבר ביותר כסף ויהיה פחות יעיל . 
בשנת 3891 , ארבע שנים אחרי שהגיעה תאצר לשלטון , סברו % 45 מכלל האוכלוסייה 
שיש להשאיר את המסים ואת ההוצאה הציבורית באותה רמה כמקודם . שיעורם ירד 
ל%44 בשנת 6891 , והוא עומד על % 73 היום . אלה הסבורים שיש להעלות את 
המסים וגם לספק יותר שירותים לציבור , היוו בשנת 3891 רק % 23 מן האוכלוסייה , 
והיום הם רוב מוחלט : % 65 . מעניין גם הפיזור של האחוזים האלה : בשני 
הרבעונים הגבוהים של האוכלוסייה ( כלומר בחצי העם ) , % 75 הם בעד יותר 
מיסוי ויותר שירותים , ברבעון התחתון % 65 , וברבעון השלישי חלוקות הדעות 
בין בעלי מלאכה לבין עובדי צווארון לבן : מבין האחרונים רק % 35 רוצים לשלם 
יותר מסים , ואילו בין עובדי הכפיים שיעורם % 85 . השיעור של ה"יבשים " 
לחלוטין הימין של השמרנים שהם בעד הפחתת מסים ושירותים גם יחד , ירד 
גם הואוהפך ממיעוט קטן למיעוט קטן עוד יותר . % 9 תמכו בכך בשנת 3891 ו%3 
בלבד עכשיו . רבים מאלה החושבים שהמדינה חייבת לחזור וליטול על עצמה חלק 
מן האחריות לשירותי ציבור חיוניים , מגדירים את עצמם כשמרנים . גם לא ייתכן 
אחרת על פי המספרים , שכן השמרנים הם המפלגה הגדולה במדינה . מפליא אפוא 
שבכל זאת הונהגה המפלגה בכל השנים האחרונות בידי אותם " יבשים " , הנמנים 
מבחינת ההשקפות עם המיעוט המהווה פחות מ%01 . מרגרט תאצר היתה כנראה מנהיגה 
כל - כך חזקה , עד שהצליחה לתת את הטון גם בתחום זה ולהשליט מדיניות קיצונית 
שאף במפלגתה דוגלים בה במלואה רק מיעוט . אילו פורסם המחקר של המכון לחקר 
חברתי וקהילתי מוקדם יותר , ייתכן שהיו רבים יותר מאנשי מפלגתה מבינים שהמשך 
הדבקות במדיניותה של תאצר עלול לעלות להם בשלטון . באין אלטרנטיווה של ממש 
והדמוקרטים הליברלים עדיין אינם מצטיירים ככזאת היו שכבות הביניים פונות 
אל הלייבור . וזה , כמובן , היה מבצע מדיניות סוציאלית אחרת לחלוטין . 
מזלם של השמרנים , כנראה , הוא שתאצר נפלה בשל בעיות אחרות ( אירופה 
ומס הגולגולת ) , כך שמי שעומד כיום בראשם יכול לשנות את המדיניות באיטיות , 
בלי שהדבר ייחשב כבגידה בעיני הימין הנוקשה . התחומים שבהם כשלה המדיניות 
של תאצר אינם רבים כל - כך . ישנו תחום האבטלה : בצד מובטלים שמספרם מגיע 
ל7 . 1 מיליון , שרובם חסרי מקצוע , יש דרישה לכוחות עבודה מיומנים . 
הסיבה היא שמפעלי תעשייה אינם טורחים להשקיע בחניכים כיוון שאלה עלולים 
לעבור למפעל אחר כאשר למדו את מה שיש ללמוד , או לפתוח עסק משלהם , והמפעל 
שאימן אותם ייצא קרח מכל הכיוונים . דרושה אפוא השקעה ניכרת של המדינה בחניכות . 
תחום שני הוא החינוך . לימוד המתמטיקה , שהוא אובייקטיווי ולכן ניתן למדידה 
השוואתית , מפגר בשנתיים לעומת רוב מדינות אירופה המרכזית . במקצועות 
אחרים חדל מזמן החינוך האנגלי המפואר להיות מה שהיה פעם , להוציא בתי - 
ספר יוקרתיים אחדים . גם כאן יש תוכניות לשמרנים , כגון העברת יותר בתי - 
ספר לרשות ההורים , אך אין הן מתבצעות הלכה למעשה . תחום שלישי הוא שירותי 
הבריאות הממלכתיים : באיזו מידה יש להתיר פרקטיקה פרטית בתוך בתי - החולים 
ורשת בתי - חולים פרטית , המקבילה לזו של המדינה . כך גם בתחומים חשובים 
אחרים . עד 7891 היתה שביעות רצון רבה מן ההתקדמות לקראת חברה טובה יותר , 
הנובעת מהעברת האחריות לפרט . מאז שוב גברה האבטלה , החלה אינפלציה , 
הריבית עלתה לשיעור שרבים אינם יכולים עוד להרשות לעצמם לקחת משכנתא , 
ומספר פשיטות הרגל הגיע השנה לשיאים חדשים . המשק נמצא במיתון , והוויכוח 
הוא רק לגבי מידת העומק שלו . לשינוי שחייבת המדיניות לעבור , יש מליצי 
יושר גם בתוך המפלגה השמרנית . כדי שלא יהיו חשודים על חבריהם , הם מלבישים 
את טיעוניהם בשפת עסקים : מי שעוסק במפעל גדול , או בתשלובת מפעלים גדולים , 
אינו יכול לצפות שכל המחלקות יהיו רווחיות כל הזמן , הם אומרים . אם 
מחלקה מסוימת אינה רווחית ואינה חיונית , אפשר לחסל אותה . אבל אם זו , 
למשל , המחלקה לאריזה ולמשלוח של המוצר הרי אין לצפות שזו עצמה תהווה 
מקור לרווחים , וגם אי אפשר לחסל אותה . יש לקחת את הפסדיה ולנכות אותם 
בשיעור המתאים מן המחלקות הרווחיות . הנמשל במקרה הזה הוא החינוך . המונח 
" התערבותן " ( " אינטרוונציוניסט " ) הוא עדיין כינוי גנאי בקרב השמרנים . 
אך רבים מן המנהיגים קראו את תוצאות המחקר . ומי שעיניו בראשו , שאינו 
פוסל אותו על הסף בתור משהו שבא מבית מדרשם של הלייבור , מבין שזה הכיוון 
היחיד שבו יכולה המפלגה השמרנית ללכת אם היא רוצה שהמדינה תשוב לשגשג , 
וחשוב יותר אם היא רוצה להישאר בשלטון . 
