שעתיים וחצי , זה באמת יותר מדי . והרי לצופים לא משלמים משכורות של ח"כים , 
ולא מוטלת עליהם חובת השעמום . אולם הכנסת והפעם הועתק השידור הישיר בערוץ 
השני , במסגרת הניסויים ליום שלישי אינו מלא בתחילת הדיון , כפי שאפשר 
היה לצפות . רק לקראת ההצבעות הצפופות על יבוא מתחרה והעלאת המע"ם , מתמלא 
אולם המליאה בח"כים שגויסו למשימה . הכנסת לא ידעה ימים כאלה , קובע לימור . 
אפילו ראש הממשלה מגיע לאולם , והח"כים מן המערך מקבלים את פניו בקריאות , 
משל היו תלמידים , והוא מנהל בית ספר לא אהוב במיוחד . מתברר גם שהאופוזיציה 
יכולה להגיע להישגים , כשהיא עושה מאמץ ומתגייסת למשימה . ועדיין אין - 
פלא אם מזנון הכנסת מהווה מרכז אטרקציה תמידי . מסתבר גם , שאנחנו בחרנו 
באנשים אלה לייצג אותנו לפחות בחלק מהם וזה נראה כמעט עניין בדיוני . 
מכל מקום , זה מכבר לא ראיתי כל - כך הרבה אנשים מרוצים מעצמם כל - כך , 
עד שהתאימו להם גם כתב - מגיש מרוצה מעצמו כמיכה לימור . לימור הוא בעצם 
תופעה נדירה של אדם ניטראלי לגמרי . לא חלב ולא בשר , אלא מין פרווה . 
חסר כל צבע ואישיות , וקשה להבחין אם הוא נמצא שם ואם איננו . בהשראתו 
של יו"ר הישיבה , ח"ך גדעון גדות גם הוא נדבק בטונים דידאקטיים מובהקים 
של האחרון , הנוהג בח"כים כאילו היו ילדי בית - ספר מופרעים . גדות גם 
ניחן בחוש הומור מפוקפק , ואינו מוותר על מהתלות תפלות בהם הוא מטבל את 
דבריו . אבל זה כנראה אינו חסרון בכנסת . סוף - סוף גם זכיתי לראות במו 
עיני ממש , את ח"ך דיין מש"ס , ששימש גם הוא כיו"ר הישיבה . ואכן הוא 
חי וקיים . בחלקו הראשון של הדיון , השיב שר הביטחון על שאילתות בעל - פה . 
ארנס , בסוודר בז צהוב , לעומת הסוודר האדום לוהט של ח"ך בורג , שתאם 
כנראה את מצב - רוחו , נראה עייף , וענה על השאילתות בצורה עניינית , 
אדיבה ויבשה . איש אינו מצליח להוציא אותו מכליו . גם לא ח"ך שגיא , שלמראהו 
נחה ההשראה על לימור , והוא מתאר אותו , כפוסע מעדנות לדוכן . ח"ך שגיא 
מציע בעצם לצאת למלחמה חדשה נגד סוריה . כנראה שלא די לו במלחמת לבנון . 
דומה גם שח"ך שגיא יכול להתחרות בח"ך גדות , בכל מה שנוגע לשנינות וחכמה . 
ח"ך זאבי כדרכו אחוז בולמוס גירושים , וח"ך רובינשטיין , מנסה לפעול על 
ההגיון והכבוד האבוד של הח"כים החרדים , בנושא מניעת זיופים של בני ישיבות 
לכאורה שמתחמקים כך מגיוס לצה"ל . אבל דווקא ברגעים אלה , שעשויים להיות 
מענינים , נפסק השידור . 
