פרמריבו ( ע"ץ ) . צבא סורינאם תפס את השלטון בפרמריבו , בירת המדינה , 
והוא מתכוון לערוך בחירות חדשות בתוך 001 ימים . כך הודיע ביום שני בערב 
המפקד החדש של הצבא , הסגן איואן גראנוגסט , בשידור מיוחד ברדיו סורינאם . 
" ההתפתחויות האחרונות של המצב במדינה הובילו את הצבא לתפוס את השלטון , 
החל מ42 בדצמבר , שעה 03 . 22 " , הודיע הסגן גראנוגסט . " מפקד הצבא 
החליט להקים בתוך שבוע ממשלה שתנהל את הנושאים השוטפים , ושמטרתה העיקרית 
תהיה להכין בחירות חופשיות וחשאיות בתוך 001 ימים " . ההפיכה אירעה בעקבות 
התפטרותו ביום שני של המפקד הקודם של הצבא והאיש החזק במדינה מזה 01 שנים , 
הגנרל דזי בוטרזה . הגנרל בוטרזה זעם על הנשיא הנבחר שמנע ממנו שלוש פעמים 
להיפגש עם עיתונאים הולנדיים . הוא תובע גם קבלת יד חופשית בדיונים על חתימת 
הסכם שלום עם המחתרת הפועלת במדינה . הסכם שלום שנחתם בשנה שעברה בין המורדים 
לבין הממשלה לא הוכר מעולם בידי הגנרל . למרות התפטרותו ממשיך בוטרזה לשמור 
על כל השפעתו בקרב אנשי הצבא . הוא כבר תפס את השלטון בשנת 0891 , והחזיק 
בו עד 7891 , אז ויתר על השלטון מרצונו . 
