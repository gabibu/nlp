ואשינגטון ( מיוחד ל"הארץ " ) . כמה כלי - תקשורת בארה"ב ציינו את מותו 
של גרשום שוקן , העורך הראשי של " הארץ " . " ניו - יורק טיימס " כתב 
עליו כי הצטיין ב"רוח עזה של עצמאות " , והפך את " הארץ " ל"קול לאומי 
מרכזי " . בידיעה ארוכה , בראש עמוד הנקרולוגים המכובד שלו , תיאר " ניו - 
יורק טיימס " בפירוט את חייו של שוקן ואת הפילוסופיה העיתונאית , החברתית 
והפוליטית שלו . " טיימס " כתב , כי גרשום שוקן " נשא את הדגל של עיתונות 
חופשית , לא - מצונזרת ; של כלכלה ליברלית ומעורבת ; ושל זכויות אזרחיות 
הן ליהודים והן לערבים " . " מר שוקן " , הוסיף " טיימס " , " דחק בישראלים 
ללא הרף , וללא הצלחה , לאמץ חוקה ; התנגד לקונפורמיות דתית בין יהודים , 
ונאבק נגד מה שהוא חשב להפרת זכויות אדם בגדה המערבית וברצועת עזה " . פרוף 
אלפרד גוטשאלק , נשיא " היברו יוניון קולג " , אחד האישים הבולטים ביותר 
בזרם הרפורמי בארה"ב , אמר ל"טיימס " כי שוקן היה " פטרון מסור של למדנות , 
אשר יצר עיתון עם פרספקטיבה בין - לאומית , ונאבק באומץ נמשך נגד צנזורה " . 
שוקן היה חבר במועצת המפקחים של השלוחה הירושלמית של " היברו יוניון קולג " . 
נקרולוגים קצרים יותר של שוקן הופיעו גם בעיתונים אחרים , ובכללם " ואשינגטון 
פוסט " . סוכנות הידיעות האמריקאית " אסושיאייטד פרס " , הגדולה ביותר בעולם , 
תיארה את העורך הראשי של " הארץ " כ"אחד העיתונאים המהוללים ביותר " 
של ישראל , וציטטה רשימת הספד שכתב עליו יואל מרקוס ביום א בעמוד הראשון 
של " הארץ " . 
