אין ספק שהתפטרותו של שר החוץ הסובייטי , אדוארד שוורדנדזה , עשויה להגביר 
את הבהלה בקרב היהודים ולהמריץ אותם לברוח מברית המועצות . רבים החליטו 
שלא להמתין , והם יוצאים בכל דרך אפשרית לשלוש תחנות המעבר שהקימה הסוכנות 
היהודית בוורשה , בבודפשט ובבוקרשט . אלה , אם תרצו , מסממניה של בריחה 
המונית , שאינה נובעת ממניעים ציוניים של כמיהה למולדת , אלא מרצון לנוס 
מהמעצמה השוקעת אל חוף מבטחים . בסוכנות נדהמו מן הגידול המדהים במספר היהודים 
שהגיעו לתחנות המעבר החל ביום רביעי שעבר . במהירות הבזק הצליחו , בתיאום 
עם משרד התחבורה , חברת " אל על " וחברות התעופה של פולין והונגריה , 
להגדיל את מספר הטיסות . גם משרד הקליטה נערך במהירות בסוף השבוע כדי לקלוט 
את העולים , שהגיעו אחרי כניסת השבת , בבתי - מלון הסמוכים לשדה - התעופה . 
עם זאת ברור , שהנהירה הזאת לא נובעת רק מחוסר הוודאות השורר בבריה"ם באשר 
לעתידו של גורבצוב ומהחמרת המצוקה הכלכלית והתגברות הגילויים האנטישמיים 
אלא גם מן השינויים המהותיים שהנהיגה הסוכנות בהליכי היציאה . בתום מאבק 
ממושך שניהלה עם לשכת הקשר ( הגוף הממשלתי הממונה על הטיפול ביציאת היהודים ) 
נקבע , שהיהודים היוצאים ברכבות ובאוטובוסים יקבלו לידיהם את אשרת היציאה 
( כפי שנהוג ביחס לעולים היוצאים בטיסות ממוסקווה ) כבר בבתיהם . ראשי 
לשכת הקשר התנגדו לכך בתוקף , מחשש שהדבר ישוב ויעורר את תופעת הנשירה , 
שנעלמה לגמרי מאז בוטלה תחנת המעבר בווינה . בדיונים פנימיים טענו ראשי 
לשכת הקשר , שהיהודים עלולים לנשור בוורשה ובבודפשט , ולא לעלות על המטוסים 
הממריאים לישראל . ראשי הסוכנות הסבירו להם שאין בסיס לחשש הזה כי אין 
ליהודים שום אלטרנטיווה אחרת , שכן מפולין ומהונגריה אין להם לאן לצאת זולת 
לישראל . הם הדגישו , כי צעד זה עשוי לזרז את יציאתם לנוכח המחסור החמור 
בטיסות . בדיעבד הוברר , שגישת הסוכנות היתה נכונה . הנהלים החדשים מייעלים 
ומאיצים את היציאה . אלה שהסוכנות מממנת את כרטיסי הנסיעה שלהם ברכבות ובאוטובוסים , 
לא צריכים להמתין זמן רב ; הם פשוט יוצאים בתחבורה הציבורית לוורשה ולבודפשט . 
קפמאבינהסוכנות נקטה צעדי ייעול נוספים , אחרי שהוברר שהמכס הסובייטי על 
נהליו המסורבלים מעכב את יציאתם של רבים . מנכ"ל המחלקה לכספים בסוכנות , 
צבי ברק , ומנכ"ל מחלקת העלייה , ארנון מנטבר , יצאו בחשאי למוסקווה 
וחתמו על הסכם עם חברה פרטית של עמילי מכס בבריה"ם , המטפלת עתה במשלוח 
מטעני העולים באוניות בדרך הים . זאת ועוד , הסוכנות החליטה להגביל את כמות 
המטען , וכל משפחת עולים רשאית עתה לשלוח ארצה 000 , 1 ק"ג בלבד . עד לאחרונה 
לא היתה כל הגבלה , והעולים העמיסו את כל תכולת ביתם , לרבות מוצרי חשמל . 
הסוכנות גם החליטה לעודד את העולים לוותר לחלוטין על שיגור מטען . כל 
משפחה שאיננה שולחת את מטענה בדרך הים מקבלת בהגיעה ארצה פיצוי כספי של 000 , 
1 דולר לרכישת מוצרי חשמל . כיום , כ%05 מן העולים מוותרים על מטענם , 
ובכך התקצרו ההליכים הכרוכים ביציאתם . ראש מחלקת ההסברה בהסתדרות הציונית , 
עוזי נרקיס , מיהר להכריז בשבוע שעבר , כששב מביקור בבריה " ם , שניכרת 
התלבטות בקרב היהודים אם אכן כדאי לעלות לארץ בשל קשיי התעסוקה והדיור . 
יו"ר הנהלת הסוכנות , שמחה דיניץ , שלל הערכה זו והדגיש שאין כל סימנים 
להאטת קצב העלייה , והימים האחרונים הוכיחו כי צדק . לדעתו , יגיעו החודש 
כ0323 אלף עולים , ובחודש ינואר ינחתו בארץ כ04 אלף עולים . קפמאבינגורם 
בכיר בסוכנות אמר אתמול : " אנחנו עושים כל מאמץ כדי להביא ארצה את כל 
העולים במהירות האפשרית . אבל על הממשלה מוטלת המשימה העיקרית , עליה לדאוג 
לקליטת העולים . לפי שעה לא נראה שההיערכות מדביקה את קצב העלייה " . המחסור 
החמור בדירות , הצפיפות במרכזי הקליטה ובעיות התעסוקה הקשות עלולים להגביר 
את ממדי המחאה וההתמרמרות בקרב העולים . הפגנת האוהלים של קומץ העולים בבאר - 
שבע עשויה להיות רק תחילתה של תנועת מחאה גדולה . אולם במקום לאתר לאלתר 
מקומות דיור בבתי - מלון , בבסיסי צה"ל וכד ( עד להשלמת בניית הדירות ) 
ולגבש תוכניות תעסוקה לעולים , טרודים שרי הקבינט בוויכוחים ביניהם . שר 
השיכון אריאל שרון מטיח האשמות בשר הקליטה . השר פרץ מעמיד פני נעלב ומחרים 
את ישיבות הקבינט לקליטת העלייה . שר הקליטה מציע לשכן את העולים באוהלים . 
שר השיכון מתנגד לאוהלים וטרוד ביבוא קרוואנים . יו"ר ועדת העלייה של הכנסת , 
ח"ך מיכאל קליינר , מציע לגנוז את יבוא הקרוואנים ולהקים מחנות אוהלים . 
שר הקליטה לשעבר , יעקב צור , ממליץ לא להשתעשע ברעיון הזה , אלא לעודד 
ישראלים להשכיר את דירותיהם לעולים ולהפעיל צו פיקוח על מחירי הדירות . 
ובינתיים , מבוכה ואי סדר אוחזים בכל . 
