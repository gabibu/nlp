שערי המחזור ה - 21 בליגה הלאומית בכדורגל מחזור שהוכיח שוב , כי ממוצע 
הצופים בכדורגל הישראלי מצוי בעליה , איטית אמנם , אבל הדרגתית . אולי 
גם הגיע הזמן לבדוק את השפעת הקדמתם של כמה ממשחקי הליגה , משבת ליום שישי , 
על מספר האוהדים הבאים לצפות במשחקים . על פניו נראה , בשלב זה , כי 
תופעה זו מיטיבה עם הקופות והיציעים . בשלושת המשחקים שהיו הפעם ביום שישי 
ביקרו , לפי דיווחי סופרי " ספורט הארץ " 005 . 51 צופים , ממוצע גבוה 
מן הרגיל במשחקי ליגה שיגרתיים . בסך הכל היו בששת משחקי המחזור 000 . 82 
צופים , וזו עליה גדולה לעומת הממוצע השבועי של העונה שעברה . החלוקה מוכיחה 
ששלושה משחקים ביום שישי משכו 005 . 51 צופים ושלושת המשחקים בשבת משכו 005 . 
21 צופים . חומר למחשבה . הפועל פתח תקוה ממשיך לשמור בהצלחה על מקומו בראש 
הדירוג הלאומי , לא רק כדי להוכיח את השתלטותה של פתח תקוה על צמרת הכדורגל 
( מכבי פתח תקוה , מיותר להוסיף , עלה לראש הליגה הארצית ) . המוביל 
הלאומי יצא לנתניה והוכיח שם , כי קורץ מחומר של מנצחים , כאשר הצליח למחוק 
פיגור 01 ולהפכו בצורה מלהיבה לניצחון 21 , גם כדי להוכיח לנתניה שלא כל 
יום שישי פורים ( או חיפה ) . מכבי חיפה הצליח לשמור על מקומו השני , 
לא מעט בזכות השוער הרוסי ויקטור צאנוב . חיפה עלתה ליתרון 10 ונלחצה לשערה 
על ידי חלוצי הפועל תל אביב המארחים , ששיחקו בעשרה בגלל הרחקת משה מוסטרל 
בדקה ה - 36 , אלא שצאנוב הפגין יכולת מלהיבה ושמר על שער נקי . אגב , 
מאז בואו לחיפה , בשלושה משחקים שהם 072 דקות , עוד לא ספג השוער הרוסי 
שער ! אגב , מבחינה סטאטיסטית הטבלה אינה מטעה , ובראשה מדורגות שתי הקבוצות 
שזכו במספר הניצחונות הגדול ביותר ( 7 ) . במקום השלישי בדירוג חל חילוף 
מעניין בין שני שכנים : בית"ר ת"א שהיה רביעי עלה למקום השלישי במקום מכבי 
ת"א , אחרי שהביסו 30 . עתה יש לבית"רים יתרון 3 נקודות על פני המכבים 
וגם הפרש שערים עדיף שמשמעותו נקודה רביעית . בית"ר ירושלים זינק מהמקום 
ה - 8 ל - 5 בזכות ניצחון - חוץ חלק 20 על הפועל כפר סבא , שהודרך הפעם 
על ידי אשר מסינג , מחליפו של המאמן הפולני וויטק לאזארק שפוטר בשבוע שעבר . 
כפר סבא נותרה גם אחרי תריסר מחזורים היחידה שעדיין לא ניצחה העונה . שני 
משחקים נסתיימו ללא הכרעה , ובשניהם היו מעורבים כמובן מלכי התיקו : הפועל 
באר שבע ( עם 7 תיקו ) סיים 00 בימק"א עם הפועל ירושלים ; הפועל צפרירים 
חולון , שלא נוצח מאז החל להדריכו המאמן נסים בכר , הוביל פעמיים בשכונת 
התקווה מול האלופים מבני יהודה שהצליחו בסופו של דבר להשוות 22 . גם לבני 
יהודה 7 תיקו . 
