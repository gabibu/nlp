הסתדרות עובדי האירוח פנתה אתמול בדרישה למלון " גראנד - ביץ " בתל - אביב , 
להחזיר לאלתר את חמשת הפועלים הערבים הקבועים , שפוטרו מעבודתם . ישיבת 
ועדה פריטטית משותפת להסתדרות עובדי האירוח והתאחדות המלונות הארצית , שנקבעה 
להתכנס אתמול כדי לדון בנושא , בוטלה ברגע האחרון לאחר שמלון גראנד - ביץ 
הודיע , כי נציג התאחדות המלונות בוועדה יעקב אבינתן , סמנכ"ל התאחדות 
המלונות , אינו מקובל עליו . שלושה מבין חמשת הפועלים שפוטרו הם ערבים מהשטחים 
עובד מטבח ושני שוטפי כלים , ושני מלצרים ערבים ישראלים . מזכ"ל הסתדרות 
עובדי האירוח , ששון אפרתי , אמר אתמול כי ההסתדרות תומכת בעובדים . הוא 
הביע את זעמו על כך שמלון גראנד - ביץ טרח רק ברגע האחרון להודיע על התנגדותו 
לחברותו של אחד מהנציגים בוועדה הפריטטית , וטירפד בכך את כינוסה אתמול . 
לדברי אפרתי אם ימשיך בית המלון להתחמק מדיון בנושא , לא יהיה מנוס מלפנות 
לוועדת יחיד של משרד העבודה והרווחה או להכריז על סכסוך עבודה . מנהל מלון 
גראנד - ביץ , בני שפט , אמר בתגובה , כי לא מדובר בפיטורי עובדים ערבים 
בלבד . לדבריו % 06 מבין העובדים שפוטרו מבית המלון הם יהודים . הפיטורים 
נבעו לדבריו מהמשבר בתיירות . עם זה לא הסתיר , כי שלושה מעובדי השטחים 
הקבועים , פוטרו " למען ביטחון שאר העובדים ואורחי בית המלון , בצל מה 
שקרה במלונות אחרים " . בבתי מלון באשקלון לדוגמה , נתפסו עובדי מטבח מהשטחים 
שחיבלו באוכל לאורחים . לדברי שפט תתכנס הוועדה הפריטטית והוא יביא לפניה 
את הנתונים הקשורים לפיטורי כלל העובדים . לדבריו , התנגדות בית המלון 
לנציג התאחדות המלונות בוועדה הפריטטית היא עניין פנימי . יעקב אבינתן שחברותו 
בוועדה נדחתה אמר שאינו יכול להתייחס לנושא כי הוועדה לא התכנסה . 
