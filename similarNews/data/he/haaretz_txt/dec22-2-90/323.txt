פרוף זאב שטרנהל יצא חוצץ נגד הצעת החוק לשינוי שיטת הממשל ( " השוחד הגדול 
מכולם " , " הארץ " , 21 . 12 ) , והאשים את מחבריה שאינם מטפלים בנושאים 
הנראים לו חיוניים , ואני מודה שהם חשובים מאוד , של חוקה ואחריות הנבחר 
לכנסת כלפי ציבור בוחריו . קיימות שלוש בעיות המעיקות על הדמוקרטיה הישראלית : 
ממשלה ( ממשל ) שאינה מתפקדת כלל ואינה יכולה לקבל החלטות , נבחרים שאינם 
עומדים לביקורת בוחריהם ועל כן מרשים לעצמם דילוגים ממפלגות למפלגות ועשיית 
עסקות אישיות על חשבון קולות בוחריהם ( בהיותם נבחרים על - ידי המרכז , 
איכותם אינה עומדת לעתים קרובות , בביקורת כלשהי ) והעדר חוקה שתקבע את 
כללי המשחק בהתנהגות , במבנה הארגוני ובחקיקה . אילו בתרגיל אקדמי עסקינן , 
כי אז הייתי תמים דעים עם פרוף שטרנהל : משנים הכל ובבת אחת , כי הדבר 
נחוץ . אלא שאני חי במציאות רבת - שנים שקבעה נורמות התנהגות מסוימות , 
פסולות בעיני , מאז עסקת בן - גוריון עם אגודת ישראל , שנועדה לאזן את 
" איומי " השמאל של מפ"ם ואחדות העבודה . במציאות זו , כששתי המפלגות 
הגדולות קודם המערך ואחר - כך הליכוד , שנאלץ ( או שש ) לאמץ את הנורמות 
הללו נכנעות ללא תנאי לתכתיב המחנה החרדי וממהרות להציע מעמד עדיף לכל חבר - 
כנסת המוכן לבגוד בבוחריו אין כל אפשרות לבצע תרגיל אקדמי , ו24 שנות 
כישלון של שינוי שיטת הבחירות יעידו על כך . אותו הדין לגבי חוקה : המחנה 
החרדי אומר " נייט " וזהו . ההלכה היא בעיניהם החוקה . לא תרצה לא תאכל , 
ובשיטת הממשל הנוכחית קצרה היד מלהושיע . במציאות הזאת נותרה עדיין האפשרות 
לשינוי שיטת הממשל על - ידי בחירה ישירה של ראש הממשלה , דבר חיוני מאין 
כמוהו לתפקוד הממשלה . ממשלה המורכבת מקונפדרציה של נסיכויות פיאודליות , 
הקרויה קואליציה , שבה הראש נושא באחריות אך נטול סמכויות ומנוע מלהחליט , 
ממשלה שבה לא ניתן להרכיב צוות שמושך בעול ביחד , ממשלה כזו אינה מסוגלת 
לקבל החלטות ולתפקד . וכזו ממשלתנו היום , וכאלו היו הממשלות שקדמו לה . 
כשהיה אדם חזק בראש והוא " עיגל פינות " בדמוקרטיה כבן - גוריון , זה 
עוד הלך , אבל העסק הידרדר מאז . שינוי שיטת הממשל מבטיח כי לאחראי יהיו 
סמכויות ושיוכל להרכיב צוות ועל כן לתפקד , וזה הדבר שחסר לנו היום יותר 
מכל . לנו , לאלה שאינם סגורים במגדל שן . באין חוקה המכתיבה כללי משחק 
נאלצו יוזמי החוק , ולדעתי הצליחו בכך , להוסיף גם בלמים ואיזונים שתוצאתם 
העלאת רמת הכנסת בעל כורחה . חוקה לישראל , התנועה לשינוי שיטת הממשל וכו , 
אשר בתחילת מאבקם גרסו בדומה לפרוף שטרנהל , שיש לעשות הכל ביחד , השתכנעו 
לא מעט בהשפעת נשיא המדינה כי דרכם של הארבעה ( לין , ליבאי , רובינשטיין 
והכותב ) היא הנכונה , וכי אין לחכות עם שינוי שיטת הממשל להיווצרות תנאים 
היפותטיים שיאפשרו השגת הכל או לא כלום . אין זה משנה אם פרוף שטרנהל יקבל 
את דעתי כי שינוי שיטת הממשל מסוגלת לעמוד בזכות עצמה , וכי היא עונה על 
מרבית הבעיות הקיימות מבלי לסתור את החיוב שבחוקה או בשינוי שיטת הבחירות . 
האם רואה הוא אפשרות דמוקרטית - ריאלית לשינוי הנהלים , הנוהגים , הכללים 
והתרבות הפוליטית שלנו בדרך שהוא מציע , דרך שנכשלה במשך למעלה משנות דור ? 
שינוי שיטת הממשל על - ידי בחירה ישירה של ראש הממשלה , פירושו ממשלה מתפקדת , 
אחראית כלפי הציבור , שראשה הוא ראש בעל אחריות וסמכות , שמהווה כתובת 
ברורה שמסוגלת לקבל החלטות , שקמה ללא הזדקקות לסחר - מכר הנהוג כיום , 
של מכירת קולות לאחר שניתנו לנבחר . כל אלה תוך בקרה צמודה של כנסת שעוצמתה 
תוגברה גם כן , לשם איזון . כשתקטן תלותו של ראש הממשלה בסחר - מכר של קולות 
הנבחרים , תשתנה גם התנהגות הכנסת ותהפוך עניינית יותר . אם אין ביקוש , 
ההיצע מיותר , והארץ תנשום לרווחה . 
