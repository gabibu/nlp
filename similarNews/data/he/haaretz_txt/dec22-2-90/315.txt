העוקבים אחרי הכנותיהם של האמריקאים למלחמה במפרץ יכולים להשתגע . מאז אוגוסט 
אין כמעט שבוע ללא דיווחים סותרים . תחילה אמרו שהכוחות יהיו מוכנים באמצע 
אוקטובר , או בסוף אוקטובר , אחר - כך בתחילת נובמבר , באמצע נובמבר , 
בדצמבר . עכשיו , בפרוס חג המולד , אחרי ששר ההגנה , ריצרד צייני , 
הכריז בקהיר ששעון הזמן מתקתק לכיוון מלחמה , נפגשו ראשי הצבא עם הנשיא 
בוש בקמף - דייוויד ושוב אמרו לו : הצבא עדיין לא מוכן . רק בסוף ינואר , 
או בתחילת פברואר , כאשר יהיו במפרץ יותר מ004 אלף חיילים אמריקאים וציוד 
נוסף , אפשר יהיה לדבר על מבצע צבאי . קפמאבינמול ההיסוסים האמריקאים וההתלבטויות 
בשאר מרכיבי הקואליציה העולמית בולטת הנחישות הישראלית . מפי אישים מוואשינגטון , 
שבאו בימים האחרונים לביקור בירושלים , אפשר היה לשמוע שהמקום היחידי על - 
פני כדור הארץ שבו בטוחים שהמלחמה הכרחית וקרובה הוא מדינת ישראל . דיפלומט 
אמריקאי ששאלתי אותו על כך היסס לרגע ואמר , זה נכון באשר לישראל ובאשר 
למדינה נוספת מצרים . ואכן , בתחילת השבוע נטשו ראש הממשלה , יצחק שמיר , 
וכמה משריו את מדיניות הפרופיל הנמוך והצטרפו לגורמי ביטחון אנונימיים שמילאו 
את הכותרות בניסוחים חד - משמעיים על המלחמה המתקרבת והבלתי נמנעת . קפמאבינאיש 
לא יודע , כמובן , אם תפרוץ מלחמה , ולא חסרים פרשנים אמריקאים החושבים 
שגם הנשיא בוש עצמו אינו יודע זאת . אבל מה שברור מאוד , ולכולם , הוא 
שבארצות - הברית התגבשה חזית פוליטית רחבה נגד הסתבכות במלחמה , וכך גם 
כמעט בקרב כל מרכיבי הקואליציה הגדולה האנטי - עיראקית . לנשיא ארה"ב ולמנהל 
שלו היו עד כה הישגים לא רעים . הם הקימו מחסום אדיר מול אפשרות של התמוטטות 
סעודיה ונסיכויות המפרץ נוכח התוקפנות העיראקית . הם יישמו בהצלחה מצור 
על עיראק , שאינו פוגע ממש באספקת המזון ואינו מרעיב את העיראקים , אבל 
משבש את כל התשתית הטכנולוגית של המדינה , והשלכותיו יחריפו וילכו עם הזמן . 
הקואליציה שהקימו האמריקאים יציבה , וכמוה התמיכה הבין - לאומית בצעדי 
ארה"ב . לאמריקאים יש בהחלט סיבות לחשוב שהזמן משחק לטובתם . הם ימשיכו 
ויפחידו ללא הרף את סדאם חוסיין , כך שלא יעז לתקוף , אבל הם עצמם לא יזיזו 
את הצבא . תחלופה נכונה של החיילים האמריקאים במדבר הסעודי ובמימי המפרץ 
תאפשר שהות ארוכה באזור עד שתושג פשרה , וזו התחזית המקובלת ביותר באמריקה 
ובאירופה , גם אם איומי הצדדים נשמעים היום מפחידים מאוד . בציבור הישראלי , 
לעומת זאת , קיים קונסנסוס רחב ביותר בדבר הצורך לחסל צבאית את סדאם חוסיין 
ואת משטרו , ומהר . הסיבות לכך ידועות . כל פשרה עם עיראק ( ועם בעלי 
בריתה הפלשתינים ) תביא ליצירת איום קשה על ישראל , וכל השתהות בחיסולו 
של סדאם יכולה לתבוע מאתנו מחיר . אבל אסור שמשאלות הלב הישראליות יביאו 
אצלנו לטיפוח חזיונות שווא על מלחמת בזק אמריקאית , הפורצת מחר בבוקר , 
ויסתירו מעינינו את התמונה האמיתית . לא האמריקאים ולא סדאם חוסיין אינם 
להוטים לפתוח באש ולכן הסבירות לפשרה מדינית גבוהה , גם בשבועות הקרובים . 
נכון שפשרה כזאת יכולה להסב לישראל נזק ביטחוני גדול , אבל איש לא יכול 
לערוב לנו שמלחמה מתמשכת ותוצאותיה לא יביאו עלינו נזק גדול יותר . סוריה 
מצד אחד ואיראן מצד שני , העשויות להיבנות מחורבנו של המשטר בבגדאד , אינן 
טובות לישראל יותר מסדאם חוסיין , ואולי אפילו גרועות ממנו . כך או כך , 
כאשר ראש הממשלה ושריו מעריכים שהמלחמה במפרץ בלתי נמנעת , צריך לזכור 
שזו גם נטיית לבם , ואם היו יכולים , היו דוחפים את האמריקאים לכך . אבל 
ההערכות של השותפים לעימות במפרץ שונות . 
