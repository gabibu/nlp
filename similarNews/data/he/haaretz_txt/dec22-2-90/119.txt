סניפי בנק איגוד נתנו בחודש יולי ללקוחות שהתגלו כבעייתיים אשראי בסכום 
כולל של 1 . 3 מיליון שקל כך מתברר ממידע שהגיע ל"הארץ " . בעקבות זאת המליצו 
הנהלות סניפים אלה להנהלת הבנק לבצע הפרשות בסכום כולל של 3 . 1 מיליון שקל , 
כלומר כ%24 מהחוב . הסניפים הבעייתיים ביותר של בנק איגוד בחודש יולי היו 
אשדוד , שצבר חובות כאלה בסכום כולל של 367 אלף שקל , מרכז הכרמל שצבר 
חובות בעייתיים של 495 אלף שקל , והסניף הראשי של בנק איגוד בירושלים , 
שצבר חובות בסכום 057 , 775 שקל והציע להפריש סכום של 052 , 024 . עוד מתברר 
כי הנהלת הבנק נהגה להקטין באופן קבוע את ההפרשות לחובות מסופקים שביקשו 
הסניפים , במטרה להציג תוצאות עסקיות משופרות . בהנהלת קבוצת בנק לאומי 
נאמר אתמול בתגובה : " כל ההפרשות באיגוד בוצעו כהלכה וגולו כיאות במאזן 
הבנק . המידע שהגיע לעיתון הגיע בדרך שלדעתנו אינה כשרה , לא באשמת העיתון , 
אבל צר לנו שהארץ משתף פעולה בנסיבות כאלה " . 
