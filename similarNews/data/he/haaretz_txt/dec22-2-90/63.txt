בשאלה מתי יש לעצור אדם עד גמר ההליכים נגדו , שלובים אינטרסים נוגדים . 
מצד אחד , חירות האזרח , שכן כל עוד לא הורשע בדין הוא בחזקת זכאי . 
מצד שני , הצורך להגן על החברה ולהילחם בפשיעה . עד לעת האחרונה לא היו 
הנחיות של המחוקק בשאלה זו , ומלאכת האיזון בין שני האינטרסים הנוגדים הוטלה 
על בית - המשפט . הפסיקה קבעה כי כדי לעצור נאשם עד תום ההליכים , יש להוכיח 
תחילה שיש ראיות לכאורה המבססות את אשמתו , וכן יש להוכיח קיום עילת מעצר . 
שתי העילות המקובלות הן שיש סכנה כי אם האיש יהלך חופשי הוא ישבש הליכי 
משפט , או יסכן את שלום הציבור . עילה נוספת שנויה במחלוקת , לפיה אפשר 
להחזיק נאשם במעצר עד תום ההליכים , היא " חומרת העבירה " ; עיקר השימוש 
בעילה זו הוא בעבירות של הצווארון הלבן . בשל המחלוקת בבתי - המשפט אם מותר 
להשתמש בעילה של חומרת העבירה , תוקן החוק ביוזמת חברי - הכנסת אהוד אולמרט 
ומרדכי וירשובסקי ( חוק סדר - הדין הפלילי , תיקון מס 9 , תשמ"ח8891 ) 
. מאמר שפירסמו באחרונה עו"ד אורי סלונים ומתמחה במשרדו , נתן שמחוני , 
בכתב העת " עיוני משפט " ( הוצאת אוניברסיטת תל - אביב ) סוקר את שאלת 
המעצר עד תום ההליכים בשל עילת " חומרת העבירה " בעבירות הצווארון הלבן , 
עקב התיקון לחוק . בעלי המאמר מחלקים את גישת הפסיקה בשאלה זו לשתי אסכולות . 
אסכולה אחת מסתפקת ב"חומרת העבירה " כדי לעצור נאשם בעבירת צווארון לבן 
עד תום ההליכים , שעם תומכיה נמנו נשיאי בית - המשפט העליון יואל זוסמן 
ז"ל ויצחק כהן ז"ל , וכן מ"ם הנשיא מרים בן - פורת והשופט גבריאל בך . 
האסכולה השנייה סוברת כי אין די בחומרת העבירה כדי לשים עבריין מסוג זה 
מאחורי סורג ובריח , ויש להגביל ולצמצם עילה זו . באסכולה זו תומך בעיקר 
מ"ם נשיא בית - המשפט העליון , מנחם אלון . בסעיף 12א ( ד ) לתיקון לחוק 
נאמר : " חומרת העבירה כשלעצמה לא תהווה עילה למעצר , אלא במקרים המנויים 
בסעיף קטן ( א ) ( 2 ) " . רשימת העבירות בסעיף קטן זה כוללת עבירות 
סמים , מעשי אלימות ואכזריות ואיומים במעשים כאלה , עבירות שנעשו בקטינים 
וניצול ליקוי נפשי או שכלי של הקורבן . לדעת הכותבים , לשון סעיף זה מלמדת 
כי רשימת העבירות שבשל חומרתן אפשר לעצור נאשם בעבירת צווארון לבן עד תום 
ההליכים היא רשימה סגורה . אבל מתברר כי האסכולה של השופטים המסתפקים בחומרת 
העבירה כעילה עצמאית למעצר , עקפה הגבלה זו באמצעות פרשנות מרחיבה , המשלבת 
עילה זו בשתי העילות האחרות : סכנה לשלום הציבור ושיבוש הליכי משפט . 
עמדה זו מתבססת בין השאר על דעתו של השופט בך , כי כדי להוכיח התגבשות עילה 
של שיבוש הליכי משפט די להסתמך על העובדות המפורטות בכתב - האישום ואין צורך 
בראיות חיצוניות לכך . כמו כן , היא מתבססת על דעת השופט אהרן ברק , 
שגם השופט אברהם חלימה תמך בו , כי הביטוי " סכנה לשלום הציבור " כולל 
גם עבירה כלכלית שאין בה גילויי אלימות כלשהם . בעלי המאמר סבורים כי אין 
בעמדות הללו אלא הכנסת העילה של חומרת העבירה בדלת האחורית , שכן מעתה , 
בדיון במעצרו של נאשם בעבירת צווארון לבן עד תום ההליכים , לא יהיה כלל 
צורך להסתמך על עילת חומרת העבירה בשמה המפורש . לדבריהם , די יהיה לומר 
כי לנוכח העבירה המפורטת בכתב האישום יש יסוד סביר לחשש שהנאשם ישבש הליכי 
משפט , או שמעצם העבירה , מהותה ונסיבותיה קיים חשש שהוא יסכן את שלום 
הציבור כאשר ברור כי לפני תיקון החוק לא היה מקרה מעין זה יכול להשתבץ באחת 
מעילות אלה , אלא רק במסגרת העילה של חומרת העבירה . בסיכום המאמר כותבים 
סלונים ושמחוני כי מגמתו של התיקון לחוק היתה לבטל את עילת חומרת העבירה 
בעבירות צווארון לבן . אבל חלק מהחלטות בית - המשפט העליון לאחר תיקון זה 
אינן מרמזות על הכיוון המתבקש , אלא על המשך המגמה ששלטה לפני התיקון . 
בעלי המאמר מביעים תקווה כי " לאור לשון התיקון , מטרתו וחידושו , יהא 
זה בית - המשפט העליון שיעלה על נס את נושא ההקפדה היתרה על העדפת העיקרון 
של זכות האדם לחופש וחזקת חפותו , לעומת עקרונות שלום הציבור במקום שאין 
צורך בכך " . 
