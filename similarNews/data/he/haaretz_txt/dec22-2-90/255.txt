( ע ) . " מדובר במעשה חמור ביותר , אשר דומה להחריד למקרים אחרים שקרו 
בשנים האחרונות , ואשר בהם קופחו חיי חיילים עקב חטיפה בעת שנסעו בטרמפים " ; 
כך קבע בית המשפט העליון , בדחותו את ערעורם של ארבעה דרוזים מהגולן , 
שזממו לחטוף חייל צה"ל ולהחליפו בטייס הסורי שערק לישראל . הארבעה נידונו 
לעונשי מאסר של בין 81 ל72 חודשים . הארבעה קאסם אבו - זייד , טליע עמאשה , 
איימן אבו - עוואד ונאצר אבו - שאהין תושבי מגדל שאמס ובוקעתה שבגולן , 
תכננו בדצמבר 9891 לחטוף חייל ולנהל משא ומתן , כדי להביא לשחרורם של אסירים 
ביטחוניים תמורתו , ולהחזרת הטייס הסורי שערק לישראל ב98 . 01 . 11 . הם 
גם ניסו לבצע הלכה למעשה את תוכניתם , כאשר אספו לרכבם חייל שביקש להגיע 
לקצרין . בעת הנסיעה , משהתברר להם שהחייל הוא דרוזי וקרוב משפחה של אחד 
מתושבי בוקעתה , הם הורידו אותו בקצרין , מבלי שמזימתם תתגלה . הארבעה 
ראו בניסיון זה מעין " חזרה כללית " לקראת ביצוע תוכניתם , אולם נעצרו 
בטרם הספיקו להוציאה לפועל . הם הועמדו לדין בביהמ"ש המחוזי בנצרת והורשעו , 
על סמך הודאתם , בקשירת קשר לבצע חטיפה בנסיבות מחמירות . שניים מהנאשמים , 
אבו - זייד ועמאשה , הורשעו גם בחברות בהתאגדות בלתי - מותרת ובקשירת קשר 
לבצע פשעים . התברר , כי הם התארגנו להכנת בקבוקי תבערה , כתיבת סיסמאות 
נגד ישראל והנפת דגלי סוריה . ביהמ"ש המחוזי דחה את טענת הארבעה כי חזרו 
בהם מתוכנית החטיפה , וכי עסקו בה " בעלמא , וללא כוונה לבצעה " . אבו - 
שאהין , שהיה הרוח החיה בתכנון , נידון ל72 חודשי מאסר , אבו - זייד ועמאשה 
נידונו ל42 חודשים ואבו - עוואד ל81 חודשי מאסר . כמו כן , נגזרה עליהם 
שנת מאסר על תנאי . הארבעה ערערו לביהמ"ש העליון על חומרת העונש . שלושה 
מהם , בעלי עבר נקי , טענו כי אם אבו - שאהין , שנדון בעבר ל5 . 3 שנות 
מאסר על הרשעתו ביציאה של כדין לסוריה ומסירת מידע למודיעין הסורי , נידון 
הפעם רק ל72 חודשי מאסר כי אז עונשם חמור מדי . השופטים נשיא ביהמ"ש העליון 
מאיר שמגר , אליעזר גולדברג ויעקב מלץ לא השתכנעו שעליהם להתערב בשיקולים 
על חומרת העונש . " אכן , היה מקום להטיל עונש חמור יותר על אבו - שאהין . 
אולם , לא ניתן לומר כי העונש שנגזר על היתר מופרז במידה כלשהי לחומרה . 
העדר הפער הנאות בין העונשים אינו יכול , במקרה זה , לשמש עילה להקלה " , 
אמר שמגר . 
