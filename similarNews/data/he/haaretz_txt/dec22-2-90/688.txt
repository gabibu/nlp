שר התיירות , גדעון פת , הקפיא בצו חדש פתיחת סוכנויות נסיעות ותיירות 
חדשות למשך שנתיים . הצו החדש ייכנס לתוקפו ב8 בינואר ויימשך עד ל13 בדצמבר . 
על - פי הצו החדש , לא תוגש , לא תתקבל ולא תידון בקשה לרשיון לסוכנות 
נסיעות ולא יינתן רשיון לסוכנות נסיעות במהלך כל התקופה האמורה . אם יוכח 
לאחראי על הנושא במשרד התיירות , כי " במתן רשיון מסוים יהיה משום תרומה 
מיוחדת בתחום שירות נסיעות " , הוא יהיה רשאי באופן יוצא - מן - הכלל לקבל 
בקשה לרשיון סוכנות נסיעות . יתרה מכך , בהתייעצות עם המועצה המייעצת לנושא 
במשרד התיירות , הוא יהיה רשאי לתת את הרשיון המבוקש . שלשום התקיימה במשרד 
התיירות בירושלים ישיבה , שבה נדונו שמונה בקשות לפתיחת משרדי נסיעות ותיירות 
חדשים . התהליך בהנפקת האישור הוחל עוד לפני השלמתו של הצו החדש ולקראת 
כניסתו לתוקף בתחילת השבוע הבא . הצו החדש מקפיא גם תשלומי אגרות סוכני הנסיעות 
והתיירות . בכך נענתה הוועדה לפניית משרד התיירות , שהציג את בקשת התאחדות 
סוכני הנסיעות והתיירות . הוועדה חזרה בה מהכוונה להצמיד את דמי האגרות 
למדד . אגרת הרישוי למשרד נסיעות היתה צפויה לעלות ל663 ש"ח , ועם קבלת 
ההחלטה יישאר תשלום דמי האגרה בגובה 513 ש"ח . מזכ"ל התאחדות סוכני הנסיעות 
והתיירות , דני כרוסט , אמר כי הוא מודה למשרד התיירות , ובמיוחד לאגף 
הרישוי , " שנתנו כתף לתיקון העוול שבהצמדת תשלום האגרות בשנה כה קשה בענף 
הנסיעות " . 
