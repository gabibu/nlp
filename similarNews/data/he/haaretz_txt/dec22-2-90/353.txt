הודעה מיוחדת , מטעם הכנסייה הפולנית , מגנה כל גילויי אנטישמיות , שאירעו 
אי פעם על אדמת פולין , ומגדירה אותם כ"נוגדים את רוח הבשורה , ומנוגדים 
לחזון הנוצרי של כבוד האדם " . את ההודעה , שתיקרא בפומבי בכל כנסיה ברחבי 
פולין ב02 בינואר , פרסמה סמכות עליונה של 442 הבישופים הקתוליים של פולין . 
ההודעה קוראת גם לקתולים הפולנים להתעלות מעל ל"סטראוטיפים אנטישמיים " , 
ולפתוח בדיאלוג , המושתת על כבוד הדדי והבנה . כמו כן , עוסקת ההודעה 
בשואה , ואומרת , בין השאר : " מה שכואב לנו במיוחד , הם הקתולים , 
אשר בצורה כלשהי הביאו למותם של יהודים . אלו יעיקו על מצפוננו לנצח . " גם 
אם היה נוצרי אחד שיכול היה לעזור , ולא הושיט את ידו , אנו מבקשים את 
סליחתם של אחינו ואחיותינו היהודים " , נאמר בהודעה . הרב גיימס רודין , 
מנהל הוועדה הבין - דתית של הוועד היהודי האמריקני , ששב מביקור בפולין , 
מגדיר את ההודעה כ"חסרת תקדים , וכפריצת דרך יוצאת דופן " , שבאה בעיתוי 
קריטי לפולין , שם התגברה האנטישמיות ב61 החודשים האחרונים . רודין נפגש 
במהלך ביקורו עם בכירי הכנסייה הפולנית , ביניהם הקרדינל פרנציסק מהארסקי 
מקרקוב , והבישוף הנריק מושינסקי , יו"ר ועד הבישופים לדיאלוג עם היהדות . 
כמו כן , נפגש רודין עם הנשיא החדש , לך ואלנסה , שהבטיח לפתוח " פרק 
חדש , נטול אנטישמיות , בהיסטוריה של פולין " . 
