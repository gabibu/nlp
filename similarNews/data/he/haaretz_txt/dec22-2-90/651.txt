רצוף באי - דיוקים ובסתירות . קודם כל , ההתייחסות לסיבות האפשריות לטביעתה 
של הספינה " אלטוביה " מבוססות על ידיעה קלושה בתחום זה . יתר - על - 
כן , ועדות החקירה עדיין נמצאות בעיצומה של הבדיקה , ולכן ראוי להמתין 
לקביעתן הסופית . אנסה כאן לתקן את אי - הדיוקים כי הרושם המתקבל ממסקנותיו 
של קידר עשוי להטעות ולעוות את התמונה . באשר לציוני הבטיחות , המחולקים 
ביד נדיבה , ההשוואה בין כלי תחבורה שונים נעשית על - סמך מספר התאונות 
לאורך זמן ומרחק נתון . על - פי התוצאה הסטטיסטית , הכלים הבטוחים ביותר 
על - פי אמת - מידה זו הם כלי הטיס . זהו גם קריטריון מקובל , המביא את 
כלי התחבורה השונים למכנה משותף אחיד . הקביעה כי מרכז הכובד של כלי שיט 
חייב להיות מתחת למרכז הציפה היא מוטעית מיסודה . מרכז הציפה הוא המרכז 
ההנדסי של שטח פני המים בקו השוקע העכשווי של כלי השיט , ואין כל קשר למקומו 
של מרכז זה ביחס למרכז הכובד . כמו כן , מרכז הציפה אינו " זז " ממקומו 
סתם כך , אלא אם השוקע משתנה או כלי השיט נוטה , ואזי המרכז ההנדסי של 
מישור פני המים משנה צורה ובעקבותיו מקום . לפיכך , הספינה אינה מתהפכת 
על סמך הקביעות של מר קידר , כי אם מסיבות מורכבות הרבה יותר . לתיקון התמונה 
אציין כי הנקודות שאליהן יש להתייחס בקשר ליציבותה של " אלטוביה " הן : 
מרכז " העילוי " , שהוא המרכז ההנדסי של הנפח שמתחת לפני המים . מרכז 
הכובדהמרכז המטצנטרי , שהוא נקודות המפגש של כל כוחות העילוי בזוויות הטיה 
שונות . הקריטריון ליציבות הוא שהקטע בין מרכז הכובד למרכז המטצנטרי יהיה 
חיובי . לשון אחר , מרכז הכובד חייב להיות נמוך מהמרכז המטצנטרי . אולם 
גם אם הקטע האמור הוא שלילי כלומר , המרכז המטצנטרי יימצא מתחת למרכז הכובד 
אין זה אומר שכלי השיט מתהפך מיד , אם בכלל . את הקביעה כי היתה חבלה 
או תקלה טכנית ראוי להשאיר לוועדת החקירה . לפי שעה , אפשר לשער שהטביעה 
היא צירוף מקרים , שכולם יחד לא תיקנו זה את זה , אלא התוספו זה לזה במגמה 
שלילית עד קרות האסון . יש להניח כי חלק ניכר ממאת הימאים ששהו על הספינה 
חיפשו את דרכם מעלה בדרכם לנושאת המטוסים " סרטוגה " , וכתוצאה מכך טיפס 
מרכז הכובד כלפי מעלה ( נניח שני - שלישים מהימאים , שמשקלם הממוצע 08 
ק"ג . אזי קיימת תזוזה של יותר מ5 טון למרחק ניכר כלפי מעלה ולכיוון אחד 
בספינה ) . תזוזה שכזו בכלי קטן יחסית כמו " אלטוביה " היא משמעותית 
מאוד , ועשויה להביא לתופעה הנקראת " לול , שבה מרכז הכובד מטפס אל מעבר 
למרכז המטצנטרי . תופעה זו מביאה לנטיית כלי השיט על צדו . צירוף תופעה 
זו עם מצב של ים גלי וספינה עמוסה ושקועה בלאו הכי עלול לגרום לכך שכלי השיט 
ייחשף לחדירת מים ולאובדן כושר ציפה מיידי ובלתי - נשלט , המביא לטביעה 
מהירה . מותר לציין עוד כי רוח של 03 קשר מהווה בעיה גם לספינות גדולות יותר 
מאשר " אלטוביה " . חשוב לציין גם את כיוון הרוח , כי רוח מזרחית במפרץ 
חיפה באותה עוצמה אינה משולה לרוח מערבית אשר נשבה באותה עת בעוצמה זו . 
גלים של מטר וחצי לכלי שיט עמוס , עם " גולי חופשי " כשל " אלטוביה " , 
מסוכנים ביותר במצב המתואר , ויש להניח כי תרמו את תרומתם השלילית לצירוף 
הטראגי של הנסיבות המתוארות כאן , ואשר הובילו לטביעה . באשר לגודל האסון , 
הרי שההכתרה בתואר האסון הימי הכבד ביותר שאירע לנו אינה נכונה . לצערנו , 
סבלו צי הסוחר וחיל הים מאסונות חמורים פי כמה בנפש וברכוש . 
