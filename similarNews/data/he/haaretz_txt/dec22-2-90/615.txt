בואנוס - איירס ( ע"ר וע"ץ ) . עשרות אלפי ארגנטינים נרגזים יצאו לרחובות 
הערים בלילה שבין יום ראשון לשני וגינו את החנינה שהעניק הנשיא , קארלוס 
מנם , לקציני " המלחמה המלוכלכת " בשנות ה07 . מנם , שטען כי הוא רוצה 
לשים קץ לקרע בעם ולהביא לפיוס בין האזרחים לבין כוחות הצבא , העניק חנינה 
לששה מפקדי צבא שריצו תקופות מאסר ארוכות על פגיעות בזכויות האדם , רצח , 
עינויים , וחטיפות של 000 , 9 בני אדם . האסירים שזכו לחנינה היו כלואים 
בבתי הסוהר כשבע שנים בלבד על אף שמרביתם נדונו לתקופות מאסר ארוכות . המפגינים , 
שלבשו שחורים , התכנסו בכיכר מרכזית בבואנוס איירס והשמיעו דברי גנאי נגד 
הממשלה . " מנם , בן כלבה , בגדת בנו " , קראו המפגינים בקצב . " הרגו 
את כל אנשי הצבא שמכרו את ארצם " . אמהות עם עיניים דומעות , ובנות של קורבנות 
הרדיפות מתקופת שלטון החונטה , חבשו מטפחות על ראשיהן בהן רקומים שמות הנעדרים 
כל אותם אלפים שנחטפו על ידי סוכני הכת הצבאית ומאז לא נודעו עקבותיהם . 
עוזריו של הנשיא מנם אמרו כי החנינות הן חלק ממדיניותו לזכות בחזרה באמון 
הצבא , שבמאה ה02 ביצע שש הפיכות נגד השלטון האזרחי . שר החוץ , דומינגו 
קבאלו , אמר באחרונה לכתבי חוץ כי מדיניותו של הנשיא נשאה פרי , וההוכחה 
לכך היא כי הצבא דיכא ב3 בדצמבר נסיון מרד של מפקדי צבא ומשמר החופים . 
