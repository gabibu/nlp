קאזרטה ( מיוחד ל"ספורט הארץ " ) . הר הגעש האיטלקי , שכה הפחיד את שחקני 
הפועל תל אביב , התפרץ אמש במלוא עוזו בקאזרטה וגרם להפסד של הפועל לקבוצה 
המקומית 6709 בגביע קוראץ . הפועל יכול להיות מרוצה מהתוצאה הסופית שכן 
הפרש 41 הנקודות עושה עימו חסד גדול . האיטלקים פתחו את המשחק בקצב רצחני . 
הם הובילו בפתיחה 71 , ו - 313 . שחקני הפועל נראו רע מאוד בשלבים האלה , 
והאוהדים האיטלקיים הקנאיים פשוט התמוגגו למראה קבוצתם . עמוס פרישמן החטיא 
כמה קליעות , הנדרסון איבד כדורים , קאזרטה עלתה ל 228 . המשחק היה גמור 
כבר במחצית , בה הובילה קאזרטה 9423 . תכנוניו של מאמן הפועל יריב ורשיצקי 
להאיט את קצב המשחק , ולמנוע מהאיטלקים קליעות בטוחות לא עלו יפה . קאזרטה 
הציגה מופע מרהיב של שחקן הציר המצוין שלה , אחד הטובים באירופה היום , 
צארלס שקלפורד בעל עבר באן . בי . איי . שקלפורד עשה ככל העולה על רוחו 
מתחת לסל של הפועל , ונהנה משיתוף פעולה יוצא מן הכלל של חבריו , במיוחד 
הרכז הבין לאומי זאנטילה . המחצית השניה לא נראתה שונה בהרבה מבחינת יחסי 
הכוחות . האיטלקים המשיכו לצלוף , ועלו בדקה ה - 92 ליתרון ענק 5715 . 
הפועל נראה כעומד על סף התמוטטות , וראשיו כבר העלו בליבם תפילה שתמנע 
תבוסה צורבת . מישהו כנראה שמע את התחינות . האיטלקים עוד קבעו 8886 , 
אבל הפועל נזכר שבעצם לא בא לכאן לטיול . במאמץ של השלבים האחרונים , מלווה 
בהשתפרות מסוימת של חלק מהשחקנים , החל ההפרש להצטמק . דאג לי קלע שתי 
שלשות , ושמעון אמסלם , הטוב בשחקני הפועל , הפגין משחק לחימה יוצא מן 
הכלל . גם הנדרסון נראה לפתע אחרת , וסיים את המחצית השניה עם 71 נקודות . 
עם קצת יותר ריכוז , יכול הפועל לצמק את ההפסד עוד יותר . 23 שניות לסיום 
קלע טרי סל לשלוש , וצימצם ל - 0967 . האיטלקים יצאו להתקפה אחרונה , 
אך איבדו את הכדור . 51 שניות לסיום , והכדור אצל הפועל . הנדרסון ניסה 
לחדור לבד לסל , נחסם ואיבד את ההזדמנות להציל את עורו של הפועל בסל נוסף . 
בסיום המשחק לא הסתירו השחקנים את אכזבתם מההפסד הגבוה . הקבוצה תחזור היום 
לישראל , ותחל בהכנותיה למשחק הליגה נגד הפועל חולון , ביום ראשון באוסישקין . 
הנדרסון 62 , אמסלם 61 , דאג לי 31 , טרי 9 , פרישמן 5 , בנט 5 , 
ריכליס 2 . שקלפורד 32 , אקזפוזיטו 81 , פרנק 61 , דה לניילו 51 , זנטילה 
41 , לוניאברדי 2 , דונאדוני 2 . 
