( מערך ) , המשמשת כיו"ר ועדת המים של הכנסת , אמרה כי " צריך להבין 
סוף - סוף שהוועדה אינה קובעת את מחיר המים , אלא מקבלת מחיר נתון , ומקסימום 
משנה בחצי אגורה לפה או לשם " . היא הוסיפה כי חשוב לזכור שמכסות המים קוצצו 
משנת 68 . " נכון שהחקלאות משתמשת בהרבה מים , אך בכל העולם מסבסדים את 
המים . החקלאות צריכה להתאים עצמה למשק שלא יהיו בו גידולים עתירי - מים " . 
( ליכוד ) , שהוא דוקטור לגאולוגיה , אמר כי יש קושי בציבור להבין ולקבל 
את העובדה שמי התהום הם משאב בעל כמויות מוגבלות , ושיש גבול ליכולתנו להשתמש 
במים בלא לגרום לעצמנו נזקים חמורים כתוצאה משאיבת - יתר . הידלדלות הנפח 
התפעולי של מי התהום , הוסיף בגין , מחייבת בדחיפות את הממשלה והכנסת להיערכות 
חדשה מבחינה ארגונית וחוקית , כדי למנוע נזקים בלתי - הפיכים למי התהום . 
( מפ"ם ) אמר כי דו"ח המבקרת הוא מסמך חמור וקשה . אורון ציין כי המבקרת 
מאמצת בביקורתה את עמדתו החד - משמעית והקבועה של משרד האוצר , לפיה מחיר 
מים ריאלי הוא המכשיר האפשרי לשיקום ותכנון של משק המים . " שנים של צריכת - 
יתר , אך לא פחות מכך פיגור מתמשך בהשקעות לפיתוח של משק המים , הם שגרמו 
למשבר הקשה . זוהי אשליה מסוכנת להניח שניתן לקיים את מפת החקלאות הישראלית , 
על גיוונה ופיזורה , על בסיס שיקול כלכלי צר של מחיר המים . החקלאות והחקלאים 
אינם אויבי המדינה . בצד התביעה ההכרחית לצמצום הצריכה , כולל של המגזר 
החקלאי , יש להבטיח יצירת מקורות תעסוקה חליפיים לאמצעי הייצור שנשללים 
מן החקלאים " , אמר אורון . ( שינוי ) הגיש אתמול הצעה דחופה לסדר היום 
בנושא דו"ח מבקרת המדינה על משק המים . פורז סבור כי נציב המים צמח ישי 
נושא באחריות אישית למחדלים , ועליו להתפטר . " הממצאים חמורים מאוד , 
ומצביעים על כישלון אדיר של המערכת שהיתה מופקדת על אספקת המים . בין היתר 
רובצת לפי דו"ח המבקרת אחריות כבדה ביותר על ועדת המים של הכנסת , שבחוסר 
אחריות משווע מנעה העלאת מחירי המים לחקלאות , וגרמה לסבסוד בלתי - מבוקר 
של החקלאות לרבות יצוא חקלאי , דבר שהפך את ישראל ליצואנית של מים . בשבוע 
הבא תקיים הכנסת הצבעה בהצעת החוק שהגשתי , שעניינה ביטול ועדת המים של 
הכנסת והעברת הסמכות של קביעת מחירי המים לשרי האוצר והחקלאות . הצעה זו 
נתמכת על ידי הממשלה " , אמר פורז . ( מערך ) אמר כי ממצאי המבקרת מצביעים 
על דוגמא מובהקת לכישלון לאומי בנושא המחייב תכנון לאומי רב - שנתי . " על 
המדינה ומוסדותיה ללמוד לקח מידי , כדי שלא נעמוד שוב בפני כישלון לאומי 
חמור בנושאים חיוניים אחרים " , אמר ח"ך שטרית , וקרא ליישם לאלתר את המלצות 
המבקרת להקמת רשות ממלכתית בלתי - תלויה שתהיה אחראית על משק המים . סגן 
השר לאיכות הסביבה , הביע תקווה שסוף - סוף יחול עתה שינוי בהתייחסות לנושא 
המים . ביבי הצטרף להמלצת המבקרת להוציא את האחריות על נושא המים " מידי 
האינטרסנטים " ולהעביר אותה , ואת המשאבים הטבעיים של הארץ , למשרד שאין 
לו אינטרסים כלכליים ושעיסוקו במשאבי הטבע קרי למשרד לאיכות הסביבה . 
