רק הסתיימה במרכז מפלגת העבודה ההצבעה על השינוי בשיטת הממשל , וכבר נשמעו 
טענות על זיופים . בושה למערך שעוד אחד מהדברים הטובים שנותרו בו היכולת 
לדיון תרבותי במוסדותיו הולך ומשתבש . אבל ההחלטה שם היתה מזויפת במובן 
הרבה יותר רחב . ההחלטה פגומה בתוכנה ובמניעיה : ניסיון פאתטי של מפלגה 
בצרות גדולות לפתור באופן כמעט שקרי את אחת הבעיות הקשות ביותר אצלנו . 
ואולי יותר מכול בולט חוסר היכולת של המפלגה להנהיג , באותו רגע עצמו 
שהיא עוסקת בשאלת המנהיגות . רשימת הליקויים בהצעת החוק לבחירה ישירה של 
ראש ממשלה היא ארוכה , מטרידה מאוד ומוכרת . במבחר מתומצת , יש להזכיר 
שוב את העובדה שאין עוד שיטה כזאת בשום דמוקרטיה בעולם . הראש היהודי ממציא 
לנו פטנטים , ליגלג אחד ממתנגדיה ( ושר משפטים לשעבר ) , חיים צדוק . 
הרוב המיוחד של 07 ח"כים , הדרוש לסילוק ראש הממשלה מכהונתו , עשוי 
להביא לכך שהוא ימשיך לכהן אפילו אם רוב גדול כזה , חסר אחד , יתנגד לו . 
אך היא גם פותחת אפשרות נרחבת למצב שבו ראש ממשלה , לכאורה עם סמכויות 
נרחבות , יעמוד מול כנסת עוינת ומשתקת שנבחרה בנפרד . אינני שותף לחשש 
שמא ההצעה מזמינה , כפי שנטען בהרחבה , את הנהייה הבלתי מבוקרת אחרי איזה 
מושיע . למעשה יוכל להתמודד רק מי שנבחר , בתהליך שיש בו איזונים די 
רבים , לעמוד בראש מפלגה גדולה . הפגם העיקרי בהצעה הוא הוויתור , לאמיתו 
של דבר , על שינוי של ממש בשיטת הבחירות : על מתן רוב מוצק יותר למפלגה 
ראשית בבחירות אזוריות , ועל חוק זכויות האדם שהוא חלק בלתי נפרד מרפורמה 
תחוקתית בריאה . אותו ראש ממשלה מיתולוגי , שאמור להיבחר ישירות , יהיה 
משוגע אם יסכים לערעור מעמדו ולהתיר את העברת שני החוקים האלה ( שאישר 
המרכז בשולי הדיון השבוע , כמו לצאת ידי חובה וכאילו היו אלה תקנות חנייה ) 
. ההחלטה עקפה את העניין החשוב של הידוק התלות של נציגי המפלגות בציבור , 
כיוון שגם במערך מעדיפה שכבת העסקנות להנציח את עצמה בכנסת , אפילו היא 
יודעת שההצעה שאושרה תהפוך אותה שם לגולם . הרי ראש הממשלה האגדי לא יזדרז 
להשתמש בסמכותו לפזר את הכנסת , אפילו אם זו תעשה לו צרות : השוחד המוכר 
לנו היום למפלגות ולח"כים ייראה כמשחק ילדים לעומת מה שכוחו החדש יאפשר 
לו כשירצה לקנות הסכמה . והנבחרים שיתנו לו את הכוח הזה לא ייצאו גם הם 
מדעתם כדי להזמין בחירות חדשות ( כאמור , ברוב של 07 ) וליזום את סילוקם 
הצפוי מהבמה . השקר הפנימי שבהחלטת העבודה העבודה שלה בעיניים הוא שבעיית 
ישראל איננה איזה צורך שטחי בבוס שיכניס קצת סדר . מה שדרוש באמת הוא יכולת 
הכרעה פוליטית של הגופים העיקריים במערכת הפוליטית , הלא הם המפלגות . 
זהו לב לבה של שיטת הבחירות האזוריות ושל העלאת אחוז החסימה , והוא נעקר 
מהחלטת מפלגת העבודה . היא נפרדה ממנו למען קונץ חדש . מה הנחה אותה , 
בעצם , בלבה שלה פנימה ? הרי היו חודשים ארוכים של דיונים בסניפים ובירור 
מקיף , וההחלטה שהתקבלה לא היתה חפוזה . בוודאי : דווקא עובדה זו מלמדת 
עד כמה איבדה המפלגה את הצפון . ההנחה היסודית ( שמעתי בשבוע שעבר פירוט 
מלא שלה מפי יצחק רבין , למשל ) היא ש"אי אפשר " להעביר את שינוי שיטת 
הבחירות במתכונת הרצויה . המפלגות הקטנות לא יתנו . המערכת הפוליטית לא 
תסכים . ולפשרה טריטוריאלית מרחיקת לכת , שבה תומכת מפלגת העבודה , המערכת 
הפוליטית כן מסכימה ? ולכך שהעבודה תשלוט כאן יש הסכמה ? או שמא בין 
היתר בגלל טשטוש פרצופה ורצונותיה הגיעה המפלגה לפי המשאלים עד לשפל שלא 
היה כמותו ? והמוזר מכל , אולי : האם להצעה שאומצה השבוע יש סיכוי בכנסת ? 
הרי הליכוד מתנגד לה ברובו ויחבל בה , כשם שכבר חיסל בעבר את ההצעה ( 
המוסכמת עם המערך ) לשינוי שיטת הבחירות במתכונת המלאה , בגלל הבטחה למפלגות 
הדתיות בעת הרכבת הממשלה הנוכחית . אם העבודה חושבת שיש לה עכשיו סוס לרכוב 
עליו בגלל התנגדות הליכוד לשינוי השיטה , היא שוב דוהרת לשום מקום על 
הסוס הלא - נכון . העבודה עושה פוזה של אופוזיציה באימוץ החלטה מול התנגדות 
הליכוד , אבל עיניהם של רבים לא טחו מראות איך , בתוך כך , היא שוב 
מוכנה לוותר למעשה על רצונה לשנות את שיטת הבחירות ולהעלות את אחוז החסימה 
בגלל כניעה לסיעות הדתיות . הסוס שלה צולע גם מהבחינה המעשית ביותר . 
היהודים הראו פעם אחר פעם שאינם מוכנים לתת לה רוב יחסי כששמעון פרס בראשה , 
והערבים הישראלים יראו לה איזו טעות תעשה עם תעמיד את יצחק רבין לבחירה 
ישירה . אבל מה שמנחה , כנראה , את מפלגת העבודה הוא מה שמריץ מכישלון 
לכישלון , בין שקר עצמי לגימיק שטחי , פירמות רבות המצויות בשקיעה : 
אובדן האמון בכוחן ובמוצר המקורי שנהגו בימים טובים יותר להציע ללקוחותיהן . 
