( ע ) . שר המשטרה רוני מילוא , הזהיר כי כל מחבל אשר יגיע לבצע פיגוע , 
לא יצא ממנו חי . השר דיבר בטקס ההכרזה על הקמת מחוז ירושלים שהתקיים אתמול 
במטה המחוז במגרש הרוסים , במעמד מפכ"ל המשטרה , רב - ניצב יעקב טרנר , 
מפקד המחוז החדש , ניצב חיים אלבלדס , ומפקד המחוז הדרומי שסיים את תפקידו 
ניצב רחמים קומפורט . שר המשטרה אמר , כי בתחילה היתה התלבטות אם לקיים 
את הטקס דווקא ביום הפתח , אבל הוחלט לקיימו למרות הכל . " לא ניתן בשום 
תנאי , שיום הפתח או יום אחר של אויבינו , ימנע מאיתנו את המסלול התקין 
של חיינו בירושלים ובישראל כולה " . מילוא התייחס לניסיון הפיגוע שלשום בשוק 
מחנה יהודה , שהסתיים במות מחבלת שהכינה מטען חבלה . " עמדתנו היא , 
שמחבלים שבאים אלינו כדי לפגוע באזרחים חפים מפשע , ידעו שאם הם לא יתפוצצו 
עם המטען בעצמם , נדאג שהם לא יצאו חיים מכך . הם יחוסלו במהלך הפעולה 
או שלאחר המשפט ייגזר עליהם עונש מוות " . הוא הבהיר כי הוא מצדד בהטלת עונש 
מוות על מחבלים . במסיבת עיתונאים שקיים ניצב אלבלדס , לרגל הקמת המחוז 
החדש , הוא אמר כי הפריסה החדשה של המחוז לא רק תיתן תשובה לבעיות הביטחון 
השוטף של ירושלים , אלא גם תייעל את עבודת המשטרה בתחומים הרגילים כמו חקירות 
ותנועה . מחוז ירושלים יהיה המחוז הראשון שיפעל ללא מרחבים . הוא יורכב 
מחמש תחנות שיהיו כפופות ישירות למפקד המחוז . התחנות הן : משטרת הבירה 
שתחום שיפוטה הוא רוב שכונות מערב העיר ; תחנת נווה - יעקב שבתחומה גם שכונת 
הגבעה הצרפתית ופסגת זאב ; תחנת גילה שבתחומה גם שכונות תלפיות - מזרח ובקעה ; 
תחנת בית שמש ותחנת העיר העתיקה . המחוז יתוגבר בכ003 שוטרים נוספים ובקרוב 
תוקם יחידת סיור מיוחדת , בנוסף ליחידת הגדעונים שתפעל בצורה סמויה במזרח - 
ירושלים . קדמו לטקס הקמת מחוז ירושלים , שני טקסים שהתקיימו בלשכת שר המשטרה 
ובהם הועלו בדרגה מספר קצינים בכירים . לניצב אלבלדס הוענק המינוי כמפקד 
מחוז ירושלים . אלבלדס משרת במשטרה מאז 7591 . הוא היה בעבר מפקד מרחב 
ירושלים , ובתפקידו האחרון שימש מפקד מחוז מרכז . דרגות ניצב הוענקו לרפי 
פלד שמונה למפקד המחוז הדרומי . פלד משרת במשטרה מאז 5791 בעיקר בתפקידי 
מודיעין . בתפקידו האחרון היה ראש מחלקת מודיעין במטה הארצי . משה פרידמן 
שהתמנה לסגן מפקד מחוז ירושלים הועלה לדרגת תת - ניצב . הוא משרת במשטרה 
42 שנה ועד לאחרונה היה מפקד מרחב השרון . מפקד משמר הגבול בירושלים , יוסי 
טוביאס , הועלה גם הוא לדרגת תת - ניצב . הוא משרת במשמר הגבול 41 שנה . 
שמעון לוי , הועלה לדרגת תנ"ץ והתמנה לסגן מפקד המחוז הדרומי . הוא התגייס 
למשטרה בשנת 66 ובין תפקידיו היה מפקד נפת עזה ומפקד מרחב לכיש . 
