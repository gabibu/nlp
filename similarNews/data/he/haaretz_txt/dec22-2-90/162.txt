אחת מכל ארבע בנות ואחד מכל שבעה ילדים , בלא הבדל חברתי , כלכלי ותרבותי , 
נתונים , לפי סקר של משרד החינוך והתרבות , לפגיעה מינית בטרם מלאות להם 
81 שנה . בעובדה זו יש כדי להדליק אור אדום , אם כי ראוי לציין שהמודעות 
לסוג פגיעה זה גדולה כיום פי כמה מאשר בשנים קודמות . הטאבו נפרץ והעיתונות 
מלאה בדיווחים ובווידויים של נערות ונערים , קורבנות של תקיפה מינית , 
על - פי רוב מצד אנשים מחוג המשפחה . עם זאת , ספר המוקדש כולו לעניין 
זה וידוי אוטוביוגרפי המתמשך על פני מאות עמודים ונושא לכאורה אופי ספרותי 
הוא חריג ומעורר תהיות . לשם מה דרושה להוצאת עם עובד ספריית זהות לנשים , 
שהספרים בה מופיעים בגיחות חד - פעמיות ? מתברר שלנעמ"ת יש כספים מיותרים , 
אבל מה טעם רואה הוצאת עם עובד להתייחס לסופרות כמועמדות לגטו נשי , 
במתכונת של ירחון נעמ"ת , ומדוע למשל נזקק ספרה המצוין של אדריאן ריץ , 
" ילוד אישה " , שראה אור בספריית אופקים , לחסות פטרונית של ספריית זהות . 
האם מינה של הכותבת מכניס אותה אוטומטית לכלוב נשי ? לספריית זהות חסר 
גיבוש תוכני - מהותי והיא מתבססת על כך שנשים נתפסות היום כקורבנות של החברה , 
ובמקרה זה אישה שנאנסה בילדותה על - ידי אביה ; והנטייה היא להמשיך ולהציג 
נשים , למרות הישגיהן , כמקופחות נצחיות שנעמ"ת לוחמת למענן בעוז - נפש . 
ספרה של סילוויה פרייזר , שלפי הנאמר על כריכת הספר היא סופרת קנדית 
נודעת , מיותר . בעצם , כל מה שהוא בעל חשיבות בספר יכול היה להתמצות 
בווידוי עיתונאי , וגם אז היינו עומדים על חומרת התופעה . השילוב של וידוי 
אוטוביוגרפי ושאיפותיה הספרותיות של הכותבת הוא בעוכרי הספר . זה אכן סיפורה 
האישי של ילדה שנוצלה ניצול מיני בידי אביה , נשאה אתה במשך שנים את הסוד 
הנורא , ונהפכה אט - אט למעין סכיזופרנית . " כאשר הקונפליקט שגרמו יחסי 
המין שלי עם אבי נעשה קשה מנשוא , בראתי בשביל אבא שותפה לדבר - עבירה על - 
ידי חציית אישיותי לשתיים , והאני - האחרת המפלצתית שלי נעשתה משהו שמחוצה 
לי " . לכאורה חיתה גם חיים של ילדה ונערה נורמלית , למעט התקפים מוזרים 
בילדותה . רק לאחר שבגיל מאוחר יחסית נישאה מאהבה , התגרשה ועברה כריתת 
רחם חשה שהיא עומדת על סף זיכרון של חוויה מינית הקשורה באביה . וכך היא 
כותבת : " עתה אני חושדת ששכחתי דברים רבים וחיוניים משנותי הראשונות . 
אך איני יכולה לקפוץ מחשדות להאשמות , אפילו לא בתוך מוחי שלי . האבחנות 
והתובנות כלומר החלומות שרדפו אותה לא היה בהן אלא להכינני לזכור . הן 
היו הבלשים החושפים רמזים , אך לא היה בכוחן למסור הודאות . ההודאות היו 
אמורות לבוא מפיה של האני - האחרת שלי " . ואמנם , תיאורי החלומות גודשים 
את דפי הספר חלומות סמליים , מלאי השלכות , שסגנון כתיבתם קיטשי ומהלכות 
בהם נסיכות וכמובן מפלצות . בעת הקריאה התייגעתי כל - כך , שקראתי בהם 
ברפרוף . נראה גם חשוד כיצד זכרה מספרת , שלקתה בסכיזופרניה , ואטמה 
את זיכרונה , את פרטי החלומות , אלא - אם - כן החלומות כמו המחשבות הם 
דין , והם משקפים דמיון ספרותי לא מעניין . בין לבין , כלומר , עד שהיא 
מגיעה למודעות המבורכת ומקבלת על כך אימת ממקורות חיצוניים , עלינו להתייגע 
בסיפורי ההתבגרות שלה ושל חברותיה , שבהם מככבות בנות - עשרה בשנות ה05 
למאה , שאין בהם כל עניין מעבר לפגישת מחזור . הספר משופע בהסברים פסיכולוגיים 
וכמעט כל בעיה נפשית זוכה להסבר פשטני חד - משמעי . " עתה אני מבינה " , 
היא כותבת , " את פשר שנאתי לאבי , ששורשיה כה עמוקים . עתה אני מבינה 
את סלידת הילדות שנתקפתי כל אימת שהיה עלי לשבת על ברכיו , לצד זיכרון עמום 
של הנאה . עוצמת השנאה שטיפחתי כלפי אבי היתה כמידת האהבה שרחשתי לו בעבר . 
אני והאחרת שלי . אבי שלא היה מסוגל להתבטא מחמת כאבו הביע את אהבתו בדרך 
המעוותת היחידה שעמדה לרשותו . הייתי לו תחליף לאם ואחות , אך הרי כולנו 
משמשים תחליפים זה לזה , כולנו נולדים למערכה השנייה של הטרגדיה בעיצומה , 
וכל חיינו אנו מנסים לברר מה השתבש במערכה הראשונה " . לקורא נדמה שעם הידיעה 
תבוא מעין סליחה . אבל לא כך . הסופרת גם מגלה את אמה , שעד עכשיו היתה 
דמות חיוורת וחסרת משמעות בחייה . היא מספרת לה את הסוד הנורא , ואמה מאמינה 
לה וגם אינה נחרדת , ככל הנראה . כאן עולה בעיית ההתעלמות של אמהות מגילויי 
עריות המתרחשים ממש לנגד עיניהן . ספרה של פרייזר מורכב מטקסטים מוכרים 
שכמותם כבר קראנו , ודומה שאין קלישאה שהסופרת אינה מנצלת עד תום . כך 
גם מסקנותיה , שאיש אינו יכול לשלוט בזולתו כל - כולו . זה " סיפור בלי 
נבלים . ילדים שהיו נתונים להתעללות בדרך זו או אחרת סופם שהם מתעללים באחרים . 
קורבנות נעשים נבלים " . אלה מסקנות פסימיות , אבל אם הן אכן אותנטיות , 
קשה כפל - כפליים להבין מדוע ראתה פרייזר צורך לחשוף את נשמתה דווקא בדרך 
ובסגנון קיטשיים כל - כך . 
