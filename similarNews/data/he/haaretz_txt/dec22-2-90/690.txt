החברה הממשלתית לפיתוח תיירות ( החפ"ת ) גיבשה תוכנית הלוואות חדשה לציבור 
מורי הדרך , אולם התברר , כי רבים לא יוכלו לעמוד בה בשל תנאיה . בשל 
כך פנתה אגודת מורי הדרך לשר התיירות , גדעון פת , בבקשה דחופה להקים קרן 
סיוע בסך 004 אלף דולר , לחברים שנקלעו למצוקה כלכלית קשה . בהתאם לתוכנית 
הסיוע החדשה שגיבשה החפ"ת , יוכלו מורי דרך שבמצוקה לקבל הלוואות עד לסכום 
של 000 , 5 שקל , למשך תקופה של שנתיים . ההחזרים יהיו בריבית של % 5 . 
2 לשנה , בהצמדה מלאה , ויוחל בהם חצי שנה לאחר יום קבלת ההלוואה . לשם 
קבלת ההלוואה יידרשו מורי הדרך להחתים שלושה ערבים . לדברי ראשי ציבור מורי 
הדרך , פנחס עמרני ושמואל בר - אל , התברר כי אין הם יכולים היום לעמוד 
בתנאי תוכנית ההלוואות החדשה , בפרט לא בסעיף לגבי החתמת שלושה ערבים . 
לדבריהם , יש צורך דחוף בסיוע ממשלתי ובהקמת קרן עזרה למורי דרך שנקלעו 
למצוקה קשה . כספים אלה יצורפו לכספי קרן חדשה לעזרה הדדית , שהקימה בחודש 
האחרון אגודת מורי הדרך . הם הוסיפו כי ייקבעו קריטריונים מדויקים לחלוקת 
כספי הסיוע לנזקקים מבין חברי האגודה . דובר משרד התיירות , יוסף שובל , 
אמר בתגובה , כי שר התיירות , גדעון פת , מודע לכך כי ציבור מורי הדרך 
נפגע קשה מהשפל בתנועת התיירות הנכנסת . לדברי שובל , פועל השר במישורים 
שונים , בניסיון לעזור לציבור זה , כמו באמצעות הביטוח הלאומי או בהקמת 
קרן הלוואות של החפ"ת . " אם אמצעים אלה לא יועילו , יפעל שר התיירות להקמת 
קרן מצוקה " , אמר שובל . 
