( ע ) . אגודה מוסלמית מיפו עתרה לבג"ץ בטענה כי יועץ ראש הממשלה לענייני 
ערבים ונציג משרד האוצר , החברים בוועד הנאמנים של ההקדש המוסלמי ביפו , 
אינם ממלאים כראוי את תפקידם . האגודה השיגה בימים אלה צו - על - תנאי נגד 
ממשלת ישראל . הצו מורה לממשלה לנמק מדוע לא דאגה להחלפת הנאמנים ולמינוי 
אחרים במקומם . השופטים שלמה לוין , גבריאל בך ושושנה נתניהו נתנו לממשלה 
שהות של 06 יום להשיב על העתירה . העותרת , אגודת " אל - מקאסד אל - חיריה 
אל - אסלמיה " מיפו , שהוקמה ב4791 , נועדה לדברי מקימיה לממן מפעלי צדקה , 
לתת עזרה לנזקקים מבני העדה המוסלמית ולפקח על ענייני העדה . לדברי ראשי 
האגודה , באסם חרוב ואחמד עספור , אגודתם מייצגת אלפים מתושביה המוסלמים 
של יפו . האגודה טוענת בעתירתה כי בראש ועד הנאמנים על ההקדש המוסלמי ביפו 
עומד יועץ ראש הממשלה לענייני ערבים , אלכסנדר בליי , והממונה מטעם משרד 
הדתות על נכסי נפקדים , נסים דנה . לטענת העותרת , " אישים אלה אינם מתפקדים 
ואינם פועלים לשמירת נכסי ההקדש המוסלמי " . לדברי העתירה , בליי ודנה לא 
מנהלים את נכסי הוועד ואינם גובים שכר דירה מעשרות נכסים של ההקדש ובכך גורמים 
נזקים כספיים . עוד טוענים אנשי האגודה , כי אי - גביית הכספים אינה מאפשרת 
פיתוח מגורים , גני ילדים ומוסדות דת לתושביה המוסלמים של יפו . העותרת 
מאשימה את היו"ר וחבר הוועד , כי לא פעלו נגד הפקעת חלק מבית העלמין המוסלמי 
בתל - כביר , לצורך הקמת הכביש המהיר בנתיבי אילון . העותרים דורשים כי 
שר האוצר , הממונה על ביצוע החוק לנכסי נפקדים , יחליף את בליי ודנה " באנשים 
מוסלמים מתאימים " ויורה על בחירת ועד חדש מקרב התושבים המוסלמים . לחיזוק 
טענותיה , הצביעה " אל - מקאסד אל - חיריה אל - אסלמיה " על כך שבתאריך 
ה4 בספטמבר 88 , בדיון קודם בבג"ץ בעתירה דומה שהגישה , תמך בהם בליי . 
לדבריהם , הצהיר בליי , אז סגן היועץ לענייני ערבים , כי " תימשך ההיערכות 
לבחירת מועמדים מקרב הציבור הערבי ביפו , תוך התייעצות עם ציבור זה " . 
לדברי אנשי האגודה בליי אמר אז כי יודיע לממשלה שתמנה ועד נאמנים מתוך תושבי 
יפו " . 
