לצד התחייבויותיו לשפר את מצב העניים ולעשות צדק עם קורבנות משטר העריצות 
של משפחת דיוולייה , הידהד עוד נושא מעל ניצחונו הסוחף של זאן - ברטרן אריסטיד 
בבחירות הדמוקרטיות הראשונות של האיטי . בניגוד לכל פוליטיקאי ידוע אחר 
בהאיטי בתקופה האחרונה , קרא אריסטיד תיגר על מה שאזרחי האיטי רואים כהשפעתה 
השחצנית והנוגשת של שכנתם החזקה מצפון , ארצות הברית , ולכן גברה הפופולריות 
שלו . יריבו העיקרי של אריסטיד , מארק בזאן השמרן , שר אוצר לשעבר ופקיד 
בבנק העולמי , הציג עצמו במסע הבחירות שלו כאיש המסוגל יותר מכל למשוך סיוע 
אמריקאי להחייאת הכלכלה . אך הכומר השמאלי נמנע מלדבר על פתרונות שבמרכזם 
סיוע זר , וקרא לבני ארצו לזכות מחדש בכבודם על - ידי נטילת גורלם בידיהם . 
חשדותיו כלפי המדיניות האמריקאית מצאו ביטוי , למשל , בדברי ביקורת על 
תוכניות לסיוע מזון כאמצעי הרסני המשאיר את המדינה במצב של תלות . הצהרות 
כאלו משקפות את רגשותיהם של בני האיטי , המפקפקים מאוד ברצונה הטוב של ואשינגטון . 
הם מעלים בהקשר זה היסטוריה הכוללת 91 שנות כיבוש צבאי בתחילת המאה ו03 
שנות תמיכה אמריקאית במשטרי עריצות מדכאים , או לפחות נכונות לקבלם . כמעט 
מיד לאחר שהובהר ניצחונו של אריסטיד , החלו תומכים מעוזריו הקרובים ביותר 
ועד לרבים מהמוני האדם שזרמו לחגוג ברחובות לתהות אם ארה"ב תשלים עם בחירת 
נשיא בעל השקפות שמאליות מוצהרות , או שמא היד האמריקאית הבלתי - נראית , 
המואשמת כאן כמעט בכל דבר , תחבל בניצחון זה . גם כדי להרגיע חששות אלו 
הזדרז ברנרד ארונסון , סגן שר החוץ לענייני פנים - אמריקה , לתת את הגושפנקה 
שלו לתוצאות הבחירות . הוא הבטיח שארה"ב תכבד את בחירת העם בהאיטי , וכי 
תמהר להציע סיוע פוליטי ופיננסי לממשלה החדשה כאשר תחל לכהן ב7 בפברואר . 
מקורביו המופתעים של אריסטיד קיבלו בברכה את עלה הזית והושיטו עלה זית משלהם . 
הם הזמינו את הנשיא גורג בוש לטקס ההשבעה , והשמיעו את ההכרזה הברורה ביותר 
שהועלתה עד כה בנושא : השקעות זרות יוסיפו להתקבל בברכה . על אף צעדים אלה , 
פקידים ומומחים בשתי המדינות אומרים שיחסים סדירים ותקינים בין האיטי לארה"ב 
יוכלו להיווצר רק לאחר שתעבור תקופה בעייתית של שיחות כנות ואמצעים לבניית 
אמון . " בשבילנו , ארצות הברית היתה תמיד המדינה שהטרידה , שלטה , 
עשתה וחיסלה כל מה שרצתה בהאיטי " , אמר לואי רואה , מחבר החוקה שהתקבלה 
לאחר נפילת שושלת דיוואליה לפני קרוב לחמש שנים . הוא גם משמש כנשיא מועצת 
המדינה שהתחלקה בשלטון עם הנשיאה הזמנית , ארטה פסקל - טרויו . " אתם 
תמכתם בפרנסואה דיוואליה על אף כל מעלליו , וכאשר מת , במקום לאפשר לעריצות 
להימוג , התערבה ארצות הברית כדי לעזור לגבש את שלטון בנו " , אמר ד"ר רואה , 
שפטר במרירות כבלתי - מספיקים את הניסיונות האמריקאיים התקופתיים לבודד 
את משטר דיוואליה . " כיום כל בן האיטי מתייחס בחשד לכל התערבות אמריקאית 
שהיא . אנחנו לא רוצים שארצות הברית תפסיק את יחסיה עם האיטי . אבל כאשר 
העם קיבל סוף - סוף החלטה משלו , אנחנו לא רוצים שאתם תהרסו אותה " . בצד 
האמריקאי אומרים פקידים כי אמנם היעלמותו של איום ההתפשטות הסובייטית מקלה 
על יחסי שיתוף הפעולה , אך הם ספקנים מאוד באשר ליעילות של האסטרטגיה שבה 
דוגלים רבים במחנה אריסטיד . לאחר שתפוג השפעתם הראשונית של מחוות הרצון 
הטוב , עלולים להיווצר מתחים אם ארה"ב ומוסדות הנתונים להשפעתה יירתעו מתוכניות 
סיוע העומדות בניגוד למדיניות השוק החופשי . " יכולתם לתפקד ולהצטייד תלויה 
ביכולתם למשוך סיוע זר " , אמר פקיד אמריקאי , שהוסיף כי בעוד המחויבות 
האמריקאית לכבד את תוצאות הבחירות היא בלתי - הפיכה , סיוע לפיתוח משמעותי 
יהיה תלוי ב"קווי מדיניות מאקרו - כלכליים בריאים " . בציפייה לסימנים נוספים 
באשר לכוונותיו של הנשיא החדש , הביעו כמה מתומכי אריסטיד אופטימיות זהירה 
לגבי האפשרות למנוע קרע אידיאולוגי רציני עם ארה"ב . " יש שאלות שלא נוכל 
לפתור בלי סיוע בין - לאומי , כמו מאבק בהברחות ובסמים , שיפור החינוך 
ושירותי הבריאות " , אמר תומך שביקש להישאר בעילום שם . " אנחנו נאמץ נוסחה 
של שמאל , לא של קומוניזם שנכשל בכל רחבי העולם , ואנו מקווים שארצות הברית 
לא תראה אותנו דרך הפריזמה שלה " . 
