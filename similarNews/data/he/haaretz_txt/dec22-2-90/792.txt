. בעצם בחירת בית - מלון כבמקום מגורים היה משום רצון לבטא את יצר נדודיו , 
את יחסו לאחד מערכיה המקודשים ביותר של הבורגנות , ואולי גם כפירה בו : 
הקניין . חדר בבית - מלון זה או אחר היה בעיני זנה מעין תחליף לתאי בתי - 
הכלא בהם שהה וכתב את מיטב יצירתו . תיאור תנאי - הכתיבה של זנה תופס מקום 
חשוב ביצירותיו , שהרי רק בין חומות בתי - הכלא מסוגל היה זנה להעלות על 
הכתב את עולמו הפיוטי והרוחני ולהעניק לכתיבתו מימד קיומי ותוקף מוסרי . 
משום - כך חשוב לו להזכיר לקורא , שאת ספרו הנוכחי הוא " כותב במלון - 
פאר באחת מן הערים המהודרות ביותר בעולם " . " יומנו של הגנב " , בדומה לספריו 
הקודמים , הוא מעשה - פסיפס מחושב ומורכב , הממחיש היטב את אמנות הסיפור 
של זנה . היומן כולל רשימות שנכתבו במשך שנים אחדות , המתארות את קורות 
חייו בין השנים 2391 ל0491 . כך למשל הוא מציין בהערת - סוגריים : " עתה - 
זה סיימתי כתיבתו של רומאן בשם המדונה של הפרחים , שפרסומו קנה לי כמה ידידים 
עשירים " . במקום אחר , לקראת סוף היצירה , הוא רושם " אני כותב רשימות 
אלה ואני בן שלושים וחמש " . שני הציונים האחרונים לא באו אלא להזכיר לקורא 
שהיומן לא נכתב בהינף - יד ובבת - אחת ושלפנינו כתיבה מצטברת כנהוג בכתיבת 
יומן . חלקים רבים של הספר שוחזרו שנית בידי הסופר , מפני שהרשימות המקוריות 
אבדו . הספר מתעד את מעשה - הכתיבה והעריכה , שמטבע הדברים קרובים יותר 
למועד פרסום הספר . " יומנו של הגנב " הוא מסע קשה ומדהים במחוזותיו היותר 
אינטימיים של זנה המקולל . באודיסיאה ניהיליסטית זו מתוארים בריאליזם פיוטי 
תחנות נדודיו לאחר עריקתו מלגיון הזרים , שבו שירת לסירוגין שנים אחדות , 
רובע הפשע והזנות בברצלונה , אנטוורפן , ברלין , פולין ופאריס . ניכרים 
גם תיאורי אהבותיו בדמותם של סלוואדור , סטילטאנו , ארמון , פילורז וזאווה . 
אף - כי זנה מכריז כי " בגידה , גניבה והומוסקסואליות הן נושאי - היסוד 
של ספר זה " , יש להדגיש שאין זו אלא אמת חלקית , מפני שהיא מבטאת היבט 
אחד בלבד בעולמו הרוחני של הסופר . ואולם הספרות , הכתיבה , השפה , מעשה - 
היצירה , ובכלל זה האמנות , מבטאים את המהות האחרת והמעמיקה יותר של היומן . 
זנה מדבר על ספרו כעל אחד מאהוביו , ונדמה שהוא רוחש לו אהבה יותר משהוא 
רוחש לידיד בשר - ודם . זנה שב ומנסח את בעיית הסופר , הנידון לעמול בלא 
לאות כדי להשיג שלמות טוטאלית במעשה - היצירה , כאחד הנושאים המרכזיים ביומן . 
לכאורה , כזאנר ספרותי מוגדר , אמור היומן לתאר קורות חיים ממשיים , 
אלא שבעיני זנה נתפס היומן כיצירת אמנות לכל דבר , כשם שמגילותיהן של " אלוהית " 
ו"מימוזה " ברומאן " המדונה של הפרחים " נתפסות כאוטוביוגראפיה אותנטית 
ובדיונית כאחת של הסופר . החתירה אל הדיוק והשלמות , בניגוד להצהרות החוזרות 
ונשנות של זנה שלפנינו ערבובייה של רשימות , נובעות מתפיסה אסתטית שיש לה 
השלכות מוסריות וניהיליסטיות ברורות : " יופיו של אקט מוסרי תלוי ביופיה 
של המלה המבטאה אותו " , הוא כותב ; ו"כבר אמרתי לעיל שהידורו של מעשה הוא 
קנה - המידה היחיד לשיפוטו " . " יומנו של הגנב " , האחרון בספרי הפרוזה 
של זנה , ואולי המוכר ביותר בקרב קהל הקוראים , הוא גם מפתח חשוב להבנת 
כלל יצירתו של הסופר לא רק בגלל נימתו האוטוביוגרפית המובהקת , אלא מפני 
שהוא נתפס כמעין פירוש וסיכום למפעלו הספרותי ולעולמו הרוחני . בקרב החוקרים 
רווחת הסברה , שספרו המפורסם של סארטר , " זנה הקדוש , שחקן וקדוש - 
מעונה " , שראה אור ב2591 , ביסס את מעמדו של זנה כסופר חשוב . ואולם השפעתו 
ה"שלילית " על זנה ניכרה היטב מפני שחדל לפרסם פרוזה ורק כעבור שנים אחדות 
חידש את כתיבתו לתיאטרון . ואכן , אין להוציא מכלל אפשרות את השפעתו המשתקת 
של סארטר . אולם ההסבר האמיתי לשתיקתו הארוכה מצוי דווקא ביומנו : זנה מיצה , 
למעשה , מהלך פואטי שליווהו שנים אחדות ואשר בשמו פירסם רומאנים שבהם הגבולות 
בין ממשות לבדיון מטושטשים והיסוד האוטוביוגרפי מהווה בהם נדבך ברור . פואטיקה 
זו באה לידי מיצוי בשני אופנים : ארבעת הרומאנים שקדמו ליומן נכתבו בהשראתה 
והם מתארים את שנות חייו העיקריות של זנה עד למועד שחרורו . יציאתו לחופשי 
וסיום כתיבת ספר היומן הנתפס בעיניו כיציאת - מצרים אישית , חותמים תקופה 
ופותחים תקופה חדשה שראשיתה שתיקה הנמשכת שנים אחדות עד להופעת מחזותיו . 
זנה שלאחר השחרור הושלך לעולם אחר בלא כלים ספרותיים מתאימים שיאפשרו לו 
עמידה והתמודות מול המציאות שמחוץ לכותלי בתי - הכלא . הוא מתכנס בד אמותיו 
וקורא בעיון רב את ספרו של סארטר . הוא ניצב על פרשת - דרכים ומודע היטב 
שמכאן ואילך עליו להצטייד בתפיסה חדשה של הספרות אם ברצונו לתאר את האדם , 
החברה והמציאות . " אם לא יתרחש בי מאורע חמור שינער מדעת את אמנות הסיפור 
שלי , ואם לא אצטרך , כדי לגבור על אסון זה , ללשון חדשה , כי אז יהיה 
זה ספרי האחרון " הוא כותב . ובמקום אחר : " כבר חמש שנים אני כותב ספרים ; 
יכולני איפוא לומר שעשיתי זאת בהנאה , אבל עתה סיימתי . באמצעות הכתיבה 
השגתי את אשר ביקשתי להשיג . ומה שידריכני מעתה והלאה , מה שישמש לי כתורה , 
אינו מה שחייתי כי אם הלשון שנקטתי כדי לתאר זאת . לא המעשים שהיו כי אם 
יצירת - האמנות . לא חיי כי אם הפירוש להם . ומה שהלשון מציעה לי כדי שאוכל 
להעלות את זכרם ולדבר עליהם ולתרגם אותם . שאגדתי תצלח בידי . אני יודע 
מה רצוני . אני יודע לאן אני הולך . ואת הפרקים הבאים ( כבר אמרתי שרבים 
מהם הלכו לאיבוד ) אני מגיש לכם בעירבובייה " . ביומן נמצאים הדים ועקבות 
של ספריו הקודמים וגם של העדפותיו הספרותיות . כך , למשל , הוא שב ומאיר 
מחדש את הרעיון המרכזי שבספרו " נס הוורד " ואילו אנטוורפן מזכירה לו את 
סיפורה המופלא של מאנון לסק : " חשתי כי אני משתתף מן המניין ברומאן , 
נכנס לתוך התמונה , נעשה אידיאה של מושבת עונשין ושל אהבה מעורבים זה בזה " . 
סגנונו הפיוטי והציורי של זנה נעוץ בשליטתו הפנומנלית בלשון הצרפתית . גילויי 
הערצתו ללשון זוכים להארות רבות ביומן ומנוסחים בהכרזתו : " אני מסרב להיות 
שבוי באוטומטיזם מילולי " . ולסיום , כמה מלים על מחקר זנה : בספרו החשוב 
והחלוצי של זאן ברנר מורלי מחזאי , בימאי - תיאטרון וחוקר בין - לאומי 
של זנה יש משום קריאת - תיגר על סרטר שבספרו הנודע הציג תמונה מסולפת וחלקית 
של זנה האיש . סארטר צדק בקביעתו הנחרצת שזנה בחר מתוך חירות - הרצון להיות 
גנב , פושע והומוסקסואל , דהיינו קבע במודע ובמו - ידיו את גורלו האישי , 
אך סארטר גם המעיט לתאר את ההיבט המהותי ביותר באישיותו של הסופר : הספרות 
וחלקה בעיצוב אישיותו . ספרו המאלף של מורלי משלים את החסר על - ידי תעודות 
ומקורות שלא עמדו לרשות סארטר , כגון ההתכתבות הענפה שבין הסופר לסוכנו 
הספרותי , ברנאר פרשמן , ובינו לבין הגב בלוך . מחקרו של מורלי חושף פנים 
אחרות של זנה האיש השבוי בספרות ובכתיבה ורואה בה את יעודו האישי . פירוש 
אחר של זנה מופיע בשני מאמריו המבריקים של ש . גיורא שוהם " ישועה בדרך 
ביבי - השפכים " ( קשת נו 2791 ) ו"זאן זנה מניפסט של פשע " ( פרוזה 
1891 , 9405 ) . תרגומה של אביבה ברק הוא פשוט מעולה ומדהים . 
