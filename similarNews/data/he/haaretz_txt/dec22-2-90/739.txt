בית המשפט לעניינים מקומיים בחולון קנס בשבוע שעבר ב - 007 שקלים או , לחילופין , 
ב - 41 ימי מאסר אדם שכלבו נשך קשיש בן 77 . הכלב , שנאוצר שחור , היה 
ללא מחסום ורצועה . הקשיש , המתגורר ברחוב ראש פינה בחולון , סיפר בבית 
המשפט כי הלך לתומו ברחוב וכשהגיע סמוך לביתו נתקל בכלב ובבעליו . " פתאום 
הכלב התנפל עלי ונשך אותי ביד " . בעל הכלב , המתגורר בבית הסמוך , טען 
להגנתו כי " הכלב קפץ על המתלונן , כנראה , שרצה לשחק איתו . המתלונן 
נבהל וקיבל מכה מהאוטו שחנה ליד . גם אני נבהלתי , כי מדובר באדם מבוגר . 
לקחתי אותו בעצמי למד"א , חיטאו לו את השריטה ושלחו אותו הביתה . במקביל 
הוא התלונן במשרד הבריאות ולקחו לי את הכלב להסגר " . בעל הכלב הוסיף : " למתלונן 
יש תלונות נגדי , הוא טוען שהכלב עושה רעש והוא מטריד אותי . מפאת גילו 
של המתלונן נוטה התובעת להאמין לו , אבל זה לא נכון " . השופטת יהודית שיצר 
קבעה כי עדות המתלונן מהימנה . היא הוסיפה כי במהלך הדיון הנאשם לא גילה 
מודעות לאחריותו של בעל כלב למעשי כלבו : " הנאשם מסביר את המקרה בכך שהכלב , 
כנראה , רצה להשתעשע עם המתלונן . עוברי אורח אינם חייבים להיות נכונים 
להשתעשע עם כלבו ואולי יכולים להיות מופתעים ומבוהלים ביותר , כאשר קופץ 
עליהם כלב מסוג שנאוצר שחור בהיותם מהלכים באופן תמים ברחוב " . 
