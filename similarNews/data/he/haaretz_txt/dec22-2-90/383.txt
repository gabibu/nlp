חוזה המדינה , תיאודור הרצל שכעס על בעלי הממון היהודים על שסירבו להעמיד 
לרשותו את הסכום שבאמצעותו אפשר היה לקנות את לבו של השולטן אמר : " ועוד 
חמישים שנה ירקו על קבריהם של האנשים האלה ( העשירים ) כשיוודע , כי אני 
הייתי כמעט קרוב לגמר עם השולטן , ורק לא יכולתי להשיג את הכספים הנקלים . 
. . " . כיום בדיוק מאה שנה לאחר מכן ממשיכים בעלי הממון להתעלם . 
הם אפילו לא מוכנים ל"הסתכן " בביקור בארץ . ואנו שותקים ומצפים שהראש 
הישראלי יעשה את המלאכה לבדו , כאילו הישראלים הם עבדי יהדות העולם . אנחנו 
נילחם ונספוג את האבנים והסכינים והאבידות הכבדות ; נמתין ב"כוננות ספיגה " 
לטילים כימיים , נמלא את כל השכונות בקרוואנים , ושר האוצר יכריז כי עדיין 
הישראלים חייבים לשאת בעול ולשלם עוד מסים . מדוע שאנו נצטמצם בחורי חגורותינו ? 
אמנם הרצל לא היה מספיק עיקש ונסוג ממאבקו לשיתוף העשירים , אך אנו לא 
צריכים לטמון את הראש בחול , או לשאת בנטל לבד . אל לנו להרפות מיהדות העולם , 
כל עוד היא לא תורמת מכיסה . ולשם כך יש לגייס את כל הנהגת המדינה : הנשיא , 
הממשלה , חברי הכנסת , אלופי צה"ל , הרבנים הראשיים , השופטים העליונים 
וכל נושאי המשרות הבכירות במדינה לצאת אל העולם היהודי במסע מעיר לעיר ולשכנע 
את העשירים לתרום . לא להשאיר אף יהודי אחד ברחבי העולם שכיסו לא טולטל 
טלטלה עזה . נווה - מונסוניותר ויותר חברים במפלגת העבודה מגיעים למסקנה 
הנכונה שיש להפר את הטאבו על רעיון מדינה פלשתינית עצמאית . זהו הפתרון 
הטוב ביותר לסכסוך הישראלי - פלשתיני . טוב יעשו החברים המתקדמים במפלגת 
העבודה , אם יפרו טאבו נוסף הטאבו על החזרת רמת - הגולן . בימים אלה 
הופך השלום עם סוריה מחזון אחרית הימים ליעד ריאלי , ויש להתקדם לקראתו 
על - ידי שבירת מוסכמות מיושנות . אם תמכה מפלגת העבודה בהחזרת חצי - האי 
סיני עבור שלום עם מצרים , אין שום סיבה שתתנגד להחזרת רמת - הגולן , שהיא 
קטנה מסיני פי - כמה בשטחה ובערכה הכלכלי . תל אביבבחנוכה ביקרתי קרוב משפחה 
ששוכב במחלקה האורטופדית בבית חולים קפלן ברחובות , ונתקלתי שם במחזה נהדר : 
ארבעה חרדים , מתנדבי מרכז עזרת תורה וחסד " זכרון גד " אשדוד , עברו 
מחדר לחדר והגישו לכל חולה בצירוף איחולי החלמה מהירה חבילת שי שכללה גם 
חנוכייה וחבילת נרות . המחזה ריגש חלק מהחולים עד דמעות , והם הביעו את 
רצונם להתחמם לאור הנרות . צוות הרופאים והאחיות הביע אף הוא את הערכתו 
על הסעד הייחודי , הנותן תקווה ואמונה בלב החולים כי קרובה ישועתם . רחובותמניין 
יבוא הכסף למימון קליטת העלייה ? לא ממסים נוספים , לא ממלוות חובה אף 
לא מהיטלים על הבורסה , אלא באמצעות הצעה עסקית בבורסה . כלומר , על - 
ידי אגרות חוב ממשלתיות בתנאים הוגנים ( לפחות בהצמדה מלאה ) , או על - 
ידי הפסקת עסקים ספקולטיוויים של מניות קש , ושאר עסקי אוויר למיניהם . 
הבורסה הקפיטליסטית הלגיטימית היתה אמורה להפגיש בשוק את המניות של מפעלים 
כלכליים יצרניים הצמאים להון השקעות ופיתוח עם הון פרטי פנוי ( הכנסה פנויה 
מעבר לתצרוכת השוטפת ) של אזרחי המדינה , שאין להם אפיק יצרני עצמאי לתיעול 
חסכונותיהם . אך אין עושים כך כיום . המשקיעים התמימים מתומרנים על - ידי 
סוחרים משופשפים . מנפיקי מניות משתמשים בכספי מכירת מניותיהם לקניית מניות 
של אחרים , וחוזר חלילה . המונח הבורסאי " מימוש רווחים " אין לו ולא 
כלום עם חלוקת דיווידנדים של מפעלים יצרניים כלשהם , אלא רווחי קנייה - 
מכירה ספקולטיוויים . יש לחוקק חוק שיאסור על מנפיקי מניות לקנות מניות 
של אחרים . אם יש לראשונים כסף עודף שיקנו בו את מניותיהם , ורק לאחר 
מכן יתר להם לרכוש מניות של אחרים . אז תשתחרר כמות כסף עצומה בבורסה , 
ומשקיעים חדשים יספקו מקומות תעסוקה חדשים לעולים , וישלמו דיווידנדים למשקיעים , 
וכולם יצאו נשכרים . כרכורטעותם של ראשי התנועה הספונטנית לשינוי שיטת הבחירת 
והממשל בישראל היתה באמונה שדי בגלי האהדה ובארגון הפגנות המוניות להביא 
לשינוי המיוחל . ללא כוח פוליטי ממשי לא ניתן אצלנו לגרום לשינוי פוליטי 
מהותי . לכן יש להקים היום מפלגה חדשה , אשר על דגלה חרות עיקרון אחד 
שינוי שיטת הבחירות . מפלגה זו תשאב כוח אלקטוראלי רב מכל שכבות העם . 
נבחריה יתחייבו לתמוך לאחר הבחירות , בשעת הרכבת הממשלה , באותו צירוף 
כוחות אשר יפעל לחקיקה חדשה ועריכת בחירות חדשות בשיטה החדשה תוך ששה חודשים 
מהקמת הממשלה . נציגי המפלגה הזו לא יצטרפו לממשלה , אלא ידאגו שדרישותיהם 
ימולאו עד תום . המפלגה תתפרק לקראת מערכת הבחירות , שכן היא השיגה כבר 
את כל יעדיה . ללא הקמת מפלגה לשינוי שיטת הבחירות יימשך הקיפאון המדיני . 
חצרימיש ערבוב יוצרות ברשימתו של תום שגב " על כנפי הרעות " ( " הארץ " , 
21 . 12 ) . נכונה קביעתו כי זכותו של כל חשוד למשפט צדק , אך אינני 
מסכים כי " אין סיבה להניח שאיכותם המקצועית של אנשים משקפת גם מידות מוסר 
נעלות " . ילמדנו שגב מי הוא בעל ההנחה הזאת ? הרי מפקודת היום המצוטטת 
של אביהו בן נון ברור שבחיל האוויר העמידו את ניקיון הכפיים , האמינות ודיווח 
האמת כדגל היחודיות לפני המקצועיות . והנה , גם ברעות הלוחמים יש משהו 
מסוכן לדעת שגב , והיא עלולה להביא אותם " לחפות אלה על אלה " . אבל אין 
הוא מסביר לקורא איך ניקיון הכפיים יכול לאפשר ל"רעות " לחפות " אלה על 
אלה " . מפריע לשגב הדימוי העצמי החיובי של חיל האוויר . וכי עם איזה דימוי 
יכול היה החיל להביא ישועה לישראל ב4 שעות ב7691 ? רשימה זו ראוי שילמדו 
אותה כמקרה קלסי של פובליציסטיקה חסרת הקשר וביסוס . לתורת ההיקשים המוטעים 
נוספה עתה תרומתו האומרת : אם ללוחמים אמינים ונקיי כפיים בעלי אחווה ורעות 
יש דימוי חיובי , אז הוא ישמש כמרשם לחיפוי ולתקלות . 
