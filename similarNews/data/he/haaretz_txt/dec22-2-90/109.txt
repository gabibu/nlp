פאריס ( ע"ר ) . צרפת ביקשה מגרמניה פיצויים על אבדן רכוש פרטי בתקופת 
מלחמת העולם השנייה . כך מסר פקיד צרפתי בכיר . ההודעה באה לאחר שהעיתון 
" די וולט " דיווח כי צרפת ביקשה מגרמניה " סכומים ניכרים " , לאור הסכם 
שנחתם בין המדינות בשנת 3591 . העיתון כתב כי התביעה כוללת שכר עבור אזרחים 
צרפתיים שאולצו לעבוד עבודות כפייה עבור גרמניה , כסף שנגנב מאסירים או 
מאנשים שהוגלו , נכסים שנתפסו בידי חברות בגרמניה , וחשבונות שלא שולמו 
לחברות צרפתיות . הפקיד הצרפתי טען כי מדובר בסכומים נמוכים מכפי שרומז העיתון , 
שלא פירט סכומים . " הסכומים אינם גבוהים מכיוון שאין תביעות בין המדינות , 
אלא רק מצד מספר מוגבל של אנשים " , טען הפקיד . " די וולט " טען כי בהסכם 
שנחתם ב3591 בין שתי המדינות סוכם כי שאלת הפיצויים תיושב במהלך הסכם שלום 
שיסיים רשמית את מצב המלחמה בין המדינות . עד כה לא נחתם כל הסכם כזה . 
