משרד הפנים מחייב עולים חדשים בהפקדת ערבות בנקאית בסך של אלפי שקלים , 
כתנאי להוצאת אשרת תייר לקרובי משפחה המבקשים לבקרם בארץ . תושב חיפה נולדי 
גרינברג , שעלה עם משפחתו מרומניה לפני חמש שנים סיפר כי חמותו ואמו , 
שנשארו ברומניה , ביקשו לבקר את המשפחה בארץ , באשרה של תיירים . להפתעתו 
התברר לו כי משרד הפנים מסרב לתת אשרה זו , אם הוא לא יפקיד ערבות בסך 000 , 
2 שקל למינהל האוכלוסין במשרד הפנים . לטענתו , הוסבר לו במינהל האוכלוסין 
בחיפה כי הערבות נועדה להבטיח שבני המשפחה אשר יגיעו כתיירים , לא יישארו 
כאן כשיפוג תוקף האשרה . גם לאחר התשלום , מוגבל תוקף האשרה לחודש בלבד . 
גרינברג סיפר כי הובהר לו שאם ירצה להאריך את אשרות התייר לקרוביו , יהיה 
עליו להאריך את תוקף הערבות . הוא התרעם על כך , וטען כי בדרך זו הופכים 
את העולים מארצות מזרח - אירופה לעולים סוג ב . קפידבינדוברת משרד הפנים , 
טובה אלינסון , מסרה בתגובה כי משרד הפנים אמנם תובע ערבויות כתנאי להוצאת 
אשרות תייר , והוא עושה זאת כדי לבלום את תופעת העבודה הלא - חוקית . לדבריה , 
יש כאלה שמגיעים לארץ באשרת תייר , ונשארים לעבוד כאן לאחר שפג תוקפה . 
הדוברת הדגישה כי הסדר זה נעשה אך ורק לגבי אלה שאינם יהודים , או לגבי 
אלה שיש ספק ביהדותם , ויש חשד סביר כי מטרת בואם לארץ , אינה תיירות דווקא , 
אלא עבודה . היא הדגישה כי היא אינה מכירה את פרטי המקרה הספציפי של נולדי 
גרינברג מחיפה , אולם , אמרה כי יש בעיה עם מבקשי אשרות מרומניה , שכן 
רבים מהם מבקשים להיכנס לארץ באשרת תייר , ונשארים לעבוד כאן באופן לא חוקי . 
היא הוסיפה כי " אם תייר נדרש להפקיד ערבות , סימן שיש לכך סיבה מוצדקת " . 
גרינברג הביע תמיהה על דברי אלינסון , וציין כי הוא ובני משפחתו יהודים 
כשרים , ואיש מעולם לא העלה ספק לגבי יהדותם . " המדינה מתפארת שזכותו 
של כל יהודי לעלות לארץ מכוח חוק השבות , אז למה חוששים מתיירים יהודים . 
פוחדים שיישארו כאן ? " , היקשה גרינברג . 
