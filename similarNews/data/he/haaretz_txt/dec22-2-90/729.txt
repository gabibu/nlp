צו מניעה זמני , האוסר על רשות השידור ומד"א להקרין את תשדיר השירות של 
מד"א , בו מופיע בן ציון שנקר מבת ים , הוצא על ידי נשיא בית המשפט המחוזי , 
אליהו וינוגרד , בסוף השבוע שעבר . השופט השתכנע מנימוקי עו"ד שעיה קטן , 
שייצג את שנקר , כי לפי חוק הגנת הפרטיות מהווה התשדיר פגיעה בפרטיותו 
של מרשו . שנקר טען כי לפני מספר חודשים , כשהלך באקראי ברחוב אבן גבירול 
בתל אביב , הותקף על ידי חנוך רוזן , המשתתף בתשדיר , שטפח לו על כתפו 
וסובב אותו סחור סחור . שנקר , לטענתו , לא ידע שהוא מצולם באותה עת . 
לאחר מכן נדהם לגלות כי הוא " מככב " מדי ערב בערוץ השידור הממלכתי תחת 
הכותרת : " נחיה ונזכה " . לדעתו של שנקר התשדיר שם אותו ללעג ולקלס , 
בעיקר נוכח העובדה שהוא נמצא בשנת אבל על מות בנו לפני כארבעה חודשים . 
" כל רואיי סבורים שאני משים פני אבל , אך תמורת כסף אני מרקד ומתלוצץ 
כליצן " , נכתב בכתב התצהיר לבית המשפט . רונית סבירסקי , דוברת מד"א : 
" בלי כל קשר לצו המניעה , התשדיר שבו מדובר , לא ישודר . התשדיר נועד 
לעודד רכישת כרטיסי הגרלה בדוכנים וכעת התחלנו במכירת כרטיסים באמצעות הדואר 
ולכך יש תשדיר אחר . אם במועד מאוחר יותר יחליטו לחזור ולשדר את התשדיר 
שנגדו הוצא צו המניעה , יושמט הקטע בו מופיע בן ציון שנקר . רצונו של אדם , 
כבודו " . השופט וינוגרד קבע שתוקפו של צו המניעה הזמני האוסר על הקרנת 
התשדיר , יידון שוב ב - 19 . 1 . 32 . 
