הגירעון הגדול , המוצג בתקציב המוגש לשנת 19 , מדאיג ביותר . עדיין לא 
נשכחו גירעונות הענק של תחילת שנות ה08 שהגיעו לכדי % 51 מהתוצר הלאומי הגולמי 
והובילו לאינפלציה שנתית של % 005 ולמיצוי רזרבות הדולרים בקופה הלאומית . 
ב58 נולדה התוכנית לבלימת האינפלציה , ואמנם הצלחנו לרדת מ%005 ל%02 לשנה , 
וגם מצב הרזרבות השתפר . הסיבה המרכזית להצלחה היא ירידה דרסטית בגירעון . 
בחמש השנים האחרונות היה גירעון זה 2%4 מהתוצר ; שיעור סביר , המקובל 
גם במדינות אירופה . אבל על פי התכנון לשנת 19 צפויה הרעה ממשית . הגירעון 
המתוכנן בתקציב השנה הבאה צומח ל5 . 5 אחוזים מהתוצר . במבט ראשון , נתון 
זה אינו כה גדול אך הניסיון לימד , שהתיכנון רחוק מאוד מהתוצאות הסופיות . 
בשנים קודמות תוכנן גירעון של 1%2 , אך הוא הכפיל את עצמו במהלך השנה . 
הפעם המדובר בתכנון של 5 . 5 אחוזי תוצר , כך שהכפלת נתון זה תהווה סכנה 
ממשית של הידרדרות לממדים המסוכנים של ראשית שנות השמונים . כבר כיום יש 
סימנים לכך שלא נאמרה המלה האחרונה בתחום התקציב . האוצר מציע להגדיל את 
נטל המיסוי בשנת 19 ב2 מיליארדי שקל , וגם להוריד את הוצאות הממשלה במיליארד 
שקל אך הסיכוי של יצחק מודעי להשיג זאת קטן ביותר . לפני שבועיים , כאשר 
הגיש לוועדת - הכספים של הכנסת את אחת מהצעותיו , להטיל מע"ם על ירקות ופירות , 
נפלה הצעתו . וכדי ביזיון וקצף לשר האוצר ולכל ממשלת ישראל . מצד אחד טוען 
מודעי , שזאת תקופת חירום , ועל כולנו כמלות הגינגל " לעשות מאמץ לאומי " . 
אבל בפועל הממשלה משדרת מסרים הפוכים . נפתח משרד ממשלתי חדש לענייני ירושלים , 
נחתמו הסכמים עם אגודת - ישראל , שעלותם 003 מיליון שקל . נשכרו משרדי 
מחוז חדשים למשרדי הכלכלה ואיכות הסביבה במקום היקר ביותר בתל - אביב : 
קפלן פינת אבן - גבירול . בשנת 09 הוגדל מספר העובדים במשרדי הממשלה למרות 
התכנון הראשוני לצמצמם ב%01 . גם השכר בסקטור הציבורי עלה ב09 , אך ירד 
בסקטור העסקי מגמה הפוכה לכוונתיו של שר האוצר ולהכרזתו כי יש לקדם את הסקטור 
העסקי על חשבון הסקטור הציבורי , כי שם , בעסקי , צריך לקלוט את העולים . 
כדי להמשיך ולהחזיק ברסן השלטון קמה דווקא עכשיו הממשלה הגדולה ביותר בתולדות 
המדינה 13 שרים וסגני שרים , ומאחוריהם רק 46 חברי כנסת . הציבור הנתבע 
להידוק החגורה רשם זאת לפניו . בפני השר מודעי עומדת בעיה קשה נוספת : מימון 
הגירעון . לפי התקציב , על הממשלה למכור חברות ממשלתיות ב8 . 1 מיליארדי 
שקל . הסכום יפה , וההצעה הגיונית אך אנו כבר שבענו הבטחות . היה אפשר 
למכור את הבנקים כבר תריסר פעמים , ולמכור את כי"ל חצי תריסר פעמים , אך 
כל זה לא קרה . אין זאת אלא שהמינויים הפוליטיים בחברות הממשלתיות קורצים 
לפוליטיקאים ומונעים מכירה . בתקציב מופיע גם סעיף של הלוואות מחו"ל , כדרך 
למימון הגירעון . הכוונה היא להלוואות מממשלת ארצות - הברית . מנכ"ל האוצר , 
יעקב ליפשיץ , הדגיש השבוע את החשיבות של העזרה האמריקאית . ואמנם , 
בלי עזרה כספית מיוחדת מארצות - הברית לא תיתכן קליטת נחשול העלייה ההולך 
נמתגבר . לנוכח נתונים אלה על הממשלה לעשות במהירות את חשבון הנפש : האם 
ליזום את הנעת גלגלי ההסדר המדיני , שיאפשרו גיוס מימון לקליטה מוצלחת של 
מאות אלפי עולים , או שמא להסתכן בקריסת המשק והמרקם החברתי כולו . 
