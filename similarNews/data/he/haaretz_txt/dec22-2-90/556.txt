עם ההיסטוריון יורי אפאנאסייב שוחחנו זמן קצר לאחר נעילת כינוס קונגרס צירי 
העם במוסקווה . הפרוף אפאנאסייב , אחד מיושבי הראש של " קבוצת הצירים 
הבין - אזורית " ותנועת " רוסיה הדמוקרטית " , היה כבר בהלך - רוח קודר 
עקב המגמות שהסתמנו במהלך הדיונים , ודאגתו העמיקה מצינזור תוכנית הטלוויזיה 
הפופולארית " ווזגלאד " שעמדה לעסוק באותו ערב במגמות הללו ממש . " העצרת 
הרכיבה מבני שלטון כאלה אשר הופכים את התקדמותו של גורבצוב אל הדיקטטורה 
לצפי מציאותי בהחלט . ההסתמכות על שימוש בכוח , על לחץ כוחני של הצבא , 
הק - ג - ב , ודומיהם תהפוך לנורמה " , אומר אפאנאסייב . לדבריו , כל 
מה שארע לפני העצרת חילופי הגברי בצמרת כגון מינויים של שר הפנים החדש בוריס 
פוגו וסגנו הגנרל בוריס גרומוב , הדחתו של השר הקודם ואדים באקאטין , ההדחה 
למעשה של חבר הפוליטיביורו ונביא הפרסטרויקה אלכסנדר יאקובלב , איום ההדחה 
שנתלה מעל שר החוץ אדוארד שוורדנאדזה כל זה מעיד שמשבר השלטון הגיע עד לצמרת 
ופגע בה . " ביחסו אל בעלי - ברית כבאקאטין ויאקובלב הראה גורבצוב שברגע 
קשה הוא מוכן להקריב כל אחד . לדעתי , שום אדם רציני לא יסכים כעת להיות 
עוזרו , והוא ימשיך ללקט סביבו טיפוסים כמו פוגו , סגן הנשיא החדש גנאדי 
יאנאייב וכו . כל זה , יחד עם המשבר הכללי , מעיד על התקדמות מוחשית אל 
תופעות דיקטטוריות בצמרת ועל אפשרות לשימוש בכוח , עד לכוח צבאי " . אפאנאסייב 
טוען כי לסיעתו הוכחות שבחירת יאנאייב שעבר בקושי לאחר כשלון בהצבעה הראשונה 
הייתה גם היא מזוייפת בגסות . " יו"ר ועדת הספירה הודיע שבקלפי חסרו חמישה 
קולות . אמש הצגנו שיבעה פתקי הצבעה של אנשי הסיעה שנמנעו במתכוון מלהצביע 
כדי לחשוף את התרמית , ויש בידינו פתקי הצבעה נוספים . פרוש הדבר שחסרו 
יותר מחמישה וזהו זיוף ברור . היו גם מניפולציות בזמן ההצבעות על החוק לשינוי 
החוקה . המניפולציות והזיופים הטביעו על העצרת הזאת חותם בל יימחה " . " ללא 
כל ספק . המנכ"ל החדש של הרדיו והטלוויזיה קראבצנקו הוא אישיות מוכרת היטב . 
לא מניתי בין אלה שהלכו או אולצו ללכת את קודמו ננאשב , אך גם החלפתו בקראבצנקו 
היא תופעה דומה . הורדת " ווזגליאד " היא הסנונית הראשונה , אך לא היחידה . 
נדמה לי שבטלוויזיה היה גם מדור של קולנוע יוצר ואף הוא נסגר . בוודאי 
כעת תגדל רשימת הנושאים האסורים . לקראבצנקו אין תפקיד אחר מלבד לאסור ולהוריד 
מישדרים , לסגור מערכות , לסלק נושאים אין בו צורך למשימות אחרות , והוא 
איננו יודע לעשות דברים אחרים . ניתן כעת לצפות לחדשות שחורות נוספות עם 
כל יום שעובר , אך עצם העובדה שקראבצנקו ממונה על הטלוויזיה מעידה שהגלאסנוסט 
הורד לזנות , ווהוא יפגין זאת לראווה בתפקיד הזה " . לאותה שורה של התפתחויות 
משייך אפאנאסייב את הנאום התקיף שנשא בעצרת ראש הק - ג - ב , ולאדימיר קריוצקוב , 
בו האשים בין היתר את המערב בשיגור משלוחים של מזון מורעל או נגוע בקרינה . 
תמיד צריך להרחיב את השורות של אויבי בריה"ם . כעת , כמו בתקופת סטאלין , 
צריך לאשר את התיאוריה שיש לנו אויבי פנים ואויבי חוץ . ועם כל יום חולף 
מספר האויבים הולך וגדל . זה בערך תוכן דבריו של קריוצקוב . לכן הוא מנה 
שם את רדיו ליברטי , וגם מזון פגום , ועוד שורה של תופעות כל זה נראה 
בלתי - משכנע אך הוא היה צריך להעמיד בשורה אוייבים רבים ככל האפשר , כדי 
שתיווצר איזו שרשרת סגורה של אויבי פנים ואויבי חוץ , כך שיתקבלו בהגיון 
התבטאויותיו הנוספות : שאי - אפשר לחיות בלי הק - ג - ב , הוא הערב לביטחון 
בריה"ם , והעיקר : הערב לסוציאליזם . לדעתי בנאומו הוא פשוט הכין את הקרקע 
להתקפות הבאות של המועצה לביטחון ממלכתי ( הק - ג - ב ) נגד מפלגות , 
תנועות וזרמים פוליטיים בבריה"ם . זה היה נאום סטאליניסטי להפליא , כאילו 
לא היתה תקופת הפרסטרויקה , כאילו שהאנשים הללו לא למדו מאומה , כי זו 
מלאכתם , מקצועם , הם נשארו כמו שהיו . והנה קריוצקוב הדגים זאת בשיטה 
ובצורה הטובות ביותר " . " נוכח התזוזה ימינה במדיניות הפנים , ובעיקר העדר 
הרצון לחולל שינויים מבניים עמוקים בכלכלה , לשנות ולוותר על המהות הקיסרית 
של בריה"ם , על הדיקטאט הגלוי של אנשי צבא וק - ג - ב אני מטיל ספק בהצהרות 
שמדיניות החוץ תישאר ללא שינוי . " מספר החפצים להגר מבריה"ם אכן גדל והולך , 
וקודם כל מקרב בעלי השכלה . זו תופעה מסוכנת המעידה שהמשבר החברתי עמוק 
מאד . אך במקום לחשוב על הסיבות לאסון הזה שוב הולכים בנתיב הסלול של צעדים 
אדמיניסטרטיוויים הגדלת התשלום בעד רשיון ההגירה , הערמת קשיים פורמליים . 
לאמצעי לאחר אין יכולת וגם לעתים האפשרויות הן מוגבלות מאד . ואת מה שמוכר 
זאת אומרת אותן שיטות כוחניות הם משליכים גם על התחום הזה " . 
