מהורהר מתמיד , רציני ולא שקט סגנון שלא מוכר כל - כך מקודם לחבריו הקרובים 
הגיע ביום ראשון , שר החוץ , אל מושב גמזו ביער בן - שמן לחגיגת יום 
הולדתו . את מיטב שנותי , אמר שם , נתתי לתנועה , על חשבון הילדים שלי . 
אפילו את שמותיהם אני לא תמיד זוכר , רק רחל יודעת . כדי להתאים עצמו לתפקיד 
שר החוץ , מייעצים ללוי להיות יותר לקוני בראיונות לתקשורת ופחות רגשי . 
האירוע בגמזו היה עבורו הזדמנות להתפרק קצת . כבר הרבה זמן מתהלכות שמועות 
שמחנה לוי הולך ונעלם , ולכן נקבצו ובאו לביתו של , חבר ותיק של לוי , 
רבים שלא הוזמנו אך הגיעה אליהם השמועה , כדי להתעדכן מה קורה . " הגעת 
להיות שר החוץ וסגן ראש הממשלה " , אמר לו ח"ך בדברי הברכה , " ועכשיו 
אתה צריך להיות מקום ראשון " . ובכן , הבשורה המרכזית היא שלוי , בינתיים , 
לא מתכנן להתמודד על ראשות הליכוד . לחלק מהחברים , שזקוקים עכשיו לחיזוקים 
מהעומד בראש המחנה , זאת לא היתה בשורה משמחת . " אפילו אצל המנהיג הגדול 
ביותר , , הייתי מספר שתיים " , אמר לוי , " ואם ב48 הייתי עושה דיל 
עם , הייתי יכול היום להיות שר החוץ הוותיק ביותר בליכוד . ידידי ז"ל 
אמר לי כבר אז : גנבו לך את המשרה " . אם יתמודד היום מול שמיר , כך הסביר , 
יאמרו שהוא מחבל בליכוד ; אם יתמודד מול , יאמרו שזה בגלל שהוא שונא 
אותו ; אם יתמודד מול , יאמרו שזה כדי להחזיר את כבודו שנרמס במשרד השיכון , 
ואם יתמודד מול , יאמרו שהוא מוציא אותו מהממדים הטבעיים שלו . " אז 
בשביל מה אני צריך להתמודד ? צריך לאגור כוח וללכת למפקד " . חוץ מזה , 
הוסיף לוי במרירות , עובדה שאלה שהיו קרובים אלי התקדמו יפה מאוד אחרי 
שהחניפו למחנה שמיר - ארנס . לוי מתכוון בין השאר ל , שהוזכר באחרונה כמועמד 
למשרת סגן שר הביטחון . " מה חושבים אלה שעוזבים , שהם נותנים לי עונש ? 
" . במסגרת האינוונטר של ראשי הממשלה הפוטנציאליים מתוך הליכוד , הזכיר 
לוי בציניות את הליברלים ( הכוונה ל , שרואה עצמו מועמד לרשת את שמיר , 
א"ג ) . " במקום לכבוש את לבבות הליברלים , הם נעשו היום יותר קיצונים 
מהחרותניקים הכי קיצונים אצלנו " . השקפת העולם שהציג שם לוי נשמעה מתונה 
ושפויה יחסית למגבלות מפלגתו ולהיותו חישוקאי בעבר . " חרות היא לא מולדת 
ולא תחיה קטנה " , אמר לוי , " ואנחנו צריכים לתת תשובות . אנחנו לא יכולים 
להציע מקסמי שווא , וצריך להבין שהפתרונות הם לא קלים . אנחנו צריכים להיות 
מתונים כלפי חוץ ונחושים כלפי עמנו . אסור לנו בשום אופן ללכת להקצנה , 
אנחנו מה שאנחנו וצריכים להישאר במקומנו " . כפי שלוי קורא את המפה הפוליטית , 
המערך יהיה חייב להקצין כלפי שמאל , כי אחרת לא תהיה לו שום ייחודיות . 
בשיחות פנימיות התבטא לוי בימים האחרונים בזכותה של האופוזיציה להיות שותפה 
בקבלת החלטות . אין חזון , אמר לחבריו , הלכתי בשבת לבית הכנסת בבית שאן 
וראיתי יהודי - רוסי יושב על ספסל בגן ציבורי עטוף בשקית ניילון ואוכל פירורים 
של לחם . " אתה לוי ? " , הוא שאל אותי . " כן " , עניתי לו , " אני 
לוי " . הוא סיפר לי שאין לו איפה לגור ונזכרתי בתקופה שאני עליתי לארץ . 
עוד יהיה פה עם מול עם , כאלה שיהיה להם בית ועבודה וכאלה שיתייצבו מולם , 
שלא יהיה להם . 
