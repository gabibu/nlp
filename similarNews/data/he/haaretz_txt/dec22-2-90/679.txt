משרד הפנים דורש מהרשויות המקומיות , שעדיין לא הציעו אתרים זמינים להקמת 
דיור זמני לעולים , לעשות זאת בתוך שלושה שבועות . מנכ"ל משרד הפנים , 
דב קהת , הודיע אתמול , כי לרשויות מקומיות שיסרבו להעמיד אתרים כאלה 
בתחומן , יציע משרד הפנים את האתרים הנראים לו ויקצה אותם להקמת הקרוואנים . 
המועצה הארצית לתכנון ולבנייה החליטה אתמול על הכנת תוכנית מיתאר ארצית לדיור 
מיידי בהיקף של 000 , 05 יחידות דיור . המועצה החליטה להטיל על מינהל התכנון 
במשרד הפנים , להגיש לה תוך ששה שבועות תוכנית של האתרים הזמינים להקמת 
הדירות . באתרים אלה יוקמו יחידות דיור זמניות שכוללות קרוואנים , אוהלים 
, מגורונים וכדומה . בכל רשות מקומית ייקבעו מספר אתרים בהתאם לגודל הרשות , 
לתשתית ולשירותים הקיימים . אך בכל אתר לא יוקמו יותר מ003 יחידות דיור . 
