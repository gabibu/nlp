פאריס ( מיוחד ל"הארץ " ) . בוועידה הבין - לאומית , העוסקת בישוב הסכסוך 
בקמבודיה , שהתכנסה בימים האחרונים בפאריס , הושגה התקדמות ניכרת , ולא 
מן הנמנע שבחודשים הקרובים ייחתם ההסכם שישים קץ לסיכסוך שגרם להתמוטטותה 
של המדינה . בוועידה זו נוטלים חלק נציגי השלטון וכן שלושת ארגוני הגרילה 
הפועלים במדינה . כמו כן משתתפות בה מדינות בעלות עניין כגון צרפת ואינדונזיה . 
שר החוץ הצרפתי , רולאן דומא , אמר כי הוא מקווה לכנס בתוך חודש או חודשיים 
מפגש נוסף שבו עשויים לחתום הצדדים על הסכם אשר יסדיר את ענייני ארגון המדינה 
ומציאת פתרון של קבע למאבקים הפוקדים את קמבודיה מזה כ02 שנה . הצדדים אישרו 
את רוב הנקודות הכלולות בהצעת השלום שגיבש האו"ם והקוראת להפסקת אש ולבחירות 
כלליות וחופשיות . אחד הנושאים שהיו שנוים במחלוקת בין הצדדים היתה ההצעה 
בדבר פירוק הנשק של כל הצדדים . אולם גם נושא זה הוסדר . פריצת הדרך המרכזית 
היתה הסכמתה של הממשלה הקמבודית , שהוקמה בחסות וייטנאם , לקיומן של בחירות 
חופשיות אשר יפוקחו על ידי נציגי האו"ם . הממשלה הקמבודית בראשות הון סן , 
טענה כי התערבות האו"ם בבחירות תפגע בריבונותה . שר החוץ של אינדונזיה 
אמר כי ההתקדמות בשיחות היא כזאת שניתן יהיה להגיע לפתרון כולל . בקמבודיה 
פועלים שלושה ארגוני גרילה שניים מהם אנטי קומוניסטיים ( האחד נשלט על 
ידי הנסיך נורודום סיהאנוק והשני על ידי ראש הממשלה לשעבר סון סאן ) . 
הארגון השלישי הוא הקמר רוז , אשר בתקופת שלטונו בין השנים 8791 - 5791 
נקט בטרור מעורר פלצות נגד האוכלוסיה האזרחית , שכתוצאה ממנו נהרגו כמיליון 
איש . על פי התכנית תנהל נציגות של האו"ם בתקופת מעבר את המשרדים החשובים 
של המדינה וזאת מתוך מטרה ליצור אווירה רגועה ובטוחה שתאפשר בחירות חופשיות . 
