יו"ר הנהלת הסוכנות , שמחה דיניץ , החרים אמש את הטקס החגיגי שיזם משרד 
הקליטה בנתב"ג לרגל הגעתו של העולה ה002 אלף השנה . לדבריו , אין זו עת 
לחגיגות , וניתן יהיה לחגוג כאשר המדינה תשכיל לקלוט את כל העולים ותבטיח 
להם דיור ותעסוקה . בישיבת ההנהלה הציונית שנערכה אתמול העריך דיניץ כי 
בשבועות הקרובים צפויה האטה מסויימת בקצב העלייה מבריה"ם והיא תתייצב על 
כאלף עולים ליום . הוא אמר כי הגידול בממדי העלייה שהיה בשבועיים האחרונים , 
נבע בין היתר מכך שיהודים רבים שכבר היו בידיהם ויזות , מיהרו לנצל אותן 
מחשש להידרדרות המצב בבריה"ם . לדבריו , בשבועות הקרובים יהיה קצב העלייה 
תלוי במספר אשרות היציאה שיתנו שלטונות ההגירה הסובייטים לפיכך יש לצפות 
ל0304 אלף עולים בחודש . דיניץ אמר עם זאת כי התשתית שהכינה הסוכנות לטיפול 
בעולים בתחנות המעבר , מתאימה לפחות ל05 אלף עולים בחודש . דיניץ אמר כי 
בשבוע האחרון הגיעו לישראל יותר מ002 עולים מאתיופיה . להערכתו , קצב העלייה 
מאתיופיה ילך ויגבר מדי חודש במהלך השנה החדשה . ראש מחלקת הנוער והחלוץ , 
זאב לוין , מסר בישיבה כי המתיחות במפרץ משפיעה על הגעתם של קבוצות נוער 
יהודי לישראל . הוא ציין שבתוכנית " תפוז " מאמריקה הלטינית היו צפויים 
להגיע כאלף בני נוער , אך מרביתם ביטלו את בואם . ראש המחלקה להתיישבות , 
מתי דרובלס , תקף את ראשי הקהילות היהודיות ואת ראשי התנועה הציונית בחו"ל 
על שאינם נותנים דוגמא אישית ואינם מעודדים ביקורים בישראל . לדבריו , 
נרשמו לכנס הקונגרס היהודי העולמי שייתכנס בישראל 03 משתתפים בלבד מתוך אלף . 
ראש מחלקת העלייה , אורי גורדון , קרא לבצע שינוי תפיסתי וארגוני בתנועה 
הציונית כדי שגיוס בני נוער וצעירים לכלל התוכניות בישראל , יתבצע בצורה 
מתואמת ומרוכזת . 
