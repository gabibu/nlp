לפני שנתיים וחצי הניחו גורמי הביטחון על שולחנה של ממשלת ישראל הערכה שלפיה 
כמיליון יהודים יעלו ארצה בשנים הקרובות . ההערכה העדכנית מבוססת על הנחת 
יסוד שמתוך שלושה מיליון יהודים החיים בבריה"ם ( אגב , המספרים הרשמיים 
של המפקד בשנת 9891 בבריה"ם מצביעים על 000 , 054 , 1 בלבד , לתשומת לבו 
של הרב פרץ ) , מיליון יהודים יגיעו ארצה , מיליון יהודים יישארו בגלות 
ומיליון יהודים טרם החליטו אם להישאר בארצם או לעלות למולדתם . מכאן , שכל 
מספר הגורס עלייה של מיליון עולים ומעלה שיגיעו בשנים הקרובות ארצה , הוא 
תקף . הצורך מבחינת תשתית הבנייה והתעסוקה הוא מדהים בהיקפו . יש לבנות 
בסדר גודל של פעמיים תל - אביב , להגדיל ברבע את תשתית השירותים בריאות , 
חינוך , תברואה וליצור מקורות תעסוקה למאות אלפי עובדים חדשים . הדבר 
דומה לקליטת 07 מיליון בני - אדם בתחומי ארה"ב או 21 מיליון איש בצרפת או 
באיטליה . קפמאבינכדי לעמוד במשימה הזאת , ההשקעה הדרושה למשק נעה בין 05 
ל07 מיליארד דולר . מקצת הכסף אמור להגיע מתוך העוגה עצמה : התוצר יגדל , 
תהליך הבנייה יפעיל את ענף הבנייה , צריך יהיה לייצר יותר מזון ועוד . 
בקצב צמיחה של % 7%8 לשנה , ניתן יהיה להשיג חלק מהסכום האסטרונומי באמצעות 
הגידול במערכת עצמה . החלק השני חייב לבוא מהון חיצוני , כלומר מהשקעות 
וממשקיעים מהשוק החופשי ומהעולם החופשי , שיבואו בעיקר מארה"ב , מיפאן 
וממדינות אירופה . וכאן המלכוד הבין - לאומי של ישראל . מדינות אלו יהיו 
מוכנות להשקיע רק אם באזורנו יהיה " שקט תעשייתי " . וזה לא ייווצר בלי 
תחילת תהליך שלום . במשך חודשיים אנו עדים למיקוח המביש עם ממשלת ארה"ב על 
ערבות מדינה להלוואה של 004 מיליון דולר לשיכון עולים . מה יהיה כאשר ניאלץ 
להתמקח על ארבעה מיליארד , 41 או 42 מיליארד דולר ? מכאן שהברירה האמיתית 
כיום היא פשוטה : המשך שליטה על יותר ממיליון פלשתינאים וחצי , עם אינתיפאדה 
מתמשכת , סכינאים ושאר מרעין בישין , מול תחילת תהליך מדיני שיאפשר קליטתם 
של יותר ממיליון עולים , עם אחוז גבוה של אקדמאים וקשת של מקצועות שעשויים 
לשנות באופן יסודי את המבנה הבסיסי של כוח העבודה הישראלי . הברירה כרגע 
היא המשך קיום משק עם שכר נמוך , עם אבטלה בסביבות ה%02 , המשווע להון 
השקעה , או יכולת ניצול של " מחיר השלום " ופיתוח משק מתקדם , עם תעשיות 
שיפנו לעבר שווקים בחו"ל , המבוססות על הון אנושי ועל תשתית שתיבנה בתמורה 
לוויתורים מדיניים . קפמאביננראה כי הדילמה הבסיסית שטחים תמורת שלום מתחדדת 
בחודשים האחרונים לדילמה משלימה : מדינת " סעד " ( בנוסח משרד הסעד של 
שנות החמישים ) מול מדינת רווחה . האלטרנטיווה הראשונה פירושה חזרה למעברות 
של שנות החמישים במתכונת שנות התשעים " מגורונים " של 42 מ"ר בשולי הערים 
הגדולות , " סלאמס " לעניים ללא שירותים ותנאים אלמנטריים ומחנות אוהלים 
למיניהם . האפשרות האחרת פיתוח תעשייה , תשתית מודרנית ומבנים שיענו לצרכים 
בעזרת הון בין - לאומי מאסיווי כתוצאה מחתימה על הסכמי השלום . נראה כי ממשלת 
ישראל הנוכחית , המושלת בזכות המרד הגדול של בני הדור השני של תושבי המעברות 
משנות החמישים , לכודה במחויבות אידיאולוגיות שאבד עליה כלח . בשליטת חסרת 
התוחלת על פלשתינאים בשטחים , בונה הממשלה במו ידיה את גרעיני המרד של שנות 
התשעים . קפמאבינלמדינת ישראל ואולי זו הבעיה העיקרית אין פסק הזמן של 
" דור אחד " כדי שתהליך אכן יתרחש וממשלת הליכוד תורד מהשלטון בכוח חשבון 
פוליטי עתידי . אין לנו פריווילגיה להמתין 52 שנה נוספות , המוני העולים 
יוצרים מצב שמחייב אותנו לתשובות עכשיו ומיד . מכאן , שרק מנקודת משען 
ארכימדית , הבנויה על נושא השלום , ניתן יהיה להניע תהליך שלם שקליטת העלייה 
במרכזו . בשיחות פרטיות מודים בכך מרבית הכלכלנים . ההסתדרות מבינה זאת , 
אך חוששת לקחת יוזמה . התעשיינים אומרים זאת בריש גלי . מפלגת העבודה 
עסוקה בעצמה , כאשר היו"ר לומד רוסית . נדמה כי מרבית הכוחות הפוליטיים 
והיצירתיים בארץ מודעים לנושא , אך חוששים מאמירת האמת הפשוטה הזו לציבור . 
צריך למצוא את הילד שיעז לומר " המלך הוא עירום " . כולם רואים זאת ורובם 
אף מבינים זאת , ובינתיים נותנים לזמן לעשות את שלו . כשם שבתהליך השלום 
הזמן עובד לרעתנו ומה שניתן להשיג אתמול ספק אם יהיה ניתן להשיג היום או 
מחר כך גם בעלייה ובקליטה . במקום מסע פרסום יקר וראוותני הנערך כעת בתקשורת 
תחת הסיסמה " לעשות מאמץ לאומי " , שספק אם יתרום משהו פרט להזרמת מזומנים 
ממשרד האוצר למשרד הפרסום דחף , צריך לעשות מאמץ לאומי אמיתי ולהגיע לשלום . 
השאר כבר יבוא בעקבותיו . 
