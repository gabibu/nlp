בנסיעה להאנוי משדה התעופה הבחנתי בפעילות רבה בהרבה מאשר בביקורים קודמים . 
בתים ובתי - חרושת חדשים , יותר חנויות ועבודה נמרצת בשדות . כך היה גם 
בדרום . נראה שהמדינה מוכנה ומזומנה לזרם תיירים שיביאו מטבע קשה שלו היא 
זקוקה בדחיפות . אבל הזרם לא בא . הייתי להוט לראות איזו התקדמות השיג , 
בעיקר בתיאטרון , קונג קאי הגלסנוסט הווייטנאמי . אבל כאשר שאלתי את 
מתורגמנית משרד התרבות על קונג קאי , היא אמרה שאינה יודעת על כך דבר . 
שאלתי גם על די מי , גרסה של פרסטרויקה שבווייטנאמית משמעה התחדשות כלכלית 
יותר מאשר ארגון - מחדש . דוי מוי פירושו ש"אנחנו פתוחים להשקעות חוץ " , 
אמרה המתורגמנית . " מה בנוגע לפתיחות בתוך וייטנאם ? " שאלתי . היא 
נראתה תמהה ונבוכה ושינתה את הנושא . ב6891 דיברו על תיאטרון נטורליסטי 
חדש שימתח ביקורת על שחיתות ובעיות חברתיות . בביקורי עתה לא מצאתי אותו . 
קפמאבינלאחר כמה ניסיונות התחלתי לתהות שמא אני מחפש יציר - כלאיים בלתי - 
אפשרי , מעין תיאטרון אמריקאי במדינה שלאחר 03 שנות מלחמה ו51 שנות בידוד 
כלכלי ודיפלומטי נסוגה והתבצרה בנושאים מסורתיים שמרניים , כדי להשתריין 
מפני ביקורת מהעולם בחוץ . ביקור בבית האופרה של האנוי כדי לצפות בהפקה 
של צאו , זאנר בן 008 שנה של אופרה המתמקדת בחיי האיכרים ונהנית מפופולריות 
בצפון , תמך בהרגשתי . האולם היה מלא בצעירים לבושים היטב שנראו אמידים 
למדי . רובם נראים לי סטודנטים הלומדים לאי - אם או דוקטורט , או בעלי 
מקצועות חופשיים אופנתיים היאפים של האנוי . צאו , שיכול להיות דרמטי מאוד 
למרות ההעלאה הסטטית במידת - מה , פותח בתהלוכה מתפתלת , בעוד המבצעים 
והתזמורת עושים את דרכם לרוחב הבמה ומברכים בשירה את הקהל . הם מתיישבים 
במרכז הבמה , בצורת פרסה , מתחת לשטיח - קיר המתאר דרקון . זו התפאורה 
היחידה . הסיפור החל כאשר שחקנית אחת ניגשה למרכז הפרסה והציגה את דמותה . 
שחקנים אחרים , מאופרים באיפור ססגוני ולבושים גלימות , הצטרפו אליה 
ופרשו לאחור כאשר הסתיימו הסצינות שלהם . ביצוע האופרה הוא קונצרטנטי . 
עלילת המחזה שראיתי , שביצועה היה בעיני נוגע ללב , אף על פי שאיני דובר 
וייטנאמית , סיפרה על צעירה ענייה ויפה העוזבת את לימודיה כדי להינשא לאדם 
עשיר . אולם רפיסותו של זה , והחמות , מביאות לאובדנה . המסר הלא - 
סמוי כל - כך הוא : מסוכן לחרוג מגבולות המעמד . באותו ערב לא נותרה אף 
עין יבשה אחת בתיאטרון . שבוע לאחר מכן , בהו - צי - מין סיטי , סייגון 
לשעבר , ראינו מחזה בן - זמננו האומר כי העניים יכולים להינשא לעשירים מכיוון 
שבעבודה קשה גם עניים יכולים להתעשר . משני הנושאים כאחד נודף ריח של תעמולה 
פשטנית . בהאנוי אמר לנו סגן מנהל התיאטרון הדרמטי הווייטנאמי , בוי קוי 
הוף , שבווייטנאם יש שבעה בתי תיאטרון ו05 להקות , הכפופים כולם למיניסטריון 
התרבות . כאשר חזרתי ושאלתי על תיאטרון רפורמות השיב לי באריכות . מביקורי 
הקודמים אני יודע שתשובה ארוכה מעידה על כך שנגעת בעצב רגיש . בתום דבריו 
אמרה לי המתורגמנית שהמחזה הבא שנראה הוא פרי עטו של המחזאי הראשון במעלה 
במדינה , לון קוואן וו , שנהרג באביב האחרון בגיל 04 בתאונת דרכים . לא 
נאמר אם זה תיאטרון רפורמיסטי , אך ברור שהמחזאי נחשב מאוד בעיני השלטונות . 
המחזה " נשמתו של צונג ה בגופו של גבר אחר " , שהוצג בתיאטרון הממלכתי החדש 
בסגנון נטורליסטי בפני קהל של סטודנטים וביורוקרטים לבושים היטב ובעלי חזות 
קודרת למדי , מספר על בעל משפחה צעיר וחרוץ , צונג בה , שמת בצעירותו . 
אישתו מתריסה בפני האל על שלקח את חייו של אדם טוב . האל מבטיח לה להחזיר 
את נשמתו לאדמה , אך בטעות מכניס את הנשמה לגופו של פושע . למרות שנשמתו 
של צונג בה השחקן השתמש בפנטומימה כדי לגלם את הנשמה נאבקת לשינוי דרכיו 
של העבריין , היא נכשלת ועליה לצפות לשחרורה עם מותו . בסוף המחזה פרץ 
הקהל , שצפה בשקט ובריכוז בהצגה , בתשואות סוערות . המתורגמנית שעמה 
שוחחתי לאחר ההצגה בבית - קפה הסבירה , שמנהיגות המפלגה רואה חשיבות במחזה 
מכיוון שעניינו מאבק בין גוף לנפש . הנפש הטהורה היא מטאפורה ברורה למפלגה , 
המאמינה כי על כל הווייטנאמים להתמזג עמה . אם התיאטרון נראה דידקטי , 
פשטני ושמרן , אי - אפשר לומר זאת על הסביבה , בעיקר בהו - צי - מין סיטי . 
התאכסנו ב"מזסטיק " , המלון הצרפתי הישן על גדות נהר סייגון , שממנו אפשר 
לצפות בנוף דלתת המאקונג . העיר מלאה במוניות , המוכנות לשרת תיירים שאינם 
מגיעים . בגובה הגגות מתנוססים שלטי ניאון של כל החברות היפאניות העיקריות , 
ופה ושם גם שלט של חברה צרפתית , אוסטרלית ובריטית . השלטים נצפים רק 
מהבארים על גגות המלונות היקרים , המיועדים לאכסון זרים . המחזה הראשון 
שראיתי בדרום היה " מקבת " , בתיאטרון שכונתי קטן באחת המנהרות המפורסמות 
של הווייטקונג מתקופת המלחמה . התפאורה היתה מינימלית , ומלבד המכשפות 
היו כל השחקנים לבושים מדי קרב . המשחק תיאטרלי מדי , אך רב תנופה ועסיסי . 
הצופים - הפועלים הרבו להגיב , קראו קריאות לעבר השחקנים , לעגו ללידי 
מקבת בסצינת השיגעון שלה ומחאו כף בהתלהבות בסוף ההצגה . לאחר בקשות רבות 
שלי הבטיחה לי המתורגמנית לקחת אותי לדבר הקרוב ביותר לתיאטרון מודרני הפועל 
כיום בווייטנאם . אנשי הצפון רואים בזאנר של קאי לואונג מסורת שהחלה בדרום 
בסביבות 8191 . זו אופרה סנטימנטלית יתר על המידה . המבצעים הטובים ביותר 
יכולים לשיר את הצלילים הגבוהים ביותר זמן לא מבוטל , בעוד הקהל מעודד 
אותם בתרועות . ההצגה נמשכת ארבע שעות . ביקרתי בבית האופרה הישן של סייגון 
וראיתי הצגה של להקת " סייגון 3 " " זיכרונות יקרים של גברת צעירה " . 
בסיפור שעלילתו היא מהזמן שלפני המהפיכה הכל אפשרי . שני סיפורים נשזרים 
זה בזה : באחד מהם פוגש צעיר עני צעירה עשירה ובעבודה קשה מצליח לזכות בעושר 
ובנערה כאחד . בשני מתאהבת אישה תרבותית בעלת אמצעים באדם צעיר ממנה , 
ישר ועני , וזוכה בו . המסר ברור : יש לעודד חציית מעמדות וקווי גבול 
כלכליים . הקהל שאג והריע במהלך ההצגה שלא היתה מציאותית יותר מאשר אופרת - 
סבון . 
