מוסקווה ( ע"ץ ) . נשיא בריה"ם , מיכאיל גורבצוב , נחל אתמול מפלה כפולה 
בקונגרס צירי העם הפרלמנט המורחב של בריה"ם כאשר גוף זה סירב לאשר את ההרכב 
שהציע למועצת הפדראציה החדשה וכאשר נדחתה דרישת גורבצוב להעניק לתפקיד סגן 
הנשיא סמכויות ביקורת . גורבצוב הציע כי מועצת הפדראציה , שעתידה לסייע 
לו בקבלת החלטות עיקריות לגבי ניהול המדינה , תורכב מן הנשיא ( גורבצוב 
עצמו ) , סגן הנשיא , ונשיאיהן של 51 הרפובליקות של בריה"ם . הצירים דווקא 
העדיפו את הצעת ועדת התחיקה , אשר קראה לשתף במועצת הפדראציה לא רק את נציגיהן 
של 51 הרפובליקות , אלא גם את נציגי 02 האזורים האוטונומיים . גורבצוב מתנגד 
למועצה רבת - משתתפים , אשר יהיה קשה לנהלה . אולם הצירים לא קיבלו את 
עמדתו . עם זאת הסכימו הצירים לכך כי ההחלטות במועצת הפדראציה יתקבלו ברוב 
של שני - שלישים מן המשתתפים ולא פה - אחד . הונגרס הצביע בעד יסוד תפקיד 
של סגן נשיא בריה"ם , וכן בעד אחד התיקונים לחוקה , המרחיבים את סמכויותיו 
של הנשיא . בנקודה אחרונה זו , הושג רוב מזערי : 015 , 1 חברי פרלמנט 
הצביעו בעד ( היה צורך ב394 , 1 קולות ) , 001 הצביעו נגד , 821 נמנעו 
ו901 סירבו להשתתף בהצבעה . תיקון זה לסעיף 721 של החוקה מעניק לנשיא בין 
היתר את הזכות לבטל החלטות של משרדי הממשלה , וגם צווים והחלטות של הממשלות 
של הרפובליקות השונות , אם אלה סותרים את החוקה או את החוקים של בריה"ם . 
לאחר מכן סירב הפרלמנט להעניק לסגן הנשיא את הסמכויות שדרש עבורו גורבצוב , 
באמצעות הקמת " ראשות ביקורת ממשלתית עליונה " . דרישה זו נדחתה בשתי הצבעות 
שליליות רצופות . רק 864 , 1 צירים הצביעו בעד הקמת מנגנון ביקורת חדש זה , 
שנועד לפקח על יישום החוקים במדינה . היו דרושים 394 , 1 קולות ( שני 
שלישים ) כדי להעביר את התיקון לחוקה . בהצבעה שניה היתה התוצעה גרועה 
עוד יותר : רק 604 , 1 קולות בעד . על פי הצעתו של גורבצוב אמור היה סגן 
הנשיא להיות ממונה על ביקורת ממשלתית עליונה כדי " להבטיח את יישום החוקים 
של בריה"ם , ההחלטות האחרות של הקונגרס , של הסובייט העליון ושל הצווים 
של הנשיא " . לאחר הכשלון , אמר גורבצוב כי יחשוב על ראשות ביקורת אחרת . 
קפידבינבודפשט ( מיוחד ל"הארץ " ) . בדיוני הקונגרס הביע גורבצוב התנגדות 
להצעה לשנות את שמה של בריה"ם ואמר , כי לדעתו גם בעתיד חייבים להביא לביטוי 
בשמה של המדינה את אופייה הסוציאליסטי . משקיפים רואים בעמדתו זו של גורבצוב 
צעד המכוון לרכוש את ליבם ( ואת קולם ) של הצירים השמרניים הרבים . נשיא 
הפדראציה הרוסית , בוריס ילצין , אמר אותה שעה לעיתונאים , כי אין ברצונו 
להציג את מועמדותו לתפקיד נשיא בריה"ם . הוא גילה , כי באחת משיחותיו עם 
גורבצוב הועלתה האפשרות , שבבחירת הנשיא ישתתפו כמה וכמה מועמדים וילצין 
יהיה אחד מהם אך הוא דחה את הרעיון על הסף . עם זאת נראה , כי המחלוקת 
בין גורבצוב ובין ילצין הולכת ומחריפה . ילצין אמר אתמול , כי לא יצביע 
בעד הרחבת סמכויות הנשיא , שכן " סמכויותיו ממילא נרחבות מדי " . הוא הביע 
התנגדות גם להחלטת הקונגרס לערוך מישאל עם בשאלת הבעלות הפרטית על הקרקע 
והגדיר אותה כ"נסיון המרכז להכתיב את רצונו לרפובליקות " . " אני נגד צעדים 
המובילים לשלטון אבסולוטי . שוב אנו רואים את השיטה הישנה של צווים וחוקים , 
אולם אלה לא יצליחו על אדמת הדמוקרטיה החדשה שלנו . כל הרפובליקות יתנגדו " , 
אמר ילצין . ילצין ציין , כי קביעת צורות הבעלות היא עניינם של הפרלמנטים 
הרפובליקאים וכי הפרלמנט של הפדראציה הרוסית כבר הכריע בזכות הבעלות הפרטית , 
לא יחזור לדון בנושא ולא יסכים לשינוי ההחלטה . ילצין הודיע עוד , כי 
הפדראציה הרוסית תנקוט צעדים , כדי לאפשר לרוסים , שנאלצו לגלות מרוסיה , 
לשוב למולדתם . בין השאר תותר גם אזרחות כפולה , וגם מי שיבוא לרוסיה 
לביקור קצר בלבד , ייהנה מזכויות מלאות של אזרח רוסי . את הצעתו האחרת של 
גורבצוב ( שגם היא אושרה על - ידי הקונגרס ) , לערוך מישאל עם בכל הרפובליקות 
בדבר הצטרפותן ל"אמנת הברית " החדשה , קושר העיתון " קומסומולסקאיה פראוודה " 
בעובדה , שנציגי הרפובליקות הבאלטיות , מולדאוויה וארמניה אינם משתתפים 
עוד בעבודת הקונגרס וקרוב לוודאי , שתושבי רפובליקות אלה ידחו במישאל - 
העם את אמנת - הברית המוצעת . לדעת העיתון , מבקש גורבצוב בהכרזה על המישאל 
לבלום את המגמות הבדלניות ברפובליקות נוספות . קפידבינבקישינב , בירת מולדאוויה , 
התכנס אתמול הסובייט העליון של הרפובליקה , כדי לפתוח בדיון על הצו הנשיאותי 
של גורבצוב , שאיים בהנהגת שלטון נשיאותי מרכזי , אם שלטונות מולדאוויה 
לא ינקטו תוך 01 ימים אמצעים , שיחזירו את הסדר על כנו ויבטלו את הפלייתם 
לרעה של המיעוטים . הדעות על הצו חלוקות במולדאוויה . נשיא הרפובליקה , 
מירצה סנגור , אמר כי הצו נועד לייצב את המצב במולדאוויה ואין לפרשו כתכתיב 
מן המרכז . " יש מי שנימת הצו מוצאת חן בעיניו ויש מי שאינה מוצאת חן בעיניו 
מה לעשות , כזה הוא הפלורליזם " , אמר סנגור . לעומת זה צירים רבים בסובייט 
העליון מגדירים את הצו כ"משפיל " , " פוגע בריבונות הרפובליקה " , " ומיועד 
להכניע את מולדאוויה " . נציגי המיעוט הגאגאוזי והרוסי רואים בצו " הודאה 
בדרג עליון , שבמולדאוויה נפגעו זכויות - האדם של בני המיעוטים " . הנציגים 
תולים תקוות רבות בביצוע הצו . קפידבינהעיתון " מוסקובסקאיה פראוודה " 
מסר אתמול , כי אלמונים שפכו צבע שחור על פסלו של קארל מארקס במרכז העיר . 
עד כה נמסר על מעשים דומים בערי שדה , אך לא במוסקווה . הוועד המפלגתי 
המוסקוואי פירסם הודעה חריפה בגנות " המעשה הבריוני והברברי " ומגדירה 
אותו כ"פרובוקציה שפלה " . ההודעה קוראת לשלטונות לעשות הכל , כדי לאתר 
את הבריונים ולהביא להענשתם . 
