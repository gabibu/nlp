בדיוני ועדת ההיגוי הבין - משרדית , המכינה את תוכנית המתאר הארצית לקליטת 
עלייה , הועלתה הצעה לפיה תילקח בחשבון גם הכנת רזרבות קרקע לבנייה בתחומי 
הקו הירוק עבור המתיישבים היהודים בגדה וברצועת עזה , למקרה שיהיה צורך 
לפנותם במסגרת הסדר מדיני . ככל הידוע , זהו הפורום הממשלתי הראשון שבו 
הועלתה האפשרות של פינוי השטחים , מאז עלה הליכוד לשלטון . בדיוני הצוות 
צוין כי אין אפשרות לנתק את התוכניות מהנושא הפוליטי , ואין להתעלם מכל 
תרחיש אפשרי . חבר הוועדה , שמאי אסיף , מהנדס עיריית תל - אביב , אמר 
בישיבת הוועדה כי " אין לחסום את הדיון והחשיבה , כאשר מגיעים לנושאים 
הנמצאים במחלוקת פוליטית " . הוא הציע להתייחס לנושאים אלה " בצורה רציונאלית , 
ללא נפילה למלכודות פוליטיות " . האדריכל רפי לרמן , שזכה במכרז להכנת 
תוכנית המתאר ויקבל עבור ביצועה 5 . 2 מיליון שקל , אמר שעליה לבחון תרחישים 
קיצוניים , כגון צורך מדי בקליטת עלייה יחד עם קליטת ותיקים המתפנים מהשטחים . 
על - פי הנחיית מנכ"ל משרד הפנים , תואץ הכנת תוכנית מתאר לאתרים שעליהם 
יוצבו 05 אלף יחידות דיור זמניות , כגון קרוואנים , מגורונים ואוהלים . 
הצוות הונחה להכין את התוכנית תוך שלושה שבועות . נקבע , כי הצפיפות תהיה 
של 21 יחידות לדונם , ועל כל אתר יוצבו לא יותר מ003 יחידות דיור לסוגיהן . 
סך הכל יוקצו ליחידות הדיור הזמניות כ000 , 5 דונם . קפידבינלוועדת ההיגוי 
דווח על קשיים בהקצאת שטחים לקרוואנים ב41 רשויות מקומיות , בין אם בשל 
סירובן של המועצות המקומיות והעיריות , ובין אם בשל התנגדות תושבים . דינה 
רצבסקי , מנהלת אגף תוכניות המתאר הארציות במשרד הפנים והמשמשת כיו"ר צוות 
ההיגוי , מסרה כי ישנה כוונה לאלץ רשויות מקומיות לאשר שטחים להצבת קרוואנים . 
עם זאת , היא הוסיפה ש"הניסיון מלמד שהשלטון המרכזי אינו מעוניין להתנגש 
חזיתית עם השלטון המקומי , ולכן לא ייכפו שכונות כאלה על הרשויות המקומיות . 
עשוי להיווצר מצב שאפילו אם תאושר תוכנית ארצית למגורונים , היא תישאר 
על הנייר בלבד " . בדיוני הצוות גם צוין שההנחה ששכונות אלה יפונו תוך 5 שנים 
אינה ריאלית , והתכנון צריך להתייחס לאפשרות שהן תישארנה לזמן ארוך יותר , 
ואולי אף יהפכו בסופו של דבר לשכונות קבע . אחת הבעיות המעכבות את הקמת 
שכונות הקרוואנים היא בעיית המקלטים . בחלק מהמקומות מסרב הג"א להעניק רישיון 
בשל העדר מקלט ציבורי במרחק סביר מהשכונות המתוכננות , ומתנה את מתן הרישיון 
בהקמת מקלטים ציבוריים חדשים . עם זאת , הגמיש הג"א את דרישותיו , והביע 
נכונות להעניק ההיתר , בתנאי שמשרד השיכון יתחייב שמקלטים ציבוריים יוקמו 
באתרים לא יאוחר משנה לאחר הצבת הקרוואנים . בעיית מקלט עכבה את אכלוס שכונת 
הקרוואנים העירונית הראשונה בבת - ים . ראש העירייה , אהוד קינמון , סירב 
לחתום על ההיתר לאכלוס הקרוואנים כיוון שאין במקום מקלט סמוך . בצעד חסר 
תקדים החליט משרד השיכון לעקוף את הרשות המקומית והורה על אכלוס השכונה , 
בלא היתר העירייה . מקור בכיר , העוסק בהצבת הקרוואנים , אמר כי שר השיכון 
אריאל שרון לחץ על אכלוס השכונה בבת - ים עוד היום , משום שהיום מתקיים 
יום קליטת העלייה ב"קול ישראל " ושרון רצה להציג ברדיו הישג כלשהו . 
