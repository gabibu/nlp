" זה פשוט כלום , טיפה בים " , כך מגדירה מיכל סגל , מורה לעברית בסמינר 
הקיבוצים , את מנת שיעורי הלשון הניתנת למורים העולים מבריה"ם בתוכנית משרד 
החינוך . משתתפי הקורס בן השנה , מורים למתימטיקה ולפיסיקה , לומדים עברית 
חמש שעות בשבוע . עד עתה לימדה אותם סגל רק לשון . בקרוב תתחיל ללמד אותם 
ספרות , על קצה המזלג . סגל טוענת כי בגל העלייה הקודם מבריה"ם , בשנות 
ה07 , נמשך קורס ההכשרה למורים - עולים שנתיים , וכי אז למדו עברית עשר 
שעות בשבוע , פי ארבעה מהיום . גם יואל שניר , האחראי לקורס בסמינר הקיבוצים , 
חושש שחלק מהעולים לא יצליחו לרכוש את השפה בשל מסגרת ההכשרה המצומצמת מדי 
שמממן משרד החינוך . " אני לא אומר שזה בלתי - אפשרי . חלק מהם ודאי ייצאו 
בשלום מהמפגש עם הצברים . אבל ליתר , אני מסופק אם הם יצליחו להתמודד " . 
העולים הלומדים בקורס עוברים על החומר במתימטיקה ובפיסיקה שבתוכנית הלימודים 
לחטיבת הביניים , תוך התמקדות במינוח העברי למושגים המקצועיים . נוסף לשיעורי 
העברית , הם לומדים מעט תנ"ך , תולדות עם ישראל בעת החדשה ואזרחות . אבל 
לטענת שניר , " זו אשליה שהם ילמדו את החומר במקצועות אלה , שאותו דורש 
משרד החינוך לצורך הסמכתם " . לדבריו , חומר הלימודים בעברית כולל יצירות 
קשות מדי . " איך הם יכולים להבין את עגנון ? " , הוא שואל . מצד אחד , 
הוא אומר , קשה לוותר על הקניית מידע אלמנטרי בתנ"ך ובתולדות עם ישראל , 
" שיידעו מה היה אברהם אבינו ומה זאת יציאת מצרים " ; מצד שני , החומר 
רב מדי . הוא הציג חוברת עבת - כרס של תוכנית הלימודים למורים - העולים 
ושאל : איך הם יכולים ללמוד כמות חומר כזאת בשנה אחת , כשרובם מגיעים ארצה 
בלי לדעת מלה עברית ? " . לדבריו , מנהל בית - ספר על - יסודי אחד , שמורה - 
עולה מתנסה אצלו בעבודה מעשית , הביע באוזניו ספקות לגבי יכולתו ללמד בכיתה 
בישראל . שניר סיפר עוד , כי בתחילת הקורס שאלו העולים בחרדה אם במהלכו 
ייערכו בחינות . " יש להם קצת מנטאליות של תלמידים , ואולי של תלמידים 
מרוסיה . יש ביניהם אחדים שמתרשלים בהכנת שיעורים . המדריכה שלהם במתימטיקה 
הזהירה שניים - שלושה מהם " . האחראי במשרד החינוך על קורסי ההסבה למורים - 
עולים , מיכאל כהן , אמר כי העולים אינם חייבים ללמוד את כל החומר של תוכנית 
הלימודים בקורס . לדבריו , מדובר בהמלצות , ודי אם העולים ילמדו רק 56 
שירים מתוך 04 שירים מומלצים של משורר מסוים . על טענת אחדים מהעולים , 
כי מכשירים אותם ללמד רק בחטיבות הביניים אף שהם בעלי ניסיון רב בהכנת תלמידים 
לבגרות , הגיב כהן כי מורים - עולים בעלי תואר שני ושלישי יוכלו ללמד בתום 
הקורס גם בחטיבה העליונה . 
