במבצע מיוחד יוטס היום לישראל עיט השמש דורס ענק הדומה לנשר , שנפצע על - 
ידי ציידים והחלים באיטליה . במבצע המיוחד שותפים החברה להגנת הטבע , אל - 
על והליגה להגנת צפורים באיטליה . מנהל מרכז המידע לעופות דורסים בהר גילה , 
ד"ר יוסף לשם , אמר כי העוף ישוחרר בריכוזי עיט השמש , כדי שיעשה כאן 
את החורף וינדוד חזרה עם הלהקה צפונה , להמשך תקופת הקינון . ד"ר רון פרומקין , 
שטיפל במבצע המיוחד , אמר שהעוף נפצע ליד מסינה על - ידי ציידים אשר ירו 
בו שני כדורים . אנשי הליגה להגנת צפורים באיטליה , טיפלו בו עד שהתאושש . 
הם לא רצו לשוב ולשחררו באיטליה , מחשש כי יצוד פעם נוספת ע"י ציידים . 
הם פנו למרכז למידע לעופות טורפים בחברה להגנת הטבע וביקשו את שיתוף הפעולה . 
חברת אל - על נרתמה לסייע והסכימה להטיס את העוף בכלוב מיוחד מרומא . העיט 
ישוחרר בעמק החולה או בנגב המערבי , כדי שיוכל להצטרף לאחיו החורפים היום 
בישראל . 
