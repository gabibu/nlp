אחד החוקים שאישרה הכנסת בעקבות ההסכם הקואליציוני בין הליכוד לבין אגודת 
ישראל , הוא חוק העונשין ( תיקון מס 13 ) התשנ"א0991 , בדבר איסור פרסומים 
פוגעים בשלטי חוצות . החוק ייכנס לתוקף חודשיים מיום פרסומו . יו"ר ועדת 
חוקה , חוק ומשפט של הכנסת , חבר - הכנסת אוריאל לין , שהביא את החוק 
למליאה , הסביר כי נוסח החוק שאושר שונה באופן מהותי ועקרוני מהנוסח שהציעה 
הממשלה ואף מהנוסח שאושר בקריאה ראשונה . קפמאבינראשית , נמחק המונח " חומר 
תועבה " ובמקומו נכלל " פרסום פוגע " . לפיכך , נקבע בסעיף החדש , 412א 
לחוק העונשין , כי " המפרסם פרסום פוגע על שלטי חוצות , דינו מאסר ששה 
חודשים או קנס פי שלושה מהקנס האמור בסעיף 16 ( א ) ( 1 ) " . שנית , ההגדרות 
הכלליות של " חומר תועבה " הנתונות לפרשנות רחבה , כגון תמונה שיש בה 
" גירוי מיני " , או " פיתוי לקיום יחסי מין " , נמחקו , ובמקומן כלולות 
הגדרות ספציפיות של פרסום פוגע : " תמונת עירום או תמונה של חלקי גוף אינטימיים 
של איש או אישה " , וכן " תמונה שיש בה קיום של יחסי מין או של אלימות מינית , 
או שיש בה ביזוי או השפלה מיניים , או שהיא מציגה אדם כחפץ זמין לשימוש 
מיני " . החוק אוסר גם פרסום " תמונה של חשיפה חלקית של גוף , של איש או 
אישה " . ח"ך לין מציין כי גם כאן הוחלף המבחן שהציעה הממשלה , כי פרסום 
כזה ייאסר אם יש בו " פגיעה באמונתו או ברגשותיו הדתיים של הציבור , במבחן 
של פגיעה ברגשותיו המוסריים של הציבור או חלק ממנו או השחתת המוסר הציבורי " . 
לדברי לין , אמת מידה זו אינה מציבה את הציבור הדתי מול החילוני , אלא 
מניחה אמות מידה שהן נחלת כלל הציבור או חלק ממנו , ואשר כבר אומצו בידי 
בית - המשפט העליון . ח"ך לין העיר כי קשה להשתכנע מההסתייגויות שהגישו חברי - 
כנסת מהאופוזיציה לחוק זה , בעיקר לנוכח ההתחייבות הגורפת שנתנה מפלגת העבודה 
לאגודת ישראל בסעיפים 4 ו5 של אחד הנספחים להסכם הקואליציוני ביניהן . להלן 
נוסח הנספחים : " 4 . יוקפד על ביצוע מלא של סעיף 412א לחוק העונשין התשל"ז7791 , 
האוסר פרסום תמונות תועבה והפצתן , מכירתן והצגתן וכד והדפסת ספרות תועבה , 
הפצתה , מכירתה וכו , לרבות שלטי חוצות שיש בהם חשיפה בלתי צנועה של 
חלקי גוף . במידה שהחוק הקיים אינו מאפשר להשיג את המטרות הנ"ל , תושלם 
החקיקה לכך , בתקופה שלא תעלה על ששה חודשים " . " 5 . הואיל וקיים ספק 
באם החוק הקיים מאפשר איסור פרסום מוסווה ( לרבות שידול ) לקיום יחסי 
מין , יוקם צוות משפטנים שיבדוק דרכים לאסור פרסום זה , לרבות על - ידי 
חקיקה , ומסקנות הצוות ייושמו בתוך תקופה שלא תעלה על ששה חודשים מיום חתימת 
ההסכם הקואליציוני " . 
