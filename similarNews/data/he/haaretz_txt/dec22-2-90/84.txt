אומרים לפעמים , שלא לייחוס כמובן : " אין מה לעשות , שום דבר לא מזיז 
אותו מעמדתו " . הם שמעו את מזכיר המדינה גיימס בייקר מפציר , כמעט מתחנן 
בפני ראש הממשלה שיספק לו תחמושת מדינית , תהיה אשר תהיה , כדי שיוכל 
להתגונן בפני מתקפת הוועידה הבין - לאומית . והנה , שמיר חוזר ארצה ושולח 
לו דרישת שלום בדמות ארבעה מגורשים . ואנא הם באים , אותם מקורבים הנאנחים 
חרישית ? הם באים אל המיקרופונים ששולחים את כל העולם אל כל הרוחות עם החלטת 
גינוי פה אחד של מועצת הביטחון . מן השפה ולחוץ הם משלמים מס שפתיים למדיניות 
הפה הגדול ששבה לרטוריקה הישראלית שלאחר יוזמת השלום מה41 במאי 98 . בחדרי 
חדרים אין הם שואלים מדוע אין הוא מודיע שישראל מוכנה לשבת מחר עם משלחת 
פלשתינית ולדבר על בחירות בשטחים שיובילו לשיחות על אוטונומיה . יבואו 
נדבר אתם על יוזמתנו . לא יבואו ייווכח העולם מי בסרבנים ויירד מעל גבנו . 
מאז נקלע שמיר אל צמרת מקבלי ההחלטות , לא נרשמה כל יוזמה על שמו . תמיד 
הוא מגיב , לעולם הוא נגרר . מנחם בגין גרר אותו אל מחוץ לסיני , רבין 
אנס אותו לצאת מלבנון . פרס אילץ אותו להחזיר את טאבה , וכפה עליו את התוכנית 
הכלכלית . האינתיפאדה , לחץ אמריקאי ואילוצים קואליציוניים , אנסו את 
שמיר להציע את יוזמת הבחירות . החרפת האלימות הפלשתינית , הידוק הלחץ האמריקאי 
וביקורת שקטה מצד שותפים פרגמאטיים בקואליציה , אינם מספיקים כדי להחזיר 
את ראש הממשלה אל אותה יוזמה . בשעת יאוש זו , כאשר שמיר מוסיף להסתתר 
מתחת לשמיכה , לא נותר אלא לגייס את קבוצת הלחץ היחידה שהצליחה להניח חישוקים 
על רגליו של שמיר . בחודש יוני אשתקד , צירוף האינטרסים של מי שהיו אז שר 
התעשייה , שר השיכון ושר הכלכלה , חילץ את שמיר מכל יוזמה מדינית . הצלחתה 
של אותה משימה הפכה אותם ליו"ר קבינט הקליטה , לשר החוץ ולשר האוצר . עכשיו , 
לקראת העשור הבא , יש לשלושתם אינטרס משותף , הפוך לחלוטין . במשרד החוץ 
למד דוד לוי כי חישוקים אינם מסתדרים עם מדיניות חוץ מוצלחת . כוחו עמד 
לו , בקושי , לכפות על שמיר את מכתב הוויתורים שמסר לגיימס בייקר . הוא 
אמנם הצליח לשכנע את ראש הממשלה להזמין את עוזר מזכיר האו"ם , זאן קלוד 
איימה , אולם אז בא משה ארנס ושיכנע אותו לגרש ארבעה פלשתינאים , ובכך 
סתם את הגולל על פשרה סבירה במועצת הביטחון . באחרונה מתרבים הסימנים שלוי 
מבין כי הוא מיצה את מרחב התמרון שלו כסולן על הבמה המדינית . כל ויתור 
נוסף לארה"ב , שלא לדבר על ויתור לערבים , יעלה לו ביוקר במקום שבו ייקבע 
גורלו הפוליטי מרכז הליכוד . כמו כן החישוקים שמניח עכשיו שמיר על רגליו , 
מובילים אותו בכל יום לכישלון נוסף בתפקיד שאמור להצעיד אותו אל הפסגה . 
לוי יודע כי בבוא היום לא יוכל להסתתר מאחורי התירוץ ששמיר חישק אותו , 
שהרי הוא עצמו הוכיח שכאשר לוי דבק במשימה , אין חישוקאי טוב ממנו . אריאל 
שרון ויצחק מודעי נפגשים עם לוי בצומת שבו מצטלב המאמץ הלאומי לקליטת מיליון 
עולים או יותר עם פשרה לאומית בתחום המדיני . שניהם מבינים שסיסמה טובה 
של אליעזר זורבין מ"דחף " אינה תחליף לרצונה הטוב של ארצות הברית . שרון 
יודע כי הכוונת העולים לשטחים , מעבר לתשלום מס שולי לשדולת המתנחלים , 
תמיט אסון על הקליטה תחום שהוא עצמו נטל עליו את מלוא הסמכות והאחריות 
להצלחתו או לכשלונו . שרון , כמו לוי , מבין שהתפקיד שהוא ממלא היום יהיה 
מבחן מכריע לקראת התפקידים הבאים . מודעי , שעזב את הליכוד , מחפש לשוב 
אליו . הוא מאמין שניחן בכישורים להנהיג את העם . מבחנו יהיה בהכנת המשק 
להעסקה והזנה של עוד מיליון איש . הצבעת ארה"ב במועצת הביטחון מוכיחה כי 
סיום משבר המפרץ יעמיד בפני ממשלת הליכוד שתי אפשרויות : להניח להתפתחויות 
המדיניות לגרור את ישראל לעימות ולוויתורים מבלי לקבל תמורה נאותה ביטחונית 
וכלכלית , או לפתוח במו"ם תוך נכונות להגמיש עמדות מדיניות , ולגבות את 
מלוא התמורה . גם אם שמיר מבין זאת ומעוניין לנהוג בהתאם , הניסיון מלמד 
שבלי חישוקים הוא לא יוצא מהבית . שרי החישוקים לשעבר צריכים להחליט אם 
לשתף פעולה ולחלוק בתהילה , או להתחרות על האחריות לכישלון . 
