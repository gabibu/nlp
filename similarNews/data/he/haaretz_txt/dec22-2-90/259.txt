את הפנייה הבאה לא אשלח לעולם , לצערי , אל נשיא המדינה . לא אגיד לו 
במפורש את המלים הבאות אשר על לבי . לא אמליץ בפניו להעניק חנינה לשר הפנים , 
אריה דרעי , למרות שהנ"ל נדון ללא משפט ודינו נגזר שלא בפני בית - דין . 
הוא כבר ריצה את עונשו , בטרם הינעל הבריח . להלן העובדות המספריות היבשות : 
החקירה הפומבית החלה לפני כמה מאות ימים , במהלכה נחקרו כאלף עדים . במשך 
אותו זמן עמד האיש אל עמוד הקלון חשוף וחסר הגנה . אשתו , ילדיו , הוריו , 
משפחתו , חבריו נגררו בציצית ראשם אל חדרי החקירות ונאלצו להתגונן כעבריינים 
מפני שאלות החוקרים , הבזקי המצלמות ודוקרני התקשורת . קפמאבינאיני יודע 
מה יש בתיק החקירות . אין לי שמץ של מושג האם גנב השר , אם לאו . בין 
אם נתן בכליו ועשה לביתו ובין אם לא , ספק גדול בלבי אם יש בספר החוקים 
של מדינת ישראל עונש גדול יותר ממה שספג אריה דרעי עוד בטרם הורשע . צעיר 
בראשית דרכו הציבורית הוכתם בכתם אשר אין מסיר כתמים שיוכל לו , ילדיו יהיו 
תמיד ילדי הגנב , אשתו הנאמנה פצועה ומצולקת לעולם . בושת הפנים תהיה עצורה 
בתוכם לעד , מאסר עולם פרטי . מעולם לא הונח ראשי מתחת לסכין הגיליוטינה , 
אך אם יונח שם אי - פעם אני מתחנן : הורידו את הסכין מיד . אל תיתנו לי 
להתנדנד בין חיים לקלון כמו אריה דרעי . קפמאבינכוח אדיר כל - כך הופקד בידי 
חוקרי המשטרה . לא הכוח לחקור , אלא הכוח למשוך את החקירה עד אין - סוף . 
מסכן אריה דרעי ומסכנים שבעתיים אזובי הקיר . אלה שאין לצדם מערכת תמיכה 
רבנית וחילונית , כאלה שאינם נהנים מחיזוק פוליטי בשל מצבם . מה יגיד בוזגלו 
של אהרן ברק ; האזרח הבודד והקטן שלא מסוגל כלל להבין על מה ולמה סתמו את 
הגולל על חייו , על לא עוול בכפו . וזאת לדעת : יותר משני שלישים מאלה 
אשר נעצרו לשם חקירה משתחררים בלא שהוגש נגדם כתב - אישום כלשהו . אגב , 
האם מישהו טורח בכלל לבקש מהם סליחה לפחות ? אמת , כל איש ציבור צריך להיות 
ירא מפני החשיפה , אך חוקר משטרה צריך להיות ירא שבעתיים מפני הכוח שהופקד 
בידו . למי עוד מסורה סמכות כזו , על - פי דין , לחרוץ גורלו של אדם . 
בהנד ראש , בהחלטה חפוזה , בהדלפה מקרית או מכוונת יכול השוטר החוקר להוריד 
שאולה חיים שלמים של אדם חף מפשע , להדביק לו תווית שלא תוסר לעולם . אני 
מאמין באמונה שלמה כי משטרת ישראל צריכה לחיות על - פי קוד מוסרי שונה מזה 
של כל משטרות העולם , להיות משטרת אור לגויים . אבל אנחנו כנראה עוד חיים 
בעידן הישן , שבו כוח משמעו היכולת לדרוס , להרוס , להכפיש ולפגוע . 
עוד לא נודע לנו כי בעולם עברו כבר אל העידן המודרני , ואימצו דווקא ערך - 
יסוד לאומי שלנו : " איזה הוא גיבור ? הכובש את יצרו " . קרי : בעל 
הכוח הוא זה היודע לשלוט בו ולרסנו . קפמאבינאין בכוונתי להגן על מי שעבר 
עבירה או לתקוף את משטרת ישראל . ולו רק משום ששלטון החוק הוא מפלטו האחרון 
של כל שוחר דמוקרטיה , בייחוד אם לרוע מזלו הוא נמנה עם גוש המיעוט . כל 
שרציתי הוא להביע את מבוכתם של רבים , החשים כי פרשת דרעי עברה כבר מזמן 
את גבול הטעם הציבורי הטוב . אם נמצא חומר מפליל אמיתי נגדו , שיובא כבר 
לערכאות ודינו יוכרע . ואם לא , אני משוכנע שאריה דרעי יהיה הראשון לסלוח 
להם על טעותם . 
