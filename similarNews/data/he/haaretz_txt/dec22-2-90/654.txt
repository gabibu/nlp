בראשית השבוע שעבר ביצעה תזמורת ראשון - לציון את " דון זואן " של ריכרד 
שטראוס , וכלום לא קרה . לא היו מחאות . נגנים של הפילהרמונית שהיו בקהל 
ציינו לעצמם בסיפוק שהמיתרים של התזמורת הצעירה זה עוד לא זה , אבל כלי 
הנשיפה ( שחשובים מאוד אצל שטראוס ) בהחלט בהחלט , ושאלו את עצמם , למה 
זה עובר בראשון - לציון בלי שערוריות , ובכל פעם שהם מנסים לנגן ואגנר מיד 
יש סקנדל . אחת התשובות לכך היא שאין דין שטראוס כדין ואגנר , ואין דין 
תזמורת ראשון - לציון כדין הפילהרמונית . שטראוס היה אופורטוניסט שלא השכיל 
לוותר על כיבודים בתקופת הנאצים . ואגנר מסמל אידיאולוגיה , ואומץ על - 
ידי הנאצים . שטראוס מעולם לא היה סמל , ואגנר הוא בעיקר סמל . נכון , 
אמנם , שבראשית שנות החמישים תקף מאזין זועם את יאשה חפץ כשהלה ניסה לנגן 
סונטה של שטראוס , אבל מאז עבר זמן . ותזמורת ראשון - לציון היא בסך - 
הכל עוד תזמורת חדשה וטובה , שהעובדה שהיא מנגנת משהו , יהיה חשוב וטוב 
כאשר יהיה , עדיין לא מעלה אותו למדרגת סמל . הפילהרמונית אם תרצה ואם 
לאו היא סמל . התזמורת שהוקמה על - ידי פליטים מגרמניה הנאצית ניגנה אמנם 
ואגנר עוד בשנות ה03 , בניצוחו של טוסקניני . אבל טוסקניני , שוויתר על 
ביירויט , המשיך לנצח על ואגנר אחרי המלחמה . הפילהרמונית לא מנגנת אותו , 
כי יש אנשים שאינם יכולים לחיות עם הסמל הנאצי הזה . הרבה שנים מנסה הפילהרמונית 
למצוא את הדרך לנגן ואגנר . מהטה רוצה לנצח על ואגנר , וכך גם ברנבוים . 
טעמיהם המוסיקליים עמם והם ערים לרגישויות . בכל פעם שמנסים לנגן אחרי 
תום התוכנית הרשמית או בקונצרט מיוחד , או אפילו בחזרה מתעוררות שערוריות , 
בדרך כלל מפני שמישהו מתוך התזמורת מדליף לעיתונות על הכוונות . פוליטיקאים 
מתערבים והשמחה גדולה . גם הפעם , כשברנבוים בארץ , והדוגמה של תזמורת 
ראשון - לציון ושטראוס טרייה , ניסו לארגן קונצרט מיוחד של ואגנר , ביום 
ששי . עשו הצבעה של כל הנגנים ; היו ביניהם שחייבו נגינת ואגנר ושטראוס , 
היו שרצו רק ואגנר ולא שטראוס , והיו שרצו רק שטראוס ולא ואגנר . מעניין 
במיוחד שהיו גם כאלה שנמנעו . הצעד האחרון הוא די לא מובן , כי אם אתה 
מוסיקאי ויש לך עקרונות מוסיקליים או מוסריים , לא ייתכן שלא תהיה לך עמדה . 
כיוון שההצבעה לא היתה חד - משמעית , ויש בין נגני התזמורת כאלה שאי - נגינת 
ואגנר היא בנפשם , ועם זה קשה להתווכח , ערכו אחר כך הצבעה של חברי הארגון 
( שאינו כולל את כל הנגנים ) . כאן כבר לא היו נמנעים , והצביעו רק על 
נגינת ואגנר . 04 נגנים היו נגד הנגינה ו23 היו בעד . הפילהרמונית החליטה 
לא לנגן ואגנר , בינתיים . יש שמסבירים את העובדה שדניאל ברנבוים סירב 
לקבל " כיסא לתמיד " שהוצע לו , בטקס לאחר הקונצרט , בכעסו על החלטה 
זאת של הנגנים . אי אפשר לאלץ אותם לנגן ואגנר , אם הם לא חושבים שהגיע 
הזמן או אינם משוכנעים שצריך . אם יחליטו לנגן , צריך יהיה לתמוך בהם , 
כי זוהי זכותם . אבל כל עוד לא החליטו , הרי שבינתיים איש אינו מונע בעדם 
מלנגן ואגנר , אלא הם עצמם . יכול להיות שהם צודקים ועדיין לא הגיע הזמן , 
בתודעה הלאומית הנוטה להתלהט שלנו , להפגיש שוב את שני הסמלים , ואגנר 
והפילהרמונית . ברנבוים , מהטה , מוסיקאים רבים וגם כותב שורות אלה 
סבורים אחרת . 
