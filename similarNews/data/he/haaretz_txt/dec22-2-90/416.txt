לוס אנגלס ( מיוחד ל"הארץ " ) . מבצע מקיף לאיתור בני נוער וצעירים ישראלים , 
המבקשים למלא את חובתם הלאומית ולהתגייס לצה"ל , ייערך בתחילת השנה הבאה 
בדרום קליפורניה , ביוזמת הקונסוליה הישראלית בלוס אנגלס . במסגרת המבצע , 
שייערך בשיתוף צה"ל , יקוימו כנסים בהשתתפות המועמדים הגיוס ובני משפחותיהם . 
לאחר הכנסים ייפגשו נציגי צה"ל והקונסוליה בנפרד עם כל אחת מהמשפחות . 
לדברי הקונסול הכללי של ישראל בדרום מערב ארה"ב , רן ( פקר ) רונן , 
בוצעה במהלך השנה האחרונה פעולת שכנוע שקטה , שבמהלכה אותרו למעלה מ052 
מתנדבים . בכוונת הקונסוליה לשגר במהלך השנה הקרובה לארץ כמה מאות מתנדבים 
ישראלים ולגייסם לצה"ל . " חלק ניכר מהם יישאר בארץ " , העריך רונן . 
" כל אלה שיחליטו לחזור לקליפורניה בתום שירותם יהפכו , כמעט אוטומטית , 
לשגרירי רצון טוב של ישראל בקרב בני גילם . הם יוכלו להגיע אליהם ישירות , 
ללא ועדות ופדרציות , ולספר להם על חוויותיהם ותרומתם . אלה הגילאים שאנו 
זקוקים למגע עמם " . לכנס המרכזי , שייערך ב8 בינואר , יטיס צה"ל לקליפורניה 
חייל וחיילת , בני ישראלים לשעבר , שיספרו למועמדים על ניסיונם הצבאי . 
לפי נתוני המחלקה הקונסולרית בקונסוליה , התנדבו בשנה החולפת לשירות בצה"ל 
234 ישראלים מתושבי דרום קליפורניה . 
