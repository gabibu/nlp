בודפשט ( מיוחד ל"הארץ " ) . נשיאה החדש של פולין לך ואלנסה יזם פגישה 
עם נשיא פולין לשעבר , גנרל וויצק יארוזלסקי , שלא הוזמן לטקס השבעתו של 
ואלנסה . בפגישה מסר יארוזלסקי לנשיא החדש על הניסיון שצבר בעת מילוי תפקידו . 
ואלנסה לא התקדם , לפי שעה , בניסיונותיו למצוא מועמד לראשות הממשלה . 
בטקס השבעתו ובהצהרותיו הובלט מאד אופיה הקתולי של פולין . הקרדינל הפולני 
יוזף גלמף השתתף זו הפעם הראשונה בטקס ההשבעה . הצירים קיבלו את הקרדינל 
בשירה " אלוהים נולד " ולאחר מכן חילק גלמף לכל צירי בית הנבחרים ולסנאטורים 
לחם קודש נוצרי . הנשיא החדש הוסיף אל נוסח השבועה הרשמי את המלים " כך 
יעזור לי האל " . בנאומו הדגיש את הישענותו על המורשת הקתולית האופיינית 
לפולין . לאחר השבעתו יצא ואלנסה מיד ליאסנה גורה , כדי להשתחוות לפסלה 
של מאריה מצנסטוחובה . לאחר מכן קיבל ולנסה את סמלי נשיאות פולין מידי רישרד 
קאצורובסקי , שהיה " נשיא פולין בגולה " . הסמלים הוברחו בראשית מלחמת 
העולם השנייה מווארשה ללונדון ונשמרו בידי הממשלה הגולה . מסירתם לידי ואלנסה 
נועדה לסמל את סיום כהונתה של הממשלה הגולה , המכירה מעתה בחוקיות השלטון 
בפולין . קפידבינוארשה ( ע"ר ) . פולין נעצה מסמר נוסף בארון המתים של 
ברית - וארשה , כשהחליטה כי היא פורשת מרשת התעשייה הצבאית של הקומקו"ן . 
ממשלת פולין הודיעה על ההחלטה שלשום במוסקווה , בפגישה של ועדת קומקו"ן 
לתעשייה הביטחונית , המתאמת את ייצור הנשק ואת הסחר בו בין חברות הגוש הזה , 
שפסק בעצם מלתפקד . בישיבה אמרה פולין כי השיתוף הבין - תחומי , כפי שהוגשם 
עד כה בתעשיית הנשק , לא הצליח להתאים עצמו לשינויים הפוליטיים והכלכליים 
שהתרחשו במרכז ומזרח אירופה בשנת 0991 " . בהודעת ממשלת פולין נמסר כי היא 
מציעה לבטל לגמרי את הוועדה . עוד נאמר כי התלות בקומקו"ן הובילה ל"פיקוח 
חיצוני על תעשיית הנשק הפולנית " והגבילה את עצמאות צבאה . 
