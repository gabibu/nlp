היתה על רקע הסכסוך היהודי - ערבי דווקא , אלא ביטאה מאבק פנים - עדתי 
חריף בתוך הקהילה הנוצרית אורתודוקסית ביפו , ובינה לבין הסמכות הדתית של 
העדה , הפטריארך היווני אורתודוקסי של ירושלים , דיודורוס הראשון . כמה 
עשרות מבני העדה הנוצרית אורתודוקסית התכנסו בחצר כנסיית גורג הקדוש , הכנסייה 
המרכזית של העדה ביפו , כדי למחות על יחסו של הפטריארך לעדה ובעיקר על כוונתו 
למכור או להחכיר אדמות ביפו , שהם רכוש הכנסייה , לחברה שבבעלות המיליונר 
היהודי - קנדי מורי גולדמן . בפברואר השנה הגיע לאוזניו של יוזף דיק , 
יו"ר האגודה האורתודוקסית למטרות צדקה ביפו , כי הפטריארך בירושלים חתם 
על הסכם עם חברת הנכסים " גולדמן הולדינגז ( ישראל ) לימיטד " . דיק הוא 
יו"ר האגודה האורתודוקסית למטרות צדקה ביפו , עמותה שהנהלתה נבחרה בבחירות 
על ידי הקהילה הנוצרית אורתודוקסית , המונה כ000 , 4 איש . על פי ההסכם 
התחייב הפטריארך להעביר בעסקת קומבינציה שטח של 61 דונם שבבעלות הכנסיה ביפו 
לחברה של גולדמן . גולדמן מתכנן לבנות על השטח 052 דירות יוקרה , כאשר 
התמורה לפטריארכיה תינתן במסירת מספר דירות בפרויקט . הפטריארכיה מתכוונת 
להשכיר דירות אלה ובכך להגדיל את ההכנסות השוטפות של הכנסייה . גולדמן , 
שהוא גם יו"ר קרן תל - אביב לפיתוח בקנדה , הגיש כבר את תוכניות הבינוי 
למשרד מהנדס העירייה . תוכניות אלה נבחנות עתה , אך טרם ניתן להם אישור . 
השטח שבו מדובר צמוד לגדר הכנסייה בין רחוב יפת ליפו העתיקה . על מרבית 
השטח ממוקמים כיום מחסני ערובה של איש עסקים יהודי , סבירסקי , שהפטריארך 
השכיר לו את השטח לפני כארבעים שנה , והוא במעמד של דייר מוגן . פינוי 
המחסנים כרוך בתשלום פיצויים על ידי היזם . דיק טוען כי העסקה , המוערכת 
ב6 מיליון דולר , נעשתה מאחורי גבה וללא ידיעתה של האגודה , המייצגת את 
האינטרסים של הקהילה האורתודוקסית . יתרה מזו , לטענתו אין לפטריארך כל 
סמכות להחכיר או למכור את הנכס ללא אישור המועצה המעורבת , שהיא הגוף הייצוגי 
של בני העדה , הפועל ליד הפטריארכיה . לטענת דיק , 93 , יועץ מס מוסמך 
ובעל משרד עצמאי , המועצה המעורבת אינה פועלת כלל , משום שהפטריארכיה מנסה 
בכל כוחה להשתלט על נכסי העדה הנוצרית . לדברי ראשי האגודה האורתודוקסית 
התברר שהפטריארך רשם בטאבו את הנכס על שמו ולא על שם הפטריארכיה , כנהוג . 
לטענתם הם פנו לרשם המקרקעין כדי לבדוק על סמך מה נרשמה חלקת הקרקע על 
שם הפטריארך , אולם להפתעם רשמת המקרקעין של תל - אביב הודיעה להם כי התיק 
נעלם . עוד טוען דיק שהעסקה לא תוכל לצאת אל הפועל משום שחלק מהשטח שבו 
מדובר הוכרז ב2891 כאתר עתיקות , והוא גם מקום מקודש לעדה , משום שבעבר 
היה בו בית קברות נוצרי . הוא מציג מכתב ששיגר הפטריארך ב06 . 3 . 03 לסגן 
ראש עיריית תל אביב דאז , אליעזר שכטר , ושבו הוא מביע התנגדות לתוכנית 
העירייה להקים על אותה חלקה גן ציבורי . הוא נימק את ההתנגדות על הימצאותו 
של בית עלמין עתיק בשטח החלקה , " ולפי המסורת הדתית של העדה אין להפוך 
בית קברות לגן ואו לאיזו מטרה אחרת שהיא " . ואמנם , בעקבות פנייה זו ביטלה 
העירייה את תוכניתה . אולם בעיקר כועסים ראשי הקהילה על שהפטריארך אינו 
מתחייב להעביר את ההכנסות מהעסקה לקהילה ביפו . עו"ד אברהם סוכובולסקי , 
המייצג את הפטריארך , אמר בתגובה כי עוד ב5391 נרשמה כחוק הבעלות על השטח 
על שמו של הפטריארך , וגם העברת הבעלות לחברת הנכסים של גולדמן נרשמה כחוק . 
סוכובולסקי גם אומר כי על פי החוקים העותומניים , שאומצו הן על ידי ממשלת 
המנדט והן על ידי ממשלת ישראל , ראשי הכנסיות ולא האגודות הם הבעלים והממונים 
על נכסי הכנסיות . לטענתו , הסמכות הבלעדית למכור או להחכיר היא של הפטריארכיה , 
ואין לאגודות הוולונטריות כל מעמד בעניינים אלה . סוכובולסקי אמר כי לא 
ידוע לו על היעלמות תיק מהטאבו , והציג מסמכי רישום המקרקעין מאותו תיק . 
דיק מודה כי אילו היה הפטריארך מתחייב להעמיד כספים אלה למימון פרויקטים 
לרווחת הקהילה בעיר , הוא היה מסיר את התנגדותו , למעט התנגדותו לבנייה 
על השטח שהיהבעבר בית עלמין . " עד היום לא זכינו לראות ולו גם אגורה אחת 
מהפטריארך . יש לו הכנסות קבועות מהשכרת נכסים ביפו וכל הכסף עובר לירושלים " , 
אומר דיק . אחד הנכסים הללו היה בעבר הרחוק קולג של הכנסייה , והיום הוא 
תפוס בידי הצבא , המשלם לפטריארכיה שכר חודשי בעבור המבנה . אם תוכנית הבינוי 
של גולדמן תצא אל הפועל , תהיה השכונה החדשה תחומה בכנסייה , במבנה הקולג 
לשעבר של הכנסייה ובבתי ספר פרטיים של העדה הנוצרית . רק הצד המערבי יהיה 
פתוח אל הים . " לנו יש תוכנית אלטרנטיווית לשטח . בימים הקרובים עתיד 
הסכסוך בין האגודה לפטריארך לעבור לבית המשפט . האגודה שכרה את שירותיו 
של עורך הדין דוד מילשטיין , על מנת שיכין ויגיש בשמה עתירה לבג"ץ להוצאת 
צו שימנע מהפטריארך למכור או להחכיר כל נכס שהוא של הכנסייה ביפו , ללא 
אישור הגורמים המוסמכים בכנסייה וללא התחייבות להעמיד את ההכנסות לרשות הקהילה . 
לא יהיה זה התיק המשפטי הראשון במאבק הנטוש בין האגודה האורתודוקסית ביפו 
לפטריארך היווניאורתודוקסי בירושלים , על השליטה על נכסי הכנסייה בעיר . 
בימים אלה תלוי ועומד בבית משפט השלום בתל - אביב דיון בבקשה לצו שביקש 
הפטריארך להוציא נגד האגודה , כדי למנוע ממנה להשכיר מבנה השייך לכנסייה 
לגורם מסחרי , המבקש להקים במקום מסעדה . סוכובולסקי , עורך הדין ששכר 
הפטריארך הירושלמי , נחשב אחד מטובי המומחים בארץ לדיני מקרקעין , והוא 
דוחה כאמור את טענת יו"ר האגודה כי לפטריארך אין סמכות חוקית למכור או להחכיר 
נכסי הכנסייה . יתרה מזו , לדעתו ספק אם בית המשפט ייכנס בכלל לדון בסכסוך 
זה שהוא פנים כנסייתי , וזאת על סמך תקדימים שבהם בתי משפט סירבו לדון במקרים 
דומים . סוכובולסקי טוען עוד כי כל חובה חוקית אינה מוטלת על הפטריארך להזרים 
כספים לאגודות . " הפטריארכיה לא זוכה להקצבות ייחודיות מהמדינה , למעשה 
לא זוכה לכל תמיכה ממנה ועליה לקיים מערכת גדולה של כנסיות , מנזרים , 
מוזיאון גדול , מכונים תיאולוגיים ועוד , שמרוכזים בעיקר בירושלים , בבית 
לחם , נצרת ומעט ביפו . לשם כך נאלץ הפטריארך מפעם לפעם למכור או להשכיר 
נכסים , כדי ליצור מקורות הכנסה " , אומר סוכובולסקי . לדעתו מנסה האגודה 
להשתלט על נכסי הכנסייה , וזהו לדבריו מאבק לאומי בעיקרו , שבו בני העדה , 
שהם רובם ככולם ערבים , מנסים להשתלט על ראשות הכנסייה ולהעמיד בראשו פטריארך 
ערבי , כשם שהדבר נעשה בכנסיות אחרות . דיק עצמו אינו מכחיש שזוהי מטרת 
האגודה , כמו שזו , לדעתו , מטרת כל האגודות האורתודוקסיות הפועלות בארץ 
ומייצגות כ000 , 05 מאמינים , שרובם ככולם ערבים . ביום ששי השבוע יתכנסו 
ראשי האגודות בחיפה כדי לדון בנושא זה . בכוונת דיק לרתום את כל האגודות 
למאבק . " אנחנו רוצים לעשות מה שעשו בני העדה הנוצרית אורתודוקסית בסוריה . 
שם הם החליפו את כל צמרת הכנסייה ומינו ערבים לכל עמדות המפתח במקום היוונים " , 
אומרים נציגי הקהילה ביפו . לטענת דיק אף לא ערבי אחד נמצא בסינוד הקדוש , 
ואין כמעט בישופים ערבים . התפילות נעשות ביוונית , שפה שאינה מוכרת ומובנת 
למרבית המאמינים הערבים . כבר עם בחירתו לפני שלוש שנים הניף דיק את נס 
המרד בפטריארך , כאשר הוא , עם שאר חבריו לאגודה , פיטרו את ראש הכנסייה 
המקומית והביאו במקומו כומר ערבי מבית גאללה . גם שפת התפילה שונתה לערבית . 
התייצבותו של דיודורוס לימין העניין הפלשתיני בפרשת אכסניית סט . גון ברובע 
הארמני , לא שיפרה את תדמיתו בעיני ראשי הקהילה ביפו , וגם לא העובדה שהותקף 
והופל בידי יהודים כשצעד בהפגנת מחאה לצד פייסל אל - חוסייני . " זה שהוא 
תומך בפלשתינאים לא עוזר לנו , אם הוא לא מוכן להושיט עזרה לבני קהילתו 
ביפו " אומר דיק . הוא דווקא מקווה שהתייצבותו של הפטריארך לימין הפלשתינאים 
תגרום שיסור חנו בעיני הממשלה , וזו תתמוך באגודות במאבקן בפטריארכיה . 
במאבק זה שבין האגודות לפטריארך מקפידים ראשי הקהילה הערבית - נוצרית ביפו 
שלא להעלות בפומבי את הטיעון שהפטריאך תורם בעצם במו ידיו ל"ייהוד " יפו , 
כפי שחפץ ראש העירייה , שלמה להט . " זה לא הנושא . וכי לא גרים היום 
יהודים ביפו ? " , משיב על כך דיק , המדגיש את קשריו הטובים עם היהודים 
והעירייה , קשרים שגם אביו , עובד חברת החשמל בימי רוטנברג , דאג כל חייו 
לפתח . " אנחנו נריב בינינו ומי שייצא נשכר , כמו בהרבה מקרים , הם היהודים " , 
אמר אחד מפעילי האגודה . שלא כדיק הוא גורס כי ההתנגדות למהלכיו של הפטריארך 
נובעת בראש ובראשונה מהעובדה שהוא מוכר את נכסי הכנסייה ליהודים , על גבה 
של האוכלוסיה הערבית . אין תימה אפוא שהאגודות המייצגות את המוסלמים צירפו 
תמיכתן למאבק של הנוצרים ביפו . האגודות המוסלמיות מנהלות מאבק דומה בוועדי 
הנאמנים של הווקף , שמוכרים , לטענתם , את נכסי המוסלמים ליהודים . 
