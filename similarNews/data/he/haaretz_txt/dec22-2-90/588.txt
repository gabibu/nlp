לא שמעתי על זה . אני לא מעודכן בעניינים אלה , ולכן אין לי הרבה מה לומר 
על הנתונים שצוינו בדו"ח . אין מדינה בעולם שאין בה עניים , אפילו מדינות 
מפותחות , מתקדמות ועשירות מישראל . אבל אם לומר את האמת , לא תיארתי 
לעצמי שיש אצלנו כל - כך הרבה אנשים מתחת לקו העוני . אין כאן עניין לאי - 
נוחות . אני חושב שאם אדם עובד ומרוויח , זאת לא בושה . אני לא צריך להתנצל 
על הכנסתי . אני עובד קשה כבר מגיל 02 , והגעתי להישגי רק בזכות עבודה 
קשה . בוודאי שאהיה שמח אם רמת החיים של כולם תעלה . לדעתי , אין זה כורח 
המציאות שיהיה עוני כזה גדול בארץ . זוהי דמגוגיה לבוא ולטעון כי מכיוון 
שיש קבוצה קטנה של עשירים , נוצרת גם שכבה של עניים . איני מקבל טענה זאת . 
אם כולם היו עובדים כמו שצריך , ומעלים את התפוקה , המשק היה משגשג , 
ואז היו בוודאי גם פחות עניים . אני לא חושב שאם אני הייתי משתכר כמה אלפי 
שקלים פחות , זה היה עוזר לצמצום ממדי העוני בישראל . זו שטות לחשוב כך . 
כל אחד צריך לראות ברכה בעבודתו . אם יעבדו ויתאמצו יותר , יהיה טוב יותר 
לכולם . אף אחד לא צריך לחיות על חשבון השני . השיטה המרקסיסטית , לפיה 
יש לחלק את ההכנסות במשק בצורה שיוויונית , הוכיחה שהיא יפה רק בתיאוריה , 
אבל לא עובדת בפרקטיקה . אתה מדבר עם אדם שהוא דור שלישי בארץ . תאמין 
לי שאני מכיר את הארץ הזו היטב , אבל האמת היא שלא התרשמתי כי המצוקה היא 
גדולה כל - כך , כמו שמשתקף בנתוני הדו"ח של הביטוח הלאומי . אני בעד פילנטרופיה , 
וגם תורם לכל מיני מטרות . מבחינתי זו השקפת עולם , ואני פועל על - פיה 
כל חיי . עם זאת , אין זה חינוכי להרגיל אנשים לחיות אך ורק מתרומות . 
התרומה צריכה רק להיות תמריץ לאדם השרוי במצוקה , שיגרום לו לקחת את גורלו 
בידיו , להתאמץ ולהשתדל , ואז יש גם סיכוי שיצליח . אני לא יודע מי שם 
אותי בראש הפירמידה . אני גם לא יודע אם המספרים נכונים . אבל אני לא יכול 
להכחיש שאני מרוויח טוב , ואפילו טוב מאוד . אין לי תלונות . אני מרגיש 
טוב מאוד , במיוחד משום שאני יודע כי כל מה שאני מרוויח זה בזכות וביושר . 
מבחינה אישית , אני יכול להגיד שזה לא השפיע עלי . אני נשארתי אותו דוד 
חכמי , יליד ירושלים . פרסום טבלאות כאלה של מקבלי השכר הגבוה ביותר מקובל 
גם בארצות כמו אנגליה וארה"ב . אני חוזר עכשיו מביקור עסקים באנגליה , 
ובזמן שהייתי שם פורסמה טבלה כזו באחד העיתונים הבריטיים , כאשר בראש הסולם 
ניצב שם איש עסקים שהשתכר כ4 . 1 מיליון שטרלינג בשנה . אבל באנגליה ובארה"ב 
הפרסום לא נועד כדי לנגח את מקבלי השכר , אלא להיפך . זוהי תעודת כבוד , 
וביטוי של הערכה להצלחה ולכישרון שהפגינו האנשים האלה . אצלנו לא נותנים 
את הכבוד הזה , ולא מעריכים זאת כמו שם . השאלה היא לא אם אני אעשה משהו , 
אלא כולם יחד צריכים לתרום את חלקם , ברוח הסיסמה הידועה . לדעתי , העולים 
שמגיעים עכשיו בהמוניהם מביאים איתם גם אור . הם יוכלו , אם נשכיל לקלוט 
אותם נכון , להניע שוב את גלגלי המשק , ואם תהיה צמיחה אז לכולם ירווח . 
אשמח לפנות את מקומי בראש סולם מקבלי השכר במשק , לאחרים . היום יש קצת 
קשיים ובעיות , אבל אני מאמין שאם כולם יתאמצו , יגדלו בארץ הרבה " חכמים " , 
" רקאנטים " , " הורוביצים " וכיו"ץ . 
