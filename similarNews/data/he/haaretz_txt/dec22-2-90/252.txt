אם יגשו האחרונים מאנשי המחתרת היהודית המשתחררים השבוע מהכלא לבחינות ההסמכה 
לרבנות , הם עשויים לעבור אותן ללא בעיות . את 81 חודשי המאסר האחרונים 
שלהם בילו השלושה , שנידונו למאסר עולם על רצח , בישיבה של ממש , לא בכלא , 
בירושלים . הרב יצחק דוד גרוסמן ממגדל העמק , העומד בראש הישיבות השיקומיות 
של שירות בתי - הסוהר , אומר עליהם : " הם הגיעו להישגים בלתי - רגילים " . 
ישיבות השיקום של שירות בתי - הסוהר לא הוקמו למען אסירי המחתרת , אף אם 
אלה היוו בתקופה מסוימת חלק חשוב מאוכלוסייתן . ההתחלה היתה לפני 21 שנים , 
כאשר ביקר הרב גרוסמן , שנודע אז כ"רב הדיסקוטקים " , באגף הנוער של כלא 
תל מונד . גרוסמן הזדעזע ממראה עיניו . " האסירים המבוגרים ניצלו את הצעירים . 
המצב הפיסי קשה . אין שם הרגלי אכילה ליד שולחן . לא מתרחצים " . הוא 
הציע לשלוח לכלא מורים , שילמדו את הצעירים קרוא וכתוב וימסדו מסגרת חינוכית 
תורנית . " חינוך זה לא רק לימוד ותפילה , אלא מערכת חיים שלמה , כולל 
אגף שינה וחדר אוכל ולמעשה מדובר בפנימייה בתוך הכלא " . בתקופת כהונתו 
של השר יוסף בורג התפתחה הישיבה למעמד של אגף נפרד בכלא תל מונד , שרבנים 
הגיעו אליו מבני ברק כדי לשהות בין כתליו מיום ראשון עד יום ששי . ההצלחה 
בתל מונד הביאה להקמת ישיבות ליד בתי - כלא אחרים . ברמלה , בשאטה ובבאר 
שבע גילו שלטונות שירות בתי - הסוהר כי אסירים הנקלטים במסגרת השיקום הדתית 
מתנתקים יותר מהפשע . מחקר של האוניברסיטה העברית מצא כי פחות מ%01 מבוגרי 
המסגרת הזאת שבים ומעורבים אחר כך בפלילים שיעור נמוך ביותר בהשוואה לממוצע 
הכללי . % 51%01 נוספים מתרחקים מהדת לאחר שחרורם , אך אינם חוזרים לפשע . 
מסגרת השיקום הדתי מחייבת את חניכיה להיות נקיים לחלוטין מסמים , ולהיבדק 
בתכיפות להוכחת ניקיונם . הם גם נדרשים להיפטר מתמונות התועבה השכיחות בתאי 
כלא , ולעמוד תחת השגחה מתמדת בכל הקשור לאורח חייהם ולשמירת מצוות . יהודה 
שי , עוזר נציב שירות בתי - הסוהר , מבקש להציג את הישיבות השיקומיות כחלק 
ממגוון המסגרות השיקומיות הפעילות בבתי - הסוהר . המסלול החילוני כולל שיקום 
פרטני וקבוצתי , והקריטריונים לכניסה אליו זהים לאלה של המסלול הדתי . 
האסיר חייב להשלים ריצוי שליש מתקופת מאסרו , להיכלל בסבב חופשות מה שמעיד 
כי אינו מעורב בעבריינות ולהוכיח מוטיווציה ויכולת שיקום . המסגרת השיקומית 
מקיימת מעקב אחר האסיר , המתחיל למעשה בעת מעצרו . הסלקציה לפני הקבלה 
אליה קפדנית ביותר . התהליך מתחיל בשיקום קבוצתי : קבוצת אסירים יוצאת מהכלא 
בליווי סוהר בכיר וחוזרת מדי ערב למתקן הכליאה . בשלב מתקדם יותר נעשה השיקום 
פרטני : כל אסיר יוצא למקום עבודה המותאם לו וחוזר ללא ליווי . שמונה חודשים 
לפני מועד השחרור עשוי אסיר שהוכיח עצמו לעבור להוסטל , מחוץ לכלא . מסגרת 
ההוסטלים , שהוגדרה והוקמה בתקופה האחרונה , פגעה למעשה בישיבות . אם 
בעבר יכול היה אסיר לעבור לישיבה מחוץ לכותלי הכלא שנה וחצי לפני שחרורו , 
הנה עתה הושוו תנאיו לאלה של מי שנמצא בהוסטל חילוני , שאליו עוברים רק 
שמונה חודשים לפני מועד השחרור . המסגרת השיקומית הראשונה שהוציאה את אנשיה 
ללינה מחוץ לכותלי הכלא היתה הישיבה . בזמן כהונתו של חיים בר - לב כשר 
המשטרה , ביקש ממנו הרב גרוסמן לפעול למציאת מסגרת שתהווה המשך לישיבה הפועלת 
בכלא , שבה יוכל האסיר למצוא מקום וקשר גם לאחר השחרור . המוסד שנבחר היתה 
ישיבת נווה העמק , בעפולה , מוסד המיועד לחוזרים בתשובה , הנמנה על רשת 
נווה אור . הרב גרוסמן הוא העומד בראש הרשת הזאת , שמרכזה במגדל העמק . 
נווה העמק בעפולה הפכה מבחינה רשמית לסניף של כלא שאטה . כאשר התלוננו אסירים 
ממרכז הארץ ומדרומה כי המיקום הצפוני של הישיבה מקצר את זמן החופשה בפועל 
שממנה הם נהנים , בשל משך הנסיעה מעפולה לביתם ובחזרה , הוקם סניף של ישיבת 
נווה העמק גם בירושלים . חניכי הסניף הזה לומדים גם בישיבות נר בנים וכף 
החיים . בודדים עברו דרך מכון מאיר בירושלים , שמנהל הרב דב ביגון . עובד 
סוציאלי או הרב של בית - הסוהר פונה אל הישיבה ומציג אסיר המתעניין ביהדות . 
רב הישיבה בודק עד כמה העניין רציני . מי שמגיעים בסופו של דבר הם אנשים 
שהרב מגדיר כ"בשלים " . הם מתחילים את יומם בשש וחצי בתפילה , אחר כך לומדים 
עד הצהרים , אחר הצהרים ובלילה . לכל תלמיד יש מסגרת לימודים מגובשת , 
עם תלמידים אחרים שאינם אסירים , ועל כל קבוצה מופקד מפקח אחראי . יהודה 
שי , העוזר לנציב , מסרב לנקוב במספר האסירים ששוקמו עד היום בישיבות . 
הרב גרוסמן מעריך כי מדובר בכ002 , 02 מהם ממש בימים אלה . היציאה לישיבה 
מחוץ לכותלי הכלא מפגישה את האסיר עם חברים חדשים לספסל הלימודים . הרב 
גרוסמן מזכיר מקרים שתלמידי ישיבה שלא באו מהכלא ביקשו להימנע מפרסום דבר 
לימודיהם עם אסירים . " הם חששו שיוטל עליהם כתם , שיפגע בסיכויים שלהם 
לשידוך " . עם זאת , מדגיש הרב , בן ישיבה מתחנך שבני ישראל ערבים זה לזה , 
ובמקום שבעלי תשובה עומדים גם צדיקים גמורים אינם עומדים . בשביל הרב גרוסמן , 
מהווה השידוך דרך נוספת במסלול השיקום . בארבע השנים האחרונות חיתן כ04 
אסירים שעברו במסגרת הישיבות שלו , כמה מהם עם נשים דתיות . הרב אף שכר 
בשבילם 02 יחידות דיור במגדל העמק , כדי להמשיך ולשמור על קשר עמם במסגרת 
הישיבה שהוא מנהל . במקרה של אסירים נשואים הנכנסים למסגרת הישיבה , מפעיל 
הרב איש קשר עם המשפחה , המעדכן אותה במצב האב ובהתקדמותו בלימודים . זאת , 
כדי למנוע פער ונתק בין האב האסיר המתקרב ליהדות לבין בני ביתו . עם הלימוד 
בישיבה מקבל האסיר הכשרה מקצועית בדפוס , נגרות , מסגרות או מחשבים . 
יומו של האסיר מתחיל בתפילה ונמשך ביציאה לעבודה . אחר הצהרים הוא שב כדי 
ללמוד , לסעוד ארוחת ערב ושוב לשבת בשיעור . אסירי המחתרת , אומר הרב גרוסמן , 
היו מיוחדים בשל העובדה שלא היו צריכים שיקום . מבחינה פלילית הם היו בסדר , 
והעניין שבגללו ישבו בכלא היה יותר רעיוני , אומר הרב . כבר מראשית דרכם 
בישיבה , ביקש הרב שלא להעלות את הצד הפוליטי של מאסרם לדיון . " התפקיד 
שלנו היה לתת להם מקום . הם בחורים דתיים , והם זקוקים למסגרות תפילה ולימודים . 
במקום להקים מסגרת מיוחדת להם , הכניסו אותם למסגרת שלנו " . אנשי המחתרת 
לימדו את חבריהם לישיבה אנגלית , מתמטיקה ועברית , " בלי לערבב את ההשקפה 
שלהם " . מה שאולי הפריע לאסירים אחרים היה זרם הביקורים של אנשי ציבור אל 
מנחם לבני וחבריו , ביקורים שהעמידו אותם כאסירים מכובדים יותר . או אולי , 
אומר הרב , כיבדו אותם גם על רקע העבירה שלהם . מסגרת הישיבה השיקומית 
לא הורחבה לכבודם של אסירי המחתרת . יוצא איפוא כי 02 אנשי המחתרת תפסו 
את מקומם של 02 אסירים פליליים , שהיו עשויים להשתקם שם . הרב גרוסמן מוצא 
ניחומים במסירותם לחבריהם לישיבה , גם לאלה שלא נשפטו עמם . " הם אפילו 
הביאו מחשבים מהבית ומידידים , ולימדו את האסירים האחרים על מחשבים " . 
הרב אינו בקיא בנהלים שאיפשרו הכנסת ציוד כזה לבית הכלא . בשלב שבו ישבו 
בתל מונד נזקקו אנשי המחתרת למורים ברמה גבוהה מזו של מורי הישיבה הרגילים . 
לצורך זה נרתמו רבנים וראשי ישיבות , שהגיעו לכלא איש איש בתורו ליום אחד , 
כדי לתת שיעורים לקבוצת האסירים המתקדמת ביהדות . . את שלב השיקום האחרון 
עשו שלושת אסירי המחתרת שנותרו עד עתה בכלא בירושלים . שאול ניר למד גם 
במכון מאיר , מוסד המאכלס בדרך כלל בעלי תשובה . מנהל המכון , הרב דב 
ביגון , מספר כי הנחה את ניר להצניע את העובדה שהוא בבית - סוהר . כמו 
במקרים קודמים של אסירים בישיבה שלו , החברים לספסל הלימודים אינם יודעים 
בדרך כלל כי מדובר באסיר . " הוא לא היווה גורם בשטח . ישב שקט בפינה 
ולא יצר קשר חברתי עם אף אחד " . ניר , אומר מנהל המכון , הוא כבר ממש תלמיד 
חכם . שלא כרוב חניכי המוסד , הוא לא בא כדי לחזור בתשובה . מה אם כן 
מצא איש המחתרת בישיבה של חוזרים בתשובה , שדתיים בדרך כלל אינם באים ללמוד 
בה , שכן הם מתקדמים בלימודי היהדות שלהם הרבה מעבר למה שמלמדים במסגרתה ? 
אולי חיפש את מסגרת השיעורים המסודרת , אומר המנהל . אולי יש לבחירת הישיבה 
קשר לכך שאביו של ניר מתגורר בשכנות לישיבה . כך למדו השניים חלק מהזמן 
בחברותא זה עם זה , האב הפנסיונר ובנו האסיר . 
