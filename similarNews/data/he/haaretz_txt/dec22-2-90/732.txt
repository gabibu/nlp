ילדי גני הילדים י"ג וט"ו בחולון חשופים לסכנת התחשמלות . הפועלים העובדים 
על גג בבניית בית הכנסת חיברו לפני כחודשיים כבל חשמלי העובר בתוך הגן . 
עובד חברת החשמל בדק את הכבל והתריע על סכנת התחשמלות . ביום שני השבוע 
שוב כינסו ההורים אסיפת חירום ואיימו להשבית את הגנים פעם נוספת . זה שנתיים 
נאבקים ההורים נגד עבודות הבנייה בבית הכנסת " בית אל " , שנבנה מעל גני 
הילדים הצמודים זה לזה . לטענתם העבודות מסכנות את בטחונם של הילדים ; 
חצר המשחקים הפכה למסוכנת , בשל היותה זרועה פסולת בניין : פיגומים , 
מוטות ברזל , מסמרים וחמרי בניין . לאחר שהשביתו את הגנים לפני כחודשיים , 
הבטיחו להם מנהל אגף החינוך , משה לביא , ומהנדס העיר , מיכאל גופר , 
לדאוג לכך שצו הפסקת העבודה שקיבל הקבלן , יוארך , וחצרות הגנים ינוקו . 
בינתיים הגיעה העירייה להסכם אחר עם הקבלן ובמסגרתו הוא התחייב להתחיל לעבוד 
החל משעות הצהריים , הזמן בו ילדי הגנים חוזרים הביתה . ההסכם לא כובד 
ועבודות הבנייה התנהלו גם בשעות הבוקר . רבקה בורשטיין , אמה של ליבנת 
( בת ארבע וחצי ) : " אני לא מבינה איך אפשר להמשיך ולסכן את חייהם של 
07 ילדים . אני מביאה את בתי לגן בבוקר וחוזרת לגן פעמים נוספות במשך היום , 
לראות אם הכל בסדר . ולא רק אני , גם הורים אחרים . צריך להעביר את הילדים 
לגן אחר עד שיסתיימו העבודות " . דובר העירייה : " ההסכם עם הקבלן יכובד 
במלואו . מהנדס העיר הגיע לסיכום עם מבצע העבודות במקום , שהבטיח כי העבודה 
תתבצע רק בשעות אחר הצהריים , והעירייה תקפיד על כך . אם הקבלן לא יקיים 
את ההסכם , תפסיק העירייה את עבודתו " . 
