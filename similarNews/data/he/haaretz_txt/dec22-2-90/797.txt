לו שררו יחסים תקינים בין ועדת הכספים לשר האוצר , ולו ועדת הכספים היתה 
עובדת כהלכה , היתה הצעת האוצר להעלות את שיעור מס ערך מוסף ל%81 זוכה לאישור 
הוועדה ביום חמישי שעבר , עוד בטרם שנכנסה העלאת המע"ם לתוקפה . בסוף השבוע 
שעבר ביקש אמנם שר האוצר מהוועדה לאשר את העלאת המע"ם ב%2 , אך בהעדר רוב 
לקואליציה , ביקש ח"ך דן תיכון ( ליכוד ) התייעצות סיעתית , וההצבעה 
בוועדה נדחתה . בינתיים נכנסה לתוקף העלאת המע"ם באמצעות צו שעליו חתם שר 
האוצר , כאשר האישור הפורמלי של ועדת הכספים לצעד זה ייעשה בדיעבד . דוגמה 
זו מסבירה את הגלגול הצפוי לתקציב המדינה ולהצעות האוצר בוועדת הכספים . 
בוועדה כבר ממתינים הרבה קיתונות של רותחין , התקפות , התנגדויות וביקורת 
לתקציב המדינה לשנת 19 . הוועדה מקבלת מדי שנה מעין סם מרץ בעת הדיונים 
על התקציב . ה - ח"כים נוהגים בתקופה זו להשחיז את לשונותיהם , לתקוף במלים 
בוטות עד כמה שאפשר את שר האוצר וליצור דרמות כמעט מלאכותיות . אשתקד התאחדה 
קבוצת ח"כים מהמערך ומהליכוד בהתקפות נגד שר האוצר , שמעון פרס , על שביקש 
לפגוע בשכבות החלשות . השנה נמצא מודעי על הכוונת . רק הגיע מודעי ביום 
חמישי האחרון אל הוועדה , וכבר אמר לו ח"ך בורג שהוא , מודעי , צריך להתפטר , 
כי מעמדו חלש בממשלה . ח"ך אלי דיין ( מערך ) , פתח בביקורת על הפגיעה 
בקצבת הילד השני המופיעה בתקציב . מודעי לא נותר חייב והשיב לו : " בור , 
פתי , אפנדי , חוצפן וגזלן " . הצעת תקציב המדינה לשנת 19 מוצאת את ועדת 
הכספים במצב של בלבול , ואולי אף במצב של אנדרלמוסיה . בקואליציה קובלים 
על שבוועדה אין כיום מה שנקרא " יד מכוונת " . מדוע ? כי היו"ר , ח"ך 
אברהם שוחט ( מערך ) , אינו דואג במיוחד להעביר את הצעות האוצר . כבר 
תשעה חודשים מבקשים בליכוד להדיח את שוחט , אך בינתיים בלא הצלחה . שוחט 
מנהל את הדיונים ביד רמה , אך כיצד אפשר שיהיה סדר כשיו"ר הוועדה כל - כך 
מתנגד לאוצר ? היורש המיועד הוא ח"ך משה פלדמן , שהצטרף רק באחרונה אל 
הוועדה . פלדמן , אדם נוח ונעים הליכות , וח"ך בוועדה אף הגדירו אותו 
כ"אסטרונאוט " . כיצד יוכל לנהל את הוועדה הסוערת , שואלים בוועדה . יתר - 
על - כן , הקואליציה עצמה אינה מעניקה רוב להצעותיו של שר האוצר . בתמיכת 
ח"כים מהקואליציה ומהאופוזיציה , הצליחה הוועדה לסרס את עיקרי התוכנית הכלכלית , 
שאושרה על ידי הממשלה ב31 בספטמבר 09 . הוועדה דחתה ברוב קולות של הקואליציה 
והאופוזיציה את ההצעה להטיל מע"ם על פירות וירקות ומע"ם בשיעור של % 8 על 
שירותי תיירות מחו"ל , וכן לשנות את תנאי הפרישה של משרתי הקבע . הצעות 
אלו היו בין עיקרי התוכנית הכלכלית שאושרה על ידי הממשלה והוגשה לכנסת במסגרת 
חוק ההסדרים במשק . חוק זה כלל 42 סעיפים , ואולם מרביתם , ובעיקר החשובים 
והמהותיים שביניהם , הוצאו ממנו ונדחה המשך חקיקתם . כך , למשל , מיסוי 
שוק ההון , פגיעה במקבלי קצבת הילד השני ושינויים בחוק שכר מינימום . לגבי 
השינויים בחוק שכר מינימום , החליטה הוועדה כי הדיון בהם ייערך עד ל51 בינואר 
19 , ואולם לפי שעה צוותים משותפים לאוצר ולהסתדרות טרם הגיעו להסכמה בעניין , 
וגם בכנסת מתנגדים רבים לכך . התנגדות נרחבת קיימת בוועדה גם באשר להצעות 
האוצר להטיל מיסוי על שוק ההון , שנכללה במסגרת חוק ההסדרים . שוחט אומר 
כי אינו בטוח שעתה הוא הזמן המתאים לפגוע בשוק ההון . מחר תתכנס , על פי 
בקשתו , סיעת המערך לדיון עקרוני בעניין שבו תקבע את עמדתה . עוד בטרם 
הספיקה הוועדה לסיים את הדיונים בחוק ההסדרים במשק , הגיע אליה חוק התקציב 
לשנת 19 . עכשיו צריכה הוועדה לדון גם בחוק ההסדרים במשק , המעגן את התוכנית 
הכלכלית מספטמבר 09 גם בחוק התקציב וגם בחוק הסדרים נוסף , המעגן שינויי 
חקיקה , מכורח התקציב . אחד הח"כים הגדיר את המצב ואמר , " הוועדה תקועה 
בפקק " , לא רק משום עומס החוקים שהוטל עליה , אלא בשל ההתנגדויות הרבות 
להצעות האוצר , כפי שהובאו בחוקים הללו . בוועדה קיימת התנגדות להצעת משרד 
האוצר , הכלולה בחוק התקציב , להפחית ב000 , 3 ש"ח בשנה את " סל הקליטה " 
למשפחת עולים . ח"ך שוחט מעריך כי ההצעה להפחית את סל הקליטה לא תעבור בוועדה , 
וכך גם הצעות האוצר בנושא שינוי המדיניות לקביעת תעריפי המים . לעומתו , 
ח"ך דן תיכון ( ליכוד ) סבור כי בהצעת התקציב החדשה לא יהיו שינויים מפליגים , 
אך בחוקי ההסדרים לא יתקבלו כל הצעות האוצר . תיכון , שנחשב בשנים האחרונות 
כמקורב למודעי , מותח ביקורת על שר האוצר . לדבריו , היה על שר האוצר 
לבצע רוויזיה כללית בכל החוקים הללו ולהתרכז בעיקר , כלומר : בחוק התקציב 
ובעוד כמה יעדים חשובים בחוקי ההסדרים . ואולם מודעי מנסה לתקן את העולם 
באמצעות כל מיני שינויים בחקיקה שאין להם כל קשר עם הצעת תקציב המדינה . 
מרבית הסעיפים בחוק ההסדרים אינם קשורים בתקציב , אך הם " סותמים את ועדת 
הכספים " . במצב שכזה , שבו קיימת התנגדות נרחבת של ח"כים מהקואליציה ומהאופוזציה 
להצעת התקציב ולחוקים הנלווים , מצפים שמרכז הקואליציה בוועדה יפעל להעברת 
מרבית הצעות הממשלה . אבל מרכז הליכוד בוועדה , ח"ך אריאל ויינשטיין , 
הודיע באחרונה כי הוא לוקח " פסק זמן מהתפקיד " , וכי יתפקד בתקופה הקרובה 
כ"חבר מן השורה " בלבד . מעריכים כי הצעד שנקט ויינשטיין נובע מכך שכמרכז 
הסיעה אינו יכול לפעול להשגת רוב לקבלת הצעות הממשלה בוועדה , וגם נוכח 
העובדה שיו"ר הוועדה , איש המערך , פועל להכשלת הצעות הממשלה . למשל , 
שוחט הצליח לדחות , באמצעות רוב ח"כים בוועדה , את נושא תביעת האוצר לפגוע 
בתנאי הפרישה של משרתי הקבע , או הטלת מע"ם על ירקות ופירות , אף שהתבקש 
על ידי הקואליציה לדחות את ההצבעה בסוגיות אלו . יודעי דבר מספרים כי ויינשטיין 
סיכם עם מודעי כי המאבק נגד הטלת המע"ם על פירות וירקות ושירותי תיירות 
" ימשוך אש " וירכז את התנגדויות ה - ח"כים , כאשר בשקט ניתן יהיה להעביר 
בוועדה את יתר הנושאים מעוררי המחלוקת . אך שוחט העלה להצבעה , די בראשית 
הדיונים , את נושא המע"ם על הירקות והפירות וטרף את הקלפים . קפמאבינגם 
בנושא הייחודיים עדיין לא נאמרה המלה האחרונה . הממשלה אמנם הכניסה לתקציב 
סכום של יותר מ412 מיליון ש"ח המיועד כתמיכה למוסדות דת . ואולם , כ54 
מיליון ש"ח מסכום זה לא יחולקו על פי קריטריונים ברורים , אחידים , כלליים 
ושווים , אלא בהמלצת המפלגות החרדיות למוסדות שהן חפצות ביקרן . כך שייתכן 
שגם השנה , ברגע האחרון שלפני אישור התקציב בקריאה שנייה ושלישית במליאת 
הכנסת , יגדל הסכום בתקציב שיוענק לייחודיים , בניגוד למה שנכתב בתקציב 
שהוגש לכנסת . יוצא אפוא שתקציב מדינה מגיע באופן מסודר אל ועדת הכספים , 
אבל כהרגלה של הוועדה הוא עשוי לצאת ממנה בתום טיפול יסודי כשהוא מרוט נוצות . 
מודעי כבר הודה בסוף השבוע בוועדה כי יסכים להכללת שינויים מספר בתקציב החדש . 
ואם הח"כים יוסיפו לעשות שריר נגד התקציב , לא ייפלא אם כל הכותרות על 
הגזירות והצעדים שליוו את הצעת התקציב ייגנזו הפעם עד להגשתם בשנה הבאה מחדש 
לאישור הכנסת . ושוב ייכתב כי מרבית הצעות התקציב נותרו במגירה . 
