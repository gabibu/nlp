מבקרת המדינה , מרים בן - פורת , השלימה אתמול דו"ח חסר תקדים בחריפותו , 
המהווה כתב - אישום נגד שרי החקלאות ונציבי המים ב52 השנים האחרונות , 
בשל מחדלים שדרדרו את משק המים למצבו הקשה . במיוחד קשה הביקורת על נציב 
המים הנוכחי , צמח ישי , שלדברי המבקרת , התעלמותו מהמלצות לקצץ באורח 
חד את מכסות המים לחקלאים בשנת 9809 , היתה הרת - אסון והחריפה את המשבר . 
דו"ח הביקורת מציין שמאז אמצע שנות ה06 מידלדלות עתודות המים של ישראל , 
ובסוף שנת 09 חסרו בשלושת המאגרים העיקריים של המדינה מאגר החוף , מאגר 
ההר והכינרת 6 . 1 מיליארד מ"ק מים , כמות הקרובה לצריכה לאומית שנתית . 
כמות מים משמעותית נוספת חסרה גם במאגרי - מים אחרים בארץ . בגלל שאיבת 
יתר ירדו המפלסים , נידלדלו הרזרבות ונפגעה באורח חמור איכות המים . הקצאת 
מים , בעיקר לצריכה חקלאית , בכמות העולה על כמות המים המתחדשת מגשם , 
היא שגרמה , לדברי המבקרת , לדלדול ברזרבות . לדוגמא , ב - 7898 הוקצו 
בפועל בכל שנה מים לחקלאים בשיעור של % 8 עד % 41 מעל לכמות שעליה המליצו מומחי 
תה"ל ומקורות . כתוצאה מחריגה זו , שבוצעה בהתאם למדיניותו של נציב המים , 
לא נצברו במאגרים מים בכמות הנדרשת על - פי התכנון לצורך הקטנת הגירעון 
ההידרולוגי . מאגר מי התהום בשפלת החוף מופעל זה 52 שנים בצורה המסכנת את 
עתידו . בנובמבר 09 חסרו למאגר זה 1 . 1 מיליארד מ"ק מים בהשוואה לנדרש 
על - פי התכנון לצורך אספקה יציבה ואמינה אף בשנים שחונות , קובעת המבקרת . 
אמנם בשנים 7898 פחתה הפקת היתר ממאגר החוף , והמפלס שלו עלה ב08 ס"ם , 
ל2 . 1 ם מעל פני הים ; אלא שהמפלס המינימאלי הנדרש הוא 34 ם מעל פני הים , 
ובשנת 09 שוב היתה שאיבת - יתר ממאגר זה . נוסף על הגירעון הכמותי במאגר 
החוף , מידרדרת בהתמדה איכות המים בו . תכולת הכלורידים במי המאגר גדלה 
מאז שנת 56 בשיעור של % 55 . ספק רב אם אפשר יהיה לשמר את כל המים במאגר 
באיכות של מי - שתייה . נתוני שנת 09 של השירות ההידרולוגי מורים שאין כיום 
מפלס נאות של מים מתוקים במקומות רבים לאורך קו החוף , מפלס שישמש מעין 
מחסום בפני חדירת מי - ים למאגר . מי הים עלולים לפרוץ בכמה מקומות לתוך 
מי התהום ולהמליח אתרי שאיבה במאגר . כדי שיעלו המפלסים של מי התהום , 
וייווצר מחסום הידרולוגי ראוי בפני מי - ים , יש לצמצם באורח משמעותי , 
ואולי להפסיק לגמרי , את השאיבה ברצועת החוף . בהקשר זה מציינת המבקרת 
שרשת קידוחי התצפית , שסיפקה בעבר נתונים על התקדמותם של מי הים אל תוך 
המאגר , קרסה ברובה , וכיום שוב אין בקרה יעילה . במאגר מי התהום באזור 
ההר חסרו בנובמבר 09 קרוב ל053 מיליון מ"ק מים , בהשוואה לנדרש לצורך אספקה 
סדירה ממנו . סיבת הגירעון נעוצה בהוראתה של נציבות המים לחברת מקורות לשאוב 
מהמאגר מעל למותר , עד אל מתחת לקווים האדומים . פריצת הקווים האדומים 
עלולה לגרום לחדירת מים מלוחים , תוך הריסת שדות שאיבה . מפלס הכינרת הגיע 
בנובמבר 09 לשפל שלא היה כמותו סנטימטרים אחדים בלבד מעל המפלס המזערי המותר 
בה : 312 ם מתחת לפני הים התיכון , ולא נותרה בה רזרבה תפעולית . קיימת 
סכנה שבמפלס כה נמוך יתערער שיווי המשקל הביולוגי והכימי בכינרת ואיכות מימיה 
תיפגע . המבקרת מאשימה את קובעי מחיר המים לשימוש חקלאי , שבמידה רבה גרמו 
למשבר החמור . מחיר המים לצריכה חקלאית מכסה רק מקצת מעלות ההפקה של המים 
ואספקתם . נוכח המחיר הנמוך נוצר ביקוש מלאכותי למים , החורג מכמות המים 
הזמינים , וגבר הביקוש למים לצורך גידולים חקלאיים שכלל אינם כדאיים למשק 
המדינה . תוכנית האב למשק המים שגובשה בשנת 88 , ושאת המלצותיה היה הכרח 
ליישם בדחיפות , לא נידונה עד היום במועצת המים ( המשמשת גוף מייעץ לשר 
החקלאות ) , וגם לא בפורום ממלכתי אחר , פרט למשרד החקלאות . התוכנית 
לא הובאה לדיון בממשלה , למרות מסקנותיה הקשות הדורשות טיפול מידי . תוכנית 
האב חזתה גידול בצריכת המים השפירים במשקי הבית ובתעשייה בשיעור העולה על 
% 04 בתקופה שמשנת 88 ועד שנת 0002 . כתוצאה מכך תקטן עד אז כמות המים השפירים 
לחקלאות מ2 . 1 מיליארד מ"ק לכ047 מיליון מ"ק . במקביל תצטמצם כמות המים 
באיכויות שונות לחקלאות מ4 . 1 מיליארד מ"ק בשנת 58 ל1 . 1 מיליארד בשנת 
0002 , וזאת אם יושקעו 09 מיליון דולר בשנה במשק המים . ואולם סכום זה 
גבוה בהרבה מהסכום שהוקצב לפיתוחו של משק המים בשנים האחרונות . בהשקעה 
של 03 מיליון דולר בשנה תקטן כמות המים שאפשר יהיה לספק למגזר החקלאי לכדי 
089 מיליון מ"ק בלבד . אומדנים אלה , יש להדגיש , אינם מביאים בחשבון 
את גלי העלייה לישראל הצפויים בעשור הקרוב . בדצמבר 98 עמד נציב המים לאשר 
הקצבות מים לחקלאים לשנת 09 . היו בידיו המלצות של מומחים להקטין את המכסות 
המאושרות , לנוכח דלדול מסוכן של המאגרים ותחזית לשנה מעוטת - גשמים . 
אך הנציב לא שעה להמלצות , ואישר הקצבה של מאות מיליוני מ"ק יותר מן הכמות 
שעליה המליצה תה"ל . בסופו של דבר הוא נאלץ לקצץ במכסות המים באמצע העונה 
החקלאית , לאחר שהחקלאים כבר השקיעו משאבים רבים בהכנת השדות ובעיבודם . 
לחקלאים נגרם נזק כלכלי כבד . המבקרת מטעימה כי מצבו של משק המים אינו נובע 
מכוח עליון , ואינו תוצאה של שנה - שנתיים שחונות , אלא הוא מעשה ידי - 
אדם , ונובע מניהול בלתי - תקין . המצב אינו מוצא ביטוי הולם בתוכניות 
של משרד החקלאות לפיתוח עתידי של החקלאות במדינה , קובע הדו"ח . תוכניות 
המשרד מתעלמות מכך שבגלל המחסור במים אי - אפשר להרחיב את הייצור החקלאי 
בשנים הקרובות . על - פי התכנון , תמשיך החקלאות לצרוך 13 מיליארד מ"ק 
מים מדי שנה , כמות שאי - אפשר לספק על - פי תוכנית האב למשק המים . דרך 
ניהולו של משק המים היא דוגמא מוחשית להתמקדות בצורכי השעה תוך משכן העתיד , 
מטעימה עוד המבקרת ; אין להשלים עם התופעה של התעלמות ממשברים האורבים 
מעבר לפינה , חרף התראותיהם של מומחים , ושל דו"ח מבקר המדינה על משק המים 
שפורסם בשנת 78 . באותו דו"ח הצביע המבקר על התעלמותה של נציבות המים מאזהרותיהם 
של מומחים מפני הפגיעה הכמותית והאיכותית במאגרי המים בארץ . המבקרת מציינת 
כי ניהול משק המים נמסר לידי משרד החקלאות , החשוף ללחציהם של החקלאים ונתון 
להשפעתם ; ואולם כשמדובר בניהול משאב - טבע כמו מים , נדרשת מדיניות לאומית 
שאיננה נוטה למגזר מסוים , והמעדיפה את צרכיה העתידיים של המדינה . המבקרת 
ממליצה להעביר את הניווט של משק המים לידי גוף ממלכתי , מקצועי וחסר פניות , 
שיביא בחשבון את צרכיו של המגזר החקלאי , ויבטיח את איכות מי השתייה למשקי 
הבית ואת אספקת המים בעתיד בצורה סדירה ואמינה . 
