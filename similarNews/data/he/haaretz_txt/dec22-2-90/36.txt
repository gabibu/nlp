מוסקווה ( ע"ר ) . הנשיא גורבצוב איים אתמול להפעיל את מלוא סמכויותיו , 
אם לא יושם קץ תוך עשרה ימים לסכסוך האתני במולדאוויה . גורבצוב , שקיבל 
סמכויות לשגר כוחות צבא ולהכריז על שלטון נשיאותי במוקדי פורענות , הזהיר 
מפני " צעדים הכרחיים " , אך לא אמר אלו צעדים הוא עשוי לנקוט . הוא פירסם 
צו שהורה לפזר את שתי ה"רפובליקות " שהוקמו על - ידי המיעוטים הטורקי והרוסי 
בדרום - מערב הרפובליקה המולדאווית . הוא גם הורה למנהיגות הלאומנית של הרפובליקה , 
הנשלטת על - ידי דוברי רומנית , לבחון מחדש את החוקים המפלים את שני המיעוטים . 
האלימות פרצה באוקטובר במולדאוויה , על רקע הבחירות שנערכו בשתי הרפובליקות 
הפורשות , שעל הקמתן הכריזו הגאגאוזים והרוסים . לפחות שלושה אנשים נהרגו 
בהתנגשויות בין כוחות הביטחון לבין פעילים בדלניים . 
