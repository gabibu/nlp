הדבר האחרון שהממשלה היוונית זקוקה לו בימים אלה הוא מעורבות במלחמה . עסוקה 
בניסיונות לשיפור היציבות מבית , הממשלה השמרנית של יוון בראשות קונסטנטין 
מיטסוטאקיס ניצבת חסרת אונים נוכח התפתחויות בזירה הרחוקה ממוקד התעניינותה . 
יותר משמחויבת יוון לריבונותה של כווית , היא כפופה להחלטות של ארגונים 
בין - לאומיים שבהן היא חברה , ובראשם האו"ם , ברית נאט"ו והקהילה האירופאית . 
הצעדים המעטים שננקטו עד כה , כגון שליחת פריגטה אחת למפרץ , נועדו יותר 
לרצות את עמיתיה בבריתות השונות , מאשר להפגין את סלידתה ממדיניות הסיפוח 
של סאדאם חוסיין . הצורך בהשתתפות במאמץ הבין - לאומי נובע משני אילוצים 
מרכזיים במדיניות החוץ היוונית : שיתוף פעולה עם ארה"ב , וחשש מהתחזקותה 
של טורקיה בעקבות האירועים האחרונים . מאז החליפו השמרנים את הסוציאליסטים 
בשלטון לפני חודשים אחדים , משקיעה הממשלה היוונית מאמצים רבים לשיפור תדמיתה 
בעולם המערבי בכלל , ובארה"ב בלבד . מיד עם עלותו לשלטון , נפגש מיטסוטאקיס 
עם בוש והבטיח לו כי ממשלתו לא תחזור על השגיאות שנעשו ע"י קודמו , שגיאות 
שדירדרו את היחסים בין שתי המדינות לשפל חסר תקדים . בין יתר החיזוקים שנתן 
מיטסוטאקיס לממשל בוואשינגטון היו המשך קיום הבסיסים האמריקאים בשטח יווני 
והבטחה להמשך מאבק משותף בטרור . באשר להבטחה הראשונה , הרי שערכה עלה 
מאד בחודשים האחרונים , בעיקר בשל קרבתם של בסיס נאט"ו באי כריתים , כמו 
גם המתקנים הבריטיים בקפריסין , לזירת האירועים במפרץ . ההחלטה השנייה , 
זו הקשורה לטרור , טעונה בדיקה מחודשת בעקבות סירובה המתמשך של ממשלת יוון 
להסגיר לידי ארה"ב את מוחמד ראשיד המואשם במעורבות בפיצוץ מטוס פאן - אם 
בהוואי ב2891 . עם זאת , הממשל היווני הנוכחי טרח להבהיר היטב כי אדמת 
יוון תחדל להוות בסיס לפעולות חבלה , זאת בנוסף לשורת צעדים למניעת טרור 
שננקטו לאחרונה על - ידי הפרלמנט . סיפוח כווית ועמדתו הנחרצת של ממשל בוש 
בסוגייה זאת מהווים הזדמנות נאותה לממשל היווני להפגין את רצונו הטוב כלפי 
הבית הלבן , בהבינו את להיטותו של בוש להשיג קונסנסוס בין - לאומי לעמדתו . 
התוקפנות העיראקית כלפי ישראל משרתת אף היא את האינטרסים של הממשלה היוונית 
הלהוטה למשוך משקיעים יהודיים לפיתוח הכלכלה המקומית . הממשל היווני , שאמצעי 
התיקשורת מחרים - מחזיקים אחריו , יוצא מגדרו להפגין סולידריות עם הממשל 
האמריקאי בנושא כווית . הכל מרבים לדבר על התרומה המשמעותית והקורבנות הרבים 
שנעשו על - ידי יוון בנושא . מכתבו של בוש , בו הוא מביע את הערכתו למאמצי 
היוונים , פורסם בהרחבה באמצעי התקשורת המקומיים . עקב מדיניותה הרשמית 
של יוון , אישר הממשל האמריקני משלוחי נשק נוספים ליוון , ובכללם 001 טנקים 
חדישים מדגם שעל העברתם נמסר בעקבות ביקור שר ההגנה היווני בוואשינגטון 
באוקטובר . אבל בשטח עצמו לא נעשה הרבה על מנת להצדיק יחס זה . הצעד המעשי 
המשמעותי ביותר היה החלטתה של ממשלת יוון מסוף אוגוסט להצטרף להסגר הימי 
על עיראק . בעקבות בחלטה זאת , שהתקבלה במושב חירום של הקבינט , שוגרה 
נושאת הטילים לימנוס לאזור העימות . שיגור המשחתת היוונית היה הזדמנות לראשי 
מערכת הביטחון היוונית להשמיע הצהרות בדבר מחויבותה של יוון לשלום בעולם . 
כן דובר על הזיקה בין המשבר במפרץ לפתרון בעיית קפריסין , זאת במרוצת שני 
הימים שבהם עגנה המשחתת בנמל לימסול הקפריסאי בדרכה למפרץ . הקשר בין קפריסין 
לכווית אוזכר גם על - ידי מנהיג האופוזיצייה היוונית , פאפאנדריאו , אשר 
ציין כי התגובה העולמית להשתלטות הטורקית על צפון קפריסין היתה שונה לו לקפריסין 
היו עתודות נפט כמו לעיראק . חניית המשחתת היווונית בקפריסין שימשה עילה 
לראוף דנקטש , ראש הממשלה הטורקי , להפריח אזהרות לגבי נוכחות צבאית יוונית 
בקפריסין . קפמאבינכממשלים אחרים באזור , מיהר אף הממשל היווני לפרסם ברבים 
את הנזקים שנגרמו לכלכלת המדינה כתוצאה מהסנקציות שהוטלו על עיראק ומעליית 
מחירי הנפט . בפגישה של נאט"ו בבריסל הצהיר שר החוץ היווני כי לפי שעה 
הפסידה יוון למעלה מביליון דולר בשל ביטול הזמנות קודמות לרכישת נפט מעיראק , 
כמו גם מביטול חוזים לפרויקטים בעיראק וכווית . כדי לתת גיבוי להטלת הסנקציות 
על עיראק , כמו גם להסברת הנזקים שנגרמו עקב כך לכלכלת המדינה , פירסם 
נשיא יוון , קראמאנאליס , הצהרה ובה קרא לכל המפלגות במדינה להפגין עמדה 
אחידה בשאלת המפרץ . קריאה זו כוונה בעיקר לחוגי האופוזיציה , שכן לא הכל 
ביוון שלמים עם הצעדים שננקטו כנגד עיראק . ראש האופוזיציה הסוציאליסטי 
פאפאדנריאו המנסה , ולעיתים אף מצליח , לשבש את פעילותה של הממשלה חוזר 
ומביע את התנגדותו לנטילת חלק בצעדים אנטי - עיראקיים המשרתים , לדבריו , 
את המטרות האמריקאיות - האמפריאליסטיות . לדבריו , המצור שהוטל על עיראק 
אינו חוקי , ומהווה סכנה לאינטרסים יווניים . הוא הביע חשש במיוחד מהנזק 
שעלול להיגרם למדינה במקרה של שימוש בבסיס האמריקאי שבאי כריתים . כזכור , 
עלה פאפאנדיראו לשלטון בין היתר בזכות קריאתו לסגירת המתקנים האמריקאים 
ביוון הבטחה שלא יצאה אל הפועל בסופו של דבר . כעת , כשהוא באופוזיציה , 
קל לו יותר לשוב ולהשמיע סיסמאות ברוח זאת . פאפאנדריאו אינו שוכח לממשל 
האמריקאי את הצעדים שננקטו בתקופת שלטונו , צעדים שנועדו לבודדו מהקהילה 
הבין - לאומית ולהענישו על מדיניותו האנטי - מערבית והפרו - טרוריסטית . 
פאפאנדריאו אף הגדיל לעשות ונועד ביוזמתו לפגישה עם שגריר עיראק באתונה עבדול 
פאתאח אלחזרדגי . בהודעת השגרירות העיראקית שפורסמה לאחר הפגישה , צוטט 
ראש האופוזיציה כמי שאמר ש"אין לפתור את בעיית כווית בדרך שונה מזו הננקטת 
לגבי שאלות פלשתין וקפריסין " . הבעיה הפלשתינאית היתה בין הנושאים שנידונו . 
השגריר העיראקי מסר לפאפאנדריאו איחולי החלמה מסאדאם חוסיין , ופאפאנדריאו 
הביע את שאיפתו לבקר בעיראק . בשיחות דנו גם בגורל בני הערובה היווניים המוחזקים 
בעיראק מאז פרוץ המשבר . בהודעת פאסו"ק שפורסמה בתום הפגישה נאמר כי עניין 
זה היה הנושא העיקרי שנידון בשיחות , והשגריר העיראקי הבטיח לעשות כמיטב 
יכולתו בנידון . פאפאנדריאו אף שיגר לבגדד את שר החוץ שלו לשעבר , כדי 
לדון בשחרור בני הערובה . ואכן , בתום מגעים אלה , הורשתה קבוצה ראשונה 
של שמונה אזרחים יווניים לעזוב את עיראק יחד עם קבוצת בני ערובה צרפתיים 
שטסה לפאריס . זוג יווני נוסף יצא דרך הגבול הטורקי . דובר הממשלה היוונית 
מיהר כמצופה להכחיש כל קשר בין יוזמת פאפאנדריאו לשחרור בני הערובה , בהאשימו 
את ראש האופוזיציה בניצול טרגדיה אישית לעשיית הון פוליטי . לצורך האיזון 
הדיפלומטי , דן השגריר העיראקי בגורל בני הערובה גם עם השר מיקיס תיאודורקיס . 
קפמאבינלהתנגדות האופוזיציה למעורבות צבאית במפרץ כמו גם לסמיכות יתר לשולחנה 
של ואשינגטון יש תומכים רבים בציבור היווני . החלטת הממשלה לשלוח משחתת 
לזירת הקרב אף הביאה להפגנות אלימות מצד תומכי האופוזיציה שהתרחשו בערים 
שונות במדינה . העובדה שנאט"ו , בהתחשב בהגבלות המוטלות עליו מהיותו ארגון 
הנועד להגנה על חבריו אך ורק בשטחם הם , לא קיבל כל החלטה מחייבת לנקיטת 
צעדים צבאיים נגד עיראק , מקלה על הממשלה היוונית בניסיונה להשביע הן את 
רעבונו של בוש והן את האופוזיצייה מבית . אולם שיקול מרכזי בהתווית מדיניותה 
של אתונה בשאלת המפרץ , הוא מקומה של אנקרה במשחק הכוחות הנוכחי . לכל 
מתבונן מן הצד ברור היטב כי ככל שהמשבר נמשך , כך עולה ערכה של טורקיה בזירה 
העולמית . קרבתה לזירת האירועים , חברותה בנאט"ו , כמו גם תמיכתה בסנקציות 
נגד עיראק , העלו את קרנה של טורקיה במערב . המדיניות המתוחכמת של הממשל 
הטורקי , בניצוחו של הנשיא טורגוט אוזל , דחקה את הממשל היווני אל הפינה . 
היוונים אינם יכולים להתעלם מחשיבותה הגוברת של טורקיה , אך מבינים כי 
התחזקותה של טורקיה , הן במישור הצבאי והן בדעת הקהל המערבית , תבוא בסופו 
של דבר על חשבונם . בניסיון לצמצם את הנזק , נוקט הממשל היווני שתי טקטיקות : 
הורדת הפרופיל בשאלת קפריסין , ונסיונות לעיכוב הסיוע המערבי לטורקיה וצירופה 
של זו לקהילה האירופאית . באשר לקפריסין , השנה לראשונה מאז כניסת הכוחות 
הטורקיים לאי בשנת 4791 החליטה ממשלת הרפובליקה היוונית של דרום קפריסין 
שלא להעלות את בעיית האי במועצת הביטחון של האו"ם , בהבינה כי במצב הנוכחי 
אין להצעה כזו סיכוי לעבור . באשר לנקודה השנייה , השלטונות היווניים מדגישים 
כי ארצם חיונית לאינטרסים המערביים לא פחות מטורקיה . במקביל , היוונים 
ממשיכים לחבל בכל ניסיון לשפר את מעמדה של טורקיה בעולם המערבי . בהכירם 
בשיפור מעמדה של אנקרה בוואשינגטון , מרכזים היוונים את מאמציהם בזירה האירופאית . 
וטו יווני מנע לפני זמן מה החלטה של מוסדות הקהילה להעניק סיוע חירום לטורקיה 
ולמדינות עימות אחרות . צעד זה עורר את חמתם של אחדים ממנהיגי המערב על הממשל 
באתונה . מרגרט תאצר , באחד הנאומים האחרונים שלה ערב פרישתה , תקפה בחריפות 
את הממשל היווני בשל עמדה זאת . נראה כי הממשל היווני לא קרא היטב את המפה , 
והווטו האחרון שהוטל נגד טורקיה עלול לפעול כבומרנג . עם זאת , הסיכוי 
שטורקיה עשויה בעתיד הקרוב להתקבל כחברה שווה בקהילה האירופאית ממשיכה להטריד 
את הממשל היווני , הנחוש למנוע צעד זה . עד כמה הם שרויים במצוקה , תעיד 
העובדה שהיוונים נאלצו לשלוף נשק ישן הנשמע טוב תמיד במערב : החשש מהסכנה 
המוסלמית - פונדמנטליסטית הנשקפת למערב מכיוון טורקיה . שר החוץ היווני , 
אנטוניס סאמארה , התייחס לעניין זה בהזדמנויות שונות בשבועות האחרונים . 
התבטאויות אלה , כמו גם צעדים אנטי - טורקיים אחרים , התקבלו באנקרה בתרעומת 
גלויה . האזהרות היווניות זכו להד קלוש בלבד בציבוריות המערבית . גם כאן , 
יותר משהועילו הצהרות אלה לממשל היווני , הן גרמו לו נזק . הדיבורים על 
" הסכנה האיסלאמית " עלולים גם לחבל ביחסיה המעורערים בלאו הכי של הממשלה 
השמרנית עם העולם הערבי . יחסים אלה , שידעו תקופת שגשוג תחת שלטון הסוציאליסטים , 
הידרדרו בעקבות הכרת הממשל השמרני בישראל , ונקיטת קו תקיף יותר כלפי אירגונים 
הקשורים לפעולות טירור . הצהרות אנטי - איסלאמיות עלולות גם לשחק לידיו 
של מנהיג האופוזיציה המקיים יחסים קרובים עם מנהיגים מוסלמים וערבים . תהיינה 
אשר תהיינה תוצאות העימות במפרץ , טרם עלה בידי של ממשלת יוון לצבור נקודות 
זכות . כדי לעשות זאת , יהיה על אתונה להשקיע מאמצים רבים , שעיקרם השתתפות 
מסיווית יותר בכוח הצבאי הבין - לאומי במפרץ , ונקיטת קו מסתייג פחות בעימות 
עם טורקיה . 
