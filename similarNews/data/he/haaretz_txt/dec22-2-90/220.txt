אריס ( רויטר ) . על אף הביקורת הנוקבת ואי היציבות , נכנסת האלופה הצרפתית 
מארסיי נינוחה לפגרת החורף ביתרון של 4 נקודות בפיסגה , אחרי 00 במשחק החוץ 
עם קון . היועץ המקצועי המפורסם שלה מגרמניה , פראנץ בקנבאואר , שישב בפעם 
האחרונה על כסאו של המאמן , התיר לעצמו אפילו חיוך של שביעות רצון . שתי 
יריבותיה הגדולות של מארסיי לתואר , אוקזר ומונאקו , נוצחו במשחקיהן האחרונים 
לפני תחילת הפגרה בת שלושת השבועות . גם המאמן הבלגי ריימון גותאלס , שידריך 
בשנה הבאה את מארסיי בפיקוחו היומיומי של בקנבאואר , שבע רצון מן ההתפתחויות 
האחרונות ומדבר בגלוי על השאיפה להוליך את הקבוצה בפעם הראשונה לאליפות אירופה . 
" לא נוכל להסתפק כל העת בתקוות . הגיעה השעה שמועדון צרפתי יזכה בגביע 
אירופה לאלופות . ולצורך זה , טובים בהחלט השניים מן האחד " . גותאלס , 
שפוטר בראשית העונה בידי בורדו , יריבתה המסורתית של מארסיי , אישר כי 
ייפגש בשבוע הבא עם בקנבאואר ועם נשיא המועדון ברנאר טאפי , כדי לתאם את 
התפקידים ולקדם את התכניות . 
