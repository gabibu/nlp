בודפשט ( מיוחד ל"הארץ " ) . שרי האוצר והתחבורה של אלבניה הודחו מתפקידיהם 
במסגרת השינויים המתבצעים עתה בשלטון המדינה . השינוי הבולט ביותר , המעיד 
על המשך ההפשרה והליברליזציה הזהירה הוא סילוקו מתפקיד יו"ר הוועדה לביקורת 
המדינה של סימון סטפאני , לשעבר שר הפנים וסגן ראש הממשלה . סטפני , שנחשב 
לאיש החזק של המשטר , סולק ב11 בדצמבר מהלשכה המרכזית של המפלגה ועתה איבד 
גם את תפקידו הממלכתי האחרון . מפקד משטרת טיראנה , בזראם איזרי , דיווח 
כי כשלב נוסף בדרך לדמוקרטיה מתוכננת הפרדה בין המשטרה לבין המפלגה הקומוניסטית 
השלטת . " נהיה עצמאים ונפעל לפי החוקים ולא לפי הוראות המפלגה " , הסביר 
מפקד משטרת טיראנה . איזרי , המשרת במשטרה זה 51 שנה , אמר כי המשטרה החליטה 
לאמץ מדיניות של סובלנות כלפי הפגנות שקטות , ותתערב רק אם יפרצו מהומות . 
" הכל השתנה המשטרה ומערכות הצדק ישוחחרו מהשפעות פוליטיות . זה חלק 
מהתוכנית החדשה של מפלגת העבודה ( המפלגה הקומוניסטית ) שתוכרז ביום רביעי 
הקרוב " . איזרי טען כי המשטרה כבר החלה לפעול לפי התקנות החדשות , וכי הסיבה 
בגללה פעלו שוטרים נגד מפגינים בטיראנה בחודש יוני שעבר , היתה מכיוון " שהם 
היו חוליגאנים " . בהפגנות אלה פרצו מפגינים לבנייני השגרירויות הזרות בעיר . 
לדברי איזרי המשטרה לא התערבה בהפגנות בשבוע שעבר , עד שהמפגינים החלו 
להשתולל ולבזוז מכל הבא ליד . 
