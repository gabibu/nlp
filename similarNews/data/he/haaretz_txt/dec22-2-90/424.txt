שר הביטחון משה ארנס מינה קצין בדרגת תת אלוף שייבחן את הסוגיה של רצח פלשתינאים 
בידי בני עמם ברצועת עזה והגדה המערבית . תא"ל ה . , קצין ותיק בצה"ל , 
נפגש שלשום עם מתאם הפעולות בשטחים שמואל גורן , ושמע ממנו הסברים על 
רצח פלשתינאים בשטחים . הקצין ערך סיור עבודה ראשון בגדה שבו נפגש תושבים 
פלשתינאים . בנוסף , ייפגש עם ראשי המינהל האזרחי . בראשונה מאז תחילת 
האינתיפאדה , מתמנה קצין בכיר כדי לבדוק את התופעה המתגברת של רצח פלשתינאים 
בידי בני עמם . גורמים ביטחוניים אמרו ל"הארץ " כי שר הביטחון החליט על 
המינוי מאחר שלדעתו הטרור הפנימי הוא מכשול הפוגע בקידום תהליך השלום בין 
הישראלים לפלשתינאים . ארנס אמר כי הוא , כשר ביטחון , אחראי לשלומם של 
כל הפלשתינאים בשטחים ויעשה כל שביכולתו כדי למנוע פגיעה בתושבי השטחים על 
ידי בני עמם . עוד אמר שר הביטחון כי רצח פלשתינאים בשטחים המתבצע בצורה 
כה אכזרית הוא בעיה קשה שעל צה"ל לתת עליה מענה . לקצין הממונה סמכויות נרחבות 
ומתוקף תפקידוהוא אמור להמליץ לשר הביטחונעל דרכים להגנת הפלשתינאים שנרצחימלאחר 
שנחשדו כמשתפי פעולה . עד כה נרצחו בשטחים 783 תושבים פלשתינאים שנחשדו כמשתפי 
פעולה עם השלטונות . בין הנרצחים נשים ונערות , וכן עובדי עירייה , מועצות 
ורשויות בשטחים . מקורות ביטחוניים ציינו כי כמחצית מהנרצחים אינם משתפי 
פעולה , והם מצאו את מותם על רקע אירועים פליליים או סכסוכים פנימיים . 
לפני כשנה וחצי הועלתה אפשרות להקים מרכזיות חירום ולתת מכשירי זימון בידי 
הפלשתינאים , שיחולקו על ידי המינהל האזרחי . הצעה זו לא יצאה אל הפועל . 
