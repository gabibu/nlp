גורמי פיתוח ובנייה וגופים להגנת הטבע , בישראל כמו בכל מדינה אחרת , נוטים 
להתנגש ולתת פרשנויות שונות בתכלית למושג " טובתו של הכלל " . מצוקת הדיור 
בארץ , מצד אחד , והמודעות הגוברת לחשיבות ארוכת הטווח שבשמירה על הסביבה , 
מחדדים אף יותר את האנטגוניזם הזה . אחת מיוזמות הבינוי שמדאיגות במיוחד 
את ארגוני שוחרי הטבע והנוף היא תוכנית של קבוצת יזמים יהודים מדרום אפריקה , 
לבנות יישוב קהילתי חדש בלב לבו של פארק הכרמל . האזור הוכרז אמנם כפארק 
לאומי , שהבנייה בו אסורה בכל צורה שהיא אף שהמדובר בקרקעות פרטיות , אך 
היזמים הצליחו עד היום למכור כ053 מגרשים בגדלים שונים . הם קיבלו בין 000 , 
6 ל000 , 11 דולר למגרש שבסביבות החצי דונם , בעוד שלפי הערכת השמאי הממשלתי 
שוויו של כל דונם שנמכר במקום הוא לא יותר מאלף דולר . חברת היזמים , " יד 
ירושלים " , פירסמה בחודשים האחרונים מודעות חדשות , המזמינות את הציבור 
לרכוש קרקעות במקום המיועד להיהפך ליישוב יוקרה חדש על הכרמל " הר - ים " . 
מנכ"ל רשות שמורות הטבע , דן פרי , יצא באזהרה לציבור שלא להתפתות ולרכוש 
מגרשים במקום , שמא יאבדו את כספם . " יש כאן לדעתי תרגיל שמישהו מנסה 
לגרוף כסף קל על חשבון אנשים תמימים שאינם מבינים שהם מניחים את כספם על 
קרן הצבי . הכרמל הוא גן לאומי מוכרז ושמורת טבע מוכרזת ואין שמץ של סיכוי 
שהשטחים יופשרו לציבור לכל צורך אחר פרט לצורך הנוכחי בזמן הנראה לעין וגם 
מעבר לו . מבחינת התוצאה לדעתי זו הולכת שולל " , אמר פרי בראיון ברדיו . 
דברים אלה הניעו את " יד ירושלים " להגיש נגדו ונגד רשות שמורות הטבע 
תביעה על הוצאת דיבה בסך מיליון ש"ח . התביעה , שהוגשה בחודש שעבר , תתברר 
בקרוב בבית המשפט המחוזי בחיפה . פעילות זו של החברה בקניית ובמכירת קרקעות 
פרטיות בפארק הכרמל החלה כבר לפני שבע שנים . חלק מהאדמות שנקנו היו של 
משפחת כראמן מהמשפחות הערביות הוותיקות בחיפה . כל האדמות שנקנו , גם 
מידי יהודים , הן אדמות חקלאיות מעובדות , בעיקר בידי ערבים . עד כה נדחו 
הבקשות לאשר את הקמת היישוב החדש , אולם היזמים אינם מתייאשים . הם משוכנעים 
שבסופו של דבר תאושר ההקמה , במיוחד בתקופה זו של החמרת מצוקת הדיור . 
ואכן , בעיריית חיפה מגלים עניין בפרויקט ואהדה לו . כאן המקום לציין שדלית 
אל - כרמל ועוספייה , שאוכלוסייתן גדלה ביותר בשנים האחרונות , ביקשו להרחיב 
את שטח השיפוט שלהן לצרכי בניית מגורים . הן נענו בשלילה , בנימוק שזהו 
גן לאומי שהבנייה בו אסורה . קפמאבינפרוספקט מהודר שפירסמו היזמים ב6891 , 
המכיל תוכנית מפורטת של היישוב החדש , מבטיח ש"הר - ים " יהיה יישוב קהילתי 
בעל אופי כפרי . הוא ימוקם בכרמל , בסמוך ליערותיו , " עם זיקה נופית 
ותחבורתית לים " , בטווח של 51 דקות נסיעה מהאוניברסיטה וממרכז הכרמל . 
על פי התוכנית ישתרע היישוב על 058 , 1 דונם ובשטח המגורים , בן 092 הדונם , 
ייבנו 026 יחידות דיור מפוארות . יישוב זה אמור להיות חוליה אחת בשרשרת 
של שבעה יישובים בסך הכל שמבקשים היזמים להקים על הכרמל . לדעת היזמים יאפשרו 
היישובים תוספת של כ000 , 02 נפש , בשטח כולל שלא יעלה על 000 , 01 דונם 
% 5 משטח ההר . משך הבנייה המתוכנן הוא עשרים שנה . הפרוספקט אינו מפרט 
את שמותיהם של היזמים , אלא רק מציין כי " יד ירושלים " הוקמה ב3891 " כדי 
לקרב את יהדות התפוצות לארץ - ישראל , על ידי שילוב ערכים ציוניים עם משיכה 
עסקית " . בפרוספקט מפורטות מטרות החברה , ובהן : רכישת קרקעות מלא - יהודים 
בתוך גבולות מדינת ישראל , ומכירתן ליהודים בישראל ובתפוצות , תוך יצירת 
קשר ישיר ומעורבות כלפי המדינה ופיתוח " הקרקעות שנגאלו ויישובן " . האדם 
היחיד המזוהה בשמו , לבד מן המתכנן יוסף ינון , הוא מנהל החברה שאול פיכמן . 
הוא מוצג כ"יזם ישראלי בעל ניסיון עשיר בפיתוח פרויקטים בשטח הבינוי בדרום 
אפריקה " . על אף שהוועדות המקומית והמחוזית לתכנון ולבניין דחו את תוכניות 
המתאר שלה , המשיכה החברה להציע קרקעות למכירה ואף למוכרן . בא - כוח 
החברה , עו"ד יוסף רענן , אומר כי מאז 4891 רכשה " יד ירושלים " שטחי 
אדמה המוגדרים קרקע חקלאית פרטית בתחום הפארק באזור כלא דמון . היא מכרה 
עד כה מאות יחידות ליהודים המתגוררים בחו"ל ולישראלים . רענן מודה כי לרוכשי 
הקרקעות נאמר שהחברה מתכננת להקים במקום יישוב חדש , והדגיש שהובהר לרוכשים 
במפורש מצבו החוקי של השטח . " נאמר להם כי מדובר בפארק ושהחברה פועלת 
לשינוי ייעוד השטח " . שינוי ייעודם של קרקעות שבתחום גן לאומי מחייב שינוי 
חוק בכנסת ברוב מיוחס . בכתב התביעה שלה נגד רשות שמורות הטבע טוענת חברת 
היזמים שהיא השקיעה ומשקיעה את " מרב מרצה וכספה בסכומים הנאמדים במאות 
אלפי דולרים להכנת הבקשה לשינוי ייעוד הקרקע מהגדרתה כיום לקרקע לבניית היישוב 
המתוכנן " . בקשה ראשונה לשינוי ייעוד הקרקע , שלוותה בתוכניות מפורטות , 
הוגשה ב4891 ונדחתה ב5891 על ידי הוועדה המחוזית . הבקשה השנייה , שהוגשה 
עם תיקונים לפי דרישת הוועדה בנובמבר 7891 , לא נענתה עד היום . בכתב התביעה 
מודגש כי " התוכניות נעשו תוך שימת לב מרבית לשילוב התוכנית הר - ים בשמורת 
החי - בר הסמוכה ובפארק הכרמל , תוך דגש מיוחד על טיפוח הפארק והשמורה בפריפריה 
ההיקפית של היישוב המתוכנן " . עוד נאמר בכתב התביעה ש"השטח המבוקש לשינוי 
ייעוד הוא קרחת יער ענקית , ולמעשה חלקה מעובדת כקרקע חקלאית ולא ניתנת 
לשימוש לנופשים בפארק הכרמל " . רענן דוחה בשם שולחיו שהחברה מנסה לגרוף רווח 
קל , וטוען שבמכירת הקרקעות היה הרווח שלה סביר , לאור הוצאותיה והשקעותיה . 
לדבריו מאמינה החברה שעם שינוי ייעוד הקרקע ומתן היתרי הבנייה יהיו לחברה 
רווחים נאים מהפרויקט , " אחרת לא היתה משקיעה משאביה ומרצה בתכנון והקמת 
היישוב " . עוד אומר רענן שרבים מרוכשי המגרשים הם בעלי מקצועות חופשיים 
כעורכי דין , רואי חשבון , רופאים , טייסים , אנשים שאינם " רוכשים 
תמימים שאפשר למכור להם הבטחות סרק . יתרה מזו , חלקם נעזרו בייעוץ משפטי 
לפני שחתמו על הסכמי הרכישה " . מכיוון שמדובר באנשים בעלי מעמד והשפעה חוששים 
הארגונים להגנת הטבע כי הם יתארגנו כקבוצת לחץ וישפיעו בסופו של דבר על מקבלי 
ההחלטות . ניסיון העבר אף מעודד גורמים כאלה . כבר קרה שרוכשי קרקעות , 
באזורים שהיו אסורים לבנייה , המתינו שנים בסבלנות עד שהצליחו לממש השקעתם . 
זה היה דינן של קרקעות באזור האוניברסיטה בכרמל , באזור " נשר " ובאזור 
גבעות אלונים ליד טבעון . קפמאבינב7891 אף הגיש הממונה על מחוז חיפה דאז , 
עו"ד משה גלזנר , תלונה נגד " יד ירושלים " למחלק ההונאות במשטרת חיפה 
בחשד של מעשי הונאה ומרמה . אך במסמך שמציג עו"ד רענן מודיעה המשטרה כי 
פרקליטות המחוז גנזה ב78 . 01 . 91 את חומר החקירה מחוסר אשמה . בתביעת 
הדיבה נגד פרי ורשות שמורות הטבע טוענת " יד ירושלים " כי " לא היתה הצדקה 
להכרזה גורפת על מרבית הכרמל כשטח של גן לאומי , הואיל ושטח המריבה שבו 
מדובר איננו שמורת טבע ואין כל הצדקה שיהיה כזה , היות והוא שטח חקלאי פרטי " . 
גורמי איכות הסביבה טוענים כי גם בשטח שבו מדובר יש שכיות נוף וטבע ייחודיות , 
ובנייה במקום תהרסן . אך חברת היזמים נחושה בדעתה להקים את היישוב . נציגה 
הודיע כי אם שר הפנים לא יודיע על ביטול ההכרזה על השטחים החקלאיים שבידי 
החברה כשטחי גן לאומי , תפנה היא לבית המשפט העליון . בבואם לשכנע את 
מקבלי ההחלטות לשנות את ייעוד הקרקע , הם בחרו לנגן , בין השאר , על 
נימות שידברו ללב כמה מהמחליטים . הקמת היישוב על הכרמל נדרשת כדי לאזן 
מאזן דמוגרפי שלילי בין יהודים לערבים באזור , אומרים היזמים . לטענתם , 
צפיפות האוכלוסייה בכרמל נמוכה יחסית ( 11 . 0 נפש לדונם ) ומתפלגת 
כך : שלושה יישובים כפריים גדולים של בני מיעוטים : דלית אל - כרמל ( 
006 , 8 נפש ) , עוספיה ( 000 , 6 נפש ) ופרדיס ( 000 , 5 נפש ) , 
ובסך הכל 006 , 91 נפש . בנוסף לאלה קיימים שבעה יישובים יהודיים 
קטנים , כפריים וכפריים למחצה , ברמת פיתוח נמוכה : עין הוד , ניר 
עציון , כרם מהר"ל , עופר , מאיר שפיה , בת שלמה , בית אורן , בסך 
הכל כאלפיים נפש . היחס המספרי בין האוכלוסייה היהודית והלא יהודית הוא 
1 : 5 . 21 , חישב ומצא עו"ד רענן . בחישוב זה הוא התעלם , משום מה , 
מכל אזור הכרמל ומהעיר חיפה עצמה , שאם יילקחו בחשבון , תתהפך התמונה 
הדמוגרפית כולה . אבל גם אם מתייחסים רק ליישובים שכולל רענן בחישוביו , 
הטיעון הדמוגרפי תמוה ואינו במקום , משום שהמדובר , בסופו של דבר , בערבים 
ובדרוזים אזרחי ישראל , הגרים באזור שאינו על קו הגבול . ואולי דווקא בשל 
כך עלול הטיעון הדמוגרפי לשכנע את מקבלי ההחלטות יותר מאשר כל נימוק אחר 
של שמירת טבע ונוף . בצירוף הנימוק של צורכי קליטת העלייה ובנייה מהירה , 
יש יסוד להניח שתוכניתה של קבוצת היזמים מדרום אפריקה תתממש , והם יצליחו 
לבנות יישוב בלב פארק הכרמל , שיעשיר את כיסיהם . הפארק עמד בשנות השבעים 
במרכז מאבק גדול ומוצלח שניהלה החברה להגנת הטבע נגד הרחבת החציבה בכרמל , 
והוא נמצא תמיד במוקד הדאגה הציבורית מפני שריפות והצתות . למרבה הצער , 
ספק אם במאבק נגד היוזמה העסקית שמשתמשת בטיעונים פטריוטיים יצליחו מגיני 
הטבע לחזור על הצלחתם הקודמת . בישראל יש עדיין שטחים לא מנוצלים שאפשר 
להכשיר לבנייה , לפני שהולכים ונוגסים בכרמל . הריאה הירוקה הזו , מהמעטות 
שנותרו בארץ , ומוטב שלא ייגעו בה , ומן הראוי שהאינטרסים של הכלל יועדפו 
על פני אינטרסים של קבוצה מצומצמת , גם אם הם נעטפים במעטה ציוני . 
