רדיפת בצע בלתי מרוסנת של תעשיינים בריטים , צרפתים , איטלקים , ובמיוחד 
גרמנים , הביאה לחימושה של עיראק . אי ההגבלה מצדן של מדינות אלו בעזרה 
בפיתוח נשק כימי , ביולוגי וגרעיני , הוסבר בשעתו בחשש , צדקני לא מעט , 
מפני ניצחון חומייני והפונדמנטליזם שיבוא בעקבותיו . אם יש לקח אסטרטגי 
שהמערב כבר לומד מכיבוש כוויית , הוא הצורך לשמור על מאזן כוחות מסוים 
בין מדינות המתחרות על מעמד הבכורה במפרץ . הכרה זאת משרתת כרגע , באופן 
פרדוקסלי , את עיראק : פרשנים ופוליטיקאים פרו - ערבים במערב משכנעים אלה 
את אלה שאסור להרוס לחלוטין את מכונת המלחמה העיראקית פן תיווצר שוב הגמוניה 
איראנית במזרח התיכון . אך פירוש הדבר גם שאם תפרוץ שוב מלחמה בין איראן 
לעיראק , לא יחזור ויטיל המערב הסגר דה - פקטו על איראן . אין ספק שעד עתה 
איראן היא המרוויחה העיקרית מכיבוש כוויית . עיראק ויתרה על כל הישגיה מעשר 
שנות מלחמה , ואפילו על הדרישות שהניעו אותה לפתוח במלחמה . איראן מתחילה 
לצאת מבידודה הבין - לאומי , ואם אפשר להשתמש כאן במלה " מוסרי " , גם 
מבידודה המוסרי : בהשוואה לסדאם , אפילו אסד ייחשב לצדיק , קל וחומר הנשיא 
רפסנגאני . רפסנגאני רשם הישג חשוב בראשית אוקטובר , כאשר עשה יד אחת עם 
המנהיג הרוחני הרשמי הנוכחי , האייטולה אל - חמנאי , בהרחקת רוב הקיצונים 
מ"מועצת החכמים " הבוחרת את המנהיג הרוחני : הוא דחה לצד , בין היתר , 
את שר הפנים לשעבר עלי אכבר מוחטשמי הקנאי , ואת אייטולה סאדק חלקלי , 
שהיה ידוע בכינוי " השופט התליין " . הרוב המכריע של 38 חברי מועצת החכמים 
הם כעת נאמני רפסנגאני או מקורביו , דבר שעשוי לחזק את נאמנותו של חמנאי 
גם בעתיד . נשיא איראן אינו צדיק ליברלי ואף לא לוחם מושבע למען זכויות האדם . 
" אמנסטי " קובע בדו"ח האחרון שלו , שכ001 , 1 נאשמים נידונו והוצאו 
להורג באיראן ב9891 בלא שניתנה להם זכות ההגנה על - ידי עורך - דין , אפשרות 
להזמין עדים , או הזכות לערער . הוא מאמין במערכת ערכים מוסלמית שמרנית , 
ודמוקרטיה וחירויות הפרט אינם מיסודות השקפת עולמו . אך הוא פרגמטי ורוצה 
בשיקום כלכלת ארצו . הוא מבין שרק דימוי של מתינות ויציבות יביא השקעות 
מחו"ל ויחזיר הביתה את האקדמאים , אנשי עסקים ובעלי מקצוע , שברחו ממשטר 
חומייני . בקשרים עם ארה"ב אין עדיין שיפור משמעותי , בעיקר בשל החזקת בני 
ערובה אמריקאים בידי החיזבאללה הפרו - איראנים בלבנון , ובשל הדרישה לשחרר 
01 מיליארד דולר איראניים שהוקפאו בארה"ב עם נפילת השאה . אך הקהילה האירופית 
ביטלה , בשקט , את הסנקציות הכלכליות על איראן , ובריטניה אף חידשה את 
היחסים הדיפלומטיים עם טהראן . צרפת שוב משקיעה באיראן , וחברות צרפתיות 
עוסקות , בין היתר , בשיקום נמל הנפט באי חרגי . להתאוששות הקשרים הכלכליים 
יש לא רק סיבות פוליטיות . יש לה גם קשר ישיר לקפיצה במחירי הנפט . לפי 
ה"ניו יורק טיימס " , הכנסות הנפט של איראן יסתכמו השנה בכ02 מיליארד דולר 
ב%04 יותר משהעריכו לפני המשבר . באיראן מתחיל כעת , לפי הגדרת הסעודים 
( ולשביעות רצונם ) , עידן " הרפובליקה השנייה " , אחרי הרפובליקה הראשונה 
של תקופת חומייני . פקידים איראנים מסבירים ש"מתחילים להתגבש הגבולות בין 
המדינה והדת " , וההגבלות על סמכויות הממסד הדתי האיסלמי . מדברים על הענקת 
חופש אקדמי לאוניברסיטאות , על הכרה בחשיבות המרבית של הסחר עם השוק המשותף , 
והנשיא רפסנגאני אף זיעזע את הממסד השמרני כאשר באחד מנאומיו האחרונים דיבר 
בנימת הבנה על יחסי מין גם מחוץ לנישואין . משבר כוויית יצר הזדמנות להפגין 
כלפי חוץ כי חלף עידן הקיצוניות ועתה " יש עם מי לדבר " בטהראן . איראן 
מנהלת שיחות עם בחריין , קטאר , הנסיכויות המאוחדות וסעודיה , שהיחסים 
אתן היו בשפל המדרגה בשל תמיכתן בעיראק . נציגי איראן במדינות אלו דנים 
על הקמת " מערכת הגנה אזורית " למפרץ כדי לקדם הכנת התקפה עיראקית בעתיד . 
ברור שאיראן שואפת להיות השוטר של המפרץ לאחר חיסול משבר כוויית ואחרי שהכוחות 
האמריקאיים יחזרו הביתה ( זאת סיבה נוספת להדגשה האיראנית של הדרישה להוצאת 
" הכוחות הזרים " מהמפרץ ולהתנגדותם להעברת האי בוביאן לרשות עיראק ) . 
מעמד שוטר המפרץ מחייב הידברות איראנית - סעודית , כי גביר השכונה חייב 
להאמין שהשומר החדש יגן בנאמנות על רכושו . אך לא רק ריאד מקיימת מגעים 
עם טהראן על מה שיהיה אחרי הסדר בכוויית ; גם תימן , בעלת - ברית של עיראק 
במועצת הביטחון , מנהלת שיחות עם איראן כדי לרכוש פוליסת ביטוח חלופית . 
מה שמצביע על כך שגם אחרים מאמינים שלא סדאם יהיה בעל - הבית הבא במפרץ הפרסי . 
