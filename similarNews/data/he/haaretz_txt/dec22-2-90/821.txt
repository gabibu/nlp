לונדון ( מיוחד ל"הארץ " ) . שרי החוץ של השוק האירופי המשותף עשויים לפעול 
למען פגישה בין שר החוץ האמריקאי גיימס בייקר לבין שר החוץ של עיראק טריק 
עזיז , בעת ביקוריהם באירופה בשבוע הבא . זאת , אם לא תיקבע פגישה בין 
בייקר לעזיז או לסדאם חוסיין , בעת ביקורו במזרח התיכון בימים הקרובים . 
מועצת השרים של השוק האירופי המשותף עומדת להתכנס מחר לישיבת חירום . שר 
החוץ של לוכסמבורג , שהוא יו"ר המועצה , עומד להציע שאירופה תעשה מאמץ 
להידבר עם עיראק לפני 51 בינואר . הוא הציע לנסוע לבגדאד , אולם המדינות 
האחרות בשוק סבורות שמוטב להזמין את עזיז לאירופה . מזכיר המדינה האמריקאי 
ייצא ככל הנראה לסיור באירופה ובמדינות המפרץ בתוך פחות משבוע . דוברים 
רשמיים בוואשינגטון אמרו אתמול , אמנם , כי עדיין לא הוחלט על יציאתו של 
בייקר ולא נקבע מועד לכך , אך פקידי ממשל אמרו כי כמעט ודאי שבייקר ייצא 
בהקדם לאזור . לדבריהם , מטרת ביקורו היא תיאומים והתיעצויות אחרונות , 
טרם פקיעת האולטימטום של האו"ם לנסיגת עיראק מכוויית , וקידום המאמצים 
לניהול שיחות בדרג הבכיר ביותר עם הממשל של עיראק . פקידים במנגנון החוץ 
של ארה"ב ציינו אתמול כי הממשל שרוי בלחץ גובר מבית ומחוץ , לקיים את הפגישות 
המתוכננות בין נשיאי ארה"ב ועיראק לבין שרי החוץ שלהם . המהלכים האחרונים 
של ראשי מדינות הקהילייה האירופית נתפסים , לדברי פקידי ממשל אמריקאים , 
כחלק מן הלחץ הזה . דובר מחלקת המדינה של ארה"ב , ריצארד באוצר , חזר 
והבהיר אתמול כי ארה"ב אינה מתכוונת לסכל פגישות של גורמים כלשהם עם ראשי 
הממשל של עיראק , אך הבהיר כי ארה"ב מייחסת חשיבות רבה לכך שיהיה " מסר 
מתמיד ואחיד שיוצג לעיראקים " . הוא ציין שלארה"ב יש קשרים הדוקים עם הקהילייה 
האירופית , אך לא אמר כיצד מתכוונות מדינות אירופה לפעול . קפידבינמחלקת 
המדינה בוואשינגטון הודיעה אתמול כי יועץ מזכיר המדינה וראש הצוות לתכנון 
מדיני , דניס רוס , דוחה את ביקורו בישראל שיועד לשבוע הבא . הוא יבוא 
לירושלים , כדי לדון בתהליך השלום , רק במחצית השנייה של החודש . חוגים 
מדיניים בירושלים העריכו אמש כי הדחייה עשויה ללמד על אפשרות שבייקר ייפגש 
עם סדאם חוסיין בעת מסעו באזור בשבוע הבא . רוס אמור להצטרף לפמלייתו של 
מזכיר המדינה , ועל כן מבקש בייקר שסדר יומו יהיה פנוי לצורך זה . בירושלים 
יעקבו היום בדריכות אחרי דיוני מועצת שרי הקהילייה הארופית , המתכנסת בלוכסמבורג . 
בירושלים חוששים כי השרים יתמכו בכינוס ועידה בין - לאומית בתמורה לנסיגת 
עיראק מכוויית , ומקווים שארה"ב תסכל הצעה כזו . שרים בליכוד , המסתמכים 
על הערכות של גורמים מקצועיים , מעריכים כי נשיא ארה"ב גורג בוש מסתייג 
מכל פשרה עם סדאם חוסיין , וכי הוא נחוש בדעתו להתנגד לכל זיקה בין נסיגה 
מכוויית לבין פתרון השאלה הפלשתינית . עם זאת , הם הצביעו על התבטאותו 
של שר החוץ של לוכסמבורג , שאמר כי לאחר פינויה של כוויית , ניתן יהיה 
ליזום ועידה בין - לאומית , ובה לדון ביחסי הכוחות , בפירוק החימוש , 
במתן ערבויות לגבולות ובשאלה הישראלית - פלשתינית . אינדיקציה נוספת לרצונן 
של מדינות אירופה להגיע להסדר עולה מהעובדה ששליח מטעמו של נשיא צרפת פרנסוא 
מיטראן יצא אתמול לבגדאד , בניסיון לפרוץ את המבוי הסתום בסכסוך במפרץ הפרסי . 
השליח , מישל ווזל , נשיא הוועדה לענייני חוץ באסיפה הלאומית , נחשב 
למקורב לנשיא צרפת . לפני יציאתו לבגדאד , שם ייפגש עם מנהיגי עיראק , 
נפגש ווזל עם מיטראן , ונמסר כי בדרכו לבגדאד הוא יעצור לחנית ביניים ברבת - 
עמון . קפידבינראש הממשלה יצחק שמיר אמר אתמול כי ישראל עוקבת מקרוב אחרי 
השינויים בירדן , כולל מינויים של חמישה מוסלמים קיצוניים לשרים . שמיר 
הצביע על כך שתיק החינוך הופקד אף הוא בידי אדם הנמנה על " האחים המוסלמים " , 
ואמר כי תהיה לכך השפעה ניכרת על דעת הקהל והלך הרוחות בירדן . ראש הממשלה 
הביע דאגה מכך שירדן , שהיתה ידועה כמתונה , מתקרבת לאויבי ישראל ובראשם 
לסדאם חוסיין . לדבריו , נראה שעל המלך חוסיין מופעלים לחצים כבדים , 
שהביאו לכרסום בעמדותיו . שר החוץ דוד לוי הביע אף הוא דאגה לנוכח התחזקות 
הגורמים הקיצוניים בירדן , ואמר שהדבר חייב להדליק נורה אדומה קודם כל בירדן 
עצמה . בהופיעו בפני משלחת חברי הקונגרס היהודי הקנדי , הביע לוי תקווה 
כי גורמים אלה לא ייתנו את הטון בירדן בעתיד . הוא ציין כי סדאם חוסיין 
יודע כי אין פני ישראל למלחמה . " מניעת המלחמה היא ניצחון לישראל , אולם 
אם נותקף , נגיב בחוזקה ובעוצמה . העולם ניצב היום מול הסכנה העיראקית . 
זה גולם אשר קם על יוצרו . העולם סיפק לסדאם חוסיין את כמויות הנשק האדירות 
שברשותו " , אמר שר החוץ . הוא הוסיף כי " אירופה סיפקה לו ידע ואמצעים 
אמנם לא הממשלות בארופה , אולם מומחים לייצור גז מגרמניה עבדו עבור העיראקים 
ושוויציים סיפקו לו טכנולוגיה גרעינית " . קפידבין הכוחות המזוינים בירדן 
עוברים עתה תהליך של כוננות וגיוס כללי , במסגרת תוכנית חירום המושתתת על 
אפשרות של פרוץ מלחמה במפרץ , שתגרור את ישראל להתערבות . סוכנות הידיעה 
המזרח - תכונית שמסרה על כך אתמול , בהסתמך על מקורות דיפלומטיים , ציינה 
כי ירדן מגייסת עתה את מרב כוחותיה , הנאמדים בכ08 אלף חיילים . כוחות 
מוגברים מוצבים לאורך רצועת ההרים החולשת על נהר ועמק הירדן . פרסומים אלה 
באים במקביל לתחילת מסעו של המלך חוסיין בבירות מערב אירופה , שנועד לעודד 
את מדינות הקהילייה האירופית לנהל דו - שיח עם עיראק . חוסיין הגיע אתמול 
ללונדון , ויבקר לאחר מכן בגרמניה , איטליה ולוכסמבורג . שר החוץ הירדני , 
טאהר אל - מסרי , אמר אתמול כי לביקור המלך חשיבות רבה , בשל המצב שבו 
שרוי משבר המפרץ . ראשי מצרים , סוריה ולוב ידונו היום , במפגש פסגה בטריפולי , 
בתיאום צבאי ומדיני , במקרה של התערבות ישראל במשבר המפרץ , או במקרה 
של פעילות צבאית ישראלית נגד מדינה ערבית כלשהי . מקורות רשמיים במצרים , 
שמסרו על כך אמש לכתב המצרי של רדיו " מונטה - קארלו " בקהיר , ציינו 
כי יוזם המפגש , הקולונל קדאפי , יגיש הצעה מפורטת בעניין התיאום הצבאי 
והמדיני ויציע לכונן " מסגרת איחודית " בין שלושת המדינות . קפידבינבוואשינגטון 
מסר דובר הבית הלבן , מרלין פיצווטר כי דיונים אסטרטגיים לגבי המצב במפרץ 
הפרסי , שהתנהלו ביומיים האחרונים בבית הלבן , התרכזו בסקירת ההיערכות 
הצבאית של הכוח הרב - לאומי במפרץ . פקידי ממשל בכירים גילו אתמול בעיתונות 
האמריקאית , כי בין היתר נדונה סוגיית ההתמודדות עם עיראק , לאחר שכוחותיה 
ייסוגו מתחומי כוויית . אחד העניינים שנדונו , לפי דיווחים אלו , היה 
שאלת הטיפול בפוטנציאל הגרעיני של עיראק , ואף אפשרות של כינון שלטון צבאי 
רב - לאומי בעיראק , אם וכאשר היא תוכנע בעימות צבאי . אתמול אי - אפשר 
היה להשיג אימות לידיעות הללו ממקור רשמי כלשהו . מומחים לעניינים אסטרטגיים 
ממדינות ערב וממדינות מערביות שונות , שהתראיינו לעיתון " ואשינגטון פוסט " , 
סבורים שבכוונת עיראק להשלים את המחיקה השיטתית של כוויית מעל פני האדמה , 
כמעשה שמניעיו נקמניים יותר מאשר אסטרטגיים . סדאם חוסיין , שלפי הערכת 
המומחים יבקש לרכז את הלחימה באזורים מאוכלסים , ינסה לגרור בכך את הכוחות 
התוקפים למלחמה קשה בשטח בנוי . " כוויית עשויה להפוך לבירות שנייה " , 
אמר בעניין זה המזרחן האמריקאי ממוצא פלשתיני רשיד חאלידי , מחבר הספר " במצור " 
המתאר ומנתח את המצור הישראלי על בירות ב2891 . לדבריו , לחימה בשטח בנוי 
כרוכה על - פי רוב במספר רב של קורבנות , והיא " נוחה במיוחד לכוחות עיראק , 
המורגלים בקרבות פנים אל פנים ממלחמתם הארוכה נגד איראן " . סוכנות הידיעות 
העיראקית הודיעה אתמול כי עיראק נחושה בדעתה לצאת למלחמה ולהשיג ניצחון . 
" מיליון חיילים כמהים לצאת לקרב ומחכים לפקודה " , מסרה הסוכנות . 
