בעל הטור ארט בוכוואלד הנחית בסוף השבוע החולף מהלומה נוספת על אולפן הסרטים 
" פארמונט פיקצרס " . הוא זכה בסיבוב חשוב בקרב המשפטי שהוא מנהל נגד מפיקיו 
ומפיציו של הסרט " מגלה את אמריקה " . ביום ו האחרון תיאר שופט בית - המשפט 
העליון בלוס אנגלס , הארווי שניידר , את השיטה שבה מעניקים האולפנים לקבוצה 
קטנה של כוכבים בעלי השפעה אחוז מסוים מרווחי הברוטו של הסרט בעודם כופים 
על שאר היוצרים רווחי נטו שאינם מתממשים לעולם כ"בלתי צודקת " . בהחלטתו , 
המשתרעת על פני 63 עמודים , תיאר השופט את שיטות החשבונאות הנפתלות הנהוגות 
בהוליווד כ"מעיקות . . . קשות . . . וחד - צדדיות " . הוא טען כי חוזה 
העבודה הסטנדרטי פגום מיסודו , וקבע כי " נוסחת רווחי הנטו כפי שנכתבה 
אינה קיימת עוד " . קביעה משפטית זו ביטלה למעשה את החוזים שהיו לבוכוואלד 
ולשותפו , המפיק אלן ברנהיים , עם " פארמונט " . היא תאפשר להם לזכות 
בפיצוי משמעותי מרווחי הענק של אחד המצליחים שבסרטי העשור . להחלטה המשפטית 
יהיו גם השלכות נרחבות על הדרך שבה מנהלת תעשיית הסרטים את עסקיה . היא 
תכפה על האולפנים לשלם אחוז גבוה יותר מרווחיהם לאנשים המשקיעים את מיטב 
כשרונם בסרטי האולפן . סוללת עורכי - הדין של " פארמונט " פתחה בהפגזת 
גינוי מיידית : " אנו המומים מההחלטה חסרת - התקדים לבטל הסכם מוגדר בבירור " . 
לדבריהם נתבעה " פארמונט " לשלם " יותר מכפי שהסכימה , יותר מכפי שמר 
בוכוואלד ביקש , יותר מכפי שאולפן כלשהו ישלם אי פעם " . בהצהרה כתובה טענו 
ראשי האולפן כי השופט חרג מסמכותו בעת שאיפשר לטוענים לשכתב בעצמם , כראות 
עיניהם , את חוזיהם . עורכי - הדין של התובעים רואים בהחלטה צעד חשוב קדימה . 
" זוהי מתנת חנוכה וחג מולד נהדרת לכל התסריטאים , הבמאים , המפיקים 
והשחקנים בעיר הזאת " , אמרה אחת מהם . בוכוואלד פנה לבית - המשפט וטען כי 
הסרט " מגלה את אמריקה " מבוסס על רעיון אותו מכר ל"פארמונט " בשנת 38 , 
תמורת אחוז מרווחי הנטו . כשאישר השופט את טענתו , הסתבר כי חרף העובדה 
שהסרט גרף כ003 מיליון דולר בכל רחבי העולם , טרם עלה בידי האולפן , הגובה 
כ%04 מההכנסות עבור שירותי ההפצה שהוא מעניק , לממש רווח נטו כלשהו . בוכוואלד 
זכאי עתה לפיצוי של מיליוני דולר ו"פארמונט " תערער . המשך יבוא ב1991 . 
