בקבוצות הכדורעף של הפועל בת ים העסקים ממשיכים כרגיל . הגברים , מחזיקי 
גביע המדינה , מוליכים את הטבלה הלאומית יחד עם מכבי ת"א והפועל מטה אשר ; 
הנשים מובילות את הליגה הלאומית ללא עוררין . להצלחות שותפים גם שני שמות 
חדשים , שתפסו מקום של קבע בשישיה : מתי מלמד בקבוצת הנשים , ואבי כחלון 
בגברים . עזיבתו של רפי רולניק לאליצור חולון בתחילת העונה פינתה מקום בשישיה 
הראשונה של הקבוצה ונוצר חלל מול הרשת . בבת ים שקלו למלא את החסר באמצעות 
רכש , עד שמישהו נזכר באבי כחלון , שחקן שעד העונה הנוכחית קיבל דקות משחק 
ספורות , בעיקר כאשר שחקן השישיה הראשונה נפצע , חלה או ירד לספסל למנוחה . 
כחלון המתין בסבלנות לצאנסים שלו , וכשהגיעו , ניסה לנצל אותם עד הסוף . 
העונה הוא קיבל דקות נוספות ולא אכזב . ממשחק למשחק השתפרה היכולת , הבטחון 
העצמי גבר , ועתה , לקראת סיום הסיבוב הראשון , מתברר שמי שנתן בו אמון , 
עשה מהלך נכון גם מבחינת השחקן וגם מבחינת הקבוצה . למתי מלמד זה היה קשה 
הרבה יותר . מבית הספר לכדורעף באגודה היא עשתה את כל הדרך עד לקבוצה הבוגרת , 
אליה העפילה בגיל 71 ובה נעצרה . ארבע השנים תמימות שבהן ישבה על ספסל 
המחליפות בלי לקבל אפילו הזדמנות אחת , לא הותירו אצלה מרירות . היא הגיעה 
לכל אימון , בדרך כלל לפני כולן , השקיעה מאמץ ורצינות כאילו היתה הכוכבת 
הגדולה של הקבוצה , והמתינה . לקראת תחילת העונה הנוכחית עזבו את הקבוצה 
שלוש שחקניות מפתח : נילי זיגדון ואפרת ורשבסקי , שהחליטו להתמסר לחיי 
משפחה , וריבי פרכטר שנאלצה לפרוש עקב פציעה טורדנית בברך . המאמן חדש , 
יוהאן צוריאנו , נתן למלמד הזדמנות . מאז תחילת משחקי הליגה היא משחקת 
באופן קבוע בשישיה הפותחת . החברות לקבוצה סייעו לאורך כל הדרך , הבטחון 
והנסיון שלה גדלו . מלמד הפכה לחלק בלתי נפרד מהקבוצה ומשחק השיא שלה העונה 
היה בנצחון החוץ מול הפועל קריית חיים . המעבר המנטלי משחקן ספסל נצחי לשחקן 
שישיה היה קשה עבור שניהם . לא פחות פשוט יהיה לשמור על המקום . 
