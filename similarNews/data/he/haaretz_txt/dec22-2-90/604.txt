סרטו ה02 של וודי אלן , " אליס " , קודם בביקורות מעורבות . הפעם מטפל 
אלן בתחושת האשמה הקתולית של אישה ניו - יורקית ( מיה פארו ) המתגוררת 
בדירת חלום באיסט - סייד , נשואה לעורך - דין נאה ומשמים ( ויליאם הארט ) 
, אם לשניים , אישה שלא - חסר - לה - כלום , הסובלת מתחושה עמומה שהיא 
לא נורא מאושרת . היא מבקשת לשכך את כאבי הגב הכרוניים שלה באמצעות מרשם - 
עשבים של מרפא סיני ( קיי לוק ) והוא מהפנט אותה וחושף את כל חלומותיה 
המהוססים . שיקוי סודי שהוא רוקח למענה , מאפשר לה להגיב באומץ לא רק על 
חיזורו הביישני של אב גרוש ( גו מנטנה ) בבית - הספר שבו לומדים ילדיהם , 
אלא גם לראות מבלי להיראות . שקופה כאוויר מנהטן היא מאזינה לרכילותן של 
חברותיה המתחבלות , רואה את בעלה בוגד בה על ספת משרדו , וסוקרת את אהובה 
הנכסף לחזור אל חיק גרושתו . ואולי כל אלה רק הזיות של עקרת בית בעלת דמיונות . 
בסופו של דבר נוטשת אליס את עולם הבוטיקים המרופד והמזויף של איסט - מנהטן , 
ומוצאת משמעות לחייה , כגרסה ניו - יורקית לאם תרזה , בבית מחסה שהיא 
מנהלת . בניגוד לכמה מסרטי ה"וואסף " הקודמים שלו , שוזר הפעם אלן נימות 
הומור בסרט העוסק בתושביו הלא - יהודיים של הכרך הבין - לאומי . בסגנון 
קומי - דרמטי , המשסה את ברגמן בפליני , הוא עובר מעבר להווה וממציאות 
לדמיון . הסרט אטי , מוזר וצנוע מאוד . כה צנוע עד כי מבקר הקולנוע של 
ה"לוס אנגלס טיימס " כבר התאונן שאלן מביים סרטים רק על מנת להוכיח פעילות . 
זהו הסרט ה11 שמביים הקולנוען הניו - יורקי עם אישתו , מיה פארו . " הדבר 
הטוב ביותר שיכול לקרות לשחקנית " , כך מגדירה את שיתוף הפעולה הזה פארו , 
בתם של השחקנית מורין אוסאליבן והבמאי המנוח גון פארו . " פשוט יש לי 
מזל . וודי שינה את הדעה שהיתה לי על עבודתי " . פארו , הנראית כאילו כל 
משב רוח פתאומי עלול להעיפה למלכות שמים , נשמעת בסרט האחרון כגרסה נשית 
מוזרה של אלן . היא מדברת ומתאוננת בדיוק כמוהו . היא הולכת ומאבדת את 
דמותה הקולנועית . לא במקרה יעצו לה כמה קולות מקומיים למהר ולהופיע גם 
בסרטיהם של במאים אחרים , כי בקצב הזה היא עוד תתחיל להיראות כמו וודי אלן . 
בנוסף לפארו , הקיף עצמו אלן בצוות מרשים של שחקנים מעולים שנצטוו לבצע 
מעט מאוד . איש מהם אינו בא בטענות . " לעבוד עם וודי אלן " , הצהיר גו 
מנטנה בתמסיר עיתונות , " זה כמו לעשות סרט ביתי . הוא מקיף את עצמו באנשים 
שהוא מכיר ושעבדו אתו תקופה ממושכת . אין הרבה בעיות . הכל נורא אישי " . 
