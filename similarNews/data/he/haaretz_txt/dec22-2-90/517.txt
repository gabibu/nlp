אינני נבהל מרעיון האוהלים . אינני חושב שזהו רעיון רע . כולנו גרנו באוהלים , 
כעולים חדשים וכחיילים בצה"ל . כל העולים בשנות ה05 גרו באוהלים . הילדים 
אכלו אבקת חלב , ביצים ודג פילה והם נראים כיום לגמרי לא רע . יש כיום 
אוהלים יפים ומרווחים ואני מאמין שכפתרון דיור זמני , הם עדיפים על הקרוואנים 
שעלולים להפוך מהר מאד לסלאמס . שוחחתי עם מאות ואולי אלפי יהודים , במהלך 
ביקורי בבריה"ם . התרשמתי כי הבעיה העיקרית שמטרידה אותם היא בעיית הקיום . 
בעיית הדיור היא משנית . הם הרבה יותר מוטרדים מבעיות התעסוקה ומהמשבר 
במפרץ הפרסי . בזמנו הצעתי את רעיון המאגרים כלומר , הקמת מאגרי עבודה 
ע"י המשקים הקיימים , כדי לסייע בפיתרון בעיות התעסוקה . חשוב לדעת שגם 
בבריה"ם חיים חלק מהיהודים בתנאים קשים מאד . כלל וכלל לא . עדיף בעיני 
שעולים יגורו באוהלים יפים ומרווחים ויעבדו במקצועותיהם , מאשר שיעמידו 
לרשותם דירות בנות 3 ו4 חדרים ומהנדסים ורופאים ייאלצו לטאטא רחובות , ללכת 
בטלים ברחובות ולפנות לשגרירויות הזרות כדי לקבל ויזות על מנת להגר מהארץ . 
הרעיון הזה נראה לי פחות סביר מאשר הקמת מחנות מסודרים של אוהלים . רבים 
מעולי שנות ה05 , יאמרו לך שהתקופה בה התגוררו באורח זמני בבדונים , באוהלים 
ובפחונים , לא הפריעה להיקלטותם בארץ ולהשתלבותם בחברה הישראלית . בהחלט . 
בלי כל קשר להיותי איש אופוזיציה , אני מוכן מחר בבוקר להתייצב ולסייע 
לא במתן עצות , אלא להירתם לתכנון ולביצוע הקליטה . לדעתי כל הכוחות צריכים 
להירתם למבצע מסובך זה . אין זו משימה פשוטה לקלוט מיליון יהודים . יש 
להתייחס לעלייה כאל שיטפון וכידוע כשיש שיטפון מתעלים אותו , כי הוא עלול 
להציף את כל השדות . כשהחלו נחשולי העלייה להגיע ארצה ב9491 , לא היו לנו 
שום תוכניות מגירה . מאות אלפי העולים נפלו עלינו כהלם . אבל היו ללוי 
אשכול , שהיה אז ראש המחלקה להתיישבות וגזבר הסוכנות , לי כעוזרו האישי 
ולפנחס ספיר , שלוש תכונות אשר איפשרו לנו להתמודד עם האתגרים הקשים : 
תושייה , אילתור ורוח צוות יוצאת מן הכלל . המריבות והיריבויות שאנו עדים 
להן כיום , בין מודעי לשרון ובין שרון לפרץ , לא היו קיימות אז . אבל לא 
פחות חשובה מכך היא העובדה שההנהגה ידעה אז לתת דוגמא אישית . עשינו הרבה 
שגיאות , אבל לא היה אף ילד רעב ואף עולה ללא קורת גג . היום לצערי אין 
דוגמא אישית ונעלמה הסיסמא " אחרי " . אי אפשר לקרוא לציבור ממרומי הפנטהאוזים 
לסייע בקליטת העולים . 
