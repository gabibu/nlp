העיתונות הברזילאית כינתה זאת " משפט המאה " . ציפו לבואם של כ51 אלף איש 
מכל רחבי העולם לעיירה הרדומה שאפורי בצפון מזרח ברזיל , כדי לצפות במשפטם 
של דארלי אלוואס דה סילווה ובנו , דרסי אלוואס פריירה . שני חוואים אלה 
הואשמו שרצחו בדצמבר 8891 את שיקו מנדס , מנהיג איגוד חולבי הגומי , הפועלים 
המפיקים גומי משרף עצים . רבים ראו מקרה זה כמבחן ליכולתה של ברזיל לשפוט 
משפט צדק בגונגל האמזונס הנידח , שיכריע בסופו של דבר את גורל יער הגשם 
הגדול ביותר בעולם . למעשה רק 005 איש רובם פועלי גומי שהלכו ברגל שעות 
ארוכות אכן הגיעו לעיירה , שהיתה תחת משמר כבד , כדי לצפות במשפט . ב51 
בדצמבר , לאחר ששני החוואים הורשעו ונידונו ל91 שנות מאסר , נראה גזר 
הדין כמעט כתוצאה ברורה מראש . שילוב הנסיבות כאן פעל את פעולתו : נרצח , 
שמאבקו זכה להכרה בין - לאומית , נאשמים שהטילו את חתיתם וזרעו אימים באחוזותיהם , 
סביבה שלא היתה מוכנה להשכיח הפעם את הפרשה וברזיל החרדה במידה גדלה והולכת 
למוניטין הבין - לאומיים שלה . ביום הראשון של המשפט הדהים אלוואס פריירה 
בן ה32 את כולם , כאשר הודה ברצח . ( הוא הודה בכך מיד לאחר מעשה , 
אבל מאוחר יותר חזר בו ) . הוא אמר שפעל אך ורק על דעת עצמו אבל הודה שירה 
במנדס " כיוון שהוא הציק לאבי " . יומיים לאחר מכן העיד עד התביעה המרכזי , 
גנאסיו ברבוסה , פועל חקלאי בן 51 שעבד שבע שנים בחווה של אלוואס דה סילווה . 
הנער גולל את מסכת ייסוריו בחווה , וסיפר כיצד בליל ה22 בדצמבר ב8891 הוא 
שמע את אלוואס פריירה רץ הביתה ואומר לאביו " האיש מת " . הוא אמר שהאב 
הגיב במילים " הפרה נמצאת במכלאה . מחר יהיה לנו ברבקיו " . גנאסיו נמלט 
לריו דה זניירו תחת הגנת המשטרה , בגלל איומים על חייו . בברזיל עקבו אחרי 
המשפט בהתעניינות חסרת תקדים . והמשפט אכן היה אבן דרך , במדינה שבה משפטיהם 
של 02 איש בלבד , שהואשמו ברצח אינדיאנים ופועלי גומי באמזונס , הגיעו 
לידי גמר , זאת כאשר לדברי ארגון כנסייתי נרצחו יותר מ005 , 1 איש ב52 
השנים האחרונות בידי חוואים ואקדוחניהם השכירים , על רקע סכסוכי קרקעות . 
הפעם , בניגוד לכוונתם הראשונית , לא ניסו סניגורי הנאשמים להכפיש את 
זכרו של שיקו מנדס . רצח שיקו מנדס עורר מסע בין - לאומי להצלת יער העד 
באמזונס . מותו הפך לסמל המאבק המר על הקרקע בין הפועלים מצד אחד וחוואי 
הבקר וכורתי העצים מצד שני , הרוצים לכרות שטחי יער אדירים . הוא השאיר 
מאחוריו תנועה מאורגנת בת כ03 אלף פועלים , אמונים היטב באחת הטכניקות שפירסמו 
את שמו בעולם כולו : הקמת אמפאטאס או מחסומי אדם בין היער והמשורים החשמליים 
של החוואים . האמפאטאס האלה שיכנעו את השלטונות להקים שמורות , אזורים 
מוגנים על ידי הממשלה מפני פעולות בירוא . בדיעבד הפכה זו להיות מורשתו העיקרית 
של מנדס . אבל מורשת זו עלולה לעמוד בסכנה . לדברי אוסמרינו רודריגס , 
מנהיג איגוד שרבים רואים בו יורשו של מנדס , התקשורת הבין - לאומית הביאה 
לתנועת הפועלים תשומת לב רבה אך לא סיוע של ממש . נוסף לכך יש מדענים התוהים 
אם השיטה להפיק מהיער את פירותיו הטבעיים יכולה לפרנס את האוכלוסייה הגדלה 
של ברזיל . " עיבוד חקלאי הוא זול יותר ומאפשר להספקת המזון לגדול במהירות 
גדולה בהרבה " , אומר אלפרדו אומה , אגרונום במכון הברזילאי לחקלאות ולחוואות . 
" אם מסתכלים על כך באור זה , שיטת ההפקה הטבעית מייצגת את העבר , לא 
את העתיד " . רוב פועלי הגומי מרוויחים כ04 דולר לחודש , קצת פחות מהשכר 
הממוצע . יש הטוענים שאם הם בכלל שורדים , הרי זה רק מפני שהממשלה מטילה 
מכס מגן על גומי מיובא ומאלצת יצרנים לקנות קודם כל גומי תוצרת ברזיל . 
אבל רבים מאמינים כי תמיכה בפועלים היא תקוותו הטובה ביותר של היער . מרי 
אלנה אלגרטי , מנהלת המכון ללימודי האמזונס , אומרת שמאגרי המשאבים הטבעיים 
מספקים לפועלים את הביטחון הדרוש להישארותם , וכי אם יישארו " הם ימצאו 
דרכים חדשות למסחור המוצרים שלהם " . בשאפורי מנהלים הפועלים את בית החרושת 
הראשון באזור לאומי ברגים ומוכרים את מוצריהם לחברות בעלות מודעות אקולוגית 
באירופה וארצות הברית . אבל בית חרושת זה הוא היוצא מן הכלל ולא הכלל . 
הכנסות יורדות מגומי , חובות מצטברים וההוצאות הגבוהות הכרוכות בייצור 
ובתובלה מקשים על הפועלים ללכד כוחות יחד לתוכניות בעלות כדאיות כלכלית . 
יתר על כן , למרות שהממשלה הקציבה % 1 משטחי האמזונס לשמש כמאגר משאבים 
טבעיים , נשארה החלטה זו ברובה על הנייר בלבד , והשטחים מוסיפים להיות 
שדות קרב פוטנציאליים בין פועלים וחוואים . רבים מהפועלים חוששים שהמשפט 
יעורר גל חדש של אלימות . במדינת אקרה בלבד נרצחו מאז 5791 למעלה מ051 פועלים 
ואינדיאנים בידי אקדוחנים שכירים של חוואים , בגלל סכסוכי קרקעות . מספר 
הרציחות ירד ירידה תלולה לאחר רצח מנדס , אמרו הפועלים , מחשש כי האלימות 
תזיק לסיכויי שני הנאשמים לזיכוי . עכשיו , בעקבות המשפט , עלולות הרציחות 
להתחדש . רק שבועיים לפני שנרצח אמר מנדס : " לו היה שליח בא מהשמים והיה 
מבטיח לי כי מותי יחזק את המאבק שלנו , אזי אפילו מוות היה מחיר ששווה לשלם . 
אבל הניסיון מלמד אותנו את ההיפך . עצרות פומביות והלוויות רבות לא יצילו 
את האמזונס . אני רוצה לחיות " . למנדס לא היה מעולם סיכוי . לחבל האמזונס 
עדיין יש . אבל אם המשפט אכן ישמש " דוגמה " זו שאלה פתוחה . באותו 
יום עצמו , כאשר הושמע פסק הדין , נרצח במדינת פרנמבוק במערב המדינה חבר 
איגודים מקצועיים . ליד גווייתו נמצא פתק שעליו היה כתוב " שיקו מנדס דיבר 
יותר מדי " . 
