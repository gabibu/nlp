בסיבוב משחקים שלם הוא כבש רק שישה שערי זכות ( וגם רק ניצחון אחד ) . 
דבר כזה לא ידע הפועל תל אביב , גם לפני עידן המנהל - שחקן . סיבה טובה 
לבוא ביום שישי , בפתיחת החלק השני , ולראות מדוע צוות קדמי על מסייעיו , 
שעוקצם אמנם לא קטלני , ובכל זאת כולל את סיני וזאנו ורכש פולני , וגם 
לינהרט וארמה , כושל כל כך ולא מבקיע מדוע רק חצי תריסר . לבוא ולראות . 
צריך להאמין לטבלה , גם לזו הטריה מהבוקר , שעדיין חצי תריסר , אבל גם 
צריך להיות הוגן כלפי 09 הדקות שלא גרמו עונג שבת לאדומים , אבל נותנות 
תקוה , אם המקריות לא כיכבה בהפועל . כאשר המשחק נגמר , ורק בטורי החובה 
השתנו מיספרים , סיכמו כואבי הפועל בדרכם החוצה , כי מזמן לא לחמו החברה 
כמו הפעם נגד חיפה . והיו לחברה כמה הזדמנויות משובחות , אבל רק אפס אחוזי 
הצלחה משמונה ( משוער ) נסיונות כיבוש . לא צריך להלקות אותם , מפני שעוד 
יוזמה ולחימה כאלה ויבואו נקודות . אפילו שהצוות הקדמי הוא הקהה ביותר בליגה 
( איך , איך , איך לא חזו את זה ואף מלה כאן בנושא המנהל - השחקן המדובר 
ביותר ) . גם הצוות הזה מסוגל לטווח איכשהו , יותר מהחצי תריסר . יש תנאי : 
שלא יתייצב שוב מול הפועל הענק ויקטור צאנוב . ואולי , בעצם , מוטב שזה 
יקרה , כי אז יובטח להפועל פליי - אוף עליון . הפעם לא צריכים האוהדים לכעוס . 
מותר , לשם שינוי , קצת להריע , על הלחימה לפחות ורק לסטור להחמצות 
ואחר כך להסיר כל כובע אדום לפני ויקטור . לנחול הפסד שישי , לפנות אל החנייה 
ולפזר מחמאות למנצח האדומים זה בעצם אומר הכל . ומי שבא לראות את הירוקים 
או את האדומים חווה את צאנוב . גיבור המשחק . מי שהיה שוער נבחרת ברית 
המועצות הותיר בבלומפילד רושם עצום , גם על מפסידיו . הוא לא היה חכם על 
קטנים . ענק עם חוש איתור עמדות ובעיטות מסוכנות . מאחר שברור שזה לא מקרי 
אצלו , גם אם יספוג שערים שטותיים ויקטור יכול לשמש דוגמה לשוערינו , 
ביחוד הצעירים . גם ויזואלית . קשה להתחרות במימדי גופו האתלטיים . מתחיל 
לסדר התקפות בבעיטות ארוכות טווח , במסירת הכדור בידו לשטחים פנויים , 
לידו והרחק מהרחבה . כל כדור שלו מדוד . כל יציאה שלו לעניין . מעודד , 
מלטף שחקן - חבר והוא עוד לא יודע עברית . ניצול אגרופיו , מעל ראשי שחקנים 
ברחבתו תופעה ייחודית . יוצא גם עד קו הפנדל ומאגרף וסוטר קלות לכדור לפני 
שניגח . לא מציע לחלוץ כלשהו לבזבז נגיחה מול אגרופיו , או לשחק עימו על 
הקרקע . יש לו רגליים זריזות וגם ארוכות . כמובן , חלוצינו עוד יכריעו 
אותו יותר מפעם אחת , אבל זה יהיה קשה . מי יהיה הראשון ? 
