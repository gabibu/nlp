פאריס ( מיוחד ל"הארץ " ) . מתרבות הקריאות של אישים פוליטיים צרפתיים 
מן הימין , אל מממשלת צרפת , לחזור בה מכוונתה להעניק לאי קורסיקה סמכויות 
אוטונומיות נוספות . קריאות אלה באות עקב רציחתו של ראש עיריית סובריה , 
פול מריאני , לפני ארבעה ימים , מיריות סמוך לביתו , וזאת לקראת ישיבה 
דחופה שמכנס היום הנשיא , פרנסואה מיטראן , עם הצוות הבכיר של הממשלה הצרפתית , 
לדיון חירום בנעשה באי . ברנאר פון , נשיא מפלגת הימין אר - פי - אר , 
האשים את הממשלה , באסיפה הלאומית , באחריות למתרחש באי . אמיל זוכארלי , 
ראש עיריית בסטיה , מהערים החשובות באי , טוען כי האווירה והמצב באי מחייבים 
נקיטת אמצעי חירום . לדבריו , המשטרה אינה משקיעה די כדי לחשוף את מבצעי 
מעשי הרצח באי , ועל הממשלה לנקוט צעדים למען ביטחון הציבור ורכושו . מעשה 
רצח זה , שהינו השלישי בשלושת החודשים האחרונים , של אישיות ציבורית , 
גרם לסערה רבתי בקרב הנבחרים באי . גם התגובות בפאריס היו קשות . מאז 
תחילת השנה נרצחו באי 51 איש , ועד כה לא נלכדו מבצעי הרצח , כמו גם מבצעי 
הפיגועים . על - פי הערכות בפאריס , מרבית הפיגועים נעשים על - ידי הארגונים 
תובעי העצמאות , והאחרים על המאפיה המקומית . האווירה הסוערת ניזונה במידה 
רבה מהוויכוח המתנהל בימים אלו בין המפלגות בצרפת , אם יש לאשר את החוק 
( הנמצא בתהליכי אישור ) , להעניק יתר סמכויות אוטונומיות לאי . מפלגות 
הימין מתנגדות באורח נמרץ להצעות אלה . הסוציאליסטים תומכים בו . 
