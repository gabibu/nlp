ניקוסיה ( ע"ץ ) . לוב הכחישה שלשום את האשמותיה של ואשינגטון כי היא 
תומכת בטרור . לטענתה , הפסיקה את נוכחותם של הארגונים הפלשתיניים על אדמתה , 
בלי שהדבר יפגע בתמיכתה בעניין הפלשתיני . כך דיווחה סוכנות הידיעות הלובית . 
דובר של משרד החוץ הלובי שצוטט בידיעה , הגדיר כ"שקרים חסרי בסיס " את 
דבריו של דובר מחלקת המדינה , ריצארד בוצר , שהזהיר ביום רביעי שעבר את 
לוב מפני תמיכה בארגונו של אבו - עבאס שאיים לבצע פעולות טרור במקרה של מלחמה 
עם עיראק . הדובר האמריקאי טען כי טריפולי ממשיכה לספק תמיכה לארגוני טרור 
בין - לאומיים כארגוניהם של אבו - נידאל ואבו - עבאס . 
