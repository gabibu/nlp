אחד האנשים שנהנו מעלייתו לצמרת של תא"ל רמי דותן , על - פי חשדות המשטרה , 
הוא המהנדס יורם אינגביר . אינגביר , חבר של דותן משירות משותף בצבא הסדיר , 
הקים ב4891 סוכנות ביתית לייעוץ בנושאי הנעה תעופתית , ותוך ארבע שנים 
הפך אותה לקבוצת חברות משגשגות , שהקימו פרויקטים בהיקף של עשרות מיליוני 
דולרים . את דירתו הצנועה החליף באותו זמן בווילה , ואף קנה מטוס פרטי . 
ב4891 הבטיח דותן לאינגביר ולעופר פעיל , שלימים התלונן עליו , כי " ישפוך 
עליהם את צינור הכסף " . הצלחתו של אינגביר השתלמה גם לדותן , על - פי החשדות : 
המשטרה טענה בבית המשפט כי חלק ניכר מ01 מיליון הדולרים שצבר דותן במעשי 
השוחד והמרמה שלו " זרמו דרך הפרויקטים שהגיעו לאינגביר בצורות שונות " . 
שלא כתעשיינים אחרים בישראל , המרבים ביחסי ציבור , שמר אינגביר על חשאיות 
מרובה . הוא נחשף לציבור רק עם מעצרו ב82 באוקטובר , כחשוד במתן שוחד לתא"ל 
דותן . אינגביר שוחרר ממעצרו אחרי 11 יום , בהם שמר על שתיקה מול חוקרי 
המשטרה . בשבוע שעבר נעצר שוב , דבק בשתיקתו , ובית המשפט דחה את בקשת 
המשטרה להאריך את מעצרו . בשלבים הראשונים של החקירה בפרשת דותן עלו חשדות 
שדותן סייע לאינגביר בקבלת עבודות כקבלן - משנה של יצרנים בארה"ב , בהיקף 
עשרות מיליוני דולר , ובתמורה שלשל חלק מכספי העסקה לכיסו . בהמשך החקירה 
התגלו ראיות לכאורה שעסקי המנועים של אינגביר לא היו רק צינור לכספי שוחד , 
אלא גם כלי לביצוע עבודות פיקטיביות וגנבת מיליוני דולרים מכספי הסיוע הצבאי 
האמריקאי , תמורת פרויקטים שלא בוצעו . באותן עבודות שבוצעו חושדת המשטרה 
כי אינגביר ניפח את החשבונות , והמדינה שילמה הרבה יותר מהעלות האמיתית 
של הפרויקט . החשדות כי בפרויקטים של אינגביר מתרחשים דברים חריגים , ושהחשאיות 
שבה פעל נועדה להסתיר חשבונות מוגזמים , התעוררו כבר במהלך עבודות שביצע 
לפני שנים אחדות . העלויות הממשיות של הפרויקטים הוסתרו ממשרד הביטחון , 
ופקיד בכיר במשרד , שניסה לברר את העלויות , נבלם שוב ושוב . קפידבינבשנים 
האחרונות נהנה אינגביר ממעמד יחיד במינו במערך המנועים של חיל האוויר . 
חברותיו זכו בעבודות ההקמה של מתקני הבדיקה וההרצה למנועי הסילון בבסיסי 
החיל , ואנשיו ביצעו באורח בלעדי גם את אחזקת המתקנים . אבל למרות שסיפק 
לחיל האוויר ציוד ושירותים בהיקף של עשרות מיליוני דולרים , הוא שמר על 
סודיות מירבית . קבלנים שעבדו בשירותו הוחתמו על חוזי סודיות מחמירים . 
לאינגביר אין אפילו מעמד של סק רשום במשרד הביטחון . את הקמת המתקנים ביצע 
כקבלן - משנה של חברות אמריקאיות , שאינן תלויות במשרד הביטחון בבחירת קבלנים . 
את עבודות האחזקה ביצע כקבלן - משנה של גוף בשם " האביזר התעופתי " , שמגיש 
את החשבונות למשרד הביטחון , גובה עמלה ומעביר את העבודה כולה לאינגביר . 
צמיחתו העסקית המהירה של אינגביר עוררה את השאלה , כיצד הצליח מהנדס בודד 
ואלמוני לקבל עבודות מיצרני המנועים הגדולים בעולם ? כבר בראשית דרכו העצמאית 
של אינגביר , לפני כשש שנים , לחצו דותן וקצין מפקודיו , בועז מרק , 
על חברות אמריקאיות שרצו לספק מתקני בדיקה לחיל האוויר , כי ימסרו את עבודות 
ההקמה והאחזקה בישראל לאינגביר . " קצינים בענף של דותן הבהירו לאמריקאים 
בצורה שאינה משתמעת לשתי פנים כי עליהם לקחת את אינגביר כקבלן - משנה " , 
סיפר ישראלי שהיה מעורב בעסקה עם חברה אמריקאית ( " הארץ " , 98 . 11 . 
71 ) . " הם אמרו שאנו זקוקים לקבלן - משנה ישראלי , ואמרו שהם אוהבים 
את אינגביר " , סיפר ל"הארץ " מרק מק - קורקל , מנהל בכיר במפעל האמריקאי 
" קיסטון " , לפני כחודשיים . להקמת מערך בדיקה הופעל מנגנון של " עסקה 
סיבובית " : חיל האוויר מזמין מנועים מיצרן בארה"ב ; משרד הביטחון משלם 
ליצרן בכספי הסיוע האמריקאי ; היצרן מספק מנועים ומערכות - בדיקה , ומתקשר 
עם אינגביר כקבלן להקמת המערכת בישראל ; אינגביר מקבל את כספו מהיצרן בארה"ב , 
ומעסיק מצדו קבלני - משנה נוספים בישראל . מרבית העבודות שביצע אינגביר 
נמסרו לו בידי חברת הענק גנרל - אלקטריק , שסיפקה לחיל האוויר מערך שלם 
לבדיקת מנועים במסגרת עסקת רכישת מנועיה למטוסי אף - 61 של החיל . המערך 
שהקימה גנרל - אלקטריק עלה עשרות מיליוני דולרים , וכלל מתקני הרצה ובדיקה 
למנועים , בתי - מלאכה , מחסנים ומבנים מיוחדים . עבודות בהיקף קטן יותר , 
מיליוני דולרים בודדים , קיבל אינגביר גם מחברת פייג - אווגט . עבודה 
קטנה יותר קיבל מחברת קאהן - אינדסטריז . בראשית החקירה היו חשדות שאינגביר 
זכה בעבודות אלה בהתערבותו של דותן . דותן ותומכיו טענו כי ההתערבות היתה 
מוצדקת : רמת הביצוע שהפגין אינגביר היתה גבוהה ביותר , הפרויקטים קמו 
במהירות ובלי עיכובים מיותרים , ותוחזקו היטב ; החברות האמריקאיות אינן 
כפופות ממילא לדיני המכרזים של משרד הביטחון , ועצמאיות בבחירת קבלני המשנה 
שלהן בארץ . אז מה אם יעצו להן , הקשו תומכי דותן , בסך - הכל רצו להבטיח 
שהחיל יקבל את הטוב ביותר . קפידבינכשנעצר אינגביר הוחרמו ממשרדו ומבית המלאכה 
שלו מסמכים רבים , וככל שהתקדמה החקירה הגיעו החוקרים למסקנה שקבוצת החברות 
של אינגביר שימשה כמסווה להונאה בקנה - מידה גדול , ולגנבה שיטתית של מיליוני 
דולרים . על - פי החשדות , בעסקה אחת הזמין חיל האוויר חמישה מתקני - הרצה 
מחברה אמריקאית , אבל רק ארבעה מתקנים הגיעו ליעדם והותקנו בבסיסי החיל . 
המתקן החמישי לא הגיע , והכסף שנועד להקמתו נגנב , כשהקצינים האחראים 
מזייפים את האישורים . בחיל האוויר סופר שהכסף נלקח ל"קופה פנימית " , שתשמש 
לקניות למען החיל , תוך עקיפת משרד הביטחון ומנגנוניו . בפרשייה אחרת חושדת 
המשטרה כי מחסן כימיקאלים שהוזמן עבור חיל האוויר , ותמורתו הוציא אינגביר 
חשבונית של מיליון דולר , לא נבנה מעולם . " נופחו מחירי פרויקטים , הוזרמו 
כספי פרויקטים שלא קמו , הועברו כספים תמורת חלפים שאין להם כל ערך " , 
סיפר בבית המשפט חוקר המשטרה אלי לוי , ביום חמישי שעבר . החוקרים חושדים 
כי חלק מכספי הפרויקטים הפיקטיביים הועבר לחשבונותיו של דותן בחו"ל . כדי 
להעלים פרויקטים בהיקף שבו חושדת המשטרה , היה על העבריינים לנטרל את מנגנוני 
הבקרה והפיקוח של מערכת הביטחון . קפידבינהפרויקטים שביצע אינגביר בחיל האוויר 
כללו יבוא והתקנה של מערכות מחו"ל , פיתוח תוכנה במפעלי אינגביר ועבודות 
תשתית : הכשרת שטח , תכנון מבנים והקמתם והתקנת המערכות בתוכם . החברות 
האמריקאיות , שאינגביר עבד בשירותן , שילמו תמורת הפרויקט כולו בכספי הסיוע 
הצבאי של הפנטגון . עבודות התשתית בפרויקטים של אינגביר הסתכמו במיליוני 
דולרים , מעבודות קטנות בהיקף של כ001 אלף דולר , ועד הקמת מבנים משוכללים 
שעלו כמיליון דולר האחד . " אנו פעילים בכל תחומי הבנייה , תכנון האתר , 
בחירת הקבלנים והפיקוח על ההקמה " , התגאה הפרוספקט הצבעוני של אינגביר . 
" אנו בונים גם מבנים מיוחדים , כמו מעבדות , אולמות ניקוי ומחסנים " . 
מבנים אלה הוקמו במרבית בסיסי חיל האוויר ובמפעל התעשייה האווירית . נוהלי 
הסיוע הצבאי של הפנטגון קובעים כי הסיוע יוצא בחלקו הגדול לרכש מחברות אמריקאיות . 
האמריקאים התנגדו להוצאת כספי הסיוע על עבודות אחזקה ושיפוצים למיניהן , 
ובעבר דחו בקשות ישראליות לשימוש בסיוע בעבודות בינוי והקמת מתקנים . לאחר 
הנסיגה מסיני ובניית המערך החדש של צה"ל בנגב , נכנעו פקידי הפנטגון והסכימו 
להפשיר את כספי הסיוע גם לצרכי בינוי . הם התנו רק תנאי אחד : שהבינוי 
יהיה חלק מעסקת רכישה של מערכת שלמה בארה"ב . אם קונים מסוקים , למשל , 
אפשר לבנות במימון הסיוע גם את מחסן החלפים ואת מדמה הטיסה ( סימולאטור ) 
. בעשור האחרון הוקמו בצה"ל מבנים בעשרות מיליוני דולרים מכספי סיוע צבאי . 
חיל האוויר בנה מחסנים משוכללים , מדמי - טיסה ואת מערך בדיקת המנועים 
שיזם דותן והקים אינגביר . משרד הביטחון , המופקד על הרכש הצבאי , מינה 
את יעקב ( זאק ) צור , פקיד בכיר באגף הבינוי , למתאם עבודות הבינוי 
בכספי סיוע . נקבע נוהל לפיו הגורם המזמין ( חיל האוויר ) מאפיין את המבנה 
ומתכנן אותו , ומכין מכרז לקבלנים עם " כתב כמויות " מפורט : כמה עבודה 
וחומרים דרושים בדיוק לביצוע הפרויקט . בזמן המכרז , כל קבלן ממלא בכתב - 
הכמויות את המחיר שהוא גובה לכל פרט ופרט . כתב - הכמויות הסופי , של הקבלן 
הזוכה , הוא תחשיב העלויות המפורט של הפרויקט כולו . את המכרזים ניהלו הנציגים 
הישראלים של היצרנים מארה"ב , על - פי רשימות שקיבלו מזאק צור , שגם ניהל 
את פתיחת המכרזים וקביעת הזוכים . כשנקבע זוכה , הוא חותם על חוזה עם החברה 
האמריקאית . אגף בינוי של משרד הביטחון מקבל את פירוט העלויות , ומפקח 
מקרוב על התקדמות העבודה ואיכותה . בלי אישור מפקחי משרד הביטחון לא ישולם 
כסף לקבלנים . אותו נוהל הופעל בעשרות עבודות בינוי שבוצעו בצה"ל בכספי הסיוע 
האמריקאי . רק בסוג אחד של עבודות נשכח הנוהל , ומשרד הביטחון הושאר מחוץ 
לתמונה : הפרויקטים של אינגביר . המשרד לא היה מעורב בבחירת הקבלנים , 
ולא קיבל את פירוט העלויות של הפרויקט . את המכרזים לבחירת הקבלנים ניהל 
גיל ברנדר , מפקח בנייה בשירותו של אינגביר . זאק צור לא היה נוכח בפתיחת 
המכרזים , ולא היתה לו שליטה על בחירת הזוכים . הקבלן שזכה חתם על חוזה 
עם אינגביר , בו התחייב לשמור על סודיות מוחלטת בקשר לעבודה ולתמורה שקיבל . 
כתב - הכמויות של הפרויקטים , עם פירוט העלויות , נמסר למשרד הביטחון כשהוא 
ריק מתוכן : במסמך הופיעה רשימת העבודות , אך בלי פירוט הכמויות והמחירים . 
בתנאים אלה הוא היה חסר ערך ממשי . איש מחוץ לאינגביר לא ידע מה הם אחוזי 
הרווח של אינגביר בפרויקט . למפקחי משרד הביטחון הותר לעשות רק " פיקוח 
עליון " : לבוא אחת לחודש לראות את התקדמות העבודה . למפקחים היו התוכניות 
ההנדסיות , אך בלי כתב - הכמויות הם לא ידעו מה עלות הפרויקט ומה הושקע 
בתוכו . אנשים שהיו קרובים לפרויקטים חשדו שהמדינה שילמה תמורתם הרבה יותר 
ממה שהוציא אינגביר , גם בתוספת שוליים סבירים של רווח . זאק צור , איש 
אגף הבינוי , לא השלים עם הפגיעה בסמכויותיו , ורצה לדעת מה העלות של הפרויקטים 
בהשוואה למחיר ששולם תמורתם מכספי הסיוע . אבל הוא נבלם . ניסיונותיו 
להיאבק בתוך מערכת הביטחון , ולקבל תמונה ממשית על הפרויקטים של אינגביר , 
נחסמו . בצר לו פנה לקבלנים עצמם , אותם הכיר היטב , וביקש לראות את 
החשבונות המפורטים שהגישו לאינגביר . אך הקבלנים , שהיו מוגבלים בהסכם 
הסודיות המחמיר , סירבו לו . הפרויקטים של אינגביר במערך המנועים החלו ב6891 , 
ואחדים מהם עדיין בהקמה . מאבקו של צור נמשך שנים אחדות , ללא הועיל . 
החסימה שבה נתקל היתה מוחלטת . גם בשני מתקני ההרצה שהושלמו השנה , בבסיסי 
תל - נוף ונבטים , קיבל צור את תוכניות הפרויקט ולא ידע מה עלותו . עם חשיפת 
פרשת דותן , מעצרו של אינגביר והחרמת מסמכיו , חקרה המשטרה גם את הקבלנים 
שעבדו עבורו . השוטרים קיבלו את החשבונות המפורטים , וניסו לעמוד על עלויות 
הפרויקטים . הם חושדים כי העלמת הנתונים לא היתה מקרית , אלא חלק מהונאה 
בהיקף גדול . " בבדיקת ספרי החשבונות של אינגביר " , אמר החוקר בבית המשפט , 
" נמצאו מחירי עלות בלי פירוט העלויות . יש תשקיף של זרימת כספים בהיקף 
אדיר של פרויקטים , כשהמרכיב של מחירי העלות בתוך הסכומים הללו הוא אפסי " . 
