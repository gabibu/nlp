מאתיים אלף מיהודי ברית המועצות התקבלו בשנת 0991 בישראל ; התקבלו , אבל 
עדיין לא נקלטו במלוא משמעותו של מונח זה . נכון שאיש מהם אינו רעב ללחם 
ושכל אחד מצא מקום לינה ; רבים מהם שוקדים על לימוד השפה העברית ומיעוטם 
אף מצא עבודה אם כי רק מיעוט מאלה מועסק במקצועו . ברור שלא נוכל להסתפק 
במצב זה . קרוב המועד שבו אלפי עולים שוב לא יוכלו לשלם את שכר הדירה שהתחייבו 
בו , מאחר ודמי המחיה שמשרד הקליטה מספק להם על - פי " סל הקליטה " , ייפסקו . 
רבבות מחפשים עבודה מפרנסת , ועדיין לא מצאו כזו ; או שהם נאלצים לעסוק 
בעבודות ששכרן נמוך וכישוריהם המקצועיים אינם מנוצלים כדבעי . " קליטה " 
אינה רק דיור ; בסופו של דבר , המשק צריך לקלוט את העולים , ובתחום זה 
המצב רחוק מלהשביע רצון . עלינו להיות מוכנים לקבל השנה , לפי כל הסימנים , 
מספר כפול של עולים : ארבע מאות אלף ; ואין זה מן הנמנע כי המספר יהיה 
רב עוד יותר . יהודי רוסיה התחילו להימלט מתחומי ברית המועצות ; הם לא 
המתינו עד שמישהו יזרוק את סיסמת ה"אוואקאציה " לחלל הוויכוח הציבורי בתוך 
ישראל , אלא הם מתפנים מיוזמתם הם והתהליך צובר תאוצה מדי יום ביומו . 
מדינת ישראל חייבת להחזיק את דלתותיה פתוחות בפני הזרם האדיר הזה ; זהו 
אחד היעדים אשר למענו קמה העצמאות המדינית של חלק מעם היהודי . אין לנו 
זכות לעצור בעד זרימתו , אף לא לווסת אותו ; חובתנו היא לקבלו , אבל גם 
לתעלו כך שתוספת האוכלוסין תביא ברכה לקולטים כמו לנקלטים . כדי שתצליח ישראל 
לקלוט את מאות האלפים , ואולי מיליון או מיליון וחצי בני אדם תוך שנתיים , 
שלוש שנים , היא תצטרך לייצר יותר לצריכתה היא ולהגדיל את היצוא לחו"ל 
בשיעור ניכר ; יש צורך בהרחבת יכולת הקיבול של בתי הספר , בתי החולים , 
מוסדות הסעד ; המדינה זקוקה לכמות מספקת של בתי מגורים ולתשתית אורבנית 
נאותה ואף לתוספת מים שתספיק להרחבת התצרוכת החקלאית והפרטית ההולכת וגדלה . 
מדינה אשר מחויבת לתת לאזרחיה תנאי חיים ברמה סבירה , לפי קנה מידה מערבי , 
והיא מקבלת תוספת אוכלוסין בשיעור של בין עשרה לעשרים אחוזים תוך זמן קצר , 
עומדת בפני מבחן חסר תקדים . לו ארה"ב היתה צריכה לקלוט גל הגירה בעל היקף 
כזה גם תשתיתה הנוכחית לא היתה מספיקה . יהודי ישראל מברכים על בואם של 
יהודי ברית - המועצות , והם מוכנים לשאת את חלקם במשימת קליטתם . אולם 
הם עושים זאת למען עם ישראל בכללו ; והם רשאים לצפות כי יהודי הגולה המערבית 
ישתתפו בהרמת המעמס הזה . יהודי ארה"ב השלימו עם הטלת מכסה ארבעים אלף 
לשנה של מהגרים יהודים מבריה"ם ; הגבלה זו מזכירה את החקיקה של שנת 2291 . 
אם רוב היהודים הרוסים מתדפק עתה על פתחי ישראל , מן הראוי כי היהדות האמריקאית 
תטה כתף , כדי שמדינת ישראל תוכל לקלוט את ההמון הרב הזה קליטה של ממש . 
ממשלת ישראל והנהלת הסוכנות היהודית מנסות זה שנה ויותר להזעיק את יהודי 
התפוצות לעזרה ; התהודה עדיין חלשה . הארגונים הייצוגיים של יהודי הגולה 
נקראים למאמץ כפול : לעודד את הנכונות להשקעות במשק הפרטי הישראלי ולדרבן 
את ההתרמה כדי לממן את הרחבת השירותים הציבוריים בישראל , אלה שאינם יכולים 
להבטיח רווחיות . לא תיתכן קליטת עלייה הראויה לשמה ללא יבוא של הון ; ישראל 
פונה גם לממשלות זרות , אבל קודם כל אל בני ישראל באשר הם ; אסור שהגולה 
תכזיב . 
