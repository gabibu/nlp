לונדון ( מיוחד ל"ספורט הארץ " ) . " שני השערים שכבשתי באו בדיוק בזמן 
הדרוש , גם לי גם לליוורפול , שהיתה זקוקה למהפך מהיר כדי לפתוח ביתרון 
משמעותי את סידרת חג המולד המתישה " , אמר אתמול רוני רוזנטל לסופר " ספורט 
הארץ " בלונדון , בשיחה טלפונית שעה קלה לאחר הניצחון 32 על סאותהמפטון 
באנפילד . " השער הראשון היה מהיפים בקריירה שלי , בעיקר משום שחזיתי את 
המהלך מראש . ראיתי ממרחק את הכדור של בורוז מגיע לעברי , כשבחצי גוף הייתי 
מחוץ לתחומי המגרש , אבל אז בעטתי מזוית קשה מאד מהפינה הרחוקה לרשת " , 
סיפר רוני בהתרגשות . " אהבתי גם את השער השני , כשהשוער טים פלאוארס 
הדף נפלא את הכדור שבעט איאן ראש . השתלטתי על כדור - ההפקר , סטיתי עימו 
הצידה , כדי להכין לי זוית בעיטה נוחה יותר ולהבקיע שנית " . רוזנטל גילה , 
כי היתה לו הרגשה שייכלל בהרכב הפותח זמן רב לפני שהודיע על כך המנגר קני 
דלגליש , בעיקר בגלל פציעתו של פיטר בירדסלי . " היתה זו תחושה נהדרת 
לעלות עם האחרים לאנפילד ולשמוע את העידוד הקולני של הקהל , שהיה נלהב ביותר 
למרות שספגנו שני שערים שטותיים " . רוני הביע תקוותו , כי יהיה בהרכב הפותח 
גם במשחקה הבא של ליוורפול , ביום רביעי נגד קווינס פארק ריינגרס בלונדון . 
