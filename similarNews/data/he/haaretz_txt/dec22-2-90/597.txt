אלמלא העוצמה הפוליטית המצויה בידיו של הרב הישיש אליעזר מנחם שך , ספק 
אם מישהו , זולת חסידיו בישיבת פוניבז ובציבור החרדי , היה מתרגש מדברי 
השנאה שהפיץ בשבוע שעבר נגד הציבור החילוני . אלמלא היו שמונה ח"כים לפחות , 
מסיעות ש"ס ודגל התורה , כפופים להנחיותיו , ספק אם דברי הנאצה שהשמיע 
היו מעוררים הד . אולם הרב הישיש יודע היטב שבכוחו לזעזע את המערכת הפוליטית , 
למוטט את הממשלה , להביא להקדמת הבחירות ואפילו , אילו רצה , להחזיר 
את המערך לממשלה ולכונן מחדש ממשלת אחדות . זו הסיבה שאיש מראשי המפלגות 
הגדולות לא העז לגנות את דבריו משולחי - הרסן . למעט חברי - הכנסת שולמית 
אלוני ( רץ ) ויאיר צבן וחיים אורון ( מפ"ם ) , אף אחד לא העמיד אותו 
במקומו . יתרה מזו , אחד מחסידיו של הרב שך ביהדות החרדית , הרב משה 
זאב פלדמן ( אגו"י ) , ניצל בשבוע שעבר את נאומו מעל בימת הכנסת , בדיון 
על התקציב , כדי לתקוף את ח"ך אלוני על שהעזה למתוח ביקורת על הרב שך . 
קפמאבינהרב פלדמן שאל בזעם : " איזו חוצפה היא זו ? מי היא ומה היא שתבוא 
להטיף כך מוסר ולהשמיע ביקורת על דבריהם של גדולי התורה ? על מה יצא הקצף ? 
מה החוצפה הזו של אותה חברת - כנסת ? היא מבינה משהו בכלל ? גם אם היא 
תחיה אלף שנה ויהיה לה מוח פי - עשרה ממה שיש לה , היא לא תגיע לקרסוליו 
של אחד מגדולי הדור . מה היא פערה את פיה נגדו ? איזו השתוללות והתעללות 
זו ? בסך הכל , מה אמר הרב שך ? הוא אמר דברים אלמנטריים , בסיסיים , 
שכל ילד יודע . אחד מי"א עיקרי האמונה , הקובע שהבורא גומל טוב לעושי 
מצוותיו ומעניש עוברי מצוותיו " . מה באמת אמר הרב שך ? בסוף השבוע פירסם 
" יתד נאמן " , ביטאונו של הרב , את הנוסח המלא של דבריו בישיבת פוניבז . 
מי שקורא בעיון את דבריו נדהם מההסתה נגד הציבור החילוני הכלולה בהם . 
על ההנהגה הפוליטית הוא אומר : " היום ירדו לגמרי מדרך היהדות , מתאמצים 
להתקרב לתרבות שלהם , ומי יודע מה יהיה . ההנהגה היום לא בחוכמה אלא ברשעות , 
מרשעת אחת יכולה להטעות מדינה שלמה , במסווה של חוק וד"ל " . אם מישהו 
לא הבין שהרב שך מתכוון לח"ך שולמית אלוני בכנותו אותה " מרשעת אחת " , 
הוא מוסיף : " כמו המרשעת הזו וחברתה שהן נבחרי העם , וצריך באמת להדגיש 
את זה שהם לא נבחרי העם . שלא תחשבו שהם באמת נבחרי העם , הנבחרים האלה 
אומרים שהם הולכים עם מצפונם ולא כופים אותנו לאכול חזיר ; רק זה עוד היה 
חסר לנו " . קפמאבינאולם חמורה עשרת מונים מדברי הנאצה העובדה שהאיש בן ה39 , 
השם עצמו פרשנו של הקדוש - ברוך - הוא עלי אדמות , המנותק לחלוטין מהוויות 
העולם הזה , הוא האיש המשפיע במידה מכרעת על גורלנו . בכך שהורה לעושי 
דברו , הרבנים אברהם רביץ ומשה גפני מדגל - התורה וכמה מחסידיו בש"ס , 
בראשות שר הפנים הרב אריה דרעי , לתמוך בממשלה בראשות יצחק שמיר ולא לתת 
יד לממשלה בראשות פרס ולממשלת אחדות לאומית , הוא קובע את דרכה המדינית 
של המדינה . במלים אחרות , הוא משחק לידי שמיר , הנוקט מדיניות של שב 
ואל תעשה וממסמס את תהליך השלום . את השואה הוא מסביר כעונש ליהודים באירופה , 
שלא קיימו את המצוות ואכלו בשר חזיר . " הקדוש ברוך הוא " , אמר הרב שך , 
" ניהל חשבון אחד לאחד , חשבון ארוך המשתרע על פני מאות שנים . עד שהצטבר 
לחשבון של ששה מיליון יהודים וכך התרחשה השואה . כך צריך יהודי להאמין , 
ואם היהודי לא שלם באמונה זו , הוא כופר בעיקר והביאור הפשוט הוא שזה עצה 
של הקב"ה וזה בהכרח עונש , ואם לא נקבל את זה כעונש , הרי כאילו שאנו לא 
מאמינים בקב"ה ח"ו " . קפמאבינהוא מנבא שאם ההתרחקות מן הדת תימשך והרשעים 
ימשיכו לשלוט בארץ , צפויה שואה שנייה . " אנו עדים לכך שהמצב הרוחני 
נהיה יותר גרוע . זה ממלא את הסאה וזה עלול להיות בעוד שנה או עשר שנים , 
או אפילו מחר . לפני השואה חיכו מאות שנים עד שהתמלאה הסאה " . גם לאחר 
נאומו ביד אליהו , שהיה גדוש דברי השמצה נגד חברי הקיבוצים , רק מעטים 
גינו את את התבטאויותיו . היו אלה ראשי התנועות הקיבוציות וח"כים ממפלגות 
השמאל . ראשי שתי המפלגות הגדולות עלו אליו לרגל וניסו להסביר לו בדחילו 
ורחימו מדוע עליו להורות לנציגיו בכנסת לתמוך בליכוד או במערך , אבל הרב 
שך , בעל העמדות היוניות , המטיף להחזרת שטחים והחרד מפני בידודנו בעולם , 
תמך דווקא בממשלה לאומנית קיצונית בגלל החשבון הארוך שיש לו עם תנועת 
העבודה והקיבוצים . 
