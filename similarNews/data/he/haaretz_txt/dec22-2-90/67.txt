עסקת הטיעון שעשתה פרקליטות המדינה עם הרב חיים פרדס , ואושרה בבית - המשפט 
המחוזי , והעסקה שעשתה הפרקליטות הצבאית עם תת - אלוף רמי דותן , הקפיצו 
רבים בזעם . שאלו : איזה מין צדק נעשה במערכות לאכיפת החוק ולענישה ? 
האם עשיית משפט היא סחר - סוסים ? ואם כך , אולי מוטב שסטודנטים הלומדים 
משפטים יחויבו בלימוד מינהל עסקים . ההתרסה והמחאה נשמעו לא משום שאלו עסקות 
ראשונות במינן , אלא משום שהן מנקרות עיניים יותר מקודמותיהן . עסקות טיעון 
נעשות כל ימות השנה , במשפטים פליליים רבים למדי . הציבור יודע עליהן מעט 
מאוד , משום שאינן זוכות לכותרות כמו הפרשות המכעיסות והמזעזעות במיוחד . 
אבל , גם אם רבים זעמו והזדעזעו , קצב האירועים המטורף של ישראל ישכיח 
את הזעם הזה , כי מחר כבר תהיה הדעת נתונה לעניין אחר , מסוג אחר . וכך 
עד לעסקה הבאה , וחוזר חלילה . העסקות יימשכו , כי הן נוחות לכל הצדדים . 
ובחלוף הזמן כבר יפנה פרקליטו של הנאשם אל נשיא המדינה , בבקשה לחון אותו , 
או לפחות שיקצר את עונש המאסר שגזר בית - המשפט , בקבלו את העסקה . לשכת 
הנשיא עמוסה בקשות מעין אלה . בתהליך זה , מה חלקו של בית - המשפט בקביעת 
עונשו של הנאשם , וכמה מן העונשים אכן עומדים במבחן המציאות ? על העסקות 
שמחים כל הצדדים . התביעה , שאין לה די כוח - אדם לנהל את כל המשפטים המוטלים 
עליה , משתחררת בעסקה מן הצורך לנהל משפט ארוך ומייגע , שבו עליה לסמוך 
על כל העדים שיתייצבו בבית - המשפט , וגם יחזרו במדויק על מה שאמרו בהודעותיהם 
במשטרה . הסניגור , מצדו , ישיג לנאשם עונש קל יותר ממה שהיה מטיל עליו 
בית - המשפט , אילו נותרו בתוקפם האישומים המקוריים , החמורים . ואילו 
בית - המשפט , הכורע תחת עומס עבודתו , שבע רצון מכך שלא יהיה עליו לשבת 
בדין ולנהל משפט ארוך , שבסופו יהיה על השופטים לכתוב פסק - דין ארוך ומנומק , 
שגם יעמוד בערעור , אם יוגש . כך , במשפט חפוז מסתדר הכל במהרה וללא כל 
מאמץ . אשר לעשיית המשפט והצדק , הסיפור אחר ומעציב . גם אם אסור לשכוח , 
שאפילו משפט המתנהל מתחילתו ועד סופו מסתיים לעתים בצדק משפטי , שאינו 
עולה בקנה אחד עם הצדק המוחלט . אבל , כאשר נעשית עסקה בין ההגנה לתביעה , 
והנאשם יוצא בעונש קל יחסית , או כשמקנים לו בעסקה תנאים מיוחדים , שואל 
עצמו האזרח מן השורה אם אמנם יש צדק , ואם אין בבתי המשפט אפליה בין נאשם 
לנאשם , ואם ריבוי העסקות אינו חלק מן ההידרדרות הכללית , בכל המערכות 
והתחומים . אלן ם דרשוביץ , פרופסור למשפטים במכללת הרווארד , ואחד הפרקליטים 
המפורסמים והמבריקים ביותר בארצות - הברית , פירסם ב2891 ספר ושמו ההגנה 
הטובה ביותר " . בספר זה תקף דרשוביץ את מערכת המשפט האמריקאית בחריפות שלא 
נודעה כמותה . דרשוביץ , יהודי מבית מסורתי בברוקלין , שקרא לבניו אלון 
וימין , היה בנעוריו עילוי , ובהיותו בן 82 כבר היה פרופסור למשפטים בהרווארד . 
הוא פעל רבות ליציאתו של אנטולי ( נתן ) שרנסקי מברית המועצות , וביקר 
בארץ פעמים מספר . בספרו קבע דרשוביץ , על סמך ניסיונו וניסיונם של אחרים , 
כמה קביעות , ואחר כך סיכם אותן בשורת כללים ועיקרים . הוא טוען שאיש 
אינו רוצה בעשיית צדק . כל הצדדים רוצים לזכות במשפט , כשם שאתלט שואף 
לזכות בתחרות . הזכייה היא העניין העיקרי של המשתתפים ב"משחק " הזה , 
העוסק בחיי אדם ובגורלו . עבריין היושב על ספסל הנאשמים , ופרקליטו המגן 
עליו , בוודאי אינם רוצים משפט צדק . הם מעוניינים בזיכוי , ויעשו ה ך 
ל לשם כך . התובע מעוניין בהצלחות ובקידום . הוא יעשה הכל כדי להרשיע , 
ואנשי המשטרה אינם רוצים לצאת מאולם בית - המשפט בבושת - פנים , כמי שירדו 
לחייו של אזרח תמים , ביקשו להכניסו לכלא , והנה מתגלה שמלאכתם אינה טובה . 
הם ישתדלו , על כן , לומר ולעשות הכל כדי שהנאשם יורשע . השופט דואג 
שפסק - דינו יהיה כתוב כך שבערכאת הערעור לא יהפכו את קביעותיו ואת מסקנותיו . 
יוקרתו חשובה לו , ואם פסק - הדין שלו יבוטל , יראה בכך עלבון לו ולכישוריו . 
בספרו כתב דרשוביץ : קשר שתיקה נקשר במערכת המשפט האמריקאית סביב עניינים 
אלה . הכללים המקובלים על ציבור הפרקליטים קובעים כי חובה על כל פרקליט 
להימנע מביקורת פומבית על חבריו למקצוע , וחובה עליהם " לעודד את אמונו 
של הציבור בבתי המשפט שלנו " . אם ישנה ביקורת חשוב שהיא תיעשה בתוך המועדון , 
ולא בפומבי . ההבחנה בין אנשי המערכת , היודעים ואינם מדברים , לבין 
אנשים - מן החוץ , המדברים אך אינם יודעים , מונעת מן הציבור האמריקאי 
הערכה נכונה של מערכת המשפט . דרשוביץ יצא בשצף קצף על עסקות שעושים סניגורים 
עם התביעה במשפטים פליליים . צדק אין בהן . אם עשה הנאשם את הפשע המיוחס 
לו , חובה להענישו במידת - העונש המגיעה לו . אם לא עשה אסור להתפשר , 
וחובה להיאבק לחירותו ולצדקתו . עסקות טיעון , בארץ כבכל מקום אחר , מנסרות 
את האושיות שעליהן נבנו מערכות אכיפת - החוק והמשפט . הריבוי בעסקות טיעון , 
בשנים האחרונות , פוגע פגיעה קשה ביוקרתן של המערכות הללו . הציבור למד 
לדעת שהצדק נתון למקח ולממכר . מבית - המשפט העליון חייבת לצאת ברמה קריאה 
בגנות ריבויין של עסקות הטיעון , כשם שמחה בשעתו על ריבוי החנינות היוצאות 
מבית נשיא המדינה . 
