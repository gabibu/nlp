, אך ללא הרגישות והפיוט שאיפיינו חלק מהסרטים שנוצרו באותן שנים . אלן 
מוייל , שכתב וביים סרט זה , מאמץ אך ורק את סממניה החיצוניים של התקופה , 
מעביר אותם לשנות ה09 , ומתעלם במכוון מההשלכות החברתיות והפוליטיות . 
הוא יוצר מציאות סכימטית ומניפולטיווית לחלוטין : המבוגרים ברובם אטומים , 
ציניים ומושחתים ; הצעירים רגישים , סובלים , אידיאליסטיים ומחכים למנהיג 
חזק , שישלהב אותם בדיעותיו הבנליות ויקרא להם למרוד בממסד . בית - הספר 
התיכון מוצג כמוסד טוטליטרי , והמיקרופון כמכשיר פלא שיכול להפוך המונים 
למרדנים נלהבים . האלמנטים הפשיסטיים כאן חשופים לחלוטין . מוייל מאמץ 
אותם ללא ביקורת או מחשבה אחראית . כמו בשנות ה05 , מוצגים הצעירים כשטופים 
ברחמים עצמיים : אין להם למען מה לחיות . הכל נעשה ונאמר כבר , הם טוענים , 
והם אבודים בשממה האמריקאית . ככל שהם סובלים יותר , הם נעלים יותר . 
כמו גיימס דין ב"מרד הנעורים " , מגלם כריסטיאן סלייטר ( שרחוק מלהיות גיימס 
דין ) את דמותו של צעיר שעובר לעיירה קטנה באריזונה עם הוריו המנוכרים , 
ואינו מסתדר בחברה החדשה . ביום הוא שתקן וביישן , ושונא את כל מי שמייצג 
את עולם המבוגרים . בערב הוא מגיש תוכנית רדיו פירטית מהמרתף של דירת הוריו , 
ובה הוא מטיף , נואם ומוחה נגד ריקנותם של החיים , חושף מחדלים בבית - 
הספר התיכון שבו הוא לומד , ובעיקר מאונן . איש מחבריו ללימודים אינו יודע 
את זהות השדרן הכריזמטי , והוא הופך במהירות למנהיג נערץ שמקשיבים לו בדבקות . 
המבוגרים מתרעמים ועושים כל שביכולתם ללכוד את האישיות הרדיופונית המדביקה 
את בניהם ובנותיהם בקדחתנותו המרדנית . הוריו אינם מבינים מיד שהבחור משדר 
ממרתף ביתם , כשהוא צורח , ומשמיע מוסיקת רוק בווליום גבוה , וזו רק אחת 
מבעיות האמינות שמהן מעדיף הסרט להתעלם . בעיה נוספת היא שהשחקנים המגלמים 
תלמידי תיכון נראים כחמש או שש שנים מבוגרים מדי לתפקידיהם , וזה מעניק 
להם ולדמויותיהם ממד אינפנטילי . סרטים אחרים בעבר עסקו בכוחו של המיקרופון 
ובעוצמתו המצטברת של השדרן האלמוני והבלתי - נראה . רובם ( כגון " מיסטי " 
של קלינט איסטווד או " שיחות לילה " של אוליבר סטון ) התייחסו לנושא באירוניה 
ובספקנות . לא סרט זה . אמנם גיבורו אינו מצליח לעצור את התאבדותו של אחד 
מחבריו ללימודים , סובל כתוצאה מכך מייסורי מצפון לשעה קלה , ובחלקו השני 
של הסרט הוא מתלבט בשאלת אחריותו של המנהיג כלפי נתיניו , אך אין הרגשה 
שמוייל מתייחס אל עוצמתו בביקורתיות כלשהי . כל סממן של מרידה מתקבל בברכה , 
וכאשר אחת מגיבורות הסרט שורפת את מטבח הוריה , זה מתואר כאקט נשגב של 
חתרנות , שיאפשר לטרוריסטית לגלות מי היא באמת . סופו השרירותי של הסרט 
מוכיח שכל מה שהצעירים טענו נגד המבוגרים היה צודק , ויש אפילו כמה מבוגרים 
שיוצאים לעזרתם , כדי שיהיה איזון . אפשר היה להתייחס אל סרט זה כאל סתם 
עוד שטות , לולא היה מציב בפנינו אידיאל של מנהיג חזק ונעלם . לו היה הסרט 
אומר שהמאזינים ההולכים בעקבות המיקרופון נענים לו כי משעמם להם , ניחא . 
אולם הוא מאמץ את נקודת המבט שלהם , והתוצאה מרתיעה . גיבורו של הסרט מאונן 
מול המיקרופון וקורא לחבריו לעשות כמותו . גם דברי ההטפה והתוכחה שלו אינם 
אלא עוד סוג של אוננות . הסרט מציג את המאונן הגדול כמנהיג האידיאלי לשנות 
ה09 , חסרות האידיאלים . מדאיג לחשוב שצעירים בסרט , ואולי גם בקהל , 
מקבלים מסר זה . 
