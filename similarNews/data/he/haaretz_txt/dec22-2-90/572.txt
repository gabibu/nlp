המשרד לאיכות הסביבה הודיע כי בשל מחלוקת תקציבית עם משרד הבריאות לא יחודש 
ההיתר של 23 גופים ובהם בתי - חולים ומפעלי תעשייה , להשתמש בחומרים רדיואקטיוויים . 
המשרד לאיכות הסביבה אומר כי הצעדים ננקטים מאחר שמשרד הבריאות מסרב להעביר 
את הכספים שהוא גובה ממכונים העוסקים בחומרים רדיואקטיוויים , אל הממונה 
על הקרינה במשרד לאיכות הסביבה , שהוא האחראי על הפיקוח בנושא זה . אי - 
העברת הכספים הללו מונעת מהמשרד לאיכות הסביבה להעביר את התשלומים הנדרשים 
לממ"ג שורק כדי שימשיך לבצע את עבודות הפקוח המקצועיות על השמוש בחומרים 
רדיאקטיביים . במקביל עומדת יחידת הפיקוח של המרכז המחקר הגרעיני ( ממ"ג ) 
בנחל שורק להפסיק החל מסוף שבוע זה לבצע את עבודות הפיקוח על השימוש בחומרים 
רדיאקטיוויים שהיא מבצעת כקבלן עבור המשרד לאיכות הסביבה . בין הגורמים שהיתרם 
אמור להיות מחודש בימים אלה בתי החולים רמב"ם , תל - השומר , שערי צדק , 
קפלן , הכרמל ואחרים , ומפעלי תעשייה כמו מכתשים רמת - חובב , מפעלי 
ים המלח , פרוטארום , משרד החקלאות בעכו , קלת אפיקים , חיפה כימיקלים . 
ההיתר של בית החולים סורוקה פג לפני שבועיים . במברק דחוף ששיגר אתמול סגן 
השר לאיכות הסביבה , יגאל ביבי , לשר הבריאות אהוד אולמרט מתבקש השר להביא 
בדחיפות לסיום המחלוקת בין שני המשרדים כדי למנוע נזק מיותר לאזרחים ולמוסדות . 
בישראל פועלים כ003 צרכנים של חומרים רדיאקטיוויים . 
