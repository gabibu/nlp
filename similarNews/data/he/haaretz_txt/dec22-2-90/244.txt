בשבוע שעבר דנה מליאת הכנסת בנושא חשוב , כאוב ואקטואלי : מצבו של משק 
המים במדינה . 31 חברי - כנסת עלו לדוכן בזה אחר זה , קבלו על המציאות 
העגומה ודיברו על פתרונות אפשריים . מי שעקב אחרי הדיון , הבחין עד מהרה 
שהח"כים מן הסיעות השונות חוזרים איש על הצעות רעהו . איש איש בסגנונו , 
כל אחד בווריאציה קצת שונה , אבל בלי שום רעיון חדש או הצעה מקורית . 
הם דיברו על הצורך בפיתוח מתקנים להתפלת מי ים , מפעלים לטיהור מי קולחין , 
אגמים לריכוז מי גשמים ושטפונות וחזרו שוב ושוב על דברי קודמיהם . קפמאבינהשעמום 
הוא בלי ספק אחת הסיבות לכך שאפילו הח"כים עצמם אינם נוהגים בנימוס מינימלי 
כלפי חבריהם : כשאחד מהם מסיים את דבריו הוא אוסף את ניירותיו ויוצא להתאוורר 
במזנון . שגרתיות הנאומים היא גם הסיבה שנציגי התקשורת אינם נוכחים בחלק 
נכבד מהדיונים במליאה ואינם מדווחים עליהם . בדיון במשבר המים , למשל , 
מיצו חמשת הדוברים הראשונים ( בהם שני שרי חקלאות לשעבר ) את כל מה שיש 
לומר בנושא , אבל איש מהבאים אחריהם לא ויתר , חלילה , על זכות הדיבור . 
הם חזרו על דברי קודמיהם ( שבדרך - כלל לא שמעו אותם משום שהיו במזנון ) 
, בפני אולם ריק . אלא שזו אינה תופעה יוצאת דופן : היא חיזיון כמעט יום - 
יומי בכנסת . סיבה אחת לכך היא שח"כים מגישים שאילתות והצעות לסדר היום 
בנושאים שנדונו ומוצו עד תום שבוע , שבועיים ולעתים חודש ימים מראש . 
כך קרה גם בדיון בחקירת המשטרה בפרשת דרעי . בשבוע שעבר שוב הועלה הנושא 
בשתי הצעות לסדר של אריה גמליאל ( ש"ס ) ואלי דיין ( מערך ) , למרות 
ששבוע קודם לכן נדון הנושא בהרחבה . יו"ר הישיבה , שבח וייס , אמנם שאל : 
" האם הנושא הזה לא נדון בשבוע שעבר ? " , אבל לגמליאל זה לא אכפת . 
הוא שב ודרש להקים ועדת חקירה לבחינת תפקוד המשטרה אולי כדי להוכיח לציבור 
המצביעים שלו שלא ינוח ולא ישקוט עד שהחקירה תיפסק . אחריו חזר אלי דיין 
על הטענה שהחקירה היא ללא רסן וללא גבולות " ; ושר המשטרה , רוני מילוא , 
חזר כמעט מלה במלה על התשובה שנתן שבוע קודם , ש"המשטרה עומדת לפני סיום 
החקירה ועושה מאמץ כדי להביא לסיומה המהיר " . גם בעניינים מדיניים וביטחוניים 
אקטואליים חוזרים מרבית הח"כים על אותם רעיונות , הצעות והשגות שהשמיעו 
הם או חבריהם זמן קצר קודם . יתרה מזו , בדרך - כלל הסוגיות עולות לדיון 
באיחור רב , אחרי שמוצו עד תום בכלי - התקשורת . כך למשל הגישו בשבוע שעבר 
41 ח"כים הצעות לסדר בעקבות רצח שלושת היהודים ביפו . מרביתם חזרו על אותם 
דברים שהושמעו אחרי הרצח בבקעה בירושלים ואחרי התקפת הסכינאים באוטובוס קו 
66 בתל - אביב . גם הפעם נשמעה ביקורת מפי סגן יו"ר הכנסת , שבח וייס : 
" אנחנו מקיימים סדר - יום מלאכותי לחלוטין . הכנסת הופכת למנותקת כשהיא 
דנה בטרגדיה שהתרחשה לפני שבוע וחצי " . הוא קרא לח"כים לנהוג ריסון בהגשת 
הצעות לסדר בנושאים שנדונו ללא סוף , משום שלא נותר פנאי לעסוק בנושאים 
חברתיים . אבל ראשון הדוברים בדיון על הרצח ביפו , אברהם פורז ( שינוי ) 
, אמר בגלוי מדוע הגיש הצעה לסדר בנושא זה . כשמתרחשים אירועים טראגיים 
כמו הרצח ביפו , זו כמעט הזדמנות יחידה לקיים בכנסת דיון מדיני בנושאים 
של השקפת עולם בתחומי החוץ והביטחון . לי אין כלי אחר להגיע לבמת הכנסת 
בנושא כזה , אלא באמצעות הצעה דחופה לסדר היום " . מותר לפחות לדרוש מחברי 
הכנסת , גם כשמדובר בנושאים ביטחוניים ומדיניים , שיעלו רעיונות חדשים , 
או לפחות יאמצו את מוחם לבטא אותם הדברים בסגנון שונה ( כפי שעושים היטב 
יוסי שריד מר"ץ ויואש צידון מצומת ) . קפמאבינאולם הדבר החשוב ביותר בעיני 
הח"כים הוא עצם ההופעה על הבימה ( ומאחורי הקלעים הם מנהלים , בראשית כל 
שבוע , מרוץ מטורף למזכירות הכנסת כדי להקדים את חבריהם בדיון ) , וכיוון 
שכך אין הם מייחסים חשיבות רבה לתוכן הדברים ואינם מקדישים זמן רב מדי 
ל"הכנת שיעורי בית " . וכך חזר רחבעם זאבי ממולדת , בפעם המי - יודע - כמה , 
על טיעונו ש"חיסול מלא של הסכסוך הערבי - ישראלי יושג על - ידי היפרדות 
העמים , כאשר כל עם ישוב לארץ אבותיו . אנחנו כאן והם שם , ושלום על ישראל " . 
והאשם מחאמיד ( חד"ש ) חזר , בפעם המי - יודע - כמה , על הטיעון ש"הממשלה 
הזו צריכה להבין שאינה יכולה להתכחש לזכויותיו של העם הפלשתיני " . ויצחק 
לוי מהמפד"ל ( שרק שבועיים קודם לכן העלה הצעה לסדר בנושא הגירושים ) שב 
ואמר כי " על ארבעה שהוחלט לגרש , או 000 , 4 שהיינו צריכים לגרש , היינו 
זוכים לאותו גינוי באו"ם " . במסכת השיממון הזו מנסים לעתים ח"כים למשוך 
תשומת לב תקשורתית וציבורית לא באמצעות השמעת נאום מחים או בהצעה בלתי שגרתית , 
אלא בעזרת גימיקים . כך נהג ביום רביעי שעבר צחי הנגבי ( ליכוד ) כשעלה 
לדבר על הרצח ביפו . הוא עמד על הדוכן במשך שבע הדקות המוקצות לו ושתק . 
משתמו דקות השתיקה אמר : " מה אפשר עוד לומר שלא נאמר ? עוד פעם נעמוד 
כאן ונזעק : נגדע את יד המרצחים , נרוצץ את ראש הנחש ? לבו של הציבור 
כבר גס באמרות שפר ובנאומים נמלצים . לא עת לדיבורים , עת למעשים . עונש 
מוות למחבלים , גירוש אלפי המסיתים " . אבל אפילו השתיקה על הדוכן אינה 
רעיון מקורי : כבר היו ח"כים ( חייקה גרוסמן ממפם וצרלי ביטון מחד"ש , 
למשל ) שנהגו כך כדי להשיג תשומת לב . 
