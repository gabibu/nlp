מוסקווה ( ע"ר וע"ץ ) . תקרית על רקע אתני שפרצה בין חיילים סובייטיים 
הפכה לקרב יריות במהלכו נפצעו 12 חיילים . התקרית פרצה בקרב חיילי גדוד של 
עובדי מסילות רכבת בעיר צוף , סמוך לגבול בין אוקראינה לפולין . לא ידוע 
מה הסיבה לתקרית , אולם נמסר כי בלילה שבין יום רביעי לחמישי פרץ קרב אגרופים 
בין חיילים , בו היו מעורבים חיילים ממוצא ארמני , אזרי , אוזבקי וטורקמני . 
בקטטה זו השתתפו יותר ממאה איש . במהלך הקטטה נעשה נסיון לפרוץ למחסני 
הנשק בבסיס . רק לאחר ששומרי המחנה החלו לירות ברגליהם של המתקוטטים הצליחו 
המפקדים להשליט סדר . כ05 חיילים סובייטים ניצלו את הקטטה כדי לחצות את הגבול . 
