ניו יורק ( מיוחד ל"הארץ " ) . בתום דיון על אירועי השנה החולפת ולאחר 
שכל אחד מארבעת משתתפי הפנל היוקרתי בטלוויזיה תרם את חלקו לסיכום העגום 
של שנת 0991 ולתחזיות הפסימיות לחודשים הקרובים , התחנן מנחה הדיון : " אולי 
יש למישהו מכם מילה טובה כדי לסיים את התוכנית הערב ? " . דממה השתררה מסביב 
לשולחן . לבסוף אמר הנדריק סמית , לשעבר מכוכבי " ניו יורק טיימס " , 
" יש משהו מעודד . אחוז האמריקאים בגילאי 9152 הלומדים כיום במוסדות חינוך 
אוניברסיטאיים הוא הגבוה ביותר בתולדות הרפובליקה " . המנחה נשם לרווחה . 
" אז לא הכל גרוע " , הפטיר . ביום האחרון של 0991 השאלה שוב אינה האם 
המשק האמריקאי נקלע למיתון אלא כמה זמן יימשך ומה יהיו היקפו ונפח נזקיו . 
בסקר שפורסם בערב ראש השנה האזרחית אשתקד , % 13 חזו מיתון . בסקר דומה 
שנערך בסוף השבוע שעבר % 37 אמרו כי המשק הוא בעיצומו של מיתון וכי הוא יהיה 
ממושך וקשה . אפילו פקידי ממשל בכירים נטשו את הזהירות מאזכור המושג מיתון 
ועושים בו בימים האחרונים שימוש חופשי בסיכומיהם לשנה החולפת ובתחזיות לשנה 
הקרובה . יושב ראש ועדת הכלכלה המשותפת לסנאט ולקונגרס , חבר הקונגרס הדמוקרט 
לי המילטון מאינדיאנה , מסר במסיבת עיתונאים את הדו"ח השנתי על מצב הכלכלה , 
שלא היתה בו אפילו נקודת אור אחת . מאז תום מלחמת העולם השנייה ידע המשק 
האמריקאי שמונה מיתונים , שנמשכו בממוצע מ6 ועד 61 חודשים . המיתון הנוכחי , 
חוזים מומחים , יהיה קשה , כואב וגם ממושך יותר מקודמיו . אחדים מהמיתונים 
הקודמים , מטעימים כלכלנים , היו תוצאה מחושבת מראש של צעדים של הממשל 
שביקש לצנן צמיחה כלכלית מופרזת . המיתון הנוכחי , שבא לאחר תקופת הצמיחה 
הכלכלית הרצופה והארוכה ביותר שידעה ארצות הברית בתקופות שלום , הוא תוצאה 
מצטברת של גורמים שונים . קפידבינגם העובדה שהגירעון בתקציב הפדרלי מסתכם 
ב3 טריליון דולר ועדיין גדל והולך , תהפוך את המיתון הנוכחי לאחד הקשים 
הזכורים באמריקה . חרף ההסכם בין הממשל לקונגרס , התחזית היא כי ב1991 
יגיע הגירעון לשיא חדש ויסתכם ב352 מיליארד דולר . המתיחות המתמשכת במפרץ 
הפרסי וההסלמה באווירת המלחמה כבר גרמו נזקים למשק , בעיקר בגין מחירי הנפט 
שנסקו , המגדילים את הגירעון . לפי האומדן תהיה העלות היומית של מלחמה 
במפרץ כמיליארד דולר . בניו יורק פורסמו בסוף השבוע נתונים שהעלו כי אמון 
הצרכן האמריקאי בכלכלה בדצמבר לא השתנה משיעור האמון שנרשם בחודש נובמבר 
שבו צנח האמון במשק לשפל החמור ביותר זה שנה . אחד המדדים של סקר האמון 
העלה בין השאר , כי נפח מודעות דרושים הגיע בנובמבר לשיעור הנמוך ביותר 
זה חמש שנים . המיתון הנוכחי , קבע הניו יורק טיימס , הוא תשלום בלתי נמנע 
תמורת החיים הטובים של שנות השמונים , המכונות שנות הרייגניזם העליזות . 
מהחגיגה הגדולה נהנו בעיקר חברות הענק ובעלי ההון . היא התאפיינה בין השאר 
בבולמוס המיזוגים בין חברות גדולות וההשתלטויות על תאגידי ענק , שמומנו 
בעיקר באמצעות הפצת איגרות חוב בעלות סיכון גבוה , שבעגת וול סטריט כונו 
" אג"ח זבל " . הנפגעים הראשונים מן המיתון היו הבנקים והחברות שמוזגו . 
הבנקים ספגו הפסדי ענק בגין מעורבותם הנדיבה במימון המיזוגים . הם נאלצו 
לספוג הפסדים נוספים בגין השפל המתמשך במגזר הנדל"ן , אחד הקשים בתולדות 
ארצות הברית . מערכת הבנקאות נקלעה למשבר חמור . בנקים גדולים צמצמו את 
פעילותם העסקית ופיטרו אלפי עובדים . לדברי מומחה אחד , יש לצפות שבחודשים 
הבאים יתמוטטו 081 בנקים בארה"ב , בנוסף לעשרות הבנקים שחוסלו השנה , או 
המשיכו להתקיים בקושי . המיתון פוגע בעיקר בבני המעמד הבינוני והנמוך . 
הוכחה לכך מספקים נתונים על תנועת הקונים והמכירות במגזר הקמעונאי כפי שנרשמו 
בתום חודש הקניות שבין חג המולד לראש השנה האזרחית . נפח הרווחים בחודש 
זה הוא כ%05 מכלל רווחי השנה של המגזר הקמעונאי . מאז חג המולד של שנת 2891 , 
לא היתה למגזר זה עונה כה רעה כמו השנה . בסקר צרכנים שערך וול סטריט גרנל 
אמרו % 42 כי קנו השנה פחות מאשתקד , % 85 אמרו כי קנו כמו בחג המולד שעבר 
ורק % 71 אמרו כי רכשו יותר . " אם צרכנים לא קנו לכבוד חג המולד , איני 
רואה סיבה מדוע יתחילו לקנות בחודשים הקרובים " , אמר מומחה בוול - סטריט . 
עוד נתונים מעידים על ההתקדמות לקראטת מיתון . הזמנות למוצרים בני - קיימא , 
למשל , צללו בחודש נובמבר בשיעור של % 5 . 01 שיא חדש ששבר את קודמו שנרשם 
בינואר 0991 . ירידה זה , שהיתה גדולה פי ארבעה ממה שצפו מומחים , הביאה 
גם את האופטימיסטים להודות בכך שהמיתון בעיצומו וכפי הנראה יהיה קשה וממושך . 
בעוד כלכלנים מנתחים את הירידה בהזמנות של מוצרים בני - קיימא , פורסמו 
בשבת נתונים חדשים של משרד המסחר הפדרלי שהעלו כי המדדים הכלכליים המרכזיים 
צללו בנובמבר בשיעור של % 2 . 1 . הירידה בסל המדדים היא החמישית ברציפות 
בחודשים האחרונים . לדברי מומחים , שלושה חודשים של ירידה מתמשכת במדדים 
הכלכליים המרכזיים , יכולים להתפרש כמיתון קשה . ירידה של חמישה חודשים 
נותנת יסוד להערכה כי המיתון יהיה ממושך מכפי שצפוי . אין גם סימן לשיפור 
בענף המכוניות , הסובל משפל קשה הנמשך כמעט שנה . שלוש היצרניות האמריקאיות 
הגדולות עומדות להציג מאזנים שליליים . אף היצרניות היפניות נערכות לזמנים 
קשים . גם בהתחלות של בניית בתים חדשים , מדד מרכזי לפעילות הכלכלית באמריקה , 
לא נראה סימן של התאוששות . השפל במגזר הנדל"ן , הנמשך זה שלוש שנים , 
מסווג כבר כאסון קבוע . ההערכה היא כי השפל בענף זה יימשך עוד שנים אחדות . 
התחזית האופטימית ביותר לגבי משך המיתון הנוכחי היא כי הוא יגיע לקיצו בקיץ 
הקרוב . לבעלי החנויות ובעלי העסקים הקטנים , לרבבות המפוטרים והמועמדים 
לפיטורים , הערכות אלה הן לעג לרש . 
